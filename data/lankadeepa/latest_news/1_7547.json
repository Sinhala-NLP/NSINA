{
    "Source": "www.lankadeepa.lk",
    "Timestamp": "2023 ජනවාරි මස 04",
    "Headline": "ස්වර්ගස්ථ පාප් තුමන්ට ජනපති සොව පළ කරයි",
    "News Content": "(අංජුල මහික වීරරත්න)16 වන ‍බෙනඩික්ට් හිටපු පාප් වහන්සේගේ ස්වර්ගස්ථවීම වෙනුවෙන් ශෝකය පළ කිරීමට ජනාධිපති රනිල් වික්‍රමසිංහ මහතා අද (04) පෙරවරුවේ කොළඹ පිහිටි අපෝස්තලික තානාපති කාර්යාලය වෙත ගියේය.ශ්‍රී ලංකාවේ වතිකානු අපෝස්තලික තානාපති බ්‍රයන් උඩේග්වේ හිමි බැහැ දුටු ජනාධිපතිවරයා  කෙටි කථා බහක නිරත විය.16 වන ‍බෙනඩික්ට් පාප් වහන්සේ වෙනුවෙන් සිය ශෝකය සනිටුහන් කරමින් එහි තැන්පත් කර ඇති විශේෂ ග්‍රන්ථයේ සටහනක් තැබූ ජනාධිපති රනිල් වික්‍රමසිංහ මහතා උන්වහන්සේගේ ඡායාරූපයට ද ගෞරව දැක්වීය.  ",
    "URL": "https://www.lankadeepa.lk/latest_news/ස්වර්ගස්ථ-පාප්-තුමන්ට-ජනපති-සොව-පළ-කරයි/1-626313",
    "Category": "latest_news"
}