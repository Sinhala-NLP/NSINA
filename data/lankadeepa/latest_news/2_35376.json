{
    "Source": "www.lankadeepa.lk",
    "Timestamp": "2020 දෙසැම්බර් මස 18",
    "Headline": "මන්ත්‍රීවරුන් ගේ පෞද්ගලික පනත් යෝජනා 40 ක් පමණ ගොඩ ගැසිලා",
    "News Content": "(තිළිණි ද සිල්වා )යහපාලන රජය විසින් පාර්ලිමේන්තු ස්ථාවර නියෝග වෙනස් කිරිම නිසා පාර්ලිමේන්තු මන්ත්‍රීවරුන් ගේ පෞද්ගලික පනත් යෝජනා 40 ක් පමණ ගොඩ ගැසි ඇති බව පාර්ලිමේන්තුවේ සභානායක ,අමාත්‍ය දිනේෂ් ගුණවර්ධන මහතා කියා සිටී.පාර්ලිමේන්තු ස්ථාවර නියෝග අනුව පාර්ලිමේන්තු මන්ත්‍රිවරුන්ට පෞද්ගලික පනතක් ලෙස ආගමික හා සුබසාධන,වෘත්තීය ආදි සංවිධාන සංස්ථාගත කර ගැනීමට 1948 සිට තිබු අවස්ථාව මෙමඟින් ඇහිරි ඇති බවද අමාත්‍යවරයා පෙන්වා දෙයි.යහපාලන රජය විසින් 2018 දි පාර්ලිමේන්තු ස්ථාවර නියෝග වෙනස් කර මන්ත්‍රීවරුන්ගේ වරප්‍රසාද උල්ලංඝනය කර ඇති බව මන්ත්‍රීවරුන් විසින් පාර්ලිමේන්තුවේ කථානායකවරයාටද පැමිණිලි කර ඇත.මේ සම්බන්ධයෙන් පාර්ලිමේන්තුවේ අවධානය යොමු කර යහපාලන රජය වෙනස් කර ඇති ස්ථාවර නියෝග පෙර පැවැති තත්වයට ගෙන ඒමට කටයුතු කරමින් සිටින බව සභානායක , අමාත්‍ය ගුණවර්ධන මහතා වැඩිදුරටත් කියා සිටියේය.පාර්ලිමේන්තුවේ පක්ෂ විපක්ෂ මන්ත්‍රීවරුන් විසින් ඉදිරිපත් කර ඇති මෙවැනිඇතැම් පනත් වසර හතරකටත් වැඩි කාලයක් ස්ථාවර නියෝග කමිටුවට ඉදිරිපත් නොවී තිබෙන බවද අමාත්‍ය දිනේෂ් ගුණවර්ධන මහතා වැඩිදුරටත් පෙන්වා දේ.    ",
    "URL": "https://www.lankadeepa.lk/latest_news/මන්ත්‍රීවරුන්-ගේ-පෞද්ගලික-පනත්-යෝජනා-40-ක්-පමණ-ගොඩ-ගැසිලා/1-583531",
    "Category": "latest_news"
}