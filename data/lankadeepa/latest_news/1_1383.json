{
    "Source": "www.lankadeepa.lk",
    "Timestamp": "2023 සැප්තැම්බර් මස 05",
    "Headline": "ඇදුරන්ගේ බදු බර ගැන සජිත්ගෙන් බරබරයක්",
    "News Content": "(සුජිත් හේවාජුලිගේ සහ  අංජුල මහික වීරරත්න)සරසවි ඇදුරන්ගෙන් දරාගත නොහැකි බදු අය කිරීම නිසා  ඔවුන් දැඩි දුෂ්කරතාවයකට පත්ව සිටින හෙයින් එසේ බදු අය කිරීම  වහාම නවත්වන්නැයි රජයෙන් ඉල්ලීමක් කරන බව   විපක්ෂ නායක සජිත් ප්‍රේමදාස මහතා පාර්ලිමේන්තුවේදී අද (5) පැවසීය.\"ආචාර්යවරුන්ට මෙහෙම කරනකොට ඔවුන් රට අතහැර යෑම පුදුමයක් නොවෙයි\" යැයිද  ඔහු සඳහන් කළේය.විපක්ෂ නායකවරයා මෙසේ පැවසුවේ ස්ථාවර නියෝග 27(2) යටතේ ප්‍රශ්නයක් මතු කරමිනි.සජිත් ප්‍රේමදාස මහතා මෙසේද පැවසීය.ආචාර්යවරුන්ගේ වැටුප්වලින් විශාල ප්‍රමාණයක් බදු ලෙස අය කරගන්නවා. වැටුපෙන් ලක්ෂයකට වැඩි මුදලක් බදු. මේ නිසා ඒ අයට අද  ජීවත් වෙන්න බෑ. මේ තත්වය නිසා ඔවුන් රට අතහැර යනවා. මේ හේතුවෙන් ඇදුරන්ගේ බරපතළ ඌනතාවයක් ඇතිවෙලා තියෙනවා. රටේ බුද්ධිගලනය වැඩි වෙලා. මේ ප්‍රශ්නය ගැන ඔබතුමා  පූර්ණ අවධානය යොමු කරන්න ඕන.ඒ වගේම වහාම අධ්‍යාපන ප්‍රතිසංස්කරණයක් ඇති විය යුතුයි. ඒක අදම පටන් ගන්න ඕන.  ",
    "URL": "https://www.lankadeepa.lk/news/ඇදුරන්ගේ-බදු-බර-ගැන-සජිත්ගෙන්-බරබරයක්/101-639296",
    "Category": "latest_news"
}