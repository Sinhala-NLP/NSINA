{
    "Source": "www.lankadeepa.lk",
    "Timestamp": "2021 ජුලි මස 19",
    "Headline": "උසස් පෙළ- ශිෂ්‍යත්ව විභාග නොවැම්බරයේ",
    "News Content": "(ඩයනා උදයංගනී)මෙවර අ.පො.ස උසස් පෙළ හා ශිෂ්‍යත්ව විභාගයන් ලබන නොවැම්බර් මාසයේ පැවැත්වීමට තීරණය කර ඇතැයි අධ්‍යාපන අමාත්‍ය මහාචාර්ය ජී.එල් පීරිස් මහතා පැවසීය.ඒ අනුව ඔක්තෝබර් මස පැවැත්වීමට නියමිතව තිබූ අ.පො.ස. උසස් පෙළ විභාගය  නොවැම්බර් මස 15  සිට දෙසැම්බර් 10 වන දින දක්වා පැවැත්වීමටත් 5 ශ්‍රේණිය ශිෂ්‍යත්ව විභාගය නොවැම්බර් මස 14 වන ඉරිදා දින පැවැත්වීමට සැලසුම්කර ඇතැයි අමාත්‍යවරයා  සඳහන් කළේය.ඇමතිවරයා මේ බව පැවසුවේ කොළඹ දී අද පැවති මාධ්‍ය හමුවක් අමතමිනි.   ",
    "URL": "https://www.lankadeepa.lk/news/උසස්-පෙළ--ශිෂ්‍යත්ව-විභාග-නොවැම්බරයේ/101-595117",
    "Category": "latest_news"
}