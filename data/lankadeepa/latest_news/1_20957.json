{
    "Source": "www.lankadeepa.lk",
    "Timestamp": "2021 දෙසැම්බර් මස 22",
    "Headline": "හෙළිකොප්ටරයත් සමග මුහුදට වැටුණු ඇමැති පැය 12 ක් පීනලා",
    "News Content": "මැඩගස්කරයේ පොලිස් සේවා කටයුතු බාර අමාත්‍යවරයා ඇතුළු පිරිසක් ගමන් කරමින් සිටි හෙලිකොප්ටරය මුහුදට කඩා වැටී ඇති බවත්, අනතුරින් දිවි ගලවා ගත් අමාත්‍යවරයා පැය 12 ක් තිස්සේ පිහිනමින් ගොඩබිමට පැමිණ දිවි ගලවා ගැනීමට සමත් වූ බවත් එරට පුවත් සේවා වාර්තා කරයි.අනතුර සිදුවෙද්දී 57 හැවිරිදි අමාත්‍ය සර්ජ් ජෙල් සමඟ තවත් 64 දෙනකු හෙලිකොප්ටරයේ සිට ඇත.හෙලිකොප්ටරය නියමුවන්ගේ පාලනයෙන් ගිලිහී ගිය අවස්ථාවේදී එය මුහුදට ඉහළින් පියාසර කරමින් තිබුණු අතර, ඇමැතිවරයා ඇතුළු කිහිප දෙනකු මුහුදට පැන ඇතැයි වාර්තා වේ.හෙලිකොප්ටර් අනතුරට හේතුව මෙතෙක් අනාවරණය වී නැති අතර පොලිස්පති ස්‍ෆිසම්බ්‍රාටා මාධ්‍ය හමුවේ කියා සිටියේ හෙලිකොප්ටරයේ සුන්බුන් සොයා නාවික හමුදාව මෛහයුම් ආරම්භ කර ඇති බවය.පැය 12 ක් තිස්සේ නොකඩවා පිහිනමින්, ගොඩබිමට ළං වූ අමාත්‍යවරයා කඩිනමින් රෝහල් ගත කෙරුණු බවත්, ඔහු දැඩි ලෙස විඩාවට පත් වී සිටි බවත් පොලිස්පතිවරයා පවසා තිබේ.අනතුරින් මියගිය 22 දෙනකුගේ සිරුරු හමුවී ඇති බවත් සෙසු පිරිස තවමත් අතුරුදක් බවත් වෙරළාරක්ෂක නිලධාරීහු පවසති.අමාත්‍ය සර්ජ් ජෙල් හිටපු පොලිස් නිලධාරියෙකි. ඔහු මැඩගස්කරයේ පොලිස් සේවා කටයුතු බාර අමාත්‍යවරයා බවට පත් වූයේ පසුගිය අගෝස්තුවේ සිදු කළ කැබිනට් මණ්ඩල සංශෝධනයකදීය.'ඔහු දක්ෂ පිහිනුම් ශූරයෙක්. හොඳ නිරෝගී තැනැත්තෙක්. අවුරුදු 30 ක තරුණයෙක් වගේ මුහුදේ පිහිනලා පණ බේරා ගත්තා. ඒක සැබැවින්ම විස්මිතයි' යැයි පොලිස්පති ස්‍ෆිසම්බ්‍රාටා පවසා තිබේ.ඇන්ටනානාරිවෝ (බීබීසී)  ",
    "URL": "https://www.lankadeepa.lk/news/හෙළිකොප්ටරයත්-සමග-මුහුදට-වැටුණු-ඇමැති-පැය-12-ක්-පීනලා/101-605309",
    "Category": "latest_news"
}