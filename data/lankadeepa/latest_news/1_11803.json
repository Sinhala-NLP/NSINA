{
    "Source": "www.lankadeepa.lk",
    "Timestamp": "2022 සැප්තැම්බර් මස 12",
    "Headline": "අයියාගේ වියෝවෙන් කම්පාවට පත් නංගී ලය පැලී මරුට",
    "News Content": "(සුමිත් පොතුපිටිය)තම සහෝදරයාගේ  හදිසි වියෝවට කම්පාවට පත් ඔහුගේ බාල සොයුරිය ද ලය පැලී මිය යාමේ පුවතක්   කළුතර ප්‍රදේශයෙන් වාර්තා වේ.පෞද්ගලික කර්මාන්ත ශාලාවක සේවය අසේල සුරංග සිල්වා නමැති 42 හැවිරිදි දෙදරු පියකු පපුවේ අමාරුවකින් පෙරේදා මියගොස් ඇති අතර , පසුදින ඔහුගේ අවසන් කටයුතු සිදුකිරීමට සූදානම් වන අවස්ථාවේ දේහය අසල වැලපෙමින් සිටී ඔහුගේ බාල සොයුරිය වන අගම්පොඩි රංගී දුලංජනී සිල්වා නමැති 31 හැවිරිදි අයද දේහය අසල ඇදවැටී  මියගොස් ඇතැයි පොලිසිය සදහන් කරයි.ඔවුන්ගේ වියෝවෙන් පසු අසේල සුරංග ගේ දියණිය පුතා, මස්සිනා සහ නැන්දා කම්පනය හේතුවෙන් කළුතර ශීක්ෂණ රෝහලට ඇතුලත් කර ඇති බව රෝහල් ප්‍රකාශයකයෙක් ප්‍රකාශයකයෙක් පැවසීය .කළුතර මූලස්ථාන පොලිස් පරීක්ෂක සුනෙත් ශාන්ත මහතාගේ උපදෙස් පරිදි විවිධ පැමිණිලි අංශ ස්ථානාධිපති ප්‍රධාන පොලිස් පරීක්ෂක උපාන්ත ද සිල්වා මහතා ගේ මූලිකත්වයෙන් සැරයන් එස්.ඒ.ආර්.කේ. ද සිල්වා (55318) මූලික පරීක්ෂණ සිදුකරති.  ",
    "URL": "https://www.lankadeepa.lk/latest_news/අයියාගේ-වියෝවෙන්-කම්පාවට-පත්-නංගී-ලය-පැලී මරුට/1-619689",
    "Category": "latest_news"
}