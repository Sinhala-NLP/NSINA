{
    "Source": "www.lankadeepa.lk",
    "Timestamp": "None  2013 මැයි මස 12",
    "Headline": "රාජස්ථාන් පිල දෙවැනි ස්ථානයට එයි",
    "News Content": "ඉන්දීය ප‍්‍රධානතම ක‍්‍රිකට් තරගාවලියේ (අයි. පී. එල්.) 61 වැනි තරගය ලෙස ජායිපූර්හිදී අද (12 වැනිදා) පැවැති තරගයේදී රාජස්ථාන් රෝයල්ස් පිල කඩුලූ 5 කින් චෙන්නායි සුපර් කිංග්ස් පිල පාරජය කරමින් ප‍්‍රසාද ලකුණු 20 ක් සමගින් දෙවැනි ස්ථානයට පැමිණියේය.ලකුණු 45 කට කඩුලූ 4 ක් දැවී තිබියදී ෂේන් වොට්සන් (70) සහ ස්ටුවට් බිනී (නොදැවී 41) පස්වැනි කඩුල්ල වෙනුවෙන් ලකුණු 93 ක සම්බන්ධතාවක් පැවැත්වීමට සමත් වූහ. වොට්සන් පන්දු 34 කදී හතරේ සහ හයේ පහර 6 බැගින් ඇතුළත්කරමින් ලකුණු 70 ක් රැස් කළේය.රාජස්ථාන් පිලට ශ‍්‍රී ලංකා යොවුන් ප‍්‍රවේගකාරි පිතිකරු කුසල් ජනිත් පෙරේරා ඇතුළත්ව සිටිය ද කණ්ඩායමේ ස්ථානයක් හිමි නොවීය.චෙන්නායි සුපර් කිංග්ස් පිල  ඕවර 20 කදී කඩුලූ 4 ට 141 (මයිකල් හසී 40, මුරලි විජේ 55, ඞ්වේන් බ‍්‍රාවෝ නොදැවී 23, කෙවොන් කූපර් 32/2)රාජස්ථාන් රෝයල්ස් පිල  ඕවර 17.1 කදී කඩුලූ 5 ට 144 (රාහුල් ද්‍රාවිඞ් 22, ෂේන් වෝට්සන් 70, ස්ටුවට් බිනී නොදැවී 41, ජේසන් හෝල්ඩර් 20/2)  ",
    "URL": "https://www.lankadeepa.lk/latest_news/රාජස්ථාන්-පිල-දෙවැනි-ස්ථානයට-එයි/1-121002",
    "Category": "latest_news"
}