{
    "Source": "www.lankadeepa.lk",
    "Timestamp": "None  2016 දෙසැම්බර් මස 10",
    "Headline": "නිකං නටලා කාටද හරි ගියේ?",
    "News Content": "වසරක් පාසා ලංකාවෙ ජනප්‍රිය කලා ශිල්පීන් ඉදිරිපත් කරන වර්ණවත් නර්තන ප්‍රසංගයක් අවුරුද්දෙ අන්තිමට තියනවනෙ.මේ ප්‍රසංගයෙන් ලැබෙන මුදල් යොදවන්නෙ කලා ශිල්පීන්ගෙ සුභ සාධන වැඩකටයුතුවලට. ඒ නිසා මේ ප්‍රසංගයට එන නළු, නිළියෝ මුදල් අය නොකර නොමිලේම ඉදිරිපත් වෙනවා. මොනතරම් ආදර්ශමත් ක්‍රියාවක්ද? ඒත් මුදල් මත යැපෙන සමාජයක හැමදාම මෙවැන්නක් බලාපොරොත්තු විය හැකිද?ඔන්න මේ මාසේ ඒ ප්‍රසංගයට ජනප්‍රිය නම් තියෙන කීප දෙනෙක් එන්න බැහැයි කියලලු.හේතුව? තතු දත් ආරංචි මාර්ගවලට අනුව, එක්තරා පෞද්ගලික රූපවාහිනී නාලිකාවක් මේ අයව මුදල්වලට අරගෙනලු. මොකක්? ඔව් ඒ ගොල්ලොත් මේ වගේම ප්‍රසංගයක් කරන්න යනවලු. එනිසා අර ජනප්‍රිය අයට ලොකු මුදලක් දීලා අර වසරක් පාසා කරන වැඩේට යන එක නවත්තලලු.නිකං නටලා කාටද හරි ගියේ කියලා ඒ අය අහනවලු.  ",
    "URL": "https://www.lankadeepa.lk/latest_news/නිකං-නටලා-කාටද-හරි-ගියේ-/1-488456",
    "Category": "latest_news"
}