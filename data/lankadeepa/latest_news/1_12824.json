{
    "Source": "www.lankadeepa.lk",
    "Timestamp": "2022 අගෝස්තු මස 12",
    "Headline": "දේශීය අල,ලූනු ගොවීන් රකින්න සහතික මිලක්",
    "News Content": "(අංජුල මහික වීරරත්න)දේශීය අර්තාපල් හා ලොකු ලූනු මිල අඩු වුවහොත් ගොවීන්ගෙන් නිෂ්පාදන මිල දී ගැනීමට රජය මැදිහත් වන බව කෘෂිකර්ම අමාත්‍ය මහින්ද අමරවීර මහතා පැවසීය.එලෙස මිලදී ගැනීමේදී අවම සහතික මිලක් නියම කරන බව ද අමාත්‍යවරයා කීය.මේ දේශීය අර්තාපල් හා ලොකු ලූනු අස්වනු නෙලන කාලය වුවත් ඒවා තවමත් විදේශ රටවලින් ආනයනය කරතියි ගොවීන් කරන චෝදනා සම්බන්ධයෙන් මාධ්‍යවේදීන් ඇසූ ප්‍රශ්නයකට පිළිතුරු දෙමින් කෘෂිකර්ම අමාත්‍යවරයා මෙි බව සඳහන් කළේය.දේශීය අර්තාපල් හා ලොකු ලූණු ගොවීන් කිසිසේත්ම අසීරුතාවයට පත් කිරීමට රජය ඉඩ නොතබන බවත් රජයේ වගකීම ගොවි ජනතාව මෙන්ම පාරිභෝගිකයා ද ආරක්ෂා කිරීම බව කී අමාත්‍යවරයා ගොවි නිෂ්පාදන සඳහා අවම සහතික මිලක් ලබා දෙන අතරම පාරිභෝගිකයාට ද අවම මිලකට ආහාර ද්‍රව්‍ය මිල දී ගැනීමට අවස්ථාව සැලසීම රජයේ වගකීම බව පැවසීය.   ",
    "URL": "https://www.lankadeepa.lk/latest_news/දේශීය-අල-ලූනු-ගොවීන්-රකින්න-සහතික-මිලක්/1-617978",
    "Category": "latest_news"
}