{
    "Source": "www.lankadeepa.lk",
    "Timestamp": "2022 මැයි මස 14",
    "Headline": "රනිල්ගෙන් සජිත්ට ඇරයුමක්",
    "News Content": "(අංජුල මහික වීරරත්න)ලංකාව ආර්ථික සමාජීය  සහ දේශපාලන වශයෙන් ස්ථාවර කිරීම සඳහා දරන සාමූහික ප්‍රයත්නයට සහය වීම ජාතික වගකීමක් ලෙස සලකා පක්ෂ බේද නොසලකා දායකවන ලෙස සමගි ජන බලවේගය ට ගෞරවයෙන් ආරාධනා කරන බව අග්‍රාමාත්‍ය රනිල් වික්‍රමසිංහ මහතා විපක්ෂ නායක සජිත් ප්‍රේමදාස මහතා වෙත ලිපියක් යවමින්  සදහන් කරයි.ගත වන දිනක් පාසා ශ්‍රී ලංකාවේ ආර්ථිකය දැඩි අවදානම්  තත්ත්වයකට මුහුණ දෙමින් සිටින බැවින් ඉහත ඉල්ලීම සම්බන්ධයෙන් කඩිනම් සහ ධනාත්මක ධනාත්මක ප්‍රතිචාරයක් බලාපොරොත්තු වන බව ද අග්‍රාමාත්‍යවරයා විපක්ෂ නායක වෙත යැවූ ලිපියේ සඳහන් වේ.  ",
    "URL": "https://www.lankadeepa.lk/latest_news/රනිල්ගෙන්-සජිත්ට-ඇරයුමක්/1-613087",
    "Category": "latest_news"
}