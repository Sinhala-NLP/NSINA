{
    "Source": "www.lankadeepa.lk",
    "Timestamp": "2020 මාර්තු මස 31",
    "Headline": "බේරුවල ධීවර වරායේ සියලු මත්ස්‍ය තොග මිලදී ගැනීම් හෙට සිට  ධීවර සංස්ථාවට",
    "News Content": "(තුසිත කුමාර ද සිල්වා)ඇඳිරි නීතිය අඛණ්ඩව ක්‍රියාත්මකව පවතින මේ දිනවල බේරුවල ධීවර වරාය පරිශ්‍රයට ඇදී එන අධික ජනතාව අවම කිරීම සඳහා හෙට(01) සිට බේරුවල ධීවර වරාය පරිශ්‍රය තුළ ගොඩබාන සියලු මත්ස්‍ය තොග සම්පූර්ණයෙන්ම ශ්‍රී ලංකා ධීවර සංස්ථාව මගින් මිලදී ගැනීමට එකඟතාවක් ඇතිකරගෙන ඇතැයි බේරුවල ධීවර වරාය කළමනාකරු එඩ්වඩ් දයාමාල් මහතා අද (31)පැවසීය. ධීවර සංස්ථා මිලදී ගන්නා මත්ස්‍ය තොග යම් හෙයකින් අතිරික්ත වුවහොත් සෙසු මසුන් පෑලියගොඩ මත්ස්‍ය තොග වෙළෙඳපොළ වෙත බේරුවල ධීවර වරාය මගින් යොමු කර කඩිනමින් ව්‍යාපාරිකයන්ට අදාළ ගෙවීම් සිදු කරන බවත් හෙතෙම පැවසීය මේ අතර හෙට(01) සිට බේරුවල වරාය පරිශ්‍රය තුළ මසුන් තොග සිල්ලර විකිණීම නැවත දැනුම් දෙන තුරු කිසිදු පුද්ගලික අංශ වලට නවතා දමා ඇතැයි ද පවසයි . කොයිඩ් වෛරසය පැතිරයාම බේරුවල වඩාත් වර්ධනය වීම හේතුවෙන් විශාල ජනතාවක් වරාය පරිශ්‍රයට එක්රොක් වීම අවම කිරීම හේතුවෙන් හා වරාය පරිශ්‍රයට ලැබෙන මත්ස්‍ය තොග කඩිනමින් අලෙවි කර ධීවරයන්ට හා බහුදින යාත්‍රා හිමියන්ට සහන සැලසීමේ අරමුණින් සෞඛ්‍යය ,ආරක්ෂක සහ වරාය කළමනාකාරිත්වය රජයේ ඉහළ පෙළේ උපදෙස් මත මෙලෙස ක්‍රියා කිරීමට සාමූහිකව එකඟතාවයකට පැමිණි බව පවසයි . ඉකුත් දින කිහිපය තුළ ඇඳිරි නීතිය ක්‍රියාත්මක වන අවස්ථාවේ විශේෂ කාර්ය බලකාය සහ ශ්‍රී ලංකා පොලිසිය ඒකාබද්ධ බේරුවල ධීවර වරාය ආරක්ෂාව තහවුරු කිරීම පිළිබඳ සිය කෘතඥතාව පළ කළ බවද වරාය කලමනාකාර එඩ්වඩ් දයාමාල් මහතා වැඩිදුරටත් පැවසීය.  ",
    "URL": "https://www.lankadeepa.lk/latest_news/බේරුවල-ධීවර-වරායේ-සියලු-මත්ස්‍ය-තොග-මිලදී-ගැනීම්-හෙට-සිට--ධීවර-සංස්ථාවට/1-569372",
    "Category": "latest_news"
}