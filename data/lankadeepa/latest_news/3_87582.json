{
    "Source": "www.lankadeepa.lk",
    "Timestamp": "None  2015 මැයි මස 17",
    "Headline": "ලංකාවේ 40 කගේ කෝටි 667ක් ස්විස් බැංකුවේ",
    "News Content": "අඩු ගණනේ ශ්‍රී ලාංකිකයන් 40 දෙනකු ඇමරිකා ඩොලර් කෝටි 5ක් (රුපියල් කෝටි 667) ස්විස්ටර්ලන්තයේ බැංකු ගිණුම්වල තැන්පත් කර ඇතැයි අන්තර්ජාතික ගවේෂණාත්මක මාධ්‍යවේදී සංවිධාන කියයි.ඔවුන් එම තොරතුරු ලබාගෙන ඇත්තේ ප්‍රංශයේ ලෙමොන්දේ පුවත්පතෙනි.එච්.එස්.බී.සී බැංකුවේ, ස්විස් බැංකුවේ මුදල් තැන්පත් කළ ලක්ෂයක් අතර ශ්‍රී ලාංකිකයන් 40 දෙනාද වෙති. ඔවුන්ගේ නම් ගම් සහිතව එහි දක්වා තිබේ. එඩ්මන් විජේනායක බාලසූරිය හා ඔහුගේ පවුලේ සාමාජිකයන් ඇමරිකා ඩොලර් එක්කෝටි හැට තුන් ලක්ෂයකට වැඩි මුදලක් තැන්පත් කර ඇති බවත් බාලසූරිය පවුලේ සාමාජිකයන් බැංකුවේ හොඳ ගනුදෙනුකරුවන් බවත් කියති.ජීවක ලලිත් භුපේන්ද්‍ර කොතලාවල ඇතුළු 17 දෙනකු ඔවුන්ගේ ගිණුම් වසා දමා ඇතැයිද ලෙමොන්දේ පුවත්පත කියයි. ශ්‍රී ලංකාවේ නීතිය අනුව ශ්‍රී ලාංකිකයකුට ශ්‍රී ලංකා මහ බැංකුවේ අවසරය නොමැතිව එතෙර බැංකු ගිණුම් විවෘත කළ නොහැකිය. අනුර ලෙස්ලි පෙරේරා, අරුණ රාජෙන්ද්‍රන් වස්වානි, නිකිල් කිෂෝර් හයිඩ්‍රාමනී, විනෝද් කිෂෝර් හයිඩ්‍රාමනී, ලීනා විනෝද් හයිඩ්‍රාමනී ස්විස් එච්.එස්.බී.සී බැංකුවේ ගනුදෙනුකරුවන් බවද ලෙමොන්දේ පුවත්පත කියයි.      ",
    "URL": "https://www.lankadeepa.lk/latest_news/ලංකාවේ-40-කගේ-කෝටි-667ක්-ස්විස්-බැංකුවේ/1-317470",
    "Category": "latest_news"
}