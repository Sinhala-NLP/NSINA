{
    "Source": "www.lankadeepa.lk",
    "Timestamp": "2020 මාර්තු මස 27",
    "Headline": "කසක්ස්ථානයේ අගනුවර වසාදමයි",
    "News Content": "කසක්ස්ථානයේ කොරෝනා වයිරසය පැතිරීම හේතුවෙන් අගනුවර වන නුර්-සුල්තාන් සහ දෙවැනියට විශාලම නගරය වන අල්මාටි වසා දැමීමට බලධාරීහු තීරණය කළහ. ඒ අනුව අප්‍රේල් පස් වනදා දක්වා මෙම නගර වසාදැමෙනු ඇත. කසකස්ථානය පුරා බොහෝ වෙළඳසැල්, කර්මාන්තශාලා සහ පෞද්ගලික ව්‍යාපාරික ස්ථාන වසා දැමීමට ද නියෝග කෙරිණ.  නුර්-සුල්තාන් නගරයේ ජනතාවට අත්‍යාවශ්‍ය කරුණකට හැර නිවසින් පිටවීම ද තහනම් කර ඇත. කසකස්ථානයේ මේ වනවිට කොරෝනා වයිරස ආසාදිතයින් 124ක් වාර්තා වී තිබේ. මියගිය ගණන 1කි. (රොයිටර් පුවත් ඇසුරිණි - 085)   ",
    "URL": "https://www.lankadeepa.lk/covid19/කසක්ස්ථානයේ-අගනුවර-වසාදමයි/203-568969",
    "Category": "latest_news"
}