{
    "Source": "www.lankadeepa.lk",
    "Timestamp": "None  2013 මැයි මස 01",
    "Headline": "මහේලගේ දිල්ලි පිල තෙවැනි ජය ලබයි",
    "News Content": "ඉන්දීය ප‍්‍රධානතම ක‍්‍රිකට් තරගාවලියේ (අයි. පී. එල්.) 44 වැනි තරගය ලෙස රායිපූර්හිදී අද (01 වැනිදා) පැවැති තරගයේදී දිල්ලි ඩෙයාර් ඩෙවිල්ස් පිල කඩුලූ 7 කින් කොල්කටා නයිට් රයිඩර්ස් පිල පරාජය කිරීමට සමත් විය. දිල්ලි පිල මෙවර තරගාවලියේ තරග 10 කට සහභාගි වී ලැබූ තෙවැනි ජය මෙය වේ.දිල්ලි ඩෙයාර් ඩෙවිල්ස් පිලේ නායක මහේල ජයවර්ධන පන්දු 8 කදී ලකුණු 5 ක් ලබා සිටියදී දෙවැනි කඩුල්ල ලෙස දැවී ගියේය.කොල්කටා නයිට් රයිඩර්ස් පිල  ඕවර 20 කදී කඩුලූ 7 ට 136 (යූසුෆ් පතාන් 20, ජැක් කලිස් 12, ඩිබබ්රටා දාස් 18, රජාට් බාටියා නොදැවී 26, සුමිට් නර්වල් 23, බ්‍රෙට් ලී නොදැවී 16, උමේෂ් යාදේව් 36/2)දිල්ලි ඩෙයාර් ඩෙවිල්ස් පිල  ඕවර 17.5 කදී කඩුලූ 3 ට 137 (විරේන්ද්‍ර සෙවැග් 17, උන්මුක්ට් චාන්ද් 37, ඬේවිඞ් වෝනර් නොදැවී 66)       ",
    "URL": "https://www.lankadeepa.lk/latest_news/මහේලගේ-දිල්ලි-පිල-තෙවැනි-ජය-ලබයි/1-115726",
    "Category": "latest_news"
}