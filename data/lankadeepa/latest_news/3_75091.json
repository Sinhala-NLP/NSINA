{
    "Source": "www.lankadeepa.lk",
    "Timestamp": "None  2016 ජුනි මස 12",
    "Headline": "පොලිස් පොතෙන්",
    "News Content": "අනුරාධපුර මහබුලංකුලමේ නිවසක ඇතිවූ ගැටුමක් බේරීමට ගිය අයකුට පිහි පහරක් වැදී මිය ගොස් ඇතැයි පොලිසිය කියයි.සිය මිතුරාගේ නිවසේ සාදයකට ගොස් සිටියදී මිතුරා බිරිය සමග ඇතිකරගත් ආරවුලක් බේරීමට යාමේදී එම පිහි පහර එල්ලවී ඇති බව කියති.නොච්චියාගම දී යතුරුපැදියක් වාහනයක හැපී හය හැවිරිදි පුතා මියගොස් පියා බරපතල තත්ත්වයෙන් රෝහල්ගත කළ බව පොලිසිය කියයි.රෝස් පාන්වල සගවා හෙරෝයින් මිලි ග‍්‍රැම් 420 ක් අනුරාධපුර බන්ධනාගාරයට රුගෙන යාමට උත්සහා කළැයි කියන අනුරාධපුර ලෝලූගස්වැව පදිංචි පුද්ගලයෙකු (20) බන්ධනාගාර නිලධාරින් විසින් අත් අඩංගුවට ගෙන අනුරාධපුර පොලිසියට භාර දුන් බව පොලිස් ආරංචි කියයිනෙළුව සහ පැලවත්ත අතරදී පසුගිය බදාදා අවි පෙන්වා පැහැරගත් තේ ලොරියේ තිබූ තේ රුවන්වැල්ලේ නිවසකින් සොයාගත් මිරිහාන විශේෂ පොලිස් ඒකකය ප්‍රධාන සැකකරු ද අත්අඩංගුවට ගෙන ඇත.සෙසු සැකකරුවන් හා ගිනි අවි සොයා පරීක්ෂණ අරඹා ඇතැයි ද ලොරිය අවිස්සාවේල්ලෙන් ද සොයාගත් බව පොලිසිය කියයි.කරන්දෙණියේදී අතුරුදන්වූ මව හා පුතකුගේ මළ සිරුරු සොයාගත් බව පොලිසිය පවසයි. ",
    "URL": "https://www.lankadeepa.lk/latest_news/පොලිස්-පොතෙන්/1-426060",
    "Category": "latest_news"
}