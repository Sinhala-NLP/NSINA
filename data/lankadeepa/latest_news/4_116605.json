{
    "Source": "www.lankadeepa.lk",
    "Timestamp": "None  2012 පෙබරවාරි මස 15",
    "Headline": "හලාවත ධීවරයෙක් මරුට",
    "News Content": "හලාවත ධීවර උද්ඝෝෂණයට වෙඩිතැබීමෙන් එගොඩවැල්ලේ ඇන්ටනි නම් තිදරු පියකු මියගිය බව රෝහල් ආරංචි කියයි. කතුන් ඇතුළු පන්දාහක් දෙනා ලාම්පුතෙල් හා ඞීසල් සහනාධාර ඉල්ලමින් පෙළපාළි පවත්වද්දී පොලිස් අධිකාරි කාර්යාලය අසලදී වෙඩිතැබූ බව ධීවරයෝ කියති. සිවු වරක් පමණ කඳුළු ගෑස් ගැසූ බවද ඔවුහු පවසති. පොලිසිය, පොලිස් විශේෂකාර්ය බලකාය හා යුදහමුදාව එක් පසෙකද, පෙළපාළිකරුවන් තවත් පසෙකද සිටින අතර ශාන්ත සෙබස්තියන් දේවස්ථානයේ මීසම් පාලක ක්ලෝඞ් හයසින්ත් පියතුමා හා තවත් පියතුමන්ලා මැදට වී ගැටුම් සමනය කිරීමට වෙහෙසෙති. මේ අතර හලාවත පල්ලියේ සීනුව ගැසීමෙන් පසු ධීවරයෝ හාරපන් දහසක් එහි පැමිණි බවද කියති.  ",
    "URL": "https://www.lankadeepa.lk/latest_news/හලාවත-ධීවරයෙක්-මරුට/1-26954",
    "Category": "latest_news"
}