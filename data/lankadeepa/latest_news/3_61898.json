{
    "Source": "www.lankadeepa.lk",
    "Timestamp": "2018 ජනවාරි මස 28",
    "Headline": "මසුන් ඇල්ලූ ඉන්දීය ධීවරයින් 12ක් අත්අඩංගුවට",
    "News Content": "ශ්‍රී ලංකාවට අයත් මුහුදු සීමාවේ නීති විරෝධී ලෙස ධීවර කටයුතුවල නිරත වූ ඉන්දීය ධීවරයින් 12 දෙනෙකු සහ ඔවුන්ට අයත් ට්‍රෝලර් යාත්‍රා 2 ක් ඊයේ (27) නාවික හමුදා භාරයට ගන්නා ලදී. උතුරු නාවික විධානයට අනුයුක්ත වේග ප්‍රහාරක යාත්‍රාවක් මඟින් තලෙයිමන්නාරමට උතුරු දෙසින් වූ මුහුදු සීමාවේදී මොවුන් අත්අඩංගුවට ගෙන ඇත.ඉන්දීය ධීවරයින් සහ ට්‍රෝලර් යාත්‍රාවන් තලෙයිමන්නාරම, ශ්‍රී ලංකා නාවික නෞකා තම්මැන්නා ආයතනය වෙත රැගෙන ඒමට කටයුතු කළ අතර, ධීවරයින් පිරිස ඉදිරි නීතිමය කටයුතු සඳහා මන්නාරම, ධීවර පරීක්ෂක කාර්යාලය වෙත භාර දීමට කටයුතු කෙරිණි.සටහන සහ ඡායාරූප - නාවික හමුදා මාධ්‍ය අංශයෙනි  ",
    "URL": "https://www.lankadeepa.lk/latest_news/මසුන්-ඇල්ලූ-ඉන්දීය-ධීවරයින්-12ක්-අත්අඩංගුවට/1-523618",
    "Category": "latest_news"
}