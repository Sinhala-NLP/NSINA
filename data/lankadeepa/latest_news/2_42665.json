{
    "Source": "www.lankadeepa.lk",
    "Timestamp": "2020 ජනවාරි මස 28",
    "Headline": "චීන කත සිටි හෝටලයේ කාන්තාවක් අයි.ඩී.එච් රෝහලට",
    "News Content": "(දීපාල් ද සිල්වා) ශ්වසන අපහසුතායක් හේතුවෙන් බලපිටිය රෝහලට අද (28) සවස ඇතුළත් කළ කාන්තාවක් කොළඹ අයි.ඩී.එච් රෝහලට මාරු කර යැවූ බව බලපිටිය රෝහලේ වෛද්‍ය අධිකාරි පී.එච් වර්ණකුලසූරිය මහත්මිය පැවසුවාය.කොරෝනා වෛරසය ආසාදනය වූ චීන ජාතික කාන්තාව ලැගුම් ගෙන සිටි අහුංගල්ල හෝටලයේ මෙම කාන්තාව සේවය කර ඇත. මෙම කාන්තාවටද කොරෝනා වෛරසය ආසාදනය වී ඇති බවට බලපිටිය රෝහල් කාර්යමණ්ඩලය සැකකරන බව බලපිටිය රෝහලේ වෛද්‍ය අධිකාරි පී.එච් වර්ණකුලසූරිය මහත්මිය පැවසුවාය.මෙසේ රෝහල් ගත කර ඇත්තේ රාජගිරිය ප්‍රදේශයේ පදිංචි 30 හැවිරිදි කාන්තාවකි.(ඡායාරූප - එම් .සුසිල් ප්‍රියන්ත)     ",
    "URL": "https://www.lankadeepa.lk/news/චීන-කත-සිටි-හෝටලයේ-කාන්තාවක්-අයි-ඩී-එච්-රෝහලට/101-565004",
    "Category": "latest_news"
}