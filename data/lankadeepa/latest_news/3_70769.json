{
    "Source": "www.lankadeepa.lk",
    "Timestamp": "None  2016 ඔක්තෝබර් මස 07",
    "Headline": "‘ගිය රජය සීමා වෙන් කළේ නයින් ගිය ආකාරයටයි‘",
    "News Content": "පසුගිය රජය සමයේ සීමා නිර්ණය කිරීමේ කටයුතු සිදු කර ඇත්තේ නයින් ගිය ආකාරයෙන් හා සොසේජස් කරල් ආකාරයෙන් දිගු කොට්ඨාශ වෙන් වන ආකාරයෙන් බව පාර්ලිමේන්තුවේ සභානායක ඇමති ලක්ෂ්මන් කිරිඇල්ල මහතා පැවසීය.තම දේශපාලන හිතවතුන් හා ආසන සංවිධායකයින්ගේ නිවාස තම කොට්ඨාශවලට ඇතුළත් කරගැනීමේ අරමුණින් සීමා නිර්ණය කටයුතු කිරීම නිසා මෙසේ සිදුව ඇතැයිද අමාත්‍යවරයා පාර්ලිමේන්තුවේදී සඳහන් කළේය.පළාත් පාලන මැතිවරණය ප්‍රමාදවීම පිළිබඳව එක්සත් ජනතා නිදහස් සන්ධාන මන්ත්‍රී දිනේෂ් ගුණවර්ධන මහතා නැගූ පැනයකට පිළිතුරු දෙමින් සභානායකවරයා මේ බව පැවසීය. ",
    "URL": "https://www.lankadeepa.lk/latest_news/‘ගිය-රජය-සීමා-වෙන්-කළේ-නයින්-ගිය-ආකාරයටයි‘/1-465971",
    "Category": "latest_news"
}