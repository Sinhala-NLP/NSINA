{
    "Source": "www.lankadeepa.lk",
    "Timestamp": "None  2016 පෙබරවාරි මස 12",
    "Headline": "‘ජාතික කොඩිය ඔසවනවාට විරුද්ධ නැහැ‘ - විජයකලා",
    "News Content": " ශ්‍රී ලංකාවේ ජාතික ධජය එසවීම ගැන තමාගේ කිසිදු අකමැත්තක් නැතැයි ද, ජාතික ධජය එසවීම ප්‍රතික්ෂේප කිරීමට තමනට හේතුවක් නැතැයි ද වනිතා කටයුතු රාජ්‍ය ඇමැතිනී විජයකලා මහේෂ්වරන් මහත්මිය කියනීය.යාපනයේ උත්සවයක දී ජාතික කොඩිය එසවීමට තමාට කළ ආරාධනය ප්‍රතික්ෂේප කළ බවට පැතිර යන කතාවල සත්‍යතාවක් නැතැයි ද ඇය පවසන්නීය.එම උත්සවයේ දී ජාතික කොඩිය ඔසවන ලෙස තමාට ආරාධනාවක් ලැබුණේ නැතැයි කියන ඇමැතිවරිය බොරු ප්‍රචාර යවා පිරිසක් ජාතිවාදය ඇවිස්සවීමට අර අදින බව ද සඳහන් කරන්නීය. ",
    "URL": "https://www.lankadeepa.lk/latest_news/‘ජාතික-කොඩිය-ඔසවනවාට-විරුද්ධ-නැහැ‘---විජයකලා/1-385311",
    "Category": "latest_news"
}