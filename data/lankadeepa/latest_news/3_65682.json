{
    "Source": "www.lankadeepa.lk",
    "Timestamp": "2017 ජුලි මස 14",
    "Headline": "හිටපු එජාප මන්ත්‍රීගේ පුතා අභිරහස් ලෙස මියගිහින්",
    "News Content": "(ක්‍රිෂාන් ජීවක ජයරුක්)එක්සත් ජාතික පක්ෂයේ හිටපු පාර්ලිමේන්තු මන්ත්‍රීවරයෙකුගේ පුත්‍රයකු  මාතර මඩිහ ප්‍රදේශයේ හෝටලයක කාමරයක් තුළ අභිරහස් ලෙස මිය ගොස් සිටියදී අද(14) උදෑසන සොයා ගත් බව මාතර මූලස්ථාන පොලීසිය පවසයි.එසේ මියගොස් ඇත්තේ මාතර පඹුරණ පදිංචිව සිටි යසසිරු තිසර කුමාර ගලප්පත්ති (24) නැමැති ව්‍යාපාරික තරුණයෙකි.ඔහූ එක්සත් ජාතික පක්ෂයේ හිටපු පාර්ලිමේන්තු මන්ත්‍රී ජස්ටින් ගලප්පත්ති මහතාගේ පුත්‍රයෙකු වන අතර දකුණු පළාත් සභා මන්ත්‍රී චතුර ගලප්පත්ති මහතාගේ බාල සහෝදරයා ද වේ.මිය ගිය යසසිරු ඊයේ(13) රාත්‍රි කාලයේ සිට එම හෝටලයේ රැඳී සිට ඇති බවට පොලීසියට තොරතුරු ලැබී ඇත.  ",
    "URL": "https://www.lankadeepa.lk/latest_news/හිටපු-එජාප-මන්ත්‍රීගේ-පුතා-අභිරහස්-ලෙස-මියගිහින්/1-515136",
    "Category": "latest_news"
}