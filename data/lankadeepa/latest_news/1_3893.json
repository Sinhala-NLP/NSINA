{
    "Source": "www.lankadeepa.lk",
    "Timestamp": "2023 ජුනි මස 28",
    "Headline": "කිලිනොච්චියේ වෙඩි තැබීමක්",
    "News Content": "කිලිනොච්චිය  උදයනගර් ප්‍රදේශයේදී මෝටර් රථයකින් ගමන් ගත් පිරිසකට  යතුරු පැදියකින් පැමිණි පුද්ගලයන් දෙදෙනකු වෙඩි තබා පලා ගොස් ඇතැයි පොලිස් මාධ්‍ය ප්‍රකාශක කාර්යාලය කියයි.වෙඩි වැදීමෙන් තුවාල ලැබූ මෝටර් රථ රියැදුරා කිලිනොච්චිය රෝහලට ඇතුළත් කර ඇත. තුවාලකරු වයස අවුරුදු 38 ක් වන උදයනගර්, කිලිපනාච්චිය ප්‍රදේශයේ පදිංචි කරුවෙකි.තුවාලකරු සහ තවත් දෙදෙනකු මෝටර් රථයකින්  කනකපුරම් ප්‍රදේශයට ගිය අවස්ථාවේ ඇති වු ආරවුලක් මත මෙම වෙඩි තැබීම සිදුකර ඇති බවට අනාවරණය වූ බව පොලිසිය පවසයි.සැකකරුවන් අත්අඩංගුවට ගැනීම සඳහා කිලියනාච්චිය පොලිසිය වැඩිදුර විමර්ශන සිදු කරයි.  ",
    "URL": "https://www.lankadeepa.lk/news/කිලිනොච්චියේ-වෙඩි-තැබීමක්/101-635496",
    "Category": "latest_news"
}