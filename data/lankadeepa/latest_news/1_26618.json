{
    "Source": "www.lankadeepa.lk",
    "Timestamp": "2021 ජුලි මස 29",
    "Headline": "ළමා හිංසනය ගැන ඔන්ලයින් හරහා සංවාදයක්",
    "News Content": "ශ‍්‍රී ලංකාව තුළ වර්තමානයේ උත්සන්න වී ඇති ළමා අපයෝජන වළක්වාගැනීමට ගතයුතු පියවර පිළිබඳව සාකච්ඡා කරන ‘ළමා හිංසනයට තිත පදනම’ ළමා ආරක්ෂණය ජාතික අර්බුදයකි යන තේමාව යටතේ අන්තර්ජාලය ඔස්සේ සංවිධනය කරන සංවාදාත්මක වැඩසටහන මේ මස 31 වැනිදා  පස්වරු 7.00 සිට ෆේස්බුක් ඔස්සේ පැවැත්වේ.මහජන නියෝජිතයන් සහභාගි වන මෙම වැඩසටහන www.facebook.com/stopchildcruelty ඔස්සේ ක‍්‍රියාත්මක කරයි.මෙම සාකච්ඡාවට ක‍්‍රීඩා හා තරුණ අමාත්‍ය නාමල් රාජපක්ෂ, කාන්තා හා ළමා කටයුතු රාජ්‍ය අමාත්‍ය පියල් නිශාන්ත, පාර්ලිමේන්තු මන්ත‍්‍රීවරියන් වන රෝහිණී කවිරත්න සහ හරිනි අමරසූරිය සහ පාර්ලිමේන්තු මන්ත‍්‍රී ශානක්කියන් රාසමානික්කම් යන මහත්ම මහත්මීහූ සහභාගි වෙති.සාකච්ඡාව පිළිබඳ වැඩිදුර තොරතුරු, www.stopchildcruelty.com වෙබ් අඩවියෙන් ලබාගත හැකි අතර, ඒ පිළිබඳ විමසීම් [email protected] යන ඊමේල් ලිපිනයට යොමු කළ හැකිය.1991 ජූලි 12 දින එක්සත් ජාතීන්ගේ සංවිධානය විසින් ළමා අයිතිවාසිකම් පිළිබඳ සම්මුතිය අනුමත කිරීමෙන් හරියටම වසර තිහකට පසු, එනම් 2021 ජූලි 12 වන දින රට දෙදරුම් කමින් තිබෙන ළමා අපයෝජන භයානක ලෙස ඉහළ යාම සම්බන්ධයෙන් කඩිනම් පියවර ගැනීමට බලධාරීන් දැනුවත් කිරීමේ සහබල කිරීමේ අරමුණින් ‘ළමා හිංසනයට තිත’ පදනම විසින් වැඩසටහන් රැසක් දියත් කරමින් සිටියි.  ",
    "URL": "https://www.lankadeepa.lk/news/ළමා-හිංසනය-ගැන-ඔන්ලයින්-හරහා-සංවාදයක්/101-595886",
    "Category": "latest_news"
}