{
    "Source": "www.lankadeepa.lk",
    "Timestamp": "2022 මැයි මස 30",
    "Headline": "අතුරුදන් දෙදරු මවගේ සිරුර මහවැලියෙන් මතුවෙයි",
    "News Content": "(  රංජිත් රාජපක්ෂ    )                   දින තුනක් තිස්සේ අතුරුදහන්ව සිටි දෙදරු මවකගේ සිරුර මහවැලි ගගේ තිබි අද (30) දින හමු වු බව නාවලපිටිය පොලිසිය පැවසිය.මහවැලි ගගේ තිබි මෙසේ හමුවුයේ නාවලපිටිය ගෝනාවල පතන ප්‍රදේශයේ පදිංචි නිරංජලා දමයන්ති නැමති (38) හැවිරිදි දෙදරු මවගේ සිරුරයි.මිය ගිය දෙදරු මව ඉකුත් (27) දින නාවලපිටිය දිස්ත්‍රික් මහ රෝහලේ නේවාසික ප්‍රතිකාර ලබන සිය මව බැලිමට යන බව පවසා නිවසින් බැහැර වි ඇති බවත්, නැවත ඇය නිවසට නොපැමිණි නිසා පවුලේ ඥාතින් මේ පිලිබදව නාවලපිටිය පොලිසිය පැමිණිල්ලක් කර ඇත.මහවැලි ගගේ නාවලපිටිය කිතුල්කොට ප්‍රදේශයේ නාදුනන කාන්තා මළ  සිරුරක් ඇති බවට ප්‍රදේශවාසින් විසින් ලබාදුන් තොරතුරක් මත නාවලපිටිය පොලිසිය විසින් සිරුර ගොඩගැනිමෙන් පසු එය අතුරුදහන්ව සිටි කාන්තාවගේ සිරුර බව ඥාතින් විසින් හදුනාගෙන ඇත.මියගිය කාන්තාවගේ වැඩිමහල් දියණිය මෙවර අපොස සාපෙල විභාගයට පෙනි සිටින සිසුවියක් බවත්, ඇය මව අතුරුදහන් වු දින සහ සිරුර හමු වු (30) දිනයෙත් විභාගය සදහා පෙනි සිටිමට ගොස් ඇති බව ඥාතිහූ කියති.    ",
    "URL": "https://www.lankadeepa.lk/news/අතුරුදන්-දෙදරු-මවගේ-සිරුර-මහවැලියෙන්-මතුවෙයි/101-613957",
    "Category": "latest_news"
}