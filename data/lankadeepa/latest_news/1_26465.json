{
    "Source": "www.lankadeepa.lk",
    "Timestamp": "2021 අගෝස්තු මස 02",
    "Headline": "‘‘අධ්‍යාපන ගැටළු විසඳන්න තේරීම් කාරක සභාවත් පත් කළ යුතුයි‘‘",
    "News Content": "(යොහාන් භාසුර)ශ්‍රී ලංකාවේ උසස් අධ්‍යාපන පිළිබඳව පවතින ගැටලු සම්බන්ධයෙන් සාකච්ඡා කර පොදු නිර්දේශයක් ලබාගැනීමට සඳහා පාර්ලිමේන්තු තේරීම් කාරක සභාවක් පත්කළ යුතු යැයි වෙළෙඳ අමාත්‍ය ආචාර්ය බන්දුල ගුණවර්ධන මහතා පවසයි.පාර්ලිමේන්තු තේරීම් කාරක සභාවකින් ආණ්ඩු පක්‍ෂයේ සහ විපක්‍ෂයේ යන සියලු දෙනාගේම අදහස් ලබාගත හැකි බව කී අමාත්‍යවරයා පැවසුවේ එය වඩාත් හොඳම ක්‍රමය බව සිය පෞද්ගලික මතය යන්නයි.ශ්‍රී ලංකාවට උචිත හොඳම මැතිවරණය ක්‍රමය පිළිබඳව විවිධ පාර්ශව අතර විවිධ මත පැවැති අවස්ථාවේදී මැතිවරණ ක්‍රමයක් සකස් කිරීම සඳහා දිනේෂ් ගුණවර්ධන මහතාගේ ප්‍රධානත්වයෙන් තේරීම් කාරක සභාවක් පත්කළ බවත් අධ්‍යාපනයේ විවිධ මඩගැසීම් සහ අවලාදවලට මුහුණ දීමට තේරීම් කාරක සභාවක් වඩාත් සුදුසු බවත් අමාත්‍යවරයා සඳහන් කළේය.කොළඹ පිහිටි වෙළෙඳ අමාත්‍යංශයේදී අද (02) පස්වරුවේ පැවැති මාධ්‍ය හමුවේදී වෙළෙඳ අමාත්‍ය ආචාර්ය බන්දුල ගුණවර්ධන මහතා එසේ පැවසීය.   ",
    "URL": "https://www.lankadeepa.lk/latest_news/‘‘අධ්‍යාපන-ගැටළු-විසඳන්න-තේරීම්-කාරක-සභාවත්-පත්-කළ-යුතුයි‘‘/1-596139",
    "Category": "latest_news"
}