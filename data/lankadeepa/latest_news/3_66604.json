{
    "Source": "www.lankadeepa.lk",
    "Timestamp": "2017 මැයි මස 31",
    "Headline": "චීන නෞකා තුනක් දිවයිනට",
    "News Content": "(ජේ.ඉඳුරුවගේ )අවතැන් වූවන්ට සහන සැලසීම සඳහා චීන නාවික හමුදාවට අයත් නෞකා 3 ක් අද (31) කොළඹ වරායට සේන්දු විය. මෙම නෞකා වලින් පැමිණි   වෛද්‍ය කණ්ඩායම් පහක් (5) සහ ආපදා සහන කටයුතු සඳහා කුඩා යාත්‍රා 10 ක් දිවයින පුරා විපතට පත් ජනතාව උදෙසා සහන සැළසීමට ශ්‍රී ලංකා නාවික හමුදාව සමග එක්ව කටයුතු කිරීමට නියමිතය. චීන නාවික හමුදාවේ ‘චෑන් චුන්’, ‘ජින් ශොව්’ සහ ‘චාඕ හු’ යන නෞකාවන් මෙසේ දිවයිනට පැමිණි අතර, නාවික හමුදා සම්ප්‍රදායානුකූලව ශ්‍රී ලංකා නාවික හමුදාව විසින් එම නෞකාවන් පිළිගන්නා ලදී.    ",
    "URL": "https://www.lankadeepa.lk/latest_news/චීන-නෞකා-තුනක්-දිවයිනට/1-513420",
    "Category": "latest_news"
}