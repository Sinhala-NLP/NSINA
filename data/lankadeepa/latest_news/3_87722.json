{
    "Source": "www.lankadeepa.lk",
    "Timestamp": "None  2015 මැයි මස 12",
    "Headline": "අවියක් රැගෙන මෛත්‍රී ළඟට ගිය කෝප්‍රල් යළි රිමාන්ඩ්",
    "News Content": "පසුගිය අප්‍රේල් 25 වැනි දා අඟුණකොල පැලැස්ස පුරහලේ දී මෛත්‍රීපාල සිරිසේන ජනපතිගේ රැස්වීම් ශාලාවට ඇතුළු වී ගිනි අවියක් සමඟ ජනපති සමීපයටම ගිය බව  කියන හමුදා කෝප්‍රල් වී ජී රුවන් සේනක කුමාර ලබන 19 වැනි දා තෙක් රිමාන්ඩ් කරන ලෙස අඟුනකොලපැලැස්ස මහේස්ත්‍රාත් නයන්ත සමරතුංග මහතා නියෝග කළේය.රහස් පොලිසියේ සහකාර අධිකාරී ශානි අබේසේකර මහතා පැමිණිල්ල උසාවියට ඉදිරිපත් කළේය.ශානි අබේසේකර මහතා කරුණු දක්වමින් පරීක්ෂණ අවසන් නැති බවත්, ගිනි අවිය ද සොයා නොගත් බවත් එහෙයින් ඔහු යළි රිමාන්ඩ් කරන ලෙසත් ඉල්ලා සිටියේය.   ",
    "URL": "https://www.lankadeepa.lk/latest_news/අවියක්-රැගෙන-මෛත්‍රී-ළඟට-ගිය-කෝප්‍රල්-යළි-රිමාන්ඩ්/1-316132",
    "Category": "latest_news"
}