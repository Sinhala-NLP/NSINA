{
    "Source": "www.lankadeepa.lk",
    "Timestamp": "2018 සැප්තැම්බර් මස 19",
    "Headline": "වැටුප් වැඩි නොකළොත් අයවැයෙන් පසු වැඩ වර්ජනයක්",
    "News Content": "(ශිරාන් රණසිංහ)වැඩිවන ජීවන වියදමට සරිලන ලෙස රාජ්‍ය හා පුද්ගලික අංශයේ සේවක වැටුප් වැඩිකර බඩු මිල ඉහළයෑම නතර නොකළහොත් එළඹෙන අයවැයට පසු රටතුළ මහා වැඩ වර්ජනයක් ක්‍රියාත්මක කිරීමට ජාතික වෘත්තීය සමිති මධ්‍යස්ථානය තීරණය කර ඇත.අගෝස්තු මස සැකසු ජීවන වියදමට සාපේක්ෂය වැටුප රුපියල් 5649.60 කින් වැඩිකළ යුතුව ඇතැයි ද ගෑස් පොල්තෙල් , සීනි , තිරිඟු පිටි ආදිය මෙන්ම දුම්රිය හා බස් ගාස්තු ආදී දේවල් වල මිල ඉහළ යෑමත් සමඟ මේ තත්ත්වය තවත් නරක අතට පත්ව ඇතැයි ද ජාතික වෘත්තීය සමිති මධ්‍යස්ථානයේ ජාතික සංවිධායක වසන්ත සමරසිංහ මහතා කියා සිටී.ජනතාව හා කම්කරු ජනතාව මේ පිළිබඳ දැනුම්වත් කරමින් අත්පත්‍රිකා හා පෙත්සමකට අත්සන් ගැනීම මේ වනවිට සිදුකර ඇතැයි ද ඒ මහතා කීය.ඒ අනුව ලබන අයවැය මගින් ජනතාව සහන නොදුන්හොත් අනිවාර්යයෙන්ම ජාතික වැඩවර්ජනය ක්‍රියාත්මක කරන බවද ඒ මහතා තවදුරටත් පැවැසීය.  ",
    "URL": "https://www.lankadeepa.lk/latest_news/වැටුප්-වැඩි-නොකළොත්-අයවැයෙන්-පසු-වැඩ-වර්ජනයක්/1-536955",
    "Category": "latest_news"
}