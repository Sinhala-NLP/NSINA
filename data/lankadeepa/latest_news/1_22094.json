{
    "Source": "www.lankadeepa.lk",
    "Timestamp": "2021 නොවැම්බර් මස 22",
    "Headline": "කොරෝනා මරණ ටිකක් ඉහළ යයි",
    "News Content": "(ඩයනා උදයංගනී)කොවිඩ් ආසාදිත වූ තවත් රෝගීන් 31 දෙනකු ඊයේ (21) මරණයට පත් වී ඇතැයි සෞඛ්‍ය සේවා අධ්‍යක්ෂ ජනරාල්වරයා අද (22) තහවුරු කළේය.ඒ සමඟ මෙරටින් වාර්තා වූ මුළු කොරෝනා ආසාදිත මරණ සංඛ්‍යාව 14,158 දක්වා ඉහළ ගොස් ඇත.වයස අවුරුදු 60 ට වැඩි 23 දෙනකු සහ අවුරුදු 30 ත් 59 ත් අතර 7 දෙනකු සහ අවුරුදු 30 ට අඩු එක් අයකු මියගිය අය අතර වන බව සෞඛ්‍ය සේවා අධ්‍යක්‍ෂ ජනරාල්වරයාගේ වාර්තාවේ දැක්වේ.එමෙන්ම පිරිමි අය 21 දෙනකු සහ කාන්තාවන් 10 දෙනකු මියගිය පිරිසට ඇතුළත් බව ද එම වාර්තාවේ සඳහන් වේ.   ",
    "URL": "https://www.lankadeepa.lk/covid19/කොරෝනා-මරණ-ටිකක්-ඉහළ-යයි/203-603458",
    "Category": "latest_news"
}