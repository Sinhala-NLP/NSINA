{
    "Source": "www.lankadeepa.lk",
    "Timestamp": "None  2014 ජුනි මස 19",
    "Headline": "‘වටරැක හිමියන්ට මරණ තර්ජන තිබිලා‘",
    "News Content": "තමාට ජීවිත තර්ජන ඇතැයි මාස එක හමාරකට පමණ පෙර ප්‍රාදේශීය මන්ත්‍රී වටරැක විජිත හිමියන් දුරකතනයෙන් දැන්වූ බව මයියංගනය ප්‍රාදේශීය සභාපති ඩබ්ලිව් එම් සුනිල් මහතා කියයි.ඒ හිමියන් අද රැස්වීමත් සමඟ ප්‍රාදේශීය සභා රැස්වීම් දෙකකට සහභාගී වී නැතැයි ද, නොදන්වා තෙවරක් සහභාගී නොවීම මන්ත්‍රීකම අහෝසි වීමට හේතුවක් යැයි ද ඔහු කීවේය.වටරැක විජිත හිමියන් ජාතික බල සේනා සංවිධානයේ මාධ්‍ය සාකච්ඡාවක් කොළඹ කොම්පඤ්ඤවීදියේ නිපොන් හෝටලයේ පවත්වද්දී බොදු බල සේනාව බාධා කළැයි කොටුව මහේස්ත්‍රාත් අධිකරණයේ නඩුවක් ද පවතී.  ",
    "URL": "https://www.lankadeepa.lk/latest_news/‘වටරැක-හිමියන්ට-මරණ-තර්ජන-තිබිලා‘/1-243660",
    "Category": "latest_news"
}