{
    "Source": "www.lankadeepa.lk",
    "Timestamp": "2022 මැයි මස 07",
    "Headline": "ඩොලර් සොයන වැඩේට හමුදාවත් අත ගහයි",
    "News Content": "(සුජිත් හේවාජුලිගේ )විදේශ විනිමය (ඩොලර්) උපයා ගැනීමේ අරමුණෙන් යුදහමුදා භටපිරිස් එක්සත් ජාතීන්ගේ සාමසාධක රාජකාරි සඳහා වැඩි වශයෙන් යෙදවීමට  අපේක්ෂා කරන බව ආරක්ෂක මාණ්ඩලික ප්‍රධානී යුද  හමුදාපති ජෙනරාල් ශවේන්ද්‍ර සිල්වා මහතා ලංකාදීපයට පැවැසීය.ඩොලර් උපයාගත හැකි තවත් මාර්ග පිළිබඳව  අවධානය යොමු කැර ඇතැයිද යුද හමුදාපතිවරයා සඳහන් කළේය. ශ්‍රී ලංකා යුද හමුදාවේ සාමාජිකයන්  226 දෙනකු  බටහිර අප්‍රිකානු දේශයක් වන මාලි  රාජ්‍යයට පසුගියදා   පිටත්කර යැවූ බව සඳහන් කළ යුද හමුදාපතිවරයා  එමගින් ලොකු විදේශ විනිමයක්  උපයා ගත හැකි වනු ඇතැයි බලාපොරොත්තු වන බවද  පැවසුවේය.ශ්‍රී ලංකා යුද හමුදාවේ රෙජිමේන්තු දොළහකට අයත්  මෙම  226 දෙනාට නිලධාරීන් 18 දෙනෙක් සහ සෙසු නිලයන්ට අයත් සාමාජිකයෝ 208 දෙනෙක් ඇතුළත් වූහ. සාමසාධක රාජකාරි සඳහා ඉදිරියේදී   තවත් රටවලින්  අවස්ථාව ලැබෙනු ඇතැයිද  හෙතෙම විශ්වාසය පළ කළේය.මෙයට අමතරව   යුදහමුදාව නිෂ්පාදනය කරන විවිධ උපකරණ  විදේශයන්ට වැඩි වශයෙන්  විකුණා විදේශ විනිමය ඉපයීමටද අවධානය යොමුවී ඇත.  ",
    "URL": "https://www.lankadeepa.lk/news/ඩොලර්-සොයන-වැඩේට-හමුදාවත්-අත-ගහයි/101-612655",
    "Category": "latest_news"
}