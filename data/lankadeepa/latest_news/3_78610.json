{
    "Source": "www.lankadeepa.lk",
    "Timestamp": "None  2016 මාර්තු මස 09",
    "Headline": "තිළිණිට ත්‍රීවිල් එකක් පදින්න ලැබිලා",
    "News Content": "පසුගිය වසරේ ජනප්‍රියතම ටෙලි නාට්‍ය ලෙස සම්මාන රැසක් දිනාගත් \"ආදර දෑසක්\" ටෙලි නාට්‍යයේ \"නෙරංජි මිස්\" ලෙස රංගනයෙන් එක්වෙමින් රංගනයට අත්පොත් තැබූ තිළිණි පෙරේරා මේ දිනවල අලුත් ටෙලි නාට්‍යයක් සඳහා සම්බන්ධවී සිටින බවට තොරතුරු ලැබේ. දැනට ටෙලි නාට්‍ය කිහිපයක් සඳහා රංගනයෙන් දායකවී ඇති තිළිණි මේ දිනවල රූපගත කෙරෙන සිය අලුත්ම චිත්‍රපටයේ වෙනස් ආරේ චරිතයක් නිරූපණය කරන්නට ලැබී තිබේ. ඒ පිළිබඳව ඇය අපිට පැවසුවේ මෙවන් අදහසකි.\"මගේ අලුත්ම ටෙලි නාට්‍ය තමයි \"සුසිල\" නිෂ්පාදනයක් වන \"සල් සපු නා\". ඉරේෂ් ලොකුබණ්ඩාර තමයි මෙහි අධ්‍යක්ෂවරයා විදිහට කටයුතු කරන්නේ. මේ ටෙලි නාට්‍යයේ ප්‍රධාන චරිත කිහිපයක් තියෙනවා. ඉන් එක් චරිතයක් වන \"මාෂා\" කියන චරිත මම නිරූපණය කරන්නේ. මේ ටෙලි නාට්‍ය මට ගොඩක් විශේෂ එකක්. මොකද කියනවා නම් මේ ටෙලි නාට්‍යයේ මම ත්‍රීවීල් එක්ක පදිනවා. ඇත්තටම මම ත්‍රීවිල් පදින්න දැනගෙන හිටියේ නැහැ.නමුත්, අපේ කණ්ඩායමේ හැම කෙනෙක්ම උදවුවෙන් මට පැයක් ඇතුළත ත්‍රීවිල් එකක් පදින්න පුරුදු වෙන්න හැකියාව ලැබුණා. මේ නාට්‍යයට සම්බන්ධ වෙන කොට ඉරේෂ් ඇහුවා මෝටර් බයිසිකල් පදින්න පුළුවන්ද කියලා. \"ස්කූටර්\" එකක් පැදලා තියෙන නිසා මම කිවුවා ඔව් පුළුවන් කියලා. නමුත්, ටෙලිනාට්‍යයේ රූපගත කරන කොට මට ලැබුණේ \"පල්සර්\"එකක් පදින්න. ඇත්තටම මට පුරුද්දක් තිබුණේ නැහැ ඒ වගේ ලොකු බයිසිකල් එක්ක පැදලා. කොහොම හරි පුරුදුවෙලා මම ඒ ජවනිකාවට අවශ්‍ය කරන ආකාරයෙන් ඒ බයිසිකලේ පැද්දා.  බුද්ධික සේනාධීර  ",
    "URL": "https://www.lankadeepa.lk/latest_news/තිළිණිට-ත්‍රීවිල්-එකක්-පදින්න-ලැබිලා/1-393594",
    "Category": "latest_news"
}