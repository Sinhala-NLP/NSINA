{
    "Source": "www.lankadeepa.lk",
    "Timestamp": "2017 ජුනි මස 21",
    "Headline": "පර්පෙචුවල් සමාගම ආදායම් බදු ගෙවා නෑ",
    "News Content": "(මනෝප‍්‍රිය ගුණසේකර සහ රන්ජන් කටුගම්පොළ)අනෙකුත් ප‍්‍රාථමික ගැණුම්කරුවන් අතුරින් පසුගිය කාලයේ වැඩිම ලාභය වු රුපියල් කෝටි 504ක් ලබාගෙන ඇති පර්පචුවල් ටෙ‍්‍රෂරීස් සමාගම 2015/2016 මුදල් වර්ෂය සඳහා ආදායම් බදු හෝ ගෙවා නැතැයි බැඳුම්කර කොමිසම හමුවේ සාක්කි දෙමින් ශ්‍රී ලංකා මහා බැංකුවේ බැංකු නොවන ආයතන අධීක්‍ෂණ දොපාර්තමේන්තුවේ  සහකාර අධ්‍යක්‍ෂක සුරේෂ් ප‍්‍රසන්න සේදර මහතා අද (21) හෙළි කළේය.පර්පචුවල් ටෙ‍්‍රෂරීස් සමාගම ලබාගෙන ඇති රුපියල් කෝටි 504ක් වු වැඩිම ලාභය ප‍්‍රතිශතයක් ලෙස බැලීමේදී සීයයට 80.4ක් බවද බැඳුම්කර වෙළඳ පොළේ ප‍්‍රාථමික ගැණුම්කරුවන් 16දෙනෙකුගේ මුල්‍ය වාර්තා කොමිසමට ඉදිරිපත් කරමින් සේදර මහතා පෙන්වා දුන්නේය.පර්පචුවල් ටෙ‍්‍රෂරීස් සමාගම හැර ‘ෆස්ට් කැපිටල්’ යන ප‍්‍රාථමික ගැණුම්කරුද 2015/2016 මුදල් වර්ෂය සඳහා ආදායම් බදු ගෙවා නැති බවත් අනෙක් සියලු ප‍්‍රාථමික ගැණුම්කරුවන් ආදායම් බදු ගෙවා ඇති බවත් ඔහු සඳහන් කළේය.2015 පෙබරවාරී මස පළමුවැනිදාත් 2016 මාර්තු මස 31 වැනිදාත් අතර කාලයේ වත්මන් රජය යටතේ භාණ්ඩාගාර බැඳුම්කර නිකුත් කිරීම පිළිබඳ සොයා බැලීම සඳහා පත්කොට ඇති ජනාධිපති පරීක්‍ෂණ කොමිසමේ කටයුතු ශ්‍රේෂ්ඨාධිකරණ විනිසුරුවරුන් වන කේ.ටී. චිත‍්‍රසිරි, ප‍්‍රසන්න ජයවර්ධන සහ හිටපු නියෝජ්‍ය විගණකාධිපති වේලූපිල්ලේ කන්දසාමි යන මහත්වරුන්ගෙන් සමන්විත කොමසාරිස්වරුන් හමුවේ මෙම සාක්කි විභාග කිරීම සිදු කෙරේ.පැමිණිල්ල වෙනුවෙන් පෙනී සිටින නියෝජ්‍ය සොලිස්ටර් ජනරාල් මිලින්ද ගුණතිලක මහතාගේ මෙහෙයවීම යටතේ ශ්‍රී ලංකා මහා බැංකුවේ බැංකු නොවන ආයතන අධීක්‍ෂණ දොපාර්තමෙන්තුවේ  සහකාර අධ්‍යක්‍ෂක සුරේෂ් ප‍්‍රසන්න සේදර මහතා සාක්කි දෙමින් මෙම තොරතුරු හෙළි කළේය.සුරේෂ් ප‍්‍රසන්න සේදර මහතා බැඳුම්කර වෙළඳපොළේ ප‍්‍රාථමික ගැණුම්කරුවන් 16දෙනෙකුගේ මුල්‍ය වාර්තා කොමිසමට ඉදිරිපත් කළ අවස්ථාවේදී පර්පචුවල් ටෙ‍්‍රෂරීස් සමාගම වෙනුවෙන් හා සහ  ශ්‍රී ලංකා මහා බැංකුවේ හිටපු අධිපති අර්ජුන් මහෙන්ද්‍රන් වෙනුවෙන් පෙනී සිටි නීතීඥවරුන් එම මුල්‍ය වාර්තා අධ්‍යනය කිරීමට තමන්ට අවශ්‍ය බව දැනුම් දුන් අවස්ථාවේදී ප‍්‍රාථමික ගැණුම්කරුවන් 16දෙනෙකුගේ මුල්‍ය වාර්තා වල රහසිගත මුල්‍ය තොරතුරු අඩංගු හෙයින් අදාළ ආයතන වල නම් මකා දැමීමෙන් පසු මේවායේ පිටපත් ලබාදිය හැකි බව පැමිණිල්ල වෙනුවෙන් පෙනී සිටි නියෝජ්‍ය සොලිස්ටර් ජනරාල් මිලින්ද ගුණතිලක මහතා කොමිසමට දැනුම් දුන්නේය.  ",
    "URL": "https://www.lankadeepa.lk/latest_news/පර්පෙචුවල්-සමාගම-ආදායම්-බදු-ගෙවා-නෑ/1-514207",
    "Category": "latest_news"
}