{
    "Source": "www.lankadeepa.lk",
    "Timestamp": "2023 ඔක්තෝබර් මස 11",
    "Headline": "මිනිස් වෙළඳාමේ නිරත චීන ජාතිකයෙකු අත්අඩංගුවට",
    "News Content": "(ඉන්දිකා  රාමනායක)තායිලන්තයේ රැකියා ලබාදෙන බව පවසා නීති විරෝධී ලෙස මියන්මාරයට හා ලාඕසයට පුද්ගලයන් රැගෙන ගොස් මිනිස් වෙළදාමක නිරත වූ චීන ජාතිකයෙකු බත්තරමුල්ල ප්‍රදේශයේදී තැනැත්තන් වෙළඳාම, ජාවාරම් විමර්ශන හා සමෘද්ධිය අපරාධ විමර්ශන කොට්ඨාශය මගින් අත්අඩංගුවට ගනු ලැබ ඇත.මෙලෙස අත්අඩංගුවට ගෙන ඇත්තේ (59) හැවිරිදි චීන ජාතිකයෙකි.ශ්‍රී ලාංකිකයන් පිරිසක් තායිලන්තයේ පරිගණක දත්ත ඇතුලත් කරන්නන් සහ පාරිභෝගික සේවා ආයතන හි රැකියා ලබාදෙන බවට පවසා සැකකරු ඔවුන් ගෙන් ගෙන් රුපියල් කෝටි ගණනින් මුදල් ලබාගෙන  මෙම  මිනිස් ජාවාරම සිදුකර ඇති බවට තැනැත්තන් වෙළඳාම, ජාවාරම් විමර්ශන හා සමෘද්ධිය අපරාධ විමර්ශන කොට්ඨාශයේ අධ්‍යක්ෂ ජ්‍යෙෂ්ඨ පොලිස් අධිකාරි සමරකෝන් බණ්ඩා මහතාට ලද තොරතුරකට අනුව විමර්ශන පවත්වා සැකකරු ඊයේ (10) අඩංගුවට ගෙන තිබුණි.  ",
    "URL": "https://www.lankadeepa.lk/latest_news/මිනිස්-වෙළඳාමේ-නිරත-චීන-ජාතිකයෙකු-අත්අඩංගුවට/1-641223",
    "Category": "latest_news"
}