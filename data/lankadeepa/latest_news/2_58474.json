{
    "Source": "www.lankadeepa.lk",
    "Timestamp": "2018 මාර්තු මස 28",
    "Headline": "විශ්වාසභංගය ගැන ශ්‍රීලනිප මතය හතර වැනිදා",
    "News Content": "අගමැති රනිල් වික්‍රමසිංහ මහතාට එරෙහිව ඉදිරිපත්කර ඇති විශ්වාසභංග යෝජනාව සම්බන්ධයෙන් ශ්‍රී ලංකා නිදහස් පක්ෂයේ තීරණය අප්‍රේල් 04 වැනි දින ගන්නා බව පක්ෂයේ ලේකම් කෘෂිකර්ම අමාත්‍ය දුමින්ද දිසානායක මහතා පැවසීය.මේ සම්බන්ධයෙන් පක්ෂය  මෙතෙක් කිසිදු තීරණයක් ගෙන නොමැති බවද අමාත්‍යවරයා සඳහන් කළේය.එමෙන්ම විශ්වාසභංග යෝජනාවට අත්සන් කළ නිදහස් පක්ෂ අමාත්‍යවරුන් සම්බන්ධයෙන්ද මෙතෙක් සාකච්ඡා කර නොමැති බව දිසානායක මහතා කීවේය. 044  ",
    "URL": "https://www.lankadeepa.lk/latest_news/විශ්වාසභංගය-ගැන-ශ්‍රීලනිප-මතය-හතර-වැනිදා/1-526484",
    "Category": "latest_news"
}