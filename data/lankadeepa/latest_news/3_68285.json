{
    "Source": "www.lankadeepa.lk",
    "Timestamp": "None  2017 පෙබරවාරි මස 26",
    "Headline": "උතුරු මහ ඇමැති විග්නේෂ්වරන්ට හදවත් සැත්කමක්",
    "News Content": "හදවත් රෝගී තත්ත්වයක් හේතුවෙන් කොළඹ   පෞද්ගලික රෝහලකට ඇතුළත් කර සිටින උතුරු මහ ඇමති සී. වී. විග්නේෂ්වරන් මහතාට හදවත් සැත්කමක් කිරීමෙන් පසුව දැඩි සත්කාර ඒකකයට ඇතුළත් කර ඇතැයි උතුරු පළාත් සභා මන්ත්‍රී එම්.කේ.සිවාජිලිංගම් මහතා  ලංකාදීපයට පැවසීය. හදවත් රෝගී තත්වයෙන් සිටි මහ ඇමතිවරයා මීට දින කිහිපයකට පෙරාතුව කොලඹ පෞද්ගලික රෝහලක් වෙත ඇතුළත් කර ඇති අතර එහිදී කරන ලද පරීක්ෂණයකින් අනතුරුව හදවත් සැත්කම කර තිබේ. මෙම සැත්කමෙන් අනතුරුව විග්නේෂ්වරන් මහතාව වැඩිදුර ප්‍රතිකාර සදහා එම රෝහලේ දැඩි සත්කාර ඒකකයට ඇතුළත් කර ඇති අතර විග්නේෂ්වරන් මහතාගේ සුවදුක් බැලීම සදහා පවුලේ ඥාතීන් හැර සෙසු අයට අවසර ලබා දී නොමැති බවද සිවාජිලිංගම් මහතා  කීවේය. ",
    "URL": "https://www.lankadeepa.lk/latest_news/උතුරු-මහ-ඇමැති-විග්නේෂ්වරන්ට-හදවත්-සැත්කමක්/1-509982",
    "Category": "latest_news"
}