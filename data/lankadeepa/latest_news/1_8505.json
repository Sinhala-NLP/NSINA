{
    "Source": "www.lankadeepa.lk",
    "Timestamp": "2022 දෙසැම්බර් මස 09",
    "Headline": "පොහොර මිටියේ නියම බර නැතැයි ගැටුමක්",
    "News Content": "(ලක්මි කුඩලිගම)බුලත්සිංහල ගොවීන්ට ලබා දීමට රැගෙන ආ පොහොර මිටියක නියමිත බර ප්‍රමාණය නැතැයි ගොවීහු චෝදනා කරති.මෙම තත්ත්වය දැනුම්දීමට ආ බුලත්සිංහල ගොවින් හා  කෘෂිකර්ම නිළධාරීන් අතර ඇති වූ  ගැටුම නිරාකරණයට පොලිසිය යැවූ බව බුලත්සිංහල පොලිස් ස්ථානාධිපති චමින්ද ද සිල්වා මහතා පවසයි.මේ පිළිබඳව අදහස් දැක්වූ බුලත්සිංහල පදිංච් පුෂ්පකුමාර ගොවි මහතා සඳහන් කළේ මෙවර බුලත්සිංහල ප්‍රදේශයේ ගොවීන්ට පොහොර ගන්න අද උදේ එන්න කියල කෘෂිකර්ම නිලධාරින් අපව දැනුම්වත් කළා.ඒ අනුව අපි පාන්දර 4 සිට ඇවිත් 150ක විතර ගොවින් පිරිසක් පොලීමේ සිටියා උදේ 9.30ට පමණ ගබඩාව විවෘත කළාම පොහොර මිටියක තිබිය යුතු නියම්ත බර කිලෝ 50 නැහැ.තිබෙන්නෙ 46 ක් 48 ක ප්‍රමාණයන්. ඉතින් එය ගොවීන්ට අවශ්‍ය ප්‍රමාණය ලබා දීමේදී ගැටළුවක් ඇති වෙනවො.මේකට නිලධාරින් වගකිව යුතුයි. කොහොම හරි අපට නියමිත පොහොර ප්‍රමාණය නියමිත බරට ලබාදිය යුතුයි. ඒ නිසයි මේ ගැටුම ඇතිවී තිබෙන්නේ යැයි පැවසීය.   ",
    "URL": "https://www.lankadeepa.lk/news/පොහොර-මිටියේ-නියම-බර-නැතැයි-ගැටුමක්/101-624901",
    "Category": "latest_news"
}