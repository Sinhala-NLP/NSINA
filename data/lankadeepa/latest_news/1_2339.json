{
    "Source": "www.lankadeepa.lk",
    "Timestamp": "2023 අගෝස්තු මස 09",
    "Headline": "පැය අටකට පසු විල්වත්තේ දුම්රිය ඉවත් කරයි",
    "News Content": "(පුෂ්පකුමාර මල්ලවආරච්චි)මිරිගම විල්වත්ත දුම්රිය හරස් මාර්ග යෙදී දී අද අලුයම අනතුරට පත්වූ පවුසි කාර්යාල දුම්රිය පස්වරු 2.00 ට පමණ ඉවත් කරනු ලැබීය.දුම්රිය එන්ජිමට හා මැදිරි දෙකකට බරපතළ ලෙස හානි සිදුවී තිබෙනු දැකිය හැකි විය දුම්රිය මැදිරි වලට හිරවී තිබුණු කන්ටේනර් රථයේ කොටස් දොඹකර දෙකක ආධාරයෙන් පැත්තකට ඇද තබා දුම්රිය ඉවත් කිරීමට පියවර ගනු ලැබීයදුම්රිය මාර්ගයේ සිල්පර කොටන් රැසකට හානි සිදුවී තිබෙන ඉන් අනතුරුව දැකගත හැකිවිය එම දුම්රිය මාර්ගයේ සිල්පර කොටන් යළිත් සවි කිරීමෙන් පසු දුම්රිය මාර්ග දෙකෙහිම ධාවනය කිරීමට කටයුතු කරන බව දුම්රිය බලධාරීන් සඳහන් කළහ.තවත් පැය කිහිපයකින් දුම්රිය මාර්ග දෙකෙහිම දුම්රිය ධාවනය කිරීමට හැකිවනු ඇතැයි දුම්රිය බලධාරීහු විශ්වාසය පළ කරති .කොළඹින් පැමිණි දුම්රිය එන්ජිමක් මගින් අනතුරට පත් දුම්රියේ එන්ජිම හා මැදිරි දෙක ඇදගෙන යනු ඇති.  ",
    "URL": "https://www.lankadeepa.lk/latest_news/පැය-අටකට-පසු-විල්වත්තේ-දුම්රිය-ඉවත්-කරයි/1-637839",
    "Category": "latest_news"
}