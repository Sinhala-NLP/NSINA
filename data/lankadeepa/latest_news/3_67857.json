{
    "Source": "www.lankadeepa.lk",
    "Timestamp": "Editorial  2017 මාර්තු මස 21",
    "Headline": "“පර්පචුවල් ටෙ‍්‍රෂරීස් මත්පැන් කර්මාන්තශාලාවක් හදන්න යයි“",
    "News Content": "(ඩයනා උදයංගනී)පර්පචුවල් ටෙ‍්‍රෂරීස් සමාගම මගින් කල්කුඩා ප‍්‍රදේශයේ මත්පැන් කර්මාන්තශාලාවක් ආරම්භ කිරීමට යන බවත්, එයට ඉඩ නොදිය යුතු බවත් ශ්‍රී ලංකා නිදහස් පක්‍ෂ තරුණ පෙරමුණේ සභාපති ශාන්ත බණ්ඩාර මහතා පවසයි.මෙය ආරම්භ කිරීමට ඉඩ දුනහොත් යාපනයේ තල් අරක්කු කර්මාන්තයේ නියුතු ජනතාවගේ ජීවනෝපායට ගැටලූ ඇතිවන බවත්, එම කර්මාන්තයේ නියුතු ජනතාව දැනටත් මුදල් අමාත්‍යාංශයේ වැරදි තීරණ නිසා පීඩාවට පත්ව සිටින බවත් බණ්ඩාර මහතා කියයි.බැඳුම්කර වංචාව සම්බන්ධයෙන් පර්පචුවල් ටෙ‍්‍රෂරීස් සමාගමට එරෙහිව පරීක්‍ෂණ සිදුකෙරෙමින් තිබියදීත් ඔවුන්ට බදු සහන ඇතුළු සියල්ල ලබා දෙමින් යාපනයේ ජනතාවගේ කර්මාන්තයට පහර ගසන්නට මුදල් අමාත්‍යාංශය හා සුරා බදු දෙපාර්තමේන්තුව කටයුතු කිරීම ගැටලූවක් බවද සභාපතිවරයා පවසයි.යාපනයේ ජනතාව ඉල්ලන්නේ ෆෙඩරල්, ඉඩම් බලතල හෝ පොලිස් බලතල නොව තමන්ට පවතින මෙවන් ගැටලූවලට විසඳුම් බව කි ශාන්ත බණ්ඩාර මහතා ඒවා විසඳන්නේ නැතිව සංහිඳියාව ගැන කතා කළ නොහැකි බවද ප‍්‍රකාශ කරයි.  ",
    "URL": "https://www.lankadeepa.lk/latest_news/“පර්පචුවල්-ටෙ‍්‍රෂරීස්-මත්පැන්-කර්මාන්තශාලාවක්-හදන්න-යයි“/1-510937",
    "Category": "latest_news"
}