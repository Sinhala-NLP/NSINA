{
    "Source": "www.lankadeepa.lk",
    "Timestamp": "2021 මාර්තු මස 15",
    "Headline": "විදේශ් ශ‍්‍රමිකයන් නොමිලේ නිරෝධායනයට  - ඇමති සිරිපාල",
    "News Content": "(යොහාන් භාසුර)විදේශ සේවා කාර්යංශයේ ලියාපදිංචි වී නැවත ශ්‍රී ලංකාවට පැමිණෙන විදේශ ශ‍්‍රමිකයන්ට නොමිලයේ ‘නිරෝධායන’ පහසුකම් ලබාදීමට පියවර ගනිමින් සිටින බව කම්කරු අමාත්‍ය නිමල් සිරිපාල ද සිල්වා මහතා පැවසීය.කම්කරු අමාත්‍යවරයා පැවසුවේ විදේශ සේවා කාර්යංශයේ පාලනය යටතේ ඒ ස`දහා සෑම දිස්ත‍්‍රික්කයකම විදේශ ශ‍්‍රමිකයන් ස`දහා ‘නිරෝධායන’ මධ්‍යස්ථානය බැගින් ස්ථාපිත කිරීම ආරම්භ කළ බවයි.ශ්‍රී ලාංකික විදේශ ශ‍්‍රමිකයන් 20,000 ක් පමණ ඉදිරියේදී පැමිණීමට නියමිතව තිබෙන අතර සෑම දිස්ත‍්‍රික්කයක් ආවරණය පරිදි හෝටල් හෝ වෙනත් පහසුකම් ඇති ස්ථාන හදුනාගනිමින් සිටින බව අමාත්‍යවරයා පැවසීය.අමාත්‍යවරයා පැවසුවේ ‘කොවිඞ් 19’ මර්ධන බලකායේ සභාපති යුද හමුදාපති ජනරාල් ශවේන්ද්‍ර සිල්වා මහතාගේ අනුමැතිය ලබාගෙන විදේශ ශ‍්‍රමිකයින්ට පමණක් නොමිලයේ ‘නිරෝධායන’ පහසුකම් ලැබෙන බවයි.   ",
    "URL": "https://www.lankadeepa.lk/latest_news/විදේශ්-ශ‍්‍රමිකයන්-නොමිලේ-නිරෝධායනයට----ඇමති-සිරිපාල/1-587365",
    "Category": "latest_news"
}