{
    "Source": "www.lankadeepa.lk",
    "Timestamp": "2022 ඔක්තෝබර් මස 27",
    "Headline": "හූනියම් කළැයි ලාංකික කතකට සෞදියේදී මරණ දඬුවම",
    "News Content": "(කේ බුද්ධික කුමාරසිරි සහ ශාන්ත ප්‍රදීප් කුමාර කුලරත්න) ගෘහ සේවිකාවක ලෙස සවුදි අරාබියේ නිවසක සේවය කරමින් සිටියදී තමන් සේවය කල නිවසේ සිටි දැරියකට හූනියමක් කර මරා දැමුවැයි නිවැසියන් සිදු කල පැමිණිල්ලකට අනුව සෞදි අධිකරණය මගින් මරණ දඩුවමට ලක්ව සිටියදී ශ්‍රී ලංකා තානාපති කාර්යාල නිළදාරීන්ගේ මැදිහත් වීමෙන්  මිය ගිය දැරියගේ ශරීර කොටස් වල රසායනාගාර වාර්තාවන්ට අනුව දැරිය පිළිකාවක් හේතුවෙන් මරුමුවට පත්ව ඇතැයි අධිකරණය ඉදිරිපිටදී යළි අනාවරණය කිරීමට හැකිවීම නිසාවෙන් තමන්ව මරණ දඩුවමෙන් මුදාහැර සියලු චෝදනාවලින් නිදහස් කිරීමට  සෞදි අධිකරණය මගින් ඉකුත් 16 වෙනි දින පියවර ගත් බව අවිස්සාවේල්ල තල්දුව පදිංචි ෆාතිමා සමරුද්දී නමැති 48 හැවිරිදි අවිවාහක කාන්තාව පැවසුවායඉකුත් 2012 වර්ෂයේ නොවැම්බර් මස 27 වෙනි දින තමන් ගෘහ සේවිකාවක ලෙස සෞදි අරාබි රාජ්‍යය බලා පිටත්ව ගොස් එම රfටී නිවසක වසර දෙකයි මාස තුනක් සේවය කර යළි මෙරටට පැමිණීමට සැරසීමේදී තමන් සේවය කල නිවසේ  හාම්පුතාගේ දියණියට හූනියමක් කර එම දියණිය දැඩි රෝගී තත්වයට පත් කර ඇතැයි තම හාම්පුතා සෞදි පොලිසියට කල පැමිණිල්ලක් අනුව තමන්ව අත් අඩංගුවට ගෙන සෞදි අධිකරණයට හමුවට පැමිණවීමෙන් පසු රක්ෂිත බන්ධනාගාර ගත කල බවත් බන්ධනාගාර ගතව සිටියදී හාම්පුතාගේ දියනිය රෝගී තත්වයෙන්ම මියයාම නිසාවෙන් තමන්ට මරණ දඩුවම පැමිණවීමට එරට අධිකරණය කටයුතු කල බවත ෆාතිමා පැවසුවායපසුව තමන් වසර නවයක කාළයක් බන්ධනාගාර ගතව සිටි බවත් ඒ අතරතුර දී ශ්‍රී ලංකා තානාපති කාර්යාලයේ නිළදාරී මහත්වරුන් තමන් සමග දිගින් දිගටම කතා බහ කරමින් යළි අධිකරණය හමුවට මෙම නඩුව කැඳවීමට කටයුතු කල බවත් ඒ අවස්ථාවේදී වෛච්‍ය වාර්තා තුනක් අධිකරණය මගින් ඉල්ලා සිටි බවත් ඇය පැවසුවායඒ අනුව තානාපති කාර්යාලයේ නිළදාරීන් ඇමරිකාව රියාද් සහ දමාම් යන රටවලින් අදාලා වාර්තා ලබා ගැනීමට කටයුතු කල බවත් එම වාර්තාවන්ට අනුව දැරිය මියගොස් ඇත්තේ ඇයගේ ශරීරයේ ඇති වූ පිළිකාවකින් බවට තහවුරු වී තිබූ බැවින් එම වාර්තා අධිකරණයට ඉදිරිපත් කිරීමෙන් පසු තමන්ව මරණ දඩුවමෙන් මුදා හැර නිදහස් කිරීමට නියෝග ඛල බවත් ඒ අනව ඉකුත් 22 දින තමන් මෙරටට පැමිනි බවද ෆාතිමා සමරුද්දීද් පැවසුවායතමන්ට මුහුණ පෑමට සිදු වූ අනපේක්සිත සිදුවීම් දාමය සම්බන්ධයෙන් හැඩුම්බරව ඇය මෙලෙෂ පැවසුවාය “ මම ලංකාවට ආවේ පසුගිය 22 දා ඒ වෙනකොට මම අවුරුටි හතක් සිරගතව සිටියා  මගෙ දෙමාපියන් දෙදෙනාම මට සිදු වූ දේ ගැනම සිතමින් සිට රෝගී වී මිය ගිහින් මම එයාලට හිටපු එකම ළමයා දැන් මට කවුරුවත්ම නෑ දැනට ඉන්නෙත් මගේ දුරින් නෑදෑවෙන සහෝදරියක් ගාව මට කිසිම මුදලක් ඉතිරි උනෙත් නෑ මට කිසිම වන්දියක් ලැබුනෙත් නැහැ මම නිරපරාදේ අවුරුදු හතක් හිරබත් කෑවා විතරයි උනේ දැන් මට කිසිම දෙයක් නෑ මම අසරණ වෙලා ඉන්නේ සෞදි අරාබිය කියන්නේ මහා ජරා රටක් මම අපේ රටේ ජනතාවගෙන් ඉල්ලනවා කිසිම කෙනෙක් ඒ රටට යන්න එපා නිරපරාදේ දුක් විදින්නයි වෙන්නේ- මට සිදු වෙච්ච දේ ගැන හිතලා රජය මැදිහල් වෙලා මට සාධාරණයක් කරන ලෙෂ ඉල්ලා සිටිනවා ”   ",
    "URL": "https://www.lankadeepa.lk/latest_news/හූනියම්-කළැයි-ලාංකික-කතකට-සෞදියේදී-මරණ-දඬුවම/1-622304",
    "Category": "latest_news"
}