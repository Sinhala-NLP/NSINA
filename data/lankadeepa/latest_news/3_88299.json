{
    "Source": "www.lankadeepa.lk",
    "Timestamp": "None  2015 අප්‍රේල් මස 22",
    "Headline": "බැසිල් කඩුවෙල උසාවියට?",
    "News Content": "පැය හයකට අධික කාලයක් මූල්‍ය අපරාධ විමර්ශන කොට්ඨාස පොලිසියේ ප්‍රශ්න කිරීමට ලක්වූ හිටපු ආර්ථික සංවර්ධන ඇමැති බැසිල් රාජපක්ෂ අද සන්ධ්‍යාවේ කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිත බව පොලිස් ආරංචි කියයි.මින් මද වේලාවකට පෙර රහස් පොලිස් ජිප් රියක් එම ගොඩනැගිල්ල ඇතුළට ගිය බවත් එම රියෙන් ඔහු කඩුවෙල මහේස්ත්‍රාත් උසාවියට හෝ නිවසට ගෙන යෑමේ සූදානමක් ඇති බවත් එම කාර්යාලයේ ආරංචි කියයි.දිවි නැගුම දෙපාර්තමේන්තුවේ සිදුවී යැයි කියන රුපියල් කෝටි ගණනක මූල්‍ය වංචා හා අක්‍රමිකතා ගැන පොලිසිය ඔහුගෙන් අද ප්‍රශ්න කළේය.  ",
    "URL": "https://www.lankadeepa.lk/latest_news/බැසිල්-කඩුවෙල-උසාවියට-/1-311016",
    "Category": "latest_news"
}