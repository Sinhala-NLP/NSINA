{
    "Source": "www.lankadeepa.lk",
    "Timestamp": "2018 ඔක්තෝබර් මස 23",
    "Headline": "පොලිස් කොමිසමේ සාමාජිකයෝ කතානායක හමුවෙති",
    "News Content": "(සුජිත් හේවාජූලිගේ)                                     කතානායක කරු ජයසූරිය මහතා හා ජාතික පොලිස් කොමිෂන් සභාවේ හිටපු සාමාජිකයන් අතර විශේෂ හමුවක් පාර්ලිමේන්තු සංකීර්ණයේදී අද(23) පැවැත්විණි.කතානායකවරයාගේ කැඳවීමක් අනුව ජාතික පොලිස් කොමිසමේ හිටපු සාමාජිකයෝ පාර්ලිමේන්තුවට අද පැමිණියහ.පොලිස් කොමිසමේ සාමාජිකයන් මෙතෙක් කළ සේවය ඇගයීමට ලක්කර ඇති කතානායකවරයා ඒ වෙනුවෙන් ඔවුනට විශේෂ ස්තූතියක් ද පිරිනමා ඇතැයි පාර්ලිමේන්තු ආරංචි මාර්ග සඳහන් කරයි.පොලිස් කොමිසමේ ප්‍රශ්න හා අභියෝග පිළිබඳව ද මෙහිදී කතානායකවරයා කරුණු විමසා ඇති බව ද එම ආරංචි මාර්ග පවසයි.  ",
    "URL": "https://www.lankadeepa.lk/news/පොලිස්-කොමිසමේ-සාමාජිකයෝ-කතානායක-හමුවෙති/101-539024",
    "Category": "latest_news"
}