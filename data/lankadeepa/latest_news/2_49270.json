{
    "Source": "www.lankadeepa.lk",
    "Timestamp": "2019 අප්‍රේල් මස 10",
    "Headline": "බැංකු පොලී අනුපාතික සියයට 2කින් පහළට",
    "News Content": "(ඩයනා උදයංගනී)සිංහල හින්දු අලූත් අවුරුදු සමයෙන් පසු බැංකු පොළී අනුපාතය පදනම් අගය ඒකක 200කින් එනම් සියයට දෙකකින් පමණ පහත වැටෙනු ඇතැයි පොදු සැපයීම් හා ආර්ථික ප‍්‍රතිසංස්කරණ අමාත්‍ය ආචාර්ය හර්ෂ ද සිල්වා මහතා පැවසීය.මෙහිදී ණය පොළී අනුපාතිකය මෙන්ම ඉතිරිකිරීම්වලට හිමිවන පොළිය ද ඇතුළු සියලූ පොළී අනුපාතිකයන් පහළ යනු ඇති බවද අමාත්‍යවරයා සදහන් කළේය.විශේෂයෙන් රුපියල් මිලියන 25ට අඩු ණය ලබාගන්නා සුළු හා මධ්‍ය පරිමාණ කර්මාන්තකරුවන්ට මෙයින් පොළී සහනයක් හිමිවනු ඇතැයි කී අමාත්‍ය හර්ෂ ද සිල්වා මහතා අතීතයේ ලබාගත් ණයවලට අදාළව ද මෙම සහනය ලැබෙනු ඇතැයි කීවේය.රජයේ ප‍්‍රතිපත්තිමය පොළී අනුපාතිකය හා භාණ්ඩාගාර බිල්පත් පොළී අනුපාතිකය අනුව ඉදිරියේදී  මාස තුනකට වරක් පොළී අනුපාත ව්‍යුහය සංශෝධනය කිරීමට නිර්දේශ කර ඇති බවත් අමාත්‍යවරයා ස`දහන් කළේය.ආචාර්ය හර්ෂ ද සිල්වා මහතා මේ බව පැවසුවේ කොළඹ 07,  මලලසේකර මාවතේ පිහිටි සිය නිවසේදී අද (10) පැවති මාධ්‍ය හමුවක් අමතමිනි.බැංකු පොළී අනුපාතය ඉහළයාම පිළිබදව කුඩා හා මධ්‍යම පරිමාණ ව්‍යාපාරිකයින් දුක්ගැනවිල්ලක් ඉදිරිපත් කර තිබූ බව කී අමාත්‍යවරයා ඒ සම්බන්ධයෙන් අගමැතිවරයාගේ ප‍්‍රධානත්වයෙන් ගිය සතියේ සාකච්ඡුා කර කරුණු සෙවීමට කමිටුවක් පත් කළ බවත් එම එම කමිටුවේ නිර්දේශ ඇතුළත් වාර්තාව කමිටුව විසින් අද(10) දිනයේදී අගමැති රනිල් වික‍්‍රමසිංහ මහතාට භාරදුන් බව ද ඇමතිවරයා ප‍්‍රකාශ කළෙය. කමිටු නිර්දේශ අනුව ඉදිරියේදී මෙලෙස බැංකු පොළිය පහත වැටෙනු ඇති බවත් ඇමතිවරයා කීවේය.මූල්‍ය මණ්ඩලයේ හිටපු සාමාජිකයෙක් වූ නිහාල් ෆොන්සේකා මහතාගේ ප‍්‍රධානත්වයෙන් පත්කරනු ලැබූ එම කමිටුවේ සෙසු සාමාජියින් ලෙස මහබැංකුවේ නියෝජ්‍ය අධිපති එච්.ඒ කරුණාරත්න, ශ්‍රී ලංකා වරලත් ගණකාධිකරණ ආයතනයේ සභාපති ජගත් පෙරේරා, එහි සාමාජික මනිල් ජයසිංහ, ඞී.එෆ්.සී.සී බැංකුවේ ප‍්‍රධාන විධායක ලක්‍ෂ්මන් සිල්වා, හැටන් නැෂනල් බැංකුවේ ප‍්‍රධාන විධායක ජොනතන් අලස් සහ කොමර්ෂල් බැංකුවේ මූල්‍ය අධ්‍යක්‍ෂ නන්දික බුද්ධිපාල යන මහත්වරුන් කටයුතු කර ඇත.   ",
    "URL": "https://www.lankadeepa.lk/latest_news/බැංකු-පොලී-අනුපාතික-සියයට-2කින්-පහළට/1-548605",
    "Category": "latest_news"
}