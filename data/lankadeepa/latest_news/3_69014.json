{
    "Source": "www.lankadeepa.lk",
    "Timestamp": "None  2016 නොවැම්බර් මස 29",
    "Headline": "නෝට්ටු අවලංගුවෙන් ක්‍රිටි සැනොන් අමාරුවක",
    "News Content": "මෙතෙක් භාවිතයේ තිබුණු ඉන්දීය රු. 500 සහ රු. 1000 නෝට්ටු අවලංගු කිරීමට ඉන්දීය රජය ගත් තීරණය එරට ඇතැමුන්ගේ ප්‍රසාදයට ලක් වෙද්දී තවත් පිරිසක් ඊට විරුද්ධ වුණා. බොලිවුඩ්පුරයේ බොහෝ දෙනකුද මේ තීරණයට පක්ෂව කතා කරනු දකින්න ලැබුණා. ඒත් පසුගියදා චිත්‍රපටයක් රූගත කරද්දී සිදුවූ හදිසි මුදල් අවශ්‍යතාවකදී ඒ චිත්‍රපට කණ්ඩායම අසීරු තත්ත්වයකට පත්වෙලා.මෙහි ප්‍රධාන නිළිය ලෙස රඟපාමින් සිටියේ යොවුන් නිළි ක්‍රිටි සැනොන්ය. ඉන්දියාවේ ලක්නව් නගරයේදී දර්ශන කිහිපයක් මේ චිත්‍රපටය වෙනුවෙන් රූගත කරද්දී හදිසියේම ක්‍රිටි සැනොන් එම දර්ශන තලය මතදී ක්ලාන්තව ඇද වැටිලා. එයට හේතුව ඇයට සෙම්ප්‍රතිශ්‍යාව සහ උණ සෑදී තිබීමයි. දින කිහිපයක් තිස්සේ උණෙන් සහ සෙම්ප්‍රතිශ්‍යාවෙන් පෙළුණත් ඇය ඒ බවක් නොහඟවා දිගටම රඟපෑම් කටයුතුවල නියැළී තිබෙනවා.කෙසේ වෙතත් ලක්නව් නගරයේ රූගත කිරීම්වල යෙදී සිටිද්දී ක්‍රිටිගේ උණ රෝගය වැඩිවෙලා. වහාම ක්‍රියාත්මක වූ චිත්‍රපට කණ්ඩායම ඇයව ළඟම පිහිටි පෞද්ගලික රෝහලකට ඇතුළත් කර තිබෙනවා. එහිදි රෝහලේ ගාස්තුව ක්‍රෙඩිට් කාඩ් එකෙන් ගෙවලා. හැබැයි ඇයට අවශ්‍ය බෙහෙත් ෆාමසි එකෙන් ගන්න වුණා. ඉන්පසු ෆාමසි එකට රු.1000ක නෝට්ටුවක් දුන්නාම එහිදී භාර අරගෙන නැහැ. ඊට පසුව 1000 නෝට්ටුව 800කට මාරු කරගෙන තමයි ගෙවලා තියෙන්නේ.  ",
    "URL": "https://www.lankadeepa.lk/latest_news/නෝට්ටු-අවලංගුවෙන්-ක්‍රිටි-සැනොන්-අමාරුවක/1-484534",
    "Category": "latest_news"
}