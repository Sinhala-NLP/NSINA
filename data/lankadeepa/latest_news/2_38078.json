{
    "Source": "www.lankadeepa.lk",
    "Timestamp": "2020 ජුනි මස 07",
    "Headline": "විශ්වමඩු ප්‍රදේශයේ තිබී පුපුරණ ද්‍රව්‍ය තොගයක් සොයාගනී",
    "News Content": "(රොමේෂ් මධුෂංඛ) මුලතිව් විශ්වමඩු , උදයාර්කට්ටු ප්‍රදේශයේ සිදු කළ සෝදිසි මෙහෙයුමක දී ටී.එන්.ටී. වර්ගයේ පුපුරණ ද්‍රව්‍ය කිලෝ 40 ක් සොයාගත් බවට නාවික හමුදාව පවසයි. උතුරු නාවික විධානයේ නාවික භට පිරිසක් විසින් විශ්වමඩු, උදයාර්කට්ටු කැලෑබද ප්‍රදේශයේ සිදු කළ සෝදිසි කිරීමක දී බැරලයක බහා තිබූ මෙම පුපුරණ තොගය සොයා ගෙන ඇත. යුද සමයේදී  එල්.ටී.ටී.ඊ. ත්‍රස්තවාදීන් විසින් මෙම ප්‍රදේශයේ අදාල පුපුරණ ද්‍රව්‍ය තොගය පසු ප්‍රයෝජනය සඳහා අතහැර දමා ගොස් ඇති බවට නාවික හමුදාව විසින් සැක පළ කරයි. සොයාගත් අදාල පුපුරණ ද්‍රව්‍ය නාවික හමුදා බෝම්බ නිෂ්ක්‍රීය අංශය මඟින් නිෂ්ක්‍රීය කිරීමට නියමිතව ඇති බවද නාවික හමුදාව වැඩිදුරටත් පැවසීය.  ",
    "URL": "https://www.lankadeepa.lk/latest_news/විශ්වමඩු-ප්‍රදේශයේ-තිබී-පුපුරණ-ද්‍රව්‍ය-තොගයක්-සොයාගනී/1-573321",
    "Category": "latest_news"
}