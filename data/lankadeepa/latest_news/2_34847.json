{
    "Source": "www.lankadeepa.lk",
    "Timestamp": "2021 ජනවාරි මස 12",
    "Headline": "රුපියල යළිත් පල්ලමට",
    "News Content": "හර්ෂණ තුෂාර සිල්වා  ජනවාරි මුල් සතියේදී යම් ස්ථාවර මට්ටමක් පෙන්නුම් කළ රුපියලේ අගය නැවත වරක් පහළ ගොස් තිබේ. ශ්‍රී ලංකා මහ බැංකුව දෛනිකව නිකුත් කරන විනිමය අනුපාතිකවලට අනුව ඇමෙරිකානු ඩොලරයට සාපේක්ෂව රුපියලේ අගය 193ක් දක්වා අද (12) පහළ ගියේය. මහ බැංකුවේ දෛනික විනිමය අනුපාතිකවලට අනුව ඇමෙරිකානු ඩොලරයක විකුණුම් අගය රුපියල් 193.65ක් වූ අතර ගැනුම් අගය රුපියල් 188.49ක් ලෙස දැක්විණි. කෙසේ නමුත් ජනවාරි 1 වැනිදා සිට 8 වැනිදා දක්වා කාලයේ දී ඇමෙරිකානු ඩොලරයට සාපේක්ෂව ශ්‍රී ලංකා රුපියලේ අගය 0.5කින් ඉහළ ගොස් ඇත. ඊට අමතරව ජපාන යෙන් එකකට සාපේක්ෂව සියයට 1.2කින් ද ස්ටර්ලිං පවුමකට සාපේක්ෂව සියයට 1.1කින් ද යූරෝවකට සාපේක්ෂව සියයට 0.9කින් ද ඉන්දීය රුපියලට සාපේක්ෂව සියයට 0.8කින් ද රුපියලේ අගය ඉහළ ගොස් තිබේ.  ",
    "URL": "https://www.lankadeepa.lk/latest_news/රුපියල-යළිත්-පල්ලමට/1-584545",
    "Category": "latest_news"
}