{
    "Source": "www.lankadeepa.lk",
    "Timestamp": "2022 පෙබරවාරි මස 26",
    "Headline": "දරුවන්ගේ විලාප මැද රට රකින්න යන තාත්තලා..",
    "News Content": "යුක්රේනය යුද නීතිය ප්‍රකාශයට පත් කිරීමත් සමග  යුද්ධයට යෑමට පෙර ඉතා හැඟුම්බරව පියවරුන් තම දරුවන්ට සමු දෙන දර්ශන අන්තර් ජාලයේ හුවමාරු වෙයි. එය දකින කා හටත් ඉතා හැඟීම්බර අවස්ථාවකි.යුක්රේනයේ ජනාධිපති ව්ලොදිමීර් සෙලෙන්ස්කි ඉකුත් බ්‍රහස්පතින් දා හමුදා නිතිය ප්‍රකාශයට පත් කළේය. එම නීතියට අනුව වයස අවුරුදු 18 ත් 60 ත් අතර පිරිමින්ට රට හැර යාම තහනම් බව යුක්රේන රාජ්‍ය දේශසීමා ආරක්ෂක සේවය නිවේදනය කර ඇත.මේ හේතුවෙන් යුක්රේනයේ පිරිමින් තම බිරිඳ සහ දරුවන් පමණක් ආරක්‍ෂිත ස්ථානවලට පිටත් කර හරින ලදි. ඔවුන් තම පවුලෙන් වෙන් වන මොහොත ඉතාමත් හැඟීම් බර අවස්ථා අන්තර්ජාලයට මුදා හැර ඇත.\"මෙම රෙගුලාසිය හමුදා නීතිය පවත්නා තෙක් ක්‍රියාත්මක වන අතර ජනාධිපති සෙලෙන්ස්කි හමුදා නීතිය අවසන් බව ප්‍රකාශ කළ වහාම අවසන් වන බව\" රාජ්‍ය දේශසීමා ආරක්ෂක සේවය නිවේදනය කර ඇත .යුද නීතිය යටතේ, නීතිය ක්‍රියාත්මක කිරීම භාරවන්නේ හමුදා නිලධාරීන්ට වේ.මෙසේ තම දරුවන්ගෙන් වෙන් වෙන පියවරුන්ගේ හැගීම් බර දර්ශන සමාජ මාධ්‍ය ඔස්සේ සැරිසරන අතර ඒ පිළිබඳ කාගේත් අවධානය මේ වන විට යොමු වී ඇත(034)  ",
    "URL": "https://www.lankadeepa.lk/latest_news/දරුවන්ගේ-විලාප-මැද-රට-රකින්න-යන-තාත්තලා--/1-608905",
    "Category": "latest_news"
}