{
    "Source": "www.lankadeepa.lk",
    "Timestamp": "2019 මාර්තු මස 14",
    "Headline": "එෆ්සීඅයිඩියත් සීඅයිඩී ප්‍රධානියාටම",
    "News Content": "(තරිඳු ජයවර්ධන) පොලිස් මූල්‍ය අපරාධ කොට්ඨාසය ද අපරාධ පරීක්ෂණ දෙපාර්තමේන්තුව භාර ජ්‍යෙෂ්ඨ නියෝජ්‍ය පොලිස්පති රවී සෙනවිරත්න මහතා යටතට පැවරීමට පොලිස් කොමිෂන් සභාව අද (14) තීරණය කළ බව එහි ආරංචි මාර්ග කියයි. මීට පෙර එම කොට්ඨාසය භාර ජ්‍යෙෂ්ඨ නියෝජ්‍ය පොලිස්පතිවරයා ලෙස කටයුතු කළේ ජ්‍යෙෂ්ඨ නියෝජ්‍ය පොලිස්පති රවී වෛද්‍යාලංකාර මහතාය. විශ්‍රාම ගැනීමෙන් පසු කොන්ත්‍රාත් පදනම මත සිටි ඒ මහතාගේ සේවා කාලය පසුගිය පෙබරවාරි මාසයෙන් අවසන් කරනු ලැබීය. ඒ අනුව මූල්‍ය අපරාධ කොට්ඨාසය ද ජ්‍යෙෂ්ඨ නියෝජ්‍ය පොලිස්පති රවී සෙනවිරත්න මහතා යටතටම  පැවරීමට පොලිස් කොමිසම තීන්දු කළේය. මීට පෙර රවී වෛද්‍යාලංකාර මහතා විශ්‍රාම ගොස් යළි කොන්ත්‍රාත් පදනම මත සේවයට එක්වන තෙක් කෙටි කාලයක් රවී සෙනවිරත්න මහතා මූල්‍ය අපරාධ කොට්ඨාසය භාරව කටයුතු කළේය.  ",
    "URL": "https://www.lankadeepa.lk/latest_news/එෆ්සීඅයිඩියත්-සීඅයිඩී-ප්‍රධානියාටම/1-547300",
    "Category": "latest_news"
}