{
    "Source": "www.lankadeepa.lk",
    "Timestamp": "None  2012 පෙබරවාරි මස 11",
    "Headline": "තායිලන්ත ටෙනිස් ක‍්‍රීඩකයෝ යුගල ඉසව්වත් ජය ගනිති ",
    "News Content": "තායිලන්තය සහ ශ‍්‍රී ලංකාව අතර කොළඹදී දැන් පැවැත්වෙන ඬේවිස් කුසලාන ආසියානු ශාන්තිකර කලාපීය දෙවැනි කොටසේ ටෙනිස් තරගාවලියේ අද (11) පැවැති යුගල ඉසව්ව ජයගත් තායිලන්ත ක‍්‍රීඩකයෝ තරග 3-0 ක් ලෙස පෙරමුණ ගනිමින් තරගාවලිය ජය ගැනීමට සමත්වුහ. යුගල ඉසව්වේදී දිනේෂ්කාන්ත තන්ගරාජ් සහ අම්රිෂ් ජයවික‍්‍රම පරදවා තායිලන්තයේ සන්චි රටිවටානා සහ වීරපොට් ඩොක්මික්ලි තරග වට 3/0 ක පහසු ජයක් ලැබුහ. දෙරට අතර තරග පහකින් සමන්විත තරගාවලියේ අවසන් කේවළ ඉසව් දෙක හෙට (12) කොළඹ ශ‍්‍රි ලංකා ටෙනිස් සංගම් මුලස්ථාන ක‍්‍රීඩා සංකීර්ණයේදී පැවැත්වේ.    ",
    "URL": "https://www.lankadeepa.lk/latest_news/තායිලන්ත-ටෙනිස්-ක‍්‍රීඩකයෝ-යුගල-ඉසව්වත්-ජය-ගනිති/1-26161",
    "Category": "latest_news"
}