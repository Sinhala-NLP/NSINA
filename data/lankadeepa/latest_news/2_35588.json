{
    "Source": "www.lankadeepa.lk",
    "Timestamp": "2020 දෙසැම්බර් මස 08",
    "Headline": "ගාල්ලේ පාසල් විවෘත කිරීම දින දෙකකින් කල් යයි",
    "News Content": "(ජේ.කේ.එල්. චාමින්ද) පවතින කොවිඩ් වසංගත තත්වය හමුවේ  ගාල්ල අධ්‍යාපන කොට්ඨාශයට අයත් සියලුම පාසල් මෙම සතියේ සිකුරාදා වනතෙක් වසා දැමිමට තින්දු කළ බැව් දකුණු පළාත්  අධ්‍යාපන අමාත්‍යංශයේ ලේකම් රංජිත් යාපා මහතා පවසයි. ගාල්ල අධ්‍යාපන කොට්ඨාශයට අයත් මෙම පාසල්  සදුදා සිට දින තුනක් වසා දැමිමට  මිට පෙර තින්දු කර තිබිණි.ඒ අනුව  බ්‍රහස්පතින්දා පාසල්   විවෘත කිරිමට නියමිතව තිබුනද . පවතින වසංගත තත්වය හමුවේ සෞඛ්‍ය බලධාරින්  දකුණු පළාත් ආණ්ඩුකාරවර ආචාර්ය විලිගමගේ මහතා සමග කළ සාකච්ඡාවකින් පසු  තව දින දෙකක් පාසල් වසා දැමිමට තින්දු කළ බැව් දකුණු පළාත් අධ්‍යාපන අමාත්‍යංශයේ ලේකම් රංජිත් යාපා මහතා පවසයි. පාසල් යලි ආරම්භ කරන දිනය මෙම සිකුරාදා තිරණය කිරිමට නියමිතව ඇත.ගාල්ල නාගරික බල ප්‍රදේශයේ ග්‍රාම නිලධාරිවසම් 06ක් සදහා සිමාසහිත සංචරණ සිමා පැනවිමට  සෞඛ්‍ය අංශ මගින් නිර්දේශකොට ඇත.හෙට (09) දින ග්‍රාම නිලධාරිවසම් 06 ආවරණය වන පරිදි පි.සි.ආර් පරික්ෂණ 1500ක් සිදුකිරිමට සැලසුම්කොට ඇත.   ",
    "URL": "https://www.lankadeepa.lk/latest_news/ගාල්ලේ-පාසල්-විවෘත-කිරීම-දින-දෙකකින්-කල්-යයි/1-583121",
    "Category": "latest_news"
}