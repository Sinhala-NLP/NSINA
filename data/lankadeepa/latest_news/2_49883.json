{
    "Source": "www.lankadeepa.lk",
    "Timestamp": "2019 මාර්තු මස 08",
    "Headline": "දිවයින පුරා දිස්ත්‍රිකක 14 කට දැඩි උණුසුමක්",
    "News Content": "දිවයින පුරා දිස්ත්‍රික්ක 14 කට හෙට දිනයේ දී දැඩි උණුසුම් කාලගුණයක් පවතින බවත් ජනතාව අතිශයින්ම කල්පනාකාරී විය යුතු බවත් කාලගුණ විද්‍යා දෙපාර්තමේන්තුවේ තාප කාලගුණ උපදේශනයෝ පවසති.                       යාපනය, කිලිනොච්චිය, මන්නාරම, මුලතිව්, වවුනියාව, ත්‍රිකුණාමලය, අනුරාධපුරය, පුත්තලම, පොළොන්නරුව, කුරුණෑගල, මොනරාගල, මඩකලපුව, අම්පාර සහ හම්බන්තොට එම දිස්ත්‍රික්ක වේ.                                                                මේ හේතුවෙන් මෙම ප්‍රදේශවල ජිවත්වන ජනතාවට උදෑසන කාලයේ මස් පිඬු පෙරලීම, අධික මහන්සිය, විජලනය, ආඝ්‍රාත තතත්වයන් ඇති විය හැකි නිසා ජලය වැඩිපුර පානය කරන ලෙසට කාලගුණ විද්‍යාඥයෝ අනතුරු අඟවති.                    වැඩිපුර එළිමහනේ රැඳී නොසිටින ලෙසත් හැකිතාත් සෙවණ සහිත ස්ථානවල ගැවසෙන ලෙසත් නිවාසවල සිටින වැඩිහිටියන් සහ දරුවන් ගැන සැළකිලිමත් වන ලෙසත් කාලගුණ විද්‍යා දෙපාර්තමේන්තුව දැනුම්දෙයි.                                  (28535)ඩේලිමීරර් ඇසුරෙනි  ",
    "URL": "https://www.lankadeepa.lk/news/දිවයින-පුරා-දිස්ත්‍රිකක-14-කට-දැඩි-උණුසුමක්/101-546965",
    "Category": "latest_news"
}