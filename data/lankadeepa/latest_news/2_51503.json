{
    "Source": "www.lankadeepa.lk",
    "Timestamp": "2018 දෙසැම්බර් මස 09",
    "Headline": "රාජ්‍ය නිලධාරීන් 5 ක් පාර්ලිමේන්තු වරප්‍රසාද කමිටුව හමුවට ගෙන්වන යෝජනාවක්",
    "News Content": "( අංජුල මහික වීරරත්න )  අග්‍රාමාත්‍යධුරය දැරීම අධිකරණය  විසින් තහනම්  කරනු ලැබ ඇති හෙයින් මහින්ද  රාජපක්ෂ මහතාගේ  ලේකම්වරයා  ප්‍රමුඛ ප්‍රධාන  රාජ්‍ය නිලධාරීන්  පස් දෙනෙකු  පාර්ලිමේන්තුවේ වරප්‍රසාද කමිටුවටත්  මූල්‍ය කමිටුවට හා පොදු විගණන කමිටුවටත්  ගෙන්වා ප්‍රශ්න කිරීම සඳහා වන යෝජනාවක් කතානායකවරයාට සහ පාර්ලිමේන්තු මහ ලේකම්වරයාට බාර දුන් බව පාර්ලිමේන්තු මන්ත්‍රී පාඨලී චම්පික රණවක මහතා පැවැසීය.මුදල් අමාත්‍යංශයේ ඇතැම් නිලධාරීන් අග්‍රාමාත්‍ය කාර්යාලයේ ඇතැම් නිලධාරීන් මෙන්ම ඇතැම් අමාත්‍යංශ ලේකම්වරුන්  මූල්‍ය කාරණා සම්බන්ධයෙන් පාර්ලිමේන්තුවේ  අණ නොතකා කටයුතු කරණ බවවට පෙනී ගොස් තිබෙන  නිසා මෙම පියවර ගත් බවද මන්ත්‍රීවරයා සඳහන් කළේය. නීතීවිරෝධි අග්‍රාමාත්‍ය ලේකම් ලෙස කළ එස් අමරසේකර, මුදල් අමාත්‍යංශයේ  නීතී විරෝධි   ලේකම් ලෙස කටයුතු කළ එස්.ආර්.ආටිගල , වානිජ වෙළෙඳ හා ක්‍රිස්තියානි  කටයුතු අමාත්‍යංශයේ  ලේකම් වරයා වු බර්නාඩ් වසන්ත පෙරේරා, නිවාස හා  සමාජ සුබසාධන අමාත්‍යංශයේ ලේකම් වු උපාලි  මාරසිංහ, ජාත්‍යන්තර වළෙඳ සහ ආයෝජන පිළිබඳ  අමාත්‍යංශ ලේකම් වු එස් වී කොඩිකාර මහත්වරුන් පාර්ලිමේන්තු කමිටුව හමුවට  කැඳවීමට යෝජනාවේ සඳහන් කර ඇති බවද චම්පික රණවක මහතා පැවසීය.ලක්ෂ්මන් කිරිඇල්ල, පාඨලී චම්පික රණවක, රවී කරුණානායක, රාජිත සේනාරත්න, අකිල විරාජ් කාරියවසම්  සහ අර්ජුන රණතුංග යන පාර්ලිමේන්තු මන්ත්‍රීවරුන්ගේ අත්සනින් යුතුව  අදාළ යෝජනාව බාර දී තිබේ.  ( ඡායාරූප සහ වීඩියෝ ශාන්ත රත්නායක)   ",
    "URL": "https://www.lankadeepa.lk/videos/රාජ්‍ය-නිලධාරීන්-5-ක්-පාර්ලිමේන්තු-වරප්‍රසාද-කමිටුව-හමුවට-ගෙන්වන-යෝජනාවක්/12-541887",
    "Category": "latest_news"
}