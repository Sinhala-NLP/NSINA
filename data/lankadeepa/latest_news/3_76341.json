{
    "Source": "www.lankadeepa.lk",
    "Timestamp": "None  2016 මැයි මස 11",
    "Headline": "මැයි රැලියට ගිය පිරිස ගැන තීන්දුව මධ්‍යම කාරක සභාවේදී ",
    "News Content": " කිරුළපන මැයි දින රැලියට සහභාගී වූ ශ්‍රී ලංකා නිදහස් පාක්ෂිකයන් ගැන මේ මාසයේ රැස්වෙන මධ්‍යම කාරක සභාවේදී සාකච්ඡා කර තීන්දුවක් ගන්නා බව එක්සත් ජනතා නිදහස් සන්ධාන ප්‍රධාන ලේකම් මහින්ද අමරවීර මහතා පැවසීය.දවුල්දෙන ඤාණිස්සර ශ්‍රී ලංකා අමරපුර මහා සංඝ සභාවේ උත්තරීතර මහ නාහිමියන් බැහැදැකීමට ඇමැතිවරයා ගිය අවස්ථාවේ මාධ්‍යවේදීන් නැගූ ප්‍රශ්වලට පිළිතුරු දෙමින් ඔහු එලෙස කීවේය.එම මධ්‍යම කාරක සභාවේදී පක්ෂය නොබෙදී තිබීමට අවශ්‍ය වැදගත් තීන්දු තීරණ රැසක් ගන්නා බව ද, එක්සත් ජනතා නිදහස් සන්ධානයට තව තවත් පක්ෂ එක්කාසු කරගෙන ශක්තිමත්ව ඉදිරියට යන බවත් ඇමැතිවරයා පැවසීය.  ",
    "URL": "https://www.lankadeepa.lk/latest_news/මැයි-රැලියට-ගිය-පිරිස-ගැන-තීන්දුව-මධ්‍යම-කාරක-සභාවේදී/1-414471",
    "Category": "latest_news"
}