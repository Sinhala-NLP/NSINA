{
    "Source": "www.lankadeepa.lk",
    "Timestamp": "2018 අප්‍රේල් මස 12",
    "Headline": "‘පෙතියාගොඩ සංඛ’ අත්අඩංගුවට",
    "News Content": "(ඉන්දිකා රාමනායක)ප‍්‍රබල පාතාල සාමාජිකයෙක් වන අංගොඩ ලොක්කා නැමැත්තාගේ අපරාධ කි‍්‍රයාකාරකම්වල නිරත ප‍්‍රධාන ගෝලයා වන ‘‘පෙතියාගොඩ සංඛ’’ නැමැත්තා  බලන්ගොඩ, පින්නවල, ප‍්‍රදේශයේ තේ වත්තක  වාඩියක සැඟව සිටියදී අත්අඩංගුවට ගත් බව විශේෂ කාර්ය බළකාය කියයි.අත්අඩංගුවට ගන්නා අවස්ථාවේ  ඔහු සමඟ ඔහුගේ බාප්පා සහ අපරාධ වලට සම්බන්ධ තවත් සැකකරුවෙක් වන තිස්සමහාරාම ප‍්‍රදේශයේ පදිංචිකරුවෙක් වන ජොනී නැමැත්තා ද සිටි බව විශේෂ කාර්ය බළකාය සඳහන් කරයි.කොළඹ ඇතුළු තදාසන්න ප‍්‍රදේවල සිදු වු මිනිමරුම්  හා කප්පම් ගැනීම් වලට සෘජුව සම්බන්ධ බව කියන පෙතියාගොඩ සංඛ නැමැති සැකකරු පින්නවල ප‍්‍රදේශයේ තේ වත්තක සැඟව සිටින බවට විශේෂ කාර්ය බළකා මුලස්ථානයේ බුද්ධි නිලධාරීන්ට ලැබුණු තොරතුරු මත  අත්අඩංගුවට ගෙන ඇත.  ",
    "URL": "https://www.lankadeepa.lk/latest_news/‘පෙතියාගොඩ-සංඛ’-අත්අඩංගුවට/1-527384",
    "Category": "latest_news"
}