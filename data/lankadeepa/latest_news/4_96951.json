{
    "Source": "www.lankadeepa.lk",
    "Timestamp": "None  2014 සැප්තැම්බර් මස 02",
    "Headline": "ඌව මැර ක්‍රියා තවත් නඟී",
    "News Content": "ඌව පළාත් සභා ඡන්ද නීති උල්ලංඝනය කිරීම් හා   ප්‍රචණ්ඩ ක්‍රියා පිළිබඳ පැමිණිලි 162ක් ලැබී ඇතැයි කැෆේ සංවිධානය කියයි.බුත්තල ප්‍රාදේශීය සභාවේ විපක්ෂ නායක සහ මොනරාගල දිස්ත්‍රික් එජාප අපේක්ෂක විජේසිංහ හේරත් මුදියන්සේලාගේ ධර්මසේනගේ බුත්තල කතරගම පාරේ පිහිටි කාර්යාලයයට අද අලුයම එල්ලවූ ප්‍රහාරයකින් කාර්යාලයය සම්පූර්ණයෙන්ම විනාශ වී ඇත.මොණරාගල දිස්ත්‍රික්කය පුරා එක්සත් ජනතා නිදහස් සන්ධානයේ නීත්‍යනුකූල හා නීත්‍යනුකූල නොවන කාර්යාල දෙසීයකට ආසන්න සංඛ්‍යාවක් තිබුණ ද එක්සත් ජාතික පක්ෂයට හා ජනතා විමුක්ති පෙරමුණට අයත් කාර්යාලයවලට දිගින් දිගටම ප්‍රහාර එල්ල වන බව කැෆේ සංවිධානය පවසයි.ගරාජ් අංක සහ අංක තහඩු රහිත වාහනවලින් පැමිණි කණ්ඩායම් මොරණරාගල ප්‍රහාර එල්ල කරන බව විපක්ෂයේ අපේක්ෂකයෝ කියති.    ",
    "URL": "https://www.lankadeepa.lk/latest_news/ඌව-මැර-ක්‍රියා-තවත්-නඟී/1-260242",
    "Category": "latest_news"
}