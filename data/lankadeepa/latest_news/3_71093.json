{
    "Source": "www.lankadeepa.lk",
    "Timestamp": "None  2016 සැප්තැම්බර් මස 30",
    "Headline": "'MTV Europe Music Awards' නාමයෝජනා අතර බියොන්සේ සහ ජස්ටින් බීබර් ඉදිරියේ",
    "News Content": "ලෝක ප්‍රකට සංගීත තරු වන බියොන්සේ සහ ජස්ටින් බීබර් එළඹෙන නොවැම්බර් 06 දින නෙදර්ලන්තයේදී පැවැත්වීමට නියමිත \"MTV Europe Music Awards\" සම්මාන උලෙළේ නාමයෝජනා අතර වැඩිම සම්මාන ප්‍රමාණයක් උදෙසා නිර්දේශ වී ඇති තරු දෙපළ බව ප්‍රකාශයට පත් වී ඇත.බියොන්සේ ගේ \"Formation\" ගීතයේ රූප රචනාව හොඳම සංගීත රූප රචනාව සඳහා මෙන්ම \"Best Female, Best Live, Biggest Fans සහ Best Local Act (United States) \" යන ශීර්ෂයන් ඔස්සේ සම්මාන සඳහා නම යෝජනා වී ඇති බව වාර්තා වෙයි. ජස්ටින් බීබර්ගේ %Sorry^ ගීතය හොඳම ගීතය සඳහා යෝජනාවී ඇති අතර, හොඳම ගායකයා, හොඳම පොප් තරුව සේම \"Biggest Fans and Best Local Act (Canada)\" ශිර්ෂයන් යටතේ ඔහුගේ නම යෝජනා තිබේ.මෙම සම්මාන නාමයෝජනා අතර සුප්‍රකට ගායකා \"ඇඩෙලි\"ද සම්මාන හතරක් උදෙසා යෝජනා වී ඇති අතර, ඩෙන්මාර්ක සංගීත කණ්ඩායමක් වන \"ලුකාස් ග්‍රැහැම්\" සහ කැනේඩියානු ගායක \"ෂෝන් මෙන්ඩස්\"ද සම්මාන හතරක් උදෙසා නම යෝජනා වූවන් අතර වන වග වාර්තා වෙයි.  ",
    "URL": "https://www.lankadeepa.lk/latest_news/-MTV-Europe-Music-Awards--නාමයෝජනා-අතර-බියොන්සේ-සහ-ජස්ටින්-බීබර්-ඉදිරියේ/1-462292",
    "Category": "latest_news"
}