{
    "Source": "www.lankadeepa.lk",
    "Timestamp": "2019 අගෝස්තු මස 05",
    "Headline": "ජල බෝතල්වල වැස්මේ පොලිතින් අසුරනය තහනම් කිරීමේ තීරණයක්",
    "News Content": "(නිමල කොඩිතුවක්කු) පානීය ජල බෝතල්වල වැස්මේ ඇති පොලිතින් අසුරනය තහනම් කරමින් නියෝගයක් පනවන බව මහවැලි සංවර්ධන හා පරිසර රාජ්‍ය අමාත්‍ය අජිත් මාන්නප්පෙරුම මහතා මහතා කොළඹදී අද(05) පැවසීය. එම වැස්මේ ඇති පොලිතින් ආවරණය මගින් සිදුවන පරිසර හානිය අවම කිරීමේ අරමුණින් මෙම පියවර ගන්නා බවත් රාජ්‍ය අමාත්‍යවරයා සඳහන් කළේය. එමෙන්ම ලා නිල් පැහැති සහ වර්ණ ගැන්වූ පානීය ජල බෝතල් වෙළඳපොළෙන් ඉවත් කිරීමට  කඩිනම් පියවර ගන්නා බවත් ඔහු සඳහන් කළේය. රජයේ ප‍්‍රවෘත්ති දෙපාර්තමේන්තු ශ‍්‍රවණාගාරයේ අද(05) පැවති මාධ්‍ය හමුවකදී  හෙතෙම මේ බව පැවැසීය.  ",
    "URL": "https://www.lankadeepa.lk/news/ජල-බෝතල්වල-වැස්මේ-පොලිතින්-අසුරනය-තහනම්-කිරීමේ-තීරණයක්/101-554872",
    "Category": "latest_news"
}