{
    "Source": "www.lankadeepa.lk",
    "Timestamp": "2017 නොවැම්බර් මස 07",
    "Headline": "සිසුවාට පහරදීමේ සිද්ධියේ විදුහල්පතිට ඇප",
    "News Content": "(අජිත්ලාල් ශාන්තඋදය සහ ජයන්ත නානායක්කාර)පාසල් ශිෂ්‍යයකුට පහරදීමේ චෝදනා මත රිමාන්ඞ්භාරයේ සිටි ඌරුබොක්ක ජාතික පාසලේ විදුහල්පති ප‍්‍රියන්ත කුමාරසිරි මහතා රුපියල් ලක්‍ෂය බැගින් වූ ශරීර ඇප දෙකක් මත මුදාහරින ලෙස මොරවක මහේස්ත‍්‍රාත් ජනක සමරසිංහ මහතා අද (07) නියෝග කළේය.ඌරුබොක්ක විදුහලේ 11 වැනි ශ්‍රේණියේ ශිෂ්‍යයකු කොණ්ඩය කපාගෙන නොපැමිණීම සම්බන්‍ධයෙන් ශාරීරිකව දඬුවම් කළ බවට ඌරුබොක්ක පොලීසියට ලද පැමිණිල්ලක් අනුව විදුහල්පතිවරයා පසුගිය 02 වැනි දා ඌරුබොක්ක පොලීසිය විසින් අත්අඩංගුවට ගනු ලැබීය.සැකකාර විදුහල්පතිවරයා එදින වැඩබලන මහේස්ත‍්‍රාත්වරයා හමුවට ඉදිරිපත් කිරීමෙන් පසු අද (07) දක්වා රිමාන්භාරයේ තැබීමට නියම කෙරිණ.ලබන 27 වැනි දා සැකකාර විදුහල්පතිවරයාට නැවත අධිකරණය හමුවේ පෙනී සිටින ලෙස ද මහේස්ත‍්‍රාත්වරයා නියම කළේ ය.   ",
    "URL": "https://www.lankadeepa.lk/latest_news/සිසුවාට-පහරදීමේ-සිද්ධියේ-විදුහල්පතිට-ඇප/1-520001",
    "Category": "latest_news"
}