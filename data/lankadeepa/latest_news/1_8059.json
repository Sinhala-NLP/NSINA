{
    "Source": "www.lankadeepa.lk",
    "Timestamp": "2022 දෙසැම්බර් මස 21",
    "Headline": "එන ඕන විදියකට පොහොට්ටුව සූදානම්",
    "News Content": "(අංජුල මහික වීරරත්න)පළාත් පාලන මැතිවරණය පැරණි ක්‍රමය යටතේ  හෝ පවතින ක්‍රමය යටතේ හෝ ඕනෑම ක්‍රමයකට පවත්වනවා නම් එයට මුහුණදීමට පොදුජන පෙරමුණ සූදානම් බව නාගරික සංවර්ධන හා නිවාස අමාත්‍ය ප්‍රසන්න රණතුංග මහතා පැවසීය.මැතිවරණයට මුහුණදීම සදහා පොදුජන පෙරමුණ මූලික කටයුතු මේ වනවිටත් අවසන් කර ඇති අතර අපේක්ෂකයින් තෝරාගැනීම සදහා අයඳුම්පත්‍ර කැඳවීමේ  කටයුතු මේ වනවිටත් ආරම්භ කර ඇති බව ද අමාත්‍යවරයා කීය.නාගරික සංවර්ධන හා නිවාස අමාත්‍ය ප්‍රසන්න රණතුංග මහතා මේ බව සඳහන් කළේ අද (21) පැවති ගම්පහ ප්‍රාදේශීය සම්බන්ධීකරණ කමිටු රැස්වීමෙන් පසුව මාධ්‍යවේදීන් නැඟු ප්‍රශ්නවලට පිලිතුරු දෙමිනි.   ",
    "URL": "https://www.lankadeepa.lk/news/එන-ඕන-විදියකට-පොහොට්ටුව-සූදානම්/101-625565",
    "Category": "latest_news"
}