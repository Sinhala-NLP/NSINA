{
    "Source": "www.lankadeepa.lk",
    "Timestamp": "None  2012 අප්‍රේල් මස 19",
    "Headline": "කිඹුලාට ගොඩ එන්න  මූදු රැල්ල ඉඩ නොදේ",
    "News Content": "මාතර නිල්වලා ගං  මෝයෙන් මූහුදට ගසාගෙන ගිය කිඹුලකු ගොඩට ඒමට පැය ගණනාවක් තිස්සේ සටන් කළත් වේගවත් රැල්ල ඊට ඉඩ දුන්නේ නැත. මන්දක් ගසා කිඹුලා ගොඩට ගෙන මුදාහැරීමට නියමිතය මීට වසරකට පෙර ද කිඹුලෙක් මූහුදට ගසාගෙන ගියේය.නිල්වලා ගගේ ඉන්නා ගැට කිඹුලන්ට මුහුදට යාමේ හැකියාව ඇතැයි ලෝක කිඹුල් විශේෂඥ කමිටුවේ උප සභාපති ඇන්ස්ලම් ද සිල්වා මහතා පවසයි. විද්‍යාත්මකව ක්‍රොකඩයිලස් පොරෝසස් ලෙස හදුන්වන මේ කිඹුලා ඉංග්‍රීසි බසින් සෝල්ට් වෝටර් ක්‍රොකඩයිල් ලෙස හදුන්වන්නේ මුහුදේද වඩදිය අවස්ථාවේදී මුහුදු ජලය සහිත මෝය ආශ්‍රිතව ද ජීවත් වීමේ හැකියාව ඇති බැවිනි.  ",
    "URL": "https://www.lankadeepa.lk/latest_news/කිඹුලාට-ගොඩ-එන්න--මූදු-රැල්ල-ඉඩ-නොදේ/1-37629",
    "Category": "latest_news"
}