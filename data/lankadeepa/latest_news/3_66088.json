{
    "Source": "www.lankadeepa.lk",
    "Timestamp": "2017 ජුනි මස 24",
    "Headline": "ඩොලර්වලට රට විනාශ කරන්න පිරිසක් වෙර දරනවා බුද්ධ ශාසන ඇමැති  ",
    "News Content": "චමිල් රූපසිංහඩොලර් මත යැපෙන සමහර රාජ්‍ය නොවන සංවිධාන මෙරට තුළ ආගමික සංහිඳියාව බිඳ දමන්නට  නොයෙක් ප්‍රකාශ සිදු කරනවා. සමහරවිට මේවා එම  සංවිධානවල කොන්ත්‍රාත් විය හැකි බව බුද්ධ ශාසන හා අධිකරණ අමාත්‍ය ජනාධිපති නීතිඥ විජේදාස රාජපක්ෂ මහතා මහනුවරදී පැවැසීයවිහාර සංරක්ෂණය හා ශාසනික දියුණුව සඳහා ගත යුතු ක්‍රියාමාර්ග සම්බන්ධයෙන් වරකාගොඩ ඤාණරතන අස්ගිරි පාර්ශවයේ මහානාහිමියන් සහ තබ්බටුවාවේ ශ්‍රී සිද්ධාර්ත සුමංගල මල්වතු පාර්ශවයේ මහා නාහිමියන් බැහැදැකීමෙන් අනතුරුව අමාත්‍යවරයා මාධ්‍යවෙත අදහස් දක්වමින් එසේ කීවේය.රජ්‍ය නොවන සංවිධාන නොයෙකුත් බලවේග ඇතිකර තිබෙනවා. ඔවුන් ජාතික සංහිඳියාව නැති කරන්න කරන ප්‍රකාශවලට සමහර මාධ්‍ය අනවශ්‍ය ප්‍රචාරයක් ලබාදෙනවා.. ඒවා නිසා ජන සංහිඳියාවට ලොකු බාධාවක් ඇති වෙනවා.   ඒ සම්බන්ධව මහා නාහිමිරුන් අනෙක් ආගමික නායකයින් සමග සාකච්ඡා කර  ජාතික සමගිය හා ජාතික සංහිඳියාව ඇති කිරීම පිළිබඳව වැඩ පිළිවෙළක් ක්‍රියාත්මක කරන්නට බලාපොරොත්තු වෙනවා.   ",
    "URL": "https://www.lankadeepa.lk/latest_news/ඩොලර්වලට-රට-විනාශ-කරන්න-පිරිසක්-වෙර-දරනවා/1-514325",
    "Category": "latest_news"
}