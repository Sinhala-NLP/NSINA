{
    "Source": "www.lankadeepa.lk",
    "Timestamp": "None  2013 ජුලි මස 20",
    "Headline": "කුඩු ජාවාරම්කරුවන්ගෙන් කප්පම් කාලා",
    "News Content": "යුද හමුදාව හැර ගිය පුද්ගලයකු ද හමුදා භටයන් තිදෙනකු ද තවත් අයකු ද සමග පොලිස් වෙසින් ගොස්, හොරෝයින් මත්කුඩු විකුණන්නකුගෙන් කප්පම් ගනිද්දී අත්අඩංගුවට ගත් බව සපුගස්කන්ද පොලිසිය කියයි. කුඩු විකුණන්නකුගෙන්   රුපියල් ලක්ෂ පහක කප්පමක් ගන්නා බවත් මුදල් නොමැති නම් රන්මාල, අත්පළඳනා, මුදු ආදිය ද ගන්නා බවත් පොලිසිය කියයි. සපුගස්කන්ද පොලිස් ස්ථානාධිපති පී.ජී.එස්.ආර් සංජීව මහතාගේ මෙහෙයවීමෙන් මෙම වැටලීම සිදු කළේය. ",
    "URL": "https://www.lankadeepa.lk/latest_news/කුඩු-ජාවාරම්කරුවන්ගෙන්-කප්පම්-කාලා/1-153566",
    "Category": "latest_news"
}