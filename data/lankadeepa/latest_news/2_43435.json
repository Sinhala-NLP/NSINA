{
    "Source": "www.lankadeepa.lk",
    "Timestamp": "2019 දෙසැම්බර් මස 30",
    "Headline": "ජය ශ්‍රී මහ බෝධිය - රුවන්වැලිසෑයේ ආරක්ෂාවට අති නවීන ස්කෑන් යන්ත්‍ර 3 ක්",
    "News Content": "(උපාලි ආනන්ද)අනුරාධපුර ජය ශ්‍රී මහ බෝ සමිදුන්ගේ සහ රුවන්වැලි මහ සෑ රදුන්ගේ ආරක්ෂාවට අධි තාක්ෂණික ස්කෑන් යන්ත‍්‍ර තුනක් සවි කිරීමේ කටයුතු ආරම්භ කර තිබේ.ඒ අනුව ස්කෑන් යන්ත‍්‍ර  තුනෙන් එක් ස්කෑන් යන්ත‍්‍රයක් ජය ශ‍්‍රි මහ බෝ සමිදුන් වැඩ වසන උඩමලූවට ප‍්‍රවිශ්ඨ වන පුරා විද්‍යා හංදියේ ද (සදහිරු සෑය දෙසින්) තවත් ස්කෑන් යන්ත‍්‍රයක් ජය ශ්‍රී මහ බෝ සමිදුන් වැඩ වසන උඩමලූවට ප‍්‍රවිශ්ඨ වන සිංහ  කනුව දෙසින්  පැමිණෙන ශ‍්‍රී මහ බෝධි මාවත අවසානයේ මල් කඩ පවතින දිශාවේ ඇති ප‍්‍රධාන දොරටුවට ආසන්නයේ ද  සවි කෙරනු ඇත.අනෙක් ස්කෑන් යන්ත‍්‍රය රුවන්වැලි මහ සෑ මළුවට  ප‍්‍රවිශ්ඨ වන ප‍්‍රධාන දෙරටුව ආසන්නයේ ද සවි කිරීමට නියමිතය. උඩමුලවට පිවිසෙන පුරාවිද්‍යා හංදියේ ස්කෑන් යන්ත‍්‍රය සවි කිරිමේ දී මූලික කටයුතු දැනටමත් ආරම්භ කර තිබේ.මෙම ස්කෑන් යන්ත‍්‍ර සවි කිරීම තුළින් ජය ශ‍්‍රි මහ බෝධි මලූවට සහ රුන්වැලි මහසෑ මළුවට ඇතුළු වන සියළු පුද්ගලයින් සහ ඔවුන් රැගෙන එන සියළු භාණ්ඩ ඉතා සියුම් ලෙස දැඩි සෝදිසි කිරීමකට ලක් කරන බව උඩමලූව පොලිසිය පවසයි.සහරන්ගේ ත‍්‍රස්ත ප‍්‍රහාරයෙන් පසුව මෙවැනි අධි තාක්ෂණික ස්කෑන් යන්ත‍්‍ර 50 ක් චීනයේ සිට ශ‍්‍රි ලංකාවට ගෙන්වා ඇති අතර ඉන් එක් ස්කෑන් යන්ත‍්‍රයක් මේ වන විටත් මහනුවර ශි‍්‍ර දළදා මාලිගාවට ඇතුළු වන පුද්ගලයින් සහ භාණ්ඩ පරීක්ෂා කිරීම සඳහා සවි කර ඇත. දැනට එම ස්කෑන් යන්ත‍්‍රය ක‍්‍රියාත්මකව  පවතී.  ",
    "URL": "https://www.lankadeepa.lk/news/ජය-ශ්‍රී-මහ-බෝධිය---රුවන්වැලිසෑයේ-ආරක්ෂාවට-අති-නවීන-ස්කෑන්-යන්ත්‍ර-3-ක්/101-563141",
    "Category": "latest_news"
}