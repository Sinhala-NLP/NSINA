{
    "Source": "www.lankadeepa.lk",
    "Timestamp": "2019 සැප්තැම්බර් මස 22",
    "Headline": "නුවරඑළියේ වතු රෝහල් මධ්‍යම රජයට පවරාගන්න තීරණය කරයි",
    "News Content": "(රංජන් කස්තුරි)වතු කම්කරු ජනතාවට ප්‍රශස්ත සෞඛ්‍ය සේවාවක් ලබාදීමේ අරමුණෙන් නුවරඑළිය දිස්ත්‍රික්කයේ සියලුම වතු රෝහල් මධ්‍යම රජය යටතට පවරා ගැනීමට සෞඛ්‍ය අමාත්‍යාංශය තීරණය කර තිබේ.ඒ අනුව නුවරඑළිය දිස්ත්‍රික්කයේ තෝරාගත් වතුරෝහල් කිහිපයක් පළමු අදියර යටතේ මධ්‍යම රජය යටතට පවරා ගැනීමට නියමිත බවද සෞඛ්‍ය අමාත්‍යාංශය කියයි.මෙරට වතුරෝහල් සියල්ලම ඉදිරි වසර 5 ක කාලය තුළදී සියලු පහසුකම් සහිත රෝහල් බවට පත්කරන බවද සෞඛ්‍ය ඇමතිවරයා ඉකුත් දා ප්‍රකාශ කර තිබේ.මීට අමතරව වතු ආශ්‍රීත බෙහෙත් ශාලාවල ජංගම වෛද්‍ය සේවාවක් ආරම්භ කිරීම සඳහා ද සෞඛ්‍ය ඇමතිවරයා බලධාරීන්ට උපදෙස් ලබා දී ඇත.  ",
    "URL": "https://www.lankadeepa.lk/news/නුවරඑළියේ-වතු-රෝහල්-මධ්‍යම-රජයට-පවරාගන්න-තීරණය-කරයි/101-557429",
    "Category": "latest_news"
}