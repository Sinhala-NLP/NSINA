{
    "Source": "www.lankadeepa.lk",
    "Timestamp": "2017 ඔක්තෝබර් මස 22",
    "Headline": "‘වත්මන් රජය සංඝයාට ගරහනවා‘ - ගැටඹේ නාහිමි",
    "News Content": "(චමිල් රූපසිංහ)රට ව්‍යවසනයකට ගමන් කරන විට මහා සංඝයා එක්ව ඒවාට පිළියම් ඉදිරිපත් කරන බවත් එය අතීතයේ සිට සිදුවු දෙයක් බවත් එලෙස රට රැකගන්නට ඉදිරියට එන මහා සංඝයාට අපහාස වන අයුරින් වත්මන් රජය සංඝයා වහන්සේලාට ගරහන බවත් ගැටඹේ රාජෝපවනාරාමාධිපති කැප්පෙටියාගොඩ සිරිවිමල හිමියෝ පැවැසූහ.හිටපු පාර්ලිමේන්තු මන්ත්‍රී තිස්ස අත්තනායක මහතා අද (22) සිරිවිමල හිමියන් බැහැදැක වත්මන් රජය සහ රජයේ දේශපාලඥයින් ගමන් ගන්නා මාවත පිළිබඳව  දැනුවත් කිරීම සදහා පැමිණි අවස්ථාවේදි ඒ හිමියෝ එසේ පැවැසුහ.‘‘තිබ්ච්ච කරුමෙ වැඩක් නෑ කියල ජනතාව තවත් එකක් ඕන කියල තවත් ආණ්ඩුවක් ගත්තා. දැන් දාගත්තු කරුමය තිබ්බ කරුමෙට වඩා එහා. දැන් ඇගට දාගත්ත එකෙන් ගැලවෙන්නෙ කොහොමද කියා මිනිසුන් බලා ඉන්නවා. වත්මන් රජය මොනයම් සූත්‍රයක් දමා හෝ මැතිවරණය කල් දමනවා. රටේ නායකයන් වෙන අයගෙ පස්සෙ ගිහින් බලය ලබාගන්නවා. නමුත් හිතන්නෙ නැ මේක මට පිනට ලැබිච්ච දෙයක් කියලා. එහෙන් බැංකු කනවා. අනික් පැත්තෙන් අධ්‍යාපනය කනකං බලං ඉන්නවා.‘‘ යැයි ද නාහිමියෝ කීහ.එහිදි මාධ්‍ය සදහා අදහස් දැක්වු  තිස්ස අත්තනායක මහතා කියා සිටියේ තමා තවම එක්සත් ජාතික පාක්ෂිකයෙක් බවත් තම දේශපාලනය නැවත් ආරම්භ කිරීමට සුදුසු වෙලාව ඊළඟ ජනාධිපතිවරණය බවත් ය.  ",
    "URL": "https://www.lankadeepa.lk/latest_news/‘වත්මන්-රජය-සංඝයාට-ගරහනවා‘---ගැටඹේ-නාහිමි/1-519310",
    "Category": "latest_news"
}