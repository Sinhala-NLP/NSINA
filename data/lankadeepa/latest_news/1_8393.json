{
    "Source": "www.lankadeepa.lk",
    "Timestamp": "2022 දෙසැම්බර් මස 12",
    "Headline": "වී කන මොනරුන්ට යස පාඩමක්",
    "News Content": "(අංජුල මහික වීරරත්න)මොනරුන්ගෙන් සිදුවන වගා හානි වළක්වන පරිදි  වී වැපිරීමට හැකි නව ෂීඩර් යන්ත්‍රයක් හඳුන්වා දුන් බව කෘෂිකර්ම අමාත්‍ය මහින්ද අමරවීර මහතා පැවසීය. මේ වනවිට දිවයිනේ දිස්ත්‍රික්ක ගණනාවකම මොනර ගහනය ඉහළ ගොස් ඇති බැවින් වී වගා කළ පසු සිදුවන හානිය ඉතාමත් ඉහළ මට්ටමක පවතින බවත් මෙම තත්ත්වය සැළකිල්ලට ගනිමින් වී වැපිරීම සඳහා නව ෂීඩර් යන්ත්‍රයක් හඳුන්වා දීම  අඟුණකොළපෑලැස්සේ දී කළ බවත් කෘෂිකර්ම අමාත්‍යාංශය පවසයි.මෙම නව ෂීඩර් යන්ත්‍රයේ ඇති විශේෂත්වය වන්නේ බීජ සිටුවීම කරන අතරම මොනරුන් හා වෙනත් පක්ෂීන්ට එම වපුරන ලද වී කා දැමීමට නොහැකි වන පරිදි පොහොර තට්ටුවකින් එම බීජ වසා දැමීම බව කෘෂිකර්ම අමාත්‍ය මහින්ද අමරවීර මහතා කීය.මෙම අලුතින් හඳුන්වා දුන් සීඩරය  ගොවීන්ට පහසුවෙන් හැසිරවිය හැකි අතර රුපියල් 17,000ක් වැනි මුදලකට සකස් කර ගත හැකි බව කෘෂිකර්ම අමාත්‍යාංශය පවසයි.  ",
    "URL": "https://www.lankadeepa.lk/latest_news/වී-කන-මොනරුන්ට-යස-පාඩමක්/1-625077",
    "Category": "latest_news"
}