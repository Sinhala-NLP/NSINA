{
    "Source": "www.lankadeepa.lk",
    "Timestamp": "2020 දෙසැම්බර් මස 28",
    "Headline": "හිමිනමක් දුම්රියක හැපී අ‍පවත් වෙති",
    "News Content": "(එම්. සුසිල් ප්‍රියන්ත)මුහුදු බඩ දුම්රිය මාර්ගයේ හික්කඩුව කහව ප්‍රදේශයේදී අද (28) රාත්‍රියේදී භික්ෂූන්වහන්සේ නමක් දුම්රියක හැපී අපවත්වී ඇතැයි අම්බලන්ගොඩ පොලීසිය කියයි.මෙසේ අපවත්වී ඇත්තේ ඇල්පිටිය ගණේගොඩ විහාරාධිකාරී පිතුවල සාරද නැමැති තිස් හැවිරිදි හිමිනමක් බවද පොලීසිය කියයි.කොළඹ සිට මාතර බලා ධාවනය වෙමින් තිබූ දුම්රියක උන්වහන්සේ ගැටී ඇති බවද පොලීසිය කියයි. මෙය සිය දිවි හානිකර ගැනීමක් ද නොඑසේනම් වෙනත් හේතුවක් නිසා උන්වහන්සේ දුම්රියේ ගැටුණාද යන්න පරීක්ෂණ ආරම්භ කළ බවද පොලීසිය කියයි.අම්බලන්ගොඩ පොලීසිය මේ පිලිබදව වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/latest_news/හිමිනමක්-දුම්රියක-හැපී-අ‍පවත්-වෙති/1-583929",
    "Category": "latest_news"
}