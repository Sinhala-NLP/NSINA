{
    "Source": "www.lankadeepa.lk",
    "Timestamp": "2018 ඔක්තෝබර් මස 04",
    "Headline": "ටෙන්ඩරය දුන්නේ සුදුසුකම් නැති සමාගමකටලු",
    "News Content": "බිඟුන් මේනක ගමගේ  රාජ්‍ය බැංකුවක පරිගණක ජාලගත කිරීමේ ව්‍යාපෘති ටෙන්ඩරය සුදුසුකම් නොමැති සමාගමක් වෙත ලබාදීමේ සූදානමක් ඇතැයි ද එහි පාලනාධිකාරිය අදාළ සමාගමට ටෙන්ඩරය බාර දෙනු ලැබුවහොත් තමන් අධිකරණ ක්‍රියාමාර්ග ගන්නේ යැයි ද පාරිභෝගික අයිතින් සුරැකීමේ ජාතික ව්‍යාපාරය පවසයි. මෙම ටෙන්ඩරය පිරිනැමීම සඳහා නිර්දේශ නිකුත් කරන තාක්ෂණික කමිටුවට ඊට අවශ්‍ය තාක්ෂණික දැනුම නැතැයි ද එම සංවිධානයේ සභාපති රංජිත් විතානගේ මහතා චෝදනා කළේය. දූෂණයට වැට බැඳීමට පෙරට එන්නැයි ජනාධිපතිවරයා රටවැසියන්ට ආරාධනා කළ ද තම සංවිධානය දූෂණ වංචා හෙළි කිරීමේදී රජය පාර්ශවයෙන් ඊට කිසිදු සහායක් දක්වා නැතැයි ද කී හෙතෙම එසේ නම් මෙම හෙළිකිරීම ගැන සොයා බලා මැදිහත්වන්නැයි ජනාධිපතිවරයාගෙන් ඉල්ලා සිටින්නේ යැයි ද කීය.  ",
    "URL": "https://www.lankadeepa.lk/latest_news/ටෙන්ඩරය-දුන්නේ-සුදුසුකම්-නැති-සමාගමකටලු/1-537823",
    "Category": "latest_news"
}