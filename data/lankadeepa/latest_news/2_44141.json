{
    "Source": "www.lankadeepa.lk",
    "Timestamp": "2019 නොවැම්බර් මස 26",
    "Headline": "මස් පළුව ඇතුළේ දුරකතන-මත්කුඩු පැකට්",
    "News Content": "(ජයන්ත සමරකෝන්)කොළඹ මැගසින් බන්ධනාගාරයේ රඳවා සිටින සැකකරුවකු බැලීමට පැමිණි පුද්ගලයකු ගෙනා කෑම පාර්සලයක, කුකුළු මස් පලුවක තිබී ජංගම දුරකථන 2ක් සහ මත්කුඩු පැකට් 2ක් අද(26) සොයාගත් බව එම බන්ධනාගාර ආරංචි මාර්ග අනාවරණය කරයි. කෑම පාර්සලය පිළිබඳව සැක සිතී කළ පරීක්ෂාවේදී බන්ධනාගාර නිලධාරීන් විසින් අත්අඩංගුවට ගත් මෙම උපකරණ සමඟ සැකකරු පොලිසියට භාර දී ඇතැයි පැවසේ. මෙම ජංගම දුරකතන සහ මත්කුඩු පැකට් කුකුල් මස් පලුවේ සූක්ෂම ලෙස සඟවා තිබූ බව එහි ප්‍රකාශකයෙක් ලංකාදීපයට පැවැසීය. කුකුල් මස්  ව්‍යාංජනයකින් දුරකතන හමුවූ ප්‍රථම අවස්ථාවද මෙය බව එම ප්‍රකාශකයා කීය. සිද්ධිය පිළිබඳව බොරැල්ල පොලිසිය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/news/මස්-පළුව-ඇතුළේ-දුරකතන-මත්කුඩු-පැකට්/101-561186",
    "Category": "latest_news"
}