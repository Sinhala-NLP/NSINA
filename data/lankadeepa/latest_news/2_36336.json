{
    "Source": "www.lankadeepa.lk",
    "Timestamp": "2020 නොවැම්බර් මස 03",
    "Headline": "පාර්ලිමේන්තුව 12 වැනිදා යළි රැස්වේ",
    "News Content": "(ඩයනා උදයංගනී)පාර්ලිමේන්තුව අද (3) පෙරවරු 10.00ට රැස්වූ අතර එම රැස්වීම පැය තුනකට සීමා විය.මෙහිදී පාර්ලිමේන්තු මන්ත්‍රීවරුන්, ආරාධිත නිලධාරින්, සහ කාර්යය මණ්ඩල සාමාජිකයින් හැර වෙනත් කිසිදු පුද්ගලයෙකුට පාර්ලිමේන්තු සංකිර්ණය වෙත ඇතුළු වීමට අවස්ථාව නොලැබිණි.අද දිනයේ මාධ්‍යවේදීන්ට ද පාර්ලිමේන්තු කටයුතු ආවරණය කිරීම සඳහා අවස්ථාව නොලැබුණු අතර කොවිඩ් වසංගතය හේතුවෙන් මෙම පියවර ගෙන තිබිණි. යළිත් නොවැම්බර් මස 12 වන බ්‍රහස්පතින්දා පෙරවරු 10.00ට පාර්ලිමේන්තුව කැඳවීමට නියමිතය.කොවිඩ් වසංගත තත්ත්වය හේතුවෙන් මෙම සතියේදී පාර්ලිමේන්තුව එක් දිනකට සීමා විය.  ",
    "URL": "https://www.lankadeepa.lk/news/පාර්ලිමේන්තුව-12-වැනිදා-යළි-රැස්වේ/101-581509",
    "Category": "latest_news"
}