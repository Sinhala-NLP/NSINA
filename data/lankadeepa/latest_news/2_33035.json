{
    "Source": "www.lankadeepa.lk",
    "Timestamp": "2021 මාර්තු මස 30",
    "Headline": "විවෘත විශ්ව විද්‍යාලයෙන් තොරතුරු තාක්ෂණය ගැන නව උපාධියක්",
    "News Content": "( රංජන් කස්තුරි)ශ්‍රී ලංකා  විවෘත විශ්ව විද්‍යාලය මගින් තොරතුරු තාක්ෂණ  විද්‍යා නව උපාධි පාඨමාලාවක් හඳුන්වා දෙන අතර ඒ සඳහා සිසුන් 1000 ක් වසරකට බඳවාගන්නා බව විශ්ව විද්‍යාල ප්‍රතිපාදන කොමිෂන් සභාවේ සභාපති  ජ්‍යෙෂ්ඨ මහාචාර්ය  සම්පත් අමරතුංග මහතා﻿ කොළඹදී අද (30) පැවසීය. කලා,  වානිජ , විද්‍යා,  ගණිතය සහ තාක්ෂණය   යන ඕනෑම විෂය ධාරාවකින්  උසස් පෙළ විභාගයට පෙනී සිට සාමාන්‍ය සාමාර්ථ තුනක් ලබාගත් ශිෂ්‍යයකුට මෙම උපාධිපාඨමාලාවට ඇතුළත්විය හැකි බවද මහාචාර්ය සම්පත් අමරතුංග  මහතා කීවේය.සාමාන්‍ය පෙළ විභාගය පමණක්  සමත්වූවනටද මූලික පරීක්ෂණයකට පෙනී සිට සමත්වූවහොත්  එම උපාධිය හැදැරිය හැති බවද මහාචාර්යවරයා කීවේය. එම ප්‍රවෘත්ති සාකච්ඡාවේදී අදහස් දැක්වූ විවෘත විශ්ව විද්‍යාලයයේ නියෝජ්‍ය උපකුලපති අචාර්ය අජිත් මදුරප්පෙරුම මහතා සඳහන් කළේ උසස් අධ්‍යාපනය සඳහා රජය මගින් ලබාදෙන සහන ණය යෝජනා ක්‍රමය යටතේද සිසුන්ට මෙම පාඨමාලාව හැදිරිය හැකිබවද සඳහන් කළේය.   ",
    "URL": "https://www.lankadeepa.lk/latest_news/විවෘත-විශ්ව-විද්‍යාලයෙන්-තොරතුරු-තාක්ෂණය-ගැන-නව-උපාධියක්/1-588132",
    "Category": "latest_news"
}