{
    "Source": "www.lankadeepa.lk",
    "Timestamp": "2021 පෙබරවාරි මස 16",
    "Headline": "ආසාදිතයෝ 1,018ක් සුවය ලබති",
    "News Content": "කොරෝනා වයිරසය ආසාදනය වීම හේතුවෙන් රෝහල්ගතව සිටි 1,018ක් සුවය ලබා අද(16) පිටව ගොස් ඇතැයි වසංගත රෝග විද්‍යා අංශය පවසයි.අද දිනය හැරුණුවිට මෑතකාලීනව ආසාදිතයන් සුවය ලබා 1000 ඉක්මවූ සංඛ්‍යාවක් පිටව ගොස් ඇත්තේ, පෙබරවාරි 6 වැනිදාය. එම අගය 1133කි.ඒ අනුව, සුවය ලැබූ සමස්ත ආසාදිතයන් ගණන 70,429. එය ප්‍රතිශතයක් වශයෙන් 90.9%කි. ආසාදිතයන් සුවය ලැබීමේ අනුපාතය ප්‍රතිශතයක් ලෙස 92.15%ක් බව සෞඛ්‍ය ප්‍රවර්ධන කාර්යංශයේ නිල වෙබ් අඩවියේ දැක්වේ.ඉන්දියාවේ එම අගය 97.32%කි. ලෝකයේ කොරෝනා ආසාදිතයන් සුවය ලැබීමේ ප්‍රතිශතය අද වනවිට 76.96%කි.අද දිනයේදී වැඩිම පිරිසක් සුවය ලබා පිටව ගොස් ඇත්තේ ගල්ලෑල්ල ප්‍රතිකාර මධ්‍යස්ථානයෙන් වන අතර එම ගණන 113කි.කෙසේවෙතත් මේ වනවිට ආසාදිතයෝ 5,596දෙනෙක් තවදුරටත් රෝහල්ගතව ප්‍රතිකාර ලබමින් පසුවෙති.අද උදෑසන වනවිට 556දෙනෙකු කොරෝනා බවට සැක සහිතව රෝහල්ගත කර ඇති බවද වසංගත රෝග විද්‍යා අංශය පෙරවරු 10.00ට නිකුත් කළ නිවේදනයේ දැක්වේ.මේ වනවිට ශ්‍රී ලංකාවේ කොරෝනා මරණ ගණන 403ක් වන අතර, එය ප්‍රතිශතයක් වශයෙන් 0.52%කි.  ශ්‍රී ලංකාවේ ජනගහනය මිලියනයකට සිදු වූ කොවිඩ් මරණ ගණන 18කි.සමස්ත කොරෝනා ආසාදිතයන් ගණන 76,428කි. එය ප්‍රතිශතයක් ලෙස 8.5%කි.(රූප සටහන - සෞඛ්‍ය ප්‍රවර්ධන කාර්යංශය)(වගු සටහන- වසංගත රෝග විද්‍යා අංශය)  ",
    "URL": "https://www.lankadeepa.lk/latest_news/ආසාදිතයෝ-1-018ක්-සුවය-ලබති/1-586183",
    "Category": "latest_news"
}