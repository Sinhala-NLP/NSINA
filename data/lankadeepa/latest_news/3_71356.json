{
    "Source": "www.lankadeepa.lk",
    "Timestamp": "None  2016 සැප්තැම්බර් මස 23",
    "Headline": "පාසලෙන් කොටි අවි බැරලයක්  මතුවෙයි",
    "News Content": "යුද සමයේදී කොටි සංවිධානයේ පිස්තොල කල්ලිය හා මරාගෙන මැරෙන බොම්බකරුවන් විසින් භාවිතා කරන ලදැයි කියන යුද උපකරණ තොගයක් වව්නියාව බණ්ඩාරිකුලම් විපුලානන්ද පාසල් ඉඩමේ වළ දමා තිබියදී ගොඩගත් බව වව්නියා පොලීසිය හා  පොලිස් විශේෂ කාර්ය බළකාය කියයි.ගොඩනැගිල්ලක් ඉදිකිරීම උදෙසා පස් කපන යන්ත්‍රයක් මගින් පොළොව හාරමින් සිටියදී අඩි 4 ක් පමණ උසැති නිල් පැහැති ප්ලාස්ටික් බැරලයක් මතුවු බවත් පිස්තොල රඳවනක් , 9 වෝල්ට් වර්ගයේ බැටරි 9 ක්, මරාගෙන මැරෙන් ඇඳුම් කට්ටලවලට සවි කරන සර්කිට් 4ක් , ඩෙත්කෝඩ් වයර් 6 ක් හා පිස්තොල පතුරොම් දෙකක් හමු වී ඇත.     ",
    "URL": "https://www.lankadeepa.lk/latest_news/පාසලෙන්-කොටි-අවි-බැරලයක්--මතුවෙයි/1-460581",
    "Category": "latest_news"
}