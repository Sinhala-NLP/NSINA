{
    "Source": "www.lankadeepa.lk",
    "Timestamp": "None  2015 ඔක්තෝබර් මස 26",
    "Headline": "හොරු පරදිති : බැංකුවේ කෝටි දෙක හමාරක් බේරෙයි",
    "News Content": "රුවන්වැල්ලේ රාජ්‍ය බැංකුවක සේප්පු කපා රුපියල් දෙකෝටියක රන් හා රුපියල් ලක්ෂ 55ක සල්ලි පැහැරගැනීමට සොරුන් කළ උත්සාහය අසාර්ථක වූ බව රුවන්වැල්ල පොලිසිය කියයි.සිකුරාදා සවස සිට ඉරිදා රාත්‍රී දක්වා කාලයේ වැසිකිළි ජනේලයෙන් ඇතුළුවූ සොරුන් පෑස්සුම් උපකරණද රැගෙන අවුත් ඇතැයි පොලිසිය පවසයි. පෑස්සුම් කූරු 45 ක්ද සේප්පුව තුළ තිබූ අතර පොලිසිය නිලධරයන් ඉදිරිපිටදී බැංකු සේවකයන් සේප්පුවක් අරිද්දී එතුළින් දුමාරයක් පිටවූ බවද පොලිසිය කියයි.බැංකුවට ඇතුළුවූ ගමන් සොරුන් අනතුරු සංඥා ක්‍රියාවිරහිත කර ඇති බව පෙනේ යැයිද කියති.  ",
    "URL": "https://www.lankadeepa.lk/latest_news/හොරු-පරදිති-:-බැංකුවේ-කෝටි-දෙක-හමාරක්-බේරෙයි/1-356679",
    "Category": "latest_news"
}