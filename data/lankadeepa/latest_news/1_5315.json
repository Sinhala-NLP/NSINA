{
    "Source": "www.lankadeepa.lk",
    "Timestamp": "2023 මැයි මස 18",
    "Headline": "දැරියක උස්සන්න හදලා:දෙකක් මාට්ටු",
    "News Content": "(ප්‍රසාද් රුක්මල් )සිය බාලසහෝදරයා සමඟ පාගමනින් නිවසට යමින් සිටි  12 හැවිරිදි  බාලවයස්කාර පාසල් සිසුවියක ගිරාදුරුකෝට්ට බතලයාය කිවුලතලාව ප්‍රදේශයේ දී පැහැරගැනිමට තැත් කළැයි සැකපිට තරුණයන් දෙදෙනකු ත්‍රීරෝද රථයක් ද සමඟ අත්අඩංගුවට ගත් බව ගිරාදුරුකෝට්ට පොලිසිය පවසයි .ගිරාදුරුකෝට්ට හොබරියාව ජයන්තිපුර ප්‍රදේශයේ පදිංචි 18 හැවිරිදි තරුණයන් දෙදෙනකු මෙසේ අත්අඩංගුවට ගනු ලැබිනයි පොලිසිය කීය .ගිරාදුරුකෝට්ට බතලයාය කිවුලතලාව ප්‍රදේශයේ පදිංචි ගිරාදුරුකෝට්ට අලුත්තරම ප්‍රදේශයේ පාසලක 8 ශ්‍රේණියේ ඉගෙනුම ලබන 12 හැවිරිදි මෙම බාලවයස්කාර පාසල් දැරිය පාසල නිමවී නිවසට පැමිණ පසුව යළි පාසලෙ 5 ශ්‍රේණිය ශිෂ්‍යත්ව විභාග අමතර පංතියකට සහභාගි වූ සිය මල්ලි රැගෙන එන අතරමගදී මෙම සිදුවීම වී ඇතැයි පොලිසිය සදහන් කළේය .බියවි ඇති සිසුවිය මල්ලි සමඟ එම අවස්ථාවේ පැමිණි හඳුනන කාන්තාවක සමඟ ඒ ආසන්නයේ හෝටලයක සේවය කරන පියා ලගට ගොස් ඇති බවත් පොලිසිය පැවසීය .   ",
    "URL": "https://www.lankadeepa.lk/latest_news/දැරියක-උස්සන්න-හදලා:දෙකක්-මාට්ටු/1-633324",
    "Category": "latest_news"
}