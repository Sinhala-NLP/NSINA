{
    "Source": "www.lankadeepa.lk",
    "Timestamp": "None  2017 පෙබරවාරි මස 24",
    "Headline": "සල්මාන් දකුණු කොරියානු චිත්‍රපට කොපියක",
    "News Content": "ඉන්දීය රුපියල් කෝටි 600කට ආසන්න මුදලක් උපයාගත් ‘සුල්තාන්’ චිත්‍රපටයේ අධ්‍යක්ෂක අලි අබ්බාස් සෆර් සමගින් නැවතත් චිත්‍රපටයක වැඩ කිරීමට ‘සුල්තාන්’ චිත්‍රපටයේ ප්‍රධාන චරිතය රඟපෑ සල්මාන් ඛාන් කැමැත්ත පළකර ඇතැයි වාර්තා වේ.අලි අබ්බාස් සෆර් විසින් නිර්මාණය කරන්නට සැලසුම් කර ඇති මෙම චිත්‍රපටය දකුණු කොරියානු චිත්‍රපටයක්වූ ‘Ode to My Father’ චිත්‍රපටයේ අනු නිර්මාණයක් බව සඳහන් වේ. ‘Ode to My Father’ චිත්‍රපටයේ 2014 වසරේ කොරියානු සිනමාව තුළ ප්‍රදර්ශනය වී ඇති අතර එය ඉහළ ආදායමක් උපයා ගැනීමට සමත්ව තිබුණි.    ",
    "URL": "https://www.lankadeepa.lk/latest_news/සල්මාන්-දකුණු-කොරියානු-චිත්‍රපට-කොපියක/1-508943",
    "Category": "latest_news"
}