{
    "Source": "www.lankadeepa.lk",
    "Timestamp": "None  2015 අප්‍රේල් මස 24",
    "Headline": "කාදිනල් -රද ගුරුවරු ජනපති හමුවෙති",
    "News Content": "මැල්කම් කාදිනල් රංජිත්  කොළඹ අගරදගුරුතුමා සහ පළාත් නවයේ රදගුරුවරු ජනපති කාර්යාලයයේදී මෛත්‍රීපාල සිරිසේන ජනපති හමුවී අද (24) සාකච්ඡා කළහ.‘මෛත්‍රීපාල සිරිසේන ජනපති වැනි ගුණ ගරුක ,නිහතමානී හා සරල පැවැත්මක් ඇති ලෝක නායකයකු තමා  දැක නැතැයි ද ඔහුගේ හා තමාගේ ගති ගුණ අතර සමානත්වයක් ඇතැයි ද පාප්තුමා පැවැසීයැයි කාදිනල් රංජිත් තුමෝ ජනපතිට කීහ.එවැනි නායකයකු සිටින රටක ජනතාව බෙහෙවින්ම භාග්‍යවන්ත බවත් ,රට නිසැකයෙන්ම දියුණු වන බවත්, පාප්තුමා පැවසී යැයි ද එතුමෝ පැවැසුහ. පාප්තුමාගේ පසුගිය ජනවාරි සංචාරය  සාර්ථක කැර ගැනීමට ශ්‍රී ලංකාව කළ මෙහෙවර අගැයීමට කිතුනු නායකයෝ ජනපති හමුවුහ.    ",
    "URL": "https://www.lankadeepa.lk/latest_news/කාදිනල්--රද-ගුරුවරු-ජනපති-හමුවෙති/1-311703",
    "Category": "latest_news"
}