{
    "Source": "www.lankadeepa.lk",
    "Timestamp": "2020 මාර්තු මස 18",
    "Headline": "ඉතාලියේ සිට ආ  වෙන්නප්පුවේ 280 ක් ස්වයං නිරෝධායනයට",
    "News Content": "(රවීන්ද්‍ර ලියනගේ)ඉතාලියේ සිට පෙබරවාරි 1 දා සිට  මාර්තු 10 වැනිදා දක්වා පැමිණි වෙන්නප්පුව ප්‍රදේශයට අයත් ග්‍රාම නිළධාරි වසම් 52 ක සිටි ශ්‍රි ලාංකිකයන් 280 දෙනෙකු  ස්වයං නිරෝධායනයට ලක්කර දැඩි පරික්ෂාවෙන් සිටින බව වෙන්නප්පුව  සෞඛ්‍ය වෛද්‍ය නිළධාරි කා‍ර්යාලය පවසයි.දංකොටුව සෞඛ්‍ය වෛද්‍ය නිළධාරී කාර්යාලයට ලැබී තිබූ තොරතුරු අනුව මහජන සෞඛ්‍ය පරීක්ෂකවරුන් ‍මෙම ශ්‍රී ලාංකිකයින් පදිංචි නිවාස සෝදිසි කර විදේශ  රටවලින් පැමිණි සිටි පිරිස් වෙත සෞඛ්‍ය උපදෙස් හා අවවාද කර නිවෙස් තුළින් බැහැරව නොගොස්  වෙනම සිටින බවට දැනුවත් කර ඇත.දැනට ස්වයං නිරෝධානය කර සිටින 280 දෙනා දෛනිකව මහජන සෞඛ්‍ය පරික්ෂකවරුන් විසින් නිවෙස් වලට ගොස් පරික්ෂා කරන අතර එම පිරිස්  මේවන විට යහපත් සෞඛ්‍ය තත්වයෙන් සිටින ද බවද සෞඛ්‍ය වෛද්‍ය කාර්යාලය කියයි.මේ අතර කොරෝනා වයිරසය  පැතිරීයාම වළක්වා ගැනීම සඳහා වෙන්නප්පුව ප්‍රාදේශීය සභාව,  ප්‍රාදේශීය ලේකම් කාර්යාලය, පොලිසිය  එක්ව සෞඛ්‍ය වෛද්‍ය නිලධාරි කාර්යාලය වෙන්නප්පුව ග්‍රාම සේවා වසම් 52 ක අත්පත්‍රිකා, බැනර්, පෝස්ටර් හා ශබ්ද විකාශන යන්ත්‍ර උපයෝගී කර ගනිමින් ජනතාව දැනුවත් කරමින් සිටී.වෙන්නප්පුව බස් නැවතුම් පොළ, වෙළද සංකිර්ණ, හා සුපර් වෙළඳසැල් වලට පැමිණෙන  ජනතාවට විෂබිජ නාශක යොදා අත් පිරිසිදු කර ගැනීමට ද පහසුකම් සපයා ඇති බවද වෙන්නප්පුව ප්‍රාදේශීය සභාවේ සභාපති සුසන්ත පෙරේරා මහතා පැවසීය.   ",
    "URL": "https://www.lankadeepa.lk/news/ඉතාලියේ-සිට-ආ--වෙන්නප්පුවේ-280-ක්-ස්වයං-නිරෝධායනයට/101-568061",
    "Category": "latest_news"
}