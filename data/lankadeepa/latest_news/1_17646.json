{
    "Source": "www.lankadeepa.lk",
    "Timestamp": "2022 මාර්තු මස 29",
    "Headline": "දුම්රිය ගාස්තු සියයට 58 කින් නගී",
    "News Content": "(ඩයනා උදයංගනී)ඉදිරි දුම්රිය ගාස්තු සංශෝධනයේදී එම ගාස්තු සියයට 58කින් පමණ ඉහළනැංවීම සිදුවනු ඇතැයි ප්‍රවාහන අමාත්‍ය දිලුම් අමුණුගම මහතා අද (29) පැවසීය.ඒ අනුව තුන්වන පන්තියේ දුම්රිය ප්‍රවේශ පත්‍රයක පළමු කිලෝමීටර 10 සඳහා කිලෝමීටරයක් වෙනුවෙන් අය කෙරුණු රුපියල් 1.30ක ගාස්තුව රුපියල් 2ක් දක්වා ඉහළ යනු ඇතැයි ද ඇමතිවරයා සඳහන් කළේය.  ඒ අනුව කිලෝමීටර 10ක් සඳහා ගමන් ගන්නා අයකුගේ දුම්රිය ප්‍රවේශපත්‍රයක මිල රුපියල් 20ක් දක්වා ඉහළ යනු ඇතැයි ද ඇමතිවරයා කීවේය.මෙම මිල ඉහළයාම බස් රථ ගාස්තුවට සාපේක්‍ෂව අඩු බව ද දිලුම් අමුණුගම මහතා ප්‍රකාශ කළේය.පසුගිය කාලයේ සිවු වතාවක් ඉන්ධන මිල ඉහළ ගියත් දුම්රිය ගාස්තු වැඩිවීමක් සිදුනොවු බව කී ඇමතිවරයා ඒ හේතුවෙන් ඉන්ධන සඳහා ඛනිජ තෙල් සංස්ථාවට ගෙවිය යුතු මුදල පවා ගෙවාගත නොහැකි තත්වයකට දුම්රිය දෙපාර්තමේන්තුව පත්ව ඇතැයි ද සඳහන් කළේය.  ",
    "URL": "https://www.lankadeepa.lk/latest_news/දුම්රිය-ගාස්තු-සියයට-58-කින්-නගී/1-610634",
    "Category": "latest_news"
}