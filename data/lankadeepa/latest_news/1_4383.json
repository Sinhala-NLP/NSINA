{
    "Source": "www.lankadeepa.lk",
    "Timestamp": "2023 ජුනි මස 14",
    "Headline": "ජලය කපන්නා ආ සේවකයාට ගහලා",
    "News Content": "(පද්මසිරි ගාර්දියවසම්)තංගල්ල දංකැටිය වීරමාවතේ නිවසක ජලය විසන්ධි කළ තංගල්ල ජල සම්පාදන මණ්ඩලයේ සේවකයකුට  එම නිවසේ සිටි අයකු  පහරදී ඇතැයි තංගල්ල පොලිසිය කියයි .පහරදී ඇත්තේ තංගල්ල ජල සම්පාදන මණ්ඩලයේ පයිප්ප වෑද්දුම් කරුවකු ලෙස කටයුතු කරන එච්.බී.සිරිශාන්ත නමැති සේවකයාටය.ඔහු ප්‍රතිකාර සදහා තංගල්ල මූලික රෝහලට ඇතුළත් කර තිබේ .තංගල්ල ජල සම්පාදන මණ්ඩලයේ කාර්මික නිළධාරිනිය ඇතුළු සේවක පිරිසක් තංගල්ල ප්‍රදේශයේ ජල බිල්පත් නොගෙවූ අයගේ ජල සම්බන්ධතා විසන්ධි කිරීමට ගොස් සිටියදී මෙම සිදුවීමට මුහුණ පා ඇතැයි පොලිසිය කියයි .   ",
    "URL": "https://www.lankadeepa.lk/latest_news/ජලය-කපන්නා-ආ-සේවකයාට-ගහලා/1-634768",
    "Category": "latest_news"
}