{
    "Source": "www.lankadeepa.lk",
    "Timestamp": "None  2016 සැප්තැම්බර් මස 18",
    "Headline": "රිලාගලයාය වීදි නාට්‍යයට බාධා",
    "News Content": "හම්බන්තොට අධිවේගී මාර්ගය සඳහා හම්බන්තොට රිලාගලයායේ කඳු වැටියෙන් ගල් කැඩීමට එරෙහිව පැවැති වීදි නාට්‍ය සංදර්ශනයකට බාධා කරමින් එතැන සිටි ස්වාමීන්වහන්සේලාට තර්ජනය කළ බව කියන පිරිසක් සම්බන්ධයෙන් පැමිණිලි ලැබී ඇතැයි පොලිසිය කියයි.එහි ගල් කැඩීමට යන ආයතනයකට සම්බන්ධ බව කියන පුද්ගලයකු ද තර්ජනය කිරීමට පැමිණ ඇති බව ගම්වැසියෝ කියති.උල්පත කුඩාබිබිලේ රාහුල හිමියන් කියනුයේ රිලාගලයාය ප්‍රශ්නයට මැදිහත්වුණදා සිට වරින් වර තර්ජන පැමිණෙන බවයි.පරිසරය වනසන උදවිය රකින බලධාරීන් රිලාගලයාය සුරැකීමට කිසිත් නොකරන බව ගම්වාසීහු පවසති.   ",
    "URL": "https://www.lankadeepa.lk/latest_news/රිලාගලයාය-වීදි-නාට්‍යයට-බාධා/1-458825",
    "Category": "latest_news"
}