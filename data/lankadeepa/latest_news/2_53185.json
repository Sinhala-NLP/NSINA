{
    "Source": "www.lankadeepa.lk",
    "Timestamp": "2018 ඔක්තෝබර් මස 04",
    "Headline": "වවුනියාවේ පත්‍රිකා බෙදුවේ ආවා නෙමෙයිලු",
    "News Content": "ඉන්දිකා රාමනායක ආවා කල්ලිය නමින්  වවුනියාව ප‍්‍රදේශයේ  අත්පති‍්‍රකා බෙදීමේ සිද්ධිය ආවා කල්ලි සාමාජිකයන්ගේ  කි‍්‍රයාවක් නොවන බවත්  මෙහි පිටුපස සිටින පුද්ගලයන් හඳුනා ගෙන ඔවුන් අත්අඩංගුවට ගැනීමට  බුද්ධි අංශ යොදවා පරීක්ෂණ ආරම්භ කර ඇති බවත් උතුරු පළාත බාර ජ්‍යෙෂ්ඨ නියෝජ්‍ය පොලිස්පති  රොෂාන් ප‍්‍රනාන්දු මහතා අද (4) පැවසීය. ඉකුත්  පළමු වැනි දින වව්නියාවේ ස්ථාන හතරක  මෙම පත්‍රියා බෙදා ඇති බවත් මෙම පත්‍රිකා 11 ක් දැනට පොලිස් අත්අඩංගුවට ගෙන ඇති බවත් හෙතෙම කියා සිටියේය. එම පත්‍රිකා සම්බන්ධයෙන් දැනට සිදුකළ  පරික්ෂණ අනුව  මේවා ආවා කල්ලි සාමාජියන්  බෙදා නොමැති බවත් උතුරේ  සමාන්‍ය ජන ජීවිතය අඩාල කිරීමේ අරමුනින් ඇතැම් කණ්ඩායම් මෙවැනි කි‍්‍රයාකාරකම්  වල නිරත වී ඇති බවට පෙනී  යන බවත් ජ්‍යෙෂ්ඨ නියෝජ්‍ය පොලිස්පතිවරයා කියා සිටියේය. ආවා  කල්ලි සාමාජියන් යනු උතුරේ තරුණ කණ්ඩායමක් මිස ත‍්‍රස්ත කණ්ඩායමක් නොවන බවත් ලංකාවේ අනිකුත් පළාත් හා සැසඳීමේ උතුරේ තත්ත්වය ඉතාමත් සාමකාමී බවත් රොෂාන් ප‍්‍රනාන්දු  මහතා කියා සිටියේය. උතුරේ පොලිස් වසම්  53 ක්  තිබුණ ද ආවා කල්ලිය කි‍්‍රයාත්මක වන්නේ  පොලිස් වසම්  4 ක් තුළ පමණක් බවද ජ්‍යෙෂ්ඨ නියෝජ්‍ය පොලිස්පතිවරයා කියා සිටියේය.(ඡායාරූප - රොමේෂ් ධනුෂ්ක සිල්වා)  ",
    "URL": "https://www.lankadeepa.lk/latest_news/වවුනියාවේ-පත්‍රිකා-බෙදුවේ-ආවා-නෙමෙයිලු/1-537881",
    "Category": "latest_news"
}