{
    "Source": "www.lankadeepa.lk",
    "Timestamp": "2020 අප්‍රේල් මස 06",
    "Headline": "මැග්නිෆිකා නෞකාවේ සිටි ශ්‍රී ලාංකික සූපවේදියා බූස්ස නිරෝධායන මධ්‍යස්ථානයට",
    "News Content": "(ඉන්දිකා රාමනායක)ඉතාලිය බලා යාත‍්‍රා කරමින්  තිබූ එම්.එස්.සී මැග්නිෆිකා නැමැති  මගී නෞකාවේ කාර්ය මණ්ඩලයේ  සුපවේදියෙක් වශයෙන් කටයුතු කළ අනුර බණ්ඩාර හේරත් නැමැති  ශ්‍රී ලාංකික තරුණයා  අදාල නෞකාවට අවශ්‍ය ඉන්ධන  ලබා ගැනීමට  කොළඹ වරාය ආසන්නයට  පැමිණි තිබියදී  නාවික හමුදාව සහ කොළඹ වරයායේ නිලධාරීන් එකව  අද (06)  පෙරවරු 6.00 ට පමණ තරුණයා අදාල නෞකාවෙන්  පිටතට ගෙන දින 21 ක කාලයක් සඳහා බූස්ස  නාවික හමුදා කඳවුරේ පිහිටි නිරෝධායන මධ්‍යස්ථානයට  යොමුකළ බව නාවික හමුදාව කියයි.නෞකාවෙන් කළ දැනුම් දීමකට අනුව  එම නෞකාවේ රෝගීව සිටි ජර්මානු   ජාතික කාන්තාවක් ද බේරාගෙන ඇය කොළඹ ජාතික රෝහල වෙත ඇතුළත් කර තිබිණි.මෙම මගී නෞකාව  අද (06) අලුයම   ඉන්ධන  ලබා ගැනීම සඳහා  කොළඹ වරාය ආසන්නට පැමිණ තිබිණ.  ශ්‍රී ලංකා බලධාරීන්  මෙම නෞකාව කොළඹ  වරායට නාවික සැතපුම් 10 ක් පමණ දුරින් නවත්වාගෙන  ඇති අතර   කොළඹ වරයාට අයත් නියමු යාත‍්‍රාවක්   සහ නාවික හමුදා ඩෝරා යාත‍්‍රාවක් එම නෞකාව ආසන්නයට ගොස්  තරුණයා  සුභෝපභෝගී නෞකාවෙන්   පිටතට ගෙන කොළඹ වරාය වෙත  රැගෙන ආ බව නාවික හමුදා මාධ්‍ය  ප්‍රකාශක ලුතිතන් කර්මාන්ඩර් ඉසුරු සූරියබණ්ඩාර මහතා සඳහන් කළේය.ලෝව වටා සංචාරයක්  සඳහා පසුගිය  ජනවාරි මස  5 වැනිදා   පිටත් වු මෙම  නෞකාවේ ගමන   ඕස්ටේ‍්‍රලියාවේදී නතර කෙරිණි.  එහෙත්  ලෝකයේ කිසිම  වරායකින්  මෙම  නෞකාව බාර නොගැනීම නිසා  මෙම නෞකාව  අයත්  සමාගම  පිහිටි  ඉතාලිය බලා යාත‍්‍රා කිරීම ආරම්භ  කළේය.ඕස්ටේ‍්‍රලියාවේ සිට    මෙම මෙම නෞකාව  ඉතාලිය බලා යාත‍්‍රා කරන  අතරේ  ඉන්ධන ලබා ගැනීම  සඳහා ශ්‍රී ලංකාවට ආස්න මුහුදේ පැය 3 ක කාලයක්  ගතකර කෙරිණි.එම නෞකාවේ සේවය කරන එකම ශ්‍රී  ලාංකිකයා වන  අනුර බණ්ඩාර හෙරත්   නැමැති තරුණයා   නෞකාව කොළඹ වරයාට පැමිණ පසුව  තමන්  ලංකාවට බාර ගැනීමට  කටයුතු කරන ලෙසට  ආයාචනා කරමින්    ජනාධිපතිවරයාගෙන් සහ  ශි‍්‍ර ලංකා රජයෙන්  කළ ඉල්ලීමක් සහිත හඬ පටයක්  ඊයේ  (05)  සමාජ මාධ්‍ය ජාල  වලට මුදා හැර තිබුණේය.තරුණයාගේ මෙම ඉල්ලීම  සැලවීමත් සමඟ  ජනාධිපති ගෝඨාභය රාජපක්ෂ මහතාගේ  උපදෙස් මත නාවික හමුදාපති වයිස් අද්මිරාල් පියල් ද සිල්වා මහතාගේ මෙහෙයවීමෙන් මෙම   තරුණයා රට තුළට  ගෙන ඒමේ මෙහෙයුම් කි‍්‍රයාත්මක  කර තිබිණි.             ",
    "URL": "https://www.lankadeepa.lk/news/මැග්නිෆිකා-නෞකාවේ-සිටි-ශ්‍රී-ලාංකික-සූපවේදියා-බූස්ස-නිරෝධායන-මධ්‍යස්ථානයට/101-569794",
    "Category": "latest_news"
}