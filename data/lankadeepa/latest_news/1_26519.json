{
    "Source": "www.lankadeepa.lk",
    "Timestamp": "2021 අගෝස්තු මස 01",
    "Headline": "‘‘උද්ඝෝෂණවලට පෙර එන්නත් කරන්න උනන්දු කරමු‘‘",
    "News Content": "(අංජුල මහික වීරරත්න)ජනතාව පාරට බස්සමින් උද්ඝෝෂණය කරවීමට වඩා එන්නත්කරණයට උනන්දු කිරීම ජාතික වගකීමක් ලෙස සළකා එකතුවී වැඩ කරමු යැයි විපක්ෂයේ සියලු පක්ෂ වලට ආරාධනා කරන බව ආණ්ඩු පක්ෂයේ ප්‍රධාන සංවිධායක මහා මහාමාර්ග අමාත්‍ය ජොන්ස්ටන් ප්‍රනාන්දු මහතා  පවසයි.පක්ෂ පාටවලට නොබෙදී කොරෝනා වසංගතය පරාජය කිරීමට එකතු වන්නැයි විපක්ෂයට සිහිකැඳවීමක් කරන බවද ජොන්ස්ටන් ප්‍රනාන්දු මහතා කීය.මහා මාර්ග අමාත්‍යාංශයේ පැවැති විශේෂ සාකච්ඡාවකින් අනතුරුව මාධ්‍ය හමුවේ විශේෂ ප්‍රකාශයක් කරමින් ජොන්ස්ටන් ප්‍රනාන්දු මහතා කීවෙි කොවිඩ් වෛරසය ආසාදනය වන්නේ පක්ෂ පාට බලලා නොවන බව මුලින්ම තේරුම් ගත යුතු බවයි.   ",
    "URL": "https://www.lankadeepa.lk/latest_news/‘‘උද්ඝෝෂණවලට-පෙර-එන්නත්-කරන්න-උනන්දු-කරමු‘‘/1-596045",
    "Category": "latest_news"
}