{
    "Source": "www.lankadeepa.lk",
    "Timestamp": "None  2013 අප්‍රේල් මස 04",
    "Headline": "රියාද් ජංගම සේවය සිකුරාදා",
    "News Content": "සෞදි අරාබියේ රියාද් ශ්‍රී ලංකා තානාපති කාර්යාලය මෙහෙයවන නැගෙනහිර පළාත් තානාපති ජංගම සේවාව මෙවරත් අප්‍රේල් පස්වැනි සිකුරාදා උදෑසන 8.00 සිට පස්වරු 2.00 දක්වා අල් කොබාර් අකරබියා අල් බුස්තාන් හෝටල් පරිශ්‍රයේදී පවත්වන බව රියාද් තානාපති කාර්යාලය  පවසයි.ගමන් බලපත්‍ර අලූත් කිරීම උප්පැන්න ලියාපදිංචි කිරීම රඬණය කිරීම ඇතුළු විවිධ ලියකියවිලි කටයුතු මෙන්ම කම්කරු ගැටලූ ආදිය පිළිබඳව කටයුතු කිරීම සඳහා රියාද් පිහිටි තානාපති කාර්යාලයේ නිලධාරීන් පිරිසක් මෙදිනට පැමිණීමට නියමිත බැවින් උදැසනින් පැමිණ නව රාජකාරිය ඉටුකරගැනීම සඳහා තානාපති නිලධාරීන්ට සහාය වන ලෙස බලධාරීන් දක්වා සිටිති.විශේෂයෙන්ම අවතැන්වූවන් මෙන්ම විවිධ දුෂ්කරතාවන්ට  පත් ශ්‍රී ලාංකික ශ්‍රමිකයින් මෙදින ලියාපදිංචි කරන බැවින් එසේ පැමිනෙන සියළු දෙනා තම ගමන් බලපත්‍ර ව්‍රවාහනයේ ඡායාරූප 2ක් හා ගමන් බලපත්‍රයේ පිටපත් ඇත්නම් එයද රැගෙන පැමිණෙන ලෙස තානාපති කාර්යාල බලධාරීන් දක්වා සිටින අතරම මෙදින ලියාපදිංචි කිරීම හැර කිසිදු ශ්‍රී ලාංකිකයකු තානාපති කාර්යාලීය බාරයට නොගන්නා බවද එසේ කිරීමට තානාපති කාර්යාලය සතුව කිසිදු පහසුකමක් නොමැති බවද දක්වා සිටින අතරම තානාපති කාර්යාලයේ තම විස්තර සහ තොරතුරු ලේඛන ගත කර ආපසු යෑමට හැකි අය පමනක් මෙදිනට පැමිනිය යුතු බවද බලධාරීන් අවධාරනය කරයි.  ",
    "URL": "https://www.lankadeepa.lk/latest_news/රියාද්-ජංගම-සේවය-සිකුරාදා/1-106768",
    "Category": "latest_news"
}