{
    "Source": "www.lankadeepa.lk",
    "Timestamp": "2019 නොවැම්බර් මස 03",
    "Headline": "ෆේස්බුක් සාදයක් වටලා 104ක් අත්අඩංගුවට",
    "News Content": "(බිමල් ශ්‍යාමන් ජයසිංහ) දෙහිවල වැන්ඩර්වට් පෙදෙසේ වෙරළ තීරයේ හෝටලයක පැවැත්වූ ෆේස්බුක් සාදයක් වටලා තරුණියන් 17දෙනෙකු ඇතුළු 104දෙනෙකු අත්අඩංගුවට ගත් බව දෙහිවල පොලිසිය කියයි. සැකකරුවන් සමඟ කේරළ ගංජා ග්‍රෑම් 4ක්, මත් මුද්දර 1ක්, නීති විරෝධී දුම්වැටි 28ක් ද සොයාගත් බව ද පොලිසිය පවසයි. අත්අඩංගුවට ගත් පිරිස අවුරුදු 18-48ත් අතර වයස්වල පසුවන පිරිසක් වන අතර, කලුතර, අම්බලන්ගොඩ,කුරුණෑගල, පොළොන්නරුව පදිංචිකරුවෝ වෙති. සැකකරුවන් ගල්කිස්ස අධිකරණයට ඉදිරිපත් කිරීමට නියමිතය.  ",
    "URL": "https://www.lankadeepa.lk/news/ෆේස්බුක්-සාදයක්-වටලා-104ක්-අත්අඩංගුවට/101-559863",
    "Category": "latest_news"
}