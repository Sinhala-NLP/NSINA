{
    "Source": "www.lankadeepa.lk",
    "Timestamp": "2022 ජුලි මස 27",
    "Headline": "මැයි 9 සිද්ධිය ගැන මානව හිමිකම් කොමිසමෙන් ජනපතිට වාර්තාවක්",
    "News Content": "(ඉන්දිකා රාමනායක)ගාලුමුවදොර පිහිටි ගෝඨා ගෝ ගමට ඉකුත් මැයි මස (9) දින එල්ල වු ප්‍රහාරය සම්බන්ධයෙන් රාජකාරි පැහැර හරින ලද පොලිස්පතිවරයා ඇතුලු එම ප්‍රදේශයේ රාජකාරි කළ ජ්‍යෙෂ්ඨ නිලධාරීන් සම්බන්ධයෙන් විමර්ශනයක් සිදුකරන ලෙසට ශ්‍රි ලංකා මානව හිමිකම් කොමිසම මගින් ජනාධිපතිවරයා වෙත නිර්දේශ කළ බව එම කොමිසම පවසයි.මෙම පරික්ෂණයෙන් පසු සිද්ධියේ දී පහර කෑමට හා තුවාල ලැබු පිරිස් හදුනාගෙන එම වින්දිතයන්ට පොලිසිය ලවා ප්‍රමාණවත් වන්දි ගෙවීමට සිදු කරන ලෙසට මානව කොමිසම කළ නිර්දේශයේ සඳහන් වන බවද එම කොමිසම පවසයි.මෙම සිද්ධියේ දී පොලිස්පතිවරයා සහ එම ස්ථානයේ රාජකාරි කළ ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නතෝ මහතා ඇතුලු පොලිස් නිලධාරීන් අතින් රාජකාරි උල්ලංඝනය කිරීමත් සිදුව ඇති බවට නිරීක්ෂණ වී ඇති බවද කොමිසම සඳහන් කරයි.සිද්ධිය වු දින අරලියහග මන්දිරය තුළ මන්ත්‍රිවරුන්, පිරිස කළ ප්‍රකාශ සම්බන්ධයෙන් නිසි පරිදි අනාවරණයක් කරගෙන නොමැති බවත්, සිද්ධියෙන් පසු ගාලුමුවදොර සාමාකාමී අරගලයේ නිරත අරගල කරුවන්ට එදින ආරක්ෂාව සහතික කිරීමට පොලිසිය අපොහොසත් වී ඇති බවද මානව හිමිකම් කොමිසම් නිවේදනයේ වැඩිුදරටත් සඳහන් වේ.   ",
    "URL": "https://www.lankadeepa.lk/news/මැයි-9-සිද්ධිය-ගැන-මානව-හිමිකම්-කොමිසමෙන්-ජනපතිට-වාර්තාවක්/101-617104",
    "Category": "latest_news"
}