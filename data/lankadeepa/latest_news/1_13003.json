{
    "Source": "www.lankadeepa.lk",
    "Timestamp": "2022 අගෝස්තු මස 07",
    "Headline": "රට හරි මඟට මෙහෙයවන්න ජනපති සමත් වෙලා",
    "News Content": "(අංජුල මහික වීරරත්න)ඉතා අසීරු අවස්ථාවක රට බාර ගනිමින්  නිවැරදි මාවතට  මෙහෙයවීමට ජනාධිපති රනිල් වික්‍රමසිංහ මහතා සමත් වී ඇතැයි ශ්‍රී ජයවර්ධනපුර විශ්වවිද්‍යාලයේ කුලපති ඉත්තෑපානේ ධම්මාලංකාර ශ්‍රී කල්‍යාණී සාමග්‍රී ධර්ම මහා සංඝ සභාවේ මහා නා  හිමියෝ පැවසූහ. ඉදිරි සියලු අභියෝග ජය ගැනීමට ජනාධිපතිවරයාට ආශිර්වාද කරන බව ද මහා නාහිමියෝ කීහ.ජනාධිපති රනිල් වික්‍රමසිංහ මහතා කොට්ටාව, රුක්මලේ ධර්ම විජයාලෝක විහාරස්ථානය වෙත ගොස්  ඉත්තෑපානේ ධම්මාලංකාර මහා නාහිමි  ප්‍රමුඛ මහා සංඝරත්නය බැහැදැක ආශිර්වාද ලබා ගත් අවස්ථාවේ විශේෂ අනුශාසනාවක් කරමින් මහ නාහිමියෝ මේ බව පැවසුහ. මෙහිදී අදහස් දැක්වූ ජනාධිපති රනිල් වික්‍රමසිංහ මහතා සඳහන් කළේ පෞද්ගලිකව කොතරම් පාඩු වුවද රට සහ ජනතාවගේ ආරක්ෂාව වෙනුවෙන් ව්‍යවස්ථානුකූලව කටයුතු කිරීමට තමාට සිදුවූ බවයි. රටක් ඉදිරියට ගෙනයාමට නීතිය ක්‍රියාත්මක විය යුතු බව ද ජනාධිපතිවරයා  කියා සිටියේය.  ",
    "URL": "https://www.lankadeepa.lk/latest_news/රට-හරි-මඟට-මෙහෙයවන්න-ජනපති-සමත්-වෙලා/1-617706",
    "Category": "latest_news"
}