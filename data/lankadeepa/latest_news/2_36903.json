{
    "Source": "www.lankadeepa.lk",
    "Timestamp": "2020 ජුලි මස 22",
    "Headline": "නාකොටික් කුඩු ජාවාරමුන්ට එස් ටී එෆ්  ආරක්ෂාව දීලා",
    "News Content": "( ***නිමන්ති රණසිංහ)මත්ද්‍රව්‍ය ජාවාරම් කිරීමේ සිද්ධියේ සැකකාර නාකොටික් නිලධාරීන්ට ගිනි අවි සහිත ආරක්ෂාව සැපයූ බව කියන පොලිස් විශේෂ කාර්ය බළකායේ නිලධාරීන් කිහිප දෙනකු සම්බන්ධයෙන් මේ වන විට කරුණු අනාවරණය වී ඇති බවත් නොබෝ දිනකින් ඔවුන් සම්බන්ධයෙන් අධිකරණ පියවර ගැනීමට අපේක්ෂා කරන බවත්ල නියෝජ්‍ය සොලිසිටර් ජනරාල් දිලීප පීරිස් මහතා කොළඹ ප්‍රධාන මහේස්ත්‍රාත් ලංකා ජයරත්න මෙනෙවිය හමුවේ කරුණු ඉදිරිපත් කරමින් ඊයේ (21) ප්‍රකාශ කළේය.ලංකාවේ කීර්තිමත් විමර්ශන ආයතනයක් වන පොලිස් විශේෂ කාර්ය බළකායේ නිලධාරීන් කිහිප දෙනකු මූල්‍යමය ප්‍රතිලාභ හේතුවෙන් සැකකාර නාකොටික් නිලධාරීන් සමඟ සම්බන්ධ වෙමින් මෙම මත්ද්‍රව්‍ය ජාවාරම සඳහා ගිනි අවි සහිත ආරක්ෂාවක් සපයා ඇති බවට සාක්ෂි ඉදිරිපත් වී ඇතැයි ද නියෝජ්‍ය සොලිසිටර් ජනරාල් දිලීප පීරිස් මහතා අධිකරණයට කරුණු ඉදිරිපත් කළේයග සැකකාර නාකොටික් නිලධාරීන් විසින් වැටලීම්වලින් අත්අඩංගුවට ගනු ලැබූ හෙරොයින්ල ජාවාරම්කරුවන්ට විකුණූ බව කියන සිද්ධිය සම්බන්ධයෙන් වන මහේස්ත්‍රාත් පරීක්ෂණ අධිකරණය හමුවේ ඊයේ (21) යළි කැඳවූ අවස්ථාවේදී මෙම කරුණු ඉදිරිපත් විණී.සිද්ධියට අදාළ සැකකාර නාකොටික් නිලධාරින් 13 දෙනා අගුණකොළපෑලැස්ස බන්ධනාගාරය තුළ රඳවා ඇති බවත්ල කොවිඩ් වයිරසය හේතුවෙන් සෞඛ්‍ය හේතු මත සැකකරුවන් අධිකරණයට ඉදිරිපත් නොකරන බවත් බන්ධනාගාර වාර්තාවක් මගින් අධිකරණය වෙත කරුණු ඉදිරිපත් කළේය.මෙම සිද්ධිය සම්බන්ධයෙන් මේ වන විට අපරාධ පරීක්ෂණ දෙපාර්තමේන්තුව තුළ රඳවා ගෙන ප්‍රශ්න කිරීම් කරන පොලිස් නිලධාරීන් පස් දෙනකු සහ සිවිල් පුද්ගලයන් 3 දෙනකු ඇතුළු සැකකරුවන් 21 දෙනකු අත්අඩංගුවේ සිටින බව ද නියෝජ්‍ය සොලිසිටර් ජනරාල්වරයා අධිකරණයට දැනුම් දුන්නේය.පැමිණිල්ල වෙනුවෙන් නීතිපතිවරයා නියෝජනය කරමින් නියෝජ්‍ය සොලිසිටර් ජනරාල් දිලීප පීරිස්ල රජයේ නීතීඥ කසුන් සරත්චන්ද්‍ර යන මහත්වරුන් සමග අපරාධ පරීක්ෂණ දෙපාර්තමේන්තුවේ සහකාර පොලිස් අධිකාරී මෙරිල් රන්ජන් ළමාහේවා, විශේෂ විමර්ශන ඒකකයේ ස්ථානාධිපති ප්‍රධාන පොලිස් පරීක්ෂක ලලිත දිසානායක, උප පොලිස් පරීක්ෂක උපාලි, යන නිලධාරීන් ඇතුළු කණ්ඩායමක් අධිකරණය හමුවේ පෙනී සිටියේය.මෙම සිද්ධියට අදාළව අපරාධ පරීක්ෂණ දෙපාර්තමේන්තුව තුළ රඳවා ගෙන ප්‍රශ්න කිරීම් කරන පොලිස් මත්ද්‍රව්‍ය නාශක කාර්යාංශයේ පොලිස් පරීක්ෂක සමන් යන අය භාරයේ තිබී අත්අඩංගුවට ගත් පිස්තෝල වර්ගයේ ගිනි අවිය සහ උණ්ඩ රජයේ රස පරීක්ෂකරවයා වෙත යවා වාර්තාවක් කැඳවන ලෙසට නියෝගයක් නිකුත් කරන්නැයි එහිදී නියෝජ්‍ය සොලිසිටර් ජනරාල් දිලීප පීරිස් මහතා අධිකරණයෙන් ඉල්ලීමක් කළේය.සැකකාර නාකොටික් නිලධාරීන් මහා පරිමාණ වැටලීම්වලින් භාරයට ගත් හෙරොයින් මත්ද්‍රව්‍ය කිලෝ 700ක් පමණ රජයේ රස පරීක්ෂකවරයා වෙත නොයවා ඔවුන්ගේ නඩු බඩු ගබඩාවේ රඳවා තබා ගැනීම සම්බන්ධයෙන් විත්තියේ නීතීඥවරුන් පවා ඉකුත් නඩු දිනයේදී විශ්මය පළකළ බවත්ල එහි තිබූ හෙරොයින් මත්ද්‍රව්‍ය කිලෝ 500කට වැඩි ප්‍රමාණයක් සහිත උර 23 ක් මේ වන විට රජයේ රස පරීක්ෂකවරයා වෙත භාරදී ඇති බවත් නියෝජ්‍ය සොලිසිටර් ජනරාල්වරයා අධිකරණයට දැනුම් දුන්නේය.පොලිස් මත්ද්‍රව්‍ය නාශක කාර්යාංශයේ නඩු භාණ්ඩ කාමරය වෙත ඉකුත් 09 වැනිදා පැමිණි රජයේ රස පරීක්ෂකවරයා එහි තිබූ හෙරොයින් මත්ද්‍රව්‍ය පරීක්ෂාවට ලක්කිරීමෙන් පසු සාම්පල් රැගෙන ගිය බව ද නියෝජ්‍ය සොලිසිටර් ජනරාල්වරයා අධිකරණයට කරුණු ඉදිරිපත් කළේයග මෙම අධිකරණයේ විභාග වන නඩු අංක බී 31722/20 නඩුවට අදාළව (ඉරාන ජාතික සැකකරුවන් සම්බන්ධයෙන් වන නඩු) හෙරොයින් කිලෝ 279 ග්‍රෑම් 591 ක ප්‍රමාණයක් 2020 අප්‍රේල් මස 15 වැනිදා සිට මත්ද්‍රව්‍ය නාශක කාර්යාංශයේ නඩු භාණ්ඩ කාමරයේ තබා ඇති බවද නියෝජ්‍ය සොලිසිටර් ජනරාල්වරයා අධිකරණය හමුවේ සඳහන් කළේය.මෙම අධිකරණයේ විභාග වන තවත් නඩුවක් වන නඩු අංක බී 26779/20 නඩුවට අදාළව හෙරොයින් කිලෝ 279 ක් සහ ග්‍රෑම් 569ක ප්‍රමාණයක් 2020 මැයි මස 15 වැනිදා සිට එම ගබඩාවේ රඳවා තබා ගෙන තිබූ බවත්, ඒවා සියල්ල මේ වන විට රජයේ රස පරීක්ෂකවරයා වෙත ඉදිරිපත් කළ බවත් නියෝජ්‍ය සොලිසිටර් ජනරාල්වරයා අධිකරණයට දැනුම් දුන්නේය.කුඩු පැකට් කළේ බලපිටියේ විලා එකකපොලිස් මත්ද්‍රව්‍ය නාශක කාර්යාංශයේ සැකකාර නිලධාරීන් වැලිසර මහබාගේ ප්‍රදේශයේදී අත්අඩංගුවට ගත් හෙරොයින් කිලෝ 243 ක ප්‍රමාණයෙන් හෙරොයින් කිලෝ 43ක් අතුරුදන් වී ඇති බවට මේ වන විට කරුණු අනාවරණය වන බව නියෝජ්‍ය සොලිසිටර් ජනරාල්වරයා අධිකරණයට සඳහන් කළේය.මෙම සැකකරුවන් බලපිටිය ප්‍රදේශයේ සංචාරක හෝටලයක (විලා එකක) නතර වී සිට මෙම වැටලීම් සිදුකර ඇත්තේ 2017 සහ 2018 වර්ෂවල දී බවත්ල ඔවුන් එම කාල වකවානුවේ සිට මත්ද්‍රව්‍ය ජාවාරම සඳහා යොදා ගන්නා නිල නිවාසයක් බවට එය පත්කරගෙන තිබූ බවත් නියෝජ්‍ය සොලිසිටර් ජනරාල්වරයා අධිකරණයට කරුණු ඉදිරිපත් කළේය.මෙම කාලවකවානුවේදී ජාත්‍යන්තර හෙරොයින් මත්ද්‍රව්‍ය රැගත් නෞකාව පාකිස්ථානයේ සිට පැමිණ ඇති අතර, මෙම සැකකාර නාකොටික් නිලධාරීන් අවස්ථා හතරකදී බෝට්ටුකරුවන් යොදාගනිමින් ගැඹුරු මුහුද වෙත ගොස්ල මෙම පැකට් 243ක ප්‍රමාණය ගොඩබිමට රැගෙන විත් ඇති බවත්ල හෙරොයින් සමග මෙරටට එවන ලද පිස්තෝල වර්ගයේ ගිනි අවි තවමත් අතුරුදන්ව ඇති බවත් නියෝජ්‍ය සොලිසිටර් ජනරාල්වරයා අධිකරණයට කරුණු සඳහන් කළේය.මත්ද්‍රව්‍ය ජාවාරම්කරුවකු වන, මේ වන විට මරණීය දණ්ඩනය ලැබ බූස්ස බන්ධනාගාරයේ රඳවා සිටින කැමිලස් පිල්ලේ නමැත්තාගේ ගෝලයකු මඟින් මේ තොරතුරු ලබාගෙන පෑළියගොඩ ප්‍රදේශයේදී අත්අඩංගුවට ගැනීමක් සිදුකරන බවත්, එම වැටලීම සම්බන්ධයෙන් පමණක් අධිකරණයට කරුණු වාර්තා කරන මෙම සැකකාර නාකොටික් නිලධාරීන් එහි පසුබිම ඉතා සූක්ෂම ආකාරයෙන් යටපත් කර ඇති බවත් නියෝජ්‍ය සොලිසිටර් ජනරාල්වරයා අධිකරණයට කරුණු ඉදිරිපත් කළේය.මෙම අන්තර්ජාතික නෞකාව එන්නේ දකුණු ආසියානු කලාපයටම හෙරොයින් බෙදීමට මිස ලංකාව පමණක් ඉලක්ක කරගෙන නොවන බවත්, මෙම නෞකාව අත්අඩංගුවට ගැනීමට නාකොටික් නිලධාරීන් කටයුතු නොකර රට තුළට හෙරොයින් ගෙන්වා ගැනීමට ආධාර උපකාර කර ඇති බවත් නියෝජ්‍ය සොලිසිටර් ජනරාල්වරයා අධිකරණයට කරුණු සඳහන් කළේය.මෙහිදි සැකකරුවන් සුළු පිරිසක් පමණක් අත්අඩංගුවට ගැනීමට මෙම නාකොටික් නිලධාරීන් කටයුතු කර ඇති බවට ගැඹුරු මුහුදට ගිය බෝට්ටුවල ස්කීපර්වරුන් මේ වන විට ප්‍රකාශ ලබාදී ඇතැයි ද නියෝජ්‍ය සොලිසිටර් ජනරාල්වරයා අධිකරණයට කරුණු ඉදිරිපත් කළේය.නියෝජ්‍ය සොලිසිටර් ජනරාල්වරයා මේ බෝට්ටු ස්කීපර්ටල සැකකාර නාකොටික් නිලධාරීන් අවස්ථා දෙකකදී රුපියල් කෝටියක මුදලක් ලබා දීලා තිබෙනවාග උපායදුතයාට තවත් රුපියල් කෝටියක් දෙනවා. මාළු කිලෝ 1500ක් බෝට්ටුවලින් ගැඹුරු මුහුදට අරගෙන යනවාග බෝට්ටුවලට රුපියල් ලක්ෂ 15ක් දෙනවා. ඉන්ධනවලට වෙනමම රුපියල් ලක්ෂ 5ක් දෙනවා. හාල්වලට ලක්ෂ 50ක් දෙනවාග මේ නාකොටික් නිලධාරීන් දවස් තුන හතරක් මහ මුහුදේ ඉන්නවා.මේ අය මුහුදු යන්න පුහුණු වෙච්චි අය නොවෙයි. සමහරුන්ට පීනන්නවත් බැහැ. මොවුන් සැටලයිට් දුරකතන තුනක් භාවිත කළා කියලා මේ වන විට හඳුනාගෙන තිබෙනවා. මෙහි බිල් ගෙවන්නේ කවුද?  ආරක්ෂක අමාත්‍යංශයෙන් අනුමැතිය අරගෙන මේ දුරකතන භාවිත කළ හැකියි. මේවායේ බිල් ගෙවන්නේ මෙරට සිට නොවෙයි. ජාත්‍යන්තරයේ සිට කාඩ් මගින් තමයි මේවායේ බිල් ගෙවා ඇත්තේ. සිංගප්පූරුවේ සිට සහ ඩුබායි සිට. දැන් අනාවරණය වෙලා තිබෙනවා. ඩුබායි රාජ්‍යයේ සිටින මත්ද්‍රව්‍ය ජාවාරම්කරුවන් විසින් මේ බිල් ගෙවලා තියෙන්නේ කියලා. මෙම දුරකතනයෙන් එක් ඇමතුමක් ලබා ගනිද්දි විනාඩියකට රුපියල් 350ක් විතර වැය වෙනවාග රජයේ නිලධාරීන්ට මෙච්චර සල්ලි කොහෙන්ද?අධිකරණය සාමාන්‍යයෙන් වැටලීමකදී යම් මුදල් ප්‍රමාණයක් වැය වෙනවා තමයි. නමුත් මේ වැටලීම්වලට සාමාන්‍ය ප්‍රමාණයට වඩා වැඩි මුදල් ප්‍රමාණයක් වැය වෙලා තිබෙනවා නේද?නියෝජ්‍ය සොලිසිටර් ජනරාල්වරයා ඔව්. පොලිස් නිලධාරීන්ට මෙවැනි මුදල් ප්‍රමාණයක් වියදම් කරන්න පොලිස් දෙපාර්තමේන්තුවෙන් කිසිදු අනුමැතියක් නැහැ. මේ අය පුද්ගලික වාහන යොදාගෙන මේ වැටලීම් කරලා තිබෙන්නේ. මොවුන් භාවිත කළ වාහන 15ක් විතර මේ වන විට සොයා ගෙන තිබෙනවා.මෙහි සැකකාර නිලධාරියෙක් වන වීරසිංහ යන නිලධාරීයා ළඟ රුපියල් ලක්ෂ 320ක ද්‍රවශීලී මුදල් වශයෙන් තිබී අත්අඩංගුවට ගත්තා. මේ අය මේසා විශාල මුදලක් බෙදාගෙන වැටලීමකුත් කරනවා. රජයේ නිලධාරියෙක් යම් මුදලක් ඉල්ලීමේදී ඉල්ලීම් පත්‍රිකාවක් ඉදිරිපත් කර අධීක්ෂණ නිලධාරිවරයාගේ අනුමැතියට දාලා පසුව ගණකාධිකාරීවරයා වෙත ගොස් තමයි මේ අනුමැතිය ලබා දෙන්නේ. ඒ වගේම මෙම සැකකාර නිලධාරීන් බලපිටිය විලා එකට වෙලා ඉඳගෙන දිනකට රුපියල් 8,000 බැඟින් මුදල් ලබා දෙමින් දෛනිකව කොළඹ මහාධිකරණයේ පවතින නඩුවලට සාක්ෂි දෙන්න එනවා.මෙම සැකකරුවන් ඒ සඳහා යන වියදම් ඉල්ලීම් පවා පොලිස් දෙපාර්තමේන්තුවෙන් ඉල්ලලා නැහැ. මෙම හෙරොයින් කිලෝ 243ක් සම්බන්ධයෙන් වැටලීමත් ඇස්බැන්දුමක් විතරයි. ඊටත් වඩා වැඩි ප්‍රමාණයක් මොවුන් බෝට්ටුවලින් රට තුළට ගෙනැවිත් තිබෙනවා කියලා දැන් තොරතුරු අනාවරණය වෙනවා. ඒ සම්බන්ධයෙන් දැන් විමර්ශන ආරම්භ කරලා තියෙන්නේ. මෙම සැකකරුවන් ඇයි හතර පාරක් මහ මුහුදට ගියේග මත්ද්‍රව්‍ය නාශක කාර්යාංශය මගින් අත්අඩංගුවට ගන්නා හෙරොයින්වලට මොකද වෙන්නේ කියලා මහ ජනතාව ප්‍රශ්න කරනවා. මොවුන් ප්‍රධාන හෙරොයින් ජාවාරම්කරු අල්ලන්නේ නැහැ. පොඩි පොඩි ගෝලයෝ අල්ලනවා. මෙම හෙරොයින් විකිණීම සඳහා මොවුන්ට ස්ථිර ගැනුම්කරුවන් ඉන්නවාග ඒ වගේ කෙනෙක් තමයි රජිත නොහොත් ලොකූ කියලා කියන්නේ.අධිකරණය මේ අධිකරණයේ පවතින නඩුවක් වන ඉරාන ජාතිකයින් අත්අඩංගුවට ගැනීමට අදාළ හෙරොයින් වැටලීම කළේ නාවික හමුදාව විසින් නේද?නියෝජ්‍ය සොලිසිටර් ජනරාල්වරයා ඔව්. මත්ද්‍රව්‍ය නාශක කාර්යාංශයේ ඇතුළේ නිලධාරියෙක් මෙම සිද්ධිය ගැන ප්‍රකාශ ලබා දීලා තිබෙනවා. නාවික හමුදාවෙන් අත්අඩංගුවට ගත් හෙරොයින් තොගය මත්ද්‍රව්‍ය නාශක කාර්යාංශයට ගෙනැවිත් පැකට් කඩලා ඉන් හෙරොයින් ලබාගෙන තවත් පැකට් 11ක් හදලා පිටතට ගෙන ගියා කියලා.අධිකරණය මාධ්‍ය මගින් මේවා පෙන්නුවා නේද? හොදින් අසුරා තිබුණා දුටුවා. මාධ්‍යයෙන් පෙන්නුවාට පස්සේ මේ වගේ පැකට් කඩලා මෙහෙම දෙයක් කරන්න පුළුවන් ද?නියෝජ්‍ය සොලිසිටර් ජනරාල්වරයා ස්වාමිනි රජයේ රස පරික්ෂකවරයා බැලූ බැල්මට කියනවා මේ හෙරොයින් උර වල මුද්‍රා කඩලා වෙනස් කරලා තිබෙනවා කියලා. මෙම සැකකරුවන්ගෙන් ප්‍රධාන සැකකරුවා නාවික හමුදාවෙන් මෙම හෙරොයින් තොගය අත්අඩංගුවට ගත් පසු ඒවා මුද්‍රා කඩා වෙනමම පැක් කරලා ඔවුන්ගේ ගැනුම්කරුවන් වෙත යවලා තිබෙනවා.අධිකරණය මේවා කරලා තියෙන්නේ නාකොටික් එක ඇතුළේ ද?නියෝජ්‍ය සොලිසිටර් ජනරාල්වරයා ඔව්. මෙම සැකකරුවන් මේවා කරලා තියෙන්නේ පොලිස් මත්ද්‍රව්‍ය නාශක කාර්යාංශය ඇතුළේදීමයි.අධිකරණය මොවුන් එම හෙරොයින් වලින් භාගයක් ගත්තාම එහි ප්‍රමාණය වෙනස් වෙනවා නේද?නියෝජ්‍ය සොලිසිටර් ජනරාල්වරයා එහෙමයි. එහෙම වුණාම මේ අය කරන්නේ ඒවාට වෙනත් දේවල් කලවම් කරනවා. පැකට් කඩලා ඒවායින් භාගයක් අරගෙන වෙනත් දේවල් මිශ්‍ර කරනවා. අන්තර්ජාතික ජාවාරම්කරුවන් මෙරටට එවන්නේ ශුද්ධ හෙරොයින්. මෙරටදී තමයි ඒවා කලවම් කරලා දෙන්නේ.මෙම හෙරොයින් මෙරට වෙළෙද පොළේ මිල වශයෙන් සඳහන් වන්නේ ග්‍රෑම් එකක් රුපියල් 12,800ක් ලෙසයි. මෙම සැකකරුවන් මේවා අලෙවි කරලා කොයි තරම් ආදායමක් උපයා ඇත්ද? මෙම සිද්ධියේ සැකකරුවන් මෙම උපයන ලද මුදල් අරගෙන පෞද්ගලික ලාභ පරමාර්ථයෙන් යුතුව පූජා වට්ටි රැගෙන කතරගම පූජා භූමියට ගොස් පූජා පවත්වලා තිබෙනවා. ඒ සඳහා මේ බෝට්ටුකරුවොත් සහභාගී වෙලා තිබෙනවා. මේ සියල්ල මේ වීරසිංහ කියන පොලිස් කොස්තාපල්වරයා සිය මුහුණු පොතේ ඇතුළත් කරලා ලෝකෙටම පෙන්නලා තිබෙනවා.විශේෂයෙන්ම මෙම නාකොටික් නිලධාරීන් සිය අනන්‍යතාව හෙළි කරන්නේ නැහැනේ. මොවුන් කතරගම ගිහිල්ලා ඒවාත් එෆ් බී ගිණුම්වලට දාලා. මේ මත්ද්‍රව්‍ය නාශක කාර්යාංශයේ නියෝජ්‍ය පොලිස්පතිවරයාගේ විශේෂ ඒකකයේ නිලධාරින්ග. පොලිස් මත්ද්‍රව්‍ය නාශක කාර්යාංශයේ වැටලීම් අංශ 06ක් තිබෙනවා. ඒ අතුරින් නියෝජ්‍ය පොලිස්පතිවරයාගේ අතින්ම තෝරාපත්කර ගත් කණ්ඩායමේ නිලධාරීන් මේ අය.මොවුන් කෙළින්ම වාර්තා කරන්නේ නියෝජ්‍ය පොලිස්පතිවරයාට.දැනට මේ සැකකරුවන් උපයා ඇති දේපල අතර මිලියන 105ක වත්කම් සම්බන්ධයෙන් තොරතුරු අනාවරණය කරගෙන තිබෙනවා. බැංකු ගිණුම් 33ක්, රත්‍රන් පවුම් 20ක් වාහන 14ක් වශයෙන් තිබෙනවා. විශේෂයෙන්ම කියන්න ඕන මත්ද්‍රව්‍ය නාශක කාර්යාංශය කියන්නේ විශේෂ වැටලීම් ඒකකයක්. මෙතැන සිටිය චෞර පිරිසක් නිසා අද මෙහෙම වෙලා මුළු පොලිස් දෙපාර්තමේන්තුවටම කැළලක් වෙලා. තවත් පිරිසක් අත්අඩංගුවට ගන්න ඉන්නවා.මෙරට කීර්තිමත් වැටලීම් අංශයක් වන පොලිස් විශේෂ කාර්ය බළකායේ නිලධාරීන් කිහිප දෙනෙක් මේ ජාවාරමට සම්බන්ධ වෙලා තිබෙනවා. ඒ සම්බන්ධයෙන් සාක්ෂි එක්ක ඉදිරිපත් කිරීමයි අපි බලාපොරොත්තු වන්නේග.මෙම එස්.ටී.එෆ් කණ්ඩායම නාකොටික් කණ්ඩායමට අවි ආයුධ සහිත ආරක්ෂාවක් ලබා දෙමින් කටයුතු කරලා තිබෙනවා. ඒ සම්බන්ධයෙන් ඔවුන් ගැන ඉදිරියේදී අධිකරණ පියවර ගැනීමට කටයුතු කරනවා.මොවුන් මූල්‍ය ප්‍රතිලාභ බලාගෙන තමයි මේ කාර්යය කරලා තිබෙන්නේ. මෙම නාකොටික් සිද්ධියේ සමස්ත මුල්‍ය සම්බන්ධිකරණය කරලා තිබෙන්නේ එකවුන්ටන් වගේ වැඩ කරලා තියෙන්නේ පොලිස් කොස්තාපල් වීරසිංහ කියන නිලධාරියා. මොහු සතුව තිබී රුපියල් ලක්ෂ 325ක මුදලක් හම්බ වුණා. ජාවාරම්කරුවෝ සල්ලි දාන්නේ මේ සැකකරුගේ ගිණුම්වලට. මොවුන් මේ මුදල් එක තැන තියා ගන්නේ නැහැ. විශේෂයෙන්ම ගනුදෙනු වෙන්නේ බැංකු හරහා නොවෙයි.මෙම වැටලීම්වලින් අත්අඩංගුවට ගත් හෙරොයින්වලින් විශාල තොගයක් මොවුන් ළඟ තිබෙනවාග. රුපියල් ලක්ෂ 21ක් සැකකාර රත්නායක කියන නිලධාරීයා විසින් වළදමා තිබියදී අත්අඩංගුවට ගත්තා. මේ සිද්ධිය හිතාගන්න බැරි තරම් සංකීර්ණ එකක්. මෙම ක්‍රියාකාරකම 2013 වර්ෂයේ සිට පැවත ආවත් එය සක්‍රීය වන්නේ 2017 වර්ෂයේ සිටයි. මේ වසර තුන තුළ මේ සැකකරුවන් විශාල මුදල් ප්‍රමාණයක් උපයලා තිබෙනවා. මේ සා විශාල වත්කම් රාශියක් සහිතව නිලධාරින් සිටින කොට උසස් නිලධාරීන්ට මේවා පේන්නේ නැද්ද?මොවුන්ගේ දේපල ලියලා තියෙන්නේ එකම නිතීඥ මහතෙකු විසින්.මෙහි මූල්‍ය පාලක වශයෙන් සිටින වීරසිංහ කියන නිලධාරියා බලපිටිය ප්‍රදේශයේ සිට කොළඹට ආවේ කෝච්චියෙන්. වසර තුනකට පස්සේ අද එන්නේ සුඛෝපභෝගී වාහනවලින් අද ඔහු කෝටිපතියෙක්. මේක අධීක්ෂණය කරන නිලධාරියාට මේවා පෙන්නේ නැද්ද? මේසා විශාල ජාවාරමක් ගැන තමයි මේ විමර්ශනය යන්නේ.සාමාන්‍ය නිලධාරියකුට වැටලීමකට ගියාම ලැබෙන්නේ රුපියල් 5,000ක් 6,000ක් පමණ මුදලක්. ඒක ගන්නත් මාස ගාණක් යනවා. මෙහි සමහර උපායදූතයින්ට දෙන්නේ ලක්ෂ 100ක්. මේ මුදල් කොහෙන් එන ඒවාද? හරි නම් මේ නඩුව වෙන තැන පොලිස්පති ඉන්න ඕන. පොලිසියේ ජ්‍යෙෂ්ඨ නිලධාරීන් ඉන්න ඕන. මේ අයට මරණ දඬුවම දෙන්න ඕන කියලා ඒ අයට කියන්න බැහැ. ඒත් ඒ අය මෙතැන අද ඉන්න ඕන. ඒත් මේ වගේ රටක් බලා ගෙන ඉන්න නඩුවක ඉන්නේ විමර්ශන නිලධාරීන් කණ්ඩායම විතරයි.අධිකරණය මේ සිද්ධියට ඉහළ නිලධාරීන්ගේ දැනුම සේවය අත්‍යවශ්‍යයිනියෝජ්‍ය සොලිසිටර් ජනරාල්වරයා මේ සිද්ධිය තව නොබෝ දිනකින් ඇල් මැරුණු ස්වභාවයකට පත් වෙයි. මාධ්‍යවේදීන් නිසා මේ නඩුව මේ ආකාරයටවත් ඉදිරියට යනවා. මාධ්‍ය නැත්නම් මේ නඩුවට මොනවා වෙයි ද දන්නේ නැහැ.අධිකරණයඒකට වග කියන්න ඕන කවුද?නියෝජ්‍ය සොලිසිටර් ජනරාල්වරයා ඒක තමයි කිව්වේග. මේකට ජ්‍යෙෂ්ඨ නිලධාරීන්ගේ සහාය අත්‍යවශ්‍යයි කියලා. මෙහි තවත් සැකකරුවන් අත්අඩංගුවට ගන්න ඉන්නවාග. ශ්‍රී ලංකා රේගුවේ සිදුවෙච්චි රත්‍රන් කිලෝ 20ක ජාවාරමක් සම්බන්ධයෙන් ඔත්තුකරුවකු වූ නැපෝලියන් කියන පුද්ගලයාට රජයෙන් ත්‍යාග මුදල් වශයෙන් රුපියල් දෙකෝටි හැටපන්ලක්ෂයක මුදලක් ලැබුණා. මේ සැකකරුවන් ඒ මුදල්වලින් රුපියල් ලක්ෂ 75ක මුදලක් ණයට ඉල්ලාගෙන ඇති බවටද කරුණු අනාවරණය වුණා.සැකකරුවන් වෙනුවෙන් අධිකරණයේ පෙනී සිටි නීතිඥ අජිත් පතිරණ මහතා ස්වාමිනි, රටේ නීතිය අනුව බරපතළ අපරාධකරුවකු වුවත් ඔහුට විරුද්ධව සාක්ෂි තියනවා නම් පුද්ගලික නිදහස තාවකාලිකව ඉවත් කරන්න පුළුවන් අවස්ථා තුනක් තියෙනවා. ඒ, සැකකරු, චූදිත සහ චූදිත වරෙන්තු වශයෙන්. මේ කියන කතාවල කිසිදු හරයක් නැහැ. යුක්තිය දෙපැත්තටම ඉෂ්ට විය යුතුයි.අධිකරණය ,  එක් එක් සැකකරුවන්ට එරෙහිව ඇති සාක්ෂි සම්පිණ්ඩන වාර්තාවක් අද අපරාධ පරීක්ෂණ දෙපාර්තමේන්තුව විසින් ඉදිරිපත් කරලා තිබෙනවා ද?අපරාධ පරීක්ෂණ දෙපාර්තමේන්තුව ඔව්සැකකරුවන් වෙනුවෙන් අධිකරණයෙන් පෙනී සිටි නීතීඥ වසන්ත පිටිගල මහතා ස්වාමිනි, මේ කියන විදිහට මත්ද්‍රව්‍ය නාශක කාර්යාංශය ඇතුළේ තිබිලා විකුණුවා කියලා කිසිදු හෙරොයින් තොගයක් සොයාගෙන නැහැ. මේ සැකකරුවන්ට විෂ වර්ග අබිං සහ අන්තරාදායක පනත යොදා ගෙන ඇප දිය නොහැකි ආකාරයට හිර කර තිබෙනවා. මොවුන්ට මුදල් විශුද්ධීකරණය යටතේ නඩුවක් ගොනු කළ හැකි වුවත් විෂ වර්ග පනත අනුව නඩුවකට යන්න බැහැ.සැකකරුවන් වෙනුවෙන් අධිකරණයේ පෙනී සිටි නීතීඥ නලින් රත්නායක මහතා ස්වාමිනි මට මගේ සේවාදාකයාගෙන් ලද උපදෙස් අනුව ඔහු සඳහන් කළා මත්ද්‍රව්‍ය නාශක කාර්යාංශය තුළ හොර මුදල් නෝට්ටු ගෝනියක් තිබුණා කියලා. වැටලීම්වලට යද්දි ඒ මුදල්වලින් කොටසක් නියම මුදල් වලට කලවම් කරලා අරගෙන යනවා කියලා කිව්වා. මේ සම්බන්ධයෙන් මගේ සේවාදායකයා පැමිණිල්ලට කටඋත්තරයක් දෙන්න හැදුවාම රහස් පොලිසිය ඒක ප්‍රතික්ෂේප කරලා.අධිකරණය අතින් සල්ලි ලබාදීලා කුඩු ගන්න ක්‍රමයක් ගැන මෙතෙක් කියැවුණේ නැහැනේ. මොකක්ද මේ කියන කතාව?නීතීඥවරයා මේ පරීක්ෂණය ගලා යන්නේ පොලිසියේ පොඩ්ඩෝ වෙනුවෙන් විතරයි.ඉහළ නිලධාරීන්ට නැහැ. ප්‍රකාශයක් දෙන්න හැදුවාම ඒක ලියා ගන්න බැහැ කියලා කියනවා.අධිකරණය හොර නෝට්ටු ගෝනියක් තිබ්බා කියලා කියනවා. (පොලිසියට) එතැනට හොර සල්ලි ආවේ කොහොමද කියලා විමර්ශනයක් කළ යුතුයි.සහකාර පොලිස් අධිකාරී මෙරිල් රන්ජන් ළමාහේවා මහතා ස්වාමිනි, පොලිස් නිල සුනඛයෝ දාලා විශේෂ කාර්ය බලකායත් සමග මෙම නාකොටික් පරිශ්‍රය විශේෂ සෝදිසියකට ලක් කළා. ඒත් ඔය කියන කිසිම දෙයක් හමු වුණේ නැහැ. විශේෂයෙන්ම මෙම නෝට්ටුවල එකම අංකයෙන් තමයි මුද්‍රණය වෙලා තිබෙන්නේ. පොලිස් දෙපාර්තමේන්තුවේ ඔය කියන ක්‍රමවේදයක් නැහැ. මේ සම්බන්ධයෙන් වහාම විමර්ශනයක් කරනවා.අධිකරණය අස්වාභාවික දේවල් වෙච්චි තැනක හොර සල්ලිත් තිබිලා. මෙතැන විශාල ගනුදෙනු වෙලා තිබෙනවා.ඒ නිසා මේ පිළිබඳව වහාම හොයලා වාර්තා කරන්න ඕන.නීතීඥ අජිත් පතිරණ මහතාඇතැම් අවස්ථාවල විශේෂයෙන්ම කොරෝනා තත්ත්වය නිසා රජයේ රස පරීක්ෂකවරයා පවසා තිබුණා ද දන්නේ නැහැ මේ හෙරොයින් ඔවුන් සතුවම තබා ගන්නා ලෙසට. එසේ නම් ඒ සම්බන්ධයෙන් සොයා බලා වාර්තා කළ යුතුයි නේද?අධිකරණය රස පරීක්ෂකවරයා එහෙම දෙයක් ලිඛිතව දැනුම් දීලා තිබෙනවා ද කියලා වහාම හොයා බැලිය යුතුයි.මෙම සැකකරුවන් සම්බන්ධයෙන් මුදල් විශුද්ධීකරණ පනත ප්‍රකාරව සිදුකරන විමර්ශනයට අදාළව අත්අඩංගුවට ගත් දේපළ සම්බන්ධයෙන් තක්සේරු වාර්තාවක් ඉදිරිපත් කරන ලෙසට මහේස්ත්‍රාත්වරිය රජයේ තක්සේරු දෙපාර්තමේන්තුවේ ප්‍රධාන තක්සේරුකරු වෙත නියෝගයක් නිකුත් කළේ අපරාධ පරීක්ෂණ දෙපාර්තමේන්තුවේ ඉල්ලීම පරිදිය.ඉදිරිපත් වූ කරුණු සැලකිල්ලට ගත් අධිකරණය අපරාධ පරීක්ෂණ දෙපාර්තමේන්තුව අධිකරණයෙන් කළ ඉල්ලීම්වලට අදාළ නියෝග නිකුත් කරමින් සැකකරුවන් ලබන 08 වැනිදා අධිකරණයට ඉදිරිපත් කරන ලෙසට බන්ධනාගාරයට නියෝග කළේය.සැකකරුවන් 13 දෙනා එදින තෙක් තවදුරටත් රක්ෂිත බන්ධනාගාර ගත කරන ලෙසට ද අධිකරණය නියෝග කළේය.පොලිස් මත්ද්‍රව්‍ය නාශක කාර්යාංශයට අනුයුක්ත නිලධාරීන් කණ්ඩායමක් මෙරට මහා පරිමාණ මත්ද්‍රව්‍ය ජාවාරම්කරුවන් සමග සම්බන්ධ වෙමින් මත්ද්‍රව්‍ය ප්‍රවාහනය කරමින් සංවිධානාත්මක අපරාධ කණ්ඩායම් සමග සම්බන්ධ වී අවි ආයුධ රැස් කිරීම, මනුෂ්‍ය ඝාතනයක් කිරීමට අධාර අනුබල දිමල සැලසුම් කිරීමල කුමන්ත්‍රණය කිරීමල සාහසික ක්‍රියා සිදුකරමින් මහජන සාමයට උපද්‍රව කිරිම හා සමාන්‍ය ජන ජීවිතය කඩාකප්පල් කිරීමේ සිද්ධියකට අදාළව මෙම සැකකරුවන් අත්අඩංගුවට ගෙන අධිකරණයට ඉදිරිපත් කළ බව අපරාධ පරීක්ෂණ දෙපාර්තමේන්තුවේ විශේෂ විමර්ශන ඒකකය අධිකරණයට කරුණු වාර්තා කර තිබිණී.මෙම සිද්ධියේදී රක්ෂිත බන්ධනාගාරගත කෙරුණේ පොලිස් මත්ද්‍රව්‍ය නාශක කාර්යාංශයට අනුයුක්තව සේවය කළ නිලධාරීන් මෙසේය.පොලිස් පරීක්ෂක විමලසේන ලයනල්උප පොලිස් පරීක්ෂක සීක්කුවාවසම් ගයාන් තරංග ප්‍රේමරත්න සිල්වාඋප පොලිස් පරීක්ෂක දහනායක රාළලාගේ අතුල ජයන්ත බණ්ඩාරපොලිස් සැරයන් (15819)  මුතුබණ්ඩාගේ චමින්ද ලක්ෂ්මන් ජයතිලකපොලිස් සැරයන් (20637) ජයසිංහගේ සමන් කුමාර ජයසිංහපොලිස් සැරයන් (61756) වතුකාරගේ චමිල ප්‍රසාද් වතුකාරපොලිස් කොස්තාපල් (69351) විජේසිංහ මුදියන්සේලාගේ ප්‍රියන්කර ජයසේනපොලිස් කොස්තාපල් (73684) බටුවත්තගේ රුවන් පුෂ්පකුමාරපොලිස් කොස්තාපල් (74811) රතුගමගේ අසංක ඉන්ද්‍රජිත් රතුගමගේපොලිස් කොස්තාපල් (84346) චිත්‍රආචාරිගේ සමීර ප්‍රදීප් කුමාරපොලිස් කොස්තාපල් (85372) වන්නිආරච්චිගේ ලක්ෂාන් සමීර වන්නිආරච්චිපොලිස් කොස්තාපල් (87226) හේරත් මුදියන්සේලාගේ ලලිත් ජයසිංහල සුබසිංහ ආරච්චිගේ දිනේෂ් නිර්මල යන අයවෙති. ( පුස්තකාල ඡායාරූප - ළහිරු හර්ෂණ)   ",
    "URL": "https://www.lankadeepa.lk/news/නාකොටික්-කුඩු-ජාවාරමුන්ට-එස්-ටී-එෆ්--ආරක්ෂාව-දීලා/101-575910",
    "Category": "latest_news"
}