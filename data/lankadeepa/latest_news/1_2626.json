{
    "Source": "www.lankadeepa.lk",
    "Timestamp": "2023 අගෝස්තු මස 01",
    "Headline": "දහතුන ගැන ජනපතිගෙන් විශේෂ ප්‍රකාශයක්",
    "News Content": "(අංජුල මහික වීරරත්න)ආණ්ඩුක්‍රම ව්‍යවස්ථාවේ 13 වැනි සංශෝධනය ශක්තිමත් කිරීමට අදාල සියලු යෝජනා පාර්ලිමේන්තුවට ඉදිරිපත් කිරීමට ජනාධිපති රනිල් වික්‍රමසිංහ මහතා තීරණය කර තිබේ.ඒ අනුව 13 වන ව්‍යවස්ථා සංශෝධනයට අදාලව  බලය බෙදීම සම්බන්ධයෙන් ජනාධිපතිවරයා   ලබන සතියේ පාර්ලිමේන්තුවේ දී  විශේෂ ප්‍රකාශයක් කිරීමට ද නියමිතය. ව්‍යවස්ථාවේ 13 වැනි සංශෝධනය ශක්තිමත් කිරීමට අදාල අණ පනත් ගෙන ඒම ගැන ජනාධිපති රනිල් වික්‍රමසිංහ මහතා  මෙහිදී පැහැදිලි කිරීමට ද නියමිතය. පොලිස් බලතල හැර අනෙකුත් බලතල බෙදා ගන්නේ කෙසේද යන කාරණය ගැන  ජනාධිපතිවරයා මෙම ප්‍රකාශයේදී  කරුණු පැහැදිලි කරනු ඇත.ජනාධිපතිවරයා 13 වැනි ආණ්ඩුක්‍රම ව්‍යවස්ථාව ක්‍රියාත්මක කිරීමට උත්සාහ කළත් පාර්ලිමේන්තුවේ විපක්ෂයේ හා දෙමළ ජාතික සන්ධානය ඇතුළු දෙමළ පක්ෂ වල එක මතයක් නොමැතිවීම ජනාධිපතිවරයාගේ  කටයුත්තට බාධාවක් වී අතැයි ජනාධිපති කාර්යාලයේ ජ්‍යෙෂ්ඨ ප්‍රකාශකයෙක් සඳහන් කළේය.  ",
    "URL": "https://www.lankadeepa.lk/news/දහතුන-ගැන-ජනපතිගෙන්-විශේෂ-ප්‍රකාශයක්/101-637384",
    "Category": "latest_news"
}