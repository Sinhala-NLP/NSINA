{
    "Source": "www.lankadeepa.lk",
    "Timestamp": "2019 නොවැම්බර් මස 16",
    "Headline": "‘‘ජනාධිපතිවරණය දියුණු මැතිවරණයක ලක්ෂණ පෙන්නුම් කළා‘‘",
    "News Content": "(විනීතා එම් ගමගේ)ජනාධිපවරණය නිදහස් හා සාධාරණව පැවැති අතර සමස්ත ක්‍රියාවලිය දියුණු මැතිවරණයක ලක්ෂණ පෙන්නුම් කළ බව පැෆරල් සංවිධානය කියයි.2010 – 2014 ජනාධිපතිවරණ සසදා බලද්දි මෙම ජනාධිපතිවරණය ඉතාම සාධනිය ලක්ෂණ පෙන්වා ඇතැයි ද පැෆරල් සංවිධානයේ අද (16) පැවැති මාධ්‍ය හමුවකදී එහි විධායක අධ්‍යක්ෂ රෝහණ හෙට්ටිආරච්චි මහතා පැවසීය.මාධ්‍ය ආගමික නායකයන්ගේ යම් යම් සිදුවීම් මෙන්ම නිහ﻿ඬ කාල සීමාවේදී සමාජ මාධ්‍යයන්ගේ හැසිරීම වැනි කරණු කිහිපයක් සලකා බැලීමේදී ඉදිරියේ යම් යම් නීති පැනවීමේ අවශ්‍යතාවය පවතින බවද හෙතෙම වැඩිදුරටත් ඒ මහතා පැවසීය.මැතිවරණ දිනයේ සිද්ධීන් 158 ක් පමණ වාර්තා වූ බවත් මන්නාරමේ සිට පුත්තලම දක්වා ඡන්ද දායකයන් ප්‍රවාහනය කළ බස් රථයකට වෙඩි තැබීමේ සිද්ධීය,නූරි වත්තේ සිදුවූ පහරදීමත් එම සිද්ධීන් අතර වෙතැයි ඒ මහතා වැඩිදුරටත් පැවසීය.ඡන්ද පත්‍රිකාව සළකුණු කර සාක්කුවේ දමාගෙන වෙනත් පත්‍රිකාවක් පෙට්ටියට දැමූ අයෙක් ඡන්ද පත්‍රිකා සළකුණු කළ පසු ඒවායේ ඡායාරූප ගත කළ පුද්ලයින් තිදෙනෙක්ද ඇතුළුව 5 දෙනෙක් අත් අඩංගුවට ගෙන ඇතැයිද ඔහු පැවසීය.  ",
    "URL": "https://www.lankadeepa.lk/latest_news/‘‘ජනාධිපතිවරණය-දියුණු-මැතිවරණයක-ලක්ෂණ-පෙන්නුම්-කළා‘‘/1-560657",
    "Category": "latest_news"
}