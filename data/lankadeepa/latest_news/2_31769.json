{
    "Source": "www.lankadeepa.lk",
    "Timestamp": "2021 මැයි මස 11",
    "Headline": "හඳුනා නොගත් සිරුරු 20ක් කොළඹ රෝහලේ",
    "News Content": "(සුජිත් හේවාජුලිගේ )මාස තුනක් තිස්සේ හඳුනා ගැනීමට නොහැකි වුණු හිමිකරුවන් නොමැති මෘත ශරීර 20ක් කොළඹ ජාතික රෝහලේ මෘත ශරීරාගාරයේ තැන්පත් කර ඇති බව එහි නිලධාරීහු පවසති .මෙම මෘත ශරීරවලින් වැඩිම ප්‍රමාණයක් පිරිමි පුද්ගලයන්ගේ වන අතර කාන්තාවකගේ මෘත ශරීරයක් ද වෙතියි කොළඹ ජාතික රෝහලේ ප්‍රකාශකයෙක් ලංකාදීපයට පැවැසීය .අයිතිකරුවන් නොමැති මෙම මෘතදේහ හඳුනා ගැනීම සඳහා ඒ ඒ පොලිස් ස්ථාන දැනටමත් පරීක්ෂණ අරඹා ඇති බවත් අයිතිකරුවන් හඳුනාගත් පසුව ඒවා එම අයිතිකරුවන්ට භාරදීමට කටයුතු කරන බවත් කොළඹ ජාතික රෝහල පවසයි .මෘතදේහ හඳුනා ගැනීමට නොහැකි වුවහොත් ඒවා රජයේ වියදමෙන් භූමිදානය කිරීමට කටයුතු කරන බවද එම රෝහල් ප්‍රකාශකයා පැවසුවේය .   ",
    "URL": "https://www.lankadeepa.lk/latest_news/හඳුනා-නොගත්-සිරුරු-20ක්-කොළඹ-රෝහලේ/1-590394",
    "Category": "latest_news"
}