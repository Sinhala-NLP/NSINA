{
    "Source": "www.lankadeepa.lk",
    "Timestamp": "2019 ඔක්තෝබර් මස 04",
    "Headline": "ජනාධිපතිවරණයට අපේක්ෂකයෝ  33 ක් ඇප බඳිති",
    "News Content": "(රංජන් කස්තුරි)මෙවර ජනාධිපතිවරණයට තරග කිරීම ස﻿ඳහා අද (04) වනවිට අපේක්ෂකයෝ  33 ක් ඇප මුදල් තැන්පත් කර ඇති බව මැතිවරණ කොමිසමන් සභාව සඳහන් කරයි.මේ අතර අද දිනයේ තවත් අපේක්ෂකයෝ 11 දෙනෙක් මැතිවරණ කොමිසමට ඇප මුදල් තැන්පත් කර ඇත.සජිත් ප්‍රේමදාස මහතා නව ප්‍රජාතන්ත්‍රවාදී පෙරමුණින් ද,ජයන්ත ලියනගේ මහතා සිංහල දීප ජාතික පෙරමුණෙන්ද , දුමින්ද නාගමුව මහතා පෙරටුගාමී සමාජවාදී පක්ෂය වෙනුවෙන් ද ,  මහේෂ් සේනානායක මහතා ජාතික ජනතා පක්ෂය වෙනුවෙන්ද , අරුණ ද සොයිසා මහතා ප්‍රජාතන්ත්‍රවාදී ජාතික ව්‍යාපාරය වෙනුවෙන් ද ඇප මුදල් තැන්පත් කර තිබිණි.මේ අතර අජන්ත ද සොයිසා මහතා රුහුණු ජනතා පෙරමුණ නැමති ලියාපදිංචි නොකළ දේශපාලන පක්ෂයෙන්ද ඇප මුදල් තැන්පත් කර ඇත.මේ අතර පාර්ලිමේන්තු මන්ත්‍රීවරුන් වන බෂිර් සේගුදාවුද් , ඉල්ලියාස් මොහොමඩ් , පියසිරි විජේනායක , රජීව විජේසිංහ, කුමාර වෙල්ගම යන මහත්වරු ස්වාධීන අපේක්ෂකයින් ලෙසද ඇප මුදල් තැන්පත් කර තිබිණි.    ",
    "URL": "https://www.lankadeepa.lk/news/ජනාධිපතිවරණයට-අපේක්ෂකයෝ--33-ක්-ඇප-බඳිති/101-558212",
    "Category": "latest_news"
}