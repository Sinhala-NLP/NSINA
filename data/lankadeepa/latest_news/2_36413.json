{
    "Source": "www.lankadeepa.lk",
    "Timestamp": "2020 ඔක්තෝබර් මස 30",
    "Headline": "පී.සී.ආර්. යන්ත්‍රය අලුත් වැඩියා කරන්න චීනයෙන් ගෙන්වයි",
    "News Content": " (හර්ෂණ තුෂාර සිල්වා)නැගෙනහිර කොළඹ මූලික රෝහලේ තිබෙන මෙරට වැඩිම ධාරිතාවක් ඇති පී.සී.ආර්. යන්ත්‍රය අලුත් වැඩියා කිරීම සඳහා චීනයෙන් කාර්මික නිලධාරියෙකු ගෙන්වීමට මේ වනවිටත් පියවර ගෙන ඇතැයි සෞඛ්‍ය අමාත්‍යාංශයේ ප්‍රකාශකයෙක් අද (30) පැවැසීය.ඔහු ගෙන්වීමේදී සෞඛ්‍ය අංශ නිකුත් කර තිබෙන රෙගුලාසි දැඩිව පිළිපදින බවත් ඔහුට ගුවන් තොටුපොළේදීම පී.සී.ආර්. පරීක්ෂණයක් කරන බවත් එම ප්‍රකාශකයා කීය.චීනයෙන් ගෙන්වන එම කාර්මික නිලධාරියා රෝහල් රසායනාගාරයේ වෙනම ස්ථානයක රඳවා තබන බවත් අලුත්වැඩියා කටයුතු අවසන් වීමෙන් පසු ඔහු නැවත පිටත් කරන බවත් එම ප්‍රකාශකයා වැඩිදුරටත් කීවේය.   ",
    "URL": "https://www.lankadeepa.lk/news/පී-සී-ආර්--යන්ත්‍රය-අලුත්-වැඩියා-කරන්න-චීනයෙන්-ගෙන්වයි/101-581361",
    "Category": "latest_news"
}