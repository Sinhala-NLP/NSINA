{
    "Source": "www.lankadeepa.lk",
    "Timestamp": "2021 දෙසැම්බර් මස 04",
    "Headline": "අද සිට විදුලි කප්පාදුවක්",
    "News Content": "(ඩයනා උදයංගනී)දිවයිනේ ප්‍රදේශ කිහිපයකට අද (4) සිට දින හතරක් පමණ අවම වශයෙන් පැයක කාලයකට විදුලි සැපයීම අත්හිටුවීම සිදුවන බව විදුලිබල අමාත්‍යාංශය පවසයි.ඒ අනුව පස්වරු  6.00 ත් රාත්‍රී  9.30 අතර කාලයේදී මෙලෙස විදුලි සැපයුම අත් හිටුවීම සිදු විය හැකි බව එම අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා පැවසීය.දිවයින පුරා ඊයේ (03) සිදුවූ විදුලි බිඳ වැටීමත් සමග නොරොච්චෝලේ තාප විදුලි බලාගාරයේ විදුලි ජනනයද බිඳ වැටුණු අතර එඅය යථා තත්ත්වයට පත්කරන තෙක් මෙම විදුලි කප්පාදුව කිරීමට සිදුවන බව ඔහු කීවේය. එම බලාගාරයෙන් සපයන මෙගාවොට් 900 පූර්ණ ධාරිතාව ජාතික පද්ධතියට එක්කිරීමට දින 3ක පමණ කාලයක් ගතවන බව ද ඔහු පැවසීය.  ",
    "URL": "https://www.lankadeepa.lk/news/අද-සිට-විදුලි-කප්පාදුවක්/101-604219",
    "Category": "latest_news"
}