{
    "Source": "www.lankadeepa.lk",
    "Timestamp": "2020 ජුලි මස 11",
    "Headline": "බස් ධාවනයෙන් ඉවත් වීමට ගත් තීරණය සතියකට කල් දමයි",
    "News Content": "(රන්න චන්ද්‍රසේන ගමගේ)එළඹෙන ඉරිදා මධ්‍යම රාත්‍රියේ සිට  බස්රථ ධාවනයෙන් ඉවත් වීමට පෞද්ගිලක් බස් රථ හිමියන් ගේ සංගම් කිහිපයක් විසින් ගෙන තිබූ තීරණය  සතියකින් කල් දැමීමට අමාත්‍ය මහින්ද අමරවීර මහතා සමග පැවති සාකච්ඡාවකින් අනතුරුව බස් සංගම් නියෝජිතයෝ එකගතාවය පළ  කළහ.පෞද්ගලික බස් රථ හිමියන් ගේ සංගම් 05 ක්  සමඟ මගී කළමනාකරණ අමාත්‍ය මහින්ද අමරවීර මහතා  අද (11)කළ සාකච්ඡාවකින් අනතුරුව මෙම තීරණය ගනු ලැබීය.තම බස්  කර්මාන්තය පවත්වාගෙන යාම  සඳහා පවතින බාධා පිළිබඳව ඇමැතිවරයා දැනුවත් කළ බවත්, එම කරුණු ඉදිරි කැබිනට් මණ්ඩලයේදී ජනාධිපතිවරයා වෙත ඉදිරිපත් කිරීමට ඇමතිවරයා පොරොන්දු වූ බවත් බස් සංගම් නියෝජිතයෝ පැවසූහ.තම සංගම් වල ඉල්ලීම් වලට රජය ඇහුම්කන් දෙන්නේ කුමන  අයුරින් ද සලකා බලා ඉදිරි ක්‍රියාමාර්ග ගන්නා බව  ඔවුහු පැවසූහ.අමාත්‍ය මහින්ද අමරවීර මහතා පැවසුවේ බස් සංගම් වල බොහෝ ඉල්ලීම් සාධාරණ බවත්, ඔවුන්ගේ ප්‍රධාන ඉල්ලීමක් වන බස් ගාස්තු සංශෝධනය පිළිබදව සලකා බැලීමට මෙය කාලය නොවන බවත්ය. මේ වන විට මේ රටේ බහුතර ජනතාව කොරෝනා ප්‍රශ්නයත් සමග දැඩි ආර්ථික අපහසු තාවයකට මුහුණ දී සිටින බව පැවසූ අමාත්‍ය මහින්ද අමරවීර මහතා වැඩි දුරටත් පැවසුවේ පෞද්ගලික බස් හිමියන් සදහා රජය ලබා දීමට යෝජනා කළ සහන සමහර මූල්‍ය  ආයතන විසින් ලබා නොදීම පිළිබඳව තමන්  ජනාධිපතිවරයා දැනුවත් කරන බවත්ය.මෙම සාකච්ඡාව අගුණකොළපෑල්ස්සේ පිහිටි  අමාත්‍යවරයා ගේ නිවසේ දී පැවැති අතර ඒ සඳහා බස් සංගම් නියෝජිතයෝ 35දෙනෙක් පමණ සහභාගි වී සිටියහ.(ඡායාරූප - අනීෂා මානගේ)   ",
    "URL": "https://www.lankadeepa.lk/latest_news/බස්-ධාවනයෙන්-ඉවත්-වීමට-ගත්-තීරණය-සතියකට-කල්-දමයි/1-575268",
    "Category": "latest_news"
}