{
    "Source": "www.lankadeepa.lk",
    "Timestamp": "2020 ජුලි මස 12",
    "Headline": "තවත් 43දෙනෙකුට කොරෝනා",
    "News Content": "(ඩිල්ෂානි චතුරිකා දාබරේ)කෝවිඩ්-19 ට එරෙහි ක්‍රියාන්විතයට සම්බන්ධ ශ්‍රී ලංකා නිල අන්තර්ජාල අඩවියට අනුව, ප්‍රතිකාර ලබමින් සිටි කොරෝනා ආසාදිතයන් සංඛ්‍යාව 520 දක්වා ඉහළ ගොස් තිබිණ. ඒ අද(12) උදෑසන 07.34 වනවිට නිකුත් කරන ලද දත්ත අනුසාරයෙනි.මේ අතර, පුද්ගලයන් 43දෙනෙකුට කොරෝනා ආසාදනය වී ඇති බව අද උදෑසන තහවුරු වී ඇත. මෙයින් 13දෙනෙකු කන්දකාඩු පුනරුත්ථාපන මධ්‍යස්ථානයේ වන අතර, සෙසු 30දෙනා එම පිරිසගේ ආශ්‍රිතයන් බව හඳුනාගෙන ඇත.ඒ අනුව, අද වන විට ශ්‍රී ලංකාවෙන් වාර්තා වූ කොරෝනා රෝගීන් සංඛ්‍යාව 2511 ක් වූ අතර ඔවුන් අතුරින් 1980 ක් සුවය ලබා රෝහල්වලින් පිටව ගොස් තිබිණ.   ",
    "URL": "https://www.lankadeepa.lk/latest_news/තවත්-43දෙනෙකුට-කොරෝනා/1-575275",
    "Category": "latest_news"
}