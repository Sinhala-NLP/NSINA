{
    "Source": "www.lankadeepa.lk",
    "Timestamp": "2022 ජුලි මස 09",
    "Headline": "දඹුල්ල ආර්ථිකයත් පාළුවට යයි",
    "News Content": "(කාංචන කුමාර ආරියදාස)දඹුල්ල ආර්ථික මධ්‍යස්ථානය අද උදෑසන පාළුවට ගොස් තිබෙන අයුරු දැක ගැනීමට හැකි විය.දඹුල්ල ආර්ථික මධ්‍යස්ථානය යම් මට්ටමකින් ජනතාවගෙන් පිරී ගොස් ක්‍රියා‍රියාශීලී තත්ත්වයක් දක්නට තිබුණ ද අද දින ආර්ථික මධ්‍යස්ථානයේ වෙළඳසැල් බොහොමයක් වසා දමා ඉතාමත් මන්දගාමී තත්ත්වයක් දැක දැකගන්නට තිබේ. ලොරි රථ පැමිණීම ද ඉතා සීමිත විය.දඹුල්ල, ගලෙවෙල, නාඋල ,ආදී නගර ද උදෑසන වන විට දැඩි පාලු ස්වභාවයක් ගෙන තිබිණි. ආර්ථික මධ්‍යස්ථානයට එළවළු රැගෙන ආ ගොවීන් කියා සිටියේ දඹුල්ල ආර්ථික මධ්‍යස්ථානයේ මෙවැනි තත්ත්වයක් නොදැන නිසා එළවළු රැගෙන ආ බවය.කෙසේ වෙතත් එහි ව්‍යාපාරිකයන් කියා සිටියේ ගොවීන් රැගෙන එන එළවළු ප්‍රමාණය කීයක හෝ මුදලකට අලෙවි කිරීමට අවැසි නිසා සීමිත වෙළඳසැල් කිහිපයක් විවෘත කර තිබෙන බවයි.  ",
    "URL": "https://www.lankadeepa.lk/latest_news/දඹුල්ල-ආර්ථිකයත්-පාළුවට-යයි/1-616105",
    "Category": "latest_news"
}