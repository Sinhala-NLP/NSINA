{
    "Source": "www.lankadeepa.lk",
    "Timestamp": "2018 සැප්තැම්බර් මස 19",
    "Headline": "මුහුදු ජලය පිරිසිදු කරන්න ස්පාඤ්ඤ නැවක්",
    "News Content": "(ශිරාන් රණසිංහ) මුහුදු ජලයේ අපවිත්‍ර ද්‍රව්‍ය කඩිනමින් ඉවත් කිරීමට හැකි නවීන අංගෝපාංගවලින් සමන්විත නෞකාවක් ස්පාඤ්ඤ රජය මගින් ශ්‍රී ලංකාවට ලබා දී තිබේ.මෙම නෞකාව යොදවා ශ්‍රී ලංකාවේ පිහිටි රමණීය මුහුදු වෙරළ 14ක් අති පිරිසිදුම වෙරළ බවට පත්කිරීමේ ව්‍යාපෘතියක් වහාම ආරම්භ කරන බව  පරිසර නියෝජිත ඇමති අජිත් මාන්නම්පෙරුම මහතා සිරිකොත එක්සත් ජාතික පක්ෂ මූලස්ථානයේදී පැවසීය.ඉන්ධන ගොඩබාමින් තිබියදී කොළඹ වරායේ බෝයාව කැඩී පසුගියදා මුහුදු ජලයට බොරතෙල්  මුසු වී සිදුවන වෙරළ අපිරිසිදුවීම් මෙම නෞකාව යොදවා ඉක්මණින්ම පිරිසිදු කළ හැකි බව ද ඇමැතිවරයා කියා සිටියේය.ඒ අනුව දෙස් විදෙස් සංචාරකයින්ගේ ආකර්ශණය දිනා සිටින මෙරට වෙරළ කලාප 14ක් ලොව පිරිසිදුම වෙරළ කලාප බවට පත්කිරීමට මෙම ස්පාඤ්ඤ නෞකාව යොදවන බව ද ඇමැතිවරයා තවදුරටත් පැවසීය.ඡායාරූප - ජයමාල් චන්ද්‍රසිරි   ",
    "URL": "https://www.lankadeepa.lk/latest_news/මුහුදු-ජලය-පිරිසිදු-කරන්න-ස්පාඤ්ඤ-නැවක්/1-536941",
    "Category": "latest_news"
}