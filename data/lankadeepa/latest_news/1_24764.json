{
    "Source": "www.lankadeepa.lk",
    "Timestamp": "2021 සැප්තැම්බර් මස 16",
    "Headline": "එ.ජා.පය ගම්මට්ටමේ ක්‍රියාකාරීන්ගේ තොරතුරු රැස්කරයි",
    "News Content": "(අංජුල මහික වීරරත්න)එක්සත් ජාතික පක්ෂයේ ගම්මට්ටමේ ක්‍රියාකාරීන්ගේ සියලු තොරතුරු රැස්කිරීම  ලබන සතියේ සිට ඇරඹේ.ගම් මට්ටමින් එක්සත් ජාතික පක්ෂ ක්‍රියාකාරීන්ගේ තොරතුරු රැස් කිරීම සිදු වන්නේ ප්‍රාදේශීය සභා ,නගර සභා සහ මහ නගර සභා, පළාත් පාලන ආයතන මෙන්ම මැතිවරණයට තරඟ කළ අපේක්ෂකයින් ,ආසන සංවිධායකවරුන් සහ තරුණ නියෝජිතයන් හරහාය.ගම් මට්ටමින් පක්ෂ ක්‍රියාකාරීන් ගේ තොරතුරු රැස් කිරීමෙන් පසු එක්සත් ජාතික පක්ෂ සාමාජිකත්වයට බඳවා ගැනීම ලබන මස සිට අරඹන ලෙස පක්ෂ නායක සහ හිටපු අග්‍රාමාත්‍ය රනිල් වික්‍රමසිංහ මහතා දැනුම් දුන්නේය.ඊට අමතරව ලංකාවේ ප්‍රථම ඔන්ලයින් තාක්ෂණයට පිවිසි  ප්‍රථම පක්ෂය ලෙස බිම් මට්ටම දක්වාම සංවිධාන ජාලය ව්‍යාප්ත කරන ලෙස රනිල් වික්‍රමසිංහ මහතා දුන් උපදෙස් වල සඳහන් වේ.  ",
    "URL": "https://www.lankadeepa.lk/latest_news/එ-ජා-පය-ගම්මට්ටමේ-ක්‍රියාකාරීන්ගේ-තොරතුරු-රැස්කරයි/1-599116",
    "Category": "latest_news"
}