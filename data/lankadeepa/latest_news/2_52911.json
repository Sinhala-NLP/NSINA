{
    "Source": "www.lankadeepa.lk",
    "Timestamp": "2018 ඔක්තෝබර් මස 12",
    "Headline": "ලුණුගම්වෙහෙර බස් අනතුරින් කාන්තාවක් මරුට",
    "News Content": "පස්වරු 6.30 (සනත් ගමගේ)ලුණුගම්වෙහෙරේදී සිදු වූ බස් රථ අනතුරින්  තුවාල ලබා සිටි එක් කාන්තාවක්  හම්බන්තොට මහ රෝහලේදී මිය ගිය බව හම්බන්තොට පොලිසිය කියයි.තේනගම අකුරැස්ස ප්‍රදේශයේ පදිංචි 74 හැවිරිදි කරුණාවති රණවක  යන අය මෙලෙස මිය ගොස් ඇත.අනතුරින් තුවාල ලැබූ තුවාලකරුවන් 24 දෙනෙකු හම්බන්තොට මහ රෝහලේ ද , 13 දෙනෙකු දෙබරවැව සහ තවත් 3 දෙනෙකු  ලුණුගම්වෙහෙර යන රෝහල්වල ප්‍රතිකාර ලබන බව පොලිසිය කියයි. (රුක්මන් රත්නායක)ගාල්ල සිට දෙහිඅත්තකණ්ඩිය දක්වා ධාවන වූ ලංගම බසයක් සහ අම්පාර සිට මාතර දක්වා ගමන්ගත් පෞද්ගලික බසයක්  ලුණුගම්වෙහෙර නගරාසන්නයේ දී මුහුණට මුහුණ ගැටීමෙන් මගීන් 80 කට අධික පිරිසක් තුවාල ලබා ඇතැයි ලුණුගම්වෙහෙර පොලිසිය පවසයි.තුවාලකරුවන් ලුණුගම්වෙහෙර රෝහලට ඇතුළත් කර ඇති අතර බරපතල තත්ත්වයේ පසුවු තුවාලකරුවන්  දෙබරවැව සහ හම්බන්තොට රෝහල්වලට ඇතුළත් කර ඇත.තුවාලකරුවන්ගෙන් පස් දෙනකුගේ තත්ත්වය බරපතල බව රෝහල් ආරංචි මාර්ග පවසයි. තුවාලකරුවන් වැඩි දෙනකුගේ මුහුණ, හිස හා කොන්ද ප්‍රදේශවලට හානි සිදුව ඇතැයි රෝහල් ප්‍රකාශකයෙක් කීය.  අද (12) දහවල් මෙම අනතුර සිදුවී  ඇති අතර සාමාන්‍ය තත්ත්වයේ පසුවන තුවාලකරුවන් ප්‍රතිකාර ලබා රෝහලින් පිටව ගොස් ඇතැයි පොලීසිය පවසයි.(36698)  ",
    "URL": "https://www.lankadeepa.lk/latest_news/ලුණුගම්වෙහෙර-බස්-අනතුරින්-කාන්තාවක්-මරුට/1-538384",
    "Category": "latest_news"
}