{
    "Source": "www.lankadeepa.lk",
    "Timestamp": "2023 සැප්තැම්බර් මස 15",
    "Headline": "හෙයා පැෂන්වලින් ලොව දිනා එයි",
    "News Content": "(ටී.කේ.ජී.කපිල)ප්‍රංශයේ පැවති 2023- ඕ.එම්.සී. හෙයාර් වර්ල්ඩ් ( O.M.C. Hair World ) ලෝක ශූරතා තරගාවලියට ශ්‍රී ලංකාව නියෝජනය කරමින් සහභාගී වූ රූපලාවන්‍ය සහ කේශාලංකරණ ශිල්පිනියන් දෙදෙනකු රන් පදක්කමක් සහ ලෝකඩ පදක්කමක් දිනා ගෙන ඇත. ඔවුන්  දෙදෙනා අද  කටුනායක ගුවන් තොටුපොළ වෙත පැමිණියහ .මෙම තරගාවලියට ලෝකයේ රටවල් 69 ක රූපලාවන්‍ය සහ කේශාලංකරණ ශිල්පිනියෝ 5,000 ක සහභාගිත්වයෙන්  ප්‍රංශයේ පැරිස් නුවර දී පැවැත් වූහ.එහිදී වේශ නිරූපන අංශයෙන් තරග කළ තීක්ෂණී කාරියවසම් මහත්මිය රන් පදක්කම දිනා ගැනීමට සමත් වී සිටියාය .එසේම නිර්මාණාත්මක අංශයෙන් තරග කළ කායල් විලී ජයප්‍රකාශ් මහත්මිය ලෝකඩ පදක්කමක් සහ තවත් ඉසව් දෙක්කදී 04 වැනි සහ 05 වැනි ස්ථාන දිනා ගැනීමට සමත් වූවාය.  ",
    "URL": "https://www.lankadeepa.lk/latest_news/හෙයා-පැෂන්වලින්-ලොව-දිනා-එයි/1-639855",
    "Category": "latest_news"
}