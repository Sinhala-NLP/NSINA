{
    "Source": "www.lankadeepa.lk",
    "Timestamp": "2017 මැයි මස 31",
    "Headline": "දකුණේ ජනතාව වෙනුවෙන් උතුරේ සෙනෙහස සොයයි",
    "News Content": "(රොමේෂ් මධුෂංඛ)ස්වාභාවික විපත් අවස්ථාවකදී තිරිසන් සතුන් වන නයි මුගටින්ට එකට ඉන්නට හැකි නම් දකුණේ විපතට පත් ජනතාව වෙනුවෙන් ජාති ආගම් කුල භේද නොසලකා උතුරේ ජනතාවගේ සෙනෙහස අවශ්‍ය වී ඇති බවට උතුරු පළාත් ආණ්ඩුකාර රෙජිනොල්ඩ් කුරේ මහතා පැවසීය.ආණ්ඩුකාරවරයා මේ බව කියා සිටියේ දකුණේ ගංවතුර ගැලීමෙන් විපතට පත් වූවන් වෙනුවෙන් ආධාර එක්රැස් කිරීමේ කාර්යාලයක් උතුරු පළාත් ආණ්ඩුකාර කාර්යාලයේදී විවෘත කළ අවස්ථාවේදී මාධ්‍යයට අදහස් දක්වමිනි.දකුණේ සහෝදර ජනතාවට උතුරේ සෙනහසේ ආධාර අවශ්‍ය බවටත් වෙනත් පළාත් වලින් දකුණේ ජනතාවට ලැබෙන ආධාරයන් වලට වඩා උතුරේ ජනතාවගෙන් ලැබෙන ආධාරයන්හි වටිනාකම වැඩි හෙයින් අද (31) සිට උතුරු පළාත් ආණ්ඩුකාර කාර්යාලයට හෝ එහි නිලධාරීන්ට උතුරේ ඕනෑම පුද්ගලයෙකුට සංවිධානයකට අධාර ලබා දීමට කටයුතු යොදා ඇති බවත් ඔහු කීවේය.  ",
    "URL": "https://www.lankadeepa.lk/latest_news/දකුණේ-ජනතාව-වෙනුවෙන්-උතුරේ-සෙනෙහස-සොයයි/1-513398",
    "Category": "latest_news"
}