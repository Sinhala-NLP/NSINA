{
    "Source": "www.lankadeepa.lk",
    "Timestamp": "2018 ජුනි මස 26",
    "Headline": "පළාත් සභා මැතිවරණය ගැන විවාදයක් ලබන මස 4 වැනිදා",
    "News Content": "සුජිත් හේවාජුලිගේ  පළාත් සභා මැතිවරණය පිළිබඳ විශේෂ පාර්ලිමේන්තු විවාදයක් ලබන මස 4 වැනිදා  දවස පුරා පැවැත්වීමට පාර්ලිමේන්තු පක්ෂ නායකයින් තීරණය කර ඇත. විවාදය සඳහා මෙම යෝජනාව ඉදිරිපත් කරන්නේ විපක්ෂ නායක ආර් . සම්පන්දන් මහතාය. මෙම විවාදය සභාව කල්තබන අවස්ථාවේ විවාදයක් ලෙස එදින උදේ 11.00 සිට සවස 6.30 දක්වා පැවැත්වීමට නියමිතය. පළාත් සභා මැතිවරණය , ඡන්ද ක්‍රමය හා ඊට අදාළ කරුණු පිළිබඳව මෙම විවාදයේදී සාකච්ඡා කෙරුණු බව ඒකාබද්ධ විපක්ෂයේ නායක , කොළඹ දිස්ත්‍රික් පාර්ලිමේන්තු මන්ත්‍රී දිනේෂ් ගුණවර්ධන මහතා ලංකාදීපයට පැවසීය.  ",
    "URL": "https://www.lankadeepa.lk/latest_news/පළාත්-සභා-මැතිවරණය-ගැන-විවාදයක්-ලබන-මස-4-වැනිදා/1-531647",
    "Category": "latest_news"
}