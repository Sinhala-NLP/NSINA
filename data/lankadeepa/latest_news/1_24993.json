{
    "Source": "www.lankadeepa.lk",
    "Timestamp": "2021 සැප්තැම්බර් මස 10",
    "Headline": "නිරෝධායන ඇඳිරි නීතිය තවත් සතියකින් දික් කරයි",
    "News Content": "(සුජිත් හේවාජුලිගේ )කොරෝනා  පැතිරීම පාලනය කිරීම සඳහා රටපුරා පනවණු ලැබ  ඇති නිරෝධායන ඇදිරි නීතිය තවත් සතියක කාලයකට දීර්ඝ කිරීමට ජනාධිපතිවරයා තීරණය කළ බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානී යුද හමුදාපති ජෙනරාල් ශවේන්ද්‍ර සිල්වා මහතා පැවැසීය.මේ අනුව නිරෝධායන නීතිය අවසන් වන්නේ  ලබන 21 වැනිදා අඟහරුවාදා අලුයම හතරටය. රටපුරා කොරෝනා පැතිරීම සම්බන්ධයෙන්වූ වාර්තා විශ්ලේෂණය කිරීමෙන් පසුව  ජනාධිපතිවරයා මෙම තීරණය ගත් බවද  යුද හමුදාපතිවරයා සඳහන් කළේය.ජනාධිපතිවරයා මෙයට පෙර  ගත් තීරණය අනුව    නිරෝධායන ඇඳිරි නීතිය අවසන් වීමට නියමිතව තිබුණේ  ලබන 13 වැනිදා සඳුදාය.කොරෝනා පැතිරීම පාලනය කිරීමේ පියවරක් ලෙස ජනාධිපතිවරයා විසින් රට පුරා නිරෝධායන ඇඳිරි නීතිය පනවණු ලැබුවේ පසුගිය අගෝස්තු මස 20 වැනිදාය.නිරෝධායන  ඇඳිරි නීතිය  අද  මෙසේ දීර්ඝ කෙරුණේ  දෙවැනි වතාවටය. රටපුරා ඇඳිරි නීතිය පණවා අද (11) වනවිට දින විසි තුනක්  ගත වී ඇත. මේ අනුව නිරෝධායන ඇඳිරි නීතිය ක්‍රියාත්මක කෙරුණු කාලය  ලබන 21 වැනිදා  වනවිට දින තිස්තුනක්( මාසයකට වැඩි කාලයක් ) දක්වා ඉහළ යනු ඇත.කොවිඩ්  මර්දන ජනාධිපති කාර්ය සාධක බලකාය ජනාධිපතිවරයාගේ ප්‍රධානත්වයෙන්  ජනාධිපති කාර්යාලයේදී අද (10) පෙරවරුවේ  රැස්විය.   ",
    "URL": "https://www.lankadeepa.lk/latest_news/නිරෝධායන-ඇඳිරි-නීතිය-තවත්-සතියකින්-දික්-කරයි/1-598716",
    "Category": "latest_news"
}