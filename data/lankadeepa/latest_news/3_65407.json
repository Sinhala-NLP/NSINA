{
    "Source": "www.lankadeepa.lk",
    "Timestamp": "2017 ජුලි මස 28",
    "Headline": "'පාර්ලිමේන්තුවේ විනය විරෝධිව හැසිරුණු මන්ත්‍රීවරු එළවිය යුතුයි' - රාජිත",
    "News Content": "(විනීතා එම් ගමගේ)පාර්ලිමේන්තුවේ දී කථානායකවරයාගේ පුටුවේ හිඳ ගනිමින්, කැඳවීමේ සීනුව නාද කරමින් විනය විරෝධී ලෙස හැසිරුණු මන්ත‍්‍රීවරු පිරිස පාර්ලිමේන්තුවෙන් එළවීමට කටයුතු කළ යුතු යැයි සෞඛ්‍ය පෝෂණ හා දේශිය වෛද්‍ය අමාත්‍ය රාජිත සේනාරත්න මහතා ප‍්‍රකාශ කළේය. ඔවුන් එසේ හැසිරුණේ හම්බන්තොට වරාය ගිවිසුම පිළිබඳ ඡන්ද විමසීමේ දී ඔවුන් ලබන පරාජිත ප‍්‍රතිපලය හෙළිවීම වළක්වා ගැනීමට යැයි ද අමාත්‍යවරයා කීය. ඉදිරියේ දී අසාධාරණ වර්ජනවලදී ඉතා දැඩි පියවර ගන්නා බවත් රටේ ඇති සියලූ නීතින් ඊට එරෙහිව යොදා ගන්නා බවත් සේනාරත්න මහතා සඳහන් කළේය.කොලොන්නාව තෙල් වර්ජනයේ දී ගත් අන්දමේ දැඩි පියවර ආන්ඩුව ගත යුතු බවත් ආණ්ඩු ප‍්‍රධානීන් බණ්ඩාරනායකලා විය යුතු නැති බවත් අමාත්‍යවරයා වැඩි දුරටත් ප‍්‍රකාශ කළේය.    ",
    "URL": "https://www.lankadeepa.lk/latest_news/-පාර්ලිමේන්තුවේ-විනය-විරෝධිව-හැසිරුණු-මන්ත්‍රීවරු-එළවිය-යුතුයි----රාජිත/1-515757",
    "Category": "latest_news"
}