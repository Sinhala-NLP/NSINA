{
    "Source": "www.lankadeepa.lk",
    "Timestamp": "2020 අප්‍රේල් මස 06",
    "Headline": "ඩෙටෝල් සමාගමෙන් මිලියන 3ක සනීපාරක්‍ෂක නිෂ්පාදන",
    "News Content": "(රංජන් කස්තුරි) ඩෙටෝල්  ආයතනය  ප්‍රජා සත්කාර සේවයක් ලෙස  රුපියල්  මිලියන 3 කට අධික වටිනාකමකින් යුතු සනීපාරක්ෂක නිෂ්පාදන තොගයක් රජයේ රෝහල්වලට පරිත්‍යාග කර තිබේ. මීට අමතරව කොවිඩ් 19 වසන්ගතය දුරු කිරීමට ජනතාවට සහය වීම සඳහා අයි ඩී එච් රෝහලට, කොළඹ ජාතික රෝහලට,  කළුබෝවිල ,  මීගමුව  , රාගම , මාරවිල මුල්ලේරියාව , අනුරාධපුර රෝහල් සඳහාද ජනතාවට අත් සේදීමේ නිවැරදි ක්‍රමය සම්බන්ධ රූපමය පනිවිඩ ලබා දීමක්ද සිදු කර තිබේ. මීට අමතරව කොළඹ කොටුව    මරදාන,  ගම්පහ , දෙමටගොඩ සහ වේයන්ගොඩ යන දුම්රිය ස්ථානවල සහ ප්‍රධාන  බස්නැවතුම්පොළ  කිහිපයක අත්සේදුම්    ඒකක ස්ථාපිත කර  විෂබීජහරණ ද්‍රව්‍ය  සපයා ඇති  බවද රෙකිට් බෙන්කිසර්  ශ්‍රී ලංකා සමාගමේ  වානිජ අධ්‍යක්ෂක  සින්ක්ලෙයාර් කෘස් මහතා පැවසීය.   ",
    "URL": "https://www.lankadeepa.lk/news/ඩෙටෝල්-සමාගමෙන්-මිලියන-3ක-සනීපාරක්‍ෂක-නිෂ්පාදන/101-569815",
    "Category": "latest_news"
}