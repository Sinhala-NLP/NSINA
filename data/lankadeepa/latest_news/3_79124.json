{
    "Source": "www.lankadeepa.lk",
    "Timestamp": "None  2016 පෙබරවාරි මස 23",
    "Headline": "ව්‍යවස්ථා මණ්ඩල යෝජනා විවාදයට දින දෙකක්",
    "News Content": "ආණ්ඩුක්‍රම ව්‍යවස්ථා මණ්ඩලය පිහිටැවීමේ යෝජනාව අද සහ බදාදා (24) විවාදයට ගෙන සම්මත කර ගැනීමට අද (23) උදේ පාර්ලිමේන්තු සංකීර්ණයේදී පැවැති පක්ෂ නායක රැස්වීමේදී තීරණය කළ බව ආණ්ඩුපක්ෂයේ නියෝජ්‍ය සංවිධායක අජිත් පී පෙරේරා මහතා පැවසීය.පොදු විපක්ෂය ඇතුළු වැඩි පිරිසකට කතා කිරීමට ඉඩ දීම සඳහා දින දෙකක් යොදා ගත් බව පෙරේරා මහතා කීවේය.ඒ සඳහා ශ්‍රී ලංකා නිදහස් පක්ෂයෙන් ඉදිරිපත් කළ සංශෝධන සියල්ල පිළිගත් බව ද හෙතෙම සඳහන් කළේය. ",
    "URL": "https://www.lankadeepa.lk/latest_news/ව්‍යවස්ථා-මණ්ඩල-යෝජනා-විවාදයට-දින-දෙකක්/1-388111",
    "Category": "latest_news"
}