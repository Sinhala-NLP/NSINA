{
    "Source": "www.lankadeepa.lk",
    "Timestamp": "2022 ජනවාරි මස 22",
    "Headline": "මැති සබේ විදුලිය-ජලය වෙනුවෙන් කෝටි 8 ක් ගිහින්",
    "News Content": "(සුජිත් හේවාජුලිගේ)පවතින ආර්ථික තත්වය හමුවේ පාර්ලිමේන්තුවේ විදුලිය සහ ජලය වෙනුවෙන්  වාර්ෂිකව වැය කෙරෙන මුදල රුපියල්  කෝටි අටක්  දක්වා ඉහළ නැග ඇතැයි එහි මූල්‍ය වාර්තාවල සඳහන් වේ.පාර්ලිමේන්තු සංකීර්ණයට විදුලිය සහ ජලය සැපයීම සඳහා 2020 වර්ෂයේදී පමණක්  රුපියල් හත් කෝටි හතළිස් හය ලක්ෂ විසි පන් දහස්  තුන්සිය විසි තුනක (74,625,323.28) මුදලක් වැයවී ඇතැයිද  එම වාර්තා පෙන්වා දෙයි.විදුලිය සහ ජලය වෙනුවෙන් වැඩිම මුදල් ප්‍රමාණය වැය වන්නේ පාර්ලිමේන්තුව රැස්වන අවස්ථාවන්හිදී බව එහි නිලධාරීහු පවසති.මැතිසබය රැස්වන   අවස්ථාවන්හිදී වායු සමීකරණ පද්ධති සහ විදුලි සැපයුම පැය 24 පුරා අඛණ්ඩව ක්‍රියාත්මක වන හෙයින් ඒ සඳහා විශාල මුදලක් වැය කිරීමට සිදුවන  බව පවසන එම නිලධාරීහු  පවතින ආර්ථික තත්වය හමුවේ  ජලය සහ විදුලිය වෙනුවෙන් වූ  වැය බර ඉදිරියේදී තවත් වැඩිවිය හැකි බවද පෙන්වා දෙති.පාර්ලිමේන්තු කමිටු රැස්වීම් සඳහාද වාර්ෂිකව  ලොකු විදුලිය පිරිවැයක්  දැරීමට සිදුවන බව පාර්ලිමේන්තු මූල්‍ය අංශය පවසයි.   ",
    "URL": "https://www.lankadeepa.lk/news/මැති-සබේ-විදුලිය-ජලය-වෙනුවෙන්-කෝටි-8-ක්-ගිහින්/101-606928",
    "Category": "latest_news"
}