{
    "Source": "www.lankadeepa.lk",
    "Timestamp": "2020 ජුලි මස 19",
    "Headline": "සෙවනගල අගමැති ජන හමුවේදී ජගත් පුෂ්පකුමාරට විරෝධය",
    "News Content": "(දිලීප් ජයසේකර සහ  කේ.පී.සුමනදාස) සෙවනගල ඩංඩුම සති පොලේ පැවති අගමැති ප්‍රධානත්වයෙන් පැවති ජන හමුවේදී හිටපු අමාත්‍යවරයෙකු වු ජගත් පුෂ්ප කුමාර මහතාට සභාව ඇමතීමට නොදී අද (19) දැඩි විරෝධතාවයක් එල්ල විය. එම විරෝධය හමුවේ අදහස් දැක්විමට සැරසුණු ජගත් පුෂ්පකුමාර මහතාට පැමිණ සිටි පාක්ෂිකයන් විසින්  හු හඩ දෙමින් කතා කිරිමට නොදී දැඩි ලෙස බාධා කරනු ලැබීය. ජගත් පුෂ්ප කුමාර මහතාට සභාව ඇමතිමට ආරාධනා කිරිමත් සමග සභාවේ වැඩ සිටි අනාවටුන රජමහා විහාරයේ මහසෙන්ගම නන්දාරාම හිමියන් කිසිදු ආරාධනාවක් නොමැතිව මයික්‍රොපෝනය රැගෙන ‘වාසි බල බලා  යහපාලනයට පැන්න  අමාත්‍යවරු  ලැජ්ජ නැතිව නැවතත් පොහොට්ටුවෙන්  ඡන්දය ඉල්ලන්න ඇවිල්ලා ‘මේ වගේ  ජිම්පප්පලාට මේ වේදිකාවේ ඉඩක් නෑ. යැයි  කියමින්  හිටපු අමාත්‍ය ජගත් පුෂ්ප කුමාර මහතාට සභාව ඇමතිමට නෙදෙන ලෙස පවසමින් දැඩි විරෝධයක් එල්ල කළහ.  ඒත් සමගම සභාවේ දැඩි උණුසුම් තත්වයක් ඇති වු අතර ජගත් පුෂ්ප කුමාර මහතා එම විරෝධය නොතකා විනාඩි 05ක පමණ කාලයක් සභාව ඇමතිය. එහිදීද ස්වාමීන් වහන්සේගෙන් දැඩි බාධා එල්ල වු අතර පැමිණ සිටි පාක්ෂිකයන්ද ජගත් පුෂ්ප කුමාර මහතාට කතා කිරිමට නොදි හු හඩ දෙමින් බාධා සිදුකෙරුණි.පසුව මද වේලාවක් ශබ්ද විකාශන යන්ත්‍රය ක්‍රියා විරහිත කර තැබිමටද සංවිධායකයන්ට සිදු වු අතර ස්වාමින් වහන්සේ ඒ අසලින් දැඩි වෙහෙසක් දරා ඉවත් කිරීමට පියවර ගත්තේය. දහවල් 11.30ට පමණ අග්‍රාමාත්‍ය මහින්ද රාජපක්ෂ මහතා සභාවට පැමිණීමෙන් පසු වැල්ලවාය පොදුජන ආසන සංවිධායක විමල් ගලගමආරච්චි මහතා සභාව අමතමින් සිටියදී පොදු ජන පෙරමුණේම අපේක්ෂකයන් දෙදෙනෙකුගේ ආධාරකරුවන් අතර ගුටිබැට හුවමාරුවක්ද සිදුවීය. එහිදී පහරකෑමට ලක්ව ඇත්තේ වැල්ලවාය පොදුජන පෙරමුනේ ආසන සංවිධායක විමල් ගලගමආරච්චි මහතාගේ පුතෙකුය. පසුව සභාව ඇමතූ අග්‍රාමාත්‍ය මහින්ද රාජපක්ෂ මහතා පාක්ෂිකයන්ට පැවසුවේ එකම පක්ෂයේ පිරිස් අතර මානාප පොරයක් ඇති කර නොගන්නා ලෙසත් සියළු දෙනාට ආදර්ශයක් වන පිරිදි සිය දේශපාලන කටයුතු මෙහෙයවන ලෙසත්ය, එමෙන්ම 50කට වැඩි කාලයක් තිස්සේ දේශපාලනය කරන තමන් කියන දේටවත් ඇහුම්කන් දෙන ලෙසද අග්‍රාමාත්‍ය වරයා ජනතාවගෙන් ඉල්ලා සිටියේය.( ඡායාරූප දිලීප් ජයසේකර )     ",
    "URL": "https://www.lankadeepa.lk/latest_news/සෙවනගල-අගමැති-ජන-හමුවේදී-ජගත්-පුෂ්පකුමාරට-විරෝධය/1-575743",
    "Category": "latest_news"
}