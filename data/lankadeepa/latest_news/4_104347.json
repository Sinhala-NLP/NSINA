{
    "Source": "www.lankadeepa.lk",
    "Timestamp": "None  2013 ජුනි මස 24",
    "Headline": "‘තරම දැන හැසිරෙනු ‘",
    "News Content": "තරම දැනගෙන හැසිරෙන්නැයි  ඉඩම් හා ඉඩම්  සංවර්ධන  ඇමැති ජනක බණ්ඩාර තෙන්නකෝන්  මහතා දඹුල්ල ආර්ථික  මධ්‍යස්ථානයේ පොසොන් තොරණ විවෘත කරමින්  ශ්‍රී ලංකාවේ දේශපාලනඥයිනට අවවාදයක්  කළේය.පළාත් සභා මන්ත්‍රීවරයකු  ගුරුවරියක දණ ගැස්සවු  සිද්ධිය  මතක් කැර දෙමින්  ඇමැති පැවසුවේ  තමන්ගේ පොසොන් පණිවුඩය මෙය බවයි.‘‘ අද දේශපාලනඥයා පාසල්වලට ගිහින්  ගුරුවරුන් දණ ගස්සවනවා‘‘ මම අධ්‍යාපන නියොජ්‍ය ඇමැතිගේ පුතා විදියට ඒ දවස් වල  පාසලේ ඉගෙන ගත්තා. කවුරුත් දන්නේ නැහැ, මම ඇමැතිගේ පුතා බව. දැන් මම අමැති . මගේ පුතාත්  පාසලේ ඉගෙන ගත්තා  හැබැයි ඇමැති පුතෙකු කියලා දැනගෙන හිටියේ කිහිප දෙනකු විතරයි.මම දේශපාලනඥයිනට අවවාද කරනවා  කරුණාකරලා තමන්ගේ තරම දැනගෙන  මිනිසුන් වගේ හැසිරෙන්න කියලා. එච්චරයි මට පොසොන් පණිවිඩය හැටියට කියන්න තියෙන්නේ.‘‘    ",
    "URL": "https://www.lankadeepa.lk/latest_news/‘තරම-දැන-හැසිරෙනු-‘/1-142358",
    "Category": "latest_news"
}