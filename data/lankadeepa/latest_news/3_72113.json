{
    "Source": "www.lankadeepa.lk",
    "Timestamp": "None  2016 සැප්තැම්බර් මස 01",
    "Headline": "“රාජ්‍ය ආයතන විකුණන් නෑ“",
    "News Content": "ධීවර සංස්ථාවේ සියලු අර්බුද විසඳා ලාභ ලබන තත්ත්වයකට පත් කිරීම සඳහා මූල්‍ය ආයෝජනයක් සිදු කර කළමනාකාරීත්වය බාර ගැනීමට පුද්ගලික අංශයට ආරාධනා කරන බව ධීවර අමාත්‍ය මහින්ද අමරවීර මහතා අද (01) පැවැසීය. ධීවර සංස්ථාව හෝ වෙනත් කිසිදු රාජ්‍ය ආයතනයක් හෝ පුද්ගලික අංශයට විකිණීමේ ප්‍රතිපත්තියකට වත්මන් ආණ්ඩුව පිවිස නැති බව කී අමරවීර මහතා ජාතික ධීවර ප්‍රතිපත්තියක් සැකසීම සඳහා කටයුතු යොදා ඇතැයි ද ඒ සඳහා නෝර්වේ රාජ්‍යයේ සහාය හිමිවන බව ද ප්‍රකාශ කළේය.ධීවර සංස්ථාව ආරම්භ කරන ලද්දේ 1964 වුවද සංස්ථාව ලාභ ලබා ඇත්තේ සිව් වතාවක් පමණක් යැයි ද ඔහු කීවේය.  ",
    "URL": "https://www.lankadeepa.lk/latest_news/“රාජ්‍ය-ආයතන-විකුණන්-නෑ“/1-453402",
    "Category": "latest_news"
}