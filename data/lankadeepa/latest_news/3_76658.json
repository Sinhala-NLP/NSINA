{
    "Source": "www.lankadeepa.lk",
    "Timestamp": "None  2016 මැයි මස 04",
    "Headline": "‘පොලිසිය රාජකාරිය හරියට කළ යුතුයි‘",
    "News Content": "නියෝජ්‍ය පොලිස්පති තනතුරු වල අවශ්‍යතාවයන් ඇතවී ඇති බවත් එම තනතුරු සදහා පත්විමට ජ්‍යෙෂ්ඨ පොලිස් අධිකාරි තනතුරේ වසර 5 ක් සිටීම මුලික සුදුසු කමක් වුවත් එය වසර 4 දක්වා අඩු කළ බවත් පොලිස් නිලධාරින්ගේ දුක් ගැනවිලි විමසා ඒවාට විසඳුමක් ලබා දීම මුලික අරමුණ බවත් පොලිස්පති පූජිත් ජයසුන්දර මහතා  මහනුවරදී දළඳා සමිඳු වැඳ පුදා ආශිර්වාද ලබාගැනීමට පැමිණි අවස්ථාවේ පැවැසිය.පොලිස්පතිවරයා අස්ගිරි - මල්වතු මහනාහිමිවරුද බැහැ දැක ආශිර්වාද ලබාගත්තේය.තිබ්බටුවාවේ ශ්‍රී සිද්ධාර්ථ සුමංගල මහනාහිමියෝ පොලිස්පති ලෙස පත්වු පුජිත් ජයසුන්දර මහතා සහකාර පොලිස් නිලධාරියකු ලෙස පත්වි ක්‍රමක් ක්‍රමයෙන් ආගම දහමට ලැදිව නිලයෙන් නිලය උසස්විම් ලබා තම චරිතයට කැළලක් වන ක්‍රියාවන් නොකර අවංක භාවයෙන් දක්ෂතාවයෙන් පිරිපුන්ව සේවය කළ නිසා 34 වැනි පොලිස්පති ලෙස පත්වීමට හැකියාව ලැබුණු බව පැවසූහ.ඉදිරියේදි පොලිස් සේවයටත් මහජනතාවටත් විශාල සේවයක් කිරිමට හැකියාව ලැබෙන්නට කියා තමන් පාර්ථනා කරන බවත් උන්වහන්සේ පැවසූහ.වරකාගොඩ ඥානරතන අස්ගිරි මහනාහිමියන් ද බැහැ දැක ආශිර්වාද ලබා ගත් අතර ජයසුන්දර මහතා ආගම මුලිකව යහපත් දිවි පැවැත්ම කරගෙන ධර්මානුකූලව ධෙර්යවන්ත ගමනක් ගිය බවත් නාහිමියෝ කීහ.මාධ්‍ය වේදින් හමුවේ පොලිස්පති මෙසේ අදහස් දැක්වීය.‘ධර්මානුකූලව ජීවත්විම හා උත්තරිතර සංඝරත්නය සමග තිබූ බැඳීම හා අවවාද අනුශාසනා ලබා පොලිස් සේවයේ නියැලිම නව පොලිස්පති තනතුර ලැබිමට මනා පිටු වහලක් වුණා. සෙංකඩකලගල පුරවරය මට මහා සුවිශේෂ ස්ථානයක් වුණා. ජ්‍යෙෂ්ඨ නියෝජ්‍ය පොලිපති තනතුරේ සිට පොලිස් කොස්තාපල් තනතුර දක්වා  ඉස්සර තිබුන අකාරයට නොව නව වැඩපිළිවෙළක් ක්‍රියාත්මක කර තිබෙනවා. අපි සියලු දෙනාම එකතු වෙලා පොලිස් කේෂත්‍රය තුළ වෙනසක් ඇති කරන්න ඕන. අපි අපේ රාජකාරිය හරියට කරන්න ‍ඕන‘පොලිස් මාධ්‍ය ප්‍රකාශක කාර්යාලය නැවැත්වූවේ වෙනත් විදිහකට ශක්තිමත්ව ප්‍රතිසංවිධානය කිරීමට බවත් ඒ ගැන සාකච්ඡා කර මාධ්‍යට අවශ්‍ය කරුණ අවශ්‍ය විදිහට දෙන්න ප්‍රතිසංවිධානය කළ යුතු බවත් පොලිස් මාධ්‍ය ප්‍රකාශක කාර්යාලය ඉවත් කිරීම සම්බන්ධයෙන් මාධ්‍යවේදියකු ඇසූ පැනයට පිළිතුරු ලෙස පොලිස්පතිවරයා කීය.   ",
    "URL": "https://www.lankadeepa.lk/latest_news/‘පොලිසිය-රාජකාරිය-හරියට-කළ-යුතුයි‘/1-411849",
    "Category": "latest_news"
}