{
    "Source": "www.lankadeepa.lk",
    "Timestamp": "2020 ජුනි මස 24",
    "Headline": "පාඨලී ඇතුළු තිදෙනෙක්ට අධි චෝදනා",
    "News Content": "(නිමන්ති රණසිංහ)වැලිකඩ ප්‍රදේශයේ රිය අනතුරට සහ ඊට පසු සිදුවූ සිද්ධීන්වලට අදාළව හිටපු අමාත්‍ය පාඨලී චම්පික රණවක මහතා ඇතුලු සැකකරුවෙන් තිදෙනාට එරෙහිව කොළඹ මහාධිකරණය හමුවේ වෙන් වෙන්ව අධිචෝදනා ගොනු කිරීමට පියවර ගන්නා බව නියෝජ්‍ය සොලිසිටර් ජනරාල් දිලීප පීරිස් මහතා කොළඹ අතිරේක මහේස්ත්‍රාත් කාංචනා එන්. සිල්වා මහත්මිය ඉදිරියේ කරුණු අනාවරණය කළේය.මෙම සිද්ධියට අදාළ මහේස්ත්‍රාත් පරීක්ෂණය අද (24) අධිකරණය හමුවේ යළි කැඳවූ අවස්ථාවේදී මෙම සිද්ධියේ සැකකරුවන් වන හිටපු අමාත්‍ය පාඨලී චම්පික රණවක, දිලුම් අමාත්‍යවරයාගේ රියැදුරා වශයෙන් කටයුතු කළ දිලුම් තුසිත කුමාර සහ වැලිකඩ පොලීසියේ හිටපු ස්ථානාධිපතිවරයා වන සහකාර පොලිස් අධිකාරී සුදත් අස්මඩලේ මහතා යන අයවලුන් ඇප මත සිටිමින් අධිකරණය හමුවේ පෙනී සිටියහ.   ",
    "URL": "https://www.lankadeepa.lk/latest_news/පාඨලී-ඇතුළු-තිදෙනෙක්ට-අධි-චෝදනා/1-574233",
    "Category": "latest_news"
}