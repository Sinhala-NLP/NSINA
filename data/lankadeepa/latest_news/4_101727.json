{
    "Source": "www.lankadeepa.lk",
    "Timestamp": "None  2013 ඔක්තෝබර් මස 08",
    "Headline": "ඩුබායි රන් වැසිකිළියෙන් නවදිල්ලියට",
    "News Content": "නවදිල්ලි බලා එමින් සිටි ගුවන් යානයක වැසිකිළියේ ඉන්දියා රුපියල් කෝටි නවය හමාරක්( ශ්‍රී ලංකා රුපියල් විසිඑක් කෝටියකට වැඩි මුදලක්) වටිනා රන් බිස්කට්  තිස් දෙකක් සඟවාගෙන ආ බව කියන  ශ්‍රී ලංකා වැසියෝ සිව් දෙනෙක් ඉන්දියාවේ ආදායම් බුද්ධි අංශය විසින් අත්අඩංගුවට ගනු ලැබුහ.ඩුබායි සිට චෙන්නායි ඔස්සේ නවදිල්ලියට ආ මගීන් ගැන සෝදිසියෙන් සිටි ඉන්දියා ආදායම් අංශය මුලින්ම ඩුබායි සිට ආ ශ්‍රී ලාංකිකයින් දෙදෙනකු අත්අඩංගුවට ගෙන ඇත.බදු ගෙවිය යුතු කිසිවක් තමන් නොගෙනා බව පැවසුවත් වැසිකිළියෙන් රත්තරං සොයා ගැනීමට හැකි වු බවත් කුලියට ඔවුන් රන් හොරෙන් ගෙන එන්නන් බවත් ඉන්දියාව කියයි. ",
    "URL": "https://www.lankadeepa.lk/latest_news/ඩුබායි-රන්-වැසිකිළියෙන්-නවදිල්ලියට/1-175338",
    "Category": "latest_news"
}