{
    "Source": "www.lankadeepa.lk",
    "Timestamp": "None  2013 ජුලි මස 20",
    "Headline": "අධිවේගෙට දුන් නෝට්ටුවක් ගැන පොලිස් පරීක්ෂණ",
    "News Content": "දක්ෂිණ අධිවේගී මර්ගයේ කොට්ටාව පිවිසුමේදී, අධිකරණ නිලධරයකු දුන් රුපියල් දහසේ නෝට්ටුවක් ව්‍යාජ බව සොයා ගැනීමත් සමග හෝමාගම මහේස්ත්‍රාත්ට දන්වා සුදුසු පියවර ගැනීමට ක්‍රියා කළ බව අධිවේගී මාර්ග පොලිසිය කියයි.අධිකරණ නිලධරයා පවසා ඇත්තේ රුපියල් 14000ක චෙක්පතක් උසාවි ලේඛකාධිකාරී මගින් මාරුකර ගත්  මුදලේ මෙම දහසේ නෝට්ටුව තුබූ බවයි.ලේඛකාධිකාරීගෙන් ද ප්‍රකාශයක් ගැනීමට නියමිතය. අධිකරණ නිලධරයාගේ පැමිණිල්ල අනුව ඉදිරි ක්‍රියා මාර්ග ගැනීමට නියමිතය.මීට කළින් බැංකු නිලධාරිනියක ඉදිරිපත් කළ නොට්ටුවක් ව්‍යාජ බව අධිවේගී මාර්ග යන්ත්‍රවල සටහන් කළත් එම නෝට්ටුව හොඳ නොට්ටුවක් බව බැංකුව සහතික කළේය. ",
    "URL": "https://www.lankadeepa.lk/latest_news/අධිවේගෙට-දුන්-නෝට්ටුවක්-ගැන-පොලිස්-පරීක්ෂණ/1-153482",
    "Category": "latest_news"
}