{
    "Source": "www.lankadeepa.lk",
    "Timestamp": "2023 ජනවාරි මස 18",
    "Headline": "’’ෆොන්ටෙරා’’ ආණ්ඩුවට කිරි දෙයි",
    "News Content": "(අංජුල මහික වීරරත්න)ආහාර සුරක්ෂිතතාව සහ පෝෂණය වෙනුවෙන් රජය ගෙන යන වැඩපිළිවෙළ හා සම්බන්ධ වෙමින් ෆොන්ටෙරා බ්‍රෑන්ඩ්ස් ලංකා සමාගම,  ආර්ථික දුෂ්කරතාවයෙන් පෙළෙන අඩු ආදායම් ලාභී පවුල් වෙත බෙදා හැරීම සඳහා  කිරිපිටි ඇසුරුම් 69,102 ක් පරිත්‍යාග කිරීමට කටයුතු කර ඇත.එම පරිත්‍යාගය නවසීලන්ත  මහකොමසාරිස් මයිකල් ඇප්ලටන් (Michael Appleton) මහතා ඇතුළු නවසීලන්ත  නියෝජිතයන් පිරිසකගේ  සහභාගීත්වයෙන් ජනාධිපති කාර්යාලයේදී   සංකේතාත්මකව සිදු කරන ලදී.මෙලෙස පරිත්‍යාග වශයෙන් ලැබූ කිරිපිටි හඳුනාගත් පවුල් සඳහා  ප්‍රාදේශීය ලේකම් කාර්යාල මට්ටමින් බෙදා දීමට කටයුතු සූදානම් කර තිබේ.මෙම අවස්ථාවට ජනාධිපති  කාර්යල මණ්ඩල ප්‍රධානී ජාතික අරක්ෂාව පිළිබඳ ජනාධිපති ජේෂ්ඨ උපදේශක සාගල රත්නායක, ආහාර සුරක්ෂිතතාවය පිළිබඳ ජනාධිපති  උපදේශක මහාචාර්ය සුරේන් බටගොඩ, නවසීලන්තයේ නියෝජ්‍ය මහ කොමසාරිස් ඇන්ඩ්‍රෑ ට්‍රැවලර් (Andrew Traveller) මහත්වරු ඇතුළු පිරිසක්  සහභාගි වූහ.  ",
    "URL": "https://www.lankadeepa.lk/latest_news/’’ෆොන්ටෙරා’’-ආණ්ඩුවට-කිරි-දෙයි/1-627138",
    "Category": "latest_news"
}