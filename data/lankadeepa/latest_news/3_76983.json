{
    "Source": "www.lankadeepa.lk",
    "Timestamp": "None  2016 අප්‍රේල් මස 26",
    "Headline": "ඇන්තනී බලකායේ අණ දෙන්නා අත්අඩංගුවට",
    "News Content": "හිටපු කොටි නායක වේලුපිල්ලේ ප්‍රභාකරන්ගේ චාල්ස් ඇන්තනී බලකායේ අණ දෙන නිලධරයා වූ නගුලන් (ශිවමූර්තී කනපතිපිල්ලේ) යාපනයේ කෝපායිහිදී ඊයේ (26) අත්අඩංගුවට ගත් බව පොලිස් ආරංචිමාර්ග කියයි.2009 යුද්ධය අවසානයේ ඔහු සාමාන්‍ය වැසියෙකු ලෙස යාපනයේ කෝපායිහි පදිංචිව සිටියේය. චාල්ස් ඇන්තනී බලකායේ රාම් අත්අඩංගුවට ගැනීමෙන් පසුව ඔහුගෙන් ලද තොරතුරක් අනූව නගුලන් අත්අඩංගුවට ගන්නට ඇතැයි දැනගන්නට තිබේ.යුද්ධයෙන් පසුව නගුලන් සිය බිරිඳ සමඟ ජීවත් වූ බවත් ඔවුන්ට අවුරුදු 04 ක දරුවෙකු සිටින බවත් කියති. ",
    "URL": "https://www.lankadeepa.lk/latest_news/ඇන්තනී-බලකායේ-අණ-දෙන්නා-අත්අඩංගුවට/1-409233",
    "Category": "latest_news"
}