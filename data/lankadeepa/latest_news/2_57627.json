{
    "Source": "www.lankadeepa.lk",
    "Timestamp": "2018 මැයි මස 06",
    "Headline": "ආණ්ඩුවෙන් ඉවත් වෙන්න ශ්‍රීලනිපයට යෝජනා කරනවා - ජෝන් සෙනවිරත්න",
    "News Content": "අජිත්ලාල් ශාන්තඋදය  ශ්‍රීලනිපය ආණ්ඩුවෙන් ඉවත් විය යුතු යැයි ලබන 15 වැනිදා ශ්‍රීලනිප මධ්‍යම කාරක සභාවට යෝජනාවක් ගෙනන බවත්, එය සම්මත කරගෙන ශ්‍රීලනිපය ආණ්ඩුවෙන් ඉවත් වන බවත්   කම්කරුහා වෘත්තීය සබඳතා හිටපු අමාත්‍ය ශ්‍රී ලංකා නිදහස් පක්‍ෂයේ ජ්‍යෙෂ්ඨ උපසභාපති ඩබ්.ඩී.ජේ. සෙනෙවිරත්න මහතා පැවසීය.  ‘මේ ගමන එක්තරා විදියට ව්‍යාකූල බවක් පේනවා. අපේ පක්‍ෂය ඉන්නවා ආණ්ඩුව පැත්තේ. අපි යනවා විපක්‍ෂය පැත්තට. මේ මාසේ පහළොස් වෙනිදා අපි ශ්‍රීලනිප  මධ්‍යම කාරක සභාවට යෝජනාවක් ගේනවා මේ ආණ්ඩුවෙන් ශ‍්‍රීලංකා නිදහස් පක්‍ෂය ඉවත් විය යුතුයි කියලා. ඒ යෝජනාව ජයග‍්‍රහණය කරයි කියලා අපි බලාපොරොත්තු වෙනවා. ඒක ජයග‍්‍රහණය කළොත් මුලූ පක්‍ෂයට එනවා. එන්න බෑ කියලා කවුරුහරි කියනවනම් ඒ අයට යූඇන්පියට යන්න වෙනවා. එදාට ඒ ආණ්ඩුවේ ඉන්න  ඕනෑ අයට මැති ඇමතිවරුන් වශයෙන් ඉන්න වෙන්නේ එක්සත් ජාතික පක්‍ෂයේ අය විදියට. අපේ පක්‍ෂයේ ලේකම්, සන්ධානේ ලේකම් ඇතුළු තුන් හතර දෙනෙක් එක්සත් ජාතික පක්‍ෂයට බැඳෙයි කියලා මම හිතනවා. අනිත් අය අපිත් එක්ක විපක්‍ෂයට එයි කියලා විශ්වාසයක් තියනවා.‘  ",
    "URL": "https://www.lankadeepa.lk/latest_news/ආණ්ඩුවෙන්-ඉවත්-වෙන්න-ශ්‍රීලනිපයට-යෝජනා-කරනවා---ජෝන්-සෙනවිරත්න/1-528470",
    "Category": "latest_news"
}