{
    "Source": "www.lankadeepa.lk",
    "Timestamp": "2020 අප්‍රේල් මස 08",
    "Headline": "ලාංකික සම්භවයක් සහිත බ්‍රිතාන්‍ය වෛද්‍යවරයෙක් මරුට",
    "News Content": "කොරෝනා වයිරසය ආසාදනය වීමෙන් එංගලන්තයේ  සේවය කළ  ශ්‍රී ලාංකික සම්භවයක් යුතු බ්‍රිතාන්‍ය  වෛද්‍යවරයකු ද ජීවිතක්ෂයට පත්ව ඇතැයි බී.බී.සී පුවත් සේවය අද (08) වාර්තා කළේය .මෙලෙස ජීවිතක්ෂයට පත්ව ඇත්තේ  දශය 4 තිස්සේ බ්‍රිතාන්‍යයේ  ජීවත් වූ වෛද්‍ය ඇන්ටන් සෙබස්තියන්පිල්ලේ නැමැති 70 හැවිරිදි ලාංකික සම්භවයක් සහිත පුද්ගලයෙකි.කොරෝනා ⁣වයිරස ආසාදනය වීමෙන් දැඩි ලෙස අසනීප වූ හෙතෙම ඉකුත් මාර්තු 31 ලන්ඩන් යි කින්ග්ස්ටන් රෝහලේ දැඩි සත්කාර ඒකකයට ඇතුලත් කර ඇති බවද බී.බී.සී පුවත් සේවා වාර්තා වේ වැඩිදුරටත් සදහන් වේ. එම වෛද්‍යවරයා දින  හතරක් එම  රෝහල් දැඩි සත්කාර ඒකකයේ ප්‍රතිකාර ලබමින් සිටියදී ඉකුත් සෙනසුරාදා ජීවිතක්ෂයට පත්  ඇතැයිද එම වාර්තාවේ වැඩිදුරටත් සදහන් වේ 1967 වසරේදී පේරාදෙණිය වෛද්‍ය විද්‍යාලයෙන්ලං කාවේ සහතික ලත් වෛද්‍ය උපාධිය හිමිකරගත් ඔහු ඉන්පසුව බ්‍රිතාන්‍යයේ  සුපිරි පෙලේ රෝහල් කිහිපයකම විශේෂඥ වෛද්‍යවරයෙකු ලෙස සේවය කර ඇති බවද පැවසේ මේ අතර මියගිය වෛද්‍යවරයා වයිරසය ආසාදනය වීමට පෙර අවසන් වරට  මාර්තු 20 වැනිදා එරට  සවුත් වෙස්ට් ලන්ඩන් රෝහලේ සේවය කල බවද බී.බී.සී පුවත් සේවා වාර්තාවේ වැඩිදුරටත් දැක්වේ.(125)  ",
    "URL": "https://www.lankadeepa.lk/news/ලාංකික-සම්භවයක්-සහිත-බ්‍රිතාන්‍ය-වෛද්‍යවරයෙක්-මරුට/101-569952",
    "Category": "latest_news"
}