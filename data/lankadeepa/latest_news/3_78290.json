{
    "Source": "www.lankadeepa.lk",
    "Timestamp": "None  2016 මාර්තු මස 20",
    "Headline": "රවී හොයන්න දිල්ලි මෙහෙයුමක්",
    "News Content": "සති කිහිපකට පෙර මුදල් අමාත්‍ය රවී කරුණානායක අන්තර්ජාතික මූල්‍ය අරමුදල නව දිල්ලියේ සංවිධානය කර තිබූ වැඩසටහනකට සහභාගී විය.වැඩසටහන අවසානයේ ඉන්දියා ආර්ථික අමාත්‍යංශයේ නිලධරයෝ රවී කරුණානායක මහතා සෙවූහ.නමුත් ඔහුව සොයාගැනීමට නොහැකිවිය.සියලුදෙනාම කලබලයට පත්වූහ.රටක අමාත්‍යවරයකු අතුරුදන්වීම යනු සුළුකොට තැකිය හැක්කක් නොවේ.නමුත් පසුව අනාවරණය වූයේ රවී කරුණානායක ඉන්දියාවේ තම සගයා වන එරට මුදල් අමාත්‍යවරයා සමග ‍සාකච්ඡාවක නිරතව සිට ඇති බවය.ඔහු එම සාකච්ඡාවට ගොස් ඇත්තේ අන්තර්ජාතික මූල්‍ය අරමුදලේ වැඩසටහන අවසාන වීමත් සමගම බවද හෙළි විය.කෙසේවුවත් මෙම හමුව පැවැත්වුණු බව නිල වශයෙන් තහවුරු කෙරෙන තොරතුරු හෝ ඡායාරූප හෝ කිසිවක් නොමැත.එය රහසිගතව පැවැත්වී ඇති බවක් සැකකළ හැකිය.   ",
    "URL": "https://www.lankadeepa.lk/latest_news/රවී-හොයන්න-දිල්ලි-මෙහෙයුමක්/1-396817",
    "Category": "latest_news"
}