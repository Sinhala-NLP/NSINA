{
    "Source": "www.lankadeepa.lk",
    "Timestamp": "2021 ඔක්තෝබර් මස 21",
    "Headline": "දුම්රිය දුවන්නේ නැති හේතු කියන්න",
    "News Content": "(යොහාන් භාසුර)නිසි සෞඛ්‍ය ආරක්‍ෂණ ක්‍රමවේද අනුව දුම්රිය ධාවනය ආරම්භ කරන ලෙස සහ දුම්රිය ධාවනය ආරම්භ කළ නොහැකි නම් ඒ සඳහා බලපා ඇති හේතු මොනවාදැයි දැනුවත් කරන ලෙසත් ඉල්ලමින් දුම්රිය වෘත්තීය සමිති සන්ධානය ප්‍රවාහන අමාත්‍ය පවිත්‍රා වන්නිආරච්චි මහත්මියට ලිපියක් යොමුකර තිබේ.පළාත් සංචරණ සීමා පැවතිය ද රාජ්‍ය සහ පෞද්ගලික අංශයේ බොහෝ ආයතන, පාසල්, කඩ සාප්පු ආදිය විවෘත කර බස් ධාවනය ආරම්භ කරමින් දුම්රිය සේවකයන් බොහෝ දෙනෙක් රාජකාරියේ නිරත වෙමින් රටේ බොහෝ කටයුතු සාමාන්‍ය පරිදි පවත්වාගෙන යන බවත් එවැනි තත්වයක් තුළ දුම්රිය ධාවනය නොවීම ප්‍රවාහන මාධ්‍ය ලෙස දුම්රිය පාවිච්චි කරන සියලුම දෙනා දැඩි දුෂ්කරතාවට පත්ව ඇති බවත් එම ලිපියේ සඳහන් වේ.අවස්ථා කීපයකදී දුම්රිය ධාවනය ආරම්භ කිරීමට සුදානම් වුවද නැවත දැනුම් දෙන තුරු දුම්රිය ධාවනය අත්හිටුවා ඇති බව කියන දුම්රිය වෘත්තීය සමිති සන්ධානය අනිකුත් සියලුම කටයුතු සාමාන්‍ය පරිදි පවත්වාගෙන යන්නේ නම් දුම්රිය ධාවනය පමණක් දින නියමක් නොමැතිව අත්හිටුවීම බරපතල තත්වයක් බවත් එම ලිපියේ වැඩි දුරටත් සඳහන් කර තිබේ.   ",
    "URL": "https://www.lankadeepa.lk/latest_news/දුම්රිය-දුවන්නේ-නැති-හේතු-කියන්න/1-601479",
    "Category": "latest_news"
}