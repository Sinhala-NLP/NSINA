{
    "Source": "www.lankadeepa.lk",
    "Timestamp": "2019 දෙසැම්බර් මස 06",
    "Headline": "ලංකාදීප ප්‍රාදේශීය මාධ්‍යවේදියෙකුට ප්‍රහාරයක්",
    "News Content": "(දසුන් රාජපක්ෂ)පුද්ගලයන් පිරිසක් විසින් කරන ලද පහරදීමකින් තුවාල ලැබූ ලංකාදීප ප්‍රාදේශීය මාධ්‍යවේදී තුසිත කුමාර ද සිල්වා මහතා සහ ඔහුගේ බිරිඳ අද (06) සවස රෝහල්ගත කර ඇතැයි අලුත්ගම පොලිසිය කියයි.මේ වන විට තුසිත කුමාර ද සිල්වා මහතා සහ ඔහුගේ බිරිඳ අලුත්ගම රෝහලේ නේවාසිකව ප්‍රතිකාර ලබන අතර ඔවුන්ගේ තත්ත්වය බරපතල නොවන බව අලුත්ගම රෝහලේ ප්‍රකාශකයකු සඳහන් කළේය.පහරදීමට පැමිණි පුද්ගලයන් තුසිත මහතාගේ නිවසට හානි කර ඔහු සන්තකයේ තිබූ ජංගම දුරකතනය සහ රුපියල් 5000 ක මුදලක් ද පැහැරගෙන ගොස් ඇත.   ",
    "URL": "https://www.lankadeepa.lk/news/ලංකාදීප-ප්‍රාදේශීය-මාධ්‍යවේදියෙකුට-ප්‍රහාරයක්/101-561851",
    "Category": "latest_news"
}