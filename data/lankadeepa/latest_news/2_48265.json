{
    "Source": "www.lankadeepa.lk",
    "Timestamp": "2019 මැයි මස 16",
    "Headline": "හැඳුනුම්පත් දෙකක් සමඟ කාන්තාවක් අත්අඩංගුවට",
    "News Content": "(හිරාන් ප්‍රියංකර ජයසිංහ)පුත්තලම ප්‍රාදේශීය ලේකම් කාර්යාලයේ ආරක්ෂක රාජකාරිවල නිරතව සිටි ආරක්ෂක නිලධාරීන් එම කාර්යාලයට පැමිණි කාන්තාවක් සන්තකයේ තිබී ජාතික හැඳුනුම්පත් දෙකක් සොයා ගෙන ඇති බව පුත්තලම පොලිසිය කියයි.පුත්තලම ප්‍රාදේශීය ලේකම් කාර්යාලයේ ආරක්ෂාව සඳහා යොදවා ඇති සිවිල් ආරක්ෂක නිලධාරීන් විසින් සැකකාර කාන්තාව පරීක්ෂා කිරීමේ දී එම කාන්තාව සිවිල් ආරක්ෂක නිලධාරීන්ට හැඳුනුම්පත ලබා දී ඇති බවත් පසුව ඇගේ අත් බෑගය පරීක්ෂා කිරීමේදී අනෙක් හැඳුනුම්පත සොයා ගැනීමට හැකිවී ඇති  බවත් පොලිසි පැවැසීය.අත්අඩංගුවට ගත් මෙම කාන්තාව යාපනයේ සිට පුත්තලමට පැමිණ පුත්තලම දකුණ ග්‍රාම නිලධාරී කොට්ඨාසයේ පදිංචි කාන්තාවක බව පොලිසිය කීය.     ",
    "URL": "https://www.lankadeepa.lk/news/හැඳුනුම්පත්-දෙකක්-සමඟ-කාන්තාවක්-අත්අඩංගුවට/101-550583",
    "Category": "latest_news"
}