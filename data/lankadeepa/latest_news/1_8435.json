{
    "Source": "www.lankadeepa.lk",
    "Timestamp": "2022 දෙසැම්බර් මස 11",
    "Headline": "සරසවි සිසුන් හිටපු උපකුලපතිට සහ පුතාට පහරදීලා",
    "News Content": "(ෂේන් සෙනෙවිරත්න)පේරාදෙණිය විශ්ව විද්‍යාලයේ හිටපු උපකුලපති මහාචාර්ය අතුල සේනාරත්න මහතා පදිංචි විශ්ව විද්‍යාල භූමියේ පිහිටි නිල නිවස ඉදිරියට ඊයේ (10) රාත්‍රී 10 ට පමණ පැමිණ ඇති විශ්ව විද්‍යාල සිසුන් 300 කට අධික පිරිසක් එම නිල නිවස ඉදිරිපිට විරෝධතාවක් පවත්වා නිවසට පහර දි හිටපු උපකුලපතිවරයාට සහ ඔහුගේ පුත්‍රයාට පහරදී පේරාදෙණිය පොලිසිය පොලිසිය කියයි.මෙම පහරදීමට හේතුවී ඇත්තේ විශ්ව විද්‍යාල භූමියේ තිබූ විශ්ව විද්‍යාල සිසුන්ට අයත් යතුරු පැදි දෙකක් අනතුරට පත් කොට හිටපු උපකුලපතිවරයාගේ පුත්‍රයා පැදවූ බව කියන මෝටර් රථයෙන් පලාගිය බවට චෝදනා කරමිණි .කෙසේ නමුත් පේරාදෙණිය පොලීසියේ නිලධාරීන් පැමිණ සිසුන් විසුරුවා හැර අනතුර සිදු කළා යැයි කියන හිටපු කුලපතිවරයාගේ පුතා පොලිස් බාරයට ගෙන තිබේ .එම අවස්ථාවේ දී සිසුන් පහරදුන් බව සඳහන් කරමින් හිටපු උපකුලපති මහාචාර්ය අතුල සේනාරත්න මහතා පේරාදෙණිය ශික්ෂණ රෝහලට ඇතුළත් වී ප්‍රතිකාර ලබන අතර මහාචාර්යවරයාගේ පුත්‍රයා ද පහරකෑමට ලක්ව මහනුවර ජාතික රෝහලේ පොලිස් ආරක්ෂාව යටතේ ප්‍රතිකාර ලබමින් සිටින බව පොලීසිය කියයි .සිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නොමැත .   ",
    "URL": "https://www.lankadeepa.lk/latest_news/සරසවි-සිසුන්-හිටපු-උපකුලපතිට-සහ-පුතාට-පහරදීලා/1-625008",
    "Category": "latest_news"
}