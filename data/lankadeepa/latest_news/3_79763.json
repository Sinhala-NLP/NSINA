{
    "Source": "www.lankadeepa.lk",
    "Timestamp": "None  2016 පෙබරවාරි මස 02",
    "Headline": "‘එන්සිනා‘ දිවි රඟ මඩලට සමුදෙයි",
    "News Content": "ජනප්‍රිය රංගන ශිල්පිනියක වූ සුසිලා කුරගම සඳුදා අභාවප්‍රාප්ත වූවාය.  මිය යන විට 72 වැනි වියේ පසුවූ ඇය ‘කෝපි කඩේ‘ ටෙලි නාට්‍යයේ ‘එන්සිනා‘ නමැති චරිතයෙන් ප්‍රේක්ෂක ආකර්ශනය දිනා ගත්තාය.කලක සිට රෝගාතුරව ශ්‍රී ජයවර්ධනපුර රෝහලේ ප්‍රතිකාර ලබමින් සිටි ඇය වේදිකා නාට්‍ය ඔස්සේ කලා ක්ෂේත්‍රයට පිවිසියාය. එළාර - දුටුගැමුණු, සරදියෙල් ආදී වේදිකා නාට්‍ය ඇයගේ රංගන කෞෂල්‍යය මනාව ප්‍රකට කළ නිර්මාණ විය.දරුවන් හය දෙනකුගේ මවක වූ සුසිලා කුරගම සිනමා නිර්මාණ කිහිපයකටද රංගනයෙන් දායකත්වය දුන්නාය.  ",
    "URL": "https://www.lankadeepa.lk/latest_news/‘එන්සිනා‘-දිවි-රඟ-මඩලට-සමුදෙයි/1-381806",
    "Category": "latest_news"
}