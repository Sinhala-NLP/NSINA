{
    "Source": "www.lankadeepa.lk",
    "Timestamp": "None  2016 පෙබරවාරි මස 15",
    "Headline": "පොලිස් පොතෙන්",
    "News Content": "අම්බලන්ගොඩ රන්දොඹේ දී යතුරුපැදියක් තාප්පයක ගැටීමෙන් පුද්ගලයකු (54) මියගොස් ඇතැයි අම්බලන්ගොඩ පොලිසිය කියයි.ගිරාදුරුකෝට්ට බෙලගන්විල මාර්ගයේ බෝගම්පිටියේ දී යතුරුපැදියක් කඩයක් ඉදිරිපිට සිමෙන්ති බැම්මක වැදීමෙන් 29 හැවිරිදි ගුරුවරයකු මියගොස් ඇතැයි පොලිසිය කියයි.තිස්සමහාරාම කොන්වැලෑනේ දී සිය නිවස අසළ කිරිදි ඔයේ දිය නාමින් සිටියදී කිඹුලකු විසින් ඩැහැගත් කාන්තාවකගේ (62) මළ සිරුර සොයාගත් බව පොලිසිය කියයි.කතරගම සිට වැලි ප්‍රවාහනය කරන බවට බලපත්‍ර ලබාගෙන හම්බන්තොට මල් ආර රක්ෂිතයේ කුරුදාන වැවෙන් වැලිකපා ප්‍රවාහනය කිරිමට සූදාමින් සිටි ට්‍රැක්ටර් තුනක් අත්අඩංගුවට ගත් බව තංගල්ල පොලිසිය කියයි.මිනුවන්ගොඩ  බලබෝව කණිටු  විද්‍යාලයේ  තුන ශ්‍රේණියේ ඉගෙනුම ලබන සිසුන්  විසිදෙනෙකු ආහාර  විස විමකින්  මිනුවන්ගොඩ  මහ රෝහලට  ඇතුළත්  කළ බව පොලිසිය කියයි.   ජායාරූප - ටෝනි  කරුණානායක  ",
    "URL": "https://www.lankadeepa.lk/latest_news/පොලිස්-පොතෙන්/1-385630",
    "Category": "latest_news"
}