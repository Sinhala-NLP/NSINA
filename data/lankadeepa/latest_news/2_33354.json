{
    "Source": "www.lankadeepa.lk",
    "Timestamp": "2021 මාර්තු මස 17",
    "Headline": "අසාද් සාලිගෙන් මාස තුනක් ප්‍රශ්න කරයි",
    "News Content": "(ශි‍්‍රනාත් ප‍්‍රසන්න ජයසුරිය සහ ඉන්දිකා රාමනායක)පාස්කු ප‍්‍රහාර මාලාව සම්බන්ධයෙන් අපරාධ පරීක්ෂණ දෙපාර්තමේන්තුව අත්අඩංගුවට ගත් ජාතික සමගි පෙරමුණේ නායක සහ හිටපු ආණ්ඩුකාර අසාද් සාලී මහතා මාස 3 රැඳවුම් නියෝග මත හරස් පොලිසියේ රඳවාගෙන ප‍්‍රශ්න කරන බව පොලිස් මාධ්‍ය ප‍්‍රකාශක නියෝජ්‍ය පොලිස්පති අජිත් රෝහණ මහතා පවසයි.ත‍්‍රස්තවාදය වැලැක්වීමේ පනත යටතේ මෙම රැු`දවුම් නියෝග ලබාගෙන ඇති බවද පොලිස් මාධ්‍ය ප‍්‍රකාශකවරයා කියා සිටියේය.පාස්කු ප‍්‍රහාර මාලාව සම්බන්ධයෙන් නීතිපතිවරයාගේ උපදෙස් මත අපරාධ පරීක්ෂණ දෙපාර්තමේන්තුව ඊයේ පස්වරුවේ කොල්ලූපිටිය ප‍්‍රදේශයේ දී ආසාද් සාලි මහතා අත්අඩංගුවට ගෙන තිබිණි.   ",
    "URL": "https://www.lankadeepa.lk/news/අසාද්-සාලිගෙන්-මාස-තුනක්-ප්‍රශ්න-කරයි/101-587482",
    "Category": "latest_news"
}