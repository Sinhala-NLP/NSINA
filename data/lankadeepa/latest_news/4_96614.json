{
    "Source": "www.lankadeepa.lk",
    "Timestamp": "None  2014 සැප්තැම්බර් මස 15",
    "Headline": "බැලූ බැල්මට ",
    "News Content": "බගවන්තලාව රොබිගල් වතුයායේ තේ දළු නෙලමින් සිටි කාන්තාවන් පස් දෙනකු ඇතුළු හත් දෙනකු බඹර ප්‍රහාරයකින් තුවාල ලබා රෝහල්ගත කැර ඇතැයි පොලිසිය කියයි.හබරණ පොළොන්නරුව මාර්ගයේ ධාවනය වෙමින් තිබූ කැබ් රථයක දොර ඇරී පිටතට විසිවූ පුද්ගලයකු (91) මියගොස් ඇතැයි පොලිසිය කියයි.අලවතුගොඩ අකුරණ ගරාජයක ඇතිවූ ගින්නක් මහනුවර ගිනි නිවීමේ ඒකකය විසින් මැඩපැවැත්වූ බවත් එහි තිබූ වාහන දෙකක් විනාශ වී ඇති බවත් පොලිසිය කියයි.කොක්කඩිචෝලේ කෝවිලක පැවති තේරු උත්සවයක දී කරත්තය ඇදගෙන ගිය පුද්ගලයකු එහි රෝදයට යටවීමෙන් මියගොස් ඇතැයි පොලිසිය කියයි.  ",
    "URL": "https://www.lankadeepa.lk/latest_news/බැලූ-බැල්මට/1-262817",
    "Category": "latest_news"
}