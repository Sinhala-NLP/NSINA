{
    "Source": "www.lankadeepa.lk",
    "Timestamp": "2018 අගෝස්තු මස 17",
    "Headline": "සයිටම් ශිෂ්‍ය දෙමාපිය සංගමයෙන් ජනපතිට ලිපියක්",
    "News Content": "ශිරාන් රණසිංහ සයිටම් ප්‍රශ්නයට සාධනීය විසඳුමක් ලබාදී  ඇති නිසා සයිටම් ආයතනය පිළිබඳව සත්‍ය හෙළි කළ ශිෂ්‍යයින්ට එරෙහිව ක්‍රියාත්මක නීතිමය පියවර ද නතර කිරිමට මැදිහත්වන ලෙස වෛද්‍ය පීඨ ශිෂ්‍ය දෙමාපිය සංගමය ලිපියක් යවමින් ජනාධිපති මෛත්‍රීපාල සිරිසේන මහතාගෙන් ඉල්ලා සිටියි.සයිටම් වෛද්‍ය උපාධිය පිළිබඳ අඩුපාඩු පෙන්වා දුන්නේ මේ රටේ සමස්ත ජනතාව වෙනුවෙන් බවද දෙමාපියෝ කියා සිටිති.වෛද්‍ය පීඨවල අඩුපාඩු පිළිබඳ සොයා බැලීමට කමිටුවක් පත්කරන ලෙසත්  එම කමිටු නිර්දේශ මත වෛද්‍ය පීඨවල ඇති අඩුපාඩු සකසන ලෙසද වෛද්‍ය පීඨ ශිෂ්‍ය දෙමාපිය සංගමය එම ලිපියෙන් තවදුරටත් ඉල්ලා තිබේ.  ",
    "URL": "https://www.lankadeepa.lk/latest_news/සයිටම්-ශිෂ්‍ය-දෙමාපිය-සංගමයෙන්-ජනපතිට-ලිපියක්/1-534806",
    "Category": "latest_news"
}