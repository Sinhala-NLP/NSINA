{
    "Source": "www.lankadeepa.lk",
    "Timestamp": "2020 මාර්තු මස 27",
    "Headline": "රත්නපුර ඇඳිරි නීතිය ලිහිල් නොකරන්නැයි ඉල්ලයි",
    "News Content": "අජිත්ලාල් ශාන්තඋදයරත්නපුර දිස්ත‍්‍රික්කය තුල පවතින ඇදිරිනීතිය ලිහිල් නොකර ඉදිරියටම පවත්වාගෙන යන ලෙස රත්නපුර දිස්ත‍්‍රික් කොරෝනා මර්දන කමිටුව රජයට යෝජනා කරයි.රත්නපුර දිස්ත‍්‍රික්කයේ පනවා ඇති ඇදිරිනීතිය ලබන සදුදා (30) උදේ 06.00ට පැය කිහිපයකට ඉවත් කිරිමට නියමිතය.සබරගමු පළාත් ආණ්ඩුකාර ටිකිරි කොබ්බෑකඩුව මහතාගේ සහ රත්නපුර දිස්ත‍්‍රික් ලේකම් මාලනී ලොකුපෝතාගම මහත්මියගේ ප‍්‍රධානත්වයෙන් සබරගමු පළාත් සභාවේ, මධ්‍යම රජයේ, පොලීසියේ , හමුදාවේ ඉහළ නිලධාරීන්ගෙන් රත්නපුර දිස්ත‍්‍රික් කොරෝනා මර්ධන කමිටුව සැදුම්ලත්ය.පසුගිය 26දා රාත‍්‍රී 07.30ට අවසන්වූ කමිටු රැස්වීමේ දී ඉහත තීරණයට එළඹිනි.දැනට දැඩි අවදානම් දිස්ත‍්‍රික්ක ලෙස හදුන්වා ඇති කොළඹ සහ කලූතර දිස්ත‍්‍රික් දෙකට රත්නපුර දිස්ත‍්‍රික්කය මායිමව ඇති නිසා ඇදිරිනීතිය ලිහිල් කරන වේලාවන් වලදී එම දිස්ත‍්‍රික් දෙකෙන් මහජනයා රත්නපුර දිස්ත‍්‍රික්කයට ඇතුලූවීමට දැඩි උත්සාහයක් ගන්නා බව කමිටුව නියෝජනය කරන පොලීසිය සදහන් කළේය.එසේම ඇදිරිනීතිය ලිහිල් කළ කාලයේ නගරවලට පැමිණි ජනයා සෞඛ්‍ය උපදෙස් නොතකමින් හැසිරීම වයිරසය පැතිරයාමේ අවදානම ඉහළ නංවන බව සෞඛ්‍ය බලධාරිහු පෙන්වාදුන්හ.එසේ පැමිණෙන පුද්ගලයන් සම්බන්‍ධයෙන් කොවිඩු 19 වයිරසය ආසාදිතයන් ද, ස්වයං නිරෝධායනයන්ට ලක්වූවන්ද, ආසාදිතයන් ඇසුරු කළ පුද්ගලයන්ද යන්න සම්බන්‍ධයෙන් සමූපකාර සහ පෞද්ගලික වෙළදුන්ගේ සහාය මත ප‍්‍රාදේශීය ලේකම්වරුන්ගේ අධීක්‍ෂණයෙන් ග‍්‍රාමනිලධාරී වසම්වල ජනතාවට නිවෙස් වලට අත්‍යවශ්‍ය ආහාර වර්ග සහ එළවලූ ලබාදීමේ ජංගම වෙළද සේවයක් ආරම්භ කිරීමට ද මෙහිදී තීරණය විය.එසේ වුවහොත් මහජනයාට කණ්ඩායම් වශයෙන් එක්රැස් වන්නට හෝ නගරයට පැමිණීමට අවශ්‍ය නොවන නිසා ඇදිරිනීතිය දිගටම පවත්වාගෙන යාම සුදුසු බවට දීර්ඝ සාකච්ඡුාවකින් පසු රජයට යෝජනා කිරිමට තීරණය විය.ඇදිරිනීතිය ක‍්‍රියාත්මක වුව ද වෙනත් රෝග සදහා ප‍්‍රතිකාර ගැනීමේ සෞඛ්‍ය සේවා සහ ඖෂධහල් විවෘතව පවතී.වෛද්‍යවරයෙකුගේ නිර්දේශිත ඖෂධ තුන්ඩුව ඇදිරීනීති කාලයේ ඖෂධ හලක් වෙත පැමිණීමේ දී ආරක්‍ෂක අංශවලට පෙන්නූ විට ඇදිරිනීති කඩකිරීමට යටත් නොවන බව පොලීසිය මෙහිදී සදහන් කළේය.  ",
    "URL": "https://www.lankadeepa.lk/news/රත්නපුර-ඇඳිරි-නීතිය-ලිහිල්-නොකරන්නැයි-ඉල්ලයි/101-568932",
    "Category": "latest_news"
}