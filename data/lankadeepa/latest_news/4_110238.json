{
    "Source": "www.lankadeepa.lk",
    "Timestamp": "None  2012 දෙසැම්බර් මස 06",
    "Headline": "සුක්කානම බල්ලන්ට යයි",
    "News Content": "බල්ලන්ටත් රියදුරු පුහුණුව  දීමට සත්ව හිංසාවන්ට එරෙහි  නවසීලන්තයේ සංවිධානයක් සැරසෙයි.පුහුණුකරු මාක් වෙටේ පවසන අන්දමට මේ සදහා අයාලේ යන බල්ලන් තෝරා ගෙන ඇත.  මුලින්ම රෝද පුටුවක හැඩයට තනන මෝටර් රථයක අනුරුවක ආධාරයෙන් පුහුණුව ලබාදේ.මාක් පවසන අන්දමට ලොකුම අභියෝගය නම් තිරිංග,පැඩල හා ගියර, භාවිතා කිරීමට මේ සිව්පා රියදුරන්ට හුරු කිරීමය.සාර්ථක ලෙස මූලික පුහුණුව නිම කළ බල්ලන් කිහිප දෙනෙකු මේ දිනවල සැබෑ මෝටර් රථයක් පැදවීමට පුහුණුව ලබති. විශේෂ ඇටවුමක් ආධාරයෙන් ඔවුන්ගේ පසු පා පැඩල හා සබන්ධ කෙරෙන අතර පෙර පා සුක්කානම හැසිරවීමට හා ගියර මාරු කිරීමට යොදාගැනෙනු ඇත.මේ සතුන්ගේ හැකියා දැකීමෙන් හෝ සිය සුරතලූන්ට නිසි ලෙස සැළැකීමට මිනිසුන් යොමු වනු ඇතැයි තමන් අපේක්ෂා කරන බව මාක් කියයි.  ",
    "URL": "https://www.lankadeepa.lk/latest_news/සුක්කානම-බල්ලන්ට-යයි/1-82360",
    "Category": "latest_news"
}