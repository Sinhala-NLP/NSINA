{
    "Source": "www.lankadeepa.lk",
    "Timestamp": "None  2015 ජුලි මස 07",
    "Headline": "කෝප් කමිටුව ගැන රනිල්ගෙන් අදත් ප්‍රකාශයක්",
    "News Content": "පොදු ව්‍යවසාය පිළිබඳ පාර්ලිමේන්තු කමිටුවේ (කෝප්) වාර්තාව සම්බන්ධයෙන් අගමැති රනිල් වික්‍රමසිංහ මහතාගේ විශේෂ මාධ්‍ය සාකච්ඡාව මීට ටික වේලාවකට පෙර සිරිකොත පක්ෂ මූලස්ථානයේ දී ඇරැඹිණි.නියෝජ්‍ය ඇමැති එරාන් වික්‍රමරත්න මහතා ඇතුළු පිරිසක් ද ඊට සහභාගී වී සිටිති.ශ්‍රී ලංකා මහ බැංකු අධිපති අර්ජුන් මහේන්ද්‍රන්ගේ බෑණාගේ සමාගමට බැංකු බැඳුම්කර වැඩි මිලට විකිණීමෙන් අයුතු වාසි ගත්තැයි කියන පැමිණිල්ලක් සම්බන්ධයෙන් ඩී යූ ගුණසේකර මහතාගේ ප්‍රධානත්වයෙන් පරීක්ෂණයක් පැවැත්වූ නමුත් පාර්ලිමේන්තුව විසිරවීම නිසා වාර්තාව ඉදිරිපත් කිරීමට නොහැකි වූ බව සන්ධානය කියයි.(වීඩියෝ සනත් ඩෙස්මන්) ",
    "URL": "https://www.lankadeepa.lk/latest_news/කෝප්-කමිටුව-ගැන-රනිල්ගෙන්-අදත්-ප්‍රකාශයක්/1-330271",
    "Category": "latest_news"
}