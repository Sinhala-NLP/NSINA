{
    "Source": "www.lankadeepa.lk",
    "Timestamp": "None  2013 පෙබරවාරි මස 06",
    "Headline": "පාසලට තීන්ත ගන්න ගිහින් දැරිය උසාවියේ",
    "News Content": "රුපිල් තුන්සිය විස්සක් වටිනා පොල් ගෙඩි අටක්  සොරකම් කළැයි සැකපිට හොරණ මහෙස්ත්‍රාත් උසාවියට ඉදිරිපත් කළ දහතුන් හැවිරිදි පාසැල් දැරියක රුපියල් 50000 ක ශරීර ඇප මත මුදා හරින්නැයි  හොරණ වැඩ බලන මහෙස්ත්‍රාත් මානෙල් ගුණතිලක මහත්මිය නියෝග කළාය.පාසලේ තීන්ත ගෑම සදහා ඉල්ලා සිටි රුපියල් 800 සෙවීමට ඇය පොල් සොයා අසල වත්තකට ගොස් ඇතැයි ඇය වෙනුවෙන් නොමිලේ පෙනී සිටි නීතීවේදීන් වන තුෂාර ගුණරත්න සහ රොෂාන් දෙහිවල යන මහත්වරු කියා සිටියහ.හොරණ අරමනාගොල්ලේ කේ.ජී චන්ද්‍රසිරි පැමිණිලිකරුය. ",
    "URL": "https://www.lankadeepa.lk/latest_news/පාසලට-තීන්ත-ගන්න-ගිහින්-දැරිය-උසාවියේ/1-96735",
    "Category": "latest_news"
}