{
    "Source": "www.lankadeepa.lk",
    "Timestamp": "2019 සැප්තැම්බර් මස 12",
    "Headline": "ජනාධිපතිවරණය ජයගැනීමේ උපක්‍රමයක් සැකසෙයි",
    "News Content": "(අංජුල මහික වීරරත්න)එක්සත් ජාතික පක්ෂයේ මූලිකත්වයෙන් පිහිටුවන ප්‍රජාතන්ත්‍රවාදී ජාතික පෙරමුණ සතු ජනාධිපතිවරණය ජයගැනීමේ උපක්‍රමය සැකසීම සෞඛ්‍ය අමාත්‍ය රාජිත සේනාරත්න, මහාමාර්ග හා මාර්ග සංවර්ධන අමාත්‍ය කබීර් හෂීම්, රාජ්‍ය පරිපාලන අමාත්‍ය රංජිත් මද්දුම බණ්ඩාර අග්‍රාමාත්‍ය උපදේශක දිනේෂ් වීරක්කොඩි මහත්වරුන් වෙත පවරනු ලැබිණි.ඉහත කණ්ඩායම විසින් ජනාධිපතිවරණය ජය ගැනීමට ඉදිරිපත් කරන උපක්‍රම අග්‍රාමාත්‍ය රනිල් වික්‍රමසිංහ, නියෝජ්‍ය නායක සජිත් ප්‍රේමදාස සහ කතානායක කරු ජයසුරිය මහත්වරුන්ගේ අදහස් ලබාගැනීම සඳහා මෙම සති අන්තයේදීම යොමු කිරීමට නියමිතය. මෙම උපක්‍රමය මේ සති අන්තයේදී අග්‍රාමාත්‍ය රනිල් වික්‍රමසිංහ මහතාට බාර දීමට නියමිතය.ප්‍රජාතන්ත්‍රවාදී ජාතික පෙරමුණ ජනාධිපතිවරණය ජයග්‍රහණය කිරීමේ උපක්‍රමය සකස් කිරීමට තීරණය කෙරුණේ අග්‍රාමාත්‍ය රනිල් වික්‍රමසිංහ මහතා සහ එජාප නියෝජ්‍ය නායක, නිවාස ඉදිකිරීම් සහ සංස්කෘතික කටයුතු අමාත්‍ය සජිත් ප්‍රේමදාස මහතා අතර අරලියගහ මන්දිරයේ දී ඉකුත් දා පැවැත්වූ සාකච්ජාවලින් පසුවය.  ",
    "URL": "https://www.lankadeepa.lk/latest_news/ජනාධිපතිවරණය-ජයගැනීමේ-උපක්‍රමයක්-සැකසෙයි/1-556846",
    "Category": "latest_news"
}