{
    "Source": "www.lankadeepa.lk",
    "Timestamp": "2020 දෙසැම්බර් මස 15",
    "Headline": "උපරිමාධිකරණ සංකීර්ණයේ ගින්න ගැන හොයන්න සී.අයි.ඩී. කණ්ඩායම් 3 ක්",
    "News Content": " (ඉන්දිකා  රාමනායක සහ බිමල් ශ්‍යාමන් ජයසිංහ)උපරිමාධිකරණය  සංකීර්ණයේ  අබිලි  භාණ්ඩ සහිත ගබඩාවක අද (15) පස්වරුවේ හටගත් ගින්න සම්බන්ධයෙන් පරීක්ෂණ පැවැත්වීම සඳහා අපරාධ පරීක්ෂණ දෙපාර්තමේන්තුවේ කණ්ඩායම් තුනක් පත් කර ඇති බව පොලිස් මාධ්‍ය ප්‍රකාශක  නියෝජ්‍ය  පොලිස්පති  අජිත් රෝහණ මහතා පැවසීය.මෙම ගිනි නිවන හමුදාව සහ ගුවන් හමුදාව එක්ව පාලනය කළ බවත් මෙම ගින්නෙන් එහි ලේඛනාගාරයට හෝ කිසිදු දෙපළකට හානියක් සිදුව නොමැති බව ද අජිත් රෝහණ මහතා කියා සිටියේය.උපරිමාධිකරණයේ වායු සමනය පද්ධතිය සඳහා භාවිතා කර ඉන් ඉවත්කර තිබු  උපකරණ මෙම ගබඩාවේ තිබී ඇති බව ද අජිත් රෝහණ මහතා පවසයි.මෙම සිද්ධිය සම්බන්ධයෙන් රජයේ රස පරීක්ෂකවරයාගේ මතය සහ විදුලි ඉංජිනේරු වරයෙකුගේ මතයක් ලබාගැනීමට අවශ්‍ය කටයුතු සිදුකරන බවද අජිත් රෝහණ මහතා සඳහන් කළේය.අපරාධ  පරීක්ෂණ නිලධාරීන්ට අමතරව  පොලිස් අපරාධ ස්ථාන පරීක්ෂණ නිලධාරීන් ද එම ස්ථානයට ගොස් පරීක්ෂණ ආරම්භ කර විද්‍යාත්මක සාක්ෂි සොයා ගැනීම සඳහා කටයුතු  කරන බවද අජිත් රෝහණ මහතා වැඩිදුරටත් පැවසීය. ඡායාරූපය - ශාන්ත රත්නායක  ",
    "URL": "https://www.lankadeepa.lk/latest_news/උපරිමාධිකරණ-සංකීර්ණයේ-ගින්න-ගැන-හොයන්න-සී-අයි-ඩී--කණ්ඩායම්-3-ක්/1-583402",
    "Category": "latest_news"
}