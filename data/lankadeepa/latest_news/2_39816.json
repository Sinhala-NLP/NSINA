{
    "Source": "www.lankadeepa.lk",
    "Timestamp": "2020 අප්‍රේල් මස 09",
    "Headline": "බංග්ලාදේශයේ රෝහින්‍යා කඳවුරු ප්‍රදේශ අගුලු දමයි",
    "News Content": "කොරෝනා වෛරසය පැතිරයාමේ අවදානම හේතුවෙන් රෝහින්‍යා සරණාගත ප්‍රජාව වෙසෙන කඳවුරු පිහිටි බංග්ලාදේශයේ කොක්ස් බසාර් දිස්ත්‍රික්කය අගුලු දැමීමට බලධාරීන් පියවර ගෙන ඇත.  එරට දකුණු ප්‍රදේශයේ පිහිටි මෙම දිස්ත්‍රික්කයේ මියන්මාරයෙන් පලා ආ රෝහින්යා සරණාගත වැසියෝ මිලියනයකට අධික සංඛ්‍යාවක් වාසය කරති.දිස්ත්‍රික්කය අගුලු දැමීමත් සමග කිසිවෙකුට ඊට ඇතුළු වීමට හෝ ඉන් පිටවීමට ඉඩ නොදෙන බව බලධාරීහු පවසති.මේ වන විට කිසිදු කඳවුරකින් කොරෝනා වෛරසය ආසාදිතයින් වාර්තා වී නොමැත.එසේ වුවත් අඩු සෞඛ්‍ය පහසුකම්වලට පාලනය කළ නොහැකි ලෙස වෛරසය පැතිරී යනු ඇතැයි ආධාර ලබාදෙන ආයතනවල නියෝජිතයෝ බියෙන් පසුවෙති.සරණාගතයින් බොහෝ පිරිසක් 2017 වසරේදී මියන්මාරයේ සිදුවූ හමුදා මර්දනය හේතුවෙන් පැමිණි පුද්ගලයෝ වෙති.පුද්ගලයින් 750,000 කට අධික සංඛ්‍යාවක් දේශසීමාව තරණය කර බංග්ලාදේශයට පැමිණ එරට පදිංචිව සිටි සරණාගත ප්‍රජාව සමග ජීවත් වීමට පටන්ගෙන තිබේ.බංග්ලාදේශයෙන් මේ වන විට කොරෝනා වෛරසය ආසාදිත පුද්ගලයින් 330 දෙනෙකු වාර්තා වේ.වෛරසය හේතුවෙන් පුද්ගලයින් 21 දෙනෙකු මේ වන විට මරණයට පත්වී ඇති අතර සුවය ලැබූ සංඛ්‍යාව 33 ක් වෙයි.(බීබීසී ඇසුරෙනි)-226-  ",
    "URL": "https://www.lankadeepa.lk/latest_news/බංග්ලාදේශයේ-රෝහින්‍යා-කඳවුරු-ප්‍රදේශ-අගුලු-දමයි/1-570021",
    "Category": "latest_news"
}