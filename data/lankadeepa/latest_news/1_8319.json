{
    "Source": "www.lankadeepa.lk",
    "Timestamp": "2022 දෙසැම්බර් මස 13",
    "Headline": "පුංචි ඡන්දෙ කල් දැමුවහොත් ජනතාව පාරට බස්සනවා",
    "News Content": "(නිමල කොඩිතුවක්කු)ව්‍යවස්තා උප්පරවැට්ටි මගින් මැතිවරණ කල් දැමීමට  රනිල් වික්‍රමසිංහ ජනාධිපතිවරයා කටයුතු කළහොත්  ජනවාරි මාසයේ  ලක්ෂ ගාණනින් ජනතාව පාරට බස්සන බව සමගි ජන බලවේගයේ මාධ්‍ය ප්‍රකාශක පාර්ලිමේන්තු මන්ත්‍රී එස්. එම්. මරික්කාර් මහතා කොළඹදී  පැවසීය.එම ජන බලය හමුදාව පොලිසිය යොදා  මර්දනය කරන්නය කළ නොහැකි බව ජනාධිපතිවරයා ප්‍රමුඛ රජයට අවධාරණය කරන බවත් මන්ත්‍රීවරයා සඳහන් කළේය.එක්සත් ජාතික පක්ෂය ප්‍රමුඛ ආණ්ඩුවට ආසනවලට සංවිධායකවරු පත් කරගැනීමට සහ  අපේක්ෂකයන් සොයාගැනීමට නොහැකි වීම සම්බන්ධයෙන් රටේ ජනතාවට සහ විපක්ෂයට කළ හැකි දෙයක් නොමැති බවත් කොළඹ මාක්ස් ප්‍රනාන්දු මාවතේ විපක්ෂනායක කාර්යාලයේ පැවති මාධ්‍ය හමුවකදී ඔහු පැවසීය.අන්ත පරාජයට පත්වන බව දැන දැන මැතිවරණය කල් දැමීමට රජය  නොයෙකුත් උපක්‍රම යොදමින් සිටින බවත් ජනතාවට සහ මැතිවරණයට බයේ මැතිවරණ නොපැවැත්වීම ප්‍රජාතන්ත්‍රවාදී මූලධර්මයන්ට එල්ල කරන බරපතළ හානියක් බවත් ඔහු තවදුරටත් කීවේය.  ",
    "URL": "https://www.lankadeepa.lk/news/පුංචි-ඡන්දෙ-කල්-දැමුවහොත්-ජනතාව-පාරට-බස්සනවා/101-625175",
    "Category": "latest_news"
}