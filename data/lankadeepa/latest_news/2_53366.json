{
    "Source": "www.lankadeepa.lk",
    "Timestamp": "2018 සැප්තැම්බර් මස 28",
    "Headline": "ගෝඨාභය රාජපක්ෂගේ ආරක්ෂාව වෙනුවෙන් දිනක වියදම ලක්ෂ 35 ක්",
    "News Content": "( නිමල කොඩිතුවක්කු)හිටපු ආරක්ෂක ලේකමි ගෝඨාභය රාජපක්ෂ මහතාට  ප්‍රමාණවත් ආක්ෂාවක් ලබා දී ඇති බවත් ඒ වෙනුවෙන්  දිනකට රුපියල් ලක්ෂ 35 ක් වැය වන බවත් නීතිය හා සාමය පිළිබඳ නියෝජ්‍ය ඇමැති   නලින් බණ්ඩාර මහතා පැවසීය.සිරිකොත පක්ෂ මුලස්ථානයේ අද (28) පැවැති මාධ්‍ය හමුවකදී නියෝජ්‍ය අමාත්‍යවරයා මේ බව පැවසීය.ගෝඨාභය රාජපක්ෂ මහතාගේ  ආරක්ෂාව  වෙනුවෙන් ආරක්ෂක නිලධාරීන් 70 ක් යොදවා සිටින අතර  පොලිස් විශේෂ කාර්ය බළකා සෙබලුන් 42 ක් හා යුද හමුදා නිලධරීන් 28 ක් ඒ අතර සිටින බවද හෙතෙම සඳහන් කළේය.හිටපු යුද හමුදාපති වත්මන්  වනජීවි තිරසර සංවර්ධන අමාත්‍යවරයා වන  සරත් ෆොන්සේකා මහතාගේ ආරක්ෂාව වෙනුවෙන් යොදවා ඇත්තේ 20 දෙනකුගෙන් සමන්විත ආරක්ෂක අංශයක් බවද පැවසු නියෝජ්‍ය අමාත්‍යවරයා වැඩි දුරටත් අදහස් දක්වමින් සඳහන් කළේ  හිටපු ජනාධිපති මහින්ද රාජපක්ෂ මහතා ඔහුගේ ආරක්ෂාව වැඩි කරන්නැයි ඉල්ලීමක් කර ඇති බවට සඳහන් කර තිබුණුද මේ වන තුරු එවැනි ඉල්ලීමක් කර නොමැති බවයි.(ඡායාරූප - ජයමාල් චන්ද්‍රසිරි)  ",
    "URL": "https://www.lankadeepa.lk/latest_news/ගෝඨාභය-රාජපක්ෂගේ-ආරක්ෂාව-වෙනුවෙන්-දිනක-වියදම-ලක්ෂ-35-ක්/1-537486",
    "Category": "latest_news"
}