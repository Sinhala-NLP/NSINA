{
    "Source": "www.lankadeepa.lk",
    "Timestamp": "None  2014 නොවැම්බර් මස 20",
    "Headline": "වීසා නැති සංචාරකයෝ - 7",
    "News Content": "සැප්තැම්බර් සිට අප්‍රේල් අතර කාලයේ මෙරට තුරු ගොමු අතර සැරි සරමින් චිචිවිච්... චිචිවිච් යනුවෙන් හඬ නගමින් කුඩා කෘමි සතුන් ගිල දමන කොළ පැහැයෙන් යුතු කොළ ගස්රැවියා මෙරටට පැමිණෙන සංචාරක පක්ෂියෙක් හෙවත් නිහැරි කුරුල්ලෙකි.ඉංග්‍රීසි බසින් ග්‍රීනිෂ් වර්බ්ලර් Greenish Warbler යනුවෙන් හඳුන්වන මේ පක්ෂි විශේෂය සත්ත්ව විද්‍යාත්මකව පිලස්කෝපස් ට්‍රොචිලොයිඩස් phylloscopus trochiloides යනුවෙන් හැඳින්වෙයි. ලෝකයේ ගස්රැවියන් විශේෂ 45ක් පමණ සිටිති.හිමාල කඳු වැටියේ සහ ඊශාන දිග ඉන්දියානු කඳුවල සිට ඔවුන් මෙරටට පැමිණෙති. අඳුරු කොළ පැහැති කුඩා සිරුරකට හිමිකම් කියන කොළ ගස්ෙරැවියාගේ දිගැති ලා කහවන් ඇස්බැමක් දක්නට ඇත. යටිකය අඳුරු කහ පැහැයට හුරු සුදු පාටය.  ",
    "URL": "https://www.lankadeepa.lk/latest_news/වීසා-නැති-සංචාරකයෝ---7/1-276725",
    "Category": "latest_news"
}