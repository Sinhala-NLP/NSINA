{
    "Source": "www.lankadeepa.lk",
    "Timestamp": "2021 මැයි මස 31",
    "Headline": "දැඩිසත්කාර ඒකකයේ ඇඳන් පාවිච්චිය ඉහළට",
    "News Content": " (සුජිත් හේවාජුලිගේ )දැඩිසත්කාර ඒකකවල ඇඳන් පාවිච්චිය  පසුගිය සතියට සාපේක්ෂව මේ සතියේ ඉහළ ගොස් ඇතැයි  නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් මහතා පැවසීය .කොරෝනා ප්‍රතිකාර මධ්‍යස්ථාන සංඛ්‍යාවද මේ සතිය වන විට ඉහළ ගොස් ඇතැයි ඔහු ප්‍රකාශ කළේය.පසුගිය සතියේදී කොරෝනා මධ්‍යස්ථාන පැවතියේ 149කි.එය මේ සතිය වන විට 168ක් දක්වා  ඉහළ ගොස් ඇත .පසුගිය සතිය වනවිට  දැඩිසත්කාර ඒකක ඇඳන් පාවිච්චි වූයේ  60ක්  බවත්  එය  පෙරේදා වනවිට  හැත්තෑවක් දක්වා ඉහළ ගොස් ඇති බවත් නියෝජ්‍ය සෞඛ්‍ය සේවා අධ්‍යක්ෂ ජනරාල්වරයා කීය .මුළු  දිවයිනෙන්ම ඊයේ (30) දිනයේ දී වාර්තා වූ කොරෝනා රෝගීන් සංඛ්‍යාව 2859කි.ඉන් වැඩිම පිරිසක් එනම් 608ක්ම වාර්තාවූයේ කොළඹ දිස්ත්‍රික්කයෙනි. දෙවනුව වැඩිම රෝගීන් සංඛ්‍යාවක් වාර්තා වූයේ  ගම්පහ දිස්ත්‍රික්කයෙනි . එම සංඛ්‍යාව 547කි.    ",
    "URL": "https://www.lankadeepa.lk/latest_news/දැඩිසත්කාර-ඒකකයේ-ඇඳන්-පාවිච්චිය-ඉහළට/1-591564",
    "Category": "latest_news"
}