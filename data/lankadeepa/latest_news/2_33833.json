{
    "Source": "www.lankadeepa.lk",
    "Timestamp": "2021 පෙබරවාරි මස 24",
    "Headline": "බදුලු රෝහලේ සේවකයන්ගේ වැඩ ආවරණයට හමුදාව යොදවයි",
    "News Content": "(පාලිත ආරියවංශ)බදුල්ල මහ රෝහලේ සියලු කණිෂ්ඨ කාර්ය මණ්ඩලය අද(24) වැඩවර්ජනයක නිරතව සිටින අතර, මේ හේතුවෙන් සෞඛ්‍ය කටයුතු ආවරණය කිරීම සඳහා බදුල්ල එළදලුව යුද හමුදා කඳවුරේ යුද හමුදා සාමාජිකයන් 50 දෙනෙකු යෙදවා තිබේ. රැකියා ලක්ෂයේ වැඩසටහන යටතේ බහුකාර්ය සංවර්ධන විශේෂ කාර්ය බළකා දෙපාර්තමේන්තුව හරහා  බඳවා ගනු ලැබූ පිරිස රෝහල්වලට අනුයුක්ත කිරීම මගින් දැනට සේවය කරන සෞඛ්‍ය කාර්ය සහායක,  උපස්ථායක යන කාර්ය මණ්ඩලවල ශ්‍රේණීන් පහතවැටීමක් වන බවද, එය නිවැරදි කරන ලෙස ද බලකරමින්  සෞඛ්‍ය සේවා වෘත්තිය සමිති එකමුතුව දෙදින  වැඩ වර්ජනයක්  බදුල්ල මහ රෝහලේදී  අද (24) ක්‍රියාත්මක කළේය. හමුදා නිලධාරීන් පිරිස බදුල්ල මහ රෝහලේ හදිසි ප්‍රතිකාර ඒකකයේදී අවශ්‍ය කටයුතු සඳහා සූදානම් වූ ආකාරය ඡායාරූපවල දැක්වේ. රෝහලේ හදිසි ප්‍රතිකාර ඒකකයේ ප්‍රධානී වෛද්‍ය පාලිත රාජපක්ෂ මහතා ද ඡායාරූපයේ සිටී.  ",
    "URL": "https://www.lankadeepa.lk/latest_news/බදුලු-රෝහලේ-සේවකයන්ගේ-වැඩ-ආවරණයට-හමුදාව-යොදවයි/1-586540",
    "Category": "latest_news"
}