{
    "Source": "www.lankadeepa.lk",
    "Timestamp": "None  2013 මාර්තු මස 23",
    "Headline": "මාංචු ගලවාගෙන පැන ගිය සැකකරු රිමාන්ඩ්",
    "News Content": "අත් බෝම්බයක් සමග අසුවීමෙන් පසුව අසනීප වී පොලිස් රැකවල් මැද කරන්දෙණිය රෝහලේ ප්‍රතිකාර ලැබූ සැකකරුවකු මංචු ගලවාගෙන රෝහලෙන් පැන ගිය නමුත් යළි අල්ලා උසාවියට ඉදිරිපත් කිරීමෙන් පසු ලබන 4 වැනි දා දක්වා රිමාන්ඩ් කරනු ලැබීය.  බළපිටිය මහේස්ත්‍රාත් අසංක බෝදරගම මහතා විසින් රිමාන්ඩ් කරනු ලැබුයේ කරන්දෙණියේ ටී.එච්. සුනිල් (55) නම් පුද්ගලයෙකි.මාංචු ගැලවීමේ දී ඔහුගේ අත් දෙක හම ද ගැලවී ගොස් ඇතැයි පොලිසිය අධිකරණයට  දැන් විය. ඔහු ළඟ තිබූ බෝර දෙකක් තුවක්කු දෙකක් නිවසක සඟවා තිබියදී සොයාගත් බව කරන්දෙණිය පොලිසිය කියයි. මුරට සිටි පොලිස් කොස්තාපල් දෙදෙනාගේ වැඩ තහනම් කර ඇත. ",
    "URL": "https://www.lankadeepa.lk/latest_news/මාංචු-ගලවාගෙන-පැන-ගිය-සැකකරු-රිමාන්ඩ්/1-104446",
    "Category": "latest_news"
}