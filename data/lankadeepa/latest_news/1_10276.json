{
    "Source": "www.lankadeepa.lk",
    "Timestamp": "2022 ඔක්තෝබර් මස 26",
    "Headline": "ජාතික සැපයුම්දාම දිනයක් ප්‍රකාශයට පත්කෙරෙයි",
    "News Content": "(ඩයනා උදයංගනී)සෑම වසරකම ඔක්තෝබර් 24 වැනිදා ‘ජාතික සැපයුම්දාම දිනය’ ලෙස ප්‍රකාශයට පත්කිරීමට අමාත්‍ය මණ්ඩල අනුමැතිය හිමිව ඇත.කර්මාන්ත අමාත්‍ය වෛද්‍ය රමේෂ් පතිරණ මහතා ඉදිරිපත් කළ යෝජනාවකට මෙම අනුමැතිය හිමිවූ බව කැබිනට් ප්‍රකාශක, ප්‍රවාහන, මහාමාර්ග සහ ජනමාධ්‍ය අමාත්‍ය බන්දුල ගුණවර්ධන මහතා පැවසීය.අමුද්‍රව්‍යයක් නිමි භාණ්ඩයක් බවට පත්වන තෙක් සිදුවන සම්පූර්ණ ක්‍රියාවලිය සැපයුම්දාම කළමනාකරණය ලෙස හැඳින්වෙන බව ඇමතිවරයා සඳහන් කළේය.අමාත්‍යවරයා මේ බව පැවසුවේ රජයේ ප්‍රවෘත්ති දෙපාර්තමේන්තුවේ දී අද (26) පැවති කැබිනට් තීරණ දැනුම්දීමේ මාධ්‍ය හමුව අමතමිනි.පාරිභෝගික භාණ්ඩයක වටිනාකම උපරිම කිරීමට සහ වෙළඳපල තුළ තරඟකාරී වාසි ලබාගැනීම සඳහා ව්‍යාපාරයක සැපයුම්දාමයන් සංවර්ධනය කිරීමේ පිළිබඳව දේශීය ව්‍යාපාර හා ව්‍යවසායන් අතර, දැනුවත්භාවය වර්ධනය කිරීමේ අරමුණින් ජාතික සැපයුම්දාම දිනයක් ප්‍රකාශයට පත්කිරීමේ යෝග්‍යතාව සැපයුම් හා ද්‍රව්‍ය කළමනාකරණ ආයතනය මගින් පෙන්වා දී ඇති බැවින් මෙම තීරණය ගත් බව ද ඇමතිවරයා කීවේය.  ",
    "URL": "https://www.lankadeepa.lk/news/ජාතික-සැපයුම්දාම-දිනයක්-ප්‍රකාශයට-පත්කෙරෙයි/101-622191",
    "Category": "latest_news"
}