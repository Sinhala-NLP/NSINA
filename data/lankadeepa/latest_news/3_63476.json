{
    "Source": "www.lankadeepa.lk",
    "Timestamp": "2017 නොවැම්බර් මස 12",
    "Headline": "නව ව්‍යවස්ථාවක් අනවශ්‍ය බව රෝහණ සංඝ සභාව කියයි",
    "News Content": "(ක්‍රිෂාන් ජීවක ජයරුක්)රටේ දැනට පවතින තත්වය තුළ නව ආණ්ඩු ක්‍රම ව්‍යවස්ථාව ගෙන ඒමට රජය කිසිදු අයුරකින් ක්‍රියා නොකළ යුතු බවට ශ්‍යාමෝපාලි මහා නිකායේ ශ්‍රී රෝහණ සංඝ සභාවේ විධායක කාරක සංඝ සභාව ඒකමතිකව තීන්දු කළේය.කඹුරුපිටිය ඌරාපොල රතනජෝති පරිවෙණාස්ථ ශ්‍රී රෝහණ සංඝ සභා මූලස්ථානයේ පැවති එම සංඝ සභාවේ කාරක සභා රැස්වීමේදී එම යෝජනාව ඒකමතිකව සභා සම්මත විය.උඩුමලගල මහින්ද ශ්‍යාමෝපාලි මහා නිකායේ ශ්‍රී රෝහණ සංඝ සභාවේ මහ නාහිමියන්ගේ ප්‍රධානත්වයෙන් එම රැස්වීම පැවැත්විණි.එහිදී තීන්දු කරන ලද කරුණු පිළිබඳව මාධ්‍යයට අදහස් දැක්වු රෝහණ සංඝ සභාවේ අනුනායක හා ප්‍රධාන ලේඛකාධීකාරී ඕමාරේ කස්සප නාහිමියෝ මෙසේ කීහ.“දෙමසකට වරක් රැස්වෙන අප සංඝ සභාවේ කාරක සංඝ සභාව මහ නාහිමියන්ගේ ප්‍රධානත්වයෙන් රැස් වුණා. එහිදී රටේ පවතින තත්වය පිළිබඳව න්‍යාය පත්‍රයට අනුව කතා බහ කිරීමේදී අප සංඝ සභාවේ නියෝජ්‍ය ලේඛකාධිකාරී පරපාමුල්ලේ සුමන නාහිමියන් යෝජනාවක් ලෙස රටේ දැනට පවතින තත්වය තුළ නව ව්‍යවස්ථාවක් ගෙන ඒමට අවශ්‍යතාවයක් නොමැති බවට රජයට දැන්වීමේ යෝජනාවක් ඉදිරිපත් කළා. තවද පවතින ව්‍යවස්ථාව විධිමත්ව පවත්වා ගෙන යා යුතු බවද සංශෝධන අනවශ්‍ය බවද එසේ සංශෝධන ගෙන එන්නේ නම් එය මැතිවරණ ක්‍රමය වෙනස් කිරිමේ කරුණට පමණක් සීමා විය යුතු බවට ද තීරණය කළා. ඒ වගේම 13 වැනි ව්‍යවස්ථා සංශෝධනය බලාත්මක කරන්නේ නම් කිසිදු අයුරකින් විධායක ජනාධිපති ක්‍රමය අහෝසි නොකළ යුතු බවට ද තීන්දු වුණා. එම සම්පූර්ණ යෝජනාව මහ නාහිමියන් ප්‍රධාන කාරක සංඝ සභාව ඒකමතිකව සම්මත කළා.‘‘  ",
    "URL": "https://www.lankadeepa.lk/latest_news/නව-ව්‍යවස්ථාවක්-අනවශ්‍ය-බව-රෝහණ-සංඝ-සභාව-කියයි/1-520171",
    "Category": "latest_news"
}