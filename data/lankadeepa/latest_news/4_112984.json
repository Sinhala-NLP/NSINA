{
    "Source": "www.lankadeepa.lk",
    "Timestamp": "None  2012 අගෝස්තු මස 24",
    "Headline": "ධාතු වඳින්න කිලෝ මීටර් තුනක පෝලිමක්",
    "News Content": "සබරගමුවේ පැවැති අයහපත් කාලගුණය නිසා පැය හතර හමාරක ප්‍රමාදයකින් පසුව කපිලවස්තුපුර සර්වඥ ධාතු වහන්සේ අද පස්වරු 2.30ට අනුරාධපුර මහජන ක්‍රීඩංගනයට ගුවනින් වැඩම කරවනු ලැබූහ. ඒ වනවිටත් ධාතු වන්දනාව සඳහා පෙළ ගැසී සිටි පෝලිමේ දිග කිලෝ මීටර් තුනක් පමණ දික්විය. රුවන්වැලි චෛත්‍යාරාමධිපති පල්ලේගම හේමරත්න නාහිමියන් ඇතුළු මහා සංඝ රත්නය ද මැතිඇමැතිවරුන් ද මහජන ක්‍රිඩාංගනයේ සිට සම්බුද්ධ ජයන්ති විහාරය දක්වා ගමන් ගනිද්දී  ධාතූන් වහන්සේ රැගත් පෙරහැරේ ගමන් ගනිද්දී ගුවනින් මල් ඉසිණි.  ",
    "URL": "https://www.lankadeepa.lk/latest_news/ධාතු-වඳින්න-කිලෝ-මීටර්-තුනක-පෝලිමක්/1-60675",
    "Category": "latest_news"
}