{
    "Source": "www.lankadeepa.lk",
    "Timestamp": "2020 දෙසැම්බර් මස 11",
    "Headline": "අනුරාධපුර ගුවන් හමුදා කදවුර අසල ඩ්‍රෝන කැමරාවක් යවලා",
    "News Content": "(දයාරත්න ඇඹෝගම)                                                                                                     අනුරාධපුර ගුවන් හමුදා කදවුර ආසන්නයේ අනවසරයෙන් ඩ්‍රෝන කැමරාවක් ගුවන්ගත කළ කාන්තාවක් ඇතුළු පුද්ගලයන් පස් දෙනෙකු අත්අඩංගුවට ගත්බව අනුරාධපුර පොලිසිය කියයි.මෙසේ අත්අඩංගුවට ගෙන ඇත්තේ බොරලැස්ගමුව,ගනේමුල්ල,ඉබ්බාගමුව හා හොරණ පදිංචි කාන්තාවක් හා පිරිමි පුද්ගලයන් සිව් දෙනෙකි.අත්අඩංගුවට ගෙන ඇති මෙම පිරිස බොරලැස්ගමුව ප්‍රදේශයේ පවත්වාගෙන යන දැන්විම් ආයතනයක අයිතිකරැ හා ඔහුගේ සේවකයන් පිරිසකි.අනුරාධපුර,තම්මැන්නාපුර විදුහලට ආධාරදිම සදහා පසුගියදා පුද්ගලික ආයතනයක් එකගතාවය පළකොට ඇතැයි පොලිසිය කියයි.ඒ අනුව මෙම විදුහල පිළිබදව වාර්තාමය වැඩ සටහනක් නිෂ්පාදනය කරදෙන ලෙසට එම පුද්ගලික ආයතනය විසින් බොරලැස්ගමුව පිහිටි මෙම දැන්විම් ආයතනයට භාර කොට ඇති අතර ඒ අනුව ඔවුන් විසින් රැගත කිරිම් සදහා ඩ්‍රෝන කැමරාව ගුවන්ගත කොට ඇති බවද පොලිසිය සදහන් කළේය.අනුරාධපුර ගුවන් හමුදා කදවුර ආසන්නයේ මෙම පාසල පිහිටා ඇති අතර ඩ්‍රෝන කැමරාව ගුවන් ගතකරන අවස්ථාවේදි ඒ බව ගුවන් හමුදා කදවුරේ රේඩාර් පද්ධතියේ සටහන්ව තිබුණි.ඒ අනුව ගුවන් හමුදා කදවුරේ නිලධාරින් විසින් පොලිසියට කළ දැනුම්දිම මත අනවසරයෙන් ඩ්‍රෝන කැමරාවක් ගුවන්ගත කිරිමේ චෝදනාව මත මෙම පුද්ගලයන් හා ඩ්‍රෝන කැමරාව අත්අඩංගුවට ගෙන තිබේ.සැකකරැවන් පස් දෙනා අද(11)දින අධිකරණයට ඉදිරිපත් කිරිමට නියමිතය.සිද්ධිය සම්බන්ධයෙන් අනුරාධපුර පොලිසිය වැඩිදුර පරික්ෂණ පවත්වති   ",
    "URL": "https://www.lankadeepa.lk/latest_news/අනුරාධපුර-ගුවන්-හමුදා-කදවුර-අසල-ඩ්‍රෝන-කැමරාවක්-යවලා/1-583254",
    "Category": "latest_news"
}