{
    "Source": "www.lankadeepa.lk",
    "Timestamp": "None  2013 ජනවාරි මස 25",
    "Headline": "රිසානාගේ පැතුමක් හමුදාව ඉටුකරයි",
    "News Content": "මුතූර්, සාපිනගර්හි රිසානාගේ මව්පියනට නිවෙසක් ඉදිකිරීම සඳහා යුද හමුදාවේ 22 වැනි සේනාධිපති බි‍්‍රගේඩියර් අරුණ වන්නිආරච්චිගේ ප‍්‍රධානත්වයෙන් අද මුල්ගල් තැබිණි. පරිත්‍යාගශීලීන්ගේ දායකත්වයෙන් යුද හමුදාවේ 224 වැනි බළසේනා මූලස්ථානයේ කර්නල් විකුම් ලියනගේ ඉදිකිරීම් බාරව ක‍්‍රියාකරයි.සෞදි රජයෙන් හිසගසා මරාදැමුණු රිසානා ජීවත්වූයේ පොල් අතු පැළකය. රිසානාගේ මව අහමදු සෙයියදු පරීනා හා පියා මොහොමදු සුල්තාන් නෆීක්ද  මුල්ගල් තැබූහ. රිසානා ජීවත් වූ පැල්පත කඩා නොදමා මේ නිවෙස ඉදිකැරෙනුයේ රිසානාගේ මවගේ ඉල්ලීමක් අනුවය. ",
    "URL": "https://www.lankadeepa.lk/latest_news/රිසානාගේ-පැතුමක්-හමුදාව-ඉටුකරයි/1-94843",
    "Category": "latest_news"
}