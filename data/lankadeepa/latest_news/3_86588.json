{
    "Source": "www.lankadeepa.lk",
    "Timestamp": "None  2015 ජුනි මස 19",
    "Headline": "ටෝනි රණසිංහ අවසන් ගමන් යයි",
    "News Content": "අභාවප්‍රාප්ත ප්‍රවීණ රංගධර ටෝනි රණසිංහ මහතාගේ දේහය මහජන ගෞරවය සඳහා අද පෙරවරුවේ සිට සවස් වන තුරු කොළඹ හත ජාතික කලා භවනේ තැන්පත් කර තිබිණි.හිටපු ජනපතිනි චන්ද්‍රිකා බණ්ඩාරනායක කුමාරතුංග, සංස්කෘතික කටයුතු ඇමැති නන්දිමිත්‍ර ඒකනායක, නියෝජ්‍ය ඇමැති තිලංග සුමතිපාල ඇතුළු දේශපානඥයෝ ද, කලාකරුවෝ රැසක් ද අද පැමිණ අවසන් ගෞරව දැක්වූහ.ඉන් අනතුරුව දේහය මහබාගේ මත්තුමංගල ශ්‍රී හෘදය දේවස්ථානය වෙත දේව මෙහෙය පැවැත්වීම සඳහා රැගෙන යනු ලැබිණි.                   ",
    "URL": "https://www.lankadeepa.lk/latest_news/ටෝනි-රණසිංහ-අවසන්-ගමන්-යයි/1-326005",
    "Category": "latest_news"
}