{
    "Source": "www.lankadeepa.lk",
    "Timestamp": "2017 ජුලි මස 10",
    "Headline": "යකඩ කපන්න අනුමැතිය නොදුන් බව ගෝඨා කියයි",
    "News Content": "(ඉන්දිකා රාමනායක)කන්කසන්තුරේ සිමෙන්ති කර්මාන්ත ශාලාවේ ටොන් 600 ක  වටිනා යන්ත‍්‍ර  සුත‍්‍ර අබලි යකඩ වශයෙන් කපා ඉවත් කිරීමට තමන් කිසි අවස්ථාවක අනුමැතිය නොදුන් බවට හිටපු ආරක්ෂක ලේකම්  ගෝඨාභය රාජපක්ෂ මහතා අද (10) බරපතල වංචා දුෂණ පිළිබඳ ජනාධිපති විමර්ශන කොමිසම හමුවේ දිව්රුම් ප‍්‍රකාශයක් මගින් දැනුම් දුන් බව කොමිසම කියයි.අබිලි යකඩ කපා ඉවත් කිරීමට අවසර දුන්නේ   එවකට ආරක්ෂක ලේකම් වු ගෝඨාභය රාජප්කෂ මහතාගේ ලිඛිත  අනුමැතියක් යටතේ බවට ආරක්ෂක අමාත්‍යාංශය හිටපු අතිරේක ආරක්ෂක ලේකම්වරයකු වන සිරිපාල හෙට්ටිආරච්චි  මහතා කොමිසමට කළ ප‍්‍රකාශය අනුව  ඒ සම්බන්ධයෙන් ප‍්‍රකාශයක් ලබා ගැනීමට ගෝඨාභය රාජපක්ෂ මහතා අද කොමිසම හමුවට කැදවු අවස්ථාව් රාජපක්ෂ මහතා දිව්රුම් ප‍්‍රකාශක මගින් මේ පිළිබද දැනුම් දී ඇත.මේ සම්බන්ධයෙන් සිදුකළ පරීක්ෂණ සදහා ලබන 13 වැනි දින කොමිසම හමුවේ පෙනී සිටින ලෙසට    හිටපු හමුදාපති ජනරාල් දයා රත්නායක,   මේජර් ජනරාල්  මහින්ද හතුරුසිංහ ( විශ‍්‍රාමික),  මේජර් ජනරාල් උදය  ඇනස්ලි පෙරේරා (විශ‍්‍රාමික) , ආරක්ෂක අමාත්‍යාංශය හිටපු අතිරේක ආරක්ෂක ලේකම්වරයකු වන සිරිපාල හෙට්ටිආරච්චි  යන මහත්වරුන්ට නොතිසි නිකුත් කර තිබුණි.  ",
    "URL": "https://www.lankadeepa.lk/latest_news/යකඩ-කපන්න-අනුමැතිය-නොදුන්-බව-ගෝඨා-කියයි/1-514954",
    "Category": "latest_news"
}