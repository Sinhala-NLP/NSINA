{
    "Source": "www.lankadeepa.lk",
    "Timestamp": "2020 මැයි මස 22",
    "Headline": "මුදල් බෙදන්න ගිය කෝටිපති ව්‍යාපාරිකයා ඇතුළු පුද්ගලයන් 7 දෙනා රිමාන්ඩ්",
    "News Content": "බිමල් ෂ්‍යාමන් ජයසිංහ රාමසාන් උපවාසය නිමිත්තෙන් කෝටිපති ව්‍යාපාරිකයකු මාලිගාවත්ත ජුම්මා මස්හිද් පාරේ ගබඩා සංකීර්ණයක මුදල් බෙදා දීමට යාමේදී කාන්තාවන් තිදෙනෙක් තෙරපී මියයාම සම්බන්ධයෙන් අත්අඩංගුවට ගත් කෝටිපති ව්‍යාපාරිකයා ඇතුළු පුද්ගලයන් 7 දෙනා කොළඹ අලුත්කඩේ අංක 4 අධිකරණය වෙත ඉදිරිපත් කිරීමෙන් අනතුරුව ලබන මස 04 වෙනිදා දක්වා රිමාන්ඩ් බාරයේ තබන ලෙස අතිරේක  මහේස්ත්‍රාත් කාංචනා  නෙරංජි ද සිල්වා මහත්මිය නියෝග කළාය.මෙසේ රිමාන්ඩ් භාරයට පත් කරන ලද්දේ වාහන අමතර කොටස් අලෙවි කරන කෝටිපති ව්‍යාපාරිකයකු වූ දෙහිවල ප්‍රදේශයේ පදිංචි මොහොමඩ් සරූක් මොහොමඩ් ඉමිතියාස් ,ඔහුගේ පුතා වන මොහොමඩ් ඉමිතියාස් මොහොමඩ් නසීර් ,දෙහිවල ප්‍රදේශයේ පදිංචි මොහොමඩ් රිස්වාන් ,මාකුඹුර පදිංචි රාමලිංගම් යෝගේශ්වරම් ,නුවරඑළියේ පදිංචි මුබාරක් සංතුස් ,ලිදුල පදිංචි මරදමුත්තු ස්වාබලම් ,මට්ටක්කුලියේ පදිංචි ඉමාර් පාරුක් අහමඩ් යන අය වරුන්ය.ප්‍රධාන සැකකරු වන කෝටිපති ව්‍යාපාරිකයා පුද්ගලයන් අතර බෙදා දීම සදහා රැගෙන විත් තිබූ රුපියල් දාහේ කොළ පන්සියයක් එනම් ලක්ෂ 5 ක මුදලක් ද  බාරයට ගත් බව පොලිසිය අධිකරණයට දැන්වීය.සිද්ධියෙන් මියගොස් ඇත්තේ මාලිගාවත්ත ජුම්මා මස්ජිත් පාරේ සහ ලක්සිත සෙවණ නිවාස සංකීර්ණයේ පදිංචි කාරියන් වන මොහොමඩ් ෆවුනියා නිසා (59) ,උමා අකිලා (61) ,මොහොමඩ් ෆරීනා මුසම්මිල්  (68) යන තිදෙනායි.සිද්ධිය වූ ස්ථානයට ඊයේ සවස  කොළඹ අතිරේක මහේස්ත්‍රාත් කාංචනා නෙරංජලා ද සිල්වා මහත්මිය පැමිණි මූලික මහේස්ත්‍රාත් පරීක්ෂණය සිදු කළහ.   ",
    "URL": "https://www.lankadeepa.lk/latest_news/මුදල්-බෙදන්න-ගිය-කෝටිපති-ව්‍යාපාරිකයා-ඇතුළු-පුද්ගලයන්-7-දෙනා-රිමාන්ඩ්/1-572403",
    "Category": "latest_news"
}