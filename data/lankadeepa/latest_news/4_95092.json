{
    "Source": "www.lankadeepa.lk",
    "Timestamp": "None  2014 නොවැම්බර් මස 24",
    "Headline": "දයා ආනන්දගේ කවි දයාබර : ගැයුණි ලන්ඩනය මිහිරි කර",
    "News Content": "ලන්ඩන් නුවර පළ කැරෙන ‘ලංකා විත්ති‘ පුවත්පතේ සංස්කාරක දයා ආනන්ද රණසිංහ විසින් රචනා කැරුණු රුප කාව්‍ය පද්‍ය ග්‍රන්ථය පසුගියදා සාහිත්‍යය හා කාව්‍ය ළැදි විශාල රසික පිරිසකගේ සහභාගීත්වයෙන් ලන්ඩන් නුවරදී එළි දැක්විණි.ලංකාවිත්ති පුවත්පතෙහි සිංහල හා ඉංග්‍රීසි කාව්‍යයන්ද ඒවාට අදාළව ඇතුලත් කර තිබු ඡායාරුප අතරින් තෝරාගත් කවි රැසක් එක්තැන්කොට  රුප කාව්‍ය සංග්‍රහය රචනාකොට තිබුණි.ලන්ඩනයේ හිටපු ශ්‍රී ලංකා සහකාර මහ කොමසාරිස් නෙවිල් ද සිල්වා, මාධ්‍යෙවිදීන් මහ කොමසාරිස් කාර්යාලයේ වෛද්‍ය කෝකිලා වෛද්‍යරත්න ඇතුළු විශාල රසික පිරිසක් සහභාගී වුහ.සුජීව නිවුන්හැල්ල උත්සවය මෙහෙයැවීය. නෙවිල් ද සිල්වා, වෛද්‍ය උපාලි අබේසිරි, අනුර හෑගොඩ සහ දයා ආනන්ද රණසිංහ කතා පැවැත්වුහ.රූප කාව්‍ය සංග්‍රහයේ කවි 14 ක්  සුවිනීතා පෙරේරා ගායනා කළාය.ලංකා විත්ති පුවත්පත් වසර 16 ක් තිස්සේ නොකඩවා පළකරමින් ලොව වටා සිංහල පාඨකයින් වෙත නොමිලයේ බෙදා හැරෙයි.           ",
    "URL": "https://www.lankadeepa.lk/latest_news/දයා-ආනන්දගේ-කවි-දයාබර-:-ගැයුණි-ලන්ඩනය-මිහිරි-කර/1-277720",
    "Category": "latest_news"
}