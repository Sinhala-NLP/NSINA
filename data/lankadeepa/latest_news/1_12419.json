{
    "Source": "www.lankadeepa.lk",
    "Timestamp": "2022 අගෝස්තු මස 24",
    "Headline": "පාළුකඩවල වැවට එන අලින්ට නරඹන්නන්ගෙන් කරදර",
    "News Content": "(ඇන් ජේ පතිරාජ)ගල්ගමුව ,පාළුකඩවල වැවට එන අලි ඇතුන්  නැරැඹීමට එන අය තමන්ගේ යාන වාහන සතුන් අසළමට පැදවීම නිසා සතුන්ට හිංසනයන් මෙන්ම ජීවිත තර්ජනයක් ද පවතින බව ප්‍රදේශවාසිහු කියති.අලි ඇතුන් 100ක් පමණ පාළුකඩවල වැවට දිය බීමට සවස පහ - හය පමණ විට  පැමිණෙන බව ජනතාව කියති .අලි ඇතුන් වැව් දියට බැසිමෙන් පසු නරඹන්නන් සිය යාන වාහන රැගෙන වැව්පිටියට යන බවත් , ඇතැම් පිරිස් වැවෙන් ගොඩට පැමිණ කැලයට යන ඒ සතුන්ගේ මඟ අහුරන බවත් ,ඇතැමුන් සිය රථ සතුන් අසළට ම රැගෙන ගොස් සතුන්ට හිරිහැර වන පරිදි හැසිරෙන බව ජනතාව කියති.අලි ඇතුන්ගේ ඡායාරූප ගැනීමට පැමිණෙන ඇතැම් කැමරාකරුවන්ගෙන් ද මේ හිරිහැර සිඳුවෙන බව ජනතාව කියති.අලි ඇතුන් අසළට  යාම ජීවිත අවදානමක් ඇති කරුණක් බවත් ,සතුන් ප්‍රචණ්ඩ වීමටත් හේතුවක් බවත් ජනතාව පවසන අතර එය සතුන්ට හිංසනයක් බවත් පවසති.   ",
    "URL": "https://www.lankadeepa.lk/latest_news/පාළුකඩවල-වැවට-එන-අලින්ට-නරඹන්නන්ගෙන්-කරදර/1-618667",
    "Category": "latest_news"
}