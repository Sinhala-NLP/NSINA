{
    "Source": "www.lankadeepa.lk",
    "Timestamp": "None  2016 ජුලි මස 03",
    "Headline": "‘රජයේ රෝහලට ආවොත් පෞද්ගලික ලේ පරීක්ෂා බෑ‘",
    "News Content": "දෙසැම්බර් මාසයේ සිට රජයේ රෝහල්වලට ඇතුළු වන රෝගීන් පෞද්ගලික අංශයෙන් රුධිර පරික්ෂා කිරීමේ ක්‍රමවේදය තහනම් කරන බව සෞඛ්‍ය අමාත්‍ය රාජිත සේනාරත්න මහතා පවසයි.කෙසේ වෙතත් බාහිර රෝගී ප්‍රතිකාර අශයට පැමිණෙන රෝගීන් පෞද්ගලික අංශයෙන් රුධිර පරික්ෂා කිරීමේ කටයුතු නතර කිරීමට නොහැකි වී ඇති බව ද කී සෞඛ්‍ය අමාත්‍යවරයා රසායනාගාර සේවා ක්‍රියාත්මක සියලුම රෝහල්වලට ලේ පරික්ෂා කිරීමේ යන්ත්‍ර ලබාදීමට කටයුතු කරන බවද පැවසීය.මේ වන විට කොළඹ ජාතික රෝහලේ ප්‍රතිකාර සඳහා ඇතුළුවන රෝගීන්ට පෞද්ගලික අංශයෙන් රුධිර පරික්ෂා කිරීම තහනම් කර ඇති බවද සෞඛ්‍ය අමාත්‍යාංශය පවසයි.  ",
    "URL": "https://www.lankadeepa.lk/latest_news/‘රජයේ-රෝහලට-ආවොත්-පෞද්ගලික-ලේ-පරීක්ෂා-බෑ‘/1-433219",
    "Category": "latest_news"
}