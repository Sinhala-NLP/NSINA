{
    "Source": "www.lankadeepa.lk",
    "Timestamp": "2022 ජනවාරි මස 22",
    "Headline": "ලං.වි.මේ  තෝරාගත් සේවකයන්ට කෝටි ගණනින් මුදල් බෙදලා",
    "News Content": "(සුජිත් හේවාජුලිගේ )ශ්‍රී ලංකා විදුලිබල මණ්ඩලය අමාත්‍ය මණ්ඩල තීරණවලට සහ කළමනාකරණ සේවා චක්‍රලේඛයට පටහැනිව කාර්ය මණ්ඩල සඳහා පමණ ඉක්මවා වැටුප් සහ දීමනා ගෙවා ඇතැයි කියන සිද්ධීන් කිහිපයක් සම්බන්ධයෙන් ජාතික විගණන කාර්යාලය තොරතුරු අනාවරණය කරගෙන ඇත.මණ්ඩලය එලෙස නීති විරෝධී ආකාරයට වැටුප් සහ දීමනා සඳහා වැය කර ඇති මුදල රුපියල් කෝටි හාරදහස් පන් සිය එකොළහකට (4511) වැඩි බව එම විගණන කාර්යාලය පවසයි.මණ්ඩලය පාඩු ලැබීමට මෙවැනි නාස්තිකාර වියදම්ද හේතුවී ඇතැයි විගණන නිලධාරීහු පෙන්වා දෙති.ලංකා විදුලිබල මණ්ඩලය අමාත්‍ය මණ්ඩල තීරණවලට සහ කළමනාකරණ සේවා චක්‍රලේඛයට පටහැනිව 2019 වර්ෂයේදී ගෙවනු ලැබ ඇතැයි පැවසෙන කාර්ය මණ්ඩලයේ දීමනා සහ අනිකුත් වියදම්වල වටිනාකම රුපියල් කෝටි 171කි.මේ අතර අමාත්‍ය මණ්ඩල තීරණය ප්‍රකාරව 2009 වැටුප් සංශෝධනය යටතේ සේවකයන්ගෙන් අයකර ගත යුතුව තිබූ උපයන විට ගෙවීම් බදු එසේ අය නොකර ඒ වෙනුවෙන් රුපියල් කෝටි 491 ක මුදලක් මණ්ඩලය 2010-2019 අතර කාලයේදී අතිරේක වියදමක් ලෙස දරා ඇතැයි ජාතික විගණන කාර්යාලය නිකුත් කළ වාර්තාවක සඳහන් වේ.මෙයට අමතරව විදුලිබල මණ්ඩලයේ සේවකයන් සඳහා CA/WRIT/193/2015 දරණ උසාවි තීන්දුවට පටහැනිව 2019 වර්ෂයේදී රුපියල් කෝටි 3850 ක පමණ මුදලක් වැටුප් ලෙස ගෙවා ඇතැයි කියන සිද්ධියක් පිළිබඳවද විගණන අංශ තොරතුරු හෙළි කරගෙන ඇත.මේ අතර විදුලිබල පනතට පටහැනිව රජයේ ප්‍රසම්පාදන නීති අනුගමනය නොකර ගි.වො පැය 2165ක විදුලිය වෙනුවෙන් රැපියල් කෝටි 5400ක් වැයකර ජනන බලපත්‍ර නොමැති බලාගාරවලින් 2019වර්ෂයේදී හදිසි මිලදී ගැනීම් කර ඇතැයි කියන සිද්ධියක් පිළිබඳවද විමර්ශනවලදී තොරතුරු අනාවරණය වූ බව විගණන කාර්යාලය පවසයි.   ",
    "URL": "https://www.lankadeepa.lk/latest_news/ලං-වි-මේ--තෝරාගත්-සේවකයන්ට-කෝටි-ගණනින්-මුදල්-බෙදලා/1-606922",
    "Category": "latest_news"
}