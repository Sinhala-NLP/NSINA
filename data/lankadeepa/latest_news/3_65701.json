{
    "Source": "www.lankadeepa.lk",
    "Timestamp": "2017 ජුලි මස 13",
    "Headline": "හිටපු බ්‍රසීල ජනපතිට වසර නවයක සිර දඬුවමක්",
    "News Content": "හිටපු බ්‍රසීල ජනපති ලුවිස් ලුලා ද සිල්වා මහතා විසින් සිදු කරන ලදැයි සැලකෙන දුෂණ වලට වරදකරු වීම හේතුවෙන් ඔහුට බ්‍රසීල අධිකරණය විසින් වසර නවයහමාරක සිරදඬුවම් නියම කර ඇතැයි වාර්තාවේ.  ඩොලර් දසලක්ෂයකට අධික අල්ලස් ලබා ගැනීම හේතුවෙන් ඔහුට එම දඬුවම නියම වී ඇත. මෙම අල්ලස ඔහු ලබාගෙන ඇත්තේ නිවාඩු නිකේතනයක් නවීකරණය කිරීම සම්බන්ධයෙනි. මෙම තීන්දුවට එරෙහිව අභියාචනයක් ඉදිරිපත් කිරීමට නියමිත බැවින් එතෙක් ඔහු බන්ධනාගාරගත නොකරන බව ප්‍රකාශ වී ඇත. ලුලා ද සිල්වා මහතා මීළඟ බ්‍රසීල ජනපතිවරණය සඳහා සුදානම් වෙමින් සිටින බව ද පැවසේ. ඔහු අනෙක් අපේක්ෂකයන් අතර ඉදිරියෙන් සිටින බව විචාරකයෝ පවසති. (බීබීසී පුවත් ඇසුරිණි - 085)   ",
    "URL": "https://www.lankadeepa.lk/world_news/හිටපු-බ්‍රසීල-ජනපතිට-වසර-නවයක-සිර-දඬුවමක්/14-515100",
    "Category": "latest_news"
}