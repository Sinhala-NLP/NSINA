{
    "Source": "www.lankadeepa.lk",
    "Timestamp": "2020 නොවැම්බර් මස 16",
    "Headline": "හිඟ පොලිය - භාණ්ඩාගාර ණය රජයේ ආයෝජන ලෙස කපාහරින්නැයි ඉල්ලයි",
    "News Content": " (අජන්ත කුමාර අගලකඩ)ජාතික පශු සම්පත් සංවර්ධන මණ්ඩලයේ කිරි ගවයන් ආනයනය කිරීමේ ව්‍යාපෘතිය හේතුවෙන් ඇති වූ හිඟ ණය පොලිය සහ භාණ්ඩාගාර ණය මුදල් රාජ්‍ය ආයෝජන ලෙස සලකා කපාහරින්නැයි කෘෂිකර්ම අමාත්‍යාංශය කැබිනට් මණ්ඩලයෙන් ඉල්ලීමක් කර ඇත.පශු සම්පත් සංවර්ධන මණ්ඩලය සතු බෝපත්තලාව, මැණික් පාලම, ඩයගම සහ රිදියගම යන ගොවිපොළවලට 2012 දී සහ 2015 දී ඔස්ට්‍රේලියාවෙන් ආනයනය කරන ලද කිරි ගවයන්ගෙන් අපේක්ෂිත කිරි නිෂ්පාදනය ලබාගැනීමට නොහැකි වීමෙන් ආයතනයට දැඩි අලාභයක් සිදුව ඇත.මෙම ගවයන් ආනයනය කිරීම සඳහා ඔස්ට්‍රේලියානු රජයේ ආධාර යටතේ පශු සම්පත් සංවර්ධන මණ්ඩලයට රුපියල් කෝටි 618ක පමණ මුදලක් ද ලබා දී තිබූ අතර ඒ වෙනුවෙන් ගෙවීමට ඇති හිඟ පොලී මුදල රුපියල් කෝටි 56ක් පමණ වේ.මෙම ගවයන් ආනයනය කිරීම සඳහා මහා භාණ්ඩාගාරයෙන් ද රුපියල් කෝටි පහක ණය මුදලක් ද මණ්ඩලයට ලබා දී තිබිණි.  ",
    "URL": "https://www.lankadeepa.lk/latest_news/හිඟ-පොලිය---භාණ්ඩාගාර-ණය-රජයේ-ආයෝජන-ලෙස-කපාහරින්නැයි-ඉල්ලයි/1-582123",
    "Category": "latest_news"
}