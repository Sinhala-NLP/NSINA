{
    "Source": "www.lankadeepa.lk",
    "Timestamp": "None  2015 සැප්තැම්බර් මස 01",
    "Headline": "නියෝජ්‍ය කථානායක තිලංග සුමතිපාල",
    "News Content": "නව පාර්ලිමේන්තුවේ නියෝජ්‍ය කතානායක ලෙස එකසත් ජනතා නිදහස් සන්ධානයේ තිලංග සුමතිපාල මහතාගේ නම යෝජනා විය.ඔහුගේ නම යෝජනා කළේ හිටපු විපක්ෂ නායක නිමල් සිරිපාල ද සිල්වා මහතාය. සුමතිපාල මහතා නියෝජ්‍ය කතානායක ලෙස පත් කිරීමට කළ යෝජනාව ස්ථිර කරනු ලැබුවේ රවුෆ් හකීම් මහතා විසිනි. තිලංග සුමතිපාල මහතා මෙවර මහමැතිවරණයේදී කොළඹ දිස්ත්‍රික්කයෙන් තරග කර පරාජයට පත්වූ අතර පසුව සන්ධාන ජාතික ලැයිස්තුවෙන් පාර්ලිමේන්තුවට තෝරා ගැනිණි.නියෝජ්‍ය කාරක සභා සභාපති ලෙස දෙමළ ජාතික සන්ධානයේ සෙල්වම් අඩෛකලනාදන් මහතාද නිතරගයෙන් පත්විය. ඔහු දෙමළ ජාතික සන්ධානයට එක්වීමට පෙර දෙමළ ඊළාම් විමුක්ති සංවිධානයේ (ටෙලෝ) නායකයා විය. ",
    "URL": "https://www.lankadeepa.lk/latest_news/නියෝජ්‍ය-කථානායක-තිලංග-සුමතිපාල/1-344413",
    "Category": "latest_news"
}