{
    "Source": "www.lankadeepa.lk",
    "Timestamp": "None  2011 ඔක්තෝබර් මස 08",
    "Headline": "වෙරළ පාපන්දු තරගයේදී  ශී‍්‍ර ලංකාව නේපාලය පරදවයි",
    "News Content": "හම්බන්තොටදී පැවැත්වෙන පළමු දකුණු ආසියානු වෙරළ (බීච්) ක‍්‍රීඩා උළෙලේ තරග ආරම්භ කරමින් අද (8) පෙරවරුවේ පැවැති වෙරළ පාපන්දු තරගයේදී ශ‍්‍රී ලංකා ක‍්‍රීඩකයෝ ගෝල 11- 2 ක් ලෙස නේපාලය පරාජය කිරීමට සමත් වූහ.අර්ධ තුනකින් සමන්විත මෙම තරගයේ පළමු අර්ධ අවසානයේ 4- 0 කින්ද, දෙවැනි අර්ධයේදී 7- 1 කින් පෙරමුණ ගැනීමට ශ‍්‍රී ලංකා පිල සමත් විය.ශ‍්‍රී ලංකාව වෙනුවෙන් ප‍්‍රදීප් රොද්‍රිගු ගෝල හතරක්, රොෂාන් මාලිංග ගෝල තුනක්, නායක ආර්. සෙලර් ගෝල දෙකක්, දිනේෂ් නිලන්ත සහ රෝහිත කුමාර ගෝලය බැගින් ද ලබා ගැනීමට සමත් වූහ.  ",
    "URL": "https://www.lankadeepa.lk/latest_news/වෙරළ-පාපන්දු-තරගයේදී--ශී‍්‍ර-ලංකාව-නේපාලය-පරදවයි/1-7775",
    "Category": "latest_news"
}