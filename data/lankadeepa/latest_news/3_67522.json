{
    "Source": "www.lankadeepa.lk",
    "Timestamp": "2017 අප්‍රේල් මස 07",
    "Headline": "ස්ටොක්හෝම්හි වීදියකට ට්‍රක් රියක් කඩාවැදී දෙදෙනෙක් මියයති",
    "News Content": "(සීඑන්එන් ඇසුරෙනි-042)ස්වීඩන් ස්ටෝක්හෝම් හී කාර්ය බහුල වීදියකට ට්‍රක් රථයක් කඩා වැදී ඇති අතර ඉන් දෙදෙනකු මිය ගොස් ඇත.විශාල පිරිසක් තුවාල ලබා ඇතැයි වාර්තා වේ.පාර්ලිමේන්තු හා ස්ටොක්හෝම් උමං මාර්ග මේ වන විට වසා දමා ඇතැයි පොලිස් නිලධාරියෙක් පැවසීය.“මේ වන විට ආරක්ෂාව සඳහා පොලිස් නිලධාරීන් යොදවා තිබෙනවා.තුවාල වූ ගණන හා මිය ගිය ගණන ගැන මෙතෙක් හරි තොරතුරක් නැහැ“ ඔහු කීවේය.එරට අගමැති ස්ටෙෆන් ලොප්වන් මහතා මේ ගැන දැනුවත් වීමෙන් අනතුරුව එම නගරයට පැමිණෙමින් සිටින බව අගමැති කාර්යාල ප්‍රකාශකයෙක් ප්‍රකාශ කළේය.ප්‍රහාරය පිටුපස සිටිනේන කවුදැයි සෙවීමට එරට බුද්ධි අංශ මේ වන විට පරීක්ෂණ අරඹා ඇත.  ",
    "URL": "https://www.lankadeepa.lk/world_news/ස්ටොක්හෝම්හි-වීදියකට-ට්‍රක්-රියක්-කඩාවැදී-දෙදෙනෙක්-මියයති/14-511644",
    "Category": "latest_news"
}