{
    "Source": "www.lankadeepa.lk",
    "Timestamp": "2022 සැප්තැම්බර් මස 06",
    "Headline": "මිය ගිය මන්ත්‍රීගේ දරුවන් ගැන බලන්න ජනපති පොරොන්දු වෙයි",
    "News Content": "(අංජුල මහික වීරරත්න)නිට්ටඹුවෙි දී ඉකුත්  මැයි 09වැනිදා  සිදුවූ කළහකාරී සිදුවීමකින් මිය ගිය පොළොන්නරුව දිස්ත්‍රික් හිටපු  පාර්ලිමේන්තු මන්ත්‍රී අමරකීර්ති අතුකෝරළ මහතාගේ බිරිඳ සහ දරුවන් දෙදෙනා  ජනාධිපති කාර්යාලයේ දී  ජනාධිපති රනිල් වික්‍රමසිංහ මහතා  හමු විය.අදාළ සිදුවීම පිළිබඳ  බලවත් කණගාටුව පළ කළ ජනාධිපති රනිල් වික්‍රමසිංහ මහතා එම දරුවන්ගේ අධ්‍යාපනය ඇතුළු  අවශ්‍ය ඕනෑම උපකාරයක් ති⁣බෙි නම් තමා වෙත දැනුම් දෙන ලෙස ද ඔවුන්ට පැවසීය.තමා පෞද්ගලිකව හෝ මන්ත්‍රීවරයා වෙනුවෙන් රජයෙන් කෙරෙන ප්‍රදානයන් යටතේ ඕනෑම උපකාරයක් එම දරුවන්ගේ අනාගතයත් පවුලේ සුබසාධනයත් වෙනුවෙන්  ලබාදීමට සූදානම් බවත් ජනාධිපතිවරයා සඳහන් කළේය .අදාළ සිදුවීමෙන් මිය ගිය අමරකීර්ති අතුකෝරාළ මහතාගේ පෞද්ගලික ආරක්ෂක නිලධාරී පොලිස් සැරයන් ජයන්ත ගුණවර්ධන නිලධාරියා වෙනුවෙන් පොලිස් ත්‍යාග අරමුදලෙන් මූල්‍ය පරිත්‍යාගයක් සිදු කිරීම ද පසුගියදා ජනාධිපතිවරයා අතින් සිදු විය.  ",
    "URL": "https://www.lankadeepa.lk/news/මිය-ගිය-මන්ත්‍රීගේ-දරුවන්-ගැන-බලන්න-ජනපති-පොරොන්දු-වෙයි/101-619370",
    "Category": "latest_news"
}