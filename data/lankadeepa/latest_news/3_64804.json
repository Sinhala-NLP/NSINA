{
    "Source": "www.lankadeepa.lk",
    "Timestamp": "2017 සැප්තැම්බර් මස 01",
    "Headline": "’පළාත් පාලන මැතිවරණය දෙසැ.9 පැවැත්විය හැකිය’ - එස්බී",
    "News Content": "(ඩයනා උදයංගනී)පළාත් පාලන මැතිවරණය දෙසැම්බර් මස 9 වැනිදා පැවැත්විය හැකි බවට මැතිවරණ කොමිසමේ සභාපතිවරයා දැඩි විශ්වාසයකින් සිටින බව සමාජ සවිබලගැන්වීම් සහ සුභසාධන අමාත්‍ය එස්.බී දිසානායක මහතා පැවසීය.එය එදින පවත්වන්නට නොහැකි වුවහොත් ඉන්පසු සති දෙකක කාලයක් සාමාන්‍ය පෙළ විභාගය පැවැත්වෙන නිසා මැතිවරණය පවත්වන්නට වෙන්නේ ජනවාරි මාසයේ බව ද ඇමතිවරයා සඳහන් කළේය.මැතිවරණයට පෙර තවත් පනත් තුනක් සංශෝධනය කරන්නට ඇතත්  දැන් මැතිවරණ කොමිෂන් සභාවට මැතිවරණය සූදානම් කිරීමේ බාධාවක් නැති බැවින් මැතිවරණය සූදානම් කරන අතරේ අවශ්‍ය සංශෝධන කළ හැකි බව ද ඇමැතිවරයා කීවේය.අමාත්‍ය එස්.බී දිසානායක මහතා මේ බව පැවසුවේ කොළඹ, ඩාර්ලි පාරේ පිහිටි ශ්‍රී ලංකා නිදහස් පක්‍ෂ මූලස්ථානයේදී අද (1) පැවති මාධ්‍ය හමුවක් අමතමිනි.  ",
    "URL": "https://www.lankadeepa.lk/latest_news/’පළාත්-පාලන-මැතිවරණය-දෙසැ-9-පැවැත්විය-හැකිය’---එස්බී/1-517217",
    "Category": "latest_news"
}