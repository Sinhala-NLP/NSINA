{
    "Source": "www.lankadeepa.lk",
    "Timestamp": "None  2012 දෙසැම්බර් මස 20",
    "Headline": "අගවිනිසුරු පෙත්සමේ අතුරු තහනම් නියෝගය සිකුරාදා",
    "News Content": "ශිරානි බණ්ඩාරනායක අගවිනිසුරුවරිය වැරදිකාරිය කළ  පාර්ලිමේන්තු තේරීම් කාරක සභාවේ තීන්දුව අහෝසි කරන්නැයි අගවිනිසුරුවරිය විසින් ගොනු කැරුණු පෙත්සමෙන් ඉල්ලා ඇති අතුරු තහනම හා කමිටු සාමාජිකයනට නොතීසි නිකුත් කරන්නේ ද යන්න ගැන අභියාචනාධිකරණය සිකුරාදා පෙරවරු 11ට සිට තීන්දුව ප්‍රකාශයට පත් කිරීමට නියමිතය.අගිවිනිසුරුවරිය වෙනුවෙන් පෙනී සිටි ජනාධිපති නීතීඥ රොමේෂ් ද සිල්වා කමිටුව පක්ෂග්‍රාහී බවත් එක්සත් ජාතික පක්ෂයේ හා ජනතා විමුක්ති පෙරමුණේ මන්ත්‍රීන් ඉවත්වීමෙන් පසු නීත්‍යනුකූලභාවය පිළිබඳ ගැටළු මතුවන බව දීර්ඝ ලෙස කරුණු දැක්වීය.එස් වී ස්කන්ධරාජා (සභාපති), ඒ ඩබ් ඒ සලාම් සහ අනිල් ගුණරත්න යන අභියාචනාධිකරණ විනිසුරු මඩුල්ල හමුවේ පෙත්සම කැඳැවිණි.  ",
    "URL": "https://www.lankadeepa.lk/latest_news/අගවිනිසුරු-පෙත්සමේ-අතුරු-තහනම්-නියෝගය-සිකුරාදා/1-86734",
    "Category": "latest_news"
}