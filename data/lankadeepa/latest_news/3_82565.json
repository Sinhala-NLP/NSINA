{
    "Source": "www.lankadeepa.lk",
    "Timestamp": "None  2015 නොවැම්බර් මස 01",
    "Headline": "පොලිසිය කොළඹදී ගාගත් මඩ බණ්ඩාරවෙලදී සෝදාගනී",
    "News Content": "කොස්ලන්ද, මීරියබැද්ද නායයාමෙන් අවතැන්වූවන්ට නිවාස ලබාදෙන්නැයි ඉල්ලමින් ප්‍රදේශවාසීහු අද (1) බණ්ඩාරවෙල නගරයේදී විරෝධතාවයක නිරත වූහ.උදෑසන ඇරඹුණු උද්ඝෝෂණය සවස 4 වනවිටත් පැවැත්විණි.මෙම උද්ඝෝෂණයේ කැපී පෙනෙන දෙයක් වූයේ උද්ඝෝෂණය කළවුන්ට පොලිසිය හා මාධ්‍යවේදීන් ආහාර සැපයීමයි. කොළඹ වෝඩ් පෙදෙසේදී පසුගිය බ්‍රහස්පතින්දා එච්එන්ඩීඒ සිසුන්ගේ උද්ඝෝෂණයේදී ලේ හැලූ පොලිසිය බණ්ඩාරවෙලදී කෑමදීම පොලිස් ඉතිහාසයේ සුවිශේෂ සිද්ධියක් බව කියති.     ඡායාරූප - ආර්.කෝගුලන් ",
    "URL": "https://www.lankadeepa.lk/latest_news/පොලිසිය-කොළඹදී-ගාගත්-මඩ-බණ්ඩාරවෙලදී-සෝදාගනී/1-357921",
    "Category": "latest_news"
}