{
    "Source": "www.lankadeepa.lk",
    "Timestamp": "2021 මාර්තු මස 11",
    "Headline": "කොහුවල ව්‍යාපාරිකයෙක් මෝටර් රථය තුළ පිළිස්සී මියයයි",
    "News Content": "(ඉන්දිකා  රාමනායක)මෝටර් රථයක් සමග පිළිස්සී මියගොස් සිටි ව්‍යාපාරිකයකුගේ  සිරුරක් කොහුවල පොලිසිය මගින් සොයාගෙන ඇත.මෙලෙස මියගොස් ඇත්තේ කොහුවල භාතිය මාවතේ පදිංචි  තිස්තුන් හැවිරදි  ව්‍යාපාරිකයකු බව ද පොලිසිය කියයි.මොහු පෙරේදා රාත්‍රියේ කිසියම් ස්ථානයකින් ආහාර ලබා ගෙන  මෝටර් රථයෙන් ගමන් කරන  අතරතුර ඔහුගේ  මෝටර් රථය ගිනිගෙන ව්‍යාපාරිකයා ද එම රථය තුළ පිලිස්සී මියගොස් සිටි බව පොලිසිය සඳහන් කරයි.මෙම සිද්ධිය  සම්බන්ධයෙන් අද මහේස්ත්‍රාත් පරීක්ෂණය පැවැත් වෙන අතර  රජයේ රස පරීක්ෂකවරයා ද එම ස්ථානයට පැමිණ පරීක්ෂණ පැවැත්වීමට නියමිතව ඇත.ඡායාරූප එච්.එම්.ධර්මපාල  ",
    "URL": "https://www.lankadeepa.lk/latest_news/කොහුවල-ව්‍යාපාරිකයෙක්-මෝටර්-රථය-තුළ-පිළිස්සී-මියයයි/1-587138",
    "Category": "latest_news"
}