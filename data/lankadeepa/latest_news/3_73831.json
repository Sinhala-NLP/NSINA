{
    "Source": "www.lankadeepa.lk",
    "Timestamp": "None  2016 ජුලි මස 15",
    "Headline": "මුහුදු මැද නුවර වැඩ යළි නිකිනි මහේ",
    "News Content": "කොළඹ වරාය නගරය ‘පෝට් සිටි’ ව්‍යාපෘතිය ලබන මස ආරම්භ කරන බව ජාත්‍යන්තර වෙළෙඳ රාජ්‍ය අමාත්‍ය සුජීව සේනසිංහ මහතා අද (15) පැවැසීය.පෝට් සිටි ව්‍යාපෘතිය ඇතුළු අනෙකුත් ව්‍යාපෘති නීත්‍යානුකූල ලෙස නැවත ආරම්භ කිරීම සඳහා කළ සාකච්ඡා අවසන් බවත් ඒවා ඉදිරියේදී ආරම්භ කරන බවත් රාජ්‍ය අමාත්‍ය සේනසිංහ මහතා කීය. “අපි චීනය රජය සමඟ සමීප සබඳතා පවත්වනවා. හම්බන්තොට වරාය, මත්තල ගුවන් තොටුපොළ ආදි ව්‍යාපෘති ලාභ ලබන ආකාරයෙන් විනිවිදභාවයකින් හා නීත්‍යානුකූල ලෙස ආරම්භ කිරීමට අපි සාකච්ඡා කර තීරණවලට එළැඹී අවසන්. එම ව්‍යාපෘති ඉදිරියේදී නැවත ආරම්භ වෙනවා.” ඔහු පැවසීය.  ",
    "URL": "https://www.lankadeepa.lk/latest_news/මුහුදු-මැද-නුවර-වැඩ-යළි-නිකිනි-මහේ/1-437985",
    "Category": "latest_news"
}