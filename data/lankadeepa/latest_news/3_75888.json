{
    "Source": "www.lankadeepa.lk",
    "Timestamp": "None  2016 මැයි මස 23",
    "Headline": "තටුවලට මාංචු වැටිලා : ‘මාගේ කිරිල්ලී‘ වැලිකඩ හිරවෙලා",
    "News Content": "හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක ලබන 26 තෙක් රිමාන්ඩ් කරන ලෙස කොළඹ අතිරේක මහේස්ත්‍රාත් නිශාන්ත පීරිස් මහතා මින් මද වේලාවකට පෙර නියෝග කළේය.2012 දී රගර් ක්‍රීඩක වසීම් තාජුඩීන් මරා දැමීමේ සාක්කි වසන් කළැයි අනුර සේනානායක රහස් පොලිසියේ අත්අඩංගුවට පත්විය.තාජුඩීන් ඝාතනය සිදුවූ දවසේ අලුයම 2.45ට ත්  3.20 අතර කාලයේ ඔහු සාමාන්‍ය ඇඳුමින් සැරසී නාරාහේන්පිට ශාලිකා ක්‍රීඩාංගණය අසල මහපාරේ සිටි බවට සාක්කි ඇතැයි රහස් පොලිසිය බී වාර්තාවක් මගින් අධිකරණයට දැනුම් දුන්නේය.තාජුඩීන් අනතුරක ප්‍රතිඵලයක් වශයෙන් මියගිය බවට පරීක්ෂණ කරන ලෙස පොලිසියේ පහළ නිලධරයන් දෙදෙනකුට බලපෑම් කර ඇතැයි ද සාක්කි යටපත් කිරීම හා මිනීමැරීමට කුමන්ත්‍රණය කිරීම යටතේ ඔහුට චෝදනා නැගීමට තරම් ප්‍රමාණවත් කරුණු ඇතැයි රහස් පොලිසියේ අධිකාරී ශානි අබේසේකර මහතා මහේස්ත්‍රාත් හමුවේ කියා සිටියේය.ගායකයකු ලෙසද නමක් දිනා ඇති අනුර සේනානායක ‘මාගේ කිරිල්ලී‘ නමින් කැසට් පටයක් ද එළිදක්වා තිබිණි.     ",
    "URL": "https://www.lankadeepa.lk/latest_news/තටුවලට-මාංචු-වැටිලා-:-‘මාගේ-කිරිල්ලී‘-වැලිකඩ-හිරවෙලා/1-418816",
    "Category": "latest_news"
}