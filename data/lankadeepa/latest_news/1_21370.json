{
    "Source": "www.lankadeepa.lk",
    "Timestamp": "2021 දෙසැම්බර් මස 11",
    "Headline": "මාතලේ අක්කර 20ක රජයේ ඉඩමක් අක්කරය රුපියල් 830ට දීලා",
    "News Content": "(මහේෂ් දීර්තිරත්න)ඉඩම් ප්‍රතිසංස්කරණ කොමිෂන් සභාවට අයත් පලාපත්වල ප්‍රදේශයේ ඉඩම් 20ක් අක්කරයක් රුපියල් 830 බැගින්වු මුදලකට ව්‍යාපාරියකුයට ලබා දී ඇතැයි මාතලේ ප්‍රදේශීය සභා සභාපති කපිල බණ්ඩාර හන්දෙනිය මහතා පවසයිඒ මහතා මේ බව කියා සිටියේ පැවැති මාසික සභා රැස්වීමේදිය.2013 වසරේ පරිසර වැඩසටහනක් සිදු කිරිම සදහා අක්කර 5ක් ඉල්ලුවත් මේ දක්වා එය ලබා නොදුන් බව ද සභාපතිවරයා මෙහිදී කියා සිටියේය. අපි අවුරුදු ගණානාවක් තිස්සේ රජයේ වැඩකට  ඉඩමක් ඉල්ලුවාම එක එක  නිති දානවා.නමුත් වෙනත් අයට මාසයක් ඇතුළත සියලු ලිපි ලේඛන හදලා දෙනවා. අපි ළගට එන්නේ වෙළඳ බලපත්‍රය ගන්න විතරයි. සියලු දේ කොළඹින් කරගෙන තියෙන්නේ. පසුගිය ආණ්ඩුව කාලයේදිත් සිදු වුණා. මේ ආණ්ඩුවෙත් මේ දේ වෙනවා.මහා පරිමාණ ඉඩම් විකිණිමේ මාෆිායවක් සිදු වෙනවා. මේක මාතලේ ප්‍රදේශයට පමණක් නොව දිස්ත්‍රික්කය පුරාම ඉඩම් මංකොල්ලයක් සිදු වෙනවා. අහිංසක මිනිස්සු ජිවත්වෙන්න පර්චස් 10ක් ඉල්ලා ගියාම රටේ නැති නිති කියනවා. නමුත් දේශපාලන හයිය, මුදල් යහමින් තියන අයට මේ නිති මොකවත් නැහැ.අපේ තියෙන වටිනාම ඉඩම් ලබා දෙනවා.යැයිද සභාපතිවරයා පැවසිය.විපක්ෂ නායක ගාමිණි කොස්තා මහතා කියා සිටියේ මේ සිදුවන ඉඩම් විනාශය වහා නැවතිය යුතුයි. අපට ඉඩම් කිහිපයක් ගන්නා අවස්ථා ගණනාවකදි කතා කළා. නමුත් එය සිද්ධ වුණේ නැහැ.දැන් වෙනත් ක්‍රම මගින් ඉඩම් ලබා දිම් සිදුවෙනවා.අපි මේවාට එරෙහිව හඩ නැගිය යුතුයි.මේ දේවල් සිද්ධවෙන්න දෙන්න බැහැ.  ",
    "URL": "https://www.lankadeepa.lk/latest_news/මාතලේ-අක්කර-20ක-රජයේ-ඉඩමක්-අක්කරය-රුපියල්-830ට-දීලා/1-604636",
    "Category": "latest_news"
}