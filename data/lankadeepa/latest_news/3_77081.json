{
    "Source": "www.lankadeepa.lk",
    "Timestamp": "None  2016 අප්‍රේල් මස 24",
    "Headline": "නව පනතින් විගණකාධිපතිට බලතල වැඩිවෙයි",
    "News Content": "නව විගණන පනත ඉදිරි දෙසතිය ඇතුළත ගැසට් කරන බව විගණාකාධිපති ගාමීණී විජේසිංහ මහතා පවසයි.මෙම පනත මගින් විගණකාධිපතිවරයාගේ බලතල ක්ෂේත්‍ර ගණනාවක් ඔස්සේ පැතිරයනසේ පුළුල්වන බවද ඒ මහතා කීය.මල්වතු අස්ගිරි මහනාහිමිවරු දෙනම බැහැදැක ආශීර්වාද ලබාගැනීමෙන් පසු මාධ්‍ය හමුවේ අදහස් දක්වමින් විගණකාධිපතිවරයා මේ බව කීවේය.විගණන වාර්තා පාර්ලිමේන්තුවට ඉදිරිපත්කිරීමෙන් පසු ඉදිරි ක්‍රියාමාර්ග ගැනීම සිදුවන්නේ පාර්ලිමේන්තුවෙන් බවත් එහිදී මේ සම්බන්ධව ක්‍රියාත්මකවීම සම්බන්ධව ප්‍රශ්න පවතින බවත් කී ඒ මහතා නව පනත මගින් මෙම වර්තා පාර්ලිමේන්තුවට ඉදිරිපත් කිරීමෙන් පසු මාධ්‍යයට නිකුත්කිරීමේ අවකාශද සැලසෙන බව ‍අවධාරණය කළේය.පාර්ලිමේන්තුවට ඉදිරිපත්කළ විගණන වාර්තාක්ට පසුගිය කාලයේ හමස් පෙට්ටියට ගිය තත්ත්වයක් ඇතිවූ බවත් නව රජය ඇඟිලි ගැසීම් වලින් තොරව නිදහසේ කටයුතු කරගෙන යෑමේ පසුබිම විගණකාධිපති දෙපාර්තුමේන්තුවට ලබාදී තිබෙන බවත් ඒ මහතා සඳහන් කළේය. ",
    "URL": "https://www.lankadeepa.lk/latest_news/නව-පනතින්-විගණකාධිපතිට-බලතල-වැඩිවෙයි/1-408375",
    "Category": "latest_news"
}