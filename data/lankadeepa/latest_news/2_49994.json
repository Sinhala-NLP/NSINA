{
    "Source": "www.lankadeepa.lk",
    "Timestamp": "2019 මාර්තු මස 04",
    "Headline": "ටෙලි නිලිය ඇතුළු 17 ක් රිමාන්ඩ්",
    "News Content": "  (ක්‍රිෂාන් ජීවක ජයරුක්) ෆේස්බුක් සමාජජාල වෙබ් අඩවිය ඔස්සේ දැනහදුනා ගෙන සංවිධානය කළ පාටියකට සහභාගී වී කොකේන් හා හඳුනා නොගත් මත්පෙති පානය කරමින් සිටි රංගන ශිල්පිනියක ඇතුළු තවත් 17 දෙනෙකු ලබන 8 වැනිදා තෙක් රක්ෂිත බන්ධනාගාර ගත කිරිමට මාතර වැඩබලන මහේස්ත්‍රාත් හා නීතිඥ උපාලි රණසිංහ මහතා නියෝග කළේය.එලෙස රක්ෂිත බන්ධනාගාර ගත කෙරුණේ වත්තල පදිංචි රංගන ශිල්පිනියක වු ශානිකා මධුවන්ති ඇතුළු තරුණ තරුණියන් 17 දෙනෙකි.මාතර මිරිස්සේ හෝටලයක පැවති රාත්‍රි සාදයකට සහභාගී වී තිබෙන බව මූලික පොලිස් පරීක්ෂණ වලදී අනාවරණය වී ඇත.එම සැකකරුවන් සන්තකයේ තිබී කොකේන් ග්‍රෑම් 1 යි මිලිග්‍රෑම් 550 ක් හා මිලි ග්‍රෑම් 250 ක්‍ අඩංගු හදුනා නොගත් මත් පෙත්තක් පොලීසිය සොයා  ගැණිනි.  ",
    "URL": "https://www.lankadeepa.lk/latest_news/ටෙලි-නිලිය-ඇතුළු-17-ක්-රිමාන්ඩ්/1-546701",
    "Category": "latest_news"
}