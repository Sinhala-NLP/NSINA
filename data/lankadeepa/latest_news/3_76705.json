{
    "Source": "www.lankadeepa.lk",
    "Timestamp": "None  2016 මැයි මස 02",
    "Headline": "'ප්‍රතිබන්ධන' ලේකම් බන්ධනයට දිනේෂ් සැරසෙයි",
    "News Content": "‘ඒකාබද්ධ විපක්‍ෂය‘ යන වචනය භාවිතා කිරීම වැරදි බව කියමින් මාධ්‍යයට ලිපියක් යොමු කළ පාර්ලිමේන්තු කටයුතු හා ජනමාධ්‍ය අමාත්‍යාංශයේ ලේකම්වරයා  එම තනතුරෙන් ඉවත් නොකරන්නේ ඇයිදැයි ජනමාධ්‍ය අමාත්‍යවරයාගෙන් අඟහරුවාදා (3) පාර්ලිමේන්තුවේදී ප‍්‍රශ්න කරන බව ඒකාබද්ධ විපක්‍ෂයේ කැඳවුම්කරු පාර්ලිමේන්තු මන්ත‍්‍රී දිනේෂ් ගුණවර්ධන මහතා පැවසීය.පාර්ලිමේන්තුව කල්තබන අවස්ථාවේදී මෙම ප‍්‍රශ්න කිරීම සිදුකරන බව ද මන්ත‍්‍රීවරයා සඳහන් කළේය.අගමැති රනිල් වික්‍රමසිංහ මහතා මේ සිද්ධියට මැදිහත් වෙමින් මාධ්‍ය ලේකම් අරලියගහ මන්දිරයට කැඳවා අවවාද දී උපදෙස් දී ඇත.(පාර්ලිමේන්තු කටයුතු හා ජනමාධ්‍ය අමාත්‍යාංශයේ ලේකම්වරයා මාධ්‍ය ආයතන වෙත යොමු කළ ලිපියේ පිටපතක්) ",
    "URL": "https://www.lankadeepa.lk/latest_news/-ප්‍රතිබන්ධන--ලේකම්-බන්ධනයට-දිනේෂ්-සැරසෙයි/1-411448",
    "Category": "latest_news"
}