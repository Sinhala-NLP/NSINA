{
    "Source": "www.lankadeepa.lk",
    "Timestamp": "None  2013 සැප්තැම්බර් මස 23",
    "Headline": "ප‍්‍රංශ ලංකා සංවිධානය පදවියේ දරුවන්ට පිහිටවේ",
    "News Content": "ප‍්‍රංශ ලංකා සංවිධානය පසුගිය මැයි මස පැරීසියේ සේන් ගඟ ඉවුරේදි සහෘද ශ්‍රී ලාංකිකයන් සමග එක්වී පැවැත්වූ ගිම්හාන සැඳෑවෙන් එක් රැස්කර ගත් මුදලින්; අනුරාධපුරයේ ගම්මාන ගණනාවක දරුවන් අධ්‍යාපනය ලබන පදවියේ ශ්‍රී පුර අලි වංගුව විද්‍යාලයට සුවිශේෂි වතුර පෙරන යන්ත‍්‍රයක් ප‍්‍රදානය කළේය.එම සංවිධානයේ සභාපති ලොයිඞ් විදානආරච්චි මහතාගේ මග පෙන්වීමත් ,උප සභාපති චමින්ද රාමනායක, ගරු සංවිධායක චමිඳු  ප‍්‍රනාන්දු ඇතුළු සියලූ නිලධරයන්ගේ මැදිහත්වීම හා පූර්ණ කැපවීම මත ලේකම් බාබානුර් ෆාරුක් හා භාණ්ඩාගාරික ප‍්‍රියන්ත වික‍්‍රමසිංහගේ හා එම සංවිධානයේ ශ්‍රී ලංකා සංවිධායක බර්ටි ප‍්‍රනාන්දු මහතාගේ සහභාගිත්වයෙන් එම පාසැලේදී පැවැත්වූ විශේෂ උත්සවයකදී මෙම පරිත්‍යාගය ඇතුළු පරිත්‍යාගයද  තිලිණ රැසක්ද  ප්‍රදානය කළේය.එම අවස්ථාවට ප‍්‍රදේශයේ ගෞරවණීය මහා සංඝ රත්නයද, කලාප අධ්‍යාපන අධ්‍යක්ෂක තුමන්ලාද, විදුහල්පතිද වෙනත් පාසැල් ප‍්‍රධානීන් රාශියක් මෙන්ම ප‍්‍රදේශවාසීන්ද සහභාගි වුයේය.එම ප‍්‍රදේශ වල සීඝ‍්‍රයෙන් පැතිරී යන වකුගඩු රෝග කාරකයන්ගෙන් මුදවා ගැනීමේ මුලික අදියරක් ලෙස වතුර පෙරන යන්ත‍්‍ර ලබාදී ඉදිරි දරු පරපුර එම උවදුරෙන් රැක ගැනීම සදහා දායක වීමට ලැබීම සතුටට කරුනක් බවත්, එයට දායකත්වය සැපයූ පැරීසියේ ශ්‍රී ලාංකිකයන්ට තම සංවිධානය වෙනුවෙන් ස්තුතිය පුද කරන අතරම ඉදිරියේදිත් එම දායකත්වය අගේ කොට සලකන බවත් මෙවැනිම ව්‍යාපෘති ගනනාවකට ඉදිරි සැළසුම් සංවිධානය විසින් දියත් කිරීමට අවශ්‍යය කටයුතු සිදුකර ඇති බවද සංවිධානයේ භාණ්ඩාගාරික ප‍්‍රියන්ත වික‍්‍රමසිංහ මහතාගේ දේශනයේදි පැවැසීය.අනතුරුව එහි සිසුන්ට අවශ්‍යය පාසැල් ලිපි ද්‍රව්‍ය බෙදා දීමක්ද සිදුවිය.        ",
    "URL": "https://www.lankadeepa.lk/latest_news/ප‍්‍රංශ-ලංකා-සංවිධානය-පදවියේ-දරුවන්ට-පිහිටවේ/1-171540",
    "Category": "latest_news"
}