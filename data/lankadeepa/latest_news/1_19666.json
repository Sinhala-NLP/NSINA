{
    "Source": "www.lankadeepa.lk",
    "Timestamp": "2022 ජනවාරි මස 31",
    "Headline": "විශ්‍රාමික දුම්රිය නියාමකවරුන් කොන්ත්‍රාත් පදනම මත යළි සේවයට",
    "News Content": "(නිමල කොඩිතුවක්කු)දුම්රිය නියාමකවරුන්ගේ හිඟය හේතුවෙන් විශ්‍රාමික දුම්රිය නියාමකවරුන් කොන්ත්‍රාත් පදනම මත යළි සේවයට කැඳවීමට පියවර ගන්නා බව දුම්රිය දෙපාර්තමේන්තුව ප්‍රකාශ කරයි.දුම්රිය නියාමකවරුන්ගේ හිගය හේතුවෙන් දිගින් දිගටම සිදුවන දුම්රිය ගමන්වාර අවලංගු වීම සැලකිල්ලට ගනිමින් මෙම තීරණය ගෙන ඇති බව නියෝජ්‍ය දුම්රිය සාමාන්‍යාධිකාරි(ගමනා ගමන)ඒ. ඩී ජී සෙනෙවිරත්න මහතා ප්‍රකාශ කළේය.ඒ සම්බන්ධයෙන් වන කැබිනට් පත්‍රිකාව මේවනවිටත් කැබිනට් මණ්ඩලයට යොමු කර ඇති බවත් ඔහු පැවසීය.නියාමකවරුන්ගේ හිගය හේතුවෙන් දිගින් දිගටම දුම්රිය ගමන්වාර අවලංගු වූ අතර අද (31) දිනයේත් ගමන්වාර 14 ක් අවංගු කරනු ලැබිය.  ",
    "URL": "https://www.lankadeepa.lk/latest_news/විශ්‍රාමික-දුම්රිය-නියාමකවරුන්-කොන්ත්‍රාත්-පදනම-මත-යළි-සේවයට/1-607416",
    "Category": "latest_news"
}