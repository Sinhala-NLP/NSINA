{
    "Source": "www.lankadeepa.lk",
    "Timestamp": "2021 ජුලි මස 03",
    "Headline": "මැණික් ව්‍යාපාරිකයකුත් - නැවක කපිතාන්වරයකුත් 15 දැරිය අපයෝජනය කරලා",
    "News Content": "(ඉන්දිකා රාමනායක)15 හැවිරිදි බාලවයස්කාර දැරියක අන්තර්ජාලය ඔස්සේ මිලදී ගෙන ලිංගික කටයුතු සඳහා යොදා ගත් බව කියන සිද්ධියට අදාළව මැණික් ව්‍යාපාරිකයකු ,නැවක කපිතාන්වරයකු ,ඇතුළු පස් දෙනකු අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා කියයි.පිරිසක් සමග මෙම සිද්ධිය සම්බන්ධයෙන් සැකකරුවන් 26 දෙනකු මේ දක්වා අත්අඩංගුවට ගෙන ඇති බව ද හෙතෙම කියා.අතවරයට ලක් වූ බාලවයස්කාර දැරියගේ ජංගම දුරකථනය සහ තවත් විද්‍යාත්මක තොරතුරු අනුව මෙම පිරිස අත්අඩංගුවට ගත් බව ද හෙතෙම කීය .අත්අඩංගුවට 26 දෙනා අතර දැරිය ලිංගික ක්‍රියාකාරකම් සඳහා යොදා ගත් පුද්ගලයන් 15 දෙනකු පමණ සිටින බවත් එවැනි ක්‍රියා සඳහා යොදාගත් තවත් 16 දෙනකු අත්අඩංගුවට ගැනීමට නියමිත බවත් පොලිස් මාධ්‍ය ප්‍රකාශකවරයා වැඩිදුරටත් කීය .   ",
    "URL": "https://www.lankadeepa.lk/latest_news/මැණික්-ව්‍යාපාරිකයකුත්---නැවක-කපිතාන්වරයකුත්-15-දැරිය-අපයෝජනය-කරලා/1-593920",
    "Category": "latest_news"
}