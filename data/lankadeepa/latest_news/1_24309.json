{
    "Source": "www.lankadeepa.lk",
    "Timestamp": "2021 සැප්තැම්බර් මස 27",
    "Headline": "’’ෆයිසර්’’ එන්නත් 30,000ක් මෙරටට",
    "News Content": "(ටී.කේ.ජී.කපිල )ශ්‍රී ලංකාවේ වයස අවුරුදු 12 ට වැඩි ළමුන් එන්නත්කරණය සදහා යොදා ගැනීමට අවශ්‍ය \" ෆයිසර් \" එන්නත් මාත්‍රා 30,000ක් අද (27) අලුයම කටුනායක ගුවන් තොටුපළ වෙත කටාර් ගුවන් සේවයේ භාණ්ඩ ප්‍රවාහන ගුවන් යානයක් විසින් රැගෙන විත් තිබේ .නෙදර්ලන්තයේ ඇම්ස්ටර්ඩෑම් නුවර සිට මෙම එන්නත් තොගය මුලින්ම ගුවන් මගින් කටාර් රාජ්‍යයේ දෝහා වෙත ගෙනැවිත් තිබුණි .එතැන් සිට මෙම එන්නත් තොගය කටාර් ගුවන් සේවයේ කිව්.ආර්.- 668 දරන භාණ්ඩ ප්‍රවාහන ගුවන් යානය මගින් අද (27) අලුයම 02.15 ට කටුනායක ගුවන් තොටුපළ වෙත රැගෙන විත් තිබුණි .මේ වනවිට ශ්‍රී ලංකා ඖෂධ නීතිගත සංස්ථාවේ ශීතකරණ පහසුකම් සහිත ලොරි රථ මගින් , ඔවුන්ගේ කොළඹ පිහිටි මධ්‍යම ගබඩා සංකීර්ණය වෙත රැගෙන විත් තිබේ .  ",
    "URL": "https://www.lankadeepa.lk/news/’’ෆයිසර්’’-එන්නත්-30-000ක්-මෙරටට/101-599869",
    "Category": "latest_news"
}