{
    "Source": "www.lankadeepa.lk",
    "Timestamp": "None  2016 මැයි මස 29",
    "Headline": "මාතලේ දිසාපති මාධ්‍ය කට වහයි",
    "News Content": "මාධ්‍යවේදීන් කළ යුත්තේ නිලධරයන් කියන දේ වාර්තා කිරීම මිස ප්‍රශ්න ඇසීම නොවීම යැයි මාතලේ මහා දිසාපති නීල් ද අල්විස් මහතා සම්බන්ධිකරණ රැස්වීමේදී මාධ්‍යෙව්දීන්ට කීවේය.වකුගඩු රෝගීන් සම්බන්ධයෙන් වෛද්‍ය වරියක කී කතාවක් පළාත් සභා ඇමැතිවරයකු වැරැදියැයි කී පසු දිසාපති මාධ්‍ය වේදීයකු ප්‍රශ්නයක් මතුකරද්දී දිසාපති එම නියෝගය කළේය.ඉන්පසු මාධ්‍යවේදීහූ ඊට විරෝධය පළ කරමින් මාධ්‍ය වේදීහූ පිරිසක් නැගිට ආහ‍.වකුගඩු රෝගීන් 1165 දෙනෙකු  වාර්තා විය ඇති බව වෛද්‍යවරියක කීවාය.එම තොරතුරු නිවැරැදි නොවන බව මධ්‍යම පළාත් සභා මන්ත්‍රී යසමාන්න මහතා දිගින් දිගමට ප්‍රශ්න කරන්න විය. මාධ්‍යවේදීන් නිවැරැදි තොරතුරු ලබා ගැනීම සදහා ගත් උත්සහායේදී දිසාපති පැවැසුයේ ‘‘එසේ ප්‍රශ්න ඇසීමට මාධ්‍ය වේදීන්ට අවරසයක් නැති බවයි.‘‘කමිටුවේ සිදුවෙන දේ වාර්තා කිරීමට ඔවුනට හැකි බවත් තොරතුරක් අවශ්‍ය නම් රැස්වීමෙන් පසු නිලධරයන්ගෙන් එම තොරතුරු ලබා ගත හැකි බවත් ඔහු කීවේය.මෙම කමිටුවට සහභාගී වූ දේශපාලඥයින්ගෙන් හා නිලධාරයන්ගෙන් ප්‍රශ්න අසා දැනගැනීමට මින් පෙර බාධාවක් නොවීය.   ",
    "URL": "https://www.lankadeepa.lk/latest_news/මාතලේ-දිසාපති-මාධ්‍ය-කට-වහයි/1-420686",
    "Category": "latest_news"
}