{
    "Source": "www.lankadeepa.lk",
    "Timestamp": "2017 මැයි මස 31",
    "Headline": "උතුරේ සිසුන් ආරක්ෂක හමුදා උත්සවවලට එපාලු",
    "News Content": "(සිරාජ් හසීම්)ආරක්ෂක හමුදාව විසින් සංවිධානය කරන උත්සව හා වැඩසටහන් සදහා උතුරේ පාසල් සිසුන් සහභාගී කරගැනීම වහාම නවතා දැමිය යුතු යැයි දෙමළ ජාතික සන්ධාන උතුරු පළාත් සභා මන්ත්‍රී එම්.කේ.සිවාජිලිංගම් මහතා එම පළාතේ අධ්‍යාපන බලධාරීන්ගෙන් ඉල්ලා ඇත.එමෙන්ම අධ්‍යාපන අමාත්‍යංශය හැර වෙනත් කිසිදු ආයතනයක් විසින් පවත්වන උත්සව වලටද සිසුන් සහභාගී නොකරන ලෙසටද ඔහු ඉල්ලා ඇත.යාපනය දිස්ත්‍රීක් සම්බන්ධීකරණ කමිටු රැස්වීමේ දී ඔහු මෙම ඉල්ලීම කර ඇති අතර මේ සම්බන්ධයෙන් සැලකිල්ලක් දක්වමින් ඉදිරියේදී ක්‍රියාමාර්ගයක් ගන්නා බවට අධ්‍යාපන අමාත්‍යවරයා මෙහිදී සහතික වී තිබේ.   ",
    "URL": "https://www.lankadeepa.lk/latest_news/උතුරේ-සිසුන්-ආරක්ෂක-හමුදා-උත්සවවලට-එපාලු/1-513402",
    "Category": "latest_news"
}