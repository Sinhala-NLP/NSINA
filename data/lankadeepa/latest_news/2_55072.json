{
    "Source": "www.lankadeepa.lk",
    "Timestamp": "2018 අගෝස්තු මස 01",
    "Headline": "පියාගේ දේහය පන්සලේ තබා බුහුමන් දක්වන බුද්ධ පුත්‍රයෙක්",
    "News Content": "චමිල් රුපසිංහපියාගේ දේහයේ අවසන් කටයුතු දක්වා විහාරස්ථානයේ තැන්පත් කර තබා ගැනීමේ සිද්ධියක් පිළිමතලාවෙන් වාර්තා වේ.මෙසේ පියාගේ දේහය විහාරයේ තබාගනිමින් බුහුමන් දක්වන්නේ බුද්ධ ශාසන අමාත්‍යාංශයේ කථිකාචාර්‍ය රූපවාහිනි ගුවන් විදුලි විචිත්‍ර ධර්ම කථික කඩුගන්නාව ශ්‍රී නිවාස පිරිවෙන් නියෝජ්‍ය පරිවේනාධිපති පිළිමතලාව හලාදිවල ශ්‍රී නිඛේතරාමාධිපති රාජකීය පණ්ඩිත රාජසිංහගම තිලකධම්ම හිමියෝය.එක් සහෝදරියක් හා සහෝදරයෙකු තම පවුලේ සිටින බැවින් ඔවුන් සැමට පියා එකලෙස සැලකූ බවත් වෘත්තියෙන් ප්‍රවාහන  අධිකාරියේ කාර්මිකයෙකු ලෙස රැකියාව කළ තම පියා සැම විටම තමන් ගැන සොයා බල රටට වැඩදායි නෙනෙකු කරන්නට ගත් දැඩි වෙහෙසට කල ගුණ දැක්විම සදහා තම පියාගේ දේහය තම විහාරස්ථානයේ තබාගෙන හෝ ගෞරව කිරීමට ලැබීම තමාට ලැබුණු භාග්‍යක් බව හිමියන් පැවැසීය.සාමාන්‍යෙයන් ගිහි යකුගේ දේහයක් විහාරස්ථානයක තබා ගන්නේ නැතැත් පියා සිය පවුලට කළ සේවයට උපාහාර දැක්වීම තමන් මේ පියවර ගත් බවත් පැවැසූහ.තම පියාගේ අවසන් කටයුතු ලබන බ්‍රහස්පතින්දා 02 දා පිළිමතලාව අරඹේගම සුසාන භුමියේදි සිදුකරනු ලබන බවද හිමියෝ කීහ.  ",
    "URL": "https://www.lankadeepa.lk/latest_news/පියාගේ-දේහය-පන්සලේ-තබා-බුහුමන්-දක්වන-බුද්ධ-පුත්‍රයෙක්/1-533704",
    "Category": "latest_news"
}