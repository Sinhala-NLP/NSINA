{
    "Source": "www.lankadeepa.lk",
    "Timestamp": "2019 පෙබරවාරි මස 24",
    "Headline": "තිනර් බැරලයක් පුපුරා දස හැවිරිදි දරුවෙක් මියයයි",
    "News Content": "(ක.ග. කරුණාරත්න)පොළොන්නරුව පුලස්තිගම, ගල් කැටිදමන ප්‍රදේශයේ පිහිටි නිවසක් තුළදී අද (24) තීන්ත ආලේප කිරීමේදී භාවිත කරනු ලබන තිනර් නැමැති රසායනික ද්‍රව්‍ය සහිත බැරලයක් යාන්ත්‍රික කියතක් උපයෝගී කරගෙන කපා දෙකට වෙන් කිරීමට උත්සාහ කරමින් සිටියදී ඒ බැරලය පුපුරා ගොස් අසළ සිටි 10 හැවිරිදි පිරිමි දරුවෙකු බරපතල තුවාල ලබා රෝහල් ගත කිරීමෙන් අනතුරුව මියාගොස් ඇතැයි පුලස්තිපුර පොලිසිය කියයි.අනතුරින් තුවාල ලැබූ 16 හැවිරිදි පාසල් සිසුවෙකු සහ තවත් අයෙකු ප්‍රතිකාර සඳහා පොළොන්නරුව මහ රෝහලට ඇතුළත් කර ඇත.සිද්ධියෙන් මියගොස් ඇත්තේ පොළොන්නරුව, පුලස්තිගම, ගල් කැටිදමන පදිංචි ඒ.ජී සඳරු නිමේෂ නැමැති 10 හැවිරිදි පිරිමි දරුවෙකි.අනතුරුට ලක්වූ 16 හැවිරිදි පාසල් සිසුවාගේ පාදයටකට බරපතළ ලෙස හානි සිදුව ඇතැයි පොලිසිය සඳහන් කළේය.  ",
    "URL": "https://www.lankadeepa.lk/news/තිනර්-බැරලයක්-පුපුරා-දස-හැවිරිදි-දරුවෙක්-මියයයි/101-546293",
    "Category": "latest_news"
}