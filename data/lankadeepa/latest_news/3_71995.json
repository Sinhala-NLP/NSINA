{
    "Source": "www.lankadeepa.lk",
    "Timestamp": "None  2016 සැප්තැම්බර් මස 05",
    "Headline": "තානාපති නිවස ලක් සේවිකාවට සිරගෙයක් වෙයි",
    "News Content": "ඇමරිකාවේ නිව්යෝක් නුවර මලයාසියා තානාපති සහ ඔහුගේ බිරිය ශ්‍රී ලාංකික ගෘහ සේවිකාවකගෙන් වහල් වැඩ ගනිතියි ඇමරිකාවේ නිව්යෝක් පෝස්ට් පුවත්පත කියයි.පර්මලා දේවි ජෙගනාදන් නම් මේ තරුණියගෙන් දවසකට පැය 15ක් වැඩ ගන්නා එම ජෝඩුව පැයකට ඩොලර් 1.71ක් (රුපියල් 249.37) ගෙවන බවද කියති.නිව්යෝක් නුවර මලයාසියා කොන්සල්වරයා වන අරසි ක්‍රිෂ්ණන් හා දේනිෂ් කුමාර් ඇයට ඔවුන් පදිංචි මහල් නිවසින් එළියට යාම පවා තහනම් කර ඇති බවත් ඔවුන් සමග ඇයට එළියට යෑමට හැකිවී ඇත්තේ ඔවුන් පල්ලියට යන දවසට බවත් ජෙගනාදන් ගේ නීතිඥ ඈන් ලී අධිකරණයේ දී කීවාය.2013 මලයාසියාවේ ඔවුන්ගේ ගෙදර මෙහෙකාරකමට ගිය ඇය ඇමරිකාවට රැගෙන ගොස් ඇත්තේ රාජ්‍ය තාන්ත්‍රිකයකුට ගෘහ සේවිකාවක රැගෙන යෑමට ඇති වරප්‍රසාදය යටතේය.2014 මුලදී ජෙගනාදන් ගේ වීසා අවසන් වන බවත් තවත් වසර තුන හමාරක මෙහෙකාර වැඩට කැමතිනම් පමණක් ඇගේ සේවය දික් කළ හැකි බවත් ක්‍රිෂ්ණන් ඇයට කියා ඇත. එසේ නොවුනහොත් ඇය ඇගේ ගමට යවන බවත් එහි යුද්ධය දරුණු ලෙස පවතින බවත් ජෝඩුව ඇයට කියා ඇත.තමා පත්වී සිටින ඉරණම තේරුම්ගත් ඇය ඇමරිකාවේ ෆෙඩරල් පොලිසියට කළ පැමිණිල්ලක් අනුව 2014 මාර්තු 6 වැනිදා ඇය පුණ්‍යායතනයක් මගින් පවත්වාගෙන යන සුරැකුම් නිවසකට ඇතුළු කර ඇත.ක්‍රිෂ්ණන් යුවළට ඇමරිකා පොලිසිය නඩු පවරා ඇත. එම දෙදෙනාට අපරාධ චෝදනා ගොනු කර නැති බවත් ඔවුන් දැන් මලයාසියාවට ගොස් සිටින බවත් ජෙගනාදන්ගේ නීතිඥ ලී කීවාය. ",
    "URL": "https://www.lankadeepa.lk/latest_news/තානාපති-නිවස-ලක්-සේවිකාවට-සිරගෙයක්-වෙයි/1-454555",
    "Category": "latest_news"
}