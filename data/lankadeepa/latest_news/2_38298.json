{
    "Source": "www.lankadeepa.lk",
    "Timestamp": "2020 මැයි මස 29",
    "Headline": "කෘෂිකාර්මික බෝග ප‍්‍රවාහනයට දුම්රිය යොදාගන්නැයි ඇමැති කියයි",
    "News Content": "විනීතා එම් ගමගේදිවයිනේ විවිධ පළාත්වල නිපදවන කෘෂිකාර්මික බෝග නගරවලට ප‍්‍රවාහනය කිරීම සදහා දුම්රිය යොදාගන්නැයි මගී ප‍්‍රවාහන කළමණාකරන හා විදුලි බල හා බලශක්ති අමාත්‍ය මහින්ද අමරවීර මහතා දුමිරිය සාමාන්‍යධිකාරිවරයාට උපදෙස් දී තිබේ.දැනට සිදුකෙරෙන අන්දමට එළවළු හා පළතුරු ප‍්‍රවාහනයේ දී විශාල නාස්තියක් සිදුවන අතරම විශාල පිරිවැයක් ද දැරීමට සිදුව තිබෙන බවත් එය පාලනය කරගනිමින් දුම්රියෙන් විශාල තොගයක් එකවර ප‍්‍රවාහනය කළ හැකි වන බවත් අමාත්‍යවරයා පෙන්වා දී තිබේ.අමාත්‍යවරයාගේ උපදෙස් පරිදි යාපනය, අනුරාධපුර, පොලොන්නරුව, මඩකලපුව, පුත්තලමහ, නුවරඑළිය, බෙලිඅත්ත, වැනි ප‍්‍රදේශවල සිට එම නිෂ්පාදන ද්‍රව්‍ය කොළඹට ප‍්‍රවාහනය කිරිම සදහා අවශ්‍ය පියවර මේ වනවිට ගෙන ඇතැයි දුම්රිය සාමාන්‍යධිකාරි ඩිලන්ත ප‍්‍රනාන්දු මහතා අමාත්‍ය මිහන්ද අමරවීර මහතා වෙත දැනුම් දී ඇතැයි අමාත්‍යංශ නිලධාරියෙක් ලංකාදීපයට පැවැසීය.බහලූම් ප‍්‍රවාහනයේ දී ද දුම්රිය යොදා ගැනීමේ හැකියාව පිළිබදව අමාත්‍යවරයා සාකච්ඡා කර ඇති බවත් ඒ සදහා දුම්රිය තට්ටු ඇණියක් සැකසීමට දෙපාර්තමේන්තුව කටයුතු කරන බව ද හෙතෙම සදහන් කළේය.මෙම වැඩපිළිවෙල සම්බන්ධව ව්‍යාපාරික ප‍්‍රජාව සමගද අමාත්‍යවරයා ලබන සතියේ සාකච්ඡුා කරනු ඇතැයි කී එම නිලධාරියා මෙම වැඩපිළිවෙල ක‍්‍රියාත්මක කිරීමෙන් මාර්ග තදබදය අවම කර ගැනීමටත් එයින් දෛනික ඉන්ධන හා කාලය නාස්තිවීම අවම වන බවත් කියා සිටියේය.   ",
    "URL": "https://www.lankadeepa.lk/latest_news/කෘෂිකාර්මික-බෝග-ප‍්‍රවාහනයට-දුම්රිය-යොදාගන්නැයි-ඇමැති-කියයි/1-572834",
    "Category": "latest_news"
}