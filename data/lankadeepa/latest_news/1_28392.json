{
    "Source": "www.lankadeepa.lk",
    "Timestamp": "2021 ජුනි මස 15",
    "Headline": "‘වහාම ඉන්ධන මිල පහළ දැමිය යුතුයි‘‘",
    "News Content": "(නිමල කොඩිතුවක්කු)හදිසි කැබිනට් රැස්වීමක් කැඳවා හෝ වහාම ඉන්ධන මිල පහත දැමීමට ආණ්ඩුව කටයුතු කළ යුතු බව විපක්ෂ නායක සජිත් ප්‍රේමදාස මහතා කොළඹ දී අද (15) පැවසීය.ජීවන වියදම ඉහළ ගොස්  එදාවේල කෑමට ආර්ථිකයක් නොමැති ජනතාව ඉන්ධන මිල ඉහළ දැමීම හේතුවෙන් දැඩි දුෂ්කර තත්ත්වයට පත්ව ඇති බවත් විපක්ෂ නායකවරයා සඳහන් කළේය.සමගි ජන බලවේගය විසින් ක්‍රියාත්මක \"විපක්ෂයෙන් හුස්මක්\"  වැඩසටහනෙහි 14වන පියවර ලෙස ගම්පහ රෝහලට සෞඛ්‍ය උපකරණ පරිත්‍යාග කරමින් කොළඹ මාක්ස් ප්‍රනාන්දු මාවතේ පිහිටි පක්ෂ විපක්ෂ නායක කාර්යාලයේදී  ඔහු මේ බව පැවසීය.එහිදී රුපියල් හතළිස් හය ලක්ෂ පනස් දහසක්  වටිනා රෝහල් උපකරණ පරිත්‍යාග කළ අතර සමගි ජන බලවේගයේ අමෙරිකා එක්සත් ජනපද ශාඛාවද මේ සඳහා අනුග්‍රහය දක්වා ඇත.කොරෝනා ව්‍යසනය හේතුකොටගෙන පීඩාවට පත් ජනතාවට සෞඛ්‍යමය සහන සැලසීම සදහා සමගි ජන බලවේගයේ මන්ත්‍රී කණ්ඩායම, සංවිධායකයින්, සාමාජිකයින්, සමගි ජන බලවේගයේ විදේශීය ශාඛා, දෙස් විදෙස් ආධාරකරුවන් සහ \"ජනසුවය\" ව්‍යාපෘතිය එක්ව \"විපක්ෂයෙන් හුස්මක්\" වැඩසටහන ක්‍රියාත්මක කෙරේ.    ",
    "URL": "https://www.lankadeepa.lk/news/‘වහාම-ඉන්ධන-මිල-පහළ-දැමිය-යුතුයි‘‘/101-592627",
    "Category": "latest_news"
}