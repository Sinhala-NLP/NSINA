{
    "Source": "www.lankadeepa.lk",
    "Timestamp": "None  2015 පෙබරවාරි මස 02",
    "Headline": "දෑස නොපෙනුනත් මගේ වැඩිය පාඩු නෑ",
    "News Content": "තම මව පියා හා මල්ලි රැක බලා ගැනිමේ අරමුණින් මහනුවර දොඩම්වල මහ සෙංකඩගල අඳ-බිහිරි විදුහලේ  දීකිරි මඩවල  තීක්ෂණ මාලිංග ශිෂ්‍යයා දැඩි අධිෂ්ඨානයක සිටියි.උපතින්ම දැස් ආබාධිතව ඔහු මෙළොව එළිය දුටුවේය.අධ්‍යාපනයට මෙන්ම සංගිතයටද වඩාත් කැමැත්තක් දක්වන තික්ෂණගේ  වයස අවුරුදු  (8) කි. දැස් නොපෙනෙන 4 වැනි ශ්‍රේණියේ බ්‍රේල් මාධ්‍යයෙන් අධ්‍යාපනය හදාරයි.තික්ෂණගේ එකම අරමුණ අධ්‍යාපනයෙන් ඉහළට ගොස් තම පියා මව හා මල්ලී රැක බලා ගැනිමයි.නමුත් තික්ෂණගේ මෙම බලාපොරොත්තුව මුදුන් පත් කර දීමේ අභියෝගය ඹහුගේ දෙමාපියන්ට මහත් ගැටළුවකි.තික්ෂණගේ පියා  උතුරේ යුද්ධයේදී ආබාධිත විය.1992-12-10 වැනි දින ශ‍්‍රි ලංකා යුද හමුදාවට එක්වි අම්පාර සටන් පුහුණු පාසලෙන් මුලික පුහුණුව ලබා ඉන් පසු 8 වැනි ගැමුණු හේවා බළ ඇණියට ඇතුළත් වු ඔහු  උතුරේදී  කොටි  මෝටාර් ප‍්‍රහාරයකින් තුවාල විය. පාදයක්ද අප‍්‍රාණික විය.ඉන් පසු ඹහු විශ‍්‍රම ගියේය. රැකවරණයට කාගෙන්වත් පිළිසරණක් නොමැති කම නිසා ඔහුට අනුකම්පාවෙන් ජිවිතයට අත් වැලක් වන්නට යුවතියක් එක් වූවාය.2007-02-08 දින පුංචි තික්ෂණ මෙළොව එළිය දුටුවේය.ඔහුගේ බර ග‍්‍රැම් 875 ක් විය. මහනුවර මහ රෝහලේ නොමේරු ළදරු ඒකකයේ මාස තුනක් ප්‍රතිකාරයෙන් පසුවද  තික්ෂණගේ ඇස් නොපෙනෙනන්ට විය.මහනුවර අක්ෂි රෝහලෙන්  ප‍්‍රතිකාර කළ මුත් පලක් නොවිය. තික්ෂණගේ මව සහ පියා රට හැම තැනම තම පුතුගේ ඇස් පාදා ගැනිමට ගත්  උත්සාහයද අසාර්ථක විය.තික්ෂණගේ පියා පවසන්නේ හමුදා ක‍්‍රියාන්විතයේදි සිදුවු ආබාධයෙන් ඇවිදීමට අපහසු නිසා  බස් රථයකින්වත් යා නොහැකි බවයි. දැස් නොපෙනෙන දරුවා පාසල වෙත ගෙන යාමට හා නැවත නිවස බලා ගෙන ඒමට දිනකට  රථයකට රුපියල් 1000 ක් වැය වන බව ඔහු කියයි. නිවසක් නොමැති නිසා මසකට නිවසට කුලි ගෙවිම නිසාත් ලැබෙන විශාම වැටුප දරුවන් දෙදෙනා සමග ඡීවත් විම මහත් ගැටළුවක් බවත් ඔහු පවසයි.දරුවාගේ පියා ඊ නිහාල්  ඩෙල්වින් නිශාන්ත  ද සිල්වා නමින්  මැණික්හින්න මහජන බැංකුවේ  157200160041246 ගිණුම් අංකයකි. .077-8383139 ඔහුගේ දුරකතන අංකයයි.  ",
    "URL": "https://www.lankadeepa.lk/latest_news/දෑස-නොපෙනුනත්-මගේ-වැඩිය-පාඩු-නෑ/1-293945",
    "Category": "latest_news"
}