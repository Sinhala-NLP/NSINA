{
    "Source": "www.lankadeepa.lk",
    "Timestamp": "None  2011 දෙසැම්බර් මස 03",
    "Headline": "දඹුල්ල පොලිසියට ලොකු දඩයමක්",
    "News Content": "දිවයිනේ නමගිය අපරාධ කණ්ඩායමක තිදෙනෙක් දඹුල්ල පොලිසිය විසින් දඹුල්ලේ දී අද (03) අත්අඩංගුවට ගනු ලැබූහ. ගිනි අවි හා බෝම්බ විකිණී යැයි චෝදනා ලැබ උසාවි ඇප මත සිටි හමුදා ලුතිනන්වරයකු ද මේ අතර සිටින බව පොලිසිය කියයි. අනෙක් දෙදෙනා අපරාධ රැසකට හවුල්කරුවන් බවත් අවුරුදු 21ක සිරදඬුවම් නියමව සිට සිරේන් පැන ආ අයකු ද ඒ අතර සිටින බවත් පොලිසිය පවසයි. රුපියල් ලක්ෂ නවයක රන් බඩු හා ගිනි අවියක් ද උණ්ඩ 15ක් ද පොලිසිය සොයාගෙන තිබේ. මොවුහු ගල්කිස්ස, සපුගස්කන්ද හා දඹූල්ලේ පදිංචිකරුවෝ වෙති.  ",
    "URL": "https://www.lankadeepa.lk/latest_news/දඹුල්ල-පොලිසියට-ලොකු-දඩයමක්/1-15679",
    "Category": "latest_news"
}