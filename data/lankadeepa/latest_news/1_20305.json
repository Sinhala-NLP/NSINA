{
    "Source": "www.lankadeepa.lk",
    "Timestamp": "2022 ජනවාරි මස 11",
    "Headline": "සහල් මාෆියාව බොරු කතා හදනවා",
    "News Content": "(යොහාන් භාසුර)මෙම වසර පුරා නාඩු සහල් කිලෝවක් රුපියල් 100 ට සහ සුපිරි සම්බා සහල් කිලෝවක් රුපියල් 130 ට අඩුවෙනුත් පවත්වාගෙන යන බවත් සිංහල අලුත් අවුරුද්ද වන විට සහල් කිලෝවක් රුපියල් 300 ට වැඩි වන බවට සහල් මාෆියාව මතවාදයක් නිර්මාණය කරමින් සිටින බවත් වෙළෙඳ අමාත්‍ය ආචාර්ය බන්දුල ගුණවර්ධන මහතා පැවසීය.එම මිලට සහල් ජනතාවට සතොස, සමූපකාර සහ කිව් ෂොප් ඇතුළු රාජ්‍ය අළෙවි ජාලය මගින් මිලදී  ගතහැකි බව කී අමාත්‍යවරයා කෘතීම ලෙස අසාධාරණ ලෙස සහල් මිල වැඩි කිරිමේ සැළැස්ම මොනම හේතුවක් නිසාවත් ක්‍රියාත්මක කිරීමට ඉඩ නොදෙන බව ද සඳහන් කළේය.වෙළෙඳ අමාත්‍ය ආචාර්ය බන්දුල ගුණවර්ධන මහතා වෙළෙඳ අමාත්‍යංශයේදී අද (11) පැවති විශේෂ මාධ්‍ය සාකච්ඡාවකදී එසේ පැවසීය.  ",
    "URL": "https://www.lankadeepa.lk/latest_news/සහල්-මාෆියාව-බොරු-කතා-හදනවා/1-606355",
    "Category": "latest_news"
}