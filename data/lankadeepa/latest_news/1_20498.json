{
    "Source": "www.lankadeepa.lk",
    "Timestamp": "2022 ජනවාරි මස 05",
    "Headline": "වැඩිපුර සල්ලි ගන්න බස් ගැන කියන්න අංකයක්",
    "News Content": "(නිමල කොඩිතුවක්කු)නියමිත ගාස්තු වලට අමතර ගාස්තු අය කරන බස් රථ වල මාර්ග බලපත්‍ර අහොසි කිරීමට පියවර ගන්නා බව ජාතික ගමනා ගමන කොමිෂන් සභාව පවසයි.නියම කර ඇති බස් ගාස්තු වලට වඩා වැඩියෙන් අය කරන බස්රථ සම්බන්ධයෙන් පැමිණිලි 1955 කෙටි අංකය වෙත දැනුම් දෙන ලෙසත්  ජාතික ගමනා ගමන කොමිෂන් සභාවේ  සභාපති ශෂී වෙල්ගම මහතා ජනතාවගෙන් ඉල්ලීමක් කළේය.ඉන්ධන මිල වැඩිකිරීම හේතුවෙන් අද (05) සිට බස් ගාස්තු වැඩිකිරීමට පියවර ගනු ලැබීය.මෙම ගාස්තු වැඩිවීම සම්බන්ධයෙන් මාධ්‍ය මගින් ප්‍රචාරය කර ඇති බවත් එයට වඩා වැඩි මුදල් අය කරන බස්රථ සම්බන්ධයෙන් දැඩිව නීතිය ක්‍රියාත්මක කරන බවත් වෙල්ගම මහතා වැඩිදුරටත් කීවේය.  ",
    "URL": "https://www.lankadeepa.lk/news/වැඩිපුර-සල්ලි-ගන්න-බස්-ගැන-කියන්න-අංකයක්/101-606032",
    "Category": "latest_news"
}