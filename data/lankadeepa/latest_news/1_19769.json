{
    "Source": "www.lankadeepa.lk",
    "Timestamp": "2022 ජනවාරි මස 27",
    "Headline": "ආණ්ඩුක්‍රම ව්‍යවස්ථාවේ සැලැස්ම ලබන මස ජනපතිට",
    "News Content": "(සුජිත් හේවාජුලිගේ )නව ආණ්ඩුක්‍රම ආණ්ඩුක්‍රම ව්‍යවස්ථා කෙටුම්පතට අදාළ මූලික සැලැස්ම ජනාධිපති ගෝඨාභය රාජපක්ෂ මහතාට  ලබන මාසයේදී බාරදෙන බව අධිකරණ අමාත්‍ය ජනාධිපති නීතිඥ අලි සබ්රි මහතා පැවැසීය.ආණ්ඩුක්‍රම   ව්‍යවස්ථා කෙටුම්පත සකස් කිරීමට පත් කෙරුණු ජනාධිපති නීතිඥ රොමේෂ් ද සිල්වා මහතාගේ ප්‍රධානත්වයෙන් යුත් කමිටුවේ එම  කටයුතු තව දින කිහිපයකින් අවසන් කරනු ඇතැයිද අධිකරණ අමාත්‍යවරයා සඳහන් කළේය.ඉන් අනතුරුව ජනාධිපතිවරයා එම සැලැස්ම අධ්‍යයනය කිරීමෙන් පසු සාකච්ඡා කර කැබිනට් මණ්ඩලයට ඉදිරිපත් කරනු ඇතැයිද  ඔහු කීවේය.ආණ්ඩුක්‍රම ව්‍යවස්ථාව සකස් කිරීමට මෙයට පෙර බොහෝ අය උත්සාහ ගත්තද එය අසාර්ථකවූ  බව පැවසූ අධිකරණ අමාත්‍යවරයා ඒ කටයුත්ත සඳහා මැදිහත්වූ පිරිස අතර ජී එල් පීරිස්, චොක්සි, හිටපු අගමැති ඇතුළු පිරිසක්ද  සිටි බව සඳහන් කළේය.බොහෝ   කරුණුවලට පොදු එකඟතාවක් පවතින හෙයින් පාර්ලිමේන්තුවේදී මෙයට අදාලව විවාද කළ යුත්තේ  සියයට දහයක්  පමණක් බව ඔහු වැඩිදුරටත් පැවසීය.  ",
    "URL": "https://www.lankadeepa.lk/latest_news/ආණ්ඩුක්‍රම-ව්‍යවස්ථාවේ-සැලැස්ම-ලබන-මස-ජනපතිට/1-607234",
    "Category": "latest_news"
}