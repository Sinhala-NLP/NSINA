{
    "Source": "www.lankadeepa.lk",
    "Timestamp": "2022 මැයි මස 23",
    "Headline": "‘දහ දාහට පොහොර නොදුන්නොත් රටින් ගේන හාල් 400ට විකුණන්න වෙයි",
    "News Content": "(අංජුල මහික වීරරත්න)රුපියල් දස දහසටවත් පොහොර නොදුන්නොත්  හාල් රටින් ගෙනැවිත් රුපියල් තුන් හාරසියයකට විකුණන්නට සිදුවනු ඇතැයි කෘෂිකාර්මික, පොහොර සහ වැවිලි අංශයේ පවතින ගැටළු පිළිබඳ සෙවීමට අග්‍රාමාත්‍යවරයා පත් කළ කමිටුවවෙි සභාපති අකිල විරාජ් කාරියවසම් මහතා කමිටු රැස්වීමේදී පැවසීය.ඉන්දියා ණය යෝජනා ක්‍රමය යටතේ ශ්‍රී ලංකාවට යූරියා මෙට්‍රික් ටොන් 65,000ක් ලබාදීමට එකඟ වී තිබෙන අතර මෙම යූරියා ප්‍රමාණයෙන් මෙට්‍රික් ටොන් 40,00ක් වී වගාව සඳහා ද මෙට්‍රික් ටොන් 20,000ක් අනෙකුත් භෝග වගාවන් සඳහා ද ලබාදිමට අපේක්ෂිත බව ද කමිටු සභාපතිවරයා  කීය.අකිල විරාජ් කාරියවසම් මහතාගේ ප්‍රධානත්වයෙන් අග්‍රාමාත්‍ය කාර්යාලයේ දී මෙම  සාකච්ඡාව පැවැත්විණි.වර්තමානයේ මෙරට පවතින විදේශ විනිමය ගැටලුව හේතුවෙන් වී, එළවලු, ලොකු ළූණු සහ අනෙකුත් බෝග බීජ අවශ්‍යතාවයට ප්‍රමාණවත් නොවන බව මෙම සාකච්ඡාවෙිදී අනාවරණය විය. බීජ හිඟ වීම කෘෂිකර්ම ක්ෂෙත්‍රයේ  තීරණාත්මක ගැටලුවක් බවත් එම ගැටලුව විසඳීම සඳහා ප්‍රමුඛස්ථානය ලබාදිය යුතු බවත් කෘෂිකර්ම අමාත්‍යාංශයේ නිළධාරීහු මෙහිදී පැවසූහ.   ",
    "URL": "https://www.lankadeepa.lk/news/‘දහ-දාහට-පොහොර-නොදුන්නොත්-රටින්-ගේන-හාල්-400ට-විකුණන්න-වෙයි/101-613543",
    "Category": "latest_news"
}