{
    "Source": "www.lankadeepa.lk",
    "Timestamp": "None  2013 ජනවාරි මස 09",
    "Headline": "රිසානා නෆීක් ",
    "News Content": "ගෘහ සේවිකාවක ලෙස රිසානා සෞදි අරාබියට ගියේ වයස 17 දීය. ගෙදර අග හිඟ කම් නිසා වැඩමල් දුව රිසානා රට ගොස් සල්ලි එවීමට කැමැත්තෙන් ඉදිරිපත් වූ බව, ගස් කෑපීමෙන් ජිවිකාව ගෙන යන රිසානගේ පියාවන මෙහොමඩ් සුල්තාන් නෆික් කියයි. ඔවුන්ගේ පදිංචිය ත්‍රිකුණාමලයෙ මුතුර්හිය. රිසානා 2004.4.1 දා සෞදි අරාබියට පැමිණියේය. ඇයට වැඩ ලැබූණේ  නයිෆි ජිසියාන් කලාෆ් අල්ඔටාබි නම් හාම්පුතාගේ නිවසේය. ඔහුගේ බිරියට ලැබුණු දරුවා බලා ගැනීමට වැඩට පැමිණ දින කිහිපයකින් ඇය බටහිර රියාද්හි දවාදමි නුවර ගෙදරට යවනු ලැබීය.2005 මැයි 25 වැනිදා දහවල් 12.30ට පමණ දරුවාට බෝතලෙන් කිරි පොවද්දී කටිනා හා නාසයෙන් කිරි ආ බව රිසානා දුටුවාය. කිරි පිට උගුරේ යාම ඊට හේතුවයි. ඇය දරුවාගේ උගුර පිරිමැද්දාය. ඒ සමගම දරුවා ඇස් පියා ගත්තාය. සිව් හැවිරිදි දරුවාගේ මරණය සම්බන්ධයෙන් එදිනම ඇය අත්අඩංගුවට ගනු ලැබීය. දරුවා මැරූබවට ඇය පාපොච්චාරණයක් ද පොලිසියට කළාය.එම පාපොච්චාරණය උසාවියේදීත් කළාය. එහෙත් 2007 පෙබරවාරි 3 වැනිදා ඇය කියා සිටියේ ළමයා මැරූබවට ඇය පාපොච්චාරය කළේ පොලිසිය බලපෑම නිසා බවයි.කොළඹ රැකියා එජන්සියෙන් බොරු වයසක් දමා තමාගේ වයස අවුරුදු 6 කින් වැඩි කර බොරු ලියවිලි හදා සෞදි අරාබියට එවූ බව ද අය කීවාය.අගවිනිසුරු අබ්දුල්ලා අල් රොසයිමි ප්‍රමුඛ ත්‍රිපුද්ල විනිශ්චය මණ්ඩලයකින් ඇය වැරදි කාරිය කර 2007 ජූනි 16 වැනි දා මරණ දඬුවමට නියම කරනු ලැබීය.එයට ඇපෑලක් ඉදිරිපත් කළ හැකි බව ඇයට දැන්වීය. ඒ අනුව 2007 ජූලි 15 මේ අතර දරුවාගේ පියා හමු වීමට ගත් උත්සාහය අසාර්ථක විය. මෙවැනි දඬුවමකට නියමකළ හැකි අයකුට බලය ඇත්තේ එම පවුලේ ප්‍රධානියාගේ කැමැත්ත ලැබුණහොත් පමණි. ඒ සඳහා වන්දි මුදලක් ගෙවා එසේ සමාව ලබාගත හැකි බව සෞදි නීතියේ සඳහන්වේ.රියාද් නුවර ශ්‍රේෂ්ඨාධිකරණය ඇපෑල විභාග කර මුල් තීන්දුව තහවුරු කෙළේය.රිසානාට නිදහස ලබා දෙන්නැයි මහින්ද රාජපක්ෂ ජනපතිගේ ඉල්ලීම ඇතුළත් ලිපියක් ශ්‍රි ලංකා විදේශ අමාත්‍යංශය 2010.10.25 සෞදි රජතුමාට ඉදිරිපත්  කළේය. අසියා මානව හිමිකම් සංවිධානය ඇය වෙනුවෙන් ඇපෑලේදී නීතිඥ ගාස්තුද ගෙවීමට ඉදිරිපත්  විය.දරුවාගේ මව් පියන් සමග කතා බහ කර බේරුමක් කර ගැන්නැයි සෞදි රජතුමා සෞදි නුවර සමථ මණ්ඩලයට එම සිද්ධිය යොමු කෙළේය. බොරු ලියවිලි හදා රිසානා රට යැවූ රැකියා නියෝජිතයන් දෙදෙනාට කොළඹ මහාධිකරණය දෙවසර බැගින් සිර දඬුවම් නියම කර රුපියල් හැට දහස බැගින් රිසානාගේ මව්පියන්ට නියෝග කැරිණි.රිසානාගේ මව සහ පියා රිසානා බැලීමට එරටට ගියහ.2013 නව වසර උදාවීමත් සමග සෞදි අරාබි ශ්‍රේෂ්ඨාධිකරණය රියාද් බලධරයනට දැන්වූයේ රිසානා නෆික් මරා දඬුව පැණවීම ඉතා ආසන්න බවයි. ඒ සිද්ධියත් සමග මහින්ද රාජපක්ෂ ජනපති 2013 ජනවාරි 5 වැනිදා සෞදි රජතුමාට දෙවැනි ආයාචනය ද කරමින් රිසානා බේරාදෙන ලෙස ඉල්ලීමක් කෙළේය.රිසානා මරා දැවූ පුවත අද දහවල් 2 පමණ වන විට රිසානගේ මවුපියෝ ද දැන ගත්හ. ",
    "URL": "https://www.lankadeepa.lk/latest_news/රිසානා-නෆීක්/1-91944",
    "Category": "latest_news"
}