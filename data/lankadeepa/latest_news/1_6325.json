{
    "Source": "www.lankadeepa.lk",
    "Timestamp": "2023 පෙබරවාරි මස 06",
    "Headline": "අධිකරණ දෙකකට විනිසුරුවරුන් තිදෙනෙක් දිවුරති",
    "News Content": "(අංජුල මහික වීරරත්න)ශ්‍රේෂ්ඨාධිකරණයට සහ අභියාචනාධිකරණයට විනිසුරුවරුන් තිදෙනෙකු  මීට සුළු මොහොතකට පෙර ජනාධිපතිවරයා ඉදිරියේ දිවුරුම් දී තිබේ.අභියාචනාධිකරණ සභාපති විනිසුරු කේ.පී. ප්‍රනාන්දු මහතා ශ්‍රේෂ්ඨාධිකරණ විනිසුරුවරයෙකු ලෙසද, අභියාචනාධිකරණ විනිසුරු නිශ්ශංක බන්දුල කරුණාරත්න මහතා අභියාචනාධිකරණයේ සභාපති විනිසුරු ලෙසද, මහාධිකරණ විනිසුරු එම්.ඒ.ආර්. මරික්කාර් මහතා  අභියාචනාධිකරණ විනිසුරුවරයකු ලෙසද මීට සුළු මොහොතකට පෙර දිවුරුම් දී ඇත.කොළඹ ජනාධිපති මන්දිරයේදී ජනාධිපති රනිල් වික්‍රමසිංහ මහතා ඉදිරියේ දිවුරුම් දීම සිදු කෙරිණි.  ",
    "URL": "https://www.lankadeepa.lk/news/අධිකරණ-දෙකකට-විනිසුරුවරුන්-තිදෙනෙක්-දිවුරති/101-628156",
    "Category": "latest_news"
}