{
    "Source": "www.lankadeepa.lk",
    "Timestamp": "2020 ජනවාරි මස 06",
    "Headline": "පස්සරදී  බස් රථයක් ප්‍රපාතයකට පෙරැළෙයි-8 ක් මරුට",
    "News Content": "(පාලිත ආරියවංශ සහ ප්‍රසන්න පද්මසිරි)පස්සර මඩොල්සිම මාර්ගයේ 6 කණුව ප්‍රදේශයේදී බස් රථයක් ප්‍රපාතයකට පෙරැළී වූ අද(6) සිදු වූ අනතුරකින් එහි ගමන් ගත් මගීන් 8 දෙනෙකු මිය ගොස් ඇති බව මඩොල්සිම පොලිසිය කියයි.බස් රථයේ සිටි මගීන් 50 දෙනෙකු පමණ තුවාල ලබා තිබේ.බදුල්ල සිට ඇකිරිය දක්වා ධාවනය වූ ලංගම බස් රථයක් අඩි 200ක පමණ ප්‍රපාතයකට පෙරැළී මෙම අනතුර සිදුව තිබේ. තුවාල ලැබූ මගීන් පස්සර සහ බදුල්ල රෝහල් කරා ගෙනයාමට ප්‍රදේශවාසීහු සහ පොලිසිය එක්ව කටයුතු කරමින් සිටිති.මේ වනවිට බදුල්ල රෝහලට තුවාලකරුවන් 15දෙනෙකු පමණ ඇතුළත් කළ බව රෝහල් ආරංචි මාර්ග පවසයි.එම ප්‍රදේශයේ වැසි සහිත කාලගුණ තත්වයක් පැවති බවද, බස් රථය ලොරි රථයකට මාර්ගයේ ඉඩදීමට යාමේදී අනතුර සිදුව ඇතැයි අනාවරණය වූ බවද පොලිසිය කියයි.සිද්ධිය සම්බන්ධයෙන් මඩොල්සිම පොලිසිය පරීක්ෂණ පවත්වයි.(ඡායාරූප සහ වීඩියෝ- ප්‍රසන්න පද්මසිරි)(පස්සර රෝහල)(බදුල්ල රෝහල - ප්‍රසාද් රුක්මාල්)  ",
    "URL": "https://www.lankadeepa.lk/news/පස්සරදී--බස්-රථයක්-ප්‍රපාතයකට-පෙරැළෙයි-8-ක්-මරුට/101-563601",
    "Category": "latest_news"
}