{
    "Source": "www.lankadeepa.lk",
    "Timestamp": "2020 මාර්තු මස 25",
    "Headline": "වීරකැටියේදී වෙඩි වැදුණු පුද්ගලයා මරුට",
    "News Content": "(ඩි.ජී.සුගතපාල) වීරකැටිය වෑකඳවල ප්‍රදේශයේදී සිදු වූ  වෙඩි තැබිමකින්  බරපතල තුවාල පුද්ගලයා රෝහලට ඇතුළත් කිරිමෙන් පසු මියගොස් ඇතැයි වීරකැටිය පොලිසිය පවසයි.  ඊයේ (24) රාත්‍රියේදී මෙම වෙඩි තැබීම සිදු කෙරිණි. මෙසේ මියගොස් ඇත්තේ විරකැටිය කෙමේගල වෑකඳවල පදිංචිව සිටි 37 හැවිරිදි  දෙදරු පියෙකි. වෙඩි වැදිමෙන් බරපතල තුවාල ලබා සිටි ඔහු පළමුවවීරකැටිය රෝහලට ඇතුලත්  කර වැඩිදුර ප්‍රතිකාර සඳහා තංගල්ල රෝහලට මාරුකර ඇති අතර එහිදි මියගොස් ඇත. මියගිය අය නිති විරෝධි මත්පැන් ජාවාරම් කරවෙකු බවත් නිවසේ සිට කිලෝ මිටරයක් පමණ දුර අතුරු මාර්ගයකදි පිටු පසින් පැමිණ වෙඩි තැබිම සිදුකර ඇති බවත් ඔහු දිවාකල කිසිවෙකු මග ආරවුලක් ඇතිකර ගෙන ඇති බවත් ඒ අනුව මෙය පුද්ගලික ආරවුලක් මත සිදු කරන ලද අපරාධයක් බවට සැක කරන බවත් පොලිසිය පවසයි. සැකකරුවන් අත් අඩංගුවට ගැනිම සඳහා විරකැටිය පොලිසිය පරික්ෂණ පවත්වත්වයි  ",
    "URL": "https://www.lankadeepa.lk/news/වීරකැටියේදී-වෙඩි-වැදුණු-පුද්ගලයා-මරුට/101-568686",
    "Category": "latest_news"
}