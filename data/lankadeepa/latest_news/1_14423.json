{
    "Source": "www.lankadeepa.lk",
    "Timestamp": "2022 ජුනි මස 29",
    "Headline": "ඉන්ධන පෝලිමේ කුලියට සිටි දෙදරු පියා අනතුරින් මරුට",
    "News Content": "(තුසිත කුමාර ද සිල්වා සහ සුමිත් පොතුපිටිය)දර්ගා නගරයේ අයි.ඕ.සී ඉන්ධන හලේන් ලොරි රථයකට ඩීසල් ලබා ගැනීමට කුලී පදනම මත පෝලිමේ සිටි පුද්ගලයකු ඉන්ධනහල ඉදිරිපිට ප්‍රධාන මාර්ගය හරහා පාරමාරු වීමට යාමේදී ටිපර් රථයක ගැටී මියගොස් ඇතැයි අලූත්ගම පොලිසිය කියයි.අනතුර සිදු කළ බව කියන සැකකාර රියදුරා ද දර්ගා නගරයේ ඉන්ධන පෝලිමේ සිට රාත්‍රී ආහාර ගැනීමට අලුත්ගම නගරයට ගොස් නැවත ධර්ගා නගරය දෙසට පැමිණීමේදී මෙම අනතුර සිදුව තිබේ.   ",
    "URL": "https://www.lankadeepa.lk/latest_news/ඉන්ධන-පෝලිමේ-කුලියට-සිටි-දෙදරු-පියා-අනතුරින්-මරුට/1-615581",
    "Category": "latest_news"
}