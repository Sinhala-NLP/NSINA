{
    "Source": "www.lankadeepa.lk",
    "Timestamp": "2017 නොවැම්බර් මස 29",
    "Headline": "වමනය ගිය සිසුවිය අස් කිරීමේ සිද්ධිය නීතිපති අතට",
    "News Content": "(නිමල කොඩිතුවක්කු)උදෑසන ආහාර වේල නොගෙන පාසලට පැමිණි කැකිරාව අධ්‍යාපන කලාපයේ පාසල් දැරියකට වමනය යාම හේතුවෙන්  ඇය ගැබ්ගෙන ඇතැයි පවසමින් පාසලෙන් ඉවත් කිරීමේ සිද්ධිය පිලිබඳව ජාතික ළමා ආරක්ෂක අධිකාරිය සිදු කළ විමර්ශනයේ වාර්තාව නීතිපතිවරයා වෙත යොමු කළ බව එහි සභාපති නීතීඥ මරිනි ද ලිවේරා මහත්මිය පවසයි.නීතිපති උපදෙස් මත සිද්ධිය සම්බන්ධයෙන් ඉදිරි ක‍්‍රියාමාර්ග ගැනීමට කටයුතු කරන බවද  ජාතික ළමා ආරක්ෂක අධිකාරියේ  සභාපතිවරිය කියයි.එම දැරිය ගැබ්ගෙන හෝ කිසිදු අපයෝජනයකට ලක්ව නැතැයි ඒ සම්බන්ධයෙන් සිදුකළ වෛද්‍ය වාර්තා වලින් තහවුරු වී තිබිණි.ජාතික ළමා ආරක්ෂක අධිකාරියේ විශේෂ පොලිස් විමර්ශන ඒකකයේ නිලධාරීන් විසින් මේ පිළිබඳ විමර්ශන සිදුකරනු ලැබු බවද ඒ මහත්මිය ප්‍රකාශ කරයි.ළමයින් සම්බන්ධ මෙවැනි හිංසන සිදුවීම් වෙතොත් වහාම 1929 ශ‍්‍රි ලංකා ළමා ආරක්ෂක අධිකාරියේ දුරකථන අංකයට දැනුම් දෙන ලෙසද සභාපතිනිය ඉල්ලීමක් කරයි.  ",
    "URL": "https://www.lankadeepa.lk/latest_news/වමනය-ගිය-සිසුවිය-අස්-කිරීමේ-සිද්ධිය-නීතිපති-අතට/1-520926",
    "Category": "latest_news"
}