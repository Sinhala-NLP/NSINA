{
    "Source": "www.lankadeepa.lk",
    "Timestamp": "2022 දෙසැම්බර් මස 05",
    "Headline": "විදුලි බල මණ්ඩලය අටට කඩන්න ආණ්ඩුවට ජනවරමක් තිබෙනවාද?",
    "News Content": " (අංජුල මහික වීරරත්න සහ සුජිත් හේවාජුලිගේ)රාජ්‍ය සම්පත් ආරක්ෂා කරන බව කියමින් පැමිණි ආණ්ඩුව විදුලිබල මණ්ඩලය අටට කඩන්නේ කොහොමදැයි විපක්ෂයේ ප්‍රධාන සංවිධායක ලක්ෂ්මන් කිරිඇල්ල මහතා පාර්ලිමේන්තුවේ දී පැවසීය.මෙවැනි දේ කරන්නට මේ ආණ්ඩුවට ජනවරමක් තිබෙනවා කිරිඇල්ල මහතා ප්‍රශ්න කළේය.සභානායක සුසිල් ප්‍රේමජයන්ත මහතා:-මේ පිළිබඳව කැබිනට් එකේ සාකච්ඡා උනෙත් නැහැ.පත්තරයක තියෙන දෙයක් අල්ලගෙන විකුනනවා කියලා පුරෝකතනය කරමින් අදහස් ප්‍රකාශ කරන්න එපා.ලක්ෂ්මන් කිරිඇල්ල මහතා:-මම කතා කළේ පත්තර වල තියෙන දේවල් නෙමෙයි. මම ඒ කොමිටියෙ ඉන්නවා.කංචන ඇමතිවරයා එහිදී ඒ පිළිබඳ කිව්වා.  ",
    "URL": "https://www.lankadeepa.lk/news/විදුලි-බල-මණ්ඩලය-අටට-කඩන්න-ආණ්ඩුවට-ජනවරමක්-තිබෙනවාද-/101-624653",
    "Category": "latest_news"
}