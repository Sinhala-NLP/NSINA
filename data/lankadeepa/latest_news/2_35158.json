{
    "Source": "www.lankadeepa.lk",
    "Timestamp": "2020 දෙසැම්බර් මස 30",
    "Headline": "අපරාධකරුවන් නිරීක්ෂණය සඳහා නවීන තාක්ෂණය යොදාගන්න යයි",
    "News Content": "(ඩයනා උදයංගනී)අපරාධකරුවන් නිරීක්ෂණය කිරීම සඳහා විදේශ රටවල මෙන් නවීන තාක්ෂණ විධි ක්‍රම භාවිතය පිළිබඳ සොයා බලන්නැයි මහජන ආරක්ෂක අමාත්‍ය  සරත් වීරසේකර මහතා පොලීසියේ ඉහළ නිලධාරීන්ට උපදෙස් දී ඇත.දැනට පවතින ඇතැම් නීති පද්ධති වර්තමාන සමාජයට නොගැළපීම හේතුවෙන් අපරාධකරුවන් නීතියේ ඇති හිඩැස් වලින් රිංගා සමාජ විරෝධී ක්‍රියාවල නිරතවන බව වාර්තා වන බව අමාත්‍යවරයා පොලිස් නිලධාරීන්ට දැනුම් දී තිබේ.අමාත්‍යවරයා මෙම උපදෙස් දී ඇත්තේ පොලිස් නිලධාරීන් සමඟ අද (30) පැවති රැස්වීමකදීය.නවීන තාක්ෂණය උපරිම ලෙස භාවිතා කිරීම තුළ අපරාධ මැඩලීම කාර්යක්ෂමව කඩිනමින් සිදුකළ හැකි බව අමාත්‍යවරයා මෙහිදී පවසා ඇත.නවීන උපකරණ මෙන්ම අන්තර්ජාලය, ජී.පී.ආර්.එස් (GPRS) වැනි නවීන තාක්ෂණික උපාංග කෙරෙහි එහිදී අවධානය යොමු කළ හැකි බව ද ඇමතිවරයා මෙහිදී පෙන්වා දී තිබේ.  ",
    "URL": "https://www.lankadeepa.lk/latest_news/අපරාධකරුවන්-නිරීක්ෂණය-සඳහා-නවීන-තාක්ෂණය-යොදාගන්න-යයි/1-583964",
    "Category": "latest_news"
}