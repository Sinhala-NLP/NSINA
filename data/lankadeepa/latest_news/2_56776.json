{
    "Source": "www.lankadeepa.lk",
    "Timestamp": "2018 මැයි මස 31",
    "Headline": "පුරාවිද්‍යා අධ්‍යක්ෂ ජනරාල්ට නොතීසි",
    "News Content": " ඩී.ජී.සුගතපාල                                                              ගාල්ල කොටුවේ පුරාවිද්‍යාත්මක වටිනාකමක් ඇති නිවසක් අවසරයකින් තොරව අලුත්වැඩියා කරන ලද පුද්ගලයකුට එරෙහිව ඉදිරි නිතිමය කටුයුතු නොකරන ලෙසට ගාල්ල පුරාවිද්‍යා කාර්යාලයට ලිපියක් නිකුත් කිරිම සම්බන්ධයෙන් ජුනි 21 වැනි දා අධිකරණයේ පෙනි සිටින ලෙස පුරාවිද්‍යා අධ්‍යක්ෂ ජනරාල් මහාචාර්ය පී.බි.මණ්ඩාවල මහතාට නොතිසි නිකුත් කිරිමටත් ගාල්ල ප්‍රධාන මහේස්ත්‍රාත් ඒ.නිශාන්ත පිරිස් මහතා අද  (31) නියෝග කළේය.ගාල්ල කොටුවේ ලේන්බාන් විදියේ පුද්ගලයකු පුරාවිද්‍යාත්මක වටිනාකමක් ඇති නිවසක් පුරාවිද්‍යා දෙපාර්තමේන්තුවේ අවසරයකින් තොරව අලුත්වැඩියා කිරිම සම්බන්ධයෙන් පුරාවිද්‍යා දෙපාර්තමේන්තුවේ ගාල්ල කාර්යාලයේ නිලධාරිනියක් මගින් ගාල්ල පුරාවස්තු ඒකකයට පැමිණිලි කර තිබිණි.ඒ අනුව එම ඒකකය අධිකරණයට කරුණු වාර්තා කිරිමෙන් පසු පුරාවිද්‍යා කොමසාරිස් මහාචාර්ය පී.බී.මණ්ඩාවල මහතා ගාල්ල කොටුවේ පිහිටි දකුණු පළාත් පුරාවිද්‍යා සහකාර අධ්‍යක්ෂවරිය වෙත ලිපියක් නිකුත් කරමින් එම සැකකරුට එරෙහිව ඉදිරි නීතිමය පියවර නොගන්නා ලෙසට දන්වා ඇත.එම ලිපිය අනුව පුරාවිද්‍යා සහකාර අධ්‍යක්ෂවරිය ද ගාල්ල දිසා පුරාවස්තු ආරක්ෂණ විශේෂ පොලිස් ඒකකයට දන්වා ඇත්තේ සැකකරුට එරෙහිව ඉදිරි නීතිමය කටුයුතු නොකරන ලෙසටය.එහෙත් අද මේ පිළිබඳව පුරාවස්තු ආරක්ෂණ විශේෂ පොලිස් ඒකකය වැඩිදුරටත් කරුණු වාර්තා කරමින් පුරාවිද්‍යා අධ්‍යක්ෂ ජනරාල්වරයාගේ ලිපිය සම්බන්ධයෙන් ඔහුට නොතිසි නිකුත් කරන ලෙස ඉල්ලා සිටියේය. ඒ අනුව පුරාවිද්‍යා අධ්‍යක්ෂ ජනරාල්වරයාට නොතීසි නිකුත් කිරිමටත් සැකකරු වහාම අත්අඩංගුවට ගන්නා ලෙසත් මහේස්ත්‍රාත්වරයා නියෝග කළේය.  ",
    "URL": "https://www.lankadeepa.lk/latest_news/පුරාවිද්‍යා-අධ්‍යක්ෂ-ජනරාල්ට-නොතීසි/1-530082",
    "Category": "latest_news"
}