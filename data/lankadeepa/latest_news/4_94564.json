{
    "Source": "www.lankadeepa.lk",
    "Timestamp": "None  2014 දෙසැම්බර් මස 15",
    "Headline": "නිල් ජම්පර අකුරැස්සේ : ලංගම බස්  නිල් රැලි අස්සේ",
    "News Content": "නිල් පැහැති රෙදිවලින් ජම්පර මසා අන්දවා සිරුකරුවන් ද දේශපාලන වැඩවලට යොදා ගැනීමට හෙළා දකින බව කැෆේ සංවිධානය කියයි.අකුරැස්සේ දේශපාලන රැලියක දී සිරකරුවන් 44 දෙනකු මැතිවරණ වේදිකාවක් ඉදි කළ බවද , දෙපාර්තමේන්තුවේ සම්පත් විශාල වශයෙන් ඡන්දයට යොදා ගන්නා බව ද ද, ඒ අතර වේදිකා ඉදි කිරීම, සැරසිලි හා වෙනත් කටයුතු සදහා මානව සම්පත් ලෙස රැදවියන් යොදා ගන්නා බව ද එම සංවිධානය පවසයි.  මාතර පැවැති එම රැලියට බන්ධනාගාරයේ තූර්ය වාදක කණ්ඩායම, බන්ධනාගාර බස් රථයක් ඇතුඵ වාහන,  කොඩි කණු, රෙදි, සැරසිලි ද යොදා ගෙන තිබුණු බව ද කැෆේ සංවිධානයේ අධ්‍යක්ෂ කීර්ති තෙන්නකෝන් මහතා සඳහන් කරයි.මේ අතර පානදුර පැවැති රැලියකට ලංගම බස් විශාල ප්‍රමාණයක් යොදා ගත් බව ද මැතිවරණ නිරීක්ෂකයෝ කියති.          ",
    "URL": "https://www.lankadeepa.lk/latest_news/නිල්-ජම්පර-අකුරැස්සේ-:-ලංගම-බස්--නිල්-රැලි-අස්සේ/1-282577",
    "Category": "latest_news"
}