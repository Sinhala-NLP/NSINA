{
    "Source": "www.lankadeepa.lk",
    "Timestamp": "2018 ඔක්තෝබර් මස 07",
    "Headline": "ලක්‍ෂ 10 ක දුම්වැටි හොරෙන් ගෙන ආ පුද්ගලයෙක් අත්අඩංගුවට",
    "News Content": "( ටී.කේ.ජී.කපිල ) විදේශීය නිෂ්පාදිත දුම්වැටි තොගයක් ඩුබායි සිට නීතිවිරෝධී ලෙස මෙරටට ගෙන ආ ශ්‍රී ලාංකික ගුවන් මගියෙකු  කටුනායක ගුවන් තොටුපොළේ දී අත්අඩංගුවට ගෙන ඇත. ඩුබායි හි රැකියාව සදහා ගොස් සිටි මොහු 29 හැවිරිදි ,ගාල්ල ,වදුරඹ ප්‍රදේශයේ පදිංචිකරුවෙකි . රුපියල්  10,30,000 ක්  වටිනා  , ඩුබායි හි නිෂ්පාධිත \" ටොප් මවුන්ටන් \" වර්ගයේ දුම්වැටි 20,600 ක් අඩංගු දුම්වැටි කාටූන් 103 ක් තිබූ බව රේගුව පවසයි.                ඔහු අද (07 )  උදෑසන 10.30 ට ඩුබායි සිට පැමිණි ශ්‍රී ලන්කන් ගුවන් සේවයේ යූ.එල්.- 226 දරන ගුවන් යානයෙන් කටුනායක ගුවන් තොටුපොළ වෙත පැමිණ , කිසිවක් ප්‍රකාශ කිරීමට නොමැති \" හරිත මාවත \" ඔස්සේ ගුවන් තොටුපොළෙන් පිටව යෑමට ආසන්නව සිටියදී රේගු නිලධාරීන් ඔහුගේ ගමන් මල්ලේ සඟවා ගෙන තිබූ මෙම දුම්වැටි තොගය අත් අඩංගුවට ගෙන තිබේ .           ",
    "URL": "https://www.lankadeepa.lk/latest_news/ලක්‍ෂ-10-ක-දුම්වැටි-හොරෙන්-ගෙන-ආ-පුද්ගලයෙක්-අත්අඩංගුවට/1-538025",
    "Category": "latest_news"
}