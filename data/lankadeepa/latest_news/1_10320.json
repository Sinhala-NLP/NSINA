{
    "Source": "www.lankadeepa.lk",
    "Timestamp": "2022 ඔක්තෝබර් මස 25",
    "Headline": "ඉන්ධන කෝටාව වැඩි කළත් ත්‍රීරෝද ගාස්තු අඩු කරන්නෑ",
    "News Content": "(නිමල කොඩිතුවක්කු)කිව්.ආර් ක්‍රමවේදය මගින් ත්‍රී රෝද රථ හිමියන්ට ලබා දෙන ඉන්ධන කෝටාව ඉහළ දැමුවත් ගාස්තුවේ වෙනසක් සිදු කිරීමට හැකියාවක් නොමැති බව සමස්ත ලංකා තීරෝද රථ රියදුරන්ගේ සහ හිමිකරුවන්ගේ සංගමයේ සභාපති සුදිල් ජයරුක් මහතා ප්‍රකාශ කළේය.දැනට සතියකට ලබා දෙන පෙට්‍රල් ලීටර් 5ක ප්‍රමාණය දෙගුනයක් කිරීම ප්‍රමානවත් නොවන බවත් දෛනිකව පෙට්‍රල් ලීටර් 5ක් ලබා දෙන ලෙස රජයෙන් ඉල්ලීමක් කරන බවත් ඔහු සඳහන් කළේය.පෙට්‍රල් මිල අවස්ථා තුනකදි අඩු කළ අතර රුපියල් 480 ක්ව තිබූ පෙට්‍රල් ලීටරයක මිල රුපියල් 370 දක්වා පහළ දැමූවත් ත්‍රීරෝද රථ  සදහා ලබාදෙන ඉන්ධන කෝටාව වැඩි නොකිරීම හේතුවෙන් ගාස්තු අඩුකිරිමට නොහැකි බව ත්‍රීරෝද රථ සංගම් මෙයට පෙර ප්‍රකාහ කරනු ලැබීය.කෙසේවෙතත් නොවැම්බර් පළමුවෙනිදා සිට සතියකට ලබා දෙන පෙට්‍රල් ලීටර් 5 ක ප්‍රමාණය දෙගුනයක් කිරීමට රජය පියවර ගනු ලැබීය.එම ඉන්ධන ප්‍රමාණය ප්‍රමාණවත් නොමැති බවත් ගාස්තුවේ වෙනසක් සිදුකිරීමට අවශ්‍ය නම් ත්‍රීරෝද රථ සඳහා ලබා දෙන ඉන්ධන කොටා ප්‍රමාණය දිනකට ලීටර් 5 දක්වා වැඩි කළ යුතු බවත් ජයරුක් මහතා පැවසීය.  ",
    "URL": "https://www.lankadeepa.lk/latest_news/ඉන්ධන-කෝටාව-වැඩි-කළත්-ත්‍රීරෝද-ගාස්තු-අඩු-කරන්නෑ/1-622125",
    "Category": "latest_news"
}