{
    "Source": "www.lankadeepa.lk",
    "Timestamp": "2022 දෙසැම්බර් මස 21",
    "Headline": "වෑන් රථය කතුන් තිදෙනකුට මරු කැඳවයි",
    "News Content": "(හේමලතා ඞී හේවගේ)කුරුණෑගල සිට නාරම්මල දෙසට ධාවනයවූ වෑන්ථයක් ඊයේ 20 සවස නාරම්මල බැඳිගමුව මන්සන්දියේ බස්රථයකට ගොඩවීම සඳහා මාර්ගය අසල රැඳීසිටි කාන්තාවන් තිදෙනකු යට කරගෙන යෑමෙන් කාන්තාවන් දෙදෙනකු එම ස්ථානයේදීම මියගොස් බරපතල තුවාල ලැබූ අනෙක් කාන්තාව රෝහල් ගතකිරීමෙන් පසු මියගොස් ඇති බව නාරම්මල පොලීසිය කියයි.මෙසේ මියගොස් ඇත්තේ නාරම්මල බැඳිගමුව ප‍්‍රදේශයේ පදිංචි 69 හැවිරිදි ජයකොඩි ආරච්චිලාගේ චනද්‍රාවතීල ලද්දුසිංහ බදු සාමාවතීල, බාලසූරිය ආරච්චිලාගේ කාන්ති චන්ද්‍රලතා යන කන්තාවන් බවත් මොවුන් තිදෙනා සමෘද්ධ බැංකුවක් වෙත යෑම සඳහා බස්රථයකට ගොඩවීමට මාර්ගය අසල රැඳීසිටියදී මෙම අනතුරට මුහුණපා ඇතිබවද සඳහන්වේ.කුරුණෑගල දෙස සිට ගමන්කර ඇති වෑන්රථය මාර්ගයේ සිටි කාන්තාවන්ගේ ගැටී ඒ ආසන්නයේ තිබූ කුඹුරකට ඇදීගොස් නතරවී ඇති බවත් මිය ගිය කාන්තාවන් දෙදෙනා සහ බරපතල ලෙස තුවාල ලබා සිටි කාන්තාව නාරම්මල රෝහලට ඇතුලත් කර පසුව තුවාල ලැබූ කාන්තාව කුරුණෑගල මූලික රෝහල වෙත මාරුකර යැවීමෙන් පසු එහි ප‍්‍රථිකාර ලබමින් සිටිදී මියගොස් ඇති බවද පැවසේ..  ",
    "URL": "https://www.lankadeepa.lk/news/වෑන්-රථය-කතුන්-තිදෙනකුට-මරු-කැඳවයි/101-625559",
    "Category": "latest_news"
}