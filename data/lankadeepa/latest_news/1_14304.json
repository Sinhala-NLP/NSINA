{
    "Source": "www.lankadeepa.lk",
    "Timestamp": "2022 ජුලි මස 03",
    "Headline": "ගෝඨාගේ ලිපියක් රැගෙන පිරිසක් රුසියාවට",
    "News Content": "(අජන්ත කුමාර අගලකඩ)ශ්‍රී ලංකාව මුහුණ දී ඇති ආර්ථික අර්බුදයෙන් ගොඩ ගැනීම සඳහා රුසියාවේ සහාය ලබාගැනීම සම්බන්ධයෙන් සාකච්ඡා කිරීමට ශ්‍රී ලංකා නියෝජිත පිරිසක් ලබන නව වැනි දා රුසියාව බලා පිටත්ව යාමට නියමිතය.අධ්‍යාපන ඇමති ආචාර්ය සුසිල් ප්‍රේමජයන්ත ,රුසියාවේ හිටපු තානාපති වෛද්‍ය සමන් වීරසිංහ යන මහත්වරුන් ශ්‍රී ලංකා රජය වෙනුවෙන් මෙම සාකච්ඡා වලට සහභාගි වන බව ජනාධිපති ගෝඨාභය රාජපක්ෂ මහතා රුසියානු ජනාධිපති ව්ලැදිමීර් පුටින් මහතාට විශේෂ ලිපියක් යවමින් දැනුම් දී ඇතැයි වාර්තා වේ.ලබන නව වැනිදා රුසියාව බලා පිටත්ව යන මෙම දෙදෙනා එරට රජයේ ඉහළ පෙළේ නියෝජිතයන් සමඟ ලබන එකොළොස් වැනි දා සිට 15 වැනිදා දක්වා මූලික සාකච්ඡාවට ගණනාවක් පවත්වනු ඇතඉන්ධන, පොහොර ගෑස්,ණය සහ මානුෂිය ආධාර ආදිය ලබාගැනීම සම්බන්ධයෙන් මෙම පිරිස එරට නියෝජිතයින් සමඟ සාකච්ඡා කරනු ඇත.මේ සම්බන්ධයෙන් ඉරිදා ලංකාදීපය කළ විමසීමකදී අදහස් දැක්වූ රුසියාවේ හිටපු තානාපති වෛද්‍ය සමන් වීරසිංහ මහතා සඳහන් කළේ මෙම සාකච්ඡා සඳහා සියල්ල සූදානම් බව රුසියානු තානාපති කාර්යාලය දැනුම් දී ඇති බව ය.ශ්‍රී ලංකාවේ ආර්ථික අර්බුදයට රුසියාවෙන් ලබාගත හැකි සියලු සහනයන් සම්බන්ධයෙන් ඔවුන් සමඟ සාකච්ඡා කර,එරට රජයේ ලබා සහාය ලබා ගැනීමට අපේක්ෂා කරන බවද හෙතෙම සඳහන් කළේය.   ",
    "URL": "https://www.lankadeepa.lk/news/ගෝඨාගේ-ලිපියක්-රැගෙන-පිරිසක්-රුසියාවට/101-615764",
    "Category": "latest_news"
}