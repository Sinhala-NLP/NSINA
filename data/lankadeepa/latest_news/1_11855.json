{
    "Source": "www.lankadeepa.lk",
    "Timestamp": "2022 සැප්තැම්බර් මස 09",
    "Headline": "බෝම්බයක් අතේ අරන් පාරෙ ගිය අයෙක් අල්ලයි",
    "News Content": "(ලක්මි කුඩලිගම)විදේශීය රටක නිෂ්පාදිත ජීව අත් බෝම්බයක් අතතැතිව බුලත්සිංහල  කල්ලුමලේ මාර්ගයේ සැරිසැරු පුද්ගලයෙකු අද (9) සවස අත්අඩංගුවට ගත් බව බුලත්සිංහල පොලිසිය පවසයි.මෙසේ අත්අඩංගුවට ගෙන ඇත්තේ බුලත්සිංහල අතුර ප්‍රදේශයේ පදිංච් 40 හැවිරිදි පුද්ගලයෙකු වන අතර ඔහු මීට ඉහතදීද ප්‍රදේශයේ විවිධ සොරකම් රැසක් සම්බන්ධයෙන් අත්අඩංගුවට පත්වූ පුද්ගලයෙකු බවද පොලිසිය සඳහන් කරයි.මේ පුද්ගලයා ජීව අත්බෝම්බයත් රැගෙන බුලත්සිංහල ඉහළ වෙල්ගම, කල්ලුමලේ ප්‍රදේශයේට පැමිණෙන බවට බුලත්සිංහල පොලිසියේ බුද්ධි අංශයට ලද තොරතුරක් මත පොලිස් නිලධාරින් පිරිසක් මාර්ගයේ රැක සිට මේ පුද්ගලයා අත්අඩංගුවට ගෙන තිබේ.සැකකරු හෙට (10) මතුගම මහේස්ත්‍රාත් අධිකරණය වෙත ඉදිරිපත් කිරීමට නියමිත අතර බුලත්සිංහල පොලිස් ස්ථානාධිපති ප්‍රධාන පොලිස් පරික්ෂක චමින්ද ද සිල්වා මහතාගේ උපදෙස් මත අපරාධ අංශයේ ස්ථානාධිපති උප පොලිස් පරික්ෂක දුලාංජන ඒකනායක මහතා ඇතුළු පොලිස් නිලධාරින් පිරිසක් පරික්ෂණ පවත්වති.  ",
    "URL": "https://www.lankadeepa.lk/latest_news/බෝම්බයක්-අතේ-අරන්-පාරෙ-ගිය-අයෙක්-අල්ලයි/1-619582",
    "Category": "latest_news"
}