{
    "Source": "www.lankadeepa.lk",
    "Timestamp": "2021 මාර්තු මස 10",
    "Headline": "යහපාලන රජය කෝටි 1500 එතනෝල් ගෙනල්ලා-කබ්රාල්",
    "News Content": "(අංජුල මහික වීරරත්න සහ සුජිත් හේවාජුලිගේ )යහපාලන රජය කාලයේ දී රුපියල් කෝටි 1500 ක  එතනෝල් ලීටර් දාහතර කෝටි  තිස් ලක්ෂයක් ආනයනය කර ඇතැයි මුදල් රාජ්‍ය අමාත්‍ය අජිත් නිවාඩ් කබ්රාල් මහතා  පාර්ලිමේන්තුවේදී පැවසීය.සමාගම් ගණනාවක් විසින් මෙම එතනෝල් ගෙන්වා ඇතැයි ද එයින් සියයට පනහක් ගෙන්වා ඇත්තේ සමාගම් තුනක් බවද කබ්රාල් මහතා කීය.චීනය, ප්‍රංශය ,ජර්මනිය, කැනඩාව,ඕස්ට්‍රේලියාව,ස්විට්සර්ලන්තය  යන රටවලින් මේ එතනෝල් ගෙන්වා ඇතැයි ද රාජ්‍ය අමාත්‍යවරයා සඳහන් කළේය .පොදුජන පෙරමුණේ  පත්කළ මන්ත්‍රී මොහොමඩ් මුසම්මිල් මහතා ඇසූ ප්‍රශ්නයකට පිළිතුරු දෙමින් මුදල් රාජ්‍ය අමාත්‍යවරයා මේ බව හෙළි කළේය.  ",
    "URL": "https://www.lankadeepa.lk/news/යහපාලන-රජය-කෝටි-1500-එතනෝල්-ගෙනල්ලා-කබ්රාල්/101-587127",
    "Category": "latest_news"
}