{
    "Source": "www.lankadeepa.lk",
    "Timestamp": "None  2013 දෙසැම්බර් මස 13",
    "Headline": "පැරීසියේ නත්තල් ප‍්‍රසංගය",
    "News Content": "පැරීසියේ  ශ්‍රී ලාංකික කිතුනු බැතිමතුන් ද නත්තල් ආසිරිය මහ ඉහලින් සමරන්නට යති.ඊට සමගාමීව පැරීසියේ ලංකා අප ස්වාමි දුවගේ කිතුනු සංගමය මෙවර ඔවුන්ගේ විසිපස් වැනි ජුබිලිය සමරමින් ඒ සමගම නත්තලේ සාම සැදෑව පවත්වයි. දෙසැම්බර් මස 14 වෙනි සෙනසුරාදා සවස 03 සිට රාත‍්‍රී 10 දක්වා පැරීසියේ සෙන්ට් ඔගොස්ටාන් කතෝලික දෙව් මැදුරේ ශාලාවේදී ඉහත නත්තල් ප‍්‍රසංගය පැවැත් වීමට යයි.ජාතික උපාධ්‍යාය රෝයි කැලැරන්ස් පියතුමාගේ ප‍්‍රධානත්වයෙන් සමරන මෙම ප‍්‍රසංගයට ලීනස් පියතුමා, රොජර් පියතුමා, කොලෝඩ් නෝනිස් පියතුමා, ප‍්‍රංශ ජාතික ෂේවියෙර් රම්බෝ පියතුමා, සමග වතීකානුවේ අෆෝස්තලික සභාවේ රොබින්සන් විජේසිංහ නාහිමිපාණන්, මොහෝමඩ් නවාස් ඉස්ලාමීය හා හින්දු පූජක වරුන්  සමග පැරීසියේ ධම්ම චක්ක බෞද්ධ විහාරාධිපති කෝන්ගස්දෙණියේ ආනන්ද හිමි, ලා බුර්ජේ ජාත්‍යයන්තර බෞද්ධ විහාරවාසි ජිනානන්ද හිමි වැඩම කරන අතරම ප‍්‍රංශයේ ශ්‍රීලංකා තානාපති නීති විශාරද මහාචාර්ය කරුණාරත්න හඟවත්ත මහතා ද සමග තානාපති කාර්යාලයයේ නිලධරයන් ද ඊට සහභාගී වීමට නියමිතය.ආචාර්ය සෝමපාල විජේසිංහ මහතාගේ රචනයෙන් හැඩ වැඩවූ පැරීසියේ ධම්ම චක්ක දහම් පියසේ දරුවන් ගේ මියුරු ගීතිකා සමග කිතුනු දරු සාම ගීතිකා ප‍්‍රසංගය පන්සලෙන් පල්ලියට මෙන්ම පල්ලියෙන් පන්සලට යන පුරාණ සංකල්පය සජීවිව වර්ණවත් කරයි.    ",
    "URL": "https://www.lankadeepa.lk/latest_news/පැරීසියේ-නත්තල්-ප‍්‍රසංගය/1-193770",
    "Category": "latest_news"
}