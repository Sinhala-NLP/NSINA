{
    "Source": "www.lankadeepa.lk",
    "Timestamp": "2022 පෙබරවාරි මස 10",
    "Headline": "මව්පියන්ගේ මිත්‍යා ඇදහිල්ලෙන් දරුවකුගේ දිවි අහිමි වෙයි",
    "News Content": "(ඉන්දිකා රාමනායක සහ පුෂ්පකුමාර මල්ලවආරච්චි)කලක් තිස්සේ සෙම රෝගී තත්ත්වයකින් පෙලුනු දස හැවිරිදි දරුවකුට නිසි ප්‍රතිකාර ලබා නොදී යාඥා කරමින් සිටියදී නිවසේදී මරණයට පත්වීමේ සිද්ධියක් පිළිබදව සැකපිට එම දරුවාගේ මව පියා හා මිත්තනිය අත්අඩංගුවට ගත් බව බඩල්ගම පොලිසිය පවසයි.මෙසේ මියගොස් ඇත්තේ කටාන ආඩිමුල්ල ලිපිනයේ පදිංචිව සිටි කච්චි ආරච්ච්ගේ දොන් මලීෂ දුලක්ෂණ නැමැති පිරිමි දරුවෙකි.කලක් තිස්සේ රෝගී තත්ත්වයේ පෙලුනු දරුවාට ළමා රෝහලේදීද ප්‍රතිකාර ලබාදී ඇති බවත් මාස පහක පමණ කාලයක සිට දරුවාගේ ‍මාපියන් වෙන්නප්පුව ප්‍රදේශයේ පිරිිසක් හා එක්ව ආගමික කටයුතුවල යෙදෙමින් දරුවාගේ රෝගය සදහා යාඥා කිරීම කර ඇති බවත් හෙලිවී ඇත.මෙම දරුවා ඉකුත් .07 වන දින  අලුයම 0420ට පමණ මියගොස් ඇති අතර මිය යන විට දරුවාට උණ, කැස්ස, සෙම්ප්‍රතිශ්‍යාව වැනි රෝග ලක්ෂණ පෙන්නුම් කර තිබී ඇතැයි පොලිසිය හෙලිකරගෙන ඇත.  ",
    "URL": "https://www.lankadeepa.lk/latest_news/මව්පියන්ගේ-මිත්‍යා-ඇදහිල්ලෙන්-දරුවකුගේ-දිවි-අහිමි-වෙයි/1-607974",
    "Category": "latest_news"
}