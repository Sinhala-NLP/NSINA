{
    "Source": "www.lankadeepa.lk",
    "Timestamp": "None  2016 මාර්තු මස 30",
    "Headline": "මන්නාරමෙනුත් අවි තොගයක් ගොඩ ගනී",
    "News Content": "මන්නාරම ඉලුප්පුකඩවායි ප්‍රදේශයේ සගවා තිබු ආර්පීජී වර්ගයේ අවියක් හා පුපුරන ද්‍රව්‍ය කිහිපයක් අද (30) පස්වරුවේ වළදමා තිබියදී සොයාගත් බව මන්නාරම් පොලිසිය කියයි.මන්නාරම තිරුකේදීස්වරන් ගුවන් හමුදා කඳවුරට ලැබුනු බුද්ධි තොරතුරකට අනුව මන්නාරම් පොලීසියේද සහාය ඇතිව අදාල යුද උපකරණ තිබූ ස්ථානය හැරීම සිදු කළේය.එහිදී පළමුව ක්ලේමෝ බොම්බ 6 ක් පුද්ගල නාශක බිම්බෝම්බ 16 ක්,(පකිස්තාන් බොම්බ 2ක්,කොටි සංවිධානයේ නිෂ්පාදිත රංගන් බෝම්බ 14ක්) බිම්බෝම්බ පුපුරවා හැරීමට යොදාගන්නා ෆියුස් 16 ක් ,පුද්ගල නාශක අත්බෝම්බ 14 ක් ද (ජේ.ආර්. වර්ගයේ අත්බෝම්බ 2ක්, ආගස්ථි 4ක් ,කේ 400 වර්ගයේ බෝම්බ 3,ටී.82 වර්ගයේ බෝම්බ 5ක් ) ,මිලිමීටර් 60 වර්ගයේ මොටාර් බෝම්බයක් ද හමු වී ඇති අතර පසුව මන්නාරම් පොලීසිය විසින් අදාල වැසිකිලි වල අවට සිදු කළ හෑරීම් වලින් පසුව ආර්.පී.ජී. වර්ගයේ ගිනි අවියක්ද හමු වී ඇත.    ",
    "URL": "https://www.lankadeepa.lk/latest_news/මන්නාරමෙනුත්-අවි-තොගයක්-ගොඩ-ගනී/1-400490",
    "Category": "latest_news"
}