{
    "Source": "www.lankadeepa.lk",
    "Timestamp": "2017 ඔක්තෝබර් මස 09",
    "Headline": "ජනපති ගිය උත්සවය  ආසන්නයෙන් ගිනි අවියක් සොයාගනී",
    "News Content": "(ඩබ්. ඒ. පියතිලක)ජනපති  මෛති‍්‍රපාල සිරිසේන මහතා අද(9) පමණ පොළොන්නරුව ඇතුමල්පිටියේ ලක්ෂ උයන කණිෂ්ඨ විද්‍යාලයේ දෙමහල්  ගොඩනැගිල්ල විවෘත කිරිමට පැමිණ එහි රැඳී සිටියදි පාසල ඉදිරිපිට නිවසක වෙඩි බෙහෙත් පුරවන ලද මෙරට  ගිනි අවියක්  ඇති බවට ලද තොරතුරක් මත ආරක්ෂක අංශ විසින් එය සොයා ගත් බව පොලිසිය පවසයි.මෙම වෙඩි බෙහෙත් කොටන ලද තුවක්කුව නිවස පිටුපස තබා තිබියදි එය දුටු අයකු පොලිසියට දැනුම් දී ඇති අතර පසු එම අවිය පොලිස් භාරයට ගෙන ඇත. අවිය පිළිබද  නිවෙස් හිමියාගෙන් පොලිසිය ප‍්‍රශ්න කිරිමේදි පවසා ඇත්තේ මිනිස් ජිවිත හානි කිරිමට නොව රතිඤ්ඤා දමා වඳුරන් පළවා හැරිම සදහා එය පාචිචි කරන බවයි. මේ සම්බන්ධයෙන් වැඩිදුර පරික්ෂණ පවත්වන බව පොලිසියේ උසස් නිලධාරියකු පැවසිය.    ",
    "URL": "https://www.lankadeepa.lk/latest_news/ජනපති-ගිය-උත්සවය--ආසන්නයෙන්-ගිනි-අවියක්-සොයාගනී/1-518804",
    "Category": "latest_news"
}