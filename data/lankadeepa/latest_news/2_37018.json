{
    "Source": "www.lankadeepa.lk",
    "Timestamp": "2020 ජුලි මස 17",
    "Headline": "අඟුලාන පොලිසියේ කලබල කළ 14දෙනාට ඇප",
    "News Content": "(රේඛා තරංගනී ෆොන්සේකා)අඟුලාන පොලිසිය ඉදිරිපිට කලබල කිරීම හේතුවෙන් අත්අඩංගුවට  ගත් 14 දෙනා ලක්ෂය බැගින් වූ ශරීර ඇප මත නිදහස් කිරීමට මොරටුව අතිරේක මහේස්ත්‍රාත් නුවන් කෞෂල්‍ය මහතා අද(17) නියෝග කළේය.මෙසේ ඇප මත මුදාහරින ලද්දේ, පොලිස් වෙඩි පහරින් මිය ගිය පුද්ගලයාගේ පාර්ශ්වයේ 14 දෙනෙකි.   කලහකාරීව හැසිරීම සම්බන්ධයෙන් මහේස්ත්‍රාත්වරයා එම පිරිසට අවවාද කළ අතර, සෑම මාසයකදී ම 1 වැනි ඉරු දින ගල්කිස්ස පොලිසියේ පෙනී සිටින ලෙස මොවුනට නියෝග කළේය.ගල්කිස්ස පොලිසිය අධිකරණයට කරුණු වාර්තා කළ අතර, අඟුලාන පොලිසිය විසින් සැකකරුවන් උසාවියට ඉදිරිපත් කරනු ලැබීය.  ",
    "URL": "https://www.lankadeepa.lk/latest_news/අඟුලාන-පොලිසියේ-කලබල-කළ-14දෙනාට-ඇප/1-575644",
    "Category": "latest_news"
}