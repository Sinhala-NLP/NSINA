{
    "Source": "www.lankadeepa.lk",
    "Timestamp": "2021 දෙසැම්බර් මස 10",
    "Headline": "කුකුළු ගොවිපොළ හිමියන්ගේ අදෝනාව",
    "News Content": "(ජී.ඩබ්ලිව්.කේ.ප්‍රේමතිලක ද සිල්වා)කුකුළු ගොවිපොළවලට අවශ්‍ය අමුද්‍රව්‍ය මිල ඉහළ යාම හේතුවෙන් සිය කර්මාන්තය කරගෙන යාම ඉතා දුෂ්කරවී ඇතැයි ගාල්ලේ කුකුළු ගොවිපොළ හිමිකරුවෝ පවසති. එමෙන්ම කුකුළු පැටව් ලබාගැනීම ද ගැටළුවක් වී ඇතැයි ඔවුහු කියා සිටිති.සෝයා,බඩ ඉරිඟු,සහල් නිවුඩු, මාළු කුඩු,විටමින් සහ අනෙක් ද්‍රව්‍ය වල මිල 100% ටත් වඩා වැඩියෙන් ඉහල ගොස් ඇතැයි කියති.සෝයා අඹරපු ඇට කිලෝ එකක් කලින් රුපියල් 100 විතරට තිබුනේ දැන් රුපියල් 225/- යි. අනෙක් ඒවාත් ඒ ආකාරයටම අධික ලෙස මිල ඉහළ ගොස් ඇතැයි ද ඔවුහු පවසති.මේවායින් කුකුල් කෑම සකස් කරල සතෙක් හදන්න රුපියල් 1500/- ක් පමණ වැය වන බවත් හොඳින් වැඩුනු සතකුට ලැබෙන්න රුපියල් 450.00 – 500.00 අතර මුදලක් බවත් ඔවුහු සඳහන් කරති.කෑම කිලෝ 50හේ කොට්ටයක මිල රුපියල් 6000 ක් විතර වෙනවා. අද මිල නොවෙයි හෙට ගන්න ගියාම මේවා මෙම කර්මාන්තය කරගෙන යාමට ඇති බලවත් ගැටළු බව ද එම කර්මාන්තකරවෝ පවසති.   ",
    "URL": "https://www.lankadeepa.lk/news/කුකුළු-ගොවිපොළ-හිමියන්ගේ-අදෝනාව/101-604565",
    "Category": "latest_news"
}