{
    "Source": "www.lankadeepa.lk",
    "Timestamp": "None  2014 දෙසැම්බර් මස 10",
    "Headline": "මහමෙව්නා මහ සෑය වන පස මලින් පිදුම් ලබයි",
    "News Content": "පසුගිය උඳුවප් පුන් පොහෝ දා (06) මාලඹේ, පිට්ටුගල බුදු-පසේබුදු-අරහන්තක මහා විහාර පරිශ්‍රයේ සිරි ඝටීකාර සෑ මළුවේ දී සිරි ඝටීකාර මහා සෑ වන්දනාව 2000 කට අධික සැදැහැවතුන්ගේ සහභාගිත්වයෙන් පැවත්විණි.සෑ රදුන් වන පස මලින් සරසා, ඖෂධ​, අෂ්ටපාන​, ගිලන්පස, සුවඳ පැන්, සුවඳ දුම් ආදී පූජාවන්ගෙන් පුද දී, සෑ බඳ වටා අලංකාර කංචුක පළඳවා පූජා පවත්වන ලද අතර අ.පො.ස. සාමාන්‍ය පෙළ විභාගයට පෙනී සිටිනා දූ දරුවන් උදෙසා විශේෂ ආශිර්වාද පූජාවක් ද සංවිධානය කර තිබිණි.සිරි ඝටීකාර චෛත්‍ය වන්දනා කමිටුව​, කල්‍යාණමිත්‍රයෝ යොවුන් සභාව සහ මහාමේඝ පුවත් සඟරාවේ සංවිධාන ශක්තියෙන් පැවති මෙම වන්දනාව අවසන සියලු සැදැහැවතුන් වෙත පිරිත් පැන් බෝතල්, පිරිත් නූල් සමඟින් 2015 අලංකාර බෞද්ධ දින දර්ශනයක් ද පිරිනැමීමට සංවිධායකයන් කටයුතු කොට තිබිණි.                 ",
    "URL": "https://www.lankadeepa.lk/latest_news/මහමෙව්නා-මහ-සෑය-වන-පස-මලින්-පිදුම්-ලබයි/1-281371",
    "Category": "latest_news"
}