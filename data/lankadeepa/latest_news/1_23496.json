{
    "Source": "www.lankadeepa.lk",
    "Timestamp": "2021 ඔක්තෝබර් මස 16",
    "Headline": "‘අපේ ජන බල පක්ෂ’ ජාතික ලැයිස්තු මන්ත්‍රීධූරය ඥානසාර හිමිට",
    "News Content": "(සුජිත් හේවාජුලිගේ )අපේ ජන බල පක්ෂය පක්ෂයේ ජාතික ලැයිස්තු මන්ත්‍රීධූරය සඳහා ගලගොඩාත්තේ ඥානසාර හිමියන් පත් කිරීමට සූදානම් වන බව එම පක්ෂ ආරංචි මාර්ගවලින් දැනගන්නට ඇත.අපේ ජන බල පක්ෂයට හිමිවූ ජාතික ලැයිස්තු මන්ත්‍රීධූරය  අතුරලියේ රතන හිමියන් සහ  ගලගොඩඅත්තේ  ඥානසාර හිමියන් සම  කාලසීමාවක් දැරීමට එකඟත්වයක් ඇතිවූ බවද එම පක්ෂය සඳහන් කරයි.අතුරලියේ රතන හිමියන්ගේ පක්ෂ සාමාජිකත්වය අහෝසි කර ඇතැයි එම පක්ෂය  මැතිවරණ කොමිෂන් සභාවට  ඊයේ දැනුම් දුන්නේය.  ",
    "URL": "https://www.lankadeepa.lk/latest_news/‘අපේ-ජන-බල-පක්ෂ’-ජාතික-ලැයිස්තු-මන්ත්‍රීධූරය-ඥානසාර-හිමිට/1-601165",
    "Category": "latest_news"
}