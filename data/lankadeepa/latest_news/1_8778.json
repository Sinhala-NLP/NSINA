{
    "Source": "www.lankadeepa.lk",
    "Timestamp": "2022 දෙසැම්බර් මස 02",
    "Headline": "විපක්ෂයේ සමහරුන්ගේ හැසිරීම අශෝභනයි",
    "News Content": "(සුජිත් හේවාජුලිගේ සහ  අංජුල මහික වීරරත්න)විපක්ෂයේ සමහර මන්ත්‍රීවරුන්ගේ හැසිරීම ඉතාම අශෝභන බවත් ඔවුන් තේරුමක් නැති පල් හෑලි කතා කිරීම නිසා සභාවේ  වටිනා කාලය නිකරුණේ නාස්ති වන බවත් කතානායක මහින්ද යාපා අබේවර්ධන මහතා පාර්ලිමේන්තුවේදී  අද (2) පැවසීය.\"විපක්ෂයේ කණ්ඩායමෙන් තමයි වැඩිම කරදරය සිදුවන්නේ. මන්ත්‍රීවරුන්ට කතා කරන්න හැකියාව තියෙනවා. ඒත් විනයක් නැතුව හැසිරෙන්න ඉඩ දෙන්න බෑ\" යැයිද  ඔහු සඳහන් කළේය.කතානායකවරයා මෙසේ පැවසුවේ කාලය සම්බන්ධයෙන්  ප්‍රශ්නයක් පැන නැගුණු අවස්ථාවේදීය.  ",
    "URL": "https://www.lankadeepa.lk/latest_news/විපක්ෂයේ-සමහරුන්ගේ-හැසිරීම-අශෝභනයි/1-624524",
    "Category": "latest_news"
}