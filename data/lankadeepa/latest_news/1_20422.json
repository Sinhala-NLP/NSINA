{
    "Source": "www.lankadeepa.lk",
    "Timestamp": "2022 ජනවාරි මස 08",
    "Headline": "ගුවන් තොටුපළ ප්‍රවේශ පත්‍ර පරීක්ෂා කරන්න නව කවුළු 05 ක්",
    "News Content": "( ටී.කේ.ජී.කපිල  )කටුනායක ගුවන් තොටුපළ පිටත්වීමේ පර්යන්තයේ , පිටත්ව යන ගුවන් මගීන්ගේ ප්‍රවේශ පත්‍ර පරීක්ෂා කිරීම සදහා නව කවුළු 05 ක්  අද(8) උදෑසන 08.30 සීමාසහිත ගුවන් තොටුපළ සහ ගුවන් සේවා සමාගමේ සභාපති , විශ්‍රාමික මේජර් ජනරාල් ජී.ඒ. චන්ද්‍රසිරි මහතා අතින් විවෘත කර ශ්‍රී ලන්කන් ගුවන් සේවය වෙත භාර දීම සිදු  විය .මෙම නව විවෘත කිරීමත් සමග ,එතෙක් පැවති ප්‍රවේශ පත්‍ර පරීක්ෂා කිරීමේ කවුළු 55 ද සමගින් , මේ වනවිට පිටත්වීමේ පර්යන්තයේ ඇති පිටත්ව යන ගුවන් මගීන්ගේ  සමස්ථ ප්‍රවේශ පත්‍ර පරීක්ෂා කිරීමේ කවුළු සංඛ්‍යාව 60 දක්වා වැඩි වී තිබේ .මෙම විවෘත කිරීමේ අවස්ථාවට සීමාසහිත ගුවන් තොටුපළ සහ ගුවන් සේවා සමාගමේ සභාපති , විශ්‍රාමික මේජර් ජනරාල් ජී.ඒ.චන්ද්‍රසිරි , ගුවන් තොටුපළ කළමනාකරණ ප්‍රධානී එච්.එස්.හෙට්ටිආරච්චි , කටුනායක ගුවන් තොටුපළ ශ්‍රී ලන්කන් ගුවන් සේවයේ කාර්යය භාර නිලධාරීනී ටානියා ප්‍රනාන්දුපුල්ලේ සහ ශ්‍රී ලන්කන් ගුවන් සේවයේ කටුනායක ගුවන් තොටුපළ සේවා ප්‍රධාන  නිලධාරී ඈෂ්ලි නානායක්කාර යන මහත්ම මහත්මීන් සහභාගී වූහ .                ",
    "URL": "https://www.lankadeepa.lk/latest_news/ගුවන්-තොටුපළ-ප්‍රවේශ-පත්‍ර-පරීක්ෂා-කරන්න-නව-කවුළු-05-ක්/1-606181",
    "Category": "latest_news"
}