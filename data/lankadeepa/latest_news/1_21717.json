{
    "Source": "www.lankadeepa.lk",
    "Timestamp": "2021 දෙසැම්බර් මස 02",
    "Headline": "‘වරාය අධිකාරියේ අක්කර 13ක්  චීනයට කෝටි 3000කට විකුණන්න යනවා‘",
    "News Content": "(සුජිත් හේවාජුලිගේ සහ  අංජුල මහික  වීරරත්න )කොළඹ වරාය අධිකාරියට අයත් අක්කර  13 ක ඉඩමක් චීනයට රුපියල් කෝටි 3000කට ලබා දීමට කටයුතු කරගෙන යන බව සමගි ජන බලවේගයේ  කුරුණෑගල දිස්ත්‍රික් මන්ත්‍රී අශෝක් අබේසිංහ මහතා පාර්ලිමේන්තුවේදී අද (2) පැවසීය.මෙම ඉඩම පිහිටා ඇත්තේ කොළඹ වරාය නගරය ආසන්නයේ බවද  හෙතෙම සඳහන් කළේය.ඔහු මෙසේ පැවසුවේ වරාය හා නාවික අමාත්‍යාංශය ඇතුළු අමාත්‍යාංශ කිහිපයක වැය ශීර්ෂ පිළිබඳ කාරක සභා අවස්ථාවේ විවාදයේදීය.මෙය ඉතා වටිනා ඉඩමක් බවද ඔහු සඳහන් කළේය.ඩොලර්  අවශ්‍ය බව පවසමින් රටේ දේපළ මෙසේ විකුණන බවත් මෙය බරපතළ අපරාධයක්  බවත් අශෝක් අබේසිංහ මහතා කීවේය.වරාය වෘත්තිය සංගම් මේ තීරණයට එරෙහිව ක්‍රියාමාර්ග ගනිමින් සිටින බව බව පැවසූ මන්ත්‍රීවරයා  බටහිර දියකඩනය සෑදීම අදානි සමාගමට ලබාදී ඇතැයිද   ප්‍රකාශ කළේය.මේ අතර වරාය අධිකාරිය  කෝටි 316ක්  සූරියවැව ක්‍රීඩාංගණයට ලබා දිය යුතු බව  අයවැය සාරාංශවල දැක්වෙන බවත් එහි එසේ සඳහන් වුවත් සූරියවැව ක්‍රිකට් ක්‍රීඩාංගනය  වරාය අධිකාරියට රුපියල්  බිලියන 2 කට වැඩි මුදලක්  ගෙවිය යුතු බව කෝප් වාර්තාවේ සඳහන් වන බවත්  ඔහු පැවසුවේය.අරුම පුදුම රටක මිස මේවා වෙන සාමාන්‍ය රටක  සිදුවිය නොහැකි යැයිද  හෙතෙම සඳහන් කළේය.  ",
    "URL": "https://www.lankadeepa.lk/news/‘වරාය-අධිකාරියේ-අක්කර-13ක්--චීනයට-කෝටි-3000කට-විකුණන්න-යනවා‘/101-604087",
    "Category": "latest_news"
}