{
    "Source": "www.lankadeepa.lk",
    "Timestamp": "2020 මාර්තු මස 29",
    "Headline": "රතුගල ආදිවාසීන්ට වියළි ආහාර පරිත්‍යාග කරයි",
    "News Content": "ප්‍රසන්න පත්මසිරිබිබිල \"රතුගල ආදිවාසින්ට ආහාර අර්බුදයක්\" මැයෙන් පසුගිය දිනක ලංකාදීප වෙබ් අඩවියේ පලවු ප්‍රවෘත්තිය දැක ඌව ආණ්ඩුකාර අධිනිතිඥ රාජා කොල්ලුරේ මහතාගේ උපදෙස් මත අද (29)  ගම්මානයටම රුපියල් ලක්ෂ එක හමාරක වියළි ආහාර හා එළවලු නොමිලයේ ලබාදීම සිදුවිය.ඌව පළාත් ග්‍රාම සංවර්ධන අමාත්‍යාංශයේ ලේකම් සන්ධ්‍ය අඹන්වල මහත්මියගේ සහ ග්‍රාම සංවර්ධන අධ්‍යක්ෂිකා විනීතා දිසානායක මහත්මියගේ අධීක්ෂණය යටතේ මඩුල්ල ප්‍රාදේශීය ලේකම් කොට්ඨාසයේ ග්‍රාම සංවර්ධන බල මණ්ඩලයේ මුල්‍ය දායකත්වයෙන් ආහාර බෙදාදීම සිදුවිය.ඔවුහු ගම්මානයේ ජීවත් වන ආදිවාසි පවුල් 100 කට අවශ්‍ය වියළි ආහාර හා එළවලු මෙහිදී ලබාදුන්හ.  ",
    "URL": "https://www.lankadeepa.lk/latest_news/රතුගල-ආදිවාසීන්ට-වියළි-ආහාර-පරිත්‍යාග-කරයි/1-569201",
    "Category": "latest_news"
}