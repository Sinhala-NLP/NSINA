{
    "Source": "www.lankadeepa.lk",
    "Timestamp": "2021 නොවැම්බර් මස 23",
    "Headline": "දෙස් විදෙස් මුදල් සමග ව්‍යාපාරිකයා මාට්ටු",
    "News Content": "(ටී.කේ.ජී.කපිල)රුපියල් එක් කෝටි හතලිස් ලක්ෂ හැට දහසක් ( 140,60,000 ) ක් වටිනා දේශීය සහ විදේශීය මුදල් තොගයක් , නීතිවිරෝධී ලෙස ඩුබායි වෙත රැගෙන යාමට තැත් කළ පුද්ගලයකු අද අලුයම  අත් අඩංගුවට ගෙන ඇති බව රේගු මාධ්‍ය ප්‍රකාශක , නියෝජ්‍ය රේගු අධ්‍යක්ෂ ( නීති කටයුතු ) සුදත්ත සිල්වා මහතා පැවසීය .සැකකරු කොළඹ ප්‍රදේශයේ පදිංචි 27 හැවිරිදි ව්‍යාපාරිකයෙකි .ඔහු විසින් රැගෙන ආ සිය අත් බෑගය තුළ ශ්‍රී ලංකා රුපියල් කෝටියක මුදලක් සහ ඇමෙරිකානු ඩොලර් විසි දහසක මුදලක් සගවා ගෙන සිටියදී රේගු නිලධාරීන් විසින් සොයාගෙන අත් අඩංගුවට ගුවන් තිබුණි .කටුනායක ගුවන් තොටුපළ පිටත්වීමේ පර්යන්තයේ සේවය කළ රේගු නිලධාරීන් පිරිසක් සහ රේගු පාලන අංශයේ නිලධාරීන් පිරිසක් මෙම අත් අඩංගුවට ගැනීමට කටයුතු කර තිබුණි .  ",
    "URL": "https://www.lankadeepa.lk/news/දෙස්-විදෙස්-මුදල්-සමග-ව්‍යාපාරිකයා-මාට්ටු/101-603462",
    "Category": "latest_news"
}