{
    "Source": "www.lankadeepa.lk",
    "Timestamp": "None  2013 මාර්තු මස 18",
    "Headline": "ලංකාව ඉන්දියාවෙන් ආරක්ෂාව ඉල්ලයි",
    "News Content": "මහනුවරින් වන්දනා නඩයක් සමග දඹදිව ගිය හිමිනමකට තමිල්නාඩුවේ චෙන්නායි මධ්‍යම දුම්රිය පොළේදී එල්ලවූ අමාණුශික ප්‍රහාරය සම්බන්ධයෙන් වහාම පියවර ගෙන ඉන්දියාවේ සිටින ශ්‍රී ලාංකිකයන්ගේ ආරක්ෂාව සලසන ලෙස ශ්‍රී ලංකා විදේශ අමාත්‍යංශය ඉන්දියා රජයෙන් ඉල්ලීමක් කළේය.චෙන්නායි දුම්රිය පොළට ආ චෙන්නායි ශීඝ්‍රග්‍රාමී දුම්රියේදී මුල්ම ප්‍රහාරය ඉල්ල විය. කොටි හිතවදීන්ගේ දරුණු පහරකීමට ලක්වූ මහනුවර හිමි නම පණ බේරා ගැනීම සඳහා දුම්රිය පොළේ දීව්වේය. ඇද වැටුනේය. ආරක්ෂාව පතා ඒ හිමියනට ගත හැකි කිසිම ක්‍රියාමාර්ගයක් නොවීය. අන්තිමේදී වෙස් මාරු කරගෙන පණ බේරා ගැනීමට ඒ හිමියනට සිදු විය.නව දිල්ලියේ සිට චෙන්නායි නුවරට ආවේ 20 දෙනකුගෙන් පමණ නඩයක් සමගය.ශ්‍රී ලංකාවට ආපසු ඒම සඳහා චෙන්නායි ගුවන් තොටට යෑම සඳහා ප්‍රවාහන පහසුකම් ලැබෙනතුරු එමි නතර වී සිටියදී මේ පහරදීම සිදුවිය.   ",
    "URL": "https://www.lankadeepa.lk/latest_news/ලංකාව-ඉන්දියාවෙන්-ආරක්ෂාව-ඉල්ලයි/1-103526",
    "Category": "latest_news"
}