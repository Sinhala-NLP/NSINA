{
    "Source": "www.lankadeepa.lk",
    "Timestamp": "2021 මැයි මස 03",
    "Headline": "කොරෝනා පළමු එන්නතෙන් මාස තුනකට ආරක්ෂාව",
    "News Content": "(සුජිත් හේවාජුලිගේ )කොරෝනා එන්නත් එක මාත්‍රාවකින් මාස තුනක් යනතෙක් එම රෝගය වැලඳීමේ ප්‍රවණතාව අඩු වන බව ශ්‍රී ජයවර්ධනපුර විශ්වවිද්‍යාලයේ වෛද්‍ය පීඨයේ ප්‍රතිජීව හා අණුක විද්‍යා අධ්‍යයනාංශයේ ප්‍රධානී මහාචාර්ය නීලිකා මලවිගේ මහත්මිය පැවසුවාය.යම් විදිහකින් හෝ රෝගය වැළඳුණත් සංකූලතා මතුවීම අඩු බවත් පුද්ගලයකුට උපරිම ආරක්ෂාව සැලසෙන්නේ දෙවැනි මාත්‍රාව ලබා ගැනීමෙන් පසුව බවත් ඇය සඳහන් කළාය.මේ අතර ඇස්ට්‍රාසෙනිකා එන්නත පළමු මාත්‍රාව ලබා ගත් වැඩිහිටි පුද්ගලයන්ට එහි දෙවැනි මාත්‍රාව නිර්දේශිත කාලයේදී ලබාදීම ඉතා වැදගත් බවද ඇය කීවාය.පළමු මාත්‍රාව ගත් වයස 30--40අයට ප්‍රතිශක්තිය ගොඩ නැගුණත් වයස්ගත පිරිස්වලට එවැනි ප්‍රතිශක්තියක් සැලකිය යුතු ආකාරයෙන් ගොඩ නැගී නොමැති බව පෙනී යන්නේ යයි නීලිකා මලවිගේ මහත්මිය වැඩිදුරටත් සඳහන් කළාය.   ",
    "URL": "https://www.lankadeepa.lk/latest_news/කොරෝනා-පළමු-එන්නතෙන්-මාස-තුනකට-ආරක්ෂාව/1-589904",
    "Category": "latest_news"
}