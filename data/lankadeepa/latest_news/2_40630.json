{
    "Source": "www.lankadeepa.lk",
    "Timestamp": "2020 මාර්තු මස 26",
    "Headline": "නිරෝධායනය අවසන් කළ තෙවැනි කණ්ඩායමත් පිටව යයි",
    "News Content": "(ඉන්දිකා රාමනායක , ක.ග කරුණාරත්න ,සමන් පාලිත නානයක්කාර සහ ඩී.කේ රත්න )යුද හමුදාවේ අධීක්‍ෂණය යටතේ නිරෝධායනවලිය සාර්ථකව අවසන් කළ තවත් 223 දෙනෙකු  අද (26) නිවෙස් බලා පිටත් කළ බව යුද හමුදාව පවසයි. හමුදා ප‍්‍රකාශක බ්‍රිගේඩියර් නන්දන වික‍්‍රමසිංහ මහතාට අනුව ඒ ඒ මධ්‍යස්ථාන වලින් පිටව ගිය සංඛ්‍යාව මෙසේයි.පුනානි නිරෝධායන මධ්‍යස්ථානයෙන්  - 125 යිකන්දකාඩු නිරෝධායන මධ්‍යස්ථානයෙන්  - 42 යිදියතලව නිරෝධායන මධ්‍යස්ථානයෙන්  - 38 යිමීයන්කුලම් නිරෝධායන මධ්‍යස්ථානයෙන්  - 18 යි  මෙම පිරිස අතරින් සිව්දෙනෙක් විදේශිකයින් බවත් හමුදා ප‍්‍රකාශකවරයා කීය.නිරෝධායන ක‍්‍රියාවලිය සාර්ථකව නිමා කළ තෙවන කණ්ඩායම මෙය බවද හමුදාව සඳහන් කරයි.මෙම  පිරිසත් සමඟ ගතවු දින තුනක කාලය තුළ 700 කට අධික පිරිසක් සාර්ථක නිරෝධායන ක‍්‍රියාවලියෙන් අනතුරුව නිවෙස් වෙත යොමු කළ බවද හමුදා ප‍්‍රකාශකවරයා වැඩිදුරටත් පැවසීය.(ඡායාරූප- ක.ග කරුණාරත්න)   ",
    "URL": "https://www.lankadeepa.lk/news/නිරෝධායනය-අවසන්-කළ-තෙවැනි-කණ්ඩායමත්-පිටව-යයි/101-568830",
    "Category": "latest_news"
}