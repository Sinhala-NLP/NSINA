{
    "Source": "www.lankadeepa.lk",
    "Timestamp": "හර්ෂණ තුෂාර සිල්වා  2017 මාර්තු මස 19",
    "Headline": "චීන ආරක්ෂක ඇමති ශ්‍රී ලංකාවේ සංචාරයක",
    "News Content": "(රොයිටර් ඇසුරිනි - 055)චීන ආරක්ෂක අමාත්‍යවරයා ශ්‍රී ලංකා සංචාරයක් සඳහා පිටත්ව ඇතැයි රොයිටර් පුවත් සේවය වාර්තා කරයි. චීන ආරක්ෂක අමාත්‍යවරයා ශ්‍රී ලංකාවට අමතරව නේපාලයේ ද සංචාරය කිරීමට නියමිතය. චීනය සහ ඉන්දියාව අතර ස්වභාවික බාධකයක් ලෙස ගොඩනැගී තිබෙන නේපාලය තුළ තම බලපෑම වැඩි කිරීමට චීනය, මෙම සංචාරයක අවස්ථාවක් කරගනු ඇතැයි පැවසේ. චීනය අති විශාල මුදල් කන්දරාවක් ශ්‍රී ලංකාවේ ආයෝජනය කර ඇතැයි පෙන්වාදෙන රොයිටර් පුවත් සේවය ශ්‍රී ලංකාවේ ගුවන් තොටුපොළ, වරාය, දුම්රිය මාර්ග සහ මහමාර්ගවලට අරමුදල් සපයා ඇති අතර ඔවුන්ගේ ‘වන් බෙල්ට් වන් රෝඞ්’ ආසියාව හරහා වැඩි ඇති නූතන සේද මාවතේ කේන්ද්‍රස්තානයක් ලෙස ද ශ්‍රී ලංකාව සලකන බව සඳහන් කරයි. වසර 2014 දී චීන සබ්මැරීනයකට සහ යුද නෞකාවකට කොළඹ වරායට සේන්දුවීමට ශ්‍රී ලංකාව ඉඩ දුන් අතර එය ඉන්දියාවේ දැඩි අවධානයට ලක්විය. චීනය ඉන්දීය සාගර කලාපයේ කරන මැදිහත්වීම් සම්බන්ධයෙන් ඉන්දියාව දැඩි අවධානයෙන් සිටින බව ද රොයිටර් පුවත් සේවය තවදුරටත් සඳහන් කර තිබේ.  ",
    "URL": "https://www.lankadeepa.lk/latest_news/චීන-ආරක්ෂක-ඇමති-ශ්‍රී-ලංකාවේ-සංචාරයක/1-510857",
    "Category": "latest_news"
}