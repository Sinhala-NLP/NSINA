{
    "Source": "www.lankadeepa.lk",
    "Timestamp": "2018 අගෝස්තු මස 03",
    "Headline": "මෝටර් රථයේ සිට හෙරොයින් පැකට් කළ දෙදෙනෙක් අත්අඩංගුවට",
    "News Content": "  බිමල් ශ්‍යාමන් ජයසිංහ  පානදුර ප්‍රදේශයේ සුපිරි වෙළඳ සංකීර්ණයක රථ ගාලේ මෝටර් රථයක් තුළට වී හෙරොයින් මත්කුඩු පැකට් කරමින් සිටි පුද්ගලයන් දෙදෙනෙකු අද (3) අත්අඩංගුවට ගත් බව පානදුර කොට්ඨාස දූෂණ මර්දන අංශය කියයි.එම සැකකරුවන් දෙදෙනා සමඟ රුපියල් ලක්ෂ තුනකට ආසන්න වටිනාකමින් යුත් හෙරොයින් මත්කුඩු ග්‍රෑම් 20ක්, ඒවා කිරිමට උපයෝගී කරගත් තරාදියක්,ඉටිකවර පොලිස් බාරයට ගෙන තිබේ.වයස අවුරුදු 20 හා 27 පසුවන සැකකරුවන් දෙදෙනා පානදුර ප්‍රදේශයේ පදිංචිකරුවෝ වෙති.   ",
    "URL": "https://www.lankadeepa.lk/latest_news/මෝටර්-රථයේ-සිට-හෙරොයින්-පැකට්-කළ-දෙදෙනෙක්-අත්අඩංගුවට/1-533914",
    "Category": "latest_news"
}