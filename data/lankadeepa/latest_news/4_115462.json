{
    "Source": "www.lankadeepa.lk",
    "Timestamp": "None  2012 අප්‍රේල් මස 23",
    "Headline": "අර්ජුනගේ අදහස් සම්බන්ධයෙන් මට කියන්නට ඇති දෙයක් නෑ",
    "News Content": "ඉන්දියාවේ ප‍්‍රධානතම විස්සයි/20 කි‍්‍රකට් තරගාවලිය වන ‘අයි. පී. එල්.’ තරගාවලිය සම්බන්ධයෙන් ශී‍්‍ර ලංකා ටෙස්ට් පිලේ හිටපු නායක අර්ජුන රණතුංග ප‍්‍රකාශ කරන අදහස් ඔහුගේ ස්වාධීන අදහස් මිස ඒ සම්බන්ධයෙන් තමන්ට කිව හැකි කිසිවක් නැතැයි ශී‍්‍ර ලංකා නායක මහේල ජයවර්ධන පැවසූ බව යයි ටයිම්ස් ඔෆ් ඉන්දියා පුවත් පත වාර්තා කරයි.ඉන්දියාවේදී පැවැති පුවත් පත් සාකච්ඡාවකදී මහේල මේ බව පවසා තිබේ.මේ දිනවල පැවැත්වෙන අයි. පි. එල් තරගාවලියේදී දිල්ලි ඩෙයාර් ඩෙවිල් පිල වෙනුවෙන් කී‍්‍රඩා කරන මහේල එහි උපනායකයා ලෙසද කටයුතු කරයි.අර්ජුන රණතුංග පවසා සිටියේ අයි. පී. එල් තරගාවලිය කි‍්‍රකට් කී‍්‍රඩාවට හානියක් බවත්, සැබෑ ටෙස්්ට් කි‍්‍රකට් කී‍්‍රඩකයන් වෙනුවට එයින් (අයි. පී. එල්. තරගාවලිියෙන්) බිහිවන්නේ මස්වැද්දන් වැනි කි‍්‍රකට් කී‍්‍රඩකයන් බවත්ය.ටෙස්ට් කි‍්‍රකට් පිටියේ ඉන්දීය පිල ලබා සිටින පසුබෑම සම්බන්ධයෙන් ඉන්දීය කි‍්‍රකට් බලධාරීන්ට පවා දොස් පැවරීමට 1996 දී ලෝක කි‍්‍රකට් කුසලානය ශී‍්‍ර ලංකාවට දිනා දුන් නායකයා පසුබට නොවීය.\"එය ඔහුගේ ස්වාධීන අදහසක්. මා හිතන්නේ නෑ ඔහු (අර්ජුන රණතුංග) අයි. පී. එල්. තරග ලෝලියෙක් කියා. ඒත් කි‍්‍රකට් කී‍්‍රඩාවේ මේ ස්වරූපය (වි/20) සම්බන්ධයෙන් ප‍්‍රසාදයක් දක්වන ලෝකයේ තවත් ශ්‍රේෂ්ඨ කී‍්‍රඩකයන් සිටිනවා”\"ඔවුන්ගේ අදහස මෙම කි‍්‍රකට් කී‍්‍රඩාව නිසා කී‍්‍රඩකයන් වඩාත් හොඳ තත්ත්වයකට පත්ව ඇති බවයි” යයිද මහේල ජයවර්ධන පැවසීය.මහේලගේ අදහස අනුව ඉන්දීය තුන් ඉරියව් කී‍්‍රඩක රවීන්ද්‍ර ජදේජා සහ  ඕස්ටේ‍්‍රලියාවේ ඬේවිඞ් වෝනර් අයි. පී. එල්. තරගාවලියෙන් ඉස්මතු වූ කී‍්‍රඩකයෝ වෙති.\"රවීන්ද්‍ර ජදේජා අන්තර්ජාතික තරග දිවියට පිවිසුනේ අයි. පී, එල්. තරගාවලියෙන්. ඔහු මේ වන විට විශාල දුරක් ගිය කී‍්‍රඩකයකු බවට පත්වෙලා, ඒක ඒ ඒ කී‍්‍රඩකයන් තමන්ගේ කී‍්‍රඩාව සකස් කර ගන්නා ආකාරය තමයි”\"ඬේවිඞ් වෝනර් ගන්න, අයි. පී. එල්. තරගාවලියේ ආරම්භයේ සිට ඔහු කොයිතරම් වෙනස් වෙලාද? දැන් ඔහු  ඕස්ටේ‍්‍රලියානු පිලේ ආරම්භක පිතිකරුවා. ඔහු ඉතාමත් ආක‍්‍රමණශීලීව පන්දුවට පහර දෙනවා. ඔහු ලබාගත් පළමු ශතකය තරගයේ ස්වරූපය සම්පූර්ණයෙන්ම වෙනස් කළා” යයිද මහේල පැවසීය.අයි. පී. එල්. තරගාවලිය නිසා තමන්ගේ කී‍්‍රඩාවද දියුණුවට පත්වූ බවත් මහේල පැවසීය.\"මගේ එක්දින තරග දිවිය වඩාත් හොඳ තත්ත්වයකට ගෙන එන්න, මා කිසියම් දෙයක් නිර්මාණය කළ යුතුව තිබුණා. ඒ නිසා මා ඉනිම ආරම්භ කරන්නත් පෙළඹුනා” යයිද මහේල ජයවර්ධන ඉන්දියාවේදී පැවැති පුවත් පත් සාකච්ඡාවකදී පවසා තිබිණ.  ",
    "URL": "https://www.lankadeepa.lk/latest_news/අර්ජුනගේ-අදහස්-සම්බන්ධයෙන්-මට-කියන්නට-ඇති-දෙයක්-නෑ/1-38373",
    "Category": "latest_news"
}