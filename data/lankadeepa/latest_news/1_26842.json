{
    "Source": "www.lankadeepa.lk",
    "Timestamp": "2021 ජුලි මස 24",
    "Headline": "මහජන  ආරක්ෂක ඇමතිගෙන් විශේෂ ඉල්ලීමක්",
    "News Content": "(සුජිත් හේවාජුලිගේ)තම දරුවන් අගහිඟතාව හේතුවෙන් මෙහෙකාර සේවයට දී ඇත්නම් වහාම ඒ පිළිබඳව ළඟම ඇති පොලිස් ස්ථානවලට දැනුම් දෙන්නැයි මවුපියන්ගෙන් ඉල්ලීමක් කරන බව මහජන ආරක්ෂක අමාත්‍ය සරත් වීරසේකර මහතා පැවසීය .මෙහෙකාර සේවයේ යෙදී සිටින තම දරුවන්ට කිසිවකුගෙන් හෝ අඩන්තේට්ටම් සිදුවන්නේ නම් ඒ පිළිබඳවද නිහඬව නොසිට ළඟම ඇති පොලිසියට දැනුම් දෙන්නැයි වීරසේකර මහතා ඉල්ලීමක් කරයි .මෙහෙකාර සේවයේ යොදවා සිටින බාලවයස්කාර දරුවන් සොයා විශේෂ මෙහෙයුමක් අරඹා ඇතැයි හෙතෙම වැඩිදුරටත් සඳහන් කළේය.  ",
    "URL": "https://www.lankadeepa.lk/news/මහජන--ආරක්ෂක-ඇමතිගෙන්-විශේෂ-ඉල්ලීමක්/101-595506",
    "Category": "latest_news"
}