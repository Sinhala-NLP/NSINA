{
    "Source": "www.lankadeepa.lk",
    "Timestamp": "None  2015 නොවැම්බර් මස 06",
    "Headline": "ඇමැති රුවන් ආරක්ෂක සේවා විදුහලේ",
    "News Content": "කොළඹ 2, මැලේ වීදියේ පිහිටි ආරක්ෂක සේවා විද්‍යාලයේ සිව්මහල් නේවාසිකාගාරය සඳහා මුල්ගල් තැබීම ආරක්ෂක රාජ්‍ය අමාත්‍ය රුවන් විජයවර්ධන මහතාගේ ප්‍රධානත්වයෙන් අද (6) පෙරවරුවේ සිදුකෙරිණි.ආරක්ෂක ලේකම්, ත්‍රිවිධ හමුදාපතීන් ඇතුළු නිලධාරීහුද ආරක්ෂක සේවා විද්‍යාලයේ විදුහල්පතිනි ධම්මිකා ජයනෙත්ති ඇතුළු ගුරු මණ්ඩලයද එම අවස්ථාවට එක්ව සිටියහ. රුපියල් කෝටි හැටක වියදමින් ඉදිකිරිමට නියමිත මෙම නේවාසිකාගාරයේ සිසුන් 554 දෙනෙකුට  පහසුකම් සැලසීමට යයි.චිත්‍රපට  ශාලා, වෛද්‍ය මධ්‍යස්ථාන, මුළුතැන්ගෙය, බාබර් සාප්පු ඇතුළු පහසුකම්  රැසක් එහි සැපයීමට  නියමිතය.       ",
    "URL": "https://www.lankadeepa.lk/latest_news/ඇමැති-රුවන්-ආරක්ෂක-සේවා-විදුහලේ/1-359258",
    "Category": "latest_news"
}