{
    "Source": "www.lankadeepa.lk",
    "Timestamp": "2021 අගෝස්තු මස 03",
    "Headline": "’’ආණ්ඩුවේ එන්නත්  වැඩපිළිවෙළ පංකාදුයි’’",
    "News Content": "(සුජිත් හේවාජුලිගේ සහ අංජුල මහික වීරරත්න)රජය එන්නත්කරණ වැඩසටහන සාර්ථකව කරගෙන යෑම ගැන තමා සතුටු වන බව දෙමළ ජාතික සන්ධානයේ  මඩකළපු දිස්ත්‍රික් මන්ත්‍රී චාණක්‍ය රාසමානික්කම් මහතා පාර්ලිමේන්තුවේදී අද (3) පැවැසීය.එන්නත්කරණය රජයක යුතුකමක් බවද හෙතෙම සඳහන් කළේය.රාසමානික්කම් මහතා  මෙසේ පැවසුවේ ශ්‍රී ලංකා මහ බැංකුවේ වාර්තාව පිළිබඳ විවාදයේදීය.මේ අතර රිෂාඩ් බදුර්දීන් මන්ත්‍රීවරයාගේ නිවෙසේ මෙහෙකාර තරුණිය මියයාමේ සිද්ධිය සම්බන්ධයෙන්  අද උද්ඝෝෂණ පවත්වන්නේ ආණ්ඩුවේ ඇමතිවරුන් බවත් වරදක් කර ඇත්නම්  නීතිය ක්‍රියාත්මක කරන්නැයි  රජයෙන් ඉල්ලා සිටින බවත් මන්ත්‍රීවරයා සඳහන් කළේය.වතුකරයේ දෙමළ ජනතාවත් මුස්ලිම් ජනතාවත් අතර  ගැටුම්කාරී තත්වයක් නිර්මාණය කිරීමට  රජය මැදිහත් නොවිය යුතු බවද  ඔහු පැවසුවේය.තමා මේ කෑගසන්නේ  ආණ්ඩුව පෙරළීමට නොවන බව පැවසූ හෙතෙම සියලු දේ කරන්නේ ආණ්ඩුව හරි මගට ගැනීමට යැයිද ප්‍රකාශ කළේය.  ",
    "URL": "https://www.lankadeepa.lk/latest_news/’’ආණ්ඩුවේ-එන්නත්--වැඩපිළිවෙළ-පංකාදුයි’’/1-596226",
    "Category": "latest_news"
}