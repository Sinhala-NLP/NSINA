{
    "Source": "www.lankadeepa.lk",
    "Timestamp": "2019 මැයි මස 04",
    "Headline": "මුස්ලිම් මව්ලවිවරයෙක් සැකපිට අල්ලයි",
    "News Content": "(පද්මා කුමාරී කංකානම්ගේ) තව්හීද් ජමාද් සංවිධානය හා අන්තවාදී මුස්ලිම් සංවිධානයන් සමග ඍජු බුද්ධිමය සම්බන්ධතා පැවැත්වූ බවට සැකසහිත, මුස්ලිම් ජාතික මව්ලවිවරයෙකු, කල්පිටිය පොලිසිය විසින් අද (4 )දින, අත් අඩංගුවට ගෙන ඇත.ජාතික බල සේනා නම් වටරැක විජිත හිමි හා මුස්ලිම් ජාතිකයින්ගෙන් සැදුම්ලත් සංවිධානය මගින් 2014 අප්‍රේල් මස  කොළඹ නිපෝන් හෝටලයේ පැවැත්වීමට ගිය මාධ්‍ය සාකච්ඡාවක් සඳහාද, මෙම පුද්ගලයා සහභාගි වී ඇති බැව් පොලිස් පරීක්ෂණවලින් අනාවරණය වී ඇත. පූජ්‍ය ගලබොඩඅත්තේ ඥාණාසාර හිමියන් ප්‍රමුඛ බොදු බල සේනා හිමිවරුන්ගේ මැදිහත්වීමෙන් එම මාධ්‍ය සාකච්ඡාව බිඳවැටී තිබිණි.කල්පිටිය කන්දකුලිය පදිංචි, මෙම මවුලවිවරයා 40 හැවිරිදි විවාහකයෙකි.සැකකරුගෙන් වැඩි දුර ප්‍රශ්න කරණු ලැබේ. කල්පිටිය පොලිසිය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/news/මුස්ලිම්-මව්ලවිවරයෙක්-සැකපිට-අල්ලයි/101-549839",
    "Category": "latest_news"
}