{
    "Source": "www.lankadeepa.lk",
    "Timestamp": "None  2015 ඔක්තෝබර් මස 08",
    "Headline": "‘අවසන් සටනේ තීරණ ඉක්මවූ අයට දඬුවම් දිය යුතුයි‘",
    "News Content": "කොටි ත්‍රස්තවාදය පරාජය කරන සටනේදී හමුදාව සිවිල් ජනතාව ඝාතනය කරන හෝ ඉලක්ක කරන තීරණයක නොසිටි බව ශ්‍රී ලංකා නිදහස් පක්ෂය තරයේ විශ්වාස කරන බව නිපුණතා සංවර්ධන හා වෘත්තීය පුහුණු අමාත්‍ය මහින්ද සමරසිංහ මහතා අද (8) ශ්‍රීලනිප මූලස්ථානයේ පැවැති මාධ්‍ය හමුවකදී පැවසීය.එම තීරණ ඉක්මවා ගොස් කවරකු හෝ ක්‍රියාකර ඇත්නම් එයට දඬුවම් පැමිණවිය යුතු බවද ශ්‍රීලනිපයේ මතය බවත් එක්සත් ජාතීන්ගේ මානව හිමිකම් සංවිධානයේ සම්මත වූ යෝජනාවට කරුණානිධි හා ජයලලිතා විරෝධය පළ කරන්නේ එය ලංකාවට වාසි සහගත බැවින් යැයිද අමාත්‍යවරයා කීවේය.  ",
    "URL": "https://www.lankadeepa.lk/latest_news/‘අවසන්-සටනේ-තීරණ-ඉක්මවූ-අයට-දඬුවම්-දිය-යුතුයි‘/1-353224",
    "Category": "latest_news"
}