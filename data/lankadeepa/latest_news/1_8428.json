{
    "Source": "www.lankadeepa.lk",
    "Timestamp": "2022 දෙසැම්බර් මස 11",
    "Headline": "දුරගමන් බස්වලට නැවතුම්පොළ වෙන් කරයි",
    "News Content": "(මහින්ද නිශ්ශංක සහ කීර්ති ප්‍රනාන්දු )දුර ගමන් සේවා බස් රථ නැවතුම්පල සංඥා පුවරු 48ක්  කොළඹ සහ අලුත්ගම අතර ස්ථාපිත කිරීමට බස්නාහිර පළාත් මාර්ගස්ථ මගී ප්‍රවාහන අධිකාරිය පියවර ගත් බව බස්නාහිර පළාත් මාර්ගස්ථ මගී ප්‍රවාහන අධිකාරිය සාමාන්‍යාධිකාරි ජගත් පෙරේරා මහතා පවසයි .ජාතික ගමනාගමන කොමිෂන් සභාව, බස්නාහිර පළාත් මාර්ගස්ථ මගී ප්‍රවාහන අධිකාරිය සහ මාර්ග සංවර්ධන අධිකාරිය ඒකාබද්ධව මෙම සංඥා පූවරු ඉදිකිරීමේ ව්‍යාපෘතිය ක්‍රියාත්මක කෙරේ .මේ සඳහා බස්නාහිර පළාත් මාර්ගස්ථ මගී ප්‍රවාහන අධිකාරිය මගින් ප්‍රතිපාදන වෙන් කර ඇත .විශේෂයෙන් දුර ගමන් සේවා බස් රථ සෑම නැවතුම්පලකම නැවැත්වීම හේතුවෙන් බස් රථ සේවකයන් අතර වසර ගණනාවක සිට පැවැති ගැටලුවක් මේ නිසා නිරාකරණය කිරීමට හැකි වන බව සාමාන්‍යාධිකාරී ජගත් පෙරේරා මහතා කීය .බස්නාහිර පළාත් මාර්ගස්ථ මගී ප්‍රවාහන අධිකාරියේ සභාපති ඕ. ඩබ්ලිව් .ප්‍රසන්න සංජීව මහතාගේ උපදෙස් හා අධීක්ෂණය යටතේ මෙම නැවතුම්පොළ සංඥා ඉදිකෙරෙන අතර ඒ අනුව කොළඹ සිට අලුත්ගම දක්වා සංඥා පුවරු 24ක් ද අලුත්ගම සිට කොළඹ දක්වා සංඥා පුවරු 24ක් ද ඉදි කරනු ඇත .   ",
    "URL": "https://www.lankadeepa.lk/latest_news/දුරගමන්-බස්වලට-නැවතුම්පොළ-වෙන්-කරයි/1-625016",
    "Category": "latest_news"
}