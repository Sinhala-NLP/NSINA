{
    "Source": "www.lankadeepa.lk",
    "Timestamp": "None  2014 ඔක්තෝබර් මස 02",
    "Headline": "දකුණු කොරියා රැකියා ජාවාරමට නීතීඥයකුත් හවුල්",
    "News Content": "විදේශ සේවා නියුක්ති කාර්යංශයේ වෙබ් අඩවියට සමාව වෙබ් අඩවියක් හදා දකුණු කොරියාවේ රැකියා දෙන බව කියමින් රුපියල් දස ලක්ෂ ගණනින් වංචා කළැයි කියන තිදෙනාට නීතීඥවරයකුගේ ද සහාය ලැබී ඇතැයි රහස් පොලිසියට කොළඹ මහේස්ත්‍රාත් ගිහාන් පිලපිටිය මහතා හමුවේ කියා සිටියේය.පානදුර ඊබ්‍රහිම් පාරේ සමන්තිලක දර්ශන උද්‍යාන නොහොත් මොහොමඩ් වසීර්, කළුබෝවිල කවුඩාන පාරේ සිත්ති නසීමා නිෂාම්දීන් හා කළුබෝවිල ප්‍රතිබිම්බාරාම පාරේ විශ්ව තරංග ෆොන්සේකා මේ නඩුවෙන් චෝදනා ලබා සිටිති.ඔවුහු යළි ලබන 16 තෙක් රිමාන්ඩ් කරනු ලැබූහ.පළමුවැනි සැකකරු කොළඹ කොල්ලුපිටිය ගාලු පාරේ කේ එල් සී ප්ලේස්මන්ට් සර්විස් ප්‍රයිවට් ලිමිටඩ් නම් ආයතනය මගින් මේ වංචාව කර ඇතැයි ද, පළමු වැනි හා දෙවැනි සැකරකුවන් ළඟ තිබී රුපියල් ලක්ෂ 50ක් සොයා ගත්තේයැයි ද රහස් පොලිසිය අධිකරණයට කීවේය.රහස් පොලිසියේ පරිගණක අපරාධ පරීක්ෂණ අංශයේ පරීක්ෂක ආර් එම් එච් කේ රත්නායක මහතා අධිකරණයට පැවසුවේ රැකියා අපේක්ෂකයකු වන ගම්පොළ ඩබ්ලිව් ටී සඳරුවන් රුපියල් ලක්ෂ හත හමාරක් සැකකරුවනට ගෙවා තිබිය දී තවත් රුපියල් හය ලක්ෂයක් වෙනුවෙන් ඔහුගේ දේපොළ සම්බන්ධයෙන් එම නීතීඥවරයා  ඔප්පුවක් ලියා ඉඩම එම ආයතනයට පවරා වංචනික ක්‍රියාවක් කර ඇති බවයි.මේ අතර මෙම නඩුවේ සැකකාරියක වන කොටිකාවත්ත වෙළෙඳ සංකීර්ණයේ එස් ඩී ටී ක්‍රිස්ටීන් දිල්හාරි අත්අඩංගුවට ගැනීමට රහස් පොලිසියේ සහාය බව රහස් පොලිසිය අධිකරණයට දැන්වීය. ",
    "URL": "https://www.lankadeepa.lk/latest_news/දකුණු-කොරියා-රැකියා-ජාවාරමට-නීතීඥයකුත්-හවුල්/1-266755",
    "Category": "latest_news"
}