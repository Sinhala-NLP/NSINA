{
    "Source": "www.lankadeepa.lk",
    "Timestamp": "2021 ජුනි මස 02",
    "Headline": "චන්දිමාල් ජයසිංහගේ රියැදුරාට 12,500ක දඩයක්",
    "News Content": "(නිමන්ති රණසිංහ)කොළඹ සුපිරි හෝටලයකදී උපන්දින සාදයක් පවත්වා නිරෝධායන නිති උල්ලංඝණය කළ බව කියූ රූපලාවන්‍ය ශිල්පී චන්දිමාල් ජයසිංහ මහතාගේ රියැදුරා අන්තරාදායක ලෙස රිය පැදවීමේ චෝදනාවට රුපියල් 12,500ක දඩයක් කොළඹ අතිරේක මහෙස්්ත‍්‍රාත් ආර්. බණ්ඩාර නෙළුම්දෙණීය මහතා නියම කළේය.අන්තරාදායක ලෙස රිය පදවා පදික මාරුවකදී අනුගමනය කළ යුතු නිසි කි‍්‍රයාමාර්ග අනුගමනය නොකිරීම හේතුවෙන් මෝටර් වාහන පනත ප‍්‍රකාරව වරදක් කළැයි කෙසෙල්වත්ත පොලීසිය අධිකරණයට ගොනු කර තිබූ චෝදනාපත‍්‍රයට වරද පිළිගත් මෙම චූදිතට මහේස්ත‍්‍රාත්වරයා එලෙස දඩ නියම කළේය.මෙලෙස දඩ නියම වූයේ කලපලූවාව රාජගිරියේ පදිංචි නිමේෂ් දිල්ෂාන් බස්නායක නමැත්තාටය.කොළඹ සුපිරි හෝටලයකදී උපන්දින සාදයක් පවත්වා නිරෝධායන නිති උල්ලංඝණය කළ බව කියූ රූපලාවන්‍ය ශිල්පී චන්දිමාල් ජයසිංහ මහතාව කොටුව පොලිසිය අත්අඩංගුවට ගැනීමෙන් පසු අධිකරණය වෙත පෙනී සිටින ලෙසට නියම කර තිබූ අතර ඔහු ඉකුත් 31 වැනිදා අධිකරණයේ පෙනී සිට නැවත පිටත්ව යන අවස්ථාවේදී ඔහුගේ රියැදුරා මෙම රථවාහන වරද සිදුකර ඇතැයි කෙසෙල්වත්ත පොලිසිය අධිකරණයට කරුණු ඉදිරිපත් කර තිබිණී.   ",
    "URL": "https://www.lankadeepa.lk/news/චන්දිමාල්-ජයසිංහගේ-රියැදුරාට-12-500ක-දඩයක්/101-591689",
    "Category": "latest_news"
}