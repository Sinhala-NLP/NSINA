{
    "Source": "www.lankadeepa.lk",
    "Timestamp": "None  2015 ජනවාරි මස 10",
    "Headline": "බොරලැස්ගමුව පොලිසිය උණුසුම්",
    "News Content": "බොරලැස්ගමුවේ වැඩ බිමක වැඩ කිරීමට සිවිල් ආරක්ෂක බලකායේ පිරිසක් අකමැතිබව කීමට එක්සත් ජාතික පක්ෂ බස්නාහිර පළාත් මන්ත්‍රී නිරෝෂන් පාදුක්ක මහතා බොරලැස්ගමුව පොලිසියට ගිය අවස්ථාවේ ඇතිවූ ගැටුමක් උත්සන්නවීමෙන් කැරළි මර්ධන ඒකකය ද බොරලැස්ගමුව පොලිසියට කැඳවා ඇත. සිද්ධිය සමථයකට පත්කැර ගැනීමට හැකිදැයි සොයා බැලීමට පොලිසිය ඇතුළේ සාකච්ඡාවක් ද පැවැත්වෙයි.පළාත් මන්ත්‍රී පාදුක්ක මහතා පවසන්නේ පොලීසියේ කෙනෙකු තමා හා අධාරකරුවන් තල්ලුකැර දැමූ බවයි. ඇදවැටුණු කිහිප දෙනකු තුවාල ලැබූ බව ද ඔහු කියයි.පොලිසිය පවසනුයේ පළාත් සභා මන්ත්‍රී පොලිස් කොස්තාපල්වරයකුට මුලින් පහර දී පොලිස් නිලධරයකුගේ කොලරයකින් ද ඇල්ලූ බවයි.ඒ කතා සම්පූර්ණයන් ම වැරදි බව පළාත් මන්ත්‍රීගේ නීතීඥයෝ පොලිසියට කරුණු දක්වති.(ඡායාරූප බිමල් ශ්‍යාමන් ජයසිංහ)   ",
    "URL": "https://www.lankadeepa.lk/latest_news/බොරලැස්ගමුව-පොලිසිය-උණුසුම්/1-288852",
    "Category": "latest_news"
}