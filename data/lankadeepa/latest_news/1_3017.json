{
    "Source": "www.lankadeepa.lk",
    "Timestamp": "2023 ජුලි මස 22",
    "Headline": "පිරමිඩ ජාවාරම්කරුවකුගේ වටිනා මෝටර් රථයට ගිනි",
    "News Content": "(චන්ද්‍රසේන ගමගේ පද්මසිරි ගාර්දියවසම්)පිරමීඩ ජාවාරමට හවුල් බවට කියන පුද්ගලයකුට අයත්වටිනා  මෝටර් රථයක් රන්න ,වීරෝදාර මාවතේ නිවස ඉදිරිපිට නවතා තිබියදී කිසියම් පිරිසක්  ගිණිතබා විනාශ කර ඇතැයි හුංගම පොලිසිය පවසයි .පිරමීඩ ජාවාරම  හරහා එම ප්‍රදේශයේ විශාල පිරිසක් මුදල් තැන්පත් කර ඇති අතර එම මුදල් ගෙවීම් අත් හිටුවීම නිසා තැන්පත්කරුවන් මොහු සමඟ අමනාපයෙන් පසුවූ බව පොලිසිය කියයි .ගිණි තැබීම නිසා මෝටර් රථය සම්පූර්ණයෙන් විනාශ වී ගොස් තිබේ .රන්න,රන්න නැගෙනහිර ,වීරෝදාර මාවතේ ඔහු පොලිසියට මෙම සිද්ධිය පිලිබදව හුංගම පොලිසියට පැමිණිලි කර තිබේ . තංගල්ල කොට්ඨාස බාර ජ්‍යෙෂ්ඨ පොලිස් අධිකාරි කේ.බී.කීර්තිරත්න මහතාගේ අධීක්ෂණය යටතේ හුංගම පොලිසිය සිද්ධිය ගැන පරීක්ෂණ පවත්වයි .   ",
    "URL": "https://www.lankadeepa.lk/latest_news/පිරමිඩ-ජාවාරම්කරුවකුගේ-වටිනා-මෝටර්-රථයට-ගිනි/1-636811",
    "Category": "latest_news"
}