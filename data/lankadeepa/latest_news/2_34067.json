{
    "Source": "www.lankadeepa.lk",
    "Timestamp": "2021 පෙබරවාරි මස 14",
    "Headline": "ඉන්දීය මහ කොමසාරිස් කාර්යාලයේ නිලධාරියකුට කොරෝනා",
    "News Content": "කොළඹ පිහිටි ඉන්දීය මහකොමසාරිස් කාර්යාලයේ කාර්ය මණ්ඩල සාමාජිකයෙකුට කොවිඩ් -19 වෛරසය ආසාදනය වී ඇතැයි මහකොමසාරිස් කාර්යාලය කියා සිටී.ඉන්දීය මහකොමසාරිස් කාර්යාලයේ එම නිලධාරීයාට වෛරසය ආසාදනය වී ඇති බවට හඳුනා ගෙන ඇති අතර ඒ අනුව ශ්‍රී ලංකා රජය විසින් නිකුත්කර ඇති මාර්ගෝපදේශවලට අනුගතවෙමින් එම නිලධාරීයාව ප්‍රතිකාර මධ්‍යස්ථානයක් වෙත යොමුකළ  බවද එම මහකොමසාරිස් කාර්යාලය නිවේදනයක් නිකුත් කරමින්වැඩිදුරටත් කියා සිටී‍.කොවිඩ් ආසාදිත කාර්යමණ්ඩල සාමාජිකයා මහකොමසාරිස් කාර්යාලය තුළ සිය රාජකාරී කටයුතු සිදුකිරීමේ දී බාහිර පාර්ශ්වයන් හා සම්බන්ධ වී නොමැති අතර ඔහුගේ පළමු පෙළ ආශ්‍රිතයින් ලෙස හඳුනාගත් කාර්යමණ්ඩල සාමාජිකයින් ස්වයං නිරෝධායනයට යොමු කිරීමට ද පියවරගෙන තිබේ.එමෙන්ම කාර්යාල පරිශ්‍රය විෂබීජහරණයට ලක්කර අවදානම පාලනය කිරීම සඳහා ගතයුතු සියලු ක්‍රියාමාර්ගගෙන ඇති බවද කොළඹ පිහිටි ඉන්දීය මහකොමසාරිස් කාර්යාලය කියා සිටී.125 & 055   ",
    "URL": "https://www.lankadeepa.lk/news/ඉන්දීය-මහ-කොමසාරිස්-කාර්යාලයේ-නිලධාරියකුට-කොරෝනා/101-586064",
    "Category": "latest_news"
}