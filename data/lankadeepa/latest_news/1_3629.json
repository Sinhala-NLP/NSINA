{
    "Source": "www.lankadeepa.lk",
    "Timestamp": "2023 ජුලි මස 05",
    "Headline": "තරුණියකගේ සිරුර ලැඟුම්හලේ නාන කාමරයේ එල්ලෙයි",
    "News Content": "(ශ්‍රීනාත් ප්‍රසන්න ජයසූරිය)තරුණයෙකු සමග රක්වාන ප්‍රදේශයේ ලැගුම්හලකට ගොස් සිටි ඔහුගේ පෙම්වතිය බව කියන විසි දෙහැවිරිදි  තරුණියකගෙ සිරුර එම ලැගුම්හලේ කාමරයක පිහිටි  නාන කාමරයේ එල්ලෙමින් තිබියදී සොයා ගන්නා ලදැයි රක්වාන පොලිසිය පවසයි.මෙසේ මියගොස් ඇත්තේ රක්වාන   ප්‍රදේශයේම පදිංචි 22 හැවිරිදි තරුණියකි.රක්වාන ප්‍රදේශයේම පදිංචි 23 හැවිරිදි තරුණයකු ඔහුගේ පෙම්වතිය බව කියන මෙම විසි දෙහැවිරිදි තරුණිය ද සමග සමග ත්‍රිරෝද රථයකින් රක්වාන, පනාවල ප්‍රදේශයේ පිහිටි ලැගුම්හලකට ගොස්එහි කාමරයක් වෙන්කර ගෙන ගත කර ඇති බවරක්වාන  පොලිසියේ නිලධාරියෙක් ලංකාදීපයට පැවැසීය.මෙම තරුණයා තරුණිය එම කාමරයේ තබා දිවා ආහාරය ගෙන ඒමට  පිටව ගොස් යළි පැමිණ අවස්ථාවේ පෙම්වතියබව කියන තරුණිය නානකාමරයේ එල්ලී සිටින අයුරු දැක ඇතැයි පොලිසිය කියයි.මෙම තරුණිය  ඇඳ සිටි ඇඳුමේ කොටසකින්  නානකාමරේ එල්ලී සිට ඇති බවද පොලිසිය සඳහන් කරයි.තරුණයා මේ බව ලැගුම්හලේ ලැගුම්හලේ සේවකයින්ට දන්වාපඑම සේවකයින් ගේද සහාය ඇතිව ඇය කහවත්ත රෝහලට රැගෙන ගොස් ඇත.වෛද්‍යවරුන් පරීක්ෂාකර බලා තරුණිය මිය ගොස් ඇති බව දැනුම් දී ඇතැයි පොලීසිය කියයි.මෙම තරුණිය එල්ලී සියදිවි නසා ගත්තේ ද එසේත් නැත්නම් අපරාධයක් සිදුකර ඇත්දැයි යන්න සොයාගැනීමටමෙය සැකකටයුතු මරණයක් ලෙස සලකා රක්වාන  පොලීසිය පුළුල් පරීක්ෂණ පවත්වාගෙන යයි.    ",
    "URL": "https://www.lankadeepa.lk/news/තරුණියකගේ-සිරුර-ලැඟුම්හලේ-නාන-කාමරයේ-එල්ලෙයි/101-635894",
    "Category": "latest_news"
}