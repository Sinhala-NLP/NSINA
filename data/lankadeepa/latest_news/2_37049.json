{
    "Source": "www.lankadeepa.lk",
    "Timestamp": "2020 ජුලි මස 16",
    "Headline": "අඟුලානේ කලබලයට 10 ක් අත්අඩංගුවේ",
    "News Content": "(ඡායාරූපය - රේඛා තරංගනී) (බිමල් ෂ්‍යාමන් ජයසිංහ)අඟුලාන පොලිසියට ගල් මුල් ප්‍රහාර එල්ල කළ බව කියන තවත් පුද්ගලයන් 10 දෙනෙක් අත්අඩංගුවට ගත් බව ගල්කිස්ස කොට්ඨාස භාර ජ්‍යෙෂ්ඨ පොලිස් අධිකාරී රොහාන් ප්‍රේමරත්න මහතා පැවසීය.ඒ අතර කාන්තාවන් හත් දෙනෙකු වන බව ජ්‍යෙෂ්ඨ පොලිස් අධිකාරීවරයා සඳහන් කළේය.අඟුලාන පොලිසියේ ජනේල් වීදුරු වලට ,නාම පුවරුවට සහ වාහන කිහිපයකට හානි සිදුවී ඇතැයි ජ්‍යෙෂ්ඨ පොලිස් අධිකාරීවරයා වැඩිදුරටත් පැවසීය.අඟුලානේ සිද්ධියට සම්බන්ධ තිදෙනෙක් පොලිසියට බාර වෙති(රේඛා තරංගනී ෆොන්සේකා)අගුලාන පොලිසිය ඉදිරි පිට ඇති වු කලබලයට සම්බන්ධ බව කියන   තිදෙනකු පොලීසියට බාර වී තිබේ.කාන්තාවන් දෙදෙනකු ඇතුළු තිදෙනකු පොලීසියට බාර  වී  ඇති අතර බස්නාහිර පළාත බාර ජ්‍යෙෂ්ඨ නියෝජ්‍ය පොලිස්පති  දේශබන්දු තෙන්නකෝන් මහතා  විසින්  ඔවුන්  ගල්කිස්ස පොලීසියට බාර දී තිබේ.සිදු වූ දේපළ හානි සම්බන්ධයෙන් විමර්ශනයක් පවත්වන ලෙසත් , මරණකරුගේ  පාර්ශවයට යම් ආසාධාරණයක් සිදු වී ඇත්නම් ඒ සම්බන්ධව  සොයා බලා අවශ්‍ය පියවර ගන්නා ලෙසත් දේශබන්ධු තෙන්නකෝන් මහතා පොලීසියට උපදෙස් ලබා දී තිබේ. අඟුලාන පොලීසියට එස්ටීඑෆ් ආරක්ෂාව(බිමල් ශ්‍යාමන් ජයසිංහ)අගුලාන පොලිසිය ඉදිරිපිට  ඇතිව   කලබලකාරී තත්වය පාලනය කිරීම සදහා  මේ වන විට පොලිස් විශේෂ කාර්යය බලකාය ද කැඳවා ඇත.ඇතිව තිබෙන  තත්වය සහ ඉදිරි පියවර සම්බන්ධයෙන් පොලිස් නිලධාරීන් එම ස්ථානයට පැමිණ සිටින  උසස්  පොලිස් නිලධාරීන් සමඟ  මේ වනවිට සාකච්ඡා කරමින් සිටිති.බස්නාහිර පළාත බාර ජ්‍යෙෂ්ඨ නියෝජ්‍ය පොලිස්පති  දේශබන්දු තෙන්නකෝන් මහතා ද අඟුලාන පොලිසියට පැමිණ  සිටී.ඒ  අවට ඇති වූ කලබලකාරී තත්වය මේ වනවිට පාලනය කර ඇති අතර, පොලිසිය ඉදිරිපිට නවතා තිබූ වාහන කිහිපයකටද හානි වී ඇත.අඟුලාන පොලීසියට කලබල කළ පිරිසට කදුළුගෑස් ප්‍රහාර(බිමල් ෂ්‍යාමන් ජයසිංහ)අගුලාන පොලිසිය ඉදිරිපිටට පැමිණි පිරිසක් කලහකාරී ලෙස හැසිරීමත් සමඟ පොලිසිය අද(16) කඳුළු ගෑස් ප්‍රහාරය එල්ල කර තිබේ.     එම පිරිස පොලිසිය දෙසට ගල් මුල් ප්‍රහාර එල්ල කිරීමත් සමගම එම ප්‍රදේශයේ දැඩි නොසන්සුන්කාරී තත්වයක් ඇති විය.     ඉකුත් 10 වෙනිදා රාත්‍රියේදී පොලිස් වෙඩි පහරින් මියගිය අමිත් කරුණාරත්න නැමැති හත් දරු පියාගේ නඩු විභාගය අද දින මොරටුව මහේස්ත්‍රාත් අධිකරණයේ දී පැවැත්විණි. එම මරණයට අදාළ සැකකරු පොලිසිය අත්අඩංගුවට ගෙන නොමැතිවීම සම්බන්ධයෙන් සාධාරණයක් ඉටුනොවීම මත මෙම කලහකාරී තත්වය ඇතිවිය.  (ඡායාරූප - එච් එම් ධර්මපාල) (ඡායාරූප - බිමල් ශ්‍යාමන් ජයසිංහ)  ",
    "URL": "https://www.lankadeepa.lk/latest_news/අඟුලානේ-කලබලයට-10-ක්-අත්අඩංගුවේ/1-575573",
    "Category": "latest_news"
}