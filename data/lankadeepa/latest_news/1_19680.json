{
    "Source": "www.lankadeepa.lk",
    "Timestamp": "2022 ජනවාරි මස 30",
    "Headline": "ඇමැති පන්දහසේ දීමනාව පෞද්ගලික අංශයටත් ඉල්ලයි",
    "News Content": "(අජන්ත කුමාර අගලකඩ)රජයේ සේවකයන් සහ විශ්‍රාමිකයන් සඳහා ගෙවනු ලබන රුපියල් පන්දහසේ මාසික සහන දීමනාව පෞද්ගලික අංශයේ සේවකයන්ට ද ලබාදීම සඳහා කම්කරු ඇමැති නිමල් සිරිපාල ද සිල්වා මහතා රජයෙන් උපදෙස් ඉල්ලා ඇත .ඊට අදාළව ඇමතිවරයා විසින් කැබිනට් මණ්ඩලයට යෝජනාවක් ද ඉදිරිපත් කරනු ලැබ ඇතැයි රජයේ ආරංචි මාර්ග සඳහන් කරයි .එම දීමනාව ලබාදීම සම්බන්ධයෙන් පෞද්ගලික අංශයේ වෘත්තීය සමිති නියෝජිතයන් හා හාම්පුතුන් සමග තමා දිගින් දිගටම සාකච්ඡා කළ බව ද ඇමතිවරයා පෙන්වා දී ඇත .එම දීමනාව ලබා දීමට පෞද්ගලික අංශයේ වෘත්තීය සමිති එකඟතාව පළ කර ඇති නමුත් ,පුද්ගලික අංශයේ හාම්පුතුන් ඊට එකඟතාව පළකර නැතැයිද ඇමැතිවරයා කැබිනට් මණ්ඩලයට දැනුම් දී ඇත .   ",
    "URL": "https://www.lankadeepa.lk/latest_news/ඇමැති-පන්දහසේ-දීමනාව-පෞද්ගලික-අංශයටත්-ඉල්ලයි/1-607376",
    "Category": "latest_news"
}