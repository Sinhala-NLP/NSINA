{
    "Source": "www.lankadeepa.lk",
    "Timestamp": "2021 ජනවාරි මස 13",
    "Headline": "ට්‍රම්ප්ගේ යුටියුබ් නාලිකාව අත්හිටුවයි",
    "News Content": "ඇමෙරිකාවේ වත්මන් ජනාධිපති ඩොනල්ඩ් ට්‍රම්ප් මහතාගේ යූටියුබ් නාලිකාව අත්හිටුවීමට ඇල්ෆබට් සමාගම පියවර ගෙන ඇත.ජනාධිපති ට්‍රම්ප්ගේ යූටියුබ් නාලිකාවෙන් ප්‍රචණ්ඩත්වය ඇති කරනු ඇතැයි යන අවදානම සලකා බලමින් ඇල්ෆබට් සමාගම මෙම පියවර ගෙන තිබේ.යූටියුබ් වීඩියෝ බෙදාහැරෙන සමාජ මාධ්‍ය අයත් ගූගල් සමාගමේ මවු සමාගම වන්නේ ඇල්ෆබට් සමාගම යි.    ජනාධිපති සහාය දක්වන කණ්ඩායම් වොෂින්ටන් අගනුවර කැපිටල් ගොඩනැගිල්ලට කඩා වැදීමෙන් පසු ෆේස්බුක් සහ ට්විටර් ඇතුළු සමාජ මාධ්‍ය ජාල කිහිපයක්ම ඒවායේ තිබෙන ජනාධිපති ට්‍රම්ප්ගේ ගිණුම් අවහිර කිරීමට පියවර ගත්තේ ය.යූටියුබ් වීඩියෝ බෙදාහරින සමාජ ජාලය ගත් නව පියවරවලට අනුව ට්‍රම්ප්ගේ යූටියුබ් නාලිකාවෙන් වීඩියෝ සජිවීව විකාශය සහ නව විඩියෝ ඊට ඇතුළත් කිරීම දින 7කට අත්හිටුවා ඇත. ඊට අමතරව ට්‍රම්ප්ගේ යුටියුබ් නාලිකාවේ තිබෙන වීඩියෝවලට අදහස් ප්‍රකාශ කිරීම අත්හිටුවා ඇත.කැපිටල් ගොඩනැගිල්ලේ සිදුවීමෙන් පසු ජනාධිපති ට්‍රම්ප් අඟහරුවාදා (12) මාධ්‍ය හමුවක් පැවැත්වූ අතර එය ඔහුගේ යුටියුබ් නාලිකාව ඔස්සේ විකාශය කෙරුණි. ඊට පසු යුටියුබ් සමාගම මෙම පියවර ගත්තේ ය.(රොයිටර්)055  ",
    "URL": "https://www.lankadeepa.lk/latest_news/ට්‍රම්ප්ගේ-යුටියුබ්-නාලිකාව-අත්හිටුවයි/1-584601",
    "Category": "latest_news"
}