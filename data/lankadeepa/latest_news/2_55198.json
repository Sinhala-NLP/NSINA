{
    "Source": "www.lankadeepa.lk",
    "Timestamp": "2018 ජුලි මස 26",
    "Headline": "වැලිකඩ බන්ධනාගාරයේ බුද්ධි අංශය විසුරුවා  හරියි",
    "News Content": "( දිල්රුක්ෂි ග්‍රේරු) වැලිකඩ බන්ධනාගාරයේ බුද්ධි අංශය  වහාම ක්‍රියාත්මක වන පරිදි  විසුරුවා හැරීමට  අධිකරණ හා බන්ධනාගාර ප්‍රතිසංස්කරණ අමාත්‍ය නීතීඥ තලතා අතුකෝරළ මහත්මියගේ උපදෙස් ලබා දී ඇත.පසුගිය දිනවල බන්ධනාගාර දෙපාර්තුමේන්තුව සම්බන්ධයෙන්  පැන නැඟුණු විවිධ දූෂණ හා අක්‍රමිකතා සම්බන්ධයෙන් කළ සොයාබැලීමකින් අනතුරුව මෙම තීරණය ගෙන තිබේ.බන්ධනාගාරවලට රැගෙන එන  නීතී විරෝ්ධි ද්‍රව්‍ය උපකරණ  පරීක්ෂා කිරීම මෙන්ම ප්‍රධාන දොරටුවල  රාජකාරී කටයුතු සිදු කිරීම සඳහාත් 2011 වසරේදී  මෙම බුද්ධි අංශය පිහිටුවා ඇත.බන්ධනාගාර ජේලර්වරුන් හා නියාමකවරුන් 170 දෙනකුගෙන් සමන්විතව තිබු මෙම බුද්ධි අංශය  අද (26) පස්වරුවේ සිට  විසුරුවාහැරීමෙන් අනතුරුව ඔවුන් සාමාන්‍ය රාජකාරීවල යොදවා  ඇති බව බන්ධනාගාර මූලස්ථානය සඳහන් කරයි.     ",
    "URL": "https://www.lankadeepa.lk/latest_news/වැලිකඩ-බන්ධනාගාරයේ-බුද්ධි-අංශය-විසුරුවා--හරියි/1-533429",
    "Category": "latest_news"
}