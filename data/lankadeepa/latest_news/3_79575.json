{
    "Source": "www.lankadeepa.lk",
    "Timestamp": "None  2016 පෙබරවාරි මස 08",
    "Headline": "යූරෝ මිටිය පස්සෙන් මතුවෙයි",
    "News Content": "රුපියල් හතලිස් නම ලක්ෂ පන්දාස් හත්සිය හැට අටක් වටිනා  විදේශ මුදල් තොගයක් ගුද මාර්ගයේ සගවාගෙන සිංගප්පූරුව  බලා යාමට පැමිණි ශ්‍රී ලාංකිකයෙක් කටුනායක බණ්ඩාරණායක ජාත්‍යන්තර ගුවන්තොටුපොළේදී රේගු නිලධාරීන් විසින් අද  අළුයම අත් අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණී මහතා පැවසුවේය.සැකකරු කොළඹ පදිංචි 55 හැවිරිදි පරිඝණක අංගෝපාංග ව්‍යාපාරිකයෙකි.අත් අඩංගුවට ගත් මුදල් අතර යුරෝ තිස් දහසක් තිබූ බව රේගුව කියයි.ඔහු ඊයේ අළුයම සිංගප්පුරු ගුවන් සේවයට අයත් එස්.කිව් 469 දරණ ගුවන් යානයෙන් සිංගප්පුරුවට යාමට කටුනායකට පැමිණ තිබේ.එම අවස්තාවේ රේගු නිලධාරීන්ට සැකකරු පිළිබඳ ඇති වු සැකයක් මත  ඔහු පසු පස හඹා ගොස්  පරික්ෂා කිරීමෙන් අනතුරුව අත් අඩංගුවට ගත් බව රේගුව කියයි.මෙම මුදල් මිටිය ගම් ටේප් වලින් ඔතා ගුද මාර්ගයේ සඟවා තිබූ බව රේගුව කියයි.මේ පිළිබඳ විමර්ශණ කටයුතු නියෝජ්‍ය රේගු අධ්‍යක්ෂක හර්ෂ ජයතිලක මහතාගේ මෙහෙයවීමෙන් රේගු අධිකාරී ඩී.එම්.ජී නිමල් තිලක, නියෝජ්‍ය රේගු අධිකාරීවරුන් වන නිශාන්ත ජයසිංහ, හසන්ත ගුරුගේ සහ ඒ.කේ.ආර් සමන්ජිත් සහකාර රේගු අධිකාරී නුවන් අබේනායක යන නිලධාරීහු සිදු කරති.   ",
    "URL": "https://www.lankadeepa.lk/latest_news/යූරෝ-මිටිය-පස්සෙන්-මතුවෙයි/1-383773",
    "Category": "latest_news"
}