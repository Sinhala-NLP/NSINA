{
    "Source": "www.lankadeepa.lk",
    "Timestamp": "2020 අප්‍රේල් මස 09",
    "Headline": "විදෙස් රටවල සිරවී සිටින 33 දෙනෙක් ගෙන්වා ගැනීමට අවසර",
    "News Content": "ඩයනා උදයංගනීවිදේශයන්හි ගුවන් තොටුපලවල සිරවී සිටින ශ්‍රී ලාංකිකයින් 33 ක් දිවයිනට ගෙන්වා ගැනීමට රජය පියවර ගෙන ඇතැයි කැබිනට් ප්‍රකාශක ඇමැති බන්දුල ගුණවර්ධන මහතා පැවසීය. අමාත්‍යවරයා බව පැවසුවේ රජයේ ප්‍රවෘත්ති දෙපාර්තමේන්තුවේදී පැවති කැබිනට් තීරණ දැනුම් දීමේ මාධ්‍ය සාකච්ඡාවේදීය.ඔවුන් ශ්‍රී ලංකාවට පැමිණීමෙන් අනතුරුව නිරෝධායන ක්‍රියාවලියන් සඳහා යොමු කරවන බවද ඇමැතිවරයා කීවේය.මෙහිදී අදහස් දැක්වූ සම කැබිනට් ප්‍රකාශක, ඇමති රමේෂ් පතිරණ මහතා පැවසුවේ මෙලෙස මෙරටට ගෙන්වා ගැනීමට රජය තීරණය කර ඇත්තේ සිංගප්පූරුව, ඕමානය, ඩුබායි, ඉතියෝපියාව, තුර්කිය, මැලේසියාව, ඉන්දියාවේ නවදිල්ලි නුවර, මාලදිවයින, බ්‍රිතාන්‍යයේ ලන්ඩන් නුවර, සීෂෙල්ස්, පැපුවා නිව්ගිනියා, පෘතුගාලය සහ ඊජිප්තුව යන රටවල සිටින පිරිසක් බවයි. මීට අමතරව විදේශයන්හි සිට ශ්‍රී ලංකාවට පැමිණීමට බලාපොරොත්තුවෙන් සිටින සෙසු පිරිස් ද පවතින කොරෝනා තත්ත්වය සමනයවීමෙන් පසු මෙරටට ගෙන්වා ගැනීමට බලාපොරොත්තු වන බව රමේෂ් පතිරණ මහතා කීවේය.   ",
    "URL": "https://www.lankadeepa.lk/covid19/විදෙස්-රටවල-සිරවී-සිටින-33-දෙනෙක්-ගෙන්වා-ගැනීමට-අවසර/203-569985",
    "Category": "latest_news"
}