{
    "Source": "www.lankadeepa.lk",
    "Timestamp": "2020 මාර්තු මස 02",
    "Headline": "‘රැකියා ලක්ෂය සම්පූර්ණයෙන්ම වංචා සහගතයි‘",
    "News Content": "(  රොමේෂ් ධනුෂ්ක සිල්වා ) විරැකියාවෙන් සිටින තරුණ තරුණියන් ලක්ෂයකට රැකියා ලබාදීමේ රජයේ වැඩපිළිවෙල සම්පුර්ණයෙන්ම වංචාසහගත ව්‍යාපෘතියක් බව එක්සත් ජාතික පක්ෂ පාර්ලිමේන්තු මන්ත්‍රී රංගේ බණ්ඩාර මහතා පැවසීය. යහපාලන රජය සමයේ රැකියා ලබා දුන් විසිපන්දහසකට ආසන්න පිරිසක් මේ වනවිට ඉන් දොට්ට දමා ඇති නිසා එම පිරිස ඔවුනට නැවත රැකියා ලබා දෙන ලෙස ඉල්ලා උද්ඝෝෂණ කළ බැවින් ඔවුන් ද දමා ඇත්තේ ඉහත කී ලක්ෂයකට රැකියා ලබාදීමේ වැඩපිළිවෙළටම බවද ඔහු කීවේය. වැඩිදුරටත් අදහස් දැක්වූ  මන්ත්‍රීවරයා මෙසේද කීවේය.අලුතින් රැකියා ලබා දෙන්නේ හැත්තෑපන්දහසකට විතරයි. ශ්‍රී ලංකාවේ ග්‍රාමසේවා වසම් 14,323 ඇති නිසා එක් ග්‍රාමසේවා වසමකට  ලබා දිය හැක්කේ රැකියා 04 ක් පමණයි.  ඒ අනුව එක ගමකට එක් කෙනෙකුට විතර රැකියාවක් දීමට පුළුවන්. අනික් කාරණය තමයි මේ විරැකියා ළමයින් ව සම්මුඛ පරික්ෂා කරන්න යන්නේ හමුදා නිළධාරීන් විසින්. ඒක බරපතල තත්වයක්. රජයේ රැකියාවක් ලබාදීමේ සම්මුඛ පරික්ෂා යුද හමුදා ඇතුළු ත්‍රිවිධ හමුදා හෝ පොලීසියේ නිළධාරීන් යෙදවීම කිසිසේත් අනුමත කරන්න බැහැ‘සිරිකොත පක්ෂ මුලස්ථානයේ අද (02) පැවති මාධ්‍ය හමුවකදී මේ බව පැවසීය.(ඡායාරූප සහ වීඩියෝ-රොමේෂ් ධනුෂ්ක සිල්වා)  ",
    "URL": "https://www.lankadeepa.lk/videos/‘රැකියා-ලක්ෂය-සම්පූර්ණයෙන්ම-වංචා-සහගතයි‘/12-566969",
    "Category": "latest_news"
}