{
    "Source": "www.lankadeepa.lk",
    "Timestamp": "2020 මාර්තු මස 23",
    "Headline": "ලොව පුරා කොරෝනා රෝගීන් 336,000යි",
    "News Content": "කෝවිඩ්-19 හෙවත් නව කොරෝනා වයිරසයේ ගෝලීය බලපෑම (අද (23) පස්වරු 4.45 වනවිට) මෙසේය. තහවුරු කරගත් කොරෝනා ආසාදිතයන්ගේ සංඛ්‍යාව 336,000 ඉක්මවා ඇති අතර ඉන් 250,000කට වැඩි සංඛ්‍යාවක් ඇත්තේ චීනයට පිටස්තර රටවලිනි. (චීනයේ කොරෝනා ආසාදනය වූ 98,334ක් මේ වනවිට සුවය ලබා ඇත.)         2020 ඔලිම්පික් ක්‍රීඩා උලෙළ කල්දැමිය හැකි බව ජාත්‍යන්තර ඔලිම්පික් කමිටුව නිවේදනය කළේය. අවසන් තීරණය සති හතරක් තුළ ප්‍රකාශයට පත් කරනු ඇත.         නිව්යෝක් නගරය දින දහයක් ඇතුළත දැඩි වෛද්‍ය සැපයුම්වල හිඟයකට මුහුණ දෙනු ඇතැයි අද අනාවරණය විය.      ආසාදිතයන්ගේ ගණන වැඩි වීමත් සමඟ ආපනශාලා, රංගශාලා, සිනමාශාලා, අවහන්හල් සහ අත්‍යවශ්‍ය නොවන ව්‍යාපාර වසා දැමීමට ඔස්ට්‍රේලියාව පියවර ගත්තේය. (වර්ල්ඩ් ඉකොනොමික් ෆෝරම් ඇසුරිනි) 055  ",
    "URL": "https://www.lankadeepa.lk/latest_news/ලොව-පුරා-කොරෝනා-රෝගීන්-336-000යි/1-568538",
    "Category": "latest_news"
}