{
    "Source": "www.lankadeepa.lk",
    "Timestamp": "2019 දෙසැම්බර් මස 13",
    "Headline": "ජනපතිගෙන් විදුලිබල අමාත්‍යාංශ නිලධාරීන්ට උපදෙස්",
    "News Content": "නාලක සංජිව දහනායකවිදුලිබල අවශ්‍යතාවය සපුරාගැනීම සදහා රජයේ ප‍්‍රතිපත්ති පිළිබඳ විදෙස් රටවල් දැනුවත් කර නව ව්‍යාපෘති සඳහා ආයෝජකයන් ගෙන්වා ගැනීමට විධිමත් ප‍්‍රසම්පාදන ක‍්‍රියාවලියක් අනුගමනය කරන ලෙසට ජනාධිපති ගෝඨාභය රාජපක්‍ෂ මහතා විදුලිබල අමාත්‍යංශයේ නිළධාරීන්ට උපදෙස් දී ඇත.එමෙන්ම ඉකුත් රජය විදේශ රටවල් සමඟ විදුලිබල ක්‍ෂේත‍්‍රයට අදාළ අවබෝධතා ගිවිසුම් අත්සන් කර තිබුණ ද ඒ ගිවිසුම් බොහෝමයක් රාජ්‍යයන් අතර නොව පෞද්ගලික සමාගම් සමඟ අත්සන් කර තිබේ. ජනාධිපති ගෝඨාභය රාජපක්‍ෂ මහතා විදුලිබල අමාත්‍යංශයේ නිළධාරීන් සමඟ ජනාධිපති ලේකම් කාර්යාලයේ දී පැවැති සාකච්ඡාවේදී මේ බව අනාවරණය වී ඇත.එබැවින් ගිවිසුම් ක‍්‍රියාත්මක කිරීමේදී ඒ පිළිබඳව නිසි අධ්‍යයනයක් කර රටට හිතකර අන්දමින් කටයුතු කළ යුතු බවද ජනාධිපතිවරයා මෙහිදී පෙන්වා දී තිබේ.විදුලි බල හා බලශක්ති අමාත්‍ය මහින්ද අමරවීර, රාජ්‍ය අමාත්‍ය මහින්දානන්ද අලූත්ගමගේ, ජනාධිපති ලේකම් ආචාර්ය පී.බී ජයසුන්දර, විදුලිබල හා බලශක්ති අමාත්‍යංශයේ ලේකම් වසන්තා පෙරේරා යන මහත්ම මහත්මීන් ඇතුළු නිළධාරීන් පිරිසක් මෙම සාකච්ඡාව සඳහා සහභාගී වූහ.  ",
    "URL": "https://www.lankadeepa.lk/news/ජනපතිගෙන්-විදුලිබල-අමාත්‍යාංශ-නිලධාරීන්ට-උපදෙස්/101-562211",
    "Category": "latest_news"
}