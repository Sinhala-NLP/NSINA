{
    "Source": "www.lankadeepa.lk",
    "Timestamp": "None  2016 දෙසැම්බර් මස 12",
    "Headline": "මත්තල ගැහිල්ල සෙවීම දකුණේ ඩීඅයිජීට බාරයි",
    "News Content": "නාවික හමුදාපති වයිස් අද්මිරාල් රවීන්ද්‍ර විජේගුණරත්න හම්බන්තොට වරායේදී ලංකාදීප මාධ්‍යවේදි රොෂාන් දිලීප් කුමාරට පහරදීම ගැන සොයා බලන ලෙස ඉල්ලමින් ශ්‍රී ලංකා තරුණ ජනමාධ්‍යවේදීන්ගේ සංගමය පොලිස් මූලස්ථානයට කළ පැමිණිල්ලේ විමර්ශන කටයුතු දකුණු පළාත භාර ජ්‍යෙෂ්ඨ නියෝජ්‍ය පොලිස්පති ඩබ්ලිව්.එෆ්.යු ප්‍රනාන්දු මහතාට යොමු කර ඇතැයි පොලිස් මූලස්ථානය කියයි.නීතිය ඉදිරියේ සියලු දෙනා සමාන බවත් මාධ්‍යවේදියකුට තබා සාමාන්‍ය පුද්ගලයකුටවත් පහර දීමට නාවික හමුදාපතිට බලයක් නැතැයි ශ්‍රී ලංකා තරුණ ජනමාධ්‍යවේදීන්ගේ සංගමය කියයි. ",
    "URL": "https://www.lankadeepa.lk/latest_news/මත්තල-ගැහිල්ල-සෙවීම-දකුණේ-ඩීඅයිජීට-බාරයි/1-489546",
    "Category": "latest_news"
}