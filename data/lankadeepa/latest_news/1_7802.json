{
    "Source": "www.lankadeepa.lk",
    "Timestamp": "2022 දෙසැම්බර් මස 28",
    "Headline": "‘‘විදුලි බිල වැඩි කළොත් විසන්ධි කිරීම්වලට යන්නේ නෑ‘‘",
    "News Content": "(යොහාන් භාසුර)ජනවාරි මස සිට විදුලි ගාස්තු ඉහළ දැමීමට පියවර ගත්හොත් විදුලි බිල ගෙවීම පැහැර හරින නිවෙස්වලට විදුලි සැපයුම විසන්ධි කිරීමට විදුලිය සේවකයන් නොයන වන බව ලංකා විදුලිබල මණ්ඩල එක්සත් වෘත්තීය සමිති සන්ධානයේ කැඳවුම්කරු රංජන් ජයලාල් මහතා පැවසීය.එවැනි විදුලි ගාස්තු ඉහළ දැමීමත් තිබියදී විදුලි සේවයන් විදුලි සැපයුම විසන්ධි කිරීමට ගිය හොත් ජනතාවගේ ප්‍රතිචාරය භයානක වියහැකි බවත් එසේ වුවහොත් විදුලි සේවකයන්ගේ ආරක්‍ෂාව පිළිබඳ ගැටලුවක් ඇති වන බවත් ජයලාල් මහතා වැඩි දුරටත් කීය.ජනවාරි මස සිට විදුලි ගාස්තු ඉහළ දැමීමට පියවර ගන්නා බව විදුලිබල හා බලශක්ති අමාත්‍ය කංචන විජේසේකර මහතා පෙරදින කළ ප්‍රකාශයකට ප්‍රතිචාර දක්වමින් ජයලාල් මහතා එසේ අද (28) පවැසීය.   ",
    "URL": "https://www.lankadeepa.lk/news/‘‘විදුලි-බිල-වැඩි-කළොත්-විසන්ධි-කිරීම්වලට-යන්නේ-නෑ‘‘/101-625931",
    "Category": "latest_news"
}