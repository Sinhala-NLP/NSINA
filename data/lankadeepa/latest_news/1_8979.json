{
    "Source": "www.lankadeepa.lk",
    "Timestamp": "2022 නොවැම්බර් මස 26",
    "Headline": "සඳ මතුපිට ජනාවාස පිහිටුවන්න චීනය සූදානම්",
    "News Content": "තව වසර 6 ක් යද්දී, සඳට ගගනගාමීන් යැවීමටත්, සඳ මතුපිට ජනාවාස පිහිටුවීමටත් චීනය සූදානම් බව චීන අභ්‍යවකාශ ආයතනයයේ චන්ද්‍ර මෙහෙයුම් ප්‍රධානී වූ වෙයිරැන් මාධ්‍ය හමුවේ පවසා ඇත.චීනය සඳ මතුපිට පළමු ජනාවාසය පිහිටුවනු ඇත්තේ 2028 වසරේදීය. මෙම එම ජනාවාසය පණ ගැන්වෙනු ඇත්තේ න්‍යෂ්ටික බලශක්තියෙන් යැයි ද පැවැසෙයි.චීනය මේ වනවිට පෘථිවි කක්ෂයේ අභ්‍යවකාශ නැවැතුම්පොළක් ඉදි කරමින් සිටී. එහි කටයුතු මෙම වසරේ අවසන් වෙයි. අභ්‍යවකාශ නැවැතුම්පොළ ඉදි වන්නේ ‘චැංග් ඊ’ මෙහෙයුම් මාලාව යටතේය.චීනය පළමුවෙන් සඳුගේ කක්ෂයටත්, පසුව සඳ මතුපිටටත් යානා යැවීම් සිදු කිරීමට නියමිතය. ඒ, ඉදිරියේ දී ආරම්භ වීමට නියමිත ‘චැංග් ඊ 6,7 සහ 8’ මෙහෙයුම් යටතේය.(රොයිටර්)  ",
    "URL": "https://www.lankadeepa.lk/latest_news/සඳ-මතුපිට-ජනාවාස-පිහිටුවන්න-චීනය-සූදානම්/1-624208",
    "Category": "latest_news"
}