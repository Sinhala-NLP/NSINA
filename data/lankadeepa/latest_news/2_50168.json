{
    "Source": "www.lankadeepa.lk",
    "Timestamp": "2019 පෙබරවාරි මස 23",
    "Headline": "රත්ගම තරුණයන්ට සාධාරණය ඉල්ලා ගාලු-කොළඹ පාර හරස් කර විරෝධතාවක්",
    "News Content": "තරිඳු ජයවර්ධන රත්ගම දී පැහැරගෙන යනු ලැබූ තරුණයන් දෙදෙනාගේ ඥාතීහු ඇතුළු පිරිසක් ගාලු-කොළඹ ප්‍රධාන මාර්ගය රත්ගමදී හරස් කරගෙන විරෝධතා ඇරැඹූහ.  උදෑසන නවයට පමණ විරෝධතාව ඇරැඹි අතර තවමත් විරෝධතාකරුවෝ රැඳී සිටිති. තරුණයන්ගේ අතුරුදන් කිරීමට අදාල සෙසු පොලිස් නිලධාරීන් සම්බන්ධයෙන් ද නීතිය ක්‍රියාත්මක කරන ලෙස ඔවුහු බල කර සිටිති. රත්ගම දී පැහැරගත් තරුණයන් දෙදෙනා අක්මීමන ගොනාමුල්ල ප්‍රදේශයේ නිවසක දී ඝාතනය කර පුලුස්සා ඇතැයි අනාවරණය කරගත් බව රහස් පොලිසිය ඊයේ පැවසීය. ඡායාරූප - සුමතිපාල දියගහගේ  ඡායාරූප - සිරංගිකා ලොකුකරවිට   ",
    "URL": "https://www.lankadeepa.lk/latest_news/රත්ගම-තරුණයන්ට-සාධාරණය-ඉල්ලා-ගාලු-කොළඹ-පාර-හරස්-කර-විරෝධතාවක්/1-546243",
    "Category": "latest_news"
}