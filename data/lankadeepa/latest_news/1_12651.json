{
    "Source": "www.lankadeepa.lk",
    "Timestamp": "2022 අගෝස්තු මස 17",
    "Headline": "දිවි සැරිය ගැට ගසන්න මසකට 12,444 ඇතිලු",
    "News Content": " (විමුක්ති එස් රුද්‍රිගු)එක් පුද්ගලයෙකුට මූලික අවශ්‍යතා සපුරා ගනිමින් ශ්‍රී ලංකාවේ මාසයක් ජීවත් වීම සඳහා ඉකුත් ජූනි මසදී අවම රුපියල් 12444 ක මුදලක් ප්‍රමාණවත් වූ බව ජන හා සංඛ්‍යා ලේඛන දෙපාර්තමේන්තුවේ නවතම වාර්තා පෙන්වා දෙයි.දිස්ත්‍රික්ක වශයෙන් ගත් කළ ඉකුත් ජූනි මස මූලික අවශ්‍යතා සපුරා ගනිමින් කොළඹ දිස්ත්‍රික්කයේ මාසයක් ජීවත් වීම සඳහා අවම රුපියල් 13421 ක මුදලක් අවශ්‍ය වූ බවත් එය ශ්‍රී ලංකාවේ දිස්ත්‍රික්කයක මූලික අවශ්‍යතා සපුරා ගනිමින් මාසයක් ජීවත්වීම සඳහා අවශ්‍ය වැඩිම මුදල බවත් එම වාර්තාවේ සඳහන් වේ.ඉකුත් ජූනි මස මොණරාගල දිස්ත්‍රික්කයේ මූලික අවශ්‍යතා සපුරා ගනිමින් මාසයක් ජීවත් වීම සඳහා රුපියල් 11899 ක මුදලක් අවශ්‍ය වූ බවත් එය ශ්‍රී ලංකාවේ දිස්ත්‍රික්කයක මූලික අවශ්‍යතා සපුරා ගනිමින් මාසයක් ජීවත් වීමට අවශ්‍ය වූ අඩුම මුදල බවත් ජන හා සංඛ්‍යා ලේඛන දෙපාර්තමේන්තුව නිකුත් කළ වාර්තාවේ දැක්වේ.   ",
    "URL": "https://www.lankadeepa.lk/latest_news/දිවි-සැරිය-ගැට-ගසන්න-මසකට-12-444-ඇතිලු/1-618283",
    "Category": "latest_news"
}