{
    "Source": "www.lankadeepa.lk",
    "Timestamp": "2020 ජුනි මස 20",
    "Headline": "හපුතලේ පාළු  නිවසකින්  බෝම්බ සැදීමට ගන්නා පුපුරණ ද්‍රව්‍ය තොගයක් හමුවෙයි",
    "News Content": "(සමන් පාලිත නානායක්කාර )හපුතලේ ඕහිය රේට්ටුවේලි  වත්තේ පාළු නිවසකින් බෝම්බ සෑදීමට යොදා ගන්නා  පුපුරණ ද්‍රව්‍ය තොගයක් හමුවූ බව හපුතලේ  පොලිසිය කියයි .වැස්ස නිසා පාළු නිවසකට ගොඩ වූ ජංගම මුර සංචාරයේ යෙදුණු පොලිස් නිලධාරීහු පිරිසකට මෙම  පුපුරණ ද්‍රව්‍ය  තොගය   හමු වී ඇත .මෙම නිවසේ කිසිවෙකු සිට නොමැති අතර අයිති කරු සොයා පරීක්ෂණ ආරම්භ කර තිබේ. පුපුරණ  ද්‍රව්‍ය නිෂ්ක්‍රීය කිරීම සඳහා පස්සර විශේෂ කාර්ය බලකාය කැඳවා ඇත. ඩෙටනේටර් දෙකක් ,වෙඩි බෙහෙත් කුඩු ඊයම් කැබලි ,වයර් ,බෝම්බ සෑදීමට ගන්නා  කොටස් දෙකක්  හමු වූ ද්‍රව්‍ය අතර වන බව  පොලීසිය කියයි.මෙම නිවසට ආ ගිය අය පිළිබඳ තොරතුරු හමු වී ඇති බවද හපුතලේ පොලීසිය කියයි .හපුතලේ පොලිස් ස්ථානාධිපති ප්‍රධාන  පොලිස් පරීක්ෂක සාගර දයාරත්න මහතාගේ මහතා ගේ මූලිකත්වයෙන් පරීක්ෂණ පැවැත්වේ.   ",
    "URL": "https://www.lankadeepa.lk/latest_news/හපුතලේ-පාළු--නිවසකින්--බෝම්බ-සැදීමට-ගන්නා-පුපුරණ-ද්‍රව්‍ය-තොගයක්-හමුවෙයි/1-573982",
    "Category": "latest_news"
}