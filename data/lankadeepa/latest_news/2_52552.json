{
    "Source": "www.lankadeepa.lk",
    "Timestamp": "2018 ඔක්තෝබර් මස 26",
    "Headline": "සෞදි මාධ්‍යවේදියාගේ ඝාතනය හෙළා දකිනවා - ජනපති",
    "News Content": "(විනීතා එම් ගමගේ)සෞදි අරාබියේ මාධ්‍යවේදියෙකු තුර්කියේ දී ඝාතනය වීමේ සිද්ධිය ශ‍්‍රී ලංකා රජය හෙළා දකින අතර මෙවැනි සිදුවීම් ලෝකයේ කිසිඳු තැනක සිදු නොවිය යුතු බව ජනාධිපති මෛත‍්‍රීපාල සිරිසේන මහතා ප‍්‍රකාශ කළේය.තම නිල කාලය තුළදී කිසිදු මධ්‍යවේදියෙකු ඝාතනයට ලක්වීම, හිරිහැරයට ලක්වීම හෝ රට හැරයාම පිළිබඳ කිසිදු සිදුවීමක් වාර්තා නොවීම පිළිබඳ සතුටු වන බවත් එය වත්මන් රජය ලැබු සුවිශේෂී ජයග‍්‍රහණයක් බවත් සිරිසේන මහතා කියා සිටියේය.මාධ්‍යවේදින් මුහුණ දෙන ගැටලූ අභියෝග සහ දුෂ්කරතා පිළිබඳ අවබෝධයක් ඇති බැවින් රාජ්‍ය ප‍්‍රතිපත්තිය අනුව මෙන් ම පෞද්ගලිකව ද මාධ්‍යවේදින්ගේ වරප‍්‍රසාද සහ අයිතින් සහතික කිරීමට තමා කැපවී සිටින බව ද ජනාධිපතිවරයා කියා සිටියේය.ප‍්‍රජාතන්ත‍්‍රවාදය, නිදහස සහ මානව අයිතීන් ශක්තිමත් කිරීමට තමා ජනාධිපතිවරයා ලෙස පත්වීමෙන් අනතුරුව පියවර රැසක් ගත් බව කී මෛත‍්‍රීපාල සිරිසේන මහතා මාධ්‍යවේදීන්ගේ වෘත්තීය ගැටලූ පිළිබඳ සොයා බැලීමට කමිටුවක් පත්කර එහි නිර්දේශ ඉදිරිපත් කර තිබුණ ද එවා කි‍්‍රයාත්මක නොවීම පිළිබඳ පවතින ගැටලූව කෙරෙහි තම අවධානය යොමුව තිබෙන බව ද සඳහන් කළේය.ජනාධිපතවරයා මේ බව ප‍්‍රකාශ කළේ අද (26) බණ්ඩාරනායක ජාත්‍යන්තර සම්මන්ත‍්‍රණ ශාලාවේ පැවති මාධ්‍ය සේවක වෘත්තීය සමිති සම්මේලනයේ හත්වන නියෝජිත සමුළුව සහ ගවේෂණාත්මක වාර්තාකරණය පාඨමාලාවේ සහතික පත් ප‍්‍රදානෝත්සවය අමතමිනි.( ඡායාරූප - ජනාධිපති මාධ්‍ය අංශය )     ",
    "URL": "https://www.lankadeepa.lk/latest_news/සෞදි-මාධ්‍යවේදියාගේ-ඝාතනය-හෙළා-දකිනවා---ජනපති/1-539226",
    "Category": "latest_news"
}