{
    "Source": "www.lankadeepa.lk",
    "Timestamp": "2019 අගෝස්තු මස 26",
    "Headline": "අත - පොහොට්ටුව අතර සාකච්ඡාවක් හෙට",
    "News Content": "ශ්‍රී ලංකා පොදුජන පෙරමුණ සහ ශ්‍රී ලංකා නිදහස් පක්ෂය අතර තවත් සාකච්ඡාවක් හෙට (27) විපක්ෂ නායක කාර්යාලයේ දී පැවැත්වීමට තීරණය කර තිබේ.ශ්‍රී ලංකා නිදහස් පක්ෂයේ මහ ලේකම් දයාසිරි ජයසේකර, එක්සත් ජනතා නිදහස් සන්ධානයේ මහ ලේකම් මහින්ද අමරවීමර, පාර්ලිමේන්තු මන්ත්‍රි තිලංග සුමතිපාල, හිටපු ශ්‍රි ලංකා නිදහස් පක්ෂ මහ ලේකම් රෝහණ ලක්ෂ්මන් පියදාස යන මහත්වරු මෙම සාකච්ඡාවට සහභාගීවීමට නියමිතය.ශ්‍රි ලංකා පොදුජන පෙරමුණ නියෝජනය කරමින් ජි.එල්.පිරිස් , පාර්ලිමේන්තු මන්ත්‍රී ඩලස් අලහප්පෙරුම සහ කොළඹ විශ්ව විද්‍යාලයේ ජ්‍යෙෂ්ඨ මහාචාර්ය ජගත් වැල්ලවත්ත යන මහත්වරු සහභාගීවීමට නියමිතය.(28535)  ",
    "URL": "https://www.lankadeepa.lk/news/අත---පොහොට්ටුව-අතර-සාකච්ඡාවක්-හෙට/101-555889",
    "Category": "latest_news"
}