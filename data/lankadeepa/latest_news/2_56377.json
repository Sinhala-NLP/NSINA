{
    "Source": "www.lankadeepa.lk",
    "Timestamp": "2018 ජුනි මස 13",
    "Headline": "ඉන්ෆ්ලුවන්සා පැතිරීම වැළැක්වීමට ගුරුවරුන්ට උපදෙස් මාලාවක්",
    "News Content": "රංජන් කස්තුරිමේ දිනවල පැතිර යමින් තිබෙන ඉන්ෆ්ලුවන්සා උණ  රෝගය පැතිරයාම වැළැක්වීම සඳහා සෞඛ්‍ය ප්‍රවර්ධන කාර්යංශය පාසල් ගුරුවරුන් වෙත විශේෂ උපදෙස් මාලාවක් නිකුත් කර තිබේ.ඒ අනුව පාසලේදී ඉන්ෆ්ලුවන්සා රෝග ලක්ෂණ හඳනාගත හොත්  දෙමාපියන්ට දැනුම් දෙන ලෙසත් ඔවුන් පැමිණෙන තෙක් දරුවා විවේකීව වෙනම ස්ථානයක තැබීම , උණ තත්ත්වය පවතීනම් පැරසිටමෝල් නියමිත ප්‍රමාණය ලබාදීම , අවදානම් රෝග ලක්ෂණ ඇත්නම් දෙමාපියන්ට දන්වා දරුවා රෝහල් ගත කිරීම කළ යුතු බවද එම උපදෙස් මාලාවේ සඳහන් කර ඇත.දරුවන්ට වැඩි අවධානයකින් පෝෂ්‍යදායි ආහාර ලබාදෙන ලෙසද රෝගය සුවවන තුරු දරුවන් පාසල් එවීමෙන් වළක්වන ලෙසද අමතර පංතිවලට යැවීම හෝ සෙල්ලම් කිරීමට ඉඩ ලබානොදෙන ලෙසද දෙමාපියන්ට උපදෙස් ලබා දිය යුතු බවද එහි සඳහන් කර තිබේ.සෞඛ්‍ය ප්‍රවර්ධන කාර්යංශයේ අධ්‍යක්ෂ විශේෂඥ වෛද්‍ය පබා පලිහවඩන මහත්මිය විසින් එම උපදෙස් මාලාව නිකුත් කර ඇත.  ",
    "URL": "https://www.lankadeepa.lk/latest_news/ඉන්ෆ්ලුවන්සා-පැතිරීම-වැළැක්වීමට-ගුරුවරුන්ට-උපදෙස්-මාලාවක්/1-530858",
    "Category": "latest_news"
}