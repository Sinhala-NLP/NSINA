{
    "Source": "www.lankadeepa.lk",
    "Timestamp": "2021 දෙසැම්බර් මස 13",
    "Headline": "‘‘යුගදනවි ගිවිසුම රහසක් නොවේ‘‘",
    "News Content": "(විනීතා එම් ගමගේ)යුගදනවි ගිවිසුම රටට හිතකර ගිවිසුමක් බව ශ්‍රී ලංකා පොදුජන පෙරමුණේ මතය බව එම පෙරමුණේ ලේකම් පාර්ලිමේන්තු මන්ත‍්‍රී සාගර කාරියවසම් මහතා ප‍්‍රකාශ කළේය.යුගදනවි ගිවිසුම ශ්‍රෙෂ්ඨාධිකරණයට පවා ඉදිරිපත් කර ඇති ප‍්‍රසිද්ධ ලේඛනයක් බැවින් එය බොහෝ බොහෝ උත්සාහ කර සොයාගත යුතු රහස් ලේඛනයක් නොවේ යැයි ද කාරියවසම් මහතා කීය.අනුර කුමාර දිසානායක මහතා පාර්ලිමේන්තුවට ඉදිරිපත් කිරීමට එම පනතේ පිටපතක් ලබාගැනීම පුදුමයට කාරණයක් නොවේ යැයි ද, එය ඔහු ලබාගත්තේ කොතැනින් ද යන්න ඔහු ගෙන් ඇසිය යුත්තක් වන නමුත් එය සොයා ගැනීමට අපහසු එකක් නොවේ යැයි ද හෙතෙම කියා සිටියේය.සාගර කාරියවසම් මහතා මේ අදහස් පළ කළේ ශ්‍රී ලංකා පොදුජන පෙරමුණේ ප‍්‍රධාන කාර්යාලයේ අද පැවති මාධ්‍ය හමුවක දී, යුග දනවි ගිවිසුම පිළිබඳව මාධ්‍යවේදියකු නැගූ ප‍්‍රශ්නයකට පිළිතුරු දෙමිනි.   ",
    "URL": "https://www.lankadeepa.lk/latest_news/‘‘යුගදනවි-ගිවිසුම-රහසක්-නොවේ‘‘/1-604776",
    "Category": "latest_news"
}