{
    "Source": "www.lankadeepa.lk",
    "Timestamp": "2021 දෙසැම්බර් මස 13",
    "Headline": "මහ බැංකුවෙන් ජනතාවට දැනුම් දීමක්",
    "News Content": "(රංජන් කස්තුරි)කිසියම් පුද්ගලයකු සතුව ඇමෙරිකා ඩොලර් හෝ වෙනත් විදේශ මුදල් තිබේ නම් ඒවාට ඩොලරයකට රුපියල් 210 බැඟින් ගෙවීමට පියවර ගන්නා බව ශ්‍රි ලංකා මහබැංකුව සඳහන් කරයි.ඇමෙරිකා ඩොලර් 15000කට වඩා වටිනාකමකින් යුතු විදේශ මුදල්වලට එලෙස රුපියල් 10ක වැඩිමුදලක් ලබාදෙන බව ද මහා බැංකුව කියයි.බැංකුවකින් හෝ බලයලත් මුදල් හුවමාරු ආයතනයකින් මිලට ගත්, පුද්ගලික විදේශ ව්‍යවහාර මුදල් ගිණුමකින් ආපසු ගන්නා ලද, විදේශ රැකියාවකින් උපයාගත් සහ විශේෂ තැන්පතු ගිණුම්වල තැන්පත් කිරීමට ශ්‍රී ලංකවට ගෙන එන ලද විදේශ මුදල් සඳහා එම වටිනාකම ලබාදෙන බව ද මහ බැංකුව  කියයි.  ",
    "URL": "https://www.lankadeepa.lk/news/මහ-බැංකුවෙන්-ජනතාවට-දැනුම්-දීමක්/101-604778",
    "Category": "latest_news"
}