{
    "Source": "www.lankadeepa.lk",
    "Timestamp": "2018 සැප්තැම්බර් මස 29",
    "Headline": "ගලහ රෝහලේ සිද්ධියට සම්බන්ධ දෙදෙනෙකු අත්අඩංගුවට",
    "News Content": "ගලහ - ඩබ්ලිව් එ අසේලපසුගිය ජූලි විසි අටවන (28) දින ගලහ රෝහලට පහරදුන් සිද්ධියට සම්බන්ධ කාන්තාවක් ඇතුලු සැකකරුවන් දෙදෙනෙකු අද (29) උදෑසන ගලහ පොලිසියේ නිලධාරී කණ්ඩායම ක් විසින් අත් අඩංගුවට ගෙන ඇත.සැකකරුවන් දෙදෙනාම ගලහ දෙල්තොට වත්තේ පදිංචිකරුවන් වේසිද්ධිය සම්බන්ධයෙන් මීට පෙර සැකකරුවන් හත් දෙනෙක් අත් අඩංගුවට ගෙන ඇති අතර ඔවුන් රක්ෂිත බන්ධනාගාර ගත කර ඇත.සැකකරුවන් අද දින මහනුවර මහේස්ත්‍රාත් අධිකරණයට ඉදිරිපත් කිරීමට නියමිතයගලහ පොලිස් ස්ථානාධිපති උප පොලිස් පරීක්ෂක කේ.එම්.ආර්.එස්. කෝනාර මහතා ඇතුළු නිලධාරී කණ්ඩායම ක් විසින් සැකකරුවන් අත් අඩංගුවට ගෙන ඇත.   ",
    "URL": "https://www.lankadeepa.lk/latest_news/ගලහ-රෝහලේ-සිද්ධියට-සම්බන්ධ-දෙදෙනෙකු-අත්අඩංගුවට/1-537529",
    "Category": "latest_news"
}