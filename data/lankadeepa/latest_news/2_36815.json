{
    "Source": "www.lankadeepa.lk",
    "Timestamp": "2020 ඔක්තෝබර් මස 13",
    "Headline": "පරිප්පු - සීනි - සැමන් - බී ලූනු ආනයනික බද්ද ඉවතට",
    "News Content": "වත්මන් ජීවන වියදම සහ කොවිඩ්-19 ආශ්‍රිත දුෂ්කරතා සැලකිල්ලට ගනිමින් පරිප්පු,ටින්මාළු,බී ලූනු සහ සීනි යන අත්‍යාවශ්‍ය භාණ්ඩවල ආනයනික බදු ඉවත් කිරීමට රජය තීරණය කර තිබේ.බදු ඉවත් කිරීම නිසා අද (13) රාත්‍රී සිට ටින්මාළු (ලොකු) රුපියල් 200කට, බී ලූනු කිලෝව රුපියල් 100කට සහ සීනි කිලෝව රුපියල් 85 ක  මිලකට ගැනීමට හැකිවනු ඇත.මේ අත්‍යාවශ්‍ය භාණ්ඩ ඇතුළුව රුපියල් 500කට වැඩි වටිනාකමක් සහිත භාණ්ඩ සතොසෙන් මිලදී ගන්නා විට පරිප්පු කිලෝව රුපියල් 150කට මිලට ගැනීමට විධිවිධාන සලසා තිබේ.පොල්සංවර්ධන මණ්ඩලය,කුරුණෑගල වැවිලි සමාගම සහ හලාවත වැවිලි සමාගම කොළඹ නගරයට පොල් සැපයුම වැඩිකරඇත.එබැවින් පාරිභෝගිකයාට සතොස අලෙවිසල් වලින් සාධාරණ මිලකට පොල් ලබාගැනීමේ අවස්ථාව සැලසේ.  ",
    "URL": "https://www.lankadeepa.lk/latest_news/පරිප්පු---සීනි---සැමන්---බී-ලූනු-ආනයනික-බද්ද-ඉවතට/1-580541",
    "Category": "latest_news"
}