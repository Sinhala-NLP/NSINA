{
    "Source": "www.lankadeepa.lk",
    "Timestamp": "None  2015 නොවැම්බර් මස 20",
    "Headline": "ශ්‍රී ලංකාවේ වාහන තදබදය ගූගල් පෙන්වයි",
    "News Content": "ශ්‍රී ලංකාවේ මාර්ග තදබදය ඒ මොහොතේම පෙන්වන පහසුකමක් ගූගල් මැප් වෙතින් ලබාදී ඇත. කොළඹ හා තදාසන්න ප්‍රදේශවල කාර්ය බහුල වේලාවන්හි දි මාර්ග රැසක වාහන තද බදය හේතුවෙන් නිකරුණේ කාලය ගත කිරීමට බොහෝ දෙනකුට සිදුවෙයි. ගූගල් මැප් වෙතින් ලබාදෙන නව පහසුකම හේතුවෙන් ඉදිරියේ දී වාහන තදබදය ඇති මාර්ග තෝරාගෙන එවැනි මාර්ග මග හැර විකල්ප මාර්ග භාවිතා කිරීමට රියදුරන්ට අවස්ථාව ලැබෙයි. අතේ ඇති ජංගම දුරකථනයෙන් හෝ අන්තර් ජාල පහසුකම් ඇති ඕනෑම උපාංගයකින් හෝ මේ පහසුකම ලබාගත හැකි බව ගූගල් සමාගම පවසයි.එහි මාර්ගයන් තද රතුපාටින් සළකුණ කර මාර්ග තද බදය දැක්වීමටත්, තද බදය නැති මාර්ග කොළ පැහැයෙන් දැක්වීමටත්, කහ සහ ලා රතු පැහැයෙන් අනෙක් අවස්ථාත් පෙන්වීන බව ද ගූගල් සමාගම නිකුත් කළ උපදෙස්වල දැක්වේ. දැනටමත් කොළඹ නගරය හා තදාසන්න පෙදෙස්වලත් ගාල්ල හා තදාසන්න පෙදෙස්වලත් වාහන තදබදය පිළිබඳ දත්ත මේ සේවාව මගින් ලබාගැනීමට හැකියාව ඇත. ",
    "URL": "https://www.lankadeepa.lk/latest_news/ශ්‍රී-ලංකාවේ-වාහන-තදබදය-ගූගල්-පෙන්වයි/1-362802",
    "Category": "latest_news"
}