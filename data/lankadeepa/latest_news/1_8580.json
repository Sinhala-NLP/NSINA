{
    "Source": "www.lankadeepa.lk",
    "Timestamp": "2022 දෙසැම්බර් මස 07",
    "Headline": "කසල තේ කිලෝ 15000ක් ගම්පොළින් අල්ලයි",
    "News Content": "(චමිල් රූපසිංහ)මිනිස් පරිභෝජනයට නුසුදුසු කසල තේ කිලෝ ග්‍රෑම් 15842ක් අත් අඩංගුවට ගත් බව  ගම්පොල පොලිස් විශේෂ කාර්ය බළකා නිලධාරිහු පවසති.ගම්පොල විශේෂ කාර්ය බළකායේ නිලධාරින්ට ලැබුණු තොරතුරක් මත පොලිස් විශේෂ කාර්ය බළකායේ අණදෙන නිලධාරී නීතීඥ වරුණ ජයසුන්දර මහතාගේ උපදෙස් මත මෙම වැටලීම සිදු කළේය.ශ්‍රී ලංකා තේ මණ්ඩලයේ ගම්පොල  ප්‍රාදේශීය කාර්‍යාලයේ සහකාර  කොමසාරිස් එස්. කේ. ටි. පි. සිරිවර්ධන මහතා  එම කසල තේ ගබඩාව ලියාපදිංචි නොකල ආයතනයක් බවත් එම තේ මිනිස් පරිභෝජනයට සුදුසුද නැද්ද යන වග රසායනාගාර පරීක්ෂණයක් කරන බව ද සදහන් කළේය.  ",
    "URL": "https://www.lankadeepa.lk/news/කසල-තේ-කිලෝ-15000ක්-ගම්පොළින්-අල්ලයි/101-624800",
    "Category": "latest_news"
}