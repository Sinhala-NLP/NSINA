{
    "Source": "www.lankadeepa.lk",
    "Timestamp": "2021 මැයි මස 27",
    "Headline": "වරාය කෙටුම්පතට කතානායක අත්සන් තබයි",
    "News Content": "(සුජිත් හේවාජුලිගේ සහ අංජුල මහික වීරරත්න)පාර්ලිමේන්තුවේදී පසුගිය (20 )වැනිදා සම්මත කෙරුණු කොළඹ වරාය නගර විශේෂ ආර්ථික කොමිෂන් සභා පනත් කෙටුම්පතට කතානායක මහින්ද යාපා අබේවර්ධන මහතා අද ( 27 )පෙරවරුවේ අත්සන් තැබීය.මේ අනුව එම පනත් කෙටුම්පත අද (27) සිට බලාත්මක විය.කොළඹ වරාය නගර කොමිෂන් සභා පනත් කෙටුම්පත පාර්ලිමේන්තුවේදී පසුගිය දා සම්මතවුයේ සංශෝධන සහිතවය.පසුව නීති කෙටුම්පත් දෙපාර්තමේන්තුව විසින් එම සංශෝධන ඇතුළත් කර පනත් කෙටුම්පත නැවත සකස් කරනු ලැබීය. කතානායක වරයා ඊට අස්සන් තැබුවේ ඉන් පසුවය.   ",
    "URL": "https://www.lankadeepa.lk/news/වරාය-කෙටුම්පතට-කතානායක-අත්සන්-තබයි/101-591322",
    "Category": "latest_news"
}