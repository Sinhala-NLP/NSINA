{
    "Source": "www.lankadeepa.lk",
    "Timestamp": "2022 අගෝස්තු මස 11",
    "Headline": "විදුලි බිල වැඩි කිරීම ගැන විවාදය ලබන 29 වැනිදා",
    "News Content": " (සුජිත් හේවාජුලිගේ සහ  අංජුල මහික වීරරත්න)විදුලි බිල සියයට 75කින්  වැඩි කිරීම සම්බන්ධයෙන්  සභාව කල්තබන අවස්ථාවේ විවාදය ලබන 29  වැනිදා පැවැත්වීමට පාර්ලිමේන්තු කටයුතු පිළිබඳ කාරක සභාව ඊයේ තීරණය කළේය.මේ අනුව මෙම විවාදය එදින පෙරවරු 9.30 සිට පස්වරු 4:30 දක්වා පැවැත්වෙනු ඇත.මෙම විවාදය සඳහා යෝජනාව ඉදිරිපත් කරනු ලබන්නේ සමගි ජන බලවේගය පක්ෂය විසිනි.විදුලි බිල වැඩි කිරීම සම්බන්ධයෙන් සාකච්ඡා කිරීමට වෙනම විවාදයක් ලබා දෙන්නැයි විපක්ෂයේ ප්‍රධාන සංවිධායක ලක්ෂ්මන් කිරිඇල්ල මහතා පාර්ලිමේන්තුවේදී  ඊයේ කතානායකවරයාගෙන් ඉල්ලීමක් කළේය.  ",
    "URL": "https://www.lankadeepa.lk/latest_news/විදුලි-බිල-වැඩි-කිරීම-ගැන-විවාදය-ලබන-29-වැනිදා/1-617924",
    "Category": "latest_news"
}