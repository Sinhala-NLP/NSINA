{
    "Source": "www.lankadeepa.lk",
    "Timestamp": "2019 ජනවාරි මස 14",
    "Headline": "සංස්ථා-මණ්ඩල සභාපතිවරු අධ්‍යක්ෂවරු සතියක් ඇතුළත පත් කරන්න උපදෙස්",
    "News Content": "(අජන්ත කුමාර අගලකඩ)රජයේ සංස්ථා හා මණ්ඩලවල සභාපතිවරුන් ඇතුළු අධ්‍යක්ෂ මණ්ඩලය මේ සතිය තුළ පත්කරන්නැයි ජනාධිපති මෛත්‍රීපාල සිරිසේන මහතා ඇමැතිවරුන්ට අද(14) දැනුම් දී ඇත.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(14) උදෑසන පැවැති කැබිනට් රැස්වීමේදී ජනාධිපතිවරයා මෙම දැනුම්දීම කර තිබේ.රජයේ සංස්ථා හා මණ්ඩලවල සභාපතිවරුන් ඇතුළු අධ්‍යක්ෂ මණ්ඩල පත් නොකිරීමෙන් එම ආයතන පවත්වාගෙන යාමේ ගැටලු මතුවී ඇතැයි ප්‍රකාශ කර ඇති ජනාධිපතිවරයා කැබිනට් මණ්ඩලය දිවුරුම් දී සති කිහිපයක් ගතවී ඇතත් සභාපතිවරුන් ඇතුළු අධ්‍යක්ෂ මණ්ඩල මෙතෙක් පත්කර නැති බවද සඳහන් කර ඇත.සංස්ථා හා මණ්ඩලවල සභාපතිවරුන් පත්කිරීමේදී ජනාධිපතිවරයා විසින් පත්කරන ලද කමිටුවේ නිර්දේශය ලබාගත යුතු බවද ප්‍රකාශ කර ඇත.  ",
    "URL": "https://www.lankadeepa.lk/latest_news/සංස්ථා-මණ්ඩල-සභාපතිවරු-අධ්‍යක්ෂවරු-සතියක්-ඇතුළත-පත්-කරන්න-උපදෙස්/1-543845",
    "Category": "latest_news"
}