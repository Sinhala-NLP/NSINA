{
    "Source": "www.lankadeepa.lk",
    "Timestamp": "None  2016 මාර්තු මස 31",
    "Headline": "රේගුවේ තව දෙන්නකුට ඇප",
    "News Content": "පසුගිය ඔත්තෝබරයේදී වාහන අමතර කොටස් ගෙන්වන සමාගමකින් ලක්ෂ 125ක අල්ලසක් ගත් බව කියන සිද්ධිය සම්බන්ධව අත්අඩංගුවට ගත් සැකකරුවන් දෙදෙනා අද (31) රුපියල් ලක්ෂ 2ක මුදල් ඇපයක් හා ලක්ෂ 50ක ශරීර ඇප දෙක බැගින් වූ ඇප මත මුදා හරින ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කළේය. ඔවුන්ගේ විදේශ ගමන් ද තහනම් කැරිණි.එසේ ඇප මත මුදා හැරුණේ රේගු අධිකාරී උපාලි සෙනරත් වික්‍රමසිංහ හා රාජගේ වසන්ත විමලවීර යන දෙදෙනාය.මෙම සිදුවීමට අදාලව ඔක්තෝබරයේදී රේගු නිපධාරීන් තිදෙනෙකු ද අත්අඩංගුවට ගෙන පසුගිය දෙසැම්බර් 1 වැනිදා ඇප මත මුදා හැරිණි. ඒ රේගු අධිකාරී සුධීර පරාක්‍රම ජිනදාස,  නියෝජ්‍ය රේගු අධිකාරී ජගත් ගුණතිලක, මල්දෙණියගේ උපාලි ගුණරත්න යන අයයි. ",
    "URL": "https://www.lankadeepa.lk/latest_news/රේගුවේ-තව-දෙන්නකුට-ඇප/1-400511",
    "Category": "latest_news"
}