{
    "Source": "www.lankadeepa.lk",
    "Timestamp": "None  2012 නොවැම්බර් මස 05",
    "Headline": "මහින්ද රාජපක්‍ෂ දකුණු ආසියානු  පාපන්දු තරගාවලිය නාවලපිටියේදී",
    "News Content": "‘මහින්ද රාජපක්‍ෂ’ ශූරතා දකුණු ආසියානු පාපන්දු තරගාවලිය දෙසැම්බර් මස 2 වැනිදා සිට 8 වැනිදා දක්වා නාවලපිටිය ජයතිලක ක‍්‍රීඩාංගණයේදී පැවැත්වේ.මෙම තරගාවලියේදී පාකිස්තානය, මාලදිවයින, බංග්ලාදේශය සහ සත්කාරක ශ්‍රී ලංකාව තරග වදිති. ශ්‍රී ලංකා පාපන්දු ක‍්‍රීඩකයන්ට ජාත්‍යන්තර තරග අත්දැකීම් ලබාදීමේ අරමුණින් ක‍්‍රීඩා අමාත්‍යංශය සහ ශ්‍රී ලංකා පාපන්දු සම්මේලනය එක්ව මෙම තරගාවලිය සංවිධානය කෙරේ.සමාරම්භක උත්සවයේ සහ ත්‍යාග ප‍්‍ර‍්‍රදානෝත්සවයේ ප‍්‍රධාන ආරාධිතයා ලෙස ජනාධිපති මහින්ද රාජපක්‍ෂ මහතා සහභාගිවේ.තරග කාල සටහන (මුලික වටය:- ප.ව. 2 ට සහ ප.ව. 4 ට තරග පැවැත්වේ.)දෙසැ. 2 : බංග්ලාදේශය සහ පාකිස්තානය අතරශ්‍රී ලංකාව සහ මාලදිවයින අතරදෙසැ. 4 : පාකිස්තානය සහ මාලදිවයින අතරශ්‍රී ලංකාව සහ බංග්ලාදේශය අතරදෙසැ. 6 : මාලදිවයින සහ බංග්ලාදේශය අතරශ්‍රී ලංකාව සහ පාකිස්තානය අතරදෙසැ. 8 (ප.ව. 4 ට) : අවසන් මහා තරගය ",
    "URL": "https://www.lankadeepa.lk/latest_news/මහින්ද-රාජපක්‍ෂ-දකුණු-ආසියානු--පාපන්දු-තරගාවලිය-නාවලපිටියේදී/1-75114",
    "Category": "latest_news"
}