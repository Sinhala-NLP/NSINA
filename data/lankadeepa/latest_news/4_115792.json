{
    "Source": "www.lankadeepa.lk",
    "Timestamp": "None  2012 අප්‍රේල් මස 06",
    "Headline": "උසාවි නියෝගය මිහින්තලේ හිටපු නායකට",
    "News Content": "මිහින්තලේ රජ මහා විහාරාධිපති පදවියේ සියලු කටයුතු ද වත්කම් හා පුණ්‍යාධාර පාලනයද හිටපු විහාරාධිපති නාමල්වැවේ රතනසාර හිමියන්ට එරෙහිව පනවා ඇති අතුරු වාරණ ආඥාව අනුරාධපුර අතිරේක මහේස්ත්‍රාත් අධිකරණයේ පිස්කල් නිලධරයෝ ඒ හිමියන්ට බාරදුන්හ. අතිරේක මහේස්ත්‍රාත් ලක්මාලි හේවාවසම් මහත්මියගේ නියෝගයට ගරු කරන නමුත් ලබන 18 වැනිදා තමන්ද අධිකරණයේ පෙනීසිටින බවත් එතෙක් කිසිවක් කිසිවකුට බාර නොදෙන බවත් හිටපු විහාරාධිපති පිස්කල් නිලධරයනට කීවේය. ",
    "URL": "https://www.lankadeepa.lk/latest_news/උසාවි-නියෝගය-මිහින්තලේ-හිටපු-නායකට/1-35155",
    "Category": "latest_news"
}