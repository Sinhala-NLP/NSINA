{
    "Source": "www.lankadeepa.lk",
    "Timestamp": "2018 ජුලි මස 29",
    "Headline": "සංඝ රත්නය ආරක්ෂා කිරිමට රක්ෂණ ක්‍රමයක්",
    "News Content": " (දයාරත්න ඇඹෝගම) මහා සංඝ රත්නය ආරක්ෂා කර ගැනීම සඳහා රක්ෂණ ක්‍රමයක් ඇති කරන බව බුද්ධ ශාසන අමාත්‍ය ජයවික්‍රම පෙරේරා මහතා අනුරාධපුර අභයගිරියේ දී පැවසීය.අභයගිරි විහාරයේ ප්‍රතිෂ්ඨාපනය කරන ලද චීන ජාතික ෆාහියන් හිමියන්ගේ ප්‍රතිමාව නිරාවරණය කිරිමේ ආගමික හා සංස්කෘතික උත්සවයේ දී අමාත්‍යවරයා මේ බව සඳහන් කළේය.අභයගිරි විහාරාධිකාරි ආචාර්ය කල්ලංචියේ රතනසිරි හිමියන්ගේ හා ශ්‍රී ලංකා- චින බෞද්ධ සංගමයේ සභාපති සුමති ධර්මවර්ධන මහතාගේ ඉල්ලිම මත මහජන චීන සමුහාණ්ඩුවේ බොද්ධ සංගමයේ උප සභාපති මින්ග්ෂෙන්ග් හිමියන් විසින් මෙම ප්‍රතිමාව පරිත්‍යාග කර තිබිණි.චින ජාතික ෆාහියන් හිමියන් ක්‍රි.ව. 411 - 412 අතර කාලයේදී අභයගිරි විහාරයේ වැඩ වාසය කරමින් ත්‍රිපිටකය පිටපත් කර ඇති බවට ඉතිහාසයේ සදහන් වෙයි. එම ශ්‍රේෂ්ඨ මෙහෙවර අනුස්මරණය කරමින් උන්වහන්සේගේ ප්‍රතිමාව මෙසේ අභයගිරි පුද බිමේ ප්‍රතිෂ්ඨාපනය කර තිබේ.මෙම ආගමික උත්සවයේදී අමාත්‍ය ජයවික්‍රම පෙරේරා මහතා මෙසේ ද පැවසීය.මහා සංඝරත්නය පැවිදි බවේ සිටියොත් පමණයි අපේ බුද්ධ ශාසනය ආරක්ෂා වෙන්නේ. ඒ නිසා අපි මහා සංඝරත්නයට රක්ෂණ ක්‍රමයක් ඇති කරනවා. සෞඛ්‍යය,වයසට ගිහින් දුර්වල වුණාම,හදිසි ආපදාවක් වුණාම ඒවායෙන් මහා සංඝරත්නය ආරක්ෂා කර ගන්න මේ රක්ෂණ ක්‍රමය ඇති කරනවා. අපි දන්නවා පායන කාලයට උන් වහන්සේලාට දානයක් නිසි පරිදි ලැබෙන්නේ  නැහැ සංඝරත්නයට සංඝාවාස වල හරි හමන් පහසුකමක් නැහැ.අපි වර්ගිකරණය කරලා තියෙනවා දුෂ්කර පන්සල් හඳුනා ගෙන තියෙනවා. ඒවා වැඩි දියුණු කිරිමට රජයේ අමාත්‍ය මණ්ඩලයට යෝජනාවක් ඉදිරිපත් කිරිමට කටයුතු කරනවා.මහජන චීන සමුහාණ්ඩුවේ බොද්ධ සංගමයේ උප සභාපති මින්ග්ෂෙන්ග් හිමියන් ඇතුළු චීන ජාතික නියෝජිතයන් ද, අටමස්ථානාධිපති  පල්ලේගම සිරි නිවාස, පල්ලේගම හේමරතන,  ඊතල්වැටුණවැවේ ඥාණතිලක, වළවාහැංගුනවැවේ ධම්මරතන, තන්තිරිමලේ චන්ද්‍රරතන, නුගේතැන්නේ පඥ්ඥානන්ද යන හිමිවරු ඇතුළු මැති ඇමතිවරු රාජ්‍ය නිලධාරින් විශාල පිරිසක් ද මෙම අවස්ථාවට එක්ව සිටියහ.  ",
    "URL": "https://www.lankadeepa.lk/latest_news/සංඝ-රත්නය-ආරක්ෂා-කිරිමට-රක්ෂණ-ක්‍රමයක්/1-533540",
    "Category": "latest_news"
}