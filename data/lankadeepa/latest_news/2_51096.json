{
    "Source": "www.lankadeepa.lk",
    "Timestamp": "2019 ජනවාරි මස 01",
    "Headline": "නව නාවික හමුදාපති වැඩ බාරගනී",
    "News Content": "(ඉන්දිකා රාමනායක)ශි‍්‍ර ලංකා නාවික හමුදාවේ වශයෙන්  වයිස් අද්මිරාල් පියල් ද සිල්වා මහතා අද (01) නාවික හමුදා මූලස්ථානයේ දී වැඩබාර ගත්තේය.හිටපු නාවික හමුදාපති අද්මිරාල්  සිරිමෙන් රණසිංහ මහතාගේ සමුගැනීමේ උත්සවය ද  අද පෙරවරුවේ පැවැත්විණි.හිටපු නාවික හමුදාපති අද්මිරාල්  සිරිමෙවන් රණසිංහ මහතා විසින් නව නාවික හමුදාපතිවරයා වෙත සුභ පතමින්  නාවික හමුදාපති ධූරයේ සංකේතවත් අසිපත පිළිගැන්වීමෙන් පසු නව නාවික හමුදා සම්ප‍්‍රදානුකූලව ඒ මහතා ආචාර මැද සිය ධුරයෙන් නික්ම ගියේය.ඉන් අනතුරුව නව නාවික හමුදාපතිවරයා  සර්ව ආගමික වතාවත් මැද සිය ධුරයේ වැඩ බාර ගත්තේය.එහිදී නව නාවික හමුදාපතිවරයා වෙත  විශේෂ  සම්මාන  ආචාර පෙළපාලියක් ද  පිරිනැමිණි.මෙම අවස්ථාවට ඒ මහතාගේ බිරිද වන අරුන්දතී  ජයනෙත්ති මහත්මිය හා පුතුන් වන යෙහාන් සහ දුලින ඇතුලු  ජ්‍යෙෂ්ඨ නාවික හමුදා  සමාජිකයන් රැසක්ම සහභාගි වූහ.    ",
    "URL": "https://www.lankadeepa.lk/news/නව-නාවික-හමුදාපති-වැඩ-බාරගනී/101-543157",
    "Category": "latest_news"
}