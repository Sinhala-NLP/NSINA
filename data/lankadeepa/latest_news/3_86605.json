{
    "Source": "www.lankadeepa.lk",
    "Timestamp": "None  2015 ජුනි මස 19",
    "Headline": "මල්ෂා සාකච්ඡාවට ආවේ ‘නයිට් ක්ලබ්‘ යන ගමන් නොවේලු ",
    "News Content": "දේශපාලන ක්ෂේත්‍රයේ වරින් වර  විවිධ චරිත මතුවෙයි. හිටපු ඇමැති ජීවන් කුමාරතුංගගේ දියණිය මල්ශා කුමාරතුංග ද වරින් වර කතා බහට ලක්වූ චරිතයකි.මහ ඇමැති ප්‍රසන්නට එරෙහිව පසුගිය දා පැවැති මාධ්‍ය හමුවකට   ඇය ද සහභාගී වූවාය. ඇය ඊට ඇඳගෙන ආ ඇඳුම ගැන ෆේස් බුක් ඔස්සේ විවධ චෝදනා එල්ල විය. ඇය රාත්‍රී සමාජ ශාලාවට යන ගමන් මාධ්‍ය සාකච්ඡාවට පැමිණි බව ද සමහරු කීහ.ඒ චෝදනාවලට මල්ෂා පිළිතුරු දෙන්නේ සර් ජෝන් ලබෝක් ගේ ප්‍රකාශයකිනි.ඇය චෝදනාවලට පිළිතුරු ලෙස ඇය ඇඳගෙන ආ ඇඳුම සම්පූර්ණයෙන් පෙනන ඡායාරූප දෙකක් ෆේස්බුක් පිටුවේ පළ කර  ‘අපිට පේන්නේ අපි බලන දෙයයි.‘ යනුවෙන් සර් ජෝන් ලබොක්ගේ ප්‍රකාශය ද සටහන් කර තිබේ.(මල්ශාට එරෙහිව ෂෙයාර් කර තිබූ ඡායාරූපය)(පිළිතුරු ලෙස මල්ශා එක් කළ ඡායාරූපය)  ",
    "URL": "https://www.lankadeepa.lk/latest_news/මල්ෂා-සාකච්ඡාවට-ආවේ-‘නයිට්-ක්ලබ්‘-යන-ගමන්-නොවේලු/1-325890",
    "Category": "latest_news"
}