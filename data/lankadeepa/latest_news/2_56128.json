{
    "Source": "www.lankadeepa.lk",
    "Timestamp": "2018 ජුනි මස 22",
    "Headline": "ගලගොඩඅත්තේ හිමිට ඇප",
    "News Content": "(ලහිරු හර්ෂණ සහ මනෝප්‍රිය ගුණසේකර )මාධ්‍යවේදී ප්‍රගීත් එක්නැලිගොඩගේ බිරිඳ වන සන්ධ්‍යා එක්නැලිගොඩ මහත්මියට හෝමාගම අධිකරණයේදී මරණ තර්ජනය කර බැන වැදීමේ සිද්ධියට වරඳකරු වී රක්ෂිත බන්ධනාගාර ගත කර සිටින බොදුබල සේනා සංවිධානයේ මහලේකම් ගලගොඩඅත්තේ ඥානසාර හිමියන්ට  ලක්ෂ 5 බැගින් වු ශරීර ඇප දෙකක් මත මුදා හරින්නැයි හෝමාගම  මහෙස්ත්‍රාත් උදේශ් රණතුංග මහතා අද (22) නියෝග කළේය.ඥානසාර හිමියන්ට  විදෙස්ගමන්ද තහනම්  කළ මහෙස්ත්‍රාත්වරයා  ඒ සම්බන්ධයෙන් ආගමන විගමන පාලකට දැනුම් දෙන්නැයිද නියෝග කළේය.ඥානසාර හිමියන්   අධිකරණයට රැගෙනවිත් සිටියේ නැත. ඥානසාරහිමියන්ට ඇප  බැඳුම්කරයන්ට අත්සන් තැබීම සඳහා හෝමාගම අධිකරණයට ඉදිරිපත් කරන ලෙස හෝමාගම මහෙස්ත්‍රාත් අධිකරණයේ ලේඛකාධිකාරීවරිය වැලිකඩ බන්ධනාගාර අධිකාරීවරයාට ෆැක්ස් පණිවිඩයක් මගින් මීට සුළු වේලාවකට පෙර  දැනුමි දුන්නාය.    ",
    "URL": "https://www.lankadeepa.lk/latest_news/ගලගොඩඅත්තේ-හිමිට-ඇප/1-531402",
    "Category": "latest_news"
}