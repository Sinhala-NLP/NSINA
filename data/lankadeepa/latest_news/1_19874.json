{
    "Source": "www.lankadeepa.lk",
    "Timestamp": "2022 ජනවාරි මස 25",
    "Headline": "මහින්දානන්දට තවත් අභියෝගයක් බාර දෙයි",
    "News Content": "(අජන්ත කුමාර අගලකඩ)මහ කන්නයේ වී අලෙවි මණ්ඩලය මගින් පෞද්ගලික අංශය සමග තරගකාරීව වී මිලදී ගැනීමේ බලය කැබිනට් මණ්ඩලය විසින් කෘෂිකර්ම ඇමති මහින්දානන්ද අලුත්ගමගේ මහතා ට පවරනු ලැබ ඇත.මහ කන්නයේ වී මිලදී ගැනීම සම්බන්ධයෙන් ඊයේ (24)රාත්‍රී පැවැති කැබිනට් රැස්වීමේදී දීර්ඝ වශයෙන් සාකච්ඡා වී ඇති අතර ,වී අස්වනු පෞද්ගලික අංශය සමඟ තරගකාරීව මිලදී ගන්නැයි ජනාධිපතිවරයා එහිදී උපදෙස් දී ඇත.මෙවර මහ කන්නයේ නාඩු, සම්බා සහ කීරි සම්බා සදහා රුපියල් 95 ක සහතික මිලක් නියම කිරීමට අනුමැතිය ඉල්ලා මහින්දානන්ද අලුත්ගමගේඇමැතිවරයා කැබිනට් මණ්ඩලයට අමාත්‍ය මණ්ඩල සංදේශයක් ද ඉදිරිපත් කර තිබිණි .   ",
    "URL": "https://www.lankadeepa.lk/latest_news/මහින්දානන්දට-තවත්-අභියෝගයක්-බාර-දෙයි/1-607055",
    "Category": "latest_news"
}