{
    "Source": "www.lankadeepa.lk",
    "Timestamp": "2022 අප්‍රේල් මස 07",
    "Headline": "අර්බුදය විසඳන්න තේරීම් කාරක සභාවක් පත් කරන්න",
    "News Content": "(සුජිත් හේවාජුලිගේ සහ අංජුල මහික වීරරත්න )වර්තමාන අර්බුදය විසඳීම සඳහා සියලු පක්ෂවල සාමාජිකයන්ගෙන් සැදුම් ලත් තේරීම් කාරක සභාවක් පත් කරන්නැයි කතානායකවරයාගෙන් ඉල්ලා සිටින බව ශ්‍රී ලංකා පොදුජන පෙරමුණේ බදුල්ල දිස්ත්‍රික්  මන්ත්‍රී ඩිලාන් පෙරේරා මහතා පාර්ලිමේන්තුවේදී අද  (7) පැවසීය.අවශ්‍ය කටයුතු කිරීමට මෙම කාරක සභාවට දින පහක් පමණක් ප්‍රමාණවත් බවත් එහි සභාපතිකම විපක්ෂයේ අයකුට ලබා දුන්නත් ගැටළුවක් නැති බවත් ඔහු පැවසුවේය.ඔහු මෙසේ පැවසුවේ රටේ පවතින තත්වය පිලිබද විවාදයේදීය.අද ජනතාවට අවශ්‍ය වන්නේ කෙටි කෙටිකාලීන විසඳුමක් බව පැවසූ මන්ත්‍රීවරයා  අතීතය  සහ වෙනත් පළහිලව් මෙතන  කතා කර වැඩක් නැතැයිද ප්‍රකාශ කළේ‍යකොටසක් ගෝඨා එපා කියද්දී තවත් කොටසක් ගෝඨා ඕන කියලා මේ ප්‍රශ්නය විසඳිය නොහැකි බවත්  මෙතන 225ම එකතුවී බාරකාර ආණ්ඩුවක් පත්කරගෙන  මේ ප්‍රශ්නය විසඳාගත යුතු බවත් ඔහු කීවේය.අපි එකිනෙකාට ඇඟිල්ල දිගු කරගන්න ගියහොත්  විරෝධතාකරුවන් පවසන දේ නිවැරදි වන බවද ඩිලාන් පෙරේරා මහතා කීවේය.අද මුදල් ඇමතිකම භාරගන්න කෙනකු  නැතැයිද ඔහු සඳහන් කළේය.ඩිලාන් පෙරේරා මහතා එහිදී මෙසේද සඳහන් කළේය.එළියේ \"ගෝඨා ගෝ හෝම්\"  කියන  ගමන් 225ම එපා කියන කතාවකුත් කියනවා.පසුගිය අවුරුදු හැත්තෑ ගණන පුරාම අඩු වැඩි වශයෙන් සියලුම දෙනා ආණ්ඩුවල කොටස් කාරයන් බවට පත්ව සිටියා.අපේ ආණ්ඩුවත් මේකට වැරදි කාරයන් බව අප පිළිගත යුතුයි.විධායක ජනාධිපති ක්‍රමය අහෝසි කරන්නැයි කියනවා. ඊට තුනෙන් දෙක විතරක් ප්‍රමාණවත් නැහැ. ජනමත විචාරණයක් ද තිබිය යුතුයි. මේ මොහොතේ එය කළ හැකිද?දැන් මිනිසුන්ට කෙටිකාලීන විසඳුමක් අවශ්‍යයි.මම නම් මේ ආණ්ඩුවෙ හිටියත් ස්වාධීන වෙලා වගේ.ඒකනේ මම හතරවෙනි පේළියේ ඉන්නේ. මේ කතාවෙන් පස්සේ මම හයවැනි පේළියට දාවි.  ",
    "URL": "https://www.lankadeepa.lk/latest_news/අර්බුදය-විසඳන්න-තේරීම්-කාරක-සභාවක්-පත්-කරන්න/1-611164",
    "Category": "latest_news"
}