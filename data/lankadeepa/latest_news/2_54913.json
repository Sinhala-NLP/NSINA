{
    "Source": "www.lankadeepa.lk",
    "Timestamp": "2018 අගෝස්තු මස 06",
    "Headline": "වෛද්‍යවරුන්ගේ බදු අඩුකරන තීරණයක් නෑ - මුදල් ඇමැති",
    "News Content": "(රංජන් කස්තුරි) වෛද්‍යවරුන්ගේ හෝ කිසිදු වෘත්තිකයකුගේ හෝ ආදායම්  බදු ප්‍රතිශතය අඩුකිරීමට තීරණයක් ගෙන නැතැයිද එවැන්නක් කිසිසේත් කළ නොහැකි බවද මුදල් හා ජනමාධ්‍ය අමාත්‍ය මංගල සමරවීර මහතා පැවැසීය. දේශීය අදායම් පනතට අනුව මෙතෙක් අයකරන බදු ප්‍රතිශත වල කිසිදු වෙනසක් සිදු නොකරන බවද ඇමැතිවරයා කීවේය. සෞඛ්‍ය ඇමැතිවරයා සහ විශේඥ  වෛද්‍යවරුන්ගේ සංගමය සමඟ ඉකුත් සිකුරාදා (3) වැනිදා පැවැති සාකච්ඡාවකදී අදායම් බදු ප්‍රතිශතය  වෙනස් කිරීමක් ගැන තීන්දුවක් නොගත් බවද මංගල සමරවීර මහතා පැවැසීය. වෛද්‍යවරුන්ගේ බදු ගණනය කිරීමේ  ක්‍රමවේදය අනුව යම් සහනයක්  ලබාදීම කෙරෙහි මුදල් අමාත්‍යාංශයේ අවධානය යොමුව තිබෙන බවද ඇමැතිවරයා කීය.  ",
    "URL": "https://www.lankadeepa.lk/latest_news/වෛද්‍යවරුන්ගේ-බදු-අඩුකරන-තීරණයක්-නෑ---මුදල්-ඇමැති/1-534083",
    "Category": "latest_news"
}