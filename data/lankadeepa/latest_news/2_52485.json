{
    "Source": "www.lankadeepa.lk",
    "Timestamp": "2018 ඔක්තෝබර් මස 28",
    "Headline": "ඛනිජ තෙල් සංස්ථාවේ වෙඩි තැබීමකින් අයෙක් මරුට - දෙදෙනෙකුට තුවාල",
    "News Content": "(තරිඳු ජයවර්ධන සහ නිමල කොඩිතුවක්කු)දෙමටගොඩ ඛනිජ තෙල් සංස්ථා මූලස්ථානයේ දී සිදුකළ වෙඩි තැබීමකින් තිදෙනකු තුවාල ලබා කොළඹ ජාතික රෝහලට ඇතුළත් කළ අතර ඔවුන් තිදෙනාගෙන් අයෙක් රාත්‍රී 6.45 ට පමණ මියගිය බව රෝහල් ආරංචි මාර්ග කියයි. තුවාල ලබා සිටින දෙදෙනාගෙන් අයකුගේ තත්ත්වය බරපතළ බවද රෝහල් ආරංචි මාර්ග කියයි. දෙදෙනකුට හිසට සහ පපුවට වෙඩි වැදී තිබිණ. හිටපු ඛනිජතෙල් සම්පත් සංවර්ධන  අමාත්‍ය අර්ජුන රණතුංග  මහතා සංස්ථා පරිශ්‍රයට ඇතුළු වීමට  පැමිණි අවස්ථාවේදී එහි සිටි  පිරිසක් සමඟ ඇති වු බහින් බස් වීමක් දුරදිග ගොස් එම අවස්ථාවේදී   මෙය සිදු වී ඇතැයි පොලීසිය පවසයි.‍මේ  මොහොත වන විට   පොලීසිය, කැරලි මර්දන ඒකකය   සහ පොලිස් විශේෂ කාර්ය බලකාය  යොදා  අවට ආරක්ෂාව තර කර  තිබේ. ගුවන් පාලම අසලින් මාර්ගය වසා දමා  ඇති අතර රැස්ව සිටින පිරිස් අතර දැඩි උණුසුම් තත්ත්වයක් මේ වන විට ඇති වී  ඇත.මේ වන විට  පාර්ලිමේන්තු මන්ත්‍රී  ගාමිණි ලොකුගේ මහතා  ඇතුළු  ඒකාබද්ධයේ මන්ත්‍රී  කණ්ඩායමක්  එම ස්ථානයට  පැමිණ සිටිති. (  ඡායාරූප ලහිරු හර්ෂණ ) වෙඩි වැදීමෙන් මිය ගිය තරුණයා    ",
    "URL": "https://www.lankadeepa.lk/latest_news/ඛනිජ-තෙල්-සංස්ථාවේ-වෙඩි-තැබීමකින්-අයෙක්-මරුට---දෙදෙනෙකුට-තුවාල/1-539330",
    "Category": "latest_news"
}