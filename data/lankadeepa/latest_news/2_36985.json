{
    "Source": "www.lankadeepa.lk",
    "Timestamp": "2020 ජුලි මස 19",
    "Headline": "ආරක්ෂක අංශවල පිරිසක් විල්පත්තු බංගලාවේ යකා නටති",
    "News Content": "(උපුල් තම්මිට)          විල්පත්තු ජාතික වනෝද්‍යානයේ මහවැව සංචාරක බංගලාවේ නවාතැන් ගැනීමට පැමිණි පිරිසක් විසින් කලහකාරී ලෙස හැසිරීමෙන් රජයේ දේපළ රැසක් විනාශ වී ඇතැයි වනෝද්‍යාන ආරංචි මාර්ග පෙන්වාදෙයි.ඊයේ (18) රාත්‍රිය ගතකිරීමට පැමිණි ආරක්ෂක අංශවලට සම්බන්ධ පිරිසක් මහවැව සංචාරක බංගලාවේ මුරකරුට හා ස්වේච්ඡා මාර්ගෝපදේශකයාට පහර දීමෙන් පසුව  ආරක්ෂාව පතා ප්‍රධාන කාර්යාලය වෙත පැමිණ එහි නිලධාරීන්ට වාර්තා කර තිබේ.පසුව පහර දීමට සම්බන්ධ පුද්ගලයන් අද (19) උදෑසන වනෝද්‍යානයෙන් පිටව යෑමට පැමිණි අවස්ථාවේදී උද්‍යානයේ නියෝජ්‍ය භාරකරු රත්නායක මහතාට ද තර්ජන එල්ල කර ඇත.පසුව යුද හමුදා පොලිසියට දැනුම්දීමෙන් අනතුරුව යුද හමුදා පොලිසිය පැමිණ ගැටුමට මුල්වූ ආරක්ෂක අංශ නිළධාරීන් පිරිස අත්අඩංගුවට ගනු ලැබීය.මේවනවිට ඔවුන්  නොච්චියාගම පොලිසියේ කටඋත්තර ලබාදීම සටහන්කර ගනිමින් පවතී.මහවැව සංචාරක බංගලාවේ පිගන් ඇතුළු ගෘහ භාණ්ඩ රැසකට හානි සිදුවී ඇතැයි විල්පත්තු වනෝද්‍යාන ආරංචි මාර්ග පෙන්වාදෙයි.   ",
    "URL": "https://www.lankadeepa.lk/latest_news/ආරක්ෂක-අංශවල-පිරිසක්-විල්පත්තු-බංගලාවේ-යකා-නටති/1-575721",
    "Category": "latest_news"
}