{
    "Source": "www.lankadeepa.lk",
    "Timestamp": "2020 දෙසැම්බර් මස 13",
    "Headline": "නිදන්ගල පුරා විද්‍යා රක්ෂිතයේ පුරාවස්තු ඩොසර් කර නිවාස හදලා",
    "News Content": "(දයාරත්න ඇඹෝගම)අනුරාධපුර මුල් යුගයට අයත් යැයි සැළකෙන සෙල්ලිපි , පොකුණු හා විවිධ නටඹුන්වලින් පිරී පවතින  නාච්චාදූව නව නගරයේ නිදන්ගල පුරාවිද්‍යා රක්ෂිතයේ පුරාවස්තු බුල්ඩෝසර් කර  පිරිසක් විසින් බලහත්කාරයෙන් නිවාස ඉදිකොට තිබේ.නාච්චාදූව නව නගරයේ අංක 536 ග්‍රාම නිළධාරී වසමේ පිහිටි නිදන්ගල පුරාවිද්‍යා රක්ෂිතයේ ඇති නටඹුන්වල ඉතිහාසය ක්‍රි.ව. 3 වන ශතවර්ෂය දක්වා විහිදෙන බව පුරාවිද්‍යා මතයයි.ක්‍රි.ව. 3 වන සියවසේ මහසෙන් මහරජතුමන් විසින් ඉදිකරන ලද නාච්චාදුව ජලාශය එදා මෙදාතුර රජරට ගොවි ජනතාවගේ ආර්ථිකයේ කේන්ද්‍රස්ථානයක් සේ සැළකේ.එවන් ඓතිහාසික භූමියක පිහිටි නිදන්ගල පුරාවිද්‍යා රක්ෂිතය අනුරාධපුර මුල් යුගයට අයත් යැයි සැළකෙන සෙල්ලිපි , පොකුණු හා විවිධ නටඹුන්වලින් පිරී පවතී.වසර ගණනාවක් තිස්සේ ආරක්ෂිතව පැවති මෙම භූමිය මෑත කාලයේදී මෙසේ විනාශකර බලහත්කාරයෙන් නිවාස ඉදිකිරීම සිදුවන්නේ කාගේ බල පුළුවන්කාරකමකට දැයි ජනතාව ප්‍රශ්න කරති.මේ පිළිබඳව අප පුරාවිද්‍යා දෙපාර්තමේන්තුවේ උතුරුමැද සහකාර අධ්‍යක්ෂ පාලිත වීරසිංහ මහතා ගෙන සිදුකළ විමසුමේදි ඒ මහතා මෙසේ පැවසිය.මේ සම්බන්ධයෙන් තොරතුරු ලැබි ඇති බවත් ඒ සම්බන්ධයෙන් සොයා බලා කඩිනමින් පියවර ගන්නා බවයි.  ",
    "URL": "https://www.lankadeepa.lk/latest_news/නිදන්ගල-පුරා-විද්‍යා-රක්ෂිතයේ-පුරාවස්තු-ඩොසර්-කර-නිවාස-හදලා/1-583285",
    "Category": "latest_news"
}