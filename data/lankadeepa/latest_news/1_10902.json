{
    "Source": "www.lankadeepa.lk",
    "Timestamp": "2022 ඔක්තෝබර් මස 08",
    "Headline": "ජාතික සභාවේ මීළඟ තනතුර නාමල්ට",
    "News Content": "(සුජිත් හේවාජුලිගේ සහ  අංජුල මහික වීරරත්න)පාර්ලිමේන්තු මන්ත්‍රී නාමල් රාජපක්ෂ මහතා ජාතික සභාවේ කෙටි, මධ්‍යම හා දිගුකාලීන ප්‍රතිපත්ති සම්පාදනය කිරීමේදී ප්‍රමුඛතා හඳුනා ගැනීම පිළිබඳ  අනු කමිටුවේ සභාපති ලෙස පත් කරනු ලැබ සිටී.ඔහු එම තනතුර සඳහා පත් කිරීමට යෝජනා කරනු ලැබ ඇත්තේ ශ්‍රී ලංකා පොදුජන පෙරමුණේ ලේකම් පාර්ලිමේන්තු මන්ත්‍රී සාගර  කාරියවසම් මහතා විසිනි.පාර්ලිමේන්තු මන්ත්‍රී  අලි සබ්‍රි රහීම් මහතා එම නාමයෝජනාව  ස්ථිර කළේය.සාමාජික මන්ත්‍රීවරු රාජ්‍ය ප්‍රතිපත්ති සම්පාදනය පිළිබඳව සිය අදහස් හා යෝජනා ඉදිරිපත් කළහ.රාජ්‍ය පරිපාලනය නවීකරණය කිරීම, සෞඛ්‍යය ප්‍රතිපත්ති නවීකරණය, අධ්‍යපන ප්‍රතිපත්ති නවීකරණය, ධීවර හා ආහාර ප්‍රතිපත්ති නවීකරණය, විදුලිබල සහ බලශක්ති ප්‍රතිපත්ති නවීකරණය, දේශගුණික විපර්යාසයන් පිළිබඳ ප්‍රතිපත්ති නවීකරණය කිරීමට සහ ව්‍යවසායකත්වය පිළිබඳ ප්‍රතිපත්ති නවිකරණය කිරීමට අදාළ අදහස් සහ යෝජනා ලබා ගැනිම සඳහා  අදාළ ක්ෂේත්‍රයන්හි විශේෂඥයන් අනු කමිටුව හමුවට කැඳවීමට සාමාජික මන්ත්‍රීවරු  එහිදී තීරණය කළහ.එම අදහස් හා යෝජනා අනුව කෙටි කාලීන යෝජනා මසක් ඇතුළතත්, මධ්‍යමකාලීන යෝජනා දෙමසක් ඇතුළතත් දීර්ඝ කාලීන යෝජනා තුන් මසක් ඇතුළතත් ජාතික සභාවට  ඉදිරිපත් කිරීමටත් අනු කමිටු සාමාජිකයෝ එකඟ වූහ.මෙම රැස්වීමට අමාත්‍ය නසීර් අහමඩ් සහ පාර්ලිමේන්තු මන්ත්‍රීවරයන් වන පවිත්‍රා වන්නිආරච්චි,  වජිර අබේවර්ධන,  අසංක නවරත්න, ගරු මනෝ ගනේෂන්,  ජොන්ස්ටන් ප්‍රනාන්දු,  ඒ. එල්. එම්. අතාඋල්ලා යන මහත්ම මහත්මීන්ද  පාර්ලිමේන්තුවේ කාර්ය මණ්ඩල ප්‍රධානී සහ නියෝජ්‍ය මහලේකම් කුෂානි රෝහණදීර මහත්මිය  ඇතුළු පිරිසක්ද සහභාගි වූහ.  ",
    "URL": "https://www.lankadeepa.lk/latest_news/ජාතික-සභාවේ-මීළඟ-තනතුර-නාමල්ට/1-621172",
    "Category": "latest_news"
}