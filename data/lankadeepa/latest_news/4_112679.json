{
    "Source": "www.lankadeepa.lk",
    "Timestamp": "None  2012 සැප්තැම්බර් මස 07",
    "Headline": "ශ්‍රී ලංකා පාපන්දු ක‍්‍රීඩිකාවෝ  භූතානය පරාජය කරති ",
    "News Content": "දෙවැනි දකුණු ආසියානු කාන්තා පාපන්දු තරගාවලියේ පළමු දිනය වූ අද (07) ශ‍්‍රී ලංකා පිල ගෝල 4-0 කින් භූතානය පරාජය කිරීමට සමත් විය. මෙම තරගය දිනයේ දෙවැනි තරගය ලෙස කොළඹ සී. ආර්. ඇන්ඞ් එෆ්. සී. ක‍්‍රීඩාංගණයේදී පැවැත්විණි.තරගයේ පළමු අර්ධය අවසන් වන විට ශ්‍රී ලංකා ක‍්‍රීඩිකාවෝ ගෝල 2-0 ක් ලෙස පෙරමුණ ගැනීමට සමත් වූහ. ශ්‍රී ලංකා පිල වෙනුවෙන් නිලක්‍ෂිකා කුමාරි, මනීෂා නිලිනි, චලනි කුමාරි සහ ප‍්‍රවීනා මධුකි ගෝල එකතු කිරීමට සමත් වූහ. ",
    "URL": "https://www.lankadeepa.lk/latest_news/ශ්‍රී-ලංකා-පාපන්දු-ක‍්‍රීඩිකාවෝ--භූතානය-පරාජය-කරති/1-63292",
    "Category": "latest_news"
}