{
    "Source": "www.lankadeepa.lk",
    "Timestamp": "2021 දෙසැම්බර් මස 30",
    "Headline": "‘අපි හදපු ආණ්ඩුවෙන් යන්නේ මොකටද ?’",
    "News Content": "(සුජිත් හේවාජුලිගේ )ආණ්ඩුවෙන් පිටවී යෑමට කිසිම අදහසක් නැතැයි ජලසම්පාදන අමාත්‍ය වාසුදේව නානායක්කාර මහතා පැවසීය.\"අපි හදපු ආණ්ඩුවෙන්  පිටවෙලා යන්නේ මොකටද \" යනුවෙන්ද ඔහු ප්‍රශ්න කළේ‍ය.මෙසේ පැවසුවේ කොළඹදී මාධ්‍ය වලට අදහස් දක්වමිනි.මහින්ද සුළඟ  නුගේගොඩින් අවුලවා ගත්  දින සිට පැමිණි ගමනක  අවසාන ප්‍රතිඵලය ලෙස මෙම ආණ්ඩුව ඇරඹුණු බව සිහිපත් කළ නානායක්කාර මහතා ජනාධිපතිවරයා සමග ඉදිරියට ගමන් කිරීම  එකම බලාපොරොත්තුව බව ද සඳහන් කළේය.නමුත් රටට අහිතකර දෙයක් සිදු වන්නේ නම් එය මතුකර ගන්නා බව ඔහු වැඩිදුරටත් පැවසීය.  ",
    "URL": "https://www.lankadeepa.lk/news/‘අපි-හදපු-ආණ්ඩුවෙන්-යන්නේ-මොකටද--’/101-605690",
    "Category": "latest_news"
}