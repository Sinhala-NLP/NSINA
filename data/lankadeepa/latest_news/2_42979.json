{
    "Source": "www.lankadeepa.lk",
    "Timestamp": "2020 ජනවාරි මස 15",
    "Headline": "මීගමුව මහ රෝහල මධ්‍යම රජයට පවරා ගනියි",
    "News Content": "(රංජන් කස්තුරි)මීගමුව දිස්ත්‍රික් මහ රෝහල මධ්‍යම රජය යටතට පවරා ගැනීමට රජය තීරණය කර තිබේ.කොළඹ කටුනායක අධිවේගී මාර්ගය , බණ්ඩාරනායක ජාත්‍යන්තර ගුවන් තොටුපළ , කටුනායක නිදහස් වෙළඳ කලාපයට සමීපව මහ රෝහලේ සේවාවන් පුළුල් කිරීම සඳහා එය මධ්‍යම රජයට පවරා ගැනීමට රජය තීරණය කර ඇත.ගුවන් තොටුපළට පැමිණෙන සංක්‍රමණික මගීන් හා නාවික සංචාරකයික් සඳහාද මෙම රෝහලින් ප්‍රතිකාර ලබාදේ.මෙම රෝහලේ විශේෂිත ඩෙංගු කළමනාකරණ මධ්‍යස්ථානයක්ද පවතියි.දැනට එම රෝහල පාලනය වන්නේ බස්නාහිර පළාත් සෞඛ්‍ය අමාත්‍යාංශය මගිනි.  ",
    "URL": "https://www.lankadeepa.lk/news/මීගමුව-මහ-රෝහල-මධ්‍යම-රජයට-පවරා-ගනියි/101-564188",
    "Category": "latest_news"
}