{
    "Source": "www.lankadeepa.lk",
    "Timestamp": "None  2013 අප්‍රේල් මස 22",
    "Headline": "මාරු තොරතුරු දෙන්න අකමැතිලු",
    "News Content": "දිසා විනිසුරුවරුන් හා මහේස්ත්‍රාත්වරුන්ගේ හදිසි මාරුවීම් ගැන තොරතුරු ලබා ගැනීම අපහසු වී ඇතැයි ද, ඊට හේතුව ඔවුන් තොරතුරු දීමට මැලි වීම යැයි ද ශ්‍රී ලංකා නීතීඥ සංගමයේ උප කමිටුවක් කියයි.විනිසුරුවරුන් විශාල වශයෙන් මාරු කිරීම ගැන පොදු රාජ්‍ය මන්ඩලයීය ලේකම් කාර්යාලයය නීති සංගමයෙන් කරුණු විමසා ඇත.උප කමිටුව පත් කර ඇත්තේ ඒ සඳහා තොරතුරු එකතු කර ගැනීම සඳහාය.අධිකරණ සේවා කොමිසමෙන් විනිසුරුවරුන් 60 දෙනකු පමණ මාරු කර ඇතැයි වාර්තා වේ.එක් මහේස්ත්‍රාත්වරයකු මාස තුනක් ඇතුළත දෙවරක් මාරු කර ඇතැයි ද සංගමය කියයි.  ",
    "URL": "https://www.lankadeepa.lk/latest_news/මාරු-තොරතුරු-දෙන්න-අකමැතිලු/1-110886",
    "Category": "latest_news"
}