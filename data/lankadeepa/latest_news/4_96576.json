{
    "Source": "www.lankadeepa.lk",
    "Timestamp": "None  2014 සැප්තැම්බර් මස 16",
    "Headline": "චීන නායකයාට රතු පලස",
    "News Content": "දෙදින නිල සංචාරයක් සඳහා චීන ජනාධිපති ෂී ජිංපිං මහතා අද (16) පෙරවරු 11.30ට ශ්‍රී ලංකාවට සැපත් වේ.චීන නායකයකු ශ්‍රී ලංකාවේ සංචාරය කරනුයේ වසර 28කට පසුවය.රුපියල් කෝටි 39600 පමණ ආයෝජන ද රැගෙන එන චීන ජනාධිපතිවරයා,  මහින්ද රාජපක්ෂ ශ්‍රී ලංකා ජනාධිපති සමඟ ද්වී පාර්ශික සාකච්ඡා පැවැත්වීමට නියමිතය.අඩු ගණනේ දෙරට අතර ගිවිසුම් 20ක් පමණ ඇති කර ගැනීමට ද යයි.චීන ජනපති, ජනපති ආර්යාව හා නියෝජිත පිරිස කටුනායක දී රතු පලස එළා හරසරින් පිළිගැනීමට සියල්ල සූදානම් කර ඇත.ගාලු මුවදොරත් පිළිගැනීමේ උත්සවයක් පැවැත්වේ. ඒ නිමිත්තෙන් අදත් හෙටත් කොළඹ මාර්ග කිහිපයක ගමනාගමනය සීමා කැරේ.චීන ජනපති ෂී ජිංපිංගේ ඡායාරූපය වෙනුවට හිටපු ජනාධිපති හූ ජිංටාඕ මහතාගේ ඡායාරූපය අද ලංකාදීප පත්‍රයේ පළවූයේ ප්‍රමාද දෝෂයකිනි.  ",
    "URL": "https://www.lankadeepa.lk/latest_news/චීන-නායකයාට-රතු-පලස/1-263028",
    "Category": "latest_news"
}