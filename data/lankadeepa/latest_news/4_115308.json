{
    "Source": "www.lankadeepa.lk",
    "Timestamp": "None  2012 මැයි මස 01",
    "Headline": "ලොව ලොකුම බොදු කොඩිය මහනුවරින්",
    "News Content": "බෞද්ධ කොඩියට වසර 127 ක් සපිරීම වෙනුවෙන් මහනුවර බොක්කාවල වෑවල ශ‍්‍රී ඉසිපතනාරාම විහාරස්ථ තරුණ බෞද්ධ සංගමය ඇතුළු සංවිධාන එක්ව නිර්මාණය කළ ලෝකයේ විශාලතම බෞද්ධ කොඩිය මැයි දෙවැනි දා සිට මහජන  ප‍්‍රදර්ශණය සඳහා නිරාවරණය කෙරේඅඩි 200 ක් දිග සහ  අඩි 100 ක් උස මෙම කොඩිය මෙතෙක් ලෝකයේ විශාලතම කොඩිය බව ද ඔවුහූ ප‍්‍රකාශ කරති . තරුණ බෞද්ධ සංගමය සමඟ සුජාතා කුළගන සමිතිය ශ‍්‍රී ගුණරතන දහම් පාසල සහ විහාරස්ථ දායක සභාව මෙම කාර්යය සඳහා උර දී සිටී .වෑවල ශ‍්‍රී ඉසිපතනාරාමාධිපති සහ බටගල්ල ධම්මරතන පරිවෙනාධිපති කන්දේකුඹුරේ පඤ්ඤාකීර්ති හිමියන්ගේ උපදෙස් හා අලවතුගිරිගම පඤ්ඤාසීහ හිමියන්ගේ උපදෙස් මත මෙම බෞද්ධ කොඩිය නිර්මාණය වී තිබේ . ",
    "URL": "https://www.lankadeepa.lk/latest_news/ලොව-ලොකුම-බොදු-කොඩිය-මහනුවරින්/1-39886",
    "Category": "latest_news"
}