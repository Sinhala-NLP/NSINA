{
    "Source": "www.lankadeepa.lk",
    "Timestamp": "2021 ඔක්තෝබර් මස 18",
    "Headline": "මැදි සහ දිගු දුර ක්‍රීඩකයන්ට කෙන්යාවේ පුහුණුව",
    "News Content": "(යොහාන් භාසුර)මැදි සහ දිගු දුර ධාවන ඉසව් නියෝජනය කරන ශ්‍රී ලංකා ක්‍රීඩක ක්‍රීඩිකාවන් දස දෙනෙක්ට කෙන්යාවේ මාධ්‍ය සහ දිගුකාලීන පුහුණුවීම්වල නිතර වීමට අවස්ථාව ලැබෙන බව ක්‍රීඩා අමාත්‍ය නාමල් රාජපක්‍ෂ මහතා පැවසීය.ලෝක මලල ක්‍රීඩා පිටියේ මැදි සහ දිගු දුර ධාවන ඉසව්වලදී ඉදිරියෙන් සිටින රටක් වන කෙන්යානු පුහුණුකරුවන් යටතේ පුහුණුව ලැබීමට අවස්ථාව උදාවීම ශ්‍රී ලංකාව ලැබූ විශාල ජයග්‍රහණයක් බව කී අමාත්‍ය නාමල් රාජපක්‍ෂ මහතා ඒ අනුව මේ වසර අවසානයේ හෝ ලබන වසර මුල ක්‍රීඩකයන් කෙන්යාව බලා පිටත්කර හැරීමට නියමිත බව සඳහන් කළේය.කෙන්යානු ක්‍රීඩා අමාත්‍ය ආචාර්ය අමීනා මොහොමඩ් මහත්මිය සහ ක්‍රීඩා අමාත්‍ය නාමල් රාජපක්‍ෂ මහතා අතර පැවැති සාකච්ඡාවක ප්‍රතිඵලයක් ලෙස ශ්‍රී ලංකාවට මෙම අවස්ථාව හිමිවී තිබේ.       ",
    "URL": "https://www.lankadeepa.lk/latest_news/මැදි-සහ-දිගු-දුර-ක්‍රීඩකයන්ට-කෙන්යාවේ-පුහුණුව/1-601286",
    "Category": "latest_news"
}