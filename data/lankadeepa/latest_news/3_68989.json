{
    "Source": "www.lankadeepa.lk",
    "Timestamp": "None  2016 නොවැම්බර් මස 29",
    "Headline": "ජනවාරි 20 උසාවි එන්න ඥානසාර හිමිට නොතීසි",
    "News Content": "මාලබේ තලාහේනේ  පල්ලියකට අලාභ හානි කිරීමේ  නඩුවකින් බොදුබලසේනා සංවිධානයේ මහලේකම් ගලගොඩ අත්තේ ඥානාසාර හිමි ඇතුළු පිරිසක් නිදහස් කිරීමට ගත් තීන්දුව අහෝසි කර ඔවුන්ට දඩුවම් නියම කරන ලෙස ඉල්ලා නීතිපතිවරයා ගොනු කළ අභියාචන පෙත්සමේ වගඋත්තරකාර   ඥානසාර හිමි ඇතුළු පිරිසට ලබන වසරේ ජනවාරි 20 වැනි දා අධිකරණයේ පෙනී සිටින ලෙස  අභියාචනාධිකරණය විසින් අද (28 ) නොතීසි නිකුත් කළේය.මාලනී ගුණරත්න සහ දේවිකා ද ලිවේරා තෙන්නකෝන් යන  අභියාචනාධිකරණ විනිසුරුවරුන් හමුවේ පෙත්සම කැදැවිණි.මාලබේ තලාහේන කල්වරි පල්ලියට අලාභ හානි සිදු කිරීම, පුද්ගලයින් දෙදෙනෙකුගේ රත්‍රන් මාල සොරකම් කිරීම ඇතුළු චෝදනා සම්බන්ධයෙන් ඥානසාර හිමි ඇතුළු පිරිසකට  එරෙහිව කොළඹ මහාධිකරණය හමුවේ නඩු පැවරූ නඩුවකින්   2014 අප්‍රේල් දෙවැනි දා  වගඋත්තරකරුවෝ   නිදොස්කොට නිදහස් කරනු ලැබුහ.  එම තීන්දුවට එරෙහිව නීතිපතිවරයා  අභියාචනාධිකරණයට ගොස් තිබේ. ",
    "URL": "https://www.lankadeepa.lk/latest_news/ජනවාරි-20-උසාවි-එන්න-ඥානසාර-හිමිට-නොතීසි/1-485242",
    "Category": "latest_news"
}