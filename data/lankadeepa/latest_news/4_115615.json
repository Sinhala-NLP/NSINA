{
    "Source": "www.lankadeepa.lk",
    "Timestamp": "None  2012 අප්‍රේල් මස 16",
    "Headline": "කුවේට් - කොළඹ ගුවන් ගමන් මැයි 1 සිට",
    "News Content": "ශ්‍රී ලංකා ගුවන් සේවය මැයි පළමුවැනි දා සිට දිනපතා කෙලින්ම කොළඹ - කුවෙට් ගුවන් ගමන් අරඹයි. දිනපතා පස්වරු 21.55ට කුවේට් නුවරින් පිටත්වී උදේ 6.15ට කොළඹට ළඟාවෙතියි කලාපීය  කලමනාකරු ලාල් පොරේරා කුවේට් ටයිම්ස් පත්‍රය සමග කීවේය. දැනට කුවේට් - ඩුබායි - කොළඹ ගුවන් ගමන් නතර කරන නමුත් ඩුබායි කොළඹ ගුවන් ගමන් දිගටම පවතින බව ද ඔහු සඳහන් කෙළේය.  කුවේට් කලාපයේ පොහොසත්ම රටකි. මැද පෙරදිගින් ශ්‍රී ලංකාවට එන සංචාරයකයන්ගේ ගණන සියයට 42කින් වැඩි වී ඇතැයි පෙරේරා මහතා පැවැසීය.  2011දී සංචාරකයන් 5359 දෙනකු ශ්‍රී ලංකාවට ආ අතර මේ වසරේ 7625 දෙනකු ආ බව ද ඔහු කීය. ",
    "URL": "https://www.lankadeepa.lk/latest_news/කුවේට්---කොළඹ-ගුවන්-ගමන්-මැයි-1-සිට/1-36842",
    "Category": "latest_news"
}