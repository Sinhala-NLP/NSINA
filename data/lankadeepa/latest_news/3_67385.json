{
    "Source": "www.lankadeepa.lk",
    "Timestamp": "2017 අප්‍රේල් මස 18",
    "Headline": "කුණු කන්දේ ඛේදවාචකයෙන් පැන යන්න දේශපාලනඥයින්ට බෑ",
    "News Content": " (විනීතා එම් ගමගේ)මීතොටමුල්ලේ කුණු කන්දේ ඛේදවාචකයෙන් මඟහැර යන්නට දේශපාලකයින්ට කිසිසේත්ම ඉඩදෙන්නේ නැතැයි පුරවැසි සංවිධාන එකමුතුවේ කැඳවුම්කරු අකලංක හෙට්ටිආරච්චි මහතා ප‍්‍රකාශ කරයි.කොළඹ මධ්‍යම පාන්තික ෆැන්ටසියක් මවා කොළඹ කුණු මීතොටමුල්ල පෙදෙසෙට ගෙනගොස් දැමීම ගැන චෝදනාව සම්පූර්ණයෙන්ම එල්ලවන්නේ හිටපු ආරක්ෂක අමාත්‍යංශ ලේකම් ගෝඨාභය රාජපක්ෂ මහතා වෙත යැයි ද හෙතෙම පවසයි.මෙම ස්ථානයේ කුණු දමමින් ඔවුන් අධිකරණ නියෝග පවා කඩ කර ඇතැයි හෙට්ටිආරච්චි මහතා කියයි.හෙට්ටිආරච්චි මහතා මෙසේ ද කීය.         ‘‘මේ අවස්ථාවේ ජාතියම ඛේදවාචකයකට මුහුණ දී සිටිනවා. මීතොටමුල්ලේ මිනිසුන් උද්ඝෝෂණ කරමින් ඉල්ලූවේ කුණු ඉවත් කරන්න කියලයි. අවාසනාවන්ත විදියට දේශපාලකයින් ප‍්‍රශ්නය මඟ හැරියා. මේ  නිසා ඊට කොහෙත්ම සම්බන්ධ නැති ජනතාවක් මහ පොළවේ පණ පිටින්ම වැළලූණා.““මේ සිද්ධ වුනේ ස්වභාවික ආපදාවක්  නම් හිත හදාගත හැකියි. වගකීම නොසලකා හැරීම නිසා කාටවත් මේ ප‍්‍රශ්නයට පිළිතුරු නැහැ. දවසකට ටොන් 1200 ක් වන කොළඹ කුණු හෙට සිට දමන්නේ කොහේටද? තාවකාලික විසඳුමක් කියල පටන්  ගත්තට මේකට විසඳුමක් නොදී සිටීම නිසයි ජනතාවට මේ තරම් අභාග්‍යසම්පන්න ඉරණමකට මුහුණ දෙන්න සිදුවුණේ. ““පැවැති රජයේ සමහර කියනවා අහවලා හිටියනම් මෙහෙම වෙන්නේ නැහැ කියලා. ගෝඨාභය මහත්තයා කියනවා ඔහු සූදානම් කර තිබුණලූ කෝච්චියේ කුණු පුත්තලමට ඇදල එහෙදි ප‍්‍රතිචක‍්‍රීකරණය කරන්න. නමුත් ආණ්ඩුව පෙරළුනු නිසාලූ බැරිවුණේ. “හෙට්ටිආරච්චි මහතා මේ බව පැවසුවේ මරදාන සමාජ හා සාමයික කේන්ද්‍රයේ අද (18) පැවැති මාධ්‍ය හමුවක් අමතමිනි.    ",
    "URL": "https://www.lankadeepa.lk/latest_news/කුණු-කන්දේ-ඛේදවාචකයෙන්-පැන-යන්න-දේශපාලනඥයින්ට-බෑ/1-511885",
    "Category": "latest_news"
}