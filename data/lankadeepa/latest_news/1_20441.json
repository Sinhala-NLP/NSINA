{
    "Source": "www.lankadeepa.lk",
    "Timestamp": "2022 ජනවාරි මස 07",
    "Headline": "තෙල් ටැංකි ගිවිසුමට එරෙහි මූලික අයිතිවාසිකම් පෙත්සමක්",
    "News Content": "(මනෝප්‍රිය ගුණසේකර)ත්‍රිකුණාමලය තෙල් ටැංකි සංකීර්ණය සංවර්ධනය සඳහා ඉන්දීය සමාගමකට පැවැරීමට අමාත්‍ය මණ්ඩලය ගත් තීරණය සහ ඊට අදාල ගිවිසුම බලරහිත කරන්නැයි ඉල්ලා ජාතික භික්ෂු පෙරමුණේ ලේකම් වක්මුල්ලේ උදිත හිමියෝ  මුලික අයිතිවාසිකම් පෙත්සමක් ශ්‍රේෂ්ඨාධිකරණයට අද ගොනු කළහ.එහි වගඋත්තරකරුවන් ලෙස ජනාධිපතිවරයා වෙනුවෙන් නීතිපතිවරයා, බලශක්ති අමාත්‍ය උදය ගම්මන්පිල ඇතුළු අමාත්‍ය මණ්ඩලයේ සාමාජිකයන්, ඛනිජ තෙල් නීතිගත සංස්ථාවේ සභාපති, ට්‍රිංකෝ පෙට්‍රෝලියම් ටර්මිනල් පුද්ගලික සමාගම, විගණකාධිපති, ලංකා අයි.ඕ.සී සමාගම, ආරක්ෂක ලේකම් ඇතුළු 47 දෙනෙක් නම් කරනු ලැබ සිටිති.ආණ්ඩුක්‍රම ව්‍යාවස්ථාව යටතේ මෙවැනි තීරණයකට එළඹීමට අමාත්‍ය මණ්ඩලයට බලයක් නොමැති බව පෙන්වා දුන් පෙත්සම්කාර හිමියෝ මෙම ගිවිසුම අත්සන් කළ ආකාරය ද නීතියට පටහැනි බව පෙන්වා දෙති.   ",
    "URL": "https://www.lankadeepa.lk/latest_news/තෙල්-ටැංකි-ගිවිසුමට-එරෙහි-මූලික-අයිතිවාසිකම්-පෙත්සමක්/1-606143",
    "Category": "latest_news"
}