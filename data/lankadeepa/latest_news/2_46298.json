{
    "Source": "www.lankadeepa.lk",
    "Timestamp": "2019 අගෝස්තු මස 19",
    "Headline": "එජාපයට ජනපති අපේක්ෂකයකු පත් කිරීමට එතරම් හදිස්සියන් නෑ",
    "News Content": "(නිමල කොඩිතුවක්කු)එක්සත් ජාතික පක්ෂයේ මූලිකත්වයෙන් ප‍්‍රජාතන්ත‍්‍රවාදී ජාතික පෙරමුණේ නව පුළුල් සන්ධානය කඩිනමින් පිහිටවූවත් ජනාධිපතිවරණ අපේක්ෂකයකු පත්කිරීම  සම්බන්ධයෙන් එතරම් හදිස්සියක් නොමැති බව ප‍්‍රවාහන හා සිවිල් ගුවන් සේවා අමාත්‍ය අර්ජුන රණතුංග මහතා කොළඹ දී පැවසීය.ජනාධිපතිවරණයට මාසයක් තබා ජනාධිපතිවරණ අපේක්ෂකයා නම් කිරීම වඩාත් සුදුසු යැයි තමන් සිතන බවත්  අමාත්‍යවරයා සඳහන් කළේය.කොළඹ අරලියගහ මන්දිරයේ දී  අද (19) පැවති මාධ්‍ය හමුවකදී  ඔහු මේ බව පැවැසීය.එහි දී වැඩිදුරටත් අදහස් දැක්වූ ප‍්‍රවාහන හා සිවිල් ගුවන්සේවා අමාත්‍ය අර්ජුන රණතුංග මහතා මෙසේ ද කීවේය.‘‘සන්ධානය ස්ථිරවම හදනවා. ඒ පිළිබඳ අවසන් තීරණාත්මක සාකච්ඡා සිදුකරමින් පවතිනවා.  එම සාකච්ඡා ඉතා ඉක්මණින් අවසන් කිරීමට බලාපොරොත්තු වෙනවා.මම කිසිම අපේක්ෂකයෙක් ගැන බලන්නේ නැහැ. සන්ධානය සම්බන්ධයෙන්  සාකච්ඡා වලට මම යනවා. මම බලන්නේ මේ මාස හතර ඇතුළේ පුළුවන් තරම් අපේ අමාත්‍යාංශයේ  වැඩ ටික අවසන් කරන්නයි.මම එක්සත් ජාතික පක්ෂයේ  නෙමෙයි. අපේක්ෂකයා සහ ඒ තියෙන ගැටලූ ගැන එක්සත් ජාතික පක්ෂය සාකච්ඡා කරලා ඊළඟට සන්ධාන නායකත්ව මණ්ඩලයත් එක්ක සාකච්ඡා කරලා අවසන් තීරණයක් ගත යුතුයි.අපිට  අවශ්‍ය වන්නේ හොඳ සන්ධානයක් හදලා කතාවෙන් පමණක් නෙමෙයි ක‍්‍රියාවෙනුත් කරන්න පුළුවන් හරි ප‍්‍රතිපත්ති මාලාවක්  ඉදිරිපත් වුණාහම තමයි  මම පෞද්ගලිකව තීරණය කරනවා මොන තැනද මම හිටගන්නේ කියලා.මේ අපේක්ෂකයො කවුරුත් මම විවේචනය කරන්නෙත්  නැහැ, මම කාගෙවත් හොඳ කියන්නෙත් නැහැ. මම බලන්  ඉන්නවා  හරි පුද්ගලයා කවුද කියලා.හැම පක්ෂයකටම විනයක් අවශ්‍යයි. සමහර තරුණ මන්ත‍්‍රීවරු හිතන්න හොඳ නැහැ. ඒ අයම හිතන දේ හරි කියලා. මම නම් හිතන්නේ අපට රටට ආදරය  කරන දැක්මක් එක්ක  රටක් දුවන්න පුළුවන් නායකත්වයක් අවශ්‍යයි.සුළු පක්ෂ සියල්ලක්ම වගේ අද එක්සත් ජාතික පෙරමුණත් එක්ක ඉන්නවා. අපිට දාන කෙනා කවුද කියලා අදාල නැහැ. අපේක්ෂකයා ගැන අපි දැම්මට පස්සේ තීරණයක් ගන්නවා. මට නම් වලින් වැඩක් නැහැ. එන පුද්ගලයා කවුද කියලා ඔහුත් එක්ක වැඩ කරන්න පුළුවන්ද කියලා බලා අපි තීරණයක් ගන්නවා.මහජනතාව අපේන් කවදාවත් බඩු අඩු කරන්න කියලා ඉල්ලූවේ නැහැ. අපෙන් ඉල්ලූවේ ප‍්‍රජාතන්ත‍්‍රවාදය  ඇති කරන්න කියලා. අපි ප‍්‍රජාතන්ත‍්‍රවාදය  වැඩියෙන් ඇති කළා. ඒක එක ප‍්‍රශ්නයක්  විදියට මම දකිනවා.අපේ කැබිනට් මණ්ඩලයේ හිටියා මේ ගැන හැමදාම කතාකරන ඇමැතිවරුන් සිව් දෙනෙක්. අන්තිමේදී ඒ හතරදෙනාටම ඇතිවෙලා දැන් මේ ගැන  වචනයක්වත් කතා කරන්නේ නැහැ.අවුරුදු හතරහමාරක් ගියාට පස්සේ ඇවිත්  දැන් හොරු අල්ලන්න පුළුවන්ද බැරිද කියලා මම දන්නේ නැහැ.  නමුත් 2015 මිනිස්සු අපෙන් බලාපොරොත්තු වුණේ  මෙයට වඩා වෙනස් ක‍්‍රමයක්. අපි අතින් ඒක සිද්ධ වුණේ නැහැ කියලයි මම හිතන්නේ’’ යැයි ද අමාත්‍යවරයා එහිදී පැවසීය.ඡායාරූපය - ළහිරු හර්ෂණ   ",
    "URL": "https://www.lankadeepa.lk/news/එජාපයට-ජනපති-අපේක්ෂකයකු-පත්-කිරීමට-එතරම්-හදිස්සියන්-නෑ/101-555554",
    "Category": "latest_news"
}