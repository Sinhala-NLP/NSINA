{
    "Source": "www.lankadeepa.lk",
    "Timestamp": "2017 සැප්තැම්බර් මස 28",
    "Headline": "තොරතුරු දැනගැනීම ගැන ගීතයක්",
    "News Content": "(බිඟුන් මේනක ගමගේ)  තොරතුරු දැනගැනීමේ අයිතිය පිළිබඳ ජාත්‍යන්තර දිනය නිමිති කරගෙන තොරතුරු දැනගැනීමේ වැදගත්කම ගැන කියැවෙන ගීතයක් නිකුත් කිරීමට ශ්‍රී ලංකා පුවත්පත් ආයතනය අද(28) කටයුතු කළේය.  ගායක සුනිල් පෙරේරා මෙම ගීය ගායනා කරයි. ගවේෂණාත්මක ලිපි සැකැසීමේදී තොරතුරු දැනගැනීමේ අයිතිය භාවිතා කරන ආකාරය සම්බන්ධයෙන් ජනමාධ්‍යවේදීන් දැනුම්වත් කිරීමක් ද ඊට සමගාමීව නාරාහේන්පිට, කිරුළ පාරේ පිහිටි එම ආයතන ශ්‍රවණාගාරයේදී සිදුකෙරිණි. සන්ඩේ ටයිම්ස් පුවත්පතේ සහකාර කර්තෘ නාමිනි විජයදාස මහත්මිය විසින් ඊට අදාළ දෙසුම සිදුකළ අතර ශ්‍රී ලංකා පුවත්පත් ආයතනයේ ප්‍රධාන විධායක නිලධාරි කුමාර් ලෝපෙස් හා ශ්‍රී ලංකා පුවත්පත් පැමිණිලි කොමිසමේ පැමිණිලි නිලධාරි කමල් ලියනාරච්චි යන මහත්වරු ද මෙහිදී අදහස් දැක්වූහ.      ",
    "URL": "https://www.lankadeepa.lk/latest_news/තොරතුරු-දැනගැනීම-ගැන-ගීතයක්/1-518354",
    "Category": "latest_news"
}