{
    "Source": "www.lankadeepa.lk",
    "Timestamp": "None  2016 මැයි මස 01",
    "Headline": "වැසි මැද ජන ගඟ උතුරයි",
    "News Content": "ගාල්ලේ සමනල ක්‍රීඩාංගණයේ මැයි රැලියේ වේදිකාවට ශ්‍රීලනිප සභාපති මෛත්‍රිපාල සිරිසේන මහතා අද (1) පස්වරු 4.30ට පමණ ගොඩවිය.මහා වැසි නිසා ගාලු රැලියේ කථා මදකට නතර කැරිණි. පේන තෙක් මානයේ මහ සෙනග හතර වටේම සිටින බව වේදිකාවට පෙනේ.ගාලු රැලියේදී හිටපු ඇමැති පියසේන ගමගේ මහතා පිළිගැනීමේ කථාව කරද්දී ඔහුගේ දිව පැටළුණේය. වේදිකාවේ සිටි ජනපති මෛත්‍රිපාල සිරිසේන මහතා වෙනුවට ඔහු පිළිගත්තේ මහින්ද රාජපක්ෂ හිටපු ජනපතිය. මද වේලාවකට පසු ඔහු වරද නිවැරදි කරමින් මෛත්‍රිපාල සිරිසේන මහතා පිළිගත්තේය. හිටපු ජනපති මහින්ද රාජපක්ෂ මහතා ගාලු රැලියට සහභාගී නොවේ.මේ අතර අගමැති රනිල් වික්‍රමසිංහ මහතාගේ ප්‍රධානත්වයෙන් කැම්බල් පිටියේ රැලියට සෙනග දෙපැත්තකින් පෙළපාළියෙන් ගමන් කරයි.කිරුළපන ඒකාබද්ධ විපක්ෂයේ රැලියට ලලිත් ඇතුළත්මුදලි පිටිය පිරෙන තරමට සෙනග පැමිණ සිටින බව සංවිධායකයෝ කියති. පොල්හේන්ගොඩ පැත්තේ සිට පෙළපාළියෙන් පස්වරු 4.40 වනවිටත් සෙනග පැමිණෙමින් සිටියහ.හැව්ලොක් ටවුමේ බීආර්සී පිටියේ පැවැත්වෙන ජවිපෙ රැලියට ආ පිරිස්වලින් එම පිටිය පිරීගිය බව කියති. පක්ෂ නායක අනුර කුමාර දිසානායක මහතා මින් මදවේලාවකට පෙර වේදිකාවට පැමිණියේය.ජාත්‍යන්තර කම්කරු නායකයකු වන ජෙරෝජ් මොරිකොස් ද ත්‍රී රෝද රියකින් ජවිපෙ පෙළපාළියට එක්විය.   ඡායාරූප - ඉෂාන් සංජීව   ඡායාරූප - රොමේෂ් ධනුෂ්ක සිල්වා     ඡායාරූප - ශාන්ත සෙනෙවිරත්න     ",
    "URL": "https://www.lankadeepa.lk/latest_news/වැසි-මැද-ජන-ගඟ-උතුරයි/1-411018",
    "Category": "latest_news"
}