{
    "Source": "www.lankadeepa.lk",
    "Timestamp": "2023 ඔක්තෝබර් මස 05",
    "Headline": "අයවැය කතාව කරන තුරු දෙවෙනි වාරිකය නෑ",
    "News Content": "(අංජුල මහික වීරරත්න සහ සුජිත් හේවාජුලිගේ)අයවැය කථාව ඉදිරිපත් කරන තුරු ජාත්‍යන්තර මූල්‍ය අරමුදලේ  දෙවැන වාරිකය ලැබෙන්නේ නැතැයි සමගි ජන බලවේගයේ කුරුණෑගල දිස්ත්‍රික් මන්ත්‍රී අශෝක් අබේසිංහ මහතා පාර්ලිමේන්තුවේ දී  අද (5)පැවසීය.එය තමාගේ පෞද්ගලික මතය බව ද අබේසිංහ මහතා සඳහන් කළේය.ඉන්ධන සඳහා වැට් බද්දක් අය කරන ලෙස මූල්‍ය අරමුදල ඉල්ලීමක් කර තිබෙන බව කී මන්ත්‍රීවරයා ඉන්ධන වලට බදු ගැහුවාට වැට් බද්දක්  අය කරන්නේ නැතැයි ද එම වැට්  බද්දත් පැනවුවහොත්  ඉන්ධන මිල තවත් වැඩි වනු ඇතැයි ද පැවසීය.ආදායම වැඩි කර වියදම අඩු කරන්නැයි මූල්‍ය අරමුදල කියා තිබෙන බව පැවසූ මන්ත්‍රීවරයා දැන් ණය ගෙවීම නතර කර තිබෙන අතර ණය ගෙවන්නේ නැතිව ආර්ථිකය බංකොලොත් බවින් මුදවා ගන්න නොහැකි  බව සඳහන් කළේය.     ",
    "URL": "https://www.lankadeepa.lk/news/අයවැය-කතාව-කරන-තුරු-දෙවෙනි-වාරිකය-නෑ/101-640894",
    "Category": "latest_news"
}