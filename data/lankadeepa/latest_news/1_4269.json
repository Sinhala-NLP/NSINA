{
    "Source": "www.lankadeepa.lk",
    "Timestamp": "2023 ජුනි මස 17",
    "Headline": "පරිසර අමාත්‍යංශයට නීති නිලධාරී නොමැතිවීමෙන් ජනතාව පීඩාවට",
    "News Content": "(යොහාන් භාසුර)පරිසර අමාත්‍යංශයේ නීති නිලධාරී තනතුර මාස 5 ක පමණ කාලය සිට පුරප්පාඩු වීම නිසා එම අමාත්‍යංශයට ලැබෙන අභියාචනා විභාග කිරීම ඇණහිට ඇති බව එහි උසස් නිලධාරියෙක් පැවසීය.නීති නිලධාරියෙක් බඳවා ගැනීමට කළමනාකාරණ සේවා දෙපාර්තමේන්තුවෙන් අවස්ථා කීපයකදී අනුමැතිය ඉල්ලා සිටිය ද මේ දක්වා අනුමැතිය නොලැබුණු බව ද එම නිලධාරියා කීය.කැනීම් බලපත්‍ර සම්බන්ධයෙන් ඉදිරිපත් කරන අභියාචනා සහ පරිසර බලපත්‍ර සම්බන්ධයෙන් ඉදිරිපත් කරන අභියාචනා රැසක් විභාගයට ගැනීමට නොහැකි වී ඇති බවත් අභියාචනා ඉදිරිපත් කරන ජනතාව ඒ හේතුවෙන් දැඩි අපහසුතාවට පත්ව ඇති බවත් එම නිලධාරියා සඳහන් කළේය.  ",
    "URL": "https://www.lankadeepa.lk/news/පරිසර-අමාත්‍යංශයට-නීති-නිලධාරී-නොමැතිවීමෙන්-ජනතාව-පීඩාවට/101-634940",
    "Category": "latest_news"
}