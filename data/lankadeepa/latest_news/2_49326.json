{
    "Source": "www.lankadeepa.lk",
    "Timestamp": "2019 අප්‍රේල් මස 07",
    "Headline": "ෆේස් බුක් සාදය වටලා 9 ක් අත්අඩංගුවට",
    "News Content": "( චන්ද්‍රසේන ගමගේ සහ ආරියදාස කොඩිතුවක්කු) මත් ද්‍රව්‍ය භාවිතා කරමින් ‘‘ෆේස් බුක්‘‘ මිතුරු මිතුරියන් පිරිසක් විසින් තංගල්ල මැඩිල්ල ප්‍රදේශයේ පිහිටි  සංචාරක හෝටලයක් තුළ පැවැත් වූ සාදයක් වැටලූ තංගල්ල පොලීසිය මත්ද්‍රව්‍ය භාවිතා කරමින් ඉතා අශෝභන ලෙස හැසිරෙමින් සිටි තරුණ පිරිසක් අත් අඩංගුවට ගනු ලැබීය. තංගල්ල කොට්ඨාසයේ පොලිස් අධිකාරී ලක්සිරි ගීතාල් මහතාට ලැබුණු තොරතුරකට අනුව ඔහු ගේ නියෝග මත තංගල්ල මූලස්ථාන පොලීසියේ පොලිස් නිළධාරීන් සමඟ වීරකැටිය හා බෙලිඅත්ත යන පොලිස් ස්ථාන වල පොලිස් නිළධාරීන් විසින් මෙම ෆේස්බුක් සාදය වටලා තිබිණි. දිවයිනේ විවිධ ප්‍රදේශවලින් පැමිණි තරුණියන් 05 දෙනෙකු හා තරුණයන් 04 දෙනෙකු පොලීසිය විසින් අත් අඩංගුවට ගනු ලැබීය. ෆේස් බුක් සාදය සදහා භාවිතා කළ ශබ්ද විකාශන හා සාදයේද භාවිතා කළ මත් ද්‍රව්‍ය ඇසුරම් රැසක්ද පොලීසිය විසින් අත් අඩංගුවට ගනු ලැබීය. අත් අඩංගුවට පත් සමහර තරුණියන් වයස අවුරුදු 16,17,හා 18 පසුවන අය බව පොලීසිය පැවසීය. අත් අඩංගුවට පත් සියලු දෙනා මහජනතාවට පීඩාකාරී ලෙස හා අශෝබන ලෙස හැසිරීමේ චෝදනා යටතේ අද (07) දිනයේදී අධිකරණට ඉදිරිපත් කිරීමට නියමිත බව පොලීසිය පැවසීය.   ",
    "URL": "https://www.lankadeepa.lk/latest_news/ෆේස්-බුක්-සාදය-වටලා-9-ක්-අත්අඩංගුවට/1-548431",
    "Category": "latest_news"
}