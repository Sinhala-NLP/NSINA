{
    "Source": "www.lankadeepa.lk",
    "Timestamp": "2018 දෙසැම්බර් මස 06",
    "Headline": "පාර්ලිමේන්තුව විසුරුවාහැරීමට එරෙහි පෙත්සම් විභාගය තෙවැනි දිනටත් ඇරැඹේ",
    "News Content": "පාර්ලිමේන්තුව විසුරුවා හැරීම  සම්බන්ධයෙන් ජනාධිපතිවරයා නිකුත් කළ ගැසට් නිවේදනයට  අහෝසි කරන්නැයි ඉල්ලා  ගොනු කළ මූලික අයිතිවාසිකම් පෙත්සම  සත් පුද්ගල ශ්‍රේෂ්ඨාධිකරණය විනිසුරු මඩුල්ලක් හමුවේ  අද (06)   තුන් වැනි  දිනටත් විභාගය අරඹා තිබේ.අගවිනිසුරු නලීන් පෙරේරා, විනිසුරු බුවනෙක අලුවිහාරේ, සිසිර ද අබෘෘ,  ප්‍රියන්ත ජයවර්ධන, ප්‍රසන්න එස්. ජයවර්ධන, විජිත් කේ. මලල්ගොඩ සහ මුර්දු  ප්‍රනාන්දු යන විනිසුරු මඩුල්ල හමුවේ මෙය විභාග කෙරේ. පසු ගිය නොවැම්බර් 13 දා පාර්ලිමේන්තුව විසුරුවා හරිනු ලැබු බවට  නිකුත් කළ ගැසට්ටුව අහෝසි කිරීම සඳහා   උසාවි නියෝගයක් ඉල්ලා ශ්‍රේෂ්ඨාධිකරණය හමුවේ මෙම නඩුව ගොනු කර තිබිණි.දෙසැම්බර් 4 වැනිදා ඇරැඹු මෙම පෙත්සම් විභාගය   ඊයේ (5) ද පැවැති අතර  අද (6 )  තෙවැනි  දිනටත්  විභාගය අරඹා ඇත. (36698)(ඡායාරූප - ලහිරු හර්ෂණ)   ",
    "URL": "https://www.lankadeepa.lk/latest_news/පාර්ලිමේන්තුව-විසුරුවාහැරීමට-එරෙහි-පෙත්සම්-විභාගය-තෙවැනි-දිනටත්-ඇරැඹේ/1-541697",
    "Category": "latest_news"
}