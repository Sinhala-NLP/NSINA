{
    "Source": "www.lankadeepa.lk",
    "Timestamp": "2020 මැයි මස 13",
    "Headline": "රාජිත අධිකරණයට ඉදිරිපත් කරන්නැයි රහස් පොලීසියට නියෝග",
    "News Content": " (නිමන්ති රණසිංහ සහ මනෝප්‍රිය ගුණසේකර ) සුදුවෑන් මාධ්‍ය සාකච්ඡාවට අදාළ සිද්ධියේ තෙවැනි සැකකරු වන හිටපු අමාත්‍ය රාජිත සේනාරත්න මහතා අධිකරණය හමුවට ඉදිරිපත් කරන ලෙසට නියෝග කරමින් කොළඹ ප‍්‍රධාන මහේස්ත‍්‍රාත් ලංකා ජයරත්න මෙනෙවිය අද (13) අපරාධ පරීක්ෂණ දෙපාර්තමේන්තුවට නියෝගයක් නිකුත් කළේය. කොළඹ මහාධිකරණය මගින් අද (13) පෙරවරුවේ ලබාදුන් ප‍්‍රතිශෝධන ඇයැදුම්පත‍්‍ර නියෝගයකට අනුව සැකකාර රාජිත සේනාරත්න මහතාගේ ඇප ප‍්‍රතික්ෂේප කළ කොළඹ ප‍්‍රධාන මහේස්ත‍්‍රාත්වරිය සැකකරු අධිකරණය වෙත ඉදිරිපත් කරන එලෙස එලෙස නියෝග කළේය. මෙම සිද්ධියට අදාළ වැඩිදුර වාර්තාවක් ඉදිරිපත් කරමින් කොළඹ මහාධිකරණයේ තීන්දුව අධිකරණයට දැනුම් දුන් රහස් පොලිස් නිලධාරීහු රාජිත සේනාරත්න මහතා අධිකරණයට ඉදිරිපත් කිරීමට නියෝගයක් නිකුත් කරන්නැයි ඉල්ලා සිටියේය. එම ඉල්ලීම සළකා බැලූ මහෙස්ත‍්‍රාත්වරිය රහස් පොලිසියට අදාළ නියෝගය නිකුත් කළාය.  ",
    "URL": "https://www.lankadeepa.lk/latest_news/රාජිත-අධිකරණයට-ඉදිරිපත්-කරන්නැයි-රහස්-පොලීසියට-නියෝග/1-571839",
    "Category": "latest_news"
}