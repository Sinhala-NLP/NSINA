{
    "Source": "www.lankadeepa.lk",
    "Timestamp": "2023 ජුලි මස 08",
    "Headline": "දෙහිවල - ගල්කිස්ස හිටපු නගරාධිපතිට අධිකරණයෙන් අවවාද",
    "News Content": "(දිලංගා ගෝමස්)දෙහිවල ගල්කිස්ස මහ නගර සභා කොමසාරිස්වරයා ගමන් ගත් නිල රථය අවහිරය කර බැන තර්ජනය කර රාජකාරියට බලහත්කාරය පෑම සම්බන්ධයෙන් අත්අඩංගුවට ගත් දෙහිවල ගල්කිස්ස මහ නගර සභාවේ හිටපු නගරාධිපති නාවලගේ ස්ටැන්ලි ඩයස් රුපියල් ලක්ෂ පහ බැගින් වූ  ඇප දෙකක් මත මුදා හරින්නැයි  ගල්කිස්ස වැඩ බලන මහේස්ත්‍රාත් රත්නා ගමගේ මහත්මිය අද (8) නියෝග කළාය.රාජකාරී කටයුත්තක් සඳහා නිලධාරීන් කිහිපදෙනකු සමග දෙහිවල ගල්කිස්ස මහ නගර සභාවේ කොමසාරි ස්වරයා  චන්දන ක්‍රිෂාන්ත කුමාර මාන්නප්පෙරුම මහතා සිය නිල රථයෙන් අත්තිඩිය ප්‍රදේශයට ගොස් නැවත පැමිණෙමින් සිටියදී  හිටපු නගරාධිපතිවරයා කොමසාරිස්වරයාගේ නිල රථය හරස් කරමින් කොමසාරිස්වරයාට පරුෂ වචනයෙන් බැන \" උඹ කොහොමද මගෙන් අවසරයක් නැතිව රැස්වීම් කරන්නේ?\" තොට කනට දෙකක් දෙන්නේ කියා අත උස්සමින් තර්ජනය කර ඇතැයි ගල්කිස්ස පොලිසිය අධිකරණයට දැන්වීය.නැවත මෙම නඩුව අගෝස්තු මස 2 වන දින කැදවීමට නියමිත අතර මහේස්ත්‍රාත්වරිය  හිටපු නගරාධිපතිවරයාට සාමයෙන් සිටින්නැයි ද තරයේ අවවාද කළාය.   ",
    "URL": "https://www.lankadeepa.lk/news/දෙහිවල---ගල්කිස්ස-හිටපු-නගරාධිපතිට-අධිකරණයෙන්-අවවාද/101-636080",
    "Category": "latest_news"
}