{
    "Source": "www.lankadeepa.lk",
    "Timestamp": "2022 ඔක්තෝබර් මස 28",
    "Headline": "නිවාඩු නොදා සේවයට නොඑන සෙබළුන්ට ඉවත් වන්න පොදු සමා කාලයක්",
    "News Content": "(ඉන්දිකා  රාමනායක)නිවාඩු නොමැතිව සේවයට වාර්තා නොකර සිටින ත්‍රිවිධ හමුදා සමාජිකයන් හට හමුදා සේවයෙන්නීත්‍යානුකුලව ඉවත් වීම සඳහා  ආරක්ෂක අමාත්‍යාංශය  මාස 1 1/2 ක  පොදු  සමා කාලයක්  ප්‍රකාශයට පත් කර ඇත.නොවැම්බර් මස 15 දින සිට  දෙසැම්බර් 31 දින දක්වා   කාලය තුළ මෙම පොදු සමාකාලය ලබා දී ඇති බව  ආරක්ෂක අමාත්‍යාංශය පවසයි.මෙම පොදු සමා කාලය 2022.10.25 දින හෝ ඊට පෙර නිවාඩු නොමැතිව සේවයට වාර්තා නොකල අයවළුන් සඳහා පමණක් වලංගු වන අතර ඔවුන් වෙතින් අයවිය යුතු යම් මුදලක් වේ නම් නීත්‍යානුකුලව ඉවත් වීමට පෙර එම මුදල් ගෙවීමට කටයුතු කල යුතු බවද ආරක්ෂක අමාත්‍යංශය පවසයි.  ",
    "URL": "https://www.lankadeepa.lk/latest_news/නිවාඩු-නොදා-සේවයට-නොඑන-සෙබළුන්ට-ඉවත්-වන්න-පොදු-සමා-කාලයක්/1-622378",
    "Category": "latest_news"
}