{
    "Source": "www.lankadeepa.lk",
    "Timestamp": "2020 ජුලි මස 17",
    "Headline": "මහජන සෞඛ්‍ය පරීක්ෂකවරු රාජකාරීවලින් ඉවත්වෙති",
    "News Content": "  (තිලකරත්න දිසානායක)සිය සේවා කටයුතුවලින්  අද(17) සිට ඉවත්වූ බව මහජන සෞඛ්‍ය පරීක්ෂක සංගමයේ ගම්පහ දිස්ත්‍රික් ශාඛා සභාපති, පරිපාලන මහජන සෞඛ්‍ය පරීක්ෂක සමින්ද සමරදිවාකර මහතා පැවසීය.කොරෝනා රෝග තත්ත්වය පාලනය සම්බන්ධයෙන් නීතිමය බලතල ක්‍රියාත්මක කිරීම පිණිස බලයලත් නිලධාරීන් ලෙස මහජන සෞඛ්‍ය පරීක්ෂකවරුන් පත් නොකිරීමට විරෝධය පළ කරමින් අද පෙරවරු 12.30 සිට ඔවුහු සේවා කටයුතුවලින් ඉවත්වූහ.ගම්පහ දිස්ත්‍රික්කයේ  සෞඛ්‍ය වෛද්‍ය නිලධාරි කාර්යාලයන්හි කටයුතු කරන මහජන සෞඛ්‍ය පරීක්ෂකවරුන් 177 දෙනාද මේ සම්බන්ධයෙන් පැහැදිලි විසඳුමක් ලබාදෙන තෙක් කොරෝනා රෝග පාලන කටයුතුවලින් ඉවත්වූ බව සමරදිවාකර මහතා කීය.  ",
    "URL": "https://www.lankadeepa.lk/latest_news/මහජන-සෞඛ්‍ය-පරීක්ෂකවරු-රාජකාරීවලින්-ඉවත්වෙති/1-575629",
    "Category": "latest_news"
}