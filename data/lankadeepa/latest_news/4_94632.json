{
    "Source": "www.lankadeepa.lk",
    "Timestamp": "None  2014 දෙසැම්බර් මස 11",
    "Headline": "මහ කොටියාට කඩේ ගිය මන්ත්‍රීට දොස්",
    "News Content": "හිටපු කොටි නායක වේළුපිල්ලේ ප්‍රභාකරන් සැමරූ ඕස්ට්‍රේලියා පාර්ලිමේන්තු මන්ත්‍රීවරයකුට එරට පාර්ලිමේන්තුවේ සෙසු මන්ත්‍රීවරුන් විරෝධ දැක්වීමත් නිසා එරට පාර්ලිමේන්තුවේ දැඩි උණුසුම්කාරී වූ බව තානාපති ආරංචි කියයි.ඕස්ට්‍රේලියාවේ හරිත පක්ෂයේ සභික ලී රියාන් වේළුපිල්ලේ ප්‍රභාකරන සමරමින් ඉකුත්දා උත්සවයක් පැවැත්වීමට විරෝධය පළ කරමින් ලිබරල් පක්ෂ මන්ත්‍රීවරු විරෝධය දැක්වූහ.කෲර ත්‍රස්තවාදී නායකයකු සමරන සභිකයන් සිටින මෙම පාර්ලිමේන්තුව ගැන තම කනස්සල්ලට පත්වන බවත් ඕස්ට්‍රේලියා මන්ත්‍රීවරුන් අගය කළ යුත්තේ මනුෂ්‍යත්වය වෙනුවෙන් පෙනී සිටි පුද්ගලයන් මිස කෲරත්වය වෙනුවෙන් පෙනී සිටි ත්‍රස්ත නායකයන් නොවන බවත් ලිබරල් මන්ත්‍රී චොන් රැන්ඩල් පැවසීය.   ",
    "URL": "https://www.lankadeepa.lk/latest_news/මහ-කොටියාට-කඩේ-ගිය-මන්ත්‍රීට-දොස්/1-281803",
    "Category": "latest_news"
}