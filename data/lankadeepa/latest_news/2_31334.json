{
    "Source": "www.lankadeepa.lk",
    "Timestamp": "2021 මැයි මස 24",
    "Headline": "නීතිපති දප්පුල අගමැති හමුවේ",
    "News Content": "(සුජිත් හේවාජුලිගේ )නීතිපති ධූරයෙන් විශ්‍රාම යන ජනාධිපති නීතිඥ දප්පුල ද ලිවේරා මහතා අගමැති මහින්ද රාජපක්ෂ මහතා අරලියගහ මන්දිරයේදී අද (24) හමුවුණේය .අගමැතිවරයා ලිවේරා මහතාගේ විශ්‍රාම දිවියට සහ ඉදිරි කටයුතුවලට මෙහිදී සුබ පැතුම් එක් කළේය .තම සේවා කාලයේදි නඩු විශාල සංඛ්‍යාවක් සම්බන්ධයෙන් ඉදිරි කටයුතු කිරීමට තමාට හැකිවු බව දප්පුල ද ලිවේරා මහතා අගමැතිවරයාට පැවසුවේය .එසේම තීරණාත්මක නඩු කිහිපයකට අදාලව කටයුතු කිරීමට මෙන්ම තවත් අපරාධ නඩු සංඛ්‍යාවකට එම විමර්ශන සමග සම්බන්ධ වී උපදෙස් ලබාදීමට ද තමාට හැකි වූයේ යයි ඔහු වැඩිදුරටත් කීවේය .   ",
    "URL": "https://www.lankadeepa.lk/latest_news/නීතිපති-දප්පුල-අගමැති-හමුවේ/1-591158",
    "Category": "latest_news"
}