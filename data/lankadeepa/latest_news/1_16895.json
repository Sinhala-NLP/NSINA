{
    "Source": "www.lankadeepa.lk",
    "Timestamp": "2022 අප්‍රේල් මස 19",
    "Headline": "ජනපති ලේකම් නිවෙස අසල ටයර් පුළුස්සා විරෝධයක්",
    "News Content": "(යසන්ත ආරියසේන)හක්මන නගරයේ උද්ඝෝෂණයක නිරතවූ පිරිස ජනාධිපති ලේකම් ගාමිණි සෙනරත් මහතාගේ හක්මන කැබිලියපොල පිහිටි නිවස අසලට ගොස් විරෝධතාවයක නිරතවූහ.හක්මන නගරයට පිවිසෙන සියළුම මාර්ග ස්ථාන කිහිපයකින් වසාදමා උද්ඝෝෂණයේ නිරතවූ පිරිස බෙලිඅත්ත මාර්ගය ඔස්සේ ගමන් කර කැබිලියපොල පිහිටි ජනාධිපති ලේකම්වරයාගේ නිවස වන අලවත්ත වලව්වට ඇතුළුවිමට උත්සාහ කළ අතර පොලිසිය එම උත්සහාය වැළැක්වීමට කටයුතු කළේය.පසුව නිවස පිහිටි භූමියට ඇතුළු වන මාර්ගයේ ටයර් පුළුස්සමින් ජනාධිපතිවරයාට, අගමැතිවරයාට සහ ජනාධිපති ලේකම්වරයාට විරෝධය පලකරමින් සටන් පාඨ කියමින්  විරෝධය පලකළහ.  ",
    "URL": "https://www.lankadeepa.lk/news/ජනපති-ලේකම්-නිවෙස-අසල-ටයර්-පුළුස්සා-විරෝධයක්/101-611727",
    "Category": "latest_news"
}