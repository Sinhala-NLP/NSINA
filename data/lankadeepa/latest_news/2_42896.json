{
    "Source": "www.lankadeepa.lk",
    "Timestamp": "2020 ජනවාරි මස 19",
    "Headline": "අරාබියට එන්නැයි ජනපතිට ආරාධනා",
    "News Content": "(නාලක සංජීව දහනායක)එක්සත් අරාබි එමීර් රාජ්‍යයේ සංචාරයක් සඳහා පැමිණෙන ලෙසට එරට ඔටුන්න හිමි ෂේක් මොහොමඞ් බින් සයීඞ් අල් නහ්යන් කුමරු ජනාධිපති ගෝඨාභය රාජපක්‍ෂ මහතාට ආරධනා කර ඇති බව ජනාධිපති මාධ්‍ය අංශය සදහන් කරයි.එම ආරධනාව පිළිගනිමින් ජනාධිපතිවරයා සදහන් කර ඇත්තේ එම සංචාරය දෙරට අතර අදහස් හුවමාරුකර ගැනීමට හා පොදු අභිලාෂයන් පිළිබදව සාකච්ඡා කිරීමට මහඟු අවස්ථාවක් වනු ඇති බවය.ජනාධිපති ගෝඨාභය රාජපක්‍ෂ මහතා මෙරට ජනාධිපතිධූරයට පත්වීම සම්බන්ධයෙන් එක්සත් අරාබි එමීර් රාජ්‍යයේ ඔටුන්න හිමි කුමරුන් සිය සුභ පැතුම්ද ජනාධිපතිවරයාට පිරිනැමූ බවද එම නිවේදනයේ සදහන්වේ.     ",
    "URL": "https://www.lankadeepa.lk/news/අරාබියට-එන්නැයි-ජනපතිට-ආරාධනා/101-564418",
    "Category": "latest_news"
}