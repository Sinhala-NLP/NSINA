{
    "Source": "www.lankadeepa.lk",
    "Timestamp": "2022 නොවැම්බර් මස 23",
    "Headline": "රාමායනයට ජිවය දෙන්නේ භාරතයේ පිරිසක් එති",
    "News Content": "(ටී.කේ.ජී.කපිල)ඉන්දීය ජාතික සංචාරකයෝ පිරිසක් ඉපැරැණි පුරාවෘත්තයක් වන රාමායණය ග්‍රන්ථයේ සදහන් ස්ථාන නැරඹීම සදහා  අද දහවල් දිවයිනට පැමිණියහ .මෙම සංචාරකයන්ට නායකත්වය දේශ මන්ගයාර්කරසි මහතා විසින් හොඹවනු ලැබීය .මෙම ඉන්දීය සංචාරකයන් පිරිස රාමායණයේ සදහන් ස්ථානවලට අමතරව ශ්‍රී ලංකාවේ පිහිටි හින්දු ආගමික ස්ථාන ද නැරඹීමට නියමිතය .ඉදිරි මාස 06 ක කාළය තුළ මෙවැනි ඉන්දීය සංචාරකයන් 800 ක් පමණ පිරිසක් කණ්ඩායම් වශයෙන් ශ්‍රී ලංකාවේ මෙම ස්ථාන නැරඹීම සදහා පැමිණීමට නියමිත බැව් මෙම සංචාරක කටයුතු සංවිධායක කමිටුවේ ලිටෝන් ප්‍රනාන්දු මහතා පැවසීය .මෙම වැඩසටහන සංචාරක සහ ඉඩම් අමාත්‍ය හරීන් ප්‍රනාන්දු මහතාගේ මග පෙන්වීම මත සහ ශ්‍රී ලංකාව සහ ඉන්දියාව අතර සහයෝගිතාවය වර්ධනය කිරීම සදහා සංවිධානය කර තිබේ .  ",
    "URL": "https://www.lankadeepa.lk/news/රාමායනයට-ජිවය-දෙන්නේ-භාරතයේ-පිරිසක්-එති/101-624023",
    "Category": "latest_news"
}