{
    "Source": "www.lankadeepa.lk",
    "Timestamp": "2018 සැප්තැම්බර් මස 21",
    "Headline": "කෝටි හයකට  වාලම්පුරියක් විකුණන්න ගිය දෙදෙනකු අත්අඩංගුවට",
    "News Content": "(තරංග ගුණරත්න) කෝටි හයකට අලෙවි කිරීමට තිබූ බව කියන ටයිටන් වර්ගයේ වාලම්පුරියක් ඉතා රහසිගතව ළඟ තබාගෙන සිටි පුද්ගලයෙකු සහ හිමිනමක අද (21) මාතර දෙවිනුවර විහාරස්ථානය ආසන්නයෙදී කොක්මාදූව පොලිස් විශේෂ කාර්‍ය බලකා කඳවුරේ නිලධාරීන් විසින් අත්අඩංගුවට ගනු ලැබ තිබේ.දිගින් සෙන්ටිමීටර 39ක් , වට ප්‍රමාණය සෙන්ටිමීටර 46 සහ බරින්  කිලෝග්‍රෑම් 01.38 පමණ වන මෙය කෝටි හයක මුදලකට විදේශීය ජාතිකයකුට අලෙවිකිරීමට නියමිතව තිබූ බව පොලිසිය කළ මූලික පරික්ෂණ වලදී අනාවරණය වී ඇත.     ",
    "URL": "https://www.lankadeepa.lk/latest_news/කෝටි-හයකට--වාලම්පුරියක්-විකුණන්න-ගිය-දෙදෙනකු-අත්අඩංගුවට/1-537136",
    "Category": "latest_news"
}