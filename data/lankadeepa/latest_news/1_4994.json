{
    "Source": "www.lankadeepa.lk",
    "Timestamp": "2023 මැයි මස 26",
    "Headline": "සිසුවියන් කෙළෙසූ කළුතර ටියුෂන් ගුරා යළි රිමාන්ඩ්",
    "News Content": "(සුමිත් පොතුපිටිය)කළුතර ප්‍රදේශයේ උපකාරක පංති වලට සහභාගීවූ සිසුවියන් පිරිසකට ලිංගික අතවර කිරීම සම්බන්දයෙන් චෝදනා එල්ලවී දැනට රිමාන්ඩ් බන්ධනාගාර ගතකර සිටින සැකකරු අධිකරණයට ඉදිරිපත් කිරීමෙන් පසු ලබන ජුනි 9 දා දක්වා යළි රිමාන්ඩ් බන්ධනාගාර ගතකරන  ලෙස  කළුතර ප්‍රධාන මහේස්ත්‍රාත්  නීතා හේමාලී හාල්පාන්දෙනිය මහත්මිය අද (26) නියෝග කලාය.කළුතර උතුර,  සුභසාධක  මාවතේ  පදිංචි  විදානආරච්චි සංක තිවංක ජයවික්‍රම නැමැති  30 හැවරිදි අයකු මෙසේ  රිමාන්ඩ් බන්ධනාගාර ගත කළේය.කළුතර උතුර ප්‍රදේශයේ  උගන්වන උපකාරක පංතියක් පවත්වන , සැකකරු දැරියන් පිරිසකට ලිංගික අතවර කිරීම සම්බන්දයෙන් චෝදනා එල්ලවී අද දක්වා රිමාන්ඩ් බන්ධනාගාර ගතකර තිබූණි.  සැකකරු භාවිතා කල ජංගම දුරකථනය සහ ලැප්ටොප් යන්ත්‍රය මෙතෙක් පොලිසිය වෙත භාරදී නොමැති බවත්, බන්ධනාගාරයට ගොස් ප්‍රකාශ සටහන් කරගැනීමට අවසර ලබාදෙන ලෙසත් පොලිසිය අධිකරණයෙන් ඉල්ලා සිටියේය.  ",
    "URL": "https://www.lankadeepa.lk/news/සිසුවියන්-කෙළෙසූ-කළුතර-ටියුෂන්-ගුරා-යළි-රිමාන්ඩ්/101-633805",
    "Category": "latest_news"
}