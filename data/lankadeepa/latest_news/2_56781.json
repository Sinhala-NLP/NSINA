{
    "Source": "www.lankadeepa.lk",
    "Timestamp": "2018 මැයි මස 31",
    "Headline": "පෑනක් වැනි ගිනි අවියක් සමඟ පොකුණුවිට ‘කන්ගැට්ටා’ අත්අඩංගුවට",
    "News Content": "   බිමල් ශ්‍යාමන් ජයසිංහ පෑනක් ආකාරයෙන් සකසන ලද විදේශයක නිෂ්පාදිත ගිනි අවියක් උණ්ඩ පහක් හා මන්නා පිහි දෙකක් සමඟ මත්පැන් ජාවාරම්කරුවකු වන පොකුණුවිට කන්ගැට්ටා අත්අඩංගුවට ගත් බව පානදුර කොට්ඨාස  නීතිය බල ගැන්වීමේ ඒකකය කියයි.මෙම පුද්ගලයා කුඩා අවියක් නිරතුරුවම ඉනෙහි සඟවා සිටින බවට පානදුර කොට්ටාස නීතිය බල ගැන්වීමේ ඒකකයේ පොලිස් කොස්තාපල්වරයකුට ලද තොරතුරකට අනුව සැකකරු පොකුණුවිට දී අත්අඩංගුවට ගත් බව පොලිස් නිලධරයකු පැවසිය.ඔහුගෙන් කළ ප්‍රශ්න කිරිමේ දී පදිංචි පොකුණුවිට කරන්වල නිවස පරික්ෂා කිරිමේ දී මන්නා පිහි දෙකක් ද සොයා ගැනීමට හැකි වු බව එම නිලධරයා වැඩිදුරටත් කීය.  ",
    "URL": "https://www.lankadeepa.lk/latest_news/පෑනක්-වැනි-ගිනි-අවියක්-සමඟ-පොකුණුවිට-‘කන්ගැට්ටා’-අත්අඩංගුවට/1-530075",
    "Category": "latest_news"
}