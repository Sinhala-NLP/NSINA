{
    "Source": "www.lankadeepa.lk",
    "Timestamp": "2019 පෙබරවාරි මස 18",
    "Headline": "නවම් පෙරහර හේතුවෙන් මාර්ග කිහිපයක ගමනා ගමනය සීමා කෙරේ",
    "News Content": "කොළඹ හුණුපිටිය ගංගාරම  විහාරස්ථානයේ නවම් මහ පෙරහර හේතුවෙන් අද (18) සහ හෙට ( 19)  සවස 7 සිට  මාර්ග කිහිපයක වාහන ගමනාගමනය සීමා කෙරෙන බව පොලීසිය කියයි. ජේම්ස් පීරිස් මාවත, කොම්පඤ්ඥවීදිය සහ පිත්තල හන්දිය දක්වා  මෙලෙස වාහන ගමනාගමනය සීමා කෙරේ. නවම් මහා පෙරහර අද (18) හා හෙට (19) දෙදින වීථි සංචාරය කෙරේ.   කොළඹ  හුණුපිටියේ ගංගාරාමාධිපති කොළඹ නව කෝරළේ ප්‍රධාන සංඝනායක ගල්බොඩ ශ්‍රී ඤාණිස්සර නාහිමියන්ගේ අනුශාසනා පරිදි ගංගාරාම නවම් මහා පෙරහර 41 වැනි වරට  මෙවර සංවිධානය කර තිබේ. (36698)   ",
    "URL": "https://www.lankadeepa.lk/latest_news/නවම්-පෙරහර-හේතුවෙන්-මාර්ග-කිහිපයක-ගමනා-ගමනය-සීමා-කෙරේ/1-545936",
    "Category": "latest_news"
}