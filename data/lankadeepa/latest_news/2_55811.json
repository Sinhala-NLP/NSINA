{
    "Source": "www.lankadeepa.lk",
    "Timestamp": "2018 ජුලි මස 04",
    "Headline": "හමුදා කඳවුරු ඉවත් කළේ විජයකලාගේ ප්‍රකාශය නිසාද‘යි සේරුවිල නාහිමියෝ විමසති",
    "News Content": "අමදෝරු අමරජීව මේ මස අවසන් වන විට උතුරු නැගෙනහිර ප්‍රදේශවල හමුදා කඳවුරු 33ක් ඉවත් කිරිමට සුදානම් වන බවත් රාජ්‍ය ඇමැතිනිය විජයකලා සිදුකර ඇති ප්‍රකාශය හා කඳවුරු ඉවත් කිරිම අතර සම්බන්ධතාවයක් පවතින බවට සැකයක් මතුවන්නේ යැයි සේරුවිල සංඝ සභාවේ සභාපති සේරුවිල මංගල රජමහා විහාරාධිපති මුංහේනේ මෙත්තාරාම  අමරපුර කල්‍යාණවංශ මහා නිකායේ  නැගෙනහිර තමන්කඩුව දෙපළාතේ ප්‍රධාන සංඝනායක හිමියෝ නිවේදනයක් නිකුත්කරමින් පැවසිය. එල්.ටි.ටි.ඊ සංවිධායන ඇති කිරිමේ  කිරිමේ අවශ්‍යතාවය රාජ්‍ය ඇමැතිනිය පෙන්වා දෙන අතරේ රාජ්‍ය හමුදා කඳවුරු  33 ක් ඉවත් කිරිම තුළින් එයට පසුබිම සකස් කර දෙන බවට සැකයක් පවතින බව පෙනී යන්නේ යැයි  සංඝ නායක හිමියෝ පැවසුහ.නිවේදනයෙන් තවදුරටත් අදහස් දැක්වු ඒ හිමියෝ උතුරු නැගෙනහිර පළාත් දැනට ඇති විහාරස්ථාන 50කට පමණ දානය සපයන්නේ මේ කඳවුරුයි. මේවා ඉවත් කිරිම තුළින් විහාරස්ථානවල හිමිවරුන්ට දානය නැතිවීම පමණක් නොවෙයි ප්‍රදේශයේ ආරක්ෂාවත් අනතුරට වැටෙනවා. ඒ නිසා මේ හමුදා කඳවුරු 30 වැනි දාට ඉවත් කිරිමේ සැලසුම හකුලා ගන්නා ලෙස ජනාධිපතිවරයාට දැනුම් දුන්නා. ඒවගේම විජයකලා රාජ්‍ය ඇමැතිනියගේ ප්‍රකාශය දැඩි ලෙස හෙළා දකිනවා. මේ ප්‍රකාශය සැලසුම් සහගතව කළ ප්‍රකාශයක් නිසා මේ ඇමැතිනියට එරෙහිව දැඩි ක්‍රියාමාර්ග ගතයුතු යැයි කීය.  ",
    "URL": "https://www.lankadeepa.lk/latest_news/හමුදා-කඳවුරු-ඉවත්-කළේ-විජයකලාගේ-ප්‍රකාශය-නිසාද‘යි-සේරුවිල-නාහිමියෝ-විමසති/1-532085",
    "Category": "latest_news"
}