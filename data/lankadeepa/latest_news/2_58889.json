{
    "Source": "www.lankadeepa.lk",
    "Timestamp": "2018 මාර්තු මස 11",
    "Headline": "බ්‍රිතාන්‍ය තරුණිය අපයෝජනය කළ ලක් තරුණයා හිරේ",
    "News Content": "  (තිළිණි ද සිල්වා)  බි‍්‍රතාන්‍ය තරුණියක බියවද්දවා අපයෝජනය කිරීමේ චෝදනාවට වරදකරු වූ ලාංකික සිසුවෙකුට  වසර 12 ක සිරදඬුවමක් නියම කිරීමට බි‍්‍රතාන්‍යයේ මැන්චෙස්ටර් අධිකරණය තීන්දු කර ඇතැයි එරට පළවන මැන්චෙස්ටර් ඊවිනින්ග් නිව්ස් වෙබ් අඩවිය අද (11)වාර්තා කර ඇත. එම සිර දඬුවම් අවසන් වූ වහාම චූදිත ලාංකික සිසුවා එරටින්   පිටුවහල් කිරීමටද අධිකරණය තීන්දු කර ඇත. මෙලෙස සිරදඬුවම් නියම වූයේ බි‍්‍රතාන්‍යයේ උසස් අධ්‍යාපනය හැදෑරීම සඳහා ගොස් සිටි 25 හැවිරිදි ලාංකික සිසුවෙකුටය.       මෙම සිසුවා අත්අඩංගුවට පත්වූයේ 2016 වසරේ නොවැම්බර් මාසයේදීය. චූදිතයා  තමන්ට අමානුෂීක ලෙස රූපවාහිනී යන්ත‍්‍රයකින් පහරදී ,ලේ වැගිරෙන තුවාල සිදුකර ඉන්පසුව ඒවා තමා විසින් පිරිසිදු කර ගන්නා ආකාරය වීඩියෝ කිරීමේ ආසාවකින් පසුවූ බවද, ඔහුගේ වදයෙන් බේරීමට බැරිම තැන තමන් චූදිතයා ගෙන් පළාවිත් පොලීසියට පැමිණිළි කළ බව ද තරුණිය කියා තිබිණි.  ",
    "URL": "https://www.lankadeepa.lk/latest_news/බ්‍රිතාන්‍ය-තරුණිය-අපයෝජනය-කළ-ලක්-තරුණයා-හිරේ/1-525464",
    "Category": "latest_news"
}