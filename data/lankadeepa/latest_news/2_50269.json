{
    "Source": "www.lankadeepa.lk",
    "Timestamp": "2019 පෙබරවාරි මස 18",
    "Headline": "සැකකරුට ඇප දී යළි රිමාන්ඩ් කරයි",
    "News Content": "(නිමන්ති රණසිංහ) තීරු බදු වංචා කරමින්   ටොන්  12 ක බීඩී කොළ කන්ටේනරයක් නීතී විරෝධි ලෙස  මෙරටට ගෙන්වා එය  රේගුවෙන් නිදහස්  කර ගත්තැයි කියන සිද්ධිය සම්බන්ධයෙන් අත්අඩංගුවට  ගෙන අධිකරණයට ඉදිරිපත් කිරීමෙන් පසුව ඇප හිමි වු  සැකකරු ලබන 25 වැනිදා තෙක් යළිත් රක්ෂිත බන්ධනාගාර ගත කරන ලෙස  කොළඹ අතිරේක  මහෙස්ත්‍රාත් ලෝචනා අබේවික්‍රම මහත්මිය අද (18) නියෝග කළාය.පසුගිය  සිකුරාදා (16 )  වැනිදා මෙම පුද්ගලයාට ඇප ලබා දී තිබුණද එය එසේ   සිදු වුයේ   ප්‍රමාද දෝෂයක්  බැවින්  එය නිවැරදි කරමින් රේගු ආඥා පනත සැලකිල්ලට ගෙන  සැකකරු යළි රක්ෂිත බන්ධනාගාරගත කරන බවත්  මහෙස්ත්‍රාත්වරිය අද  පැවසුවාය.තීරුබදු වංචා කරමින් රුසියානු මිලියන 40 ක  රේගු බදු වංචා කළැයි ඔහුට විරුද්ධව  ඇති චෝදනාව වේ.මෙම සැකකරුට ඇප ලබා දීමට මෙම අධිකරණයේ බලයක් නැති බැවින් එය මහාධිකරණයේ සුවිශේෂි කරුණු මත  ඇප  ලබා දිය යුතුව ඇතැයිද මහෙස්ත්‍රාත්වරිය දැනුම් දුන්නාය. නූර්දින්  රසාලි  අහමඩ් නැමැත්තෙකු මෙලස යළි රක්ෂිත බන්ධනාගාර ගත කෙරිණි.  ",
    "URL": "https://www.lankadeepa.lk/latest_news/සැකකරුට-ඇප-දී-යළි-රිමාන්ඩ්-කරයි/1-545931",
    "Category": "latest_news"
}