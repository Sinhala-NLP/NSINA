{
    "Source": "www.lankadeepa.lk",
    "Timestamp": "2020 දෙසැම්බර් මස 24",
    "Headline": "හයිලෙවල් - ලෝලෙවල් මාර්ගවල පෞද්ගලික බස් රථ කලුඅග්ගල දක්වා පමණයි",
    "News Content": "(ශාන්ත ප්‍රදීප් කුමාර කුලරත්න)අවිස්සාවේල්ල සහ කොස්ගම පොලිස් බල ප්‍රදේශ හුදකලා කිරීම හේතුවෙන්  කොළඹ සිට  අවිස්සාවේල්ල දක්වා ධාවනය වන සියලු ම පෞද්ගලික බස්රථ කලුඅග්ගල දක්වා පමණක්  ධාවනය කිරීමට පියවර ගෙන ඇතැයි  බස්නාහිර පළාත් මාර්ගස්ථ මගී ප්‍රවාහන අධිකාරිය සභාපති ප්‍රසන්න සංජීව මහතා පැවසීය.ඒ අනුව මාර්ග අංක (122) හයිලෙවල් මාර්ගය හරහා පිටකොටුව හා මහරගම  සිට අවිස්සාවේල්ල දක්වා ධාවනය වන බස් රථ  හා මාර්ග අංක 1/3 ලෝලෙවල්  මාර්ගය හරහා පිටකොටුවේ සිට අවිස්සාවේල්ල දක්වා ධාවනය වන  බස් රථ කළුඅග්ගල බස් නැවතුම්පළ දක්වා  ධාවනය කිරීමට පියවර ගෙන ඇතැයි පැවසයි.එසේම මාර්ග අංක 239/2  පාදුක්ක සිට අවිස්සාවේල්ල දක්වා ධාවනය වන බස් රථවල ගමනාන්තය ද කළුඅග්ගල බස් නැවතුම්පළ දක්වා පමණක් ධාවනය  වන බවත් මෙම පියවර හෙට(25)දා සිට ක්‍රියාත්මක වන  බවත් සභාපති ප්‍රසන්න සංජීව මහතා වැඩිදුරටත් පැවසීය.  ",
    "URL": "https://www.lankadeepa.lk/news/හයිලෙවල්---ලෝලෙවල්-මාර්ගවල-පෞද්ගලික-බස්-රථ-කලුඅග්ගල-දක්වා-පමණයි/101-583790",
    "Category": "latest_news"
}