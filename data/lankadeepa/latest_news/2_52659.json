{
    "Source": "www.lankadeepa.lk",
    "Timestamp": "2018 ඔක්තෝබර් මස 23",
    "Headline": "මින්නේරිය-හබරණ ප්‍රධාන මාර්ගයේ කොටස් ගිලා බසී",
    "News Content": "චාපා මධුභාෂිණී පැවති අධික වර්ෂාවත් සමඟ මින්නේරිය හබරණ ප්‍රධාන මාර්ගයේ 7 කණුව දේවාලය ආසන්නයේ රිලා වංගුව ප්‍රදේශයේ මීටර 25 පමණ කොටසක් ගිලා බැස තිබේ.මෙම රිලා වංගුව ප්‍රදේශයේ මාර්ගය ගිලා බැසීමත් සමඟ මාර්ගයේ එක් මංතීරුවක පමණක් ධාවන කටයුතු සිදුවන අතර ඒ හේතුවෙන් මාර්ග ධාවන කටයුතුවලට බාධා එල්ල වී ඇත.මාර්ගයේ ගිලා බැසීමට ලක්වූ කොටස ප්‍රතිසංස්කරණය කිරීම සඳහා මාර්ග සංවර්ධන අධිකාරියේ නිලධරයෝ අද (23) උදෑසන එම ස්ථානය නිරීක්ෂණය කිරීමට පැමිණ සිටියහ.  ",
    "URL": "https://www.lankadeepa.lk/news/මින්නේරිය-හබරණ-ප්‍රධාන-මාර්ගයේ-කොටස්-ගිලා-බසී/101-538997",
    "Category": "latest_news"
}