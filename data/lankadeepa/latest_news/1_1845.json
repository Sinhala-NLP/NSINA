{
    "Source": "www.lankadeepa.lk",
    "Timestamp": "2023 අගෝස්තු මස 22",
    "Headline": "ආර්.එම්.වී වාහන වංචාව සී.අයි.ඩීයට",
    "News Content": "(ඉන්දිකා රාමනායක)මෝටර් රථ ප්‍රවාහන දෙපාර්තමේන්තුවේ ලියා පදිංචි වාහන අංක හිමියන්ගේ  නියම නම් දත්ත පද්ධතියෙන් වංචනික ලෙස ඉවත් කර ,ඒ වෙනුවෙන් වෙනත් පුද්ගලයන්ගේ නම් ඇතුළත් කර ඇති බව කියන සිද්ධියේ විමර්ශන අපරාද පරීක්ෂණ දෙපාර්තමේන්තුවට භාර දී පොලිස් ඇතැයි පොලිස් මූලස්ථානය පවසයි.පොලිස්පති සී ඩී වික්‍රමරත්න මහතාගේ නියමයෙන් එම විමර්ශන අපරාධ පරීක්ෂණ දෙපාර්තමේන්තුවට භාර දී ඇතැයිද පොලිස් ආරංචි මාර්ග පවසයි.මෙම වංචාව සම්බන්ධයෙන් පානදුර වලාන දූෂණ මර්ධන ප්‍රහාරක ඒකකය විමර්ශන ආරම්භ කර මොටර් රථ ප්‍රවාහන දෙපාර්තමේන්තුවේ පරිගණක අංශයේ සේවකයන් දෙදෙනකු පසුගිය දා අත්අඩංගුවට ගෙන තිබුණි.ධාවයෙන් ඉවත් කරන වාහන අංක වලට නියම හිමිකරුවන්ගේ නම් ඉවත් කර වෙනත් පුද්ගලයන්ගේ නම් ඇතුළත් කිරීමෙන් කාලයක සිට එහි සේවකයන් පිරිසක් විසින් මෙම වංචාව සිදුකර ඇති බවද පොලිසිය තොරතුරු හෙළි කර ගෙන තිබුණි.ශ්‍රි ලංකාවේ ධාවනය වන වාහන 430 ට අධික ප්‍රමාණයක අයිතිකරුවන් වශයෙන් මොටර් රථ දෙපාර්තමේන්තුවේ ලියාපදිංචි වී ඇත්තේ ව්‍යාජ පුද්ගලයන්ගේ නම් බවට අනාවරණය වී ඇතැයි ද පොලිසිය කියයි.   ",
    "URL": "https://www.lankadeepa.lk/latest_news/ආර්-එම්-වී-වාහන-වංචාව-සී-අයි-ඩීයට/1-638592",
    "Category": "latest_news"
}