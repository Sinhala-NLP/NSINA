{
    "Source": "www.lankadeepa.lk",
    "Timestamp": "2018 අගෝස්තු මස 05",
    "Headline": "විගණන කොමිසම අගෝස්තු 1 වැනි දා සිට බලගැන්වෙයි",
    "News Content": " ශිරාන් රණසිංහ                                            වසර තුනක පමණ කාලයක් තිස්සේ ප්‍රමාද වු විගණන කොමිසම අගෝස්තු 1 වැනි දා සිට බලගැන්වී ඇත.පාර්ලිමේන්තුවේ දී සම්මත වු  විගණන පනතට කතානායකවරයා අත්සන් කළ පසු ජනාධිපතිවරයාගේ අනුමැතිය ද ඊට ලැබී තිබේ.ඒ අනුව ජුලි 26 වැනි දා නිකුත් කළ ගැසට් නිවේදනයට ප්‍රකාරව අගෝස්තු 1 වැනි දා සිට විගණන කොමිසම බලගැන්වෙන බව විගණන දෙපාර්තමේන්තු නිලධාරියෙක් පැවසීය.මේ වන විට රජයේ විගණාකාධිපති ගාමිණි විජේසිංහ මහතා විදේශ සංචාරයක නිරතව සිටින අතර  ඒ මහතා පැමිණි විගස කතානායක කරු ජයසුරිය මහතා ඉදිරියේ විගණන කොමසාරිස් ලෙස දිවුරුම් දීමට නියමිතය.  ",
    "URL": "https://www.lankadeepa.lk/latest_news/විගණන-කොමිසම-අගෝස්තු-1-වැනි-දා-සිට-බලගැන්වෙයි/1-533975",
    "Category": "latest_news"
}