{
    "Source": "www.lankadeepa.lk",
    "Timestamp": "2018 අප්‍රේල් මස 04",
    "Headline": "කුප්පි ලාම්පුව පෙරළි කාන්තාවක්  මරුට",
    "News Content": "                        (රොමේෂ් මධුෂංඛ)කුප්පි ලාම්පුව ඇගට පෙරළීමෙන් ඇඳුම්වලට ගිනි ඇවිළි යාපනයේ ආනේකෝට්ටේ ප්‍රදේශයේ අවුරුදු 76 ක කාන්තාවක් බරපතල තුවාල ලබා යාපනය  රෝහලට ඇතුළත් කිරිමෙන් පසු මිය ගිය බව පොලිසිය පවසයි.මියගිය කාන්තාව අලුයම ආහාර පිසිමින් සිටියදී ළිපේ තබන ලද ව්‍යංජනයක් බැලීමට රාක්කයක තිබූ කුප්පි ලාම්පුව ගැනීමට උත්සහ කළ අවස්ථාවේදී ඇයගේ ඇගට කුප්පි ලාම්පුව පෙරළීමෙන් ලාම්පුවේ තිබූ භූමිතෙල් සිරුරට වැටීම නිසා සිරුරට ගිනි ඇවිලී තිබේ. මෙලෙස මිය ගොස් ඇත්තේ පොන්නම්බලම් සකුන්තලා දේවී නැමති 76 හැවිරිදි කාන්තාවකි.  ",
    "URL": "https://www.lankadeepa.lk/latest_news/කුප්පි-ලාම්පුව-පෙරළි-කාන්තාවක්--මරුට/1-526862",
    "Category": "latest_news"
}