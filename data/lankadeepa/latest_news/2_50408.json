{
    "Source": "www.lankadeepa.lk",
    "Timestamp": "2019 පෙබරවාරි මස 10",
    "Headline": "විස දුමක් ආඝ්‍රණය වී ලැඟුම්හල් හිමිකරු මරුට",
    "News Content": "( ඩී.කේ.රත්න )හපුතලේ ඉදල්ගස්හින්න ප‍්‍රදේශයේ ලැගුම්හලක අද (10) ඇතිවූ හදිසි විස දුම් තත්වයක් හේතුවෙන් පුද්ගලයකු මියගොස් තවත් දෙදෙනෙකු අසාධ්‍ය තත්වයෙන් දියතලාව මූලික රෝහලට ඇතුළත් කර ඇතැයි හපුතලේ පොලීසිය පවසයි.හපුතලේ ඉදල්ගස්හින්න ලැගුම්හලේ හිමිකරු වන 60 හැවිරිදි  ලෝගනාදන් බාලචන්ද්‍ර නැමත්තා මෙලෙස මිය ගොස් ඇත.මෙම අවන්හලේ නතරවී සිටි සංචාරක පිරිසකට ආහාරය සඳහා මස් පුළුස්සා  පිළියෙළ කරදී  සීතල නිසා එම උදුන නිදන කාමරයේ තබා නිදාගෙන සිටියදී කිසියම් දුමක් ආඝ්‍රණය වීමෙන් තංගමලේ ප‍්‍රාදේශීය රෝහලට ඇතුළත් කර තිබේ.සිද්ධිය සම්බන්ධයෙන් හපුතලේ පොලිසිය පරීක්ෂණ පවත්වයි.  ",
    "URL": "https://www.lankadeepa.lk/latest_news/විස-දුමක්-ආඝ්‍රණය-වී-ලැඟුම්හල්-හිමිකරු-මරුට/1-545443",
    "Category": "latest_news"
}