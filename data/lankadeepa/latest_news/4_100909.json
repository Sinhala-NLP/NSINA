{
    "Source": "www.lankadeepa.lk",
    "Timestamp": "None  2013 නොවැම්බර් මස 15",
    "Headline": "නෙළුම් පොකුණ තවත් ලස්සන වෙයි",
    "News Content": "සම්ප්‍රදායික සුදු ජාතික ඇඳුමෙන් හා කුරහන් සාටකයෙන් සැරසී, ශිරන්ති රාජපක්ෂ ආර්යාව ද සමග මහින්ද රාජපක්ෂ ජනපති අද පෙරවරු 9.15ට නෙළුම් පොකුණට පිවිසි අවස්ථාවේ දි මු ජයරත්න අගමැති විසින් පිළිගැනිණි.පොදුරාජ්‍ය මණ්ඩලීය මහ ලේකම් කමලේශ් ෂර්මා ඊළඟට පැමිණියේය.විදේශ නායකයෝ ද පිළිවෙළින් එන්නට වූහ. රතුපලස මත දී ජනපති ඔවුන් පිළිගත්තේය.නෙළුම් මලක හැඩය ගත් නෙළුම් පොකුණ මහින්ද රාජපක්ෂ රඟහල පොදු රාජ්‍ය මණ්ඩලීය රටවල් 53 ක කොඩි වලින් සරසා තිබිණි.ශ්‍රී ලංකාවේ කලාව, සංස්කෘතිය හා දේශීය උරුමය විදහා දක්වන අංගෝපාංගවලින් රඟහල පෙදෙස මනස්කාන්ත විය.සෞම්‍ය කාලගුණයක් ද පැවතියේය.සියලු ආරාධිතයන් පැමිණි පසු පෙරවරු 10.15ට පමණ සමුළුව විවෘත වීමට නියමිතය. ",
    "URL": "https://www.lankadeepa.lk/latest_news/නෙළුම්-පොකුණ-තවත්-ලස්සන-වෙයි/1-185712",
    "Category": "latest_news"
}