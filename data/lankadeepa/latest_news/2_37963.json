{
    "Source": "www.lankadeepa.lk",
    "Timestamp": "2020 ජුනි මස 11",
    "Headline": "බොල්ගොඩ ගඟට වැටුණු මෝටර් රථයේ සිටි කාන්තාව මරුට",
    "News Content": " (බිමල් ෂ්‍යාමන් ජයසිංහ )පානදුර හිරණ බොල්ගොඩ ගග අසල නතර කර තිබූ මෝටර් රථයක් බොල්ගොඩ ගගට වැටී කාන්තාවක් මියගොස් ඇතැයි පානදුර දකුණ පොලිසිය කියයි .මියගොස් ඇත්තේ පානදුර ගල්තුඩේ පදිංචි 28 හැවිරිදි කාන්තාවකි.මෝටර් රථයේ සිටි පිරිමි පුද්ගලයා පොලිසිය මගින් අත්අඩංගුවට ගෙන ඇත .මියගිය කාන්තාව කලුතර උතුර ප්‍රදේශයේ 43 හැවිරිදි පුද්ගලයෙකු හා මෝටර් රථය තුළ කතා බස් කරමින් සිටිය දී එකවරම මෝටර් රථය බොල්ගොඩ ගගට වැටී ඇතැයි පොලිසිය කියයි .ප්‍රදේශවාසීන් විසින් දැඩි පරිශ්‍රමයක් දරා පිරිමි පුද්ගලයා බේරා ගත්ත ද කාන්තාව ගොඩ ගැනිමට පැයකට ආසන්න කාලයක් ගත වී තිබූ බව පොලිසිය සදහන් කරයි .පානදුර රෝහලට රැගෙන යන විටත් කාන්තාව මියගොස් තිබිණි .  ",
    "URL": "https://www.lankadeepa.lk/news/බොල්ගොඩ-ගඟට-වැටුණු-මෝටර්-රථයේ-සිටි-කාන්තාව-මරුට/101-573560",
    "Category": "latest_news"
}