{
    "Source": "www.lankadeepa.lk",
    "Timestamp": "2019 අප්‍රේල් මස 04",
    "Headline": "ශෂි වීරවංශගේ නඩු විභාගය කල් යයි",
    "News Content": "(නිමන්ති රණසිංහ)ශෂී වීරවංශ මහත්මියට අදළ නඩු දෙකෙහි වැඩිදුර විභාගය ලබන අපේ‍්‍රල් මස 25 වැනිදා තෙක් කල් තැබීමට කොළඹ ප‍්‍රධාන මහෙස්ත‍්‍රාත් ලංකා ජයරත්න මෙනෙවිය අද (04) නියෝග කළාය.ආගමන විගමන දෙපාර්තමේන්තුව වෙත ව්‍යාජ තොරතුරු ඉදිරිපත් කරමින් රාජ්‍ය තාන්ති‍්‍රක ගුවන් ගමන් බලපත‍්‍රයක් සකස්කළ බවට ඇයට චෝදනා එල්ලවී තිබේ.මෙම සිද්ධියට අදාළ පැමිණීල්ලේ සාක්ෂිකරුවකු වූ ජනතා විමුක්ති පෙරමුණේ ප‍්‍රධාන ලේකම් ටිල්වින් සිල්වා මහතා අද (04) අධිකරණය හමුවෙ පෙනී සිටිමින් සාක්ෂි ලබා දෙනු ලැබිය. එමෙන්ම, ඉදිරි දිනයේදී පැමිණීල්ලේ සාක්ෂි ලබා දිම සදහා ලබන 25 වැනිදා අධිකරණයේ පෙනී සිටින ලෙසට රජයේ අත්අකුරු පරීක්ෂකවරයා වෙත අධිකරණයෙන් සිතාසි නිකුත් විණී.මෙම සිද්ධියට අදාළව රහස් පොලිසිය මගින් අත්අඩංගුවට ගෙන රක්ෂිත බන්ධනාගාර ගත කිරීමෙන් පසු ඇප ලැබ සිටි අංක 74, ජේ, මංගල මාවත, හෝකන්දර පදිංචි රණසිංහ රන්දුනු මුදියන්සේලාගේ ශීර්ෂා උදයන්ති මහත්මිය අද (04)  අධිකරණයේ පෙනී සිටියාය.  ",
    "URL": "https://www.lankadeepa.lk/latest_news/ශෂි-වීරවංශගේ-නඩු-විභාගය-කල්-යයි/1-548339",
    "Category": "latest_news"
}