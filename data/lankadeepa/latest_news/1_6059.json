{
    "Source": "www.lankadeepa.lk",
    "Timestamp": "2023 පෙබරවාරි මස 13",
    "Headline": "ආගමන විගමන පරිගණක පද්ධතිය බිඳවැටේ",
    "News Content": "(යොහාන් භාසුර)ආගමන විගමන දෙපාර්තමේන්තුවේ පරිගණක මෙහෙයුම් පද්ධතියේ තාක්ෂණික දෝෂයක් හේතුවෙන් විදේශ ගමන් බලපත්‍ර නිකුත් කිරීම අද (13) පස්වරුවේ අත්හිටුවීමට සිදුවූ බවත් එම පද්ධතිය මේ වන විට යථා තත්වයට පත්කරමින් සිටින බවත් ආගමන විගමන දෙපාර්තමේන්තුව පැවසීය.රටපුරා ආගමන විගමන දෙපාර්තමේන්තු කාර්යාලවලින් විදෙස් ගමන් බලපත්‍ර නිකුත් කිරීම ඒ හේතුවෙන් අත්හිටුවූ බවත් අද දිනයේ එක්දින සේවයෙන් විදේශ ගමන් බලපත්‍ර අයදුම් කළ පුද්ගලයන්ට ස්පීඩ් පෝස්ට් හරහා යොමුකිරීමට කටයුතු කරන බවත් එම දෙපාර්තමේන්තුවේ උසස් නිලධාරියෙක් පැවසීය.  ",
    "URL": "https://www.lankadeepa.lk/latest_news/ආගමන-විගමන-පරිගණක-පද්ධතිය-බිඳවැටේ/1-628561",
    "Category": "latest_news"
}