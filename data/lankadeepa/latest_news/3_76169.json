{
    "Source": "www.lankadeepa.lk",
    "Timestamp": "None  2016 මැයි මස 16",
    "Headline": "රෝසිගේ පෙත්සම විසිවේ",
    "News Content": "පසුගිය පාර්ලිමේන්තු මැතිවරණයේදී කොළඹ දිස්ත්‍රික්කයට එක්සත් ජාතික පක්ෂයෙන් තරග කළ සියලු අපේක්ෂකයන්ගේ මනාප ඡන්ද යළි ගණන් කරන ලෙස ඉල්ලමින් හිටපු ඇමැතිනි රෝසි සේනානායක මහත්මිය ගොලු කළ මූලික අයිතිවාසිකම් පෙත්සම ශ්‍රේෂ්ඨාධිකරණය විභාගයට නොගෙනම අද ප්‍රතික්ෂේප කළේය.මනාප ඡන්ද ගණනය කිරීමේදී කිසිදු අක්‍රමිකතාවක් හෝ දූෂණයක් සිදුවී නැතැයි සියලු ඡන්ද පොළ නියෝජිතයන් පිළිගෙන තිබෙන බවත්, ඒ බව තහවුරු කිරීමට ඔවුන් විසින් දිවුරුම් ප්‍රකාශ ඉදිරිපත් කරනු ලැබ ඇති බවත් නීතිපතිවරයා සහ වගඋත්තරකරුවන් වෙනුවෙන් පෙනී සිටි නීතීඥවරු අධිකරණයට දැන්වූහ. ",
    "URL": "https://www.lankadeepa.lk/latest_news/රෝසිගේ-පෙත්සම-විසිවේ/1-416350",
    "Category": "latest_news"
}