{
    "Source": "www.lankadeepa.lk",
    "Timestamp": "2022 ඔක්තෝබර් මස 21",
    "Headline": "සබරගමු සරසවි සිසුවා නිදි ඇඳේම මියයයි",
    "News Content": "(පුෂ්පකුමාර ජයරත්න සහ අජිත්ලාල් ශාන්තඋදය )සබරගමුව විශ්ව විද්‍යාලයේ ක්‍රීඩා විද්‍යව හා ශාරිරික අධ්‍යාපන අධ්‍යයන අංශයේ අවසන් වසරේ සිසුවකු විශ්ව විද්‍යාලයේ නේවාසිකාගාරයක නිදා සිටියදීම අද (21) අලුයම මරණයට පත්ව ඇති බව වාර්තාවේ.මෙසේ මියගොස් ඇත්තේ හර්ෂ ධනංජය නමැති බණ්ඩාරගම මධ්‍ය විද්‍යාලයේ ආදි ශිෂ්‍යයෙකි.මියයන විට 25 හැවිරිදි වියෙහි පසුවූ ඔහු විශ්ව විද්‍යාලයේ කබඩි කණ්ඩායමේ නායකයා ලෙසද කටයුතු කර ඇති ක්‍රීඩාවට දස්කම් දැක්වූ අයෙකි.මේ දිනවල සබරගමුව විශ්ව විද්‍යාලයේ පැවැත්වෙන අවසන් වසරේ විභාගයටද පෙනී සිට ඇති ඔහු නේවාසිකාගාරයේ නිදා සිටියදී සිහිසුන් ආකාරයට සිටිනු දුටු අනෙක් සිසුන් ඔහු විශ්ව විද්‍යාලය ආසන්නයේම පිහිටි පඹහින්න රෝහලට ඇතුළත් කර ඇතත් ඒ වනවිටද මරණයට පත්ව සිටි බව පැවසේ.මරණයට හේතුව අනාවරණය වී නැති අතර දේහය පශ්චාත් මරණ පරීක්ෂණයක් සඳහා යොමු කර ඇත.  ",
    "URL": "https://www.lankadeepa.lk/news/සබරගමු-සරසවි-සිසුවා-නිදි-ඇඳේම-මියයයි/101-621930",
    "Category": "latest_news"
}