{
    "Source": "www.lankadeepa.lk",
    "Timestamp": "None  2014 අගෝස්තු මස 11",
    "Headline": "මොරගහකන්දෙන් යන්න වන්දි ඉල්ලති",
    "News Content": "මොරගහකන්ද කළුගග  ජලාශ යෝජනා ක්‍රමය යටතේ කළුගඟ  ජලාශයට යට වන පවුල්වල සාමාජිකයෝ ද ලග්ගල පල්ලේගම ව්‍යාපාරිකයෝ ද අද  (11) ලග්ගල මහියංගණ ප්‍රධාන මාර්ගය අවහිර කරමින් උද්ඝෝෂණයක් ඇරැඹුහ.කළුගග යෝජනා  ක්‍රමය සදහා යට වන   ඉඩම්වල පදිංචි  පවුල් වලට සාධාරණ වන්දි  ,විකල්ප ඉඩම්  නැවත පදිංචිකරන ප්‍රදේශවලට පොදු පහසුකම් ,නව නගර, නිර්මාණයේදී ව්‍යාපාරික  ස්ථානවලට  සාධාරණ ස්ථාන ලබා දෙන ලෙස  උද්ඝෝෂකයෝ ඉල්ලති.ලග්ගල සහකාර ප්‍රාදේශිය ලේකම් ඩි එම් ඒ   දිසානායක මහත්මිය ඊට විසඳුමක් ලබා දීමට ලබන බදාදා (13) සාකච්ඡාවක් පවත්වන බවට පැවසීමෙන් අනතුරුව උද්ඝෝෂණය අවසන් විය.මේ හේතුවෙන් මාතලේ හදුන්ගමුව ප්‍රධාන මාර්ගයේ පැය තුනක පමණ වාහන ගමනා ගමනයට දැඩි බාධවක් පැවතියේය. පොලීසිය කැරලි මර්දන ඒකකද ගෙන්වා තිබිණි.       ",
    "URL": "https://www.lankadeepa.lk/latest_news/මොරගහකන්දෙන්-යන්න-වන්දි-ඉල්ලති/1-255863",
    "Category": "latest_news"
}