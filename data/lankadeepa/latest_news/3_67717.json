{
    "Source": "www.lankadeepa.lk",
    "Timestamp": "Editorial  2017 මාර්තු මස 29",
    "Headline": "වන සංරක්ෂණ දෙපාර්තුමේන්තුවේ රක්ෂිත තනි වනාන්තරයක් කළ ගැසට් නිවේදනයට විරෝධය",
    "News Content": "(සිතුම් චතුරංග)විල්පත්තුව ජාතික වනෝද්‍යානයට උතුරින් පිහිටි වනසංරක්ෂණ දෙපාර්තමේන්තුව යටතේ පැවති රක්ෂිත ප‍්‍රදේශ තනි වනාන්තරයක් ලෙස නම්කොට ජනාධිපතිවරයා ගැසට් නිවේදනයක් නිකුත් කිරීමට එරෙහිව විරෝධය පලකරමින් සිලාවතුර මරිච්චිකට්ටි ඇතුළු ගම්මාන පහක නැවත පදිංචි ජනතාව මරිච්චිකට්ටි මුස්ලීම් දේවස්ථානය අසලදී සත්‍යග‍්‍රහයක් ආරම්භ කළහ.ඉකුත් 24 වැනි දා ජනාධිපති මෛත‍්‍රිපාල සිරිසේන මහතා විසින් කල්ලාරු, මාවිල්ලූ රක්ෂිත ඇතුළු රක්ෂිත පහක් ගැසට් නිවේදනයකින් එක් වනාන්තරයක් ලෙස නම් කර ගැසට් නිවේදනය කළේය.මේ හේතුවෙන් මෙම ප‍්‍රදේශයේ නැවත පදිංචි ජනතාවට විශාල අසාධාරණයක් සිදුව ඇති බව විරෝධතාකරුවෝ පවසති.එම ගැසට් නිවේදනය අවලංගු කරනතෙක්  සත්‍යග‍්‍රහය අඛණ්ඩව පවත්වාගෙන යන බවද විරෝධතාකරුවෝ ප්‍රකාශ කරති.තමන්ගේ බහුතර ඡන්දයෙන් තොරා පත්කරගත් ජනාධිපතිවරයා තමන්ට මෙවැනි අසාධාරණකම් සිදුකිරීමට විරෝධය පලකරන බව ද ඔවුහු පවසති.  ",
    "URL": "https://www.lankadeepa.lk/latest_news/වන-සංරක්ෂණ-දෙපාර්තුමේන්තුවේ-රක්ෂිත-තනි-වනාන්තරයක්-කළ-ගැසට්-නිවේදනයට-විරෝධය/1-511242",
    "Category": "latest_news"
}