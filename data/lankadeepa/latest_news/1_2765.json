{
    "Source": "www.lankadeepa.lk",
    "Timestamp": "2023 ජුලි මස 28",
    "Headline": "වසන්ත මුදලිගේට ඇප",
    "News Content": "(නිමන්ති රණසිංහ)වරෙන්තුවකට අදාලව කුරුදුවත්ත පොලිසිය අත්අඩංගුවට ගත් අන්තර් විශ්ව විද්‍යාල ශිෂ්‍ය බල මණ්ඩලයේ හිටපු කැඳවුම්කරු වසන්ත මුදලිගේ රුපියල් ලක්ෂයක ශරීර ඇපයක් මත මුදාහැරීමට කොළඹ ප්‍රධාන මහේස්ත්‍රාත් ප්‍රසන්න අල්විස් මහතා අද ( 28) නියෝග කළේය.ඉකුත් 2020 වසරේ විශ්වවිද්‍යාල ප්‍රතිපාදන කොමිෂන් සභාව ඉදිරිපිට පැවැති උද්ඝෝෂණ ව්‍යාපාරයකදී අධිකරණ නියෝග කඩ කරමින් මහජන පීඩා ඇති කළේ ඇයි කියන සිද්ධියකට අදාළව  අධිකරණයේ පෙනී නොසිටීම හේතුවෙන් වසන්ත මුදලිගේ ට වරෙන්තු නිකුත් වී තිබුණි.ඒ අනුව ඊයේ (27) පස්වරුවේ කුරුදුවත්ත පොලීසිය වසන්ත මුදලිගේ අත්අඩංගුවට ගෙන අද (28) අධිකරණයට ඉදිරිපත් කළ අවස්ථාවේදී ප්‍රධාන මහේස්ත්‍රාත්වරයා පෙර ඇප මත එලෙස මුදාහැරීය.   ",
    "URL": "https://www.lankadeepa.lk/latest_news/වසන්ත-මුදලිගේට-ඇප/1-637189",
    "Category": "latest_news"
}