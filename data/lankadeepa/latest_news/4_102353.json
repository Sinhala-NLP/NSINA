{
    "Source": "www.lankadeepa.lk",
    "Timestamp": "None  2013 සැප්තැම්බර් මස 10",
    "Headline": "දුම්වැටි මැෂිමේ හබයෙන් ලංකා පකිස්තාන ගැටුමක්",
    "News Content": "ඉතාලියේ බෙර්ගමෝ නගරයේ කනොනිකා දි රෝමා මාවතේ රාත්‍රී සල්පිලක දී පකිස්තාන ජාතික තරුණයන් දෙදෙනකු හා ශ්‍රී ලංකාවේ තරුණයන් අතර ගැටුමකින් එම සිව්දෙනාම තුවාල ලදහ.පකිස්තාන ජාතිකයනට පිහියෙන් ඇන ඇති අතර එක් අයකුට මැහුම් 22ක් දැමීමට සිදු විය.අවුරුදු 30ක් හා 31 වන සිංහලයෝ දෙදෙනා සුළු තුවාල ලදහ.කාසි දමා සිගරට් ගැනීමේ යන්ත්‍රයක් අසළ ඇතිවූ ආරවුලක් ගැටුමට හේතු විය.යන්ත්‍රයෙන් සිගරට් මුලින්ම ගත යුත්තේ කවුද යන ප්‍රශ්නය මත පිහි ඇනුම සිදුව ඇත.පසුගිය සති අන්තයේ ඉතාලියේ මධ්‍යම නිදහස් චතුරස්‍රයේ ධවල රාත්‍රියේදී මේ සිද්ධිය වාර්තා විය.ධවල රාත්‍රියයනු එළිවන තුරු කඩ සාප්පු විවෘත කර පවත්නා සල්පිල් ස්වරූපයේ සැණකෙළියකි.   ",
    "URL": "https://www.lankadeepa.lk/latest_news/දුම්වැටි-මැෂිමේ-හබයෙන්-ලංකා-පකිස්තාන-ගැටුමක්/1-167766",
    "Category": "latest_news"
}