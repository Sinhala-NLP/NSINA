{
    "Source": "www.lankadeepa.lk",
    "Timestamp": "2021 නොවැම්බර් මස 15",
    "Headline": "කෝටි 18 ක කොකේන් රේගුවෙන් පන්නන්න බැරිවෙයි",
    "News Content": "(ටී.කේ.ජී.කපිල )කොකේන් මත්ද්‍රව්‍ය කිලෝ ග්‍රෑම්  04 යි ග්‍රෑම්  527 නීතිවිරෝධී ලෙස තම අත් බෑගය තුළ සගවා ගෙන , ජාත්‍යන්තර මූල්‍ය ආයතනයක ප්‍රධානියෙකු ලෙස පෙනී සිටි 59 හැවිරිදි ටියුනීසියානු ජාතිකයෙකු අද (15 )  උදෑසන කටුනායක ගුවන් තොටුපළ පැමිණීමේ පර්යන්තයේ දී රේගු මත්ද්‍රව්‍ය පාලන අංශයේ නිලධාරීන් පිරිසක් විසින් අත් අඩංගුවට ගෙන ඇති බව රේගු මාධ්‍ය ප්‍රකාශක , නියෝජ්‍ය රේගු අධ්‍යක්ෂ ( නීති කටයුතු ) සුදත්ත සිල්වා මහතා ප්‍රකාශ කළේය .සිය බාරයට ගත් කොකේන් තෙගයේ වටිනාකම රුපියල් කෝටි 18 ක් ( රුපියල් මිලියන 180 ක් ) පමණ බවද රේගු අධ්‍යක්ෂකවරයා කීවේය.මොහු ආචාර්ය උපාධියක් සහිත ජාත්‍යන්තර මූල්‍ය ආයතනයක ප්‍රධානියෙකු බව ඒත්තු ගැන්වීම සදහා ව්‍යාජ ලියකියවිලි තොගයක් ද රේගුව වෙත ඉදිරිපත් කර තිබී ඇත .මොහු මුලින්ම ගුවන් මගින්  ටියුනීසියාවේ සිට බ්‍රසීලය වෙත පැමිණ , එතැන් සිට කටාර් රාජ්‍යයේ දෝහා වෙත පැමිණ තිබේ .කටුනායක ගුවන් තොටුපළ තුළ මෙතෙක් සිදු කළ විශාලතම කොකේන් මත්ද්‍රව්‍ය වැටලීම මෙය බව රේගු මත්ද්‍රව්‍ය පාලන අංශයේ නිලධාරීවරයෙකු පැවසීය මේ වනවිට මෙම පුද්ගලයා සහ ඔහු විසින් රැගෙන ආ කොකේන් මත්ද්‍රව්‍ය තොගය වැඩිදුර විමර්ශන කටයුතු සදහා පොලිස් මත්ද්‍රව්‍ය නාශක අංශය වෙත ලබා දීමට පියවර ගෙන තිබේ .     ",
    "URL": "https://www.lankadeepa.lk/latest_news/කෝටි-18-ක-කොකේන්-රේගුවෙන්-පන්නන්න-බැරිවෙයි/1-602998",
    "Category": "latest_news"
}