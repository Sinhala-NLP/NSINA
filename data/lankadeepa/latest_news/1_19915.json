{
    "Source": "www.lankadeepa.lk",
    "Timestamp": "2022 ජනවාරි මස 24",
    "Headline": "වී කිලෝවකට සහතික මිලක්",
    "News Content": "(අජන්ත කුමාර අගලකඩ)මෙවර මහ කන්නයේ වී කිලෝවක් සඳහා රුපියල් 95 ක සහතික මිලක් නියම කිරීමට කෘෂිකර්ම අමාත්‍යාංශය තීරණය කර ඇත .ඒ අනුව මහ කන්නයේ නාඩු ,සම්බා සහ කීරි සම්බා වී කිලෝවක් රුපියල් අනූ පහකට මිලදී ගැනීමට අමාත්‍යාංශය තීරණය කර තිබේ .ඒ සඳහා කැබිනට් අනුමැතිය ඉල්ලා කෘෂිකර්ම ඇමැති මහින්දානන්ද අලුත්ගමගේ මහතා විසින් කැබිනට් සංදේශයක් ද අමාත්‍ය මණ්ඩලයට ඉදිරිපත් කරනු ලැබ ඇත.වී අලෙවි මණ්ඩලය විසින් ගොවීන්ගෙන් මිලදී ගනු ලබන වී සඳහා රුපියල් 95 ක සහතික මිලක් ගෙවීමට අමතරව ප්‍රවාහනය සහ මෙහෙයුම් වියදම් සඳහා කිලෝවකට රුපියල් දෙක බැගින් අමතර මුදලක් ගෙවීමට ද යෝජනා කර තිබේ .මෙවර මහ කන්නයේ මෙට්‍රික් ටොන් ලක්ෂ 30ක වී අස්වැන්නක් අපේක්ෂා කරන අතර, ඉන් ලක්ෂ තුනක් මණ්ඩලය මගින් මිලදී ගැනීමට යෝජිතය .වී මිලදී ගැනීම සඳහා මණ්ඩලයට රුපියල් මිලියන 29805ක මුදලක් රාජ්‍ය බැංකු දෙක හරහා නිකුත් කරන ලෙසද කෘෂිකර්ම ඇමතිවරයා රජයෙන් ඉල්ලා ඇත   ",
    "URL": "https://www.lankadeepa.lk/news/වී-කිලෝවකට-සහතික-මිලක්/101-606978",
    "Category": "latest_news"
}