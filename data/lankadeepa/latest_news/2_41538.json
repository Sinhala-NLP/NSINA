{
    "Source": "www.lankadeepa.lk",
    "Timestamp": "2020 මාර්තු මස 12",
    "Headline": "අප්‍රේල් වාර පාසල් නිවාඩුව හෙටින් ඇරඹෙයි",
    "News Content": "(ඩයනා උදයංගනී)සියලුම පාසල්වල වාර නිවාඩුව අප්‍රේල් 20 වැනිදා දක්වා ලබාදීමට පියවර ගත් බව අධ්‍යාපන ඇමැති ඩලස් අලහප්පෙරුම මහතා පැවසීය.ඇමැතිවරයා මේ බව පැවසුවේ අමාත්‍යාංශයේ අද (12) මාධ්‍ය හමුවක් පවත්වමිනි.මේ වන විට ඇති තත්ත්වය සැළකිල්ලට ගනිමින් පෞද්ගලික පාසල් සහ පංති පැවැත්වීමද නවත්වන ලෙස ඔවුන්ගෙන් ඉල්ලීමක් කිරීමට සූදානම් බවද හෙතෙම පැවසීය.මේ  සිදුවීම් සම්බන්ධයෙන්  මව්පියන්  අනිසි බියක් ඇති කරගත යුතු නොවන බවද  එහිදී අමාත්‍යවරයා කීවේය. පළමු වාර නිවාඩුව ලෙස මෙම නිවාඩුව  ලබා දෙන බවද අමාත්‍යවරයා සඳහන් කළේය. කොරෝනා වයිරසය පැතිර යාමේ අවදානමක් හේතුවෙන් මෙම පියවර ගෙන තිබේ. ( ළහිරු හර්ෂණ - ඡායාරූපය)    ",
    "URL": "https://www.lankadeepa.lk/news/අප්‍රේල්-වාර-පාසල්-නිවාඩුව-හෙටින්-ඇරඹෙයි/101-567567",
    "Category": "latest_news"
}