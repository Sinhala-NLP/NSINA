{
    "Source": "www.lankadeepa.lk",
    "Timestamp": "2023 සැප්තැම්බර් මස 23",
    "Headline": "චොකලට් එකක් හොරා ගත්තැයි තරුණියට වටකරගෙන ගහලා",
    "News Content": "(යොහාන් භාසුර)බොරැල්ලේ සුපිරි වෙළඳසැලකදී ඊයෙ (22) තරුණියක අමානුෂික ලෙස පහර දීමේ සිද්ධිය පිළිබඳව පොලිස් මූලස්ථානයට පැමිණිලි කරන සමස්ත ලංකා ආපනශාලා හිමියන්ගේ සංමයේ සභාපති අසේල සම්පත් මහතා අද පැවැසීය.නීතිය ක්‍රියාත්මක කරන බලධාරීන් මෙම සිද්ධිය පිළිබඳව වහාම ආරම්භ කළ යුතු යුතු බවත් ඔහු පවසයි.සමාජ මාධ්‍යයක ඇතැම් දේවල් පළ කර වහාම අත්අඩංගුවට ගන්නා ශ්‍රී ලංකා පොලීසිය මෙම සිද්ධිය පිළිබඳ ක්‍රියාත්මක නොවීම පිළිබඳ දැඩි සැකයක් මතුවන බව කී අසේල සම්පත් මහතා මෙම සුපිරි වෙළෙඳ සැල තුළ දී තරුණියකට අමානුෂිකව පහර දීමේ සිද්ධිය සමාජ මාධ්‍යවල පළ වී පැය 24කට ආසන්න කාලයක් ගතවී තිබුණද කිසිදු පියවරක් ගෙන නොමැති බවද සඳහන් කළේය.කාගීල්ස් ෆුඩ්සිටි සුපිරි වෙළඳසැල් ජාලය මේ සම්බන්දයෙන් නිවේදනයක් නිකුත් කරමින් පැවසුවේ අදාල සිද්ධිය පිළිබඳ කනගාටුව පළ කරන බවත් එම සිද්ධියට සම්බන්ධ පුද්ගලයන්ට එරෙහිව විනය පියවර ගන්නා බවත් කියා ඇත.       ",
    "URL": "https://www.lankadeepa.lk/news/චොකලට්-එකක්-හොරා-ගත්තැයි-තරුණියට-වටකරගෙන-ගහලා/101-640277",
    "Category": "latest_news"
}