{
    "Source": "www.lankadeepa.lk",
    "Timestamp": "2021 ඔක්තෝබර් මස 26",
    "Headline": "ගුරු - විදුහල්පතිවරු ජනපති ලේකම් කාර්යාලය ඉදිරිපිට කඳවුරු බඳිති",
    "News Content": "(රොමේෂ් ධනුෂ්ක සිල්වා )ගුරු විදුහල්පති වැටුප් විෂමතාව විසදීමට ජනාධිපතිවරයා සහ මුදල් අමාත්‍යවරයා  මැදිහත්වන්නැයි ඉල්ලා ශ්‍රී ලංකා රජයේ ගුරුවරුන්ගේ සංගමය කොළඹ ජනාධිපති ලේකම් කාර්යාලය අසල අද (26) සත්‍යග්‍රහ උපවාසයක් ආරම්භ කළේය.ගුරු අරගලය මැඩලීමේ අරමුණින් සෞඛ්‍ය සේවා අධ්‍යක්‍ෂ ජෙනරාල් ගේ උපදෙස් පවා නොකතමින් පාසල් ආරම්භ කිරීමට ආණ්ඩුව ගත් නොමනා තීන්දුවට තමන් දැඩි ලෙස විරෝධය දක්වන බවත් ඉදිරි අයවැයට ප්‍රථම ආණ්ඩුව පොරොන්දු වූ පරිදි වැටුප් වර්ධකය එකවර ලබාදී මෙම ගැටලුව වහා විසදීමට ජනාධිපති ගෝඨාබය රාජපක්‍ෂ මහතා හෝ මුදල් අමාත්‍ය බැසිල් රාජපක්‍ෂ යන මහත්වරු මැදිහත්වනු ඇතැයි තමන් බලාපොරොත්තු වන බව ශ්‍රී ලංකා රජයේ ගුරුවරුන්ගේ සංගමයේ ප්‍රධාන ලේකම් ෂෙහාන් දිසානායක මහතා මෙහිදී පැවසීය.ධනාත්මක පිළිතුරක් ලැබෙන තුරු මෙම ගුරු විදුහල්පති උපවාසය අඛණ්ඩව පවත්වාගෙන යාමට තම සංගමය කටයුතු කරන බවත් දිසානායක මහතා තවදුරටත් පැවසීය.   ",
    "URL": "https://www.lankadeepa.lk/news/ගුරු---විදුහල්පතිවරු-ජනපති-ලේකම්-කාර්යාලය-ඉදිරිපිට-කඳවුරු-බඳිති/101-601776",
    "Category": "latest_news"
}