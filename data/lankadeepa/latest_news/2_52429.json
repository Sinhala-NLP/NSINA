{
    "Source": "www.lankadeepa.lk",
    "Timestamp": "2018 ඔක්තෝබර් මස 29",
    "Headline": "වැරැද්ද වහගන්න විවිධ දේ කියනවා",
    "News Content": "(තරිඳු ජයවර්ධන සහ අංජුල මහික වීරරත්න)ආණ්ඩුක්‍රම ව්‍යවස්ථාව අනුව අගමැති ලෙස පත් කළ හැක්කේ පාර්ලිමේන්තුවේ මන්ත්‍රීවරුන් අතුරින් වැඩිදෙනකුගේ විශ්වාසය ඇති කෙනා බවත්,  එසේ නොමැතිව මහින්ද රාජපක්ෂ මහතා  අගමැති ලෙස පත් කිරීමේ වරද වසා ගැනීමට  විවිධ දේ  පවසමින් සිටින බවත්, හිටපු  අගමැති රනිල් වික්‍රමසිංහ මහතා  අද (29 වැනිදා) සවස පැවසීය. වික්‍රමසිංහ මහතා මේ බව පැවසුවේ  අරලියගහ මන්දිරයේදී  විශේෂ ප්‍රකාශ කරමිනි.රනිල් වික්‍රමසිංහ මහතා මෙසේද පැවසීය.‘‘2015  වසරේදී ජනතාව ඡන්ද දුන්නේ රටේ දූෂණ  නැති කරන්නයි. අගෝස්තු මහ මැතිවරණයෙන් පසු අගමැති ලෙස මා පත් වුණා . අපි කටයුතු කළේ ජාතික ආණ්ඩුවක් හැටියට.අපි  ස්වාධින කොමිෂන්  සභා ඇති කළා. තොරතුරු පනත ගෙනවා. ජනමාධ්‍ය නිදහස ඇති කළා. මහපරිමාණ සංවර්ධන ව්‍යාපෘති ගණනාවක් ක්‍රියාත්මක කළා. ඊයේ ජනාධිපතිවරයා මටත් කැබිනට් මණ්ඩලයටත් චෝදනා එල්ලා කළා. මං එම චෝදනා සියල්ල ප්‍රතික්ෂේප කරනවා.ආණුඩුක්‍රම ව්‍යවස්ථාව අනුව අගමැති ලෙස පත් කළ හැක්කේ පාර්ලිමේන්තුවේ  විශ්වාස වැඩියෙන් තියෙන කෙනාවයි. එහෙම නැතිව මහින්ද පත් කළා. දැන් වරද වහගන්න විවිධ දේ කියනවා. පොඩි ළමයෙකුවත් එහෙම කියන්නේ නෑ.අපේ රට මුහුණ දී  ඇති අවාසනාවන්ත තත්ත්වයට විසදුම් ඇත්තේ පාර්ලිමේන්තුව තුළයි. දේශපාලන පක්ෂ  ඉල්ලා ඇත්තේ පාර්ලිමේන්තුව කැඳවන ලෙසයි.මේ තත්ත්වය රටට හොඳ නෑ. අපි අමාරුවෙන් පාලනය කරගෙන ආව ආර්ථිකය කඩා වැටීගෙන යනවා. එජාපය සහ අනික් පක්ෂත් ප්‍රජාතන්‍ත්‍රවාදය වෙනුවෙන් පෙනී සිටින බව කියන්න කැමතියි.ව්‍යස්ථා විරෝධී ඒකාධිපති පාලනයකට ඉඩ දෙන්නෙ නෑ ‘‘ යයිද වික්‍රමසිංහ මහතා පැවසීය.රනිල් වික්‍රමසිංහ මහතා අරලියගහ මන්දිරයේ සිට කළ විශේෂ ප්‍රකාශය පහත දැක්වේ.  ඡායාරූප - චතුර එස් කොඩිකාර  ",
    "URL": "https://www.lankadeepa.lk/latest_news/වැරැද්ද-වහගන්න-විවිධ-දේ-කියනවා/1-539437",
    "Category": "latest_news"
}