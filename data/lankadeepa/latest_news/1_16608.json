{
    "Source": "www.lankadeepa.lk",
    "Timestamp": "2022 අප්‍රේල් මස 28",
    "Headline": "වර්ජනයෙන් තැන තැන පාළුවට",
    "News Content": "(කාංචන කුමාර ආරියදාස , තිලකරත්න දිසානායක සහ මොහොමඩ් ආසික්)වත්මන් පාලනයට එරෙහිව වෘත්තීය සමිති රැසක් ක්‍රියාත්මක කළ වැඩවර්ජනය හේතුවෙන් බොහෝ ප්‍රදේශවල රාජ්‍ය හා පෞද්ගලික සේවා ආයතන රැසක සේවාවන් මන්දගාමී ස්වභාවයක් පවතී. බොහෝ නගර සුළු පාළුව ස්වභාපයක් ගෙන තිබුණි.දඹුල්ල ආර්ථික මධ්‍යස්ථානයට එළවළු ඉතා සීමිත ප්‍රමාණයක් ගොවීන් රැගෙන විත් තිබුණත් ඒවා මිලදී ගැනීම්ට  වෙළෙන්දන් නොපැමිණීම නිසා ආර්ථික මධ්‍යස්ථානයේ එළවලු තබා තිබෙන අයුරු දැක ගැනීමට හැකිවිය.එමෙන්ම කටුගස්තොට ආර්ථික මධ්‍යස්ථානයේද එළවලු යම් ප්‍රමාණයකට ලැබී තිබුණද ඒවා අලෙවි කරගැනීමට වෙළෙන්දන් හා ව්‍යාපාරිකයින් නොපැමිණිමෙන් එහි කටයුතුද අඩාල වී තිබිණි.බොහෝ ප්‍රදේඑහවල ලංකා ගමනාගමන මණ්ඩලයට අයත් බස් ධාවනය වූ අතර  පෞද්ගලික බස් රථ ද සීමා සහිතව ධාවනයට යොදවා තිබෙන අයුරු දැක ගැනීමට හැකිවියවීර ඩෙන්සිල් කොබ්බෑකඩුව රෝහලේ ප්‍රතිකාර කටයුතු සාමාන්‍ය පරිදි සිදු කෙරෙුණු බව රෝහල් ප්‍රකාශකයෙකු සඳහන් කළේය.ජනතාව අපහසුතාවයට පත්ව ඇති මොහොතක හෝ රෝහල්ට පැමිණිෙන රෝගීන් අපහසුතාවයට පත් නොකොට එහි ප්‍රතිකාර කටයුතු සිදු කරන බව හෙතෙම සඳහන් කළේය.බොහෝ  රාජ්‍ය ආයතන විවෘතව තැබුණත් සේවා ලබා ගැනීමට එන මහජනතාව ඉතා අල්ප බව සේවකයෝ පවසති.පාසල් බොහොමයක ගුරුවරුන් හෝ පාසල් සිසුන් නොපැමිණි අතර පාසල් වසා දමා තිබෙන අයුරු දැක ගැනීමට හැකිවිය. බොහෝ නගවෙල ද වෙනදා මෙන් නොව ජනතාවගේ අඩු තත්ත්වයක් දැක ගැනීමට හැකි වීම විශේෂත්වයකි.ඇතැම් දුම්රිය ස්ථානවලට වෙනදා මෙන් මගීන්ගෙන් පිරී නොසිටි අයුරු දැකගත හැකි වුවත් මගීන් කීපදෙනකු දුම්රියක් එනතුරු බලා සිටියහ. නමුත් දුම්රිය ධාවනයක කටයුතුවල වර්ධනයක් නොතිබූ අතර දුම්රිය ප්‍රවේශපත් කවුලුද වසා දමා තිබිණි.ආණමඩුව නගරය (හිරාන් ප්‍රියංකර)ගම්පහ නගරය (තිලකරත්න දිසානායක)දඹුල්ල නගරය (කංචන කුමාර ආරියදාස)කටුගස්තොට නගරය (මොහොමඩ් ආසික්0අම්බලන්ගොඩ නගරය (දීපාල් සිල්වා)කටුගස්තොට ආර්ථික මධ්‍යස්ථානය- මොහොමඩ් ආසික්තඹුත්තේගම නගරය-ඩී ඩබ් ඩී  ධර්මකීර්තීඅනුරාධපුරය නගරය - බී ජී චතුරංග තලවකැලේ නගරය - ශාන්ත චන්ද්‍රසිරිකොළඹ නගරය (ඡායාරූප: ශාන්ත රත්නායක)බදුල්ල නගරය (ප්‍රසාද් රුක්මල්)  ",
    "URL": "https://www.lankadeepa.lk/news/වර්ජනයෙන්-තැන-තැන-පාළුවට/101-612167",
    "Category": "latest_news"
}