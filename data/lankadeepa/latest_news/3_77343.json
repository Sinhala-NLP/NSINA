{
    "Source": "www.lankadeepa.lk",
    "Timestamp": "None  2016 අප්‍රේල් මස 17",
    "Headline": "වැට් බද්ද මැයි මාසයේ සිට ඉහළට",
    "News Content": "එකතු කළ ආදායම මත පැනවෙන වැට් බද්ද මැයි මස 2 වැනිදා සිට ක්‍රියාත්මක කිරීමට ආණ්ඩුව තීරණය කර ඇත.ඒ අනුව වැට් බද්දෙන් වැඩි බලපෑමක් එල්ල වනු ඇත්තේ අඩු හා මැදි ආදායම් පිරිසට බව  පැවසේ.දුරකතන,ජල හා විදුලි බිල්පත් ගාස්තුද ඉහළ නැංවීමට තීරණයව ඇත.පාරිභෝගික භාණ්ඩ,වෛද්‍ය හා පෞද්ගලික අධ්‍යාපනය මත ද එකතු කළ බදු පැනවෙනු ඇත.දැනට කාර්තුවකට ලක්ෂ 37 ක අවම පිරිවැටුමක් තිබෙන ව්‍යාපාර එකතු කළ අගය මත බදු ගෙවීම සඳහා ලියාපදිංචි විය යුතඅ අතර මැයි දෙවැනිදා සිට රුපියල් ලක්ෂ 30 ක පිරිවැටුමක් සහිත ව්‍යාපාරද ලියාපදිංචි කළ යුතු වෙයි.එකතු කළ අගය මත බද්ද අප්‍රේල් මස පළමුවැනිදා සිට ක්‍රියාත්මක කිරීමට නියමිතව තිබුණද ජාත්‍යන්තර මූල්‍ය අරමුදල හා රජය අතර පැවැත්වෙන සාකච්ඡා නිසා එය කල් ගියේය.  ",
    "URL": "https://www.lankadeepa.lk/latest_news/වැට්-බද්ද-මැයි-මාසයේ-සිට-ඉහළට/1-405897",
    "Category": "latest_news"
}