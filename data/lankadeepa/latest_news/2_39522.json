{
    "Source": "www.lankadeepa.lk",
    "Timestamp": "2020 අප්‍රේල් මස 19",
    "Headline": "නිරෝධායන මධ්‍යස්ථානයක සිටි තවත් තිදෙනෙක් ඉරණවිල  කොරෝනා ප්‍රතිකාර මධ්‍යස්ථානයට",
    "News Content": "(   එච්. චන්දන )මඩකළපුව - ඔලුවිල් නාවික හමුදා කදවුරේ  නිරෝධායන මධ්‍යස්ථානයේ  සිටි පුද්ගලයින් 03 දෙනකු  ඉරණවිල කොවිඩ්19  ප්‍රථිකාර මධ්‍යස්ථානයට අද (19)  රැගෙන ආ බව එම ප්‍රථිකාර ඒකකය සදහන් කරයි. ඉකුත්දා ජා ඇල ප්‍රදේශයෙන් හමුවූ රෝගියා සමග ඇසුරු කළ   ඔලිවිල් නාවික හමුදා කඳවුරේ  නිරෝධායන මධ්‍යස්ථානයේ  නිරෝධායනයේ යෙදී සිටියදී , මෙලෙස හදිසියේම  පුද්ගලයින් 03 දෙනකු කොරෝනා රෝග ලක්ෂණ පෙන්නුම් කිරීම නිසා ප්‍රථිකාර කිරීම සඳහා මෙම රෝගීන් ඉරණවිලට රැගෙන  ඒමට සෞඛ්‍ය අංශ කටයුතු කර තිබේ.  හලාවත - ඉරණවිල ඇමරිකන් හඬ භුමියේ ඉකුත්දා රජය විසින් අලුතින් විවෘත කරන ලද මෙම ප්‍රථිකාර මධ්‍යස්ථානයේ දැනට කොවිඩ්19  රෝගය වැළදුණු රෝගීන් 18 දෙනකු ප්‍රථිකාර ලබයි.  ",
    "URL": "https://www.lankadeepa.lk/news/නිරෝධායන-මධ්‍යස්ථානයක-සිටි-තවත්-තිදෙනෙක්-ඉරණවිල--කොරෝනා-ප්‍රතිකාර-මධ්‍යස්ථානයට/101-570480",
    "Category": "latest_news"
}