{
    "Source": "www.lankadeepa.lk",
    "Timestamp": "None  2016 පෙබරවාරි මස 01",
    "Headline": "හාල් එක්ක වස කවයි",
    "News Content": "දේශියව නිෂ්පාදනය කරන රතු සහල් වලට රෝස පැහැති වර්ණ කාරකයන් යොදා සහල් අලෙවි කිරීමේ ජාවාරමක් වතුකරයේ ප‍්‍රධාන නගරවල සිදු කෙරෙමින් පවතී. මඩකලපුව, කල්මුනේ, සමන්තුරේ, අමිපාර යන ප‍්‍රදේශවල ගොවින්ගෙන් මිළිදි ගන්නා රතු සහල් වි සහල් මෝල් වලට ගෙනවිත් සුද්ද කර පොලිෂ් කිරිමෙන් පසු රතු සහල් වලට මෙම වර්ණ කාරකය යොදවන බවයි වෙළසැල් හිමියන් පවසන්නේ. එම වර්ණ කාරක යෙදිමෙන් පසු රතු සහල් අලංකාර රෝස පැහැයක් ගනී. මෙම සහල් සෝදන විට වර්ණ කාරක ඉවත් වී රතු සහල් තද රතු පැහැයෙන් යුක්ත වෙයි.පිළිකා ඇතුළු සමේ රෝග වැළඳීමට තුඩු දෙන බව කියන මෙම රසායනය හාල් ගෝනියකට ඉතා සුළු ප්‍රමාණයක් කළවම් කිරීෙමන් සිත් ගන්නා සුළු පැහැයක් ලැබෙනා බව මේ සමීක්ෂණයක් කළ දකුණේ ලංකාදීප මාධ්‍යවේදියෙක් කියයි.කලකට පෙර මේවැනි සායම් කළ සහල් ජාවාරම  මුලින්ම සොයා ගත්තේ තිස්සමහාරමයෙනි.මේ සම්බන්ධව පාරිභෝගික සේවා අධිකාරියේ ප‍්‍රධානි විමලසිරි ඉලූක්කුඹුර මහතා ගෙන් අප කළ විමසුමකට ඔහු පවසා සිටියේ මෙවැනි වර්ණ ගැන්වු සහල් අලෙවි කිරිම සපුරා තහනමි බවයි. මෙවැනි සහල් අලෙවි කළ වෙළදුන් රැසකට එරෙහිව අධිකරණය හමුවේ නඩු පවරා දඩ මුදල් අයකර ඇති බවත් තවත් මෙවැනිම වර්ණ ගැන්වු සහල් සාම්පල් කිහිපයක් වාර්තාවක් ලබා ගැනිම සදහා රජයේ රස පරික්ෂකවරයා වෙත යොමු කර ඇති බවයි.       ",
    "URL": "https://www.lankadeepa.lk/latest_news/හාල්-එක්ක-වස-කවයි/1-381466",
    "Category": "latest_news"
}