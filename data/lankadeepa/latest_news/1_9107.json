{
    "Source": "www.lankadeepa.lk",
    "Timestamp": "2022 නොවැම්බර් මස 23",
    "Headline": "පාර්ලිමේන්තුවෙන් පිට වැඩ කරන්නේ නැහැ",
    "News Content": "(සුජිත් හේවාජුලිගේ සහ  අංජුල මහික වීරරත්න)පළාත් පාලන ඡන්ද ක්‍රමය වෙනස් කිරීමට, මන්ත්‍රී ආසන ප්‍රමාණය අඩු කිරීමට සහ  මැතිවරණ වියදම් අඩු කිරීමට රජය කටයුතු කරමින් සිටින බවත්  පාර්ලිමේන්තුවෙන් පිට කිසිවක් හිතුවක්කාරී ලෙස නොකරන බවත්  අග්‍රාමාත්‍ය දිනේෂ් ගුණවර්ධන මහතා පාර්ලිමේන්තුවේදී  අද (23) පැවසීය.ඔහු මෙසේ පැවසුවේ පළාත් පාලන ඡන්දය සම්බන්ධයෙන් විපක්ෂ නායක සජිත් ප්‍රේමදාස මහතා මතු කළ ප්‍රශ්නයකට පිළිතුරු දෙමිනි.තමා සභාපතිත්වය දැරූ මැතිවරණ ක්‍රමය වෙනස් කිරීමේ පාර්ලිමේන්තු කාරක සභාවේ නිර්දේශවලද මැතිවරණ වියදම් අඩු කිරීම සහ  පළාත් පාලන මන්ත්‍රී සංඛ්‍යාව අඩු කිරීම  ආදී යෝජනා රාශියක් ඇති බව සඳහන් කළ අග්‍රාමාත්‍යවරයා,  කමිටුවේ සිටි රවුෆ් හකීම් මන්ත්‍රීවරයා ඒ  නිර්දේශවලට අත්සන් නොකළ බවද සිහිපත් කළේය.රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යවරයා ලෙස තමාට  සිමා නිර්ණය කමිටුවක් පත් කිරීමට නිත්‍යානුකුල බලයක් ඇති බවත්, කමිටුවක් හා කොමිසමක් අතර වෙනසක් ඇති බවත්  ගුණවර්ධන මහතා පැවසූවේය.  ",
    "URL": "https://www.lankadeepa.lk/news/පාර්ලිමේන්තුවෙන්-පිට-වැඩ-කරන්නේ-නැහැ/101-624010",
    "Category": "latest_news"
}