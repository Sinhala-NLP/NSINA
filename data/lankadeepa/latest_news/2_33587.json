{
    "Source": "www.lankadeepa.lk",
    "Timestamp": "2021 මාර්තු මස 09",
    "Headline": "අශෝක් අබේසිංහ අදත් සීඅයිඩිය මඟහරී",
    "News Content": " (ඉන්දිකා රාමනායක)  පාස්කු ප්‍රහාරය  සම්බන්ධයෙන්   සහ  ඊට මුදල් යෙද වු පුද්ගලයන් සම්බන්ධයෙන්   සිදු කළ ප්‍රකාශයක් ලබා ගැනීමට  අපරාධ පරීක්ෂණ දෙපාර්තමේන්තුව හමුවට කැදවා සිටි  ජාතික   සමගි ජනබලවේගයේ  කුරුණෑගල දිස්ත්‍රික් පාර්ලිමේන්තු මන්ත්‍රි   අශෝක් අබේසිංහ මහතා දෙවන දිනටත්  අද  (9)   අපරාධ පරීක්ෂණ දෙපාර්තමේන්තුව හමුවේ පෙනී නොසිටි  බව අපරාධ පරීක්ෂණ දෙපාර්තමේන්තුව පවසයි.ඒ මහතාගේ නීතිඥවරයකු අද දහවල් අපරාධ පරීක්ෂණ දෙපාර්තමේන්තුව හමුවට පැමිණ  කරුණු දක්වමින්  වෙනත් දිනයක් ඉල්ලා සිටි බවද  අපරාධ පරීක්ෂණ දෙපාර්තමේන්තු ආරංචි මාර්ග පවසයි.ප්‍රකාශයක් ලබා ගැනීම සදහා ඊයේ  (8) දිනයේ අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙසට ඒ මහතාට දැනුම් දුන්නද ඒ මහතා අපරාධ පරීක්ෂණ දෙපාර්තමේන්තුව හමුවට නොපැමිණියේය. අශෝක් අබේසිංහ මන්ත්‍රිවරයා කළ මෙම ප්‍රකාශයට විරුද්ධව  පාර්ලිමේන්තු මන්ත්‍රිවරුන් හය දෙනකු හා  ඇවන්ට්ගාඩ්  ආයතනයේ සභාපති නිශ්ශංක සේනාධිපති  මහතා ද   අපරාධ පරීක්ෂණ දෙපාර්තමේන්තුවට පැමිණිලි ඉදිරිපත් කර තිබිණි.  ",
    "URL": "https://www.lankadeepa.lk/latest_news/අශෝක්-අබේසිංහ-අදත්-සීඅයිඩිය-මඟහරී/1-587057",
    "Category": "latest_news"
}