{
    "Source": "www.lankadeepa.lk",
    "Timestamp": "2023 ජනවාරි මස 06",
    "Headline": "ලංකාවට එවන්න හැදූ මත්පෙති තොගයක් ඉන්දියාවෙදී මාට්ටු",
    "News Content": "(විමුක්ති එස් රුද්‍රිගු)ශ්‍රී ලංකාවට ජාවාරම් කිරීම සඳහා සුදානම් කර තිබූ මත් කරල් ලක්ෂ 6 ක් අත් අඩංගුවට ගැනීමට තමිල්නාඩු පොලිසිය සමත්ව ඇත.රාමනාතපුරම් හි වේදලායි ගම්මානය අසල වෙරළේ තිබූ බෝට්ටුවක මෙම මත්පෙති තොගය ශ්‍රී ලංකාවට එවීම සඳහා සඟවා තිබී ඇත.මත් කරල් තොගය ජාවාරම් කිරීමට උත්සාහ කළ ජාවාරම්කරුවන් සොයා තමිල්නාඩු පොලිසියේ අපරාධ විමර්ශන ඒකකය සෝදිසි මෙහෙයුම් ආරම්භ කර ඇති බව තමිල්නාඩු පොලිසිය ප්‍රකාශ කර තිබේ.එසේම ජාවාරම් මැඩ පැවැත්වීම සඳහා අපරාධ විමර්ශන ඒකකය වෙරළබඩ ප්‍රදේශවල සිදුකරන සෝදිසි මෙහෙයුම් වැඩිකර ඇතැයි තමිල්නාඩු පොලිසිය පවසා ඇත.  ",
    "URL": "https://www.lankadeepa.lk/latest_news/ලංකාවට-එවන්න-හැදූ-මත්පෙති-තොගයක්-ඉන්දියාවෙදී-මාට්ටු/1-626431",
    "Category": "latest_news"
}