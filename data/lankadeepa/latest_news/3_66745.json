{
    "Source": "www.lankadeepa.lk",
    "Timestamp": "2017 මැයි මස 26",
    "Headline": "කැළණි ගඟත් පිටාර ගැලීමෙන් පවුල් 3000 ක් ඉවත් කරයි",
    "News Content": "(හර්ෂණ තුෂාර සිල්වා)කැලණි ගඟ පිටාර ගලා ඒ අවට ප්‍රදේශ රැසක් මේ වන විට ජලයෙන් යට වී ඇතැයි වාර්තා වේ. ඉහළ ප්‍රදේශවලට ලද අධික වර්ෂාව හේතුවෙන් කැලණි හා කළු යන ගංගාවල ජල මට්ටම ශීඝ්‍රයෙන් ඉහළ යන බැවින් කඩිනමින් ගංගා දෙපසින් ඉවත් වන්නැයි ආපදා කළමනාකරණ මධ්‍යස්ථානය සහ බලධාරීහූ දිගින් දිගටම ජනතාවගෙන් ඉල්ලා සිටිති.රාත්‍රී 9.00ට පමණ කළ විමසීමකදී කොළඹ දිස්ත්‍රික් ලේකම් හා දිසාපති සුනිල් කන්නන්ගර මහතා පැවසුවේ‍ අද සවස් වනවිට පවුල් 3000කට ආසන්න ප්‍රමාණයක් කැලණි ගං මිටියාවතෙන් ඉවත් කළ බවයි.    ",
    "URL": "https://www.lankadeepa.lk/latest_news/කැළණි-ගඟත්-පිටාර-ගැලීමෙන්-පවුල්-3000-ක්-ඉවත්-කරයි/1-513188",
    "Category": "latest_news"
}