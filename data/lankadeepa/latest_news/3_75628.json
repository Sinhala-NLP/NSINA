{
    "Source": "www.lankadeepa.lk",
    "Timestamp": "None  2016 මැයි මස 30",
    "Headline": "නුවර වැවේ සොරොව් දොරටුව නාවික හමුදාවෙන් හදයි",
    "News Content": "අනුරාධපුර නුවරවැවේ ප්‍රධාන සොරොව්වේ ක්‍රියා විරහිතවූ දොරටුවක් පිළිසකර කිරීමට නාවික හමුදා කිමිදුම්කරුවෝ කැඳවනු ලැබූහ. නාවික හමුදාව යොදවා එය නැවත සකස් කිරීමේ කටයුතු ඇරඹූ බව අනුරාධපුර ප්‍රාදේශීය වාරි ඉංජිනේරු ප්‍රසන්න තිලකරත්න මහතා පවසයි.එහි දොර පියන සහ එසවුම් ආධාරකය ක්‍රියා විරහිත වීම නිසා දොරෙහි පාලන කටයුතු අඩපණව පැවතීම මීට හේතුවයි.ඊට පිළියමක් ලෙස එහි හදිසි දොරටුව ලෑලි ආධාරයෙන් වසා දමා දැනට අක්‍රියව පවතින ප්‍රධාන දොරටුව යලි පිළිසකර කිරීමට හෝ එසේ නොහැකි වුව හොත් අලුතින් දොරක් සවි කිරීම වාරිමාර්ග දෙපාර්තමේන්තුවේ අරමුණ බව තිලකරත්න මහතා කීවේය.    ",
    "URL": "https://www.lankadeepa.lk/latest_news/නුවර-වැවේ-සොරොව්-දොරටුව-නාවික-හමුදාවෙන්-හදයි/1-420910",
    "Category": "latest_news"
}