{
    "Source": "www.lankadeepa.lk",
    "Timestamp": "2021 ජුලි මස 27",
    "Headline": "පාස්කු ප්‍රහාරයේ ප්‍රකාශ ගන්න මන්ත්‍රී හරීන් සී.අයි.ඩීයට කැඳවයි",
    "News Content": "(නිමල කොඩිතුවක්කු)පාස්කු ප්‍රහාරය සම්බන්ධයෙන් ප්‍රකාශයක් ලබාගැනීම සඳහා පාර්ලිමේන්තු මන්ත්‍රී හරීන් ප්‍රනාන්දු මහතා අපරාධ පරීක්ෂණ දෙපාර්තමේන්තුව වෙත කැඳවා ඇත.හෙට (28) පෙරවරු 10.00 ට අපරාධ පරීක්ෂණ දෙපාර්තමේන්තුව හමුවේ තමන්ට පෙනී පෙනීසිටින ලෙස දැනුම් දැනුම්දී ඇතැයි මේ සම්බන්ධයෙන් කළ විමසීමකදී පාර්ලිමේන්තු මන්ත්‍රී හරීන් ප්‍රනාන්දු මහතා පැවැසීය.ඒ අනුව පෙරවරු 10.00 ට තමන් අපරාධ පරීක්ෂණ දෙපාර්තමේන්තුව හමුවේ පෙනී සිටින බවත් හරීන් ප්‍රනාන්දු මහතා සඳහන් කළේය.පාර්ලිමේන්තු මන්ත්‍රී හරීන් ප්‍රනාන්දු මහතා පසුගිය දිනවල විදේශගතව සිටි අතර ඉකුත් බදාදා(21) යළි දිවයිනට පැමිණියේය.   ",
    "URL": "https://www.lankadeepa.lk/latest_news/පාස්කු-ප්‍රහාරයේ-ප්‍රකාශ-ගන්න-මන්ත්‍රී-හරීන්-සී-අයි-ඩීයට-කැඳවයි/1-595694",
    "Category": "latest_news"
}