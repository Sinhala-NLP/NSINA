{
    "Source": "www.lankadeepa.lk",
    "Timestamp": "2021 ඔක්තෝබර් මස 30",
    "Headline": "පොලිස් සාජන්ගේ සිරුර රෝහලේ වතුර බොන ටැංකියේ",
    "News Content": "(සුරංග රාජනායක)කොරෝනා රෝගයට ගොදුරුව ගම්පොළ රෝහලේ ප්‍රතිකාර ලබමින් සිටියදී රෝහලින් අතුරුදන්වී සිටි කොත්මලේ පොලිසියේ සැරයන්ගේ සිරුර ගම්පොළ ශික්ෂණ රෝහලේ ජල ටැංකියක් තුළ තිබියදී අද (30) සොයාගනු ලැබීය.මීට දින 51 කට පෙර සැරයන්වරයා රෝහලින් අතුරුදන්ව සිටි අතර අඩි 40 කට අධික උසකින් යුත් ජල ටැංකියක් තුළ තිබී සිරුර හමුවන විට එය බෙහෙවින් නරක්වී තිබිණ.බීමට ගන්නා ජලයේ අධික දුර්ගන්ධයක් තිබෙන බවට වාට්ටුවලින් ලද පැමිණිල මත මෙම ටැංකිය පරීක්ෂා කිරීමේදී වතුර ටැංකියක් තුළ තිබියදී මෙම සිරුර සොයාගෙන තිබේ.මෙසේ මියගොස් ඇත්තේ කොත්මලේ පොලිසියේ සේවය කළ එස්. ඉලංගෝවන් නැමැති පොලිස් සැරයන්වරයෙකි.52 හැවිරිදි තිදරු පියකු වන මොහු පූඩළුඔය ප්‍රදේශයේ පදිංචිකරුවෙකි.සිද්ධිය පිළිබඳව ගම්පොළ මහේස්ත්‍රාත් ශ්‍රීනිත් විජේසේකර මහතා ස්ථානීය පරීක්ෂණය පැවැත්වූ අතර එහිදී මියගිය අයගේ දරුවකු විසින් සිරුර හඳුනාගනු ලැබීය.පශ්චාත් මරණ පරීක්ෂණය සඳහා සිරුර අද(30) සවස මහනුවර මහ රෝහල වෙත රැගෙන යාමට නියමිතය. ගම්පොළ පොලිසිය පරීක්ෂණ පවත්වයි. මියගිය පොලිස් සැරයන් ඒස්. ඉලංගෝවන්   ",
    "URL": "https://www.lankadeepa.lk/latest_news/පොලිස්-සාජන්ගේ-සිරුර-රෝහලේ-වතුර-බොන-ටැංකියේ/1-602008",
    "Category": "latest_news"
}