{
    "Source": "www.lankadeepa.lk",
    "Timestamp": "2017 ජුලි මස 04",
    "Headline": "විද්‍යා නඩුවේ සාක්කි දුන් පොලිස් පරීක්ෂක අධිකරණ රෙජිස්ටාර් බාරයේ",
    "News Content": "(තරිඳු ජයවර්ධන සහ සිරාජ් හසීම්)යාපනය පුංකුඩිතිව් හි ශිවයෝගනාදන් විද්‍යා දැරිය ඝාතන සිද්ධියේ සාක්කි ලබාදුන් යාපනය හිටපු මූලස්ථාන ප්‍රධාන පොලිස් පරීක්ෂක ක්වීටර් පෙරෙයිරා අද (04) දිවා විවේක කාලයේදී අධිකරණ රෙජිස්ටර්වරයා භාරයේ තබන ලෙස ත්‍රිපුද්ගල විශේෂ මහාධිකරණ විනිසුරු මඩුල්ල අද නියෝග කළේය.ඔහු සාක්කි ලබාදීමේදී යම් යම් කරුණු වසන් කරන බවට නිරීක්ෂණය වූ නිසා විනිසුරු මඩුල්ල එලෙස නියෝග කළේය.මෙම නඩුවේ නව වැනි  සැකකරු වන ස්විස් කුමාර් නැමැත්තා අත්අඩංගුවට ගෙන අධිකරණයට ඉදිරිපත් කරන ලෙස යාපන ජ්‍යෙෂ්ඨ පොලිස් අධිකාරිවරයා දුන් නියෝගය ක්‍රියාත්මක නොකළේ ඇයිදැයි අධිකරණය විමසීය.ඔහු අධිකරණයට ඉදිරිපත් කිරීමට සාක්ෂි නොතිබූණු බවට ප්‍රධාන පොලිස් පරීක්ෂකවරයා පැවසීය.යාපනය හිටපු ජ්‍යෙෂ්ඨ නියෝජ්‍ය පොලිස්පතිවරයාගේ සම්බන්ධය වසන් කරමින් සාක්කි දෙනවා දැයි විමසූ අධිකරණය ඉහත නියෝගය කළ අතර ඔහු සාක්කි ලබාදුන් ආකාරය ගැන දැඩි දෝෂාදර්ශනයට ලක් කළේය.  ",
    "URL": "https://www.lankadeepa.lk/latest_news/විද්‍යා-නඩුවේ-සාක්කි-දුන්-පොලිස්-පරීක්ෂක-අධිකරණ-රෙජිස්ටාර්-බාරයේ/1-514727",
    "Category": "latest_news"
}