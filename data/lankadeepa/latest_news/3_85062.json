{
    "Source": "www.lankadeepa.lk",
    "Timestamp": "None  2015 අගෝස්තු මස 05",
    "Headline": "‘ෆෙඩරල් පාලනයකට එජාපය සූදානම් නෑ‘",
    "News Content": "එක්සත් ජාතික පක්‍ෂය, දෙමළ ජාතික සන්ධානය සමග උතුරු පළාතට ෆෙඩරල් පාලනයක් ලබාදීම සඳහා වූ කිසිදු එකඟතාවයකට එළඹ නැති බවත්, එජාපයේ ප‍්‍රතිපත්තිය වන ඒකීය රාජ්‍ය ව්‍යුහය තුළ ෆෙඩරල් පාලනයකට ඉඩක් නොමැති බවත් විදේශ නියෝජ්‍ය අමාත්‍ය අජිත් පී පෙරේරා මහතා අද (5) සිරිකොත පක්ෂ මූලස්ථානයේ පැවැති මාධ්‍ය හමුවකදී පැවසීය.  ෆෙඩරල් ක‍්‍රමයක් ගැන සාකච්ඡාවකට හෝ එක්සත් ජාතික පක්‍ෂය විවෘත නැතැයි කී නියෝජ්‍ය අමාත්‍යවරයා රට තුළ ෆෙඩරල් ආකෘතියක් හෝ රාජ්‍යයක් ගොඩනගන්නට ඉඩදෙන්නේ නැතැයිද සඳහන් කළේය.උපරිම ලෙස බලය බෙදන්නට එජාපය සූදානම් වුවත් එය සිදුකරන්නේ රාජ්‍යයේ ඒකීය ස්වභාවය ආරක්‍ෂා වන අයුරින් බව ද නියෝජ්‍ය අමාත්‍ය අජිත් පී පෙරේරා මහතා කීවේය. ",
    "URL": "https://www.lankadeepa.lk/latest_news/‘ෆෙඩරල්-පාලනයකට-එජාපය-සූදානම්-නෑ‘/1-338180",
    "Category": "latest_news"
}