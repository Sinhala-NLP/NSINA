{
    "Source": "www.lankadeepa.lk",
    "Timestamp": "2022 ජනවාරි මස 06",
    "Headline": "වැලිකඩ තීන්දුව ප්‍රකාශය 12 වැනිදාට කල් තබයි",
    "News Content": "(මනෝප්‍රිය ගුණසේකර)වැලිකඩ බන්ධනාගාරය තුළ සිදු වූ කැරැල්ලකදී එහි රැඳවියන් පිරිසක් ඝාතනය කළ බවට චෝදනා ලබැ සිටින පොලිස් මත්ද්‍රව්‍ය නාශක කාර්යංශයේ පොලිස් පරීක්ෂක රංගජීව සහ මැගසින් බන්ධනාගාරයේ අධිකාරිවශයෙන් කටයුතු කළ එමිල් රන්ජන් මහතාට එරෙහි නඩු තීන්දුව ප්‍රකාශයට කිරීම ලබන 12 වැනි දා දක්වා කල් තැබීමට ත්‍රිපුද්ගල මහාධිකරණ විනිසුරු අද නියම කළේය.එම නඩුවේ තීන්දුව ලියා අවසන් වුවත් එහි මුද්‍රණ දෝස සැකසීමට කාලයක් අවශ්‍ය හෙයින් තීන්දුව ප්‍රකාශයට පත් කිරීම කල්තැබීමට සිදුව ඇතැයි විනිසුරුවරු පෙන්වා දුන්හ.මහාධිකරණ විනිසුරුවරුන්වන ගිහාන් කුලතුංග, මංජුල තිලකරත්න සහ මහේන් වීරමන් යන මහත්වරුන්ගෙන් සැදුම්ලත් මහාධිකරණ විනිසුරු මඩුල්ලක්  හමුවේ මෙම නඩුව විභාග කෙරිණි.(ඡායාරූප: ළහිරු හර්ෂණ)  ",
    "URL": "https://www.lankadeepa.lk/news/වැලිකඩ-තීන්දුව-ප්‍රකාශය-12-වැනිදාට-කල්-තබයි/101-606057",
    "Category": "latest_news"
}