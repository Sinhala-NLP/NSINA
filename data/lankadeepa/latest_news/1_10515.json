{
    "Source": "www.lankadeepa.lk",
    "Timestamp": "2022 ඔක්තෝබර් මස 19",
    "Headline": "අත්තනගල්ලේ ගමකට කොටි පැනලා",
    "News Content": "(එස්.යූ.ඩබ්ලිව්.කේ.ජයවර්ධන)අත්තනගල්ල අලවල ඇතාවුඩකන්දේ සුසාන භූමියකයට කඩාවැඳුණු දිවියකු එහි සිටි ගවයන් දෙදෙනකු මරා කා දමා ඇතැයි අත්තනගල්ල පොලිසිය පවසයි.සුසාන භූමියේ බැඳ සිටි එක් එළ ගවයකු මරාදමා ඇති බව ද අනෙක් මරා කන අයුරු ගවයන්ගේ හිමිකරු දැක ඇත.ඒ අවස්ථාවේ බියට පත් වූ ගවයන්ගේ හිමිකරු අසල ගසකට නැඟ කෑ ගසා ඇති අතර ඒ අවස්ථාවේ කොටියා කැලයට ගිය බව ද ඔහු පවසයි.පසුව ඒ සම්බන්ධයෙන් ඔහු ඥාතීන්ට දුරකතනයෙන් දැනුම් දී ඔවුන් පැමිණි පසු ගසෙන් බැස ගොස් බලන විට ගවයන් දෙදෙනා මරා එක් ගවයකුගේ බෙල්ල ප්‍රදේශයේ මස් කා දමා තිබූ බව ද ඔහු කියයි.  ",
    "URL": "https://www.lankadeepa.lk/latest_news/අත්තනගල්ලේ-ගමකට-කොටි-පැනලා/1-621797",
    "Category": "latest_news"
}