{
    "Source": "www.lankadeepa.lk",
    "Timestamp": "None  2015 නොවැම්බර් මස 26",
    "Headline": "‘‘පොලිසිය සීමාව ඉක්මවලා“",
    "News Content": "උසස් ගණකාධිකරණ පාඨමාලා සිසුන්ගේ උද්ඝෝෂණය විසුරුවා හැරීමේ දී පොලිසිය තම සිමා ඉක්මවා කටයුතු කර ඇතැයි තහවුරු වූ බව ජාතික පොලිස් කොමිසම පවසයි.ජාතික පොලිස් කොමිසමේ ලේකම් එන්.ආරියදාස කුරේ මහතා පවසන්නේ එම පරීක්ෂණය සඳහා පත්කළ ත්‍රි පුද්ගල කමිටු වාර්තාවට අනුව පොලිස් පරීක්ෂක තනතුරින් පහළ නිලයන්ට අයත් පොලිස් නිලධාරින්ට එරෙහිව විනය ක්‍රියාමාර්ග ගන්නා ලෙස පොලිස්පතිවරයාට දැනුම් දි ඇති බවයි. ජ්‍යේෂඨ නියෝජ්‍ය පොලිස්පතිගේ සිට පොලිස් පරීක්ෂකවරුන් දක්වා නිලදාරීන් සම්බන්ධයෙන් කුමන පියවර අනුගමනය කරන්නේ ද යන්න පිළිබද ඉදිරි දිනක යළි රැස්වී තීරණය කරන බව ද ජාතික පොලිස් කොමිසම පවසයි. ",
    "URL": "https://www.lankadeepa.lk/latest_news/‘‘පොලිසිය-සීමාව-ඉක්මවලා“/1-364523",
    "Category": "latest_news"
}