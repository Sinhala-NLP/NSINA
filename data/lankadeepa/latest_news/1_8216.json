{
    "Source": "www.lankadeepa.lk",
    "Timestamp": "2022 දෙසැම්බර් මස 16",
    "Headline": "ලයිෆ් ලයින් ව්‍යාපෘතියෙන් කෝටි 4.7 ඖෂධ තොගයක්",
    "News Content": "(විමුක්ති එස් රුද්‍රිගු)ලයිෆ් ලයින් ව්‍යාපෘතිය යටතේ රුපියල් මිලියන 47 වටිනා ඖෂධ තොගයක් රොටරි ජාත්‍යන්තර සංවිධානයේ ප්‍රථම කාන්තා සභාපතිනී ජෙනිෆර් ජෝන්ස් මහත්මිය සහ එක්සත් ජාතීන්ගේ ළමා අරමුදලේ නියෝජිත ක්‍රිස්ටියන් ස්කූග් මහතා විසින් අද (16) නිල වශයෙන් සෞඛ්‍ය අමාත්‍ය කෙහෙළිය රඹුක්වැල්ල මහතාට භාර දෙන ලදි.මෙම ඖෂධ තොගයේ වටිනාකම ඇමෙරිකානු ඩොලර් 130000 ක් පමණ වන අතර රොටරි සමාජය එක්රැස් කළ අරමුදල් මත එක්සත් ජාතීන්ගේ ළමා අරමුදල මෙම ඖෂධ ලබා ගෙන ඇත.මෙම ඖෂධ තොගය දරු ප්‍රසූතියේදී කාන්තාවන් සඳහා, වේදනා කළමනාකරණය සහ අධි රුධිර පීඩනය ඇතුළු විවිධ ප්‍රතිකාර සඳහා සහාය වනු ඇති බව එක්සත් ජාතීන්ගේ ළමා අරමුදල පවසා තිබේ.  ",
    "URL": "https://www.lankadeepa.lk/news/ලයිෆ්-ලයින්-ව්‍යාපෘතියෙන්-කෝටි-4-7-ඖෂධ-තොගයක්/101-625325",
    "Category": "latest_news"
}