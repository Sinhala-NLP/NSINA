{
    "Source": "www.lankadeepa.lk",
    "Timestamp": "2021 නොවැම්බර් මස 03",
    "Headline": "මධ්‍යම කඳුකරයට මහ වැසි:නගර මංමාවත් ජලයෙන් යටවෙයි",
    "News Content": "(මොහොමඩ් ආසික්)මධ්‍යම කඳුකරයට අද  සවස සිට ඇද හැළෙන අධික වර්ෂාව හේතුවෙන් මහනුවර - මාතලේ මාර්ගය අකුරණ නගරයෙන් ඒ -09 මාර්ගය සහ දුනුවිල මාර්ගය සම්පූර්ණයෙන් ජලයෙන් යට විය.අකුරණ නගරය හරහා ගලා යන ප්‍රධාන ඔය සහ දුනුවිල පාරෙන් ගලා යන වහගල ඔය පිටාර ගැලීම නිසා අකුරණ නගරය ජලයෙන් යටවී ඇති අතර මේ වන විටත් නගරය ජලයෙන් යටව පවතී.දින දහයක් තුල තුන් වන වරටත් අද දිනයේදී නගරය ජලයෙන් යටව ඇති අතර වෙළඳ සැල් හා නිවාස ජලයෙන් යටවිය.ඒ- 09 මාර්ගය ජලයෙන් යට වීම නිසා මහනුවර යාපනය මාර්ගයේ වාහන ගමනා ගමනයද ඇන හිට තිබිණ.    ",
    "URL": "https://www.lankadeepa.lk/latest_news/මධ්‍යම-කඳුකරයට-මහ-වැසි:නගර-මංමාවත්-ජලයෙන්-යටවෙයි/1-602264",
    "Category": "latest_news"
}