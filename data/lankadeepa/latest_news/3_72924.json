{
    "Source": "www.lankadeepa.lk",
    "Timestamp": "None  2016 අගෝස්තු මස 09",
    "Headline": "මට ඔහු නැති වේදිකාව දැන් දැනෙන්නේ සොහොන් බිමක් වගේ",
    "News Content": "නාට්‍ය කලාව පූජනීය ලෙස සැලකූ, අංකුර කලාකරුවන්ට සාඩම්බර පරමාදර්ශයක් වූ  විශිෂ්ට රංගන ශිල්පී විජය නන්දසිරි පසුගිය 08 වැනිදා අප අතරින් සමුගත්තේ නාට්‍ය කලාව තුළ කිසිදිනෙක පිරවිය නොහැකි හිස්තැනක් නිර්මාණය කරමිනි. දේවිකා මිහිරානි (බිරිඳ)විජය කියන්නේ තමන්ගේ යුතුකම් හා වගකීම් සියයට දාහක් ඉටුකළ ආදරණීය පෙම්වතෙක්. ස්වාමි පුරුෂයෙක්. ඒ වගේම දරුවන් වෙනුවෙන් අසීමිත ලෙස ආදරය කළ තාත්තා කෙනෙක්. ඔහු තමයි අපේ පවුල වටේ මහ මෙරක් වගේ හිටියේ. ඔහු තමයි අපේ සෙවණැල්ල. මහා වෘක්ෂයක් වගේ අපේ පසුපසින් හිටියා. ඒත් අද ඒ වෘක්ෂය කඩා වැටුණා වගේ හැඟීමක් තමයි මට දැනෙන්නේ. ඒ නිසා මට ඔහු නැති වේදිකාව දැන් දැනෙන්නේ සොහොන් බිමක් වගේ. අන්දිදා දින  (11 වැනිදා)  ගල්කිස්ස පොදු සුසාන භූමියේදී අවසන් කටයුතු සිදුකිරීමට නියමිත ඔහුගේ දේහය මේ වන විට කලාපුර ඔහුගේ පුද්ගලික නිවසේ තැන්පත් කර ඇති අතර, මේ ඔහු පිළිබඳ කලා ලොවේ ළඟම හිතවතුන් මේ ආකාරයෙන් අදහස් දැක්වුවාය.මාලන් විදානපතිරණ / ඡායාරූප - ශමීර රාජපක්ෂ             ​   ",
    "URL": "https://www.lankadeepa.lk/latest_news/මට-ඔහු-නැති-වේදිකාව-දැන්-දැනෙන්නේ-සොහොන්-බිමක්-වගේ/1-445922",
    "Category": "latest_news"
}