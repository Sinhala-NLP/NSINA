{
    "Source": "www.lankadeepa.lk",
    "Timestamp": "2022 ජනවාරි මස 20",
    "Headline": "දොස්තරට බෝම්බය දුන්න සැකකරු හම්බන්තොටදී අල්ලයි",
    "News Content": "(බිමල් ශ්‍යාමන් ජයසිංහ) බොරැල්ල සියලු සාන්තුවරයන්ගේ දේවස්ථානයට සහ නාරාහේන්පිට  පෞද්ගලික රෝහලට  තැබීම සඳහා විශ්‍රාමික වෛද්‍ය අධිකාරීවරයාට   බෝම්බ සැපයූ බව කියන පුද්ගලයා  හම්බන්තොට රන්න ප්‍රදේශයේදී   කොළඹ අපරාධ කොට්ඨාසයේ  විශේෂ පොලිස් කණ්ඩායම් මගින් අත්අඩංගුවට ගෙන ඇතැයි උසස් පොලිස් නිලධාරියෙක් පැවැසීය කොළඹ දකුණු කොට්ඨාස අපරාධ විමර්ශන අංශය මගින් මීට දින කීපයකට ඉහතදී  අත්අඩංගුවට ගත් විශ්‍රාමික වෛද්‍ය අධිකාරිවරයා වැඩිදුර විමර්ශන සඳහා කොළඹ අපරාධ කොට්ඨාසය වෙත රැගෙන ඒමෙන් අනතුරුව සිදුකරන ලද ප්‍රශ්න  කිරීමේදී අනාවරණය වූ තොරතුරු අනුව රන්න ප්‍රදේශයට අද (20)  ගිය  විශේෂ පොලිස් කණ්ඩායමක් විසින්  සැකකරු අත්අඩංගුවට ගත් බව එම නිලධාරියා කීය බොරැල්ල දේවස්ථානයට බෝම්බ තැබීමේ සිද්ධිය සම්බන්ධයෙන් ඇඹිලිපිටිය පනාමුර ප්‍රදේශයේදී  අත්අඩංගුවට ගත් වෛද්‍යවරයාගේ පෞද්ගලික වෛද්‍ය මධ්‍යස්ථානයේ වසර අටක පමණ කාලයක් ආරක්ෂක නිලධාරියා ලෙස සේවය කල ලියනගේ  දයාසේන නම් සැකකරු අත්අඩංගුවට ගැනීමෙන් අනතුරුව සිදුකරන ලද දීර්ඝ ප්‍රශ්න කිරීමේ දී  බොරැල්ල සියලු  සාන්තුවරයන්ගේ දේවස්ථානයට මෙන්ම  මීට මාස කිහිපයකට ඉහතදී නාරාහේන්පිට  පෞද්ගලික වෛද්‍ය මධ්‍යස්ථානවලට බෝම්බ තැබුවේ විශ්‍රාමික වෛද්‍යවරයාගේ උපදෙස් මත බව  අනාවරණය වී තිබිණි ඒ පිළිබඳ පිළිබඳ  කොළඹ අපරාධ කොට්ඨාසයේ විශේෂ පොලිස් කණ්ඩායම විසින්  වෛද්‍යවරයා ගෙන් සිදු කළ ප්‍රශ්න කිරීමේදී වෛද්‍යවරයා විසින් ඒ බව පිළිගත්  බවත්  ඒ අනුව ඔහුට බෝම්බය  ලබා දුන් පුද්ගලයා  පිළිබඳ තොරතුරු අනාවරණය කර ගැනීමට හැකිවී ඇත තමන් යටතේ ආරක්ෂක නිලධාරියකු ලෙස සේවය කළ ලියනගේ  දයාසේන නැමැති පුද්ගලයා මාර්ගයෙන්රන්න ප්‍රදේශයේ රුවන් නමැත්තා හඳුනාගෙන බෝම්බ  ලබාගත් බවත් වෛද්‍යවරයාගෙන් සිදු කළ ප්‍රශ්න කිරීමේදී  තවදුරටත් අනාවරණය වී තිබිණි  සැකකාර වෛද්‍යවරයා විසින් රන්න ප්‍රදේශයේ  දී අත්අඩංගුවට ගත් පුද්ගලයාට බෝම්බ ලබාදීම වෙනුවෙන් වරින් වර  මුදල් ලබාදී ඇති බවත් පොලිසිය සඳහන් කරයි. සැකකාර වෛද්‍යවරයා ගේ බිරිඳ   කොරෝනා වෛරසය රෝගී තත්ත්වය උත්සන්න වී කොළඹ පෞද්ගලික රෝහලක ප්‍රතිකාර ලබමින් සිටියදී මියගොස් තිබූ අතර ,එලෙස බිරිඳ මියගිය මිය ගියේ වෛද්‍යවරුන්ගේ නොසැලකිල්ල මත බවට   ඔහුට මානසික ව්‍යාකූල තාවයක් ඇතිවී රජය අපහසුතාවයට පත් කිරීමේ අරමුණින්  මෙලෙස කටයුතු කර ඇති බවට  තවදුරටත් අනාවරණය වූ වූ බව  එම නිලධාරියා කීය. හම්බන්තොට රන්න ප්‍රදේශයේ අත්අඩංගුවට ගත් කේ ආර් ප්‍රේමචන්ද්‍ර  නොහොත්  රුවන් නමැත්තා වරාය අධිකාරියේ සේවකයෙකු බවත්  අපරාධ කිහිපයකට සම්බන්ධ වූවෙකු බව උසස් පොලිස් නිලධාරියා කීය. අත්අඩංගුවට ගත් 55 හැවිරිදි සැකකරු ගෙන් දීර්ඝ ලෙස ප්‍රශ්න කරමින් පවතින බවත් උසස් පොලිස් නිලධාරියා කීය   ",
    "URL": "https://www.lankadeepa.lk/latest_news/දොස්තරට-බෝම්බය-දුන්න-සැකකරු-හම්බන්තොටදී-අල්ලයි/1-606851",
    "Category": "latest_news"
}