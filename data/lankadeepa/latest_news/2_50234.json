{
    "Source": "www.lankadeepa.lk",
    "Timestamp": "2019 පෙබරවාරි මස 20",
    "Headline": "චෛත්‍යයක නැග ඡායාරූප ගත් සිසුන් දෙදෙනාට  ඇපත් නෑ",
    "News Content": "(උපාලි ආනන්ද) මිහින්තලේ පුදබිමේ පිහිටි පරිවාර චෛත්‍යයක් මතට නැග ජායාරූප ගෙන අන්තර්ජාලයට මුදා හැරීමේ චෝදනාවට අත්අඩංගුවට ගත්  සිසුන් දෙදෙනා පෙබරවාරි 27 වැනි දා දක්වා යළි රක්ෂිත බන්ධනාගාර ගත කිරිමට අනුරාධපුර ප‍්‍රධාන මහේස්ත‍්‍රාත් සහ අතිරේක දිසා විනිසුරු ජනක ප‍්‍රසන්න සමරසිංහ  අද  (20) නියෝග කළේය.සිසුන් දෙදෙනාට ඇප දෙන්නැයි නීතිඥයින් කළ ඉල්ලීම මහේස්ත්‍රාත්වරයා විසින් ප්‍රතික්ෂේප කෙරිණි.මෙම සිද්ධිය සම්බන්ධයෙන් තවදුරටත් විමර්ශන මෙහෙයවා එම විමර්ශනවල ප‍්‍රගතියව දැක්වෙන  වාර්තාවක් අධිකරණයට හමවුට ඉදිරිපත් කරන ලෙසටද මිහින්තලේ පොලිසියේ ස්ථානාධිපති පොලිස් පරීක්ෂකට නියෝග කෙරිණි.තවදුරටත් මෙසේ බන්ධනාගාර ගත කලේ මූතූර් පදිංචි  18 හැවිරිදි ජලාල්දීන්  රිෂ්නි අහමඞ් සහ  20 හැවිරිදි රසීක් මොහොමඞ් ජිෆ්රි යන සැකකරුවන් දෙදෙනාය.ඔවුන් නිට්ටඹුව තිහාරිය ප‍්‍රදේශයේ පෞද්ගලික අරාබි විද්‍යාලයක ඉගෙනුම ලබන වයස අවුරුදු 18 සහ 20 වියෙහි පස් වන්නෝ  වෙති.  ",
    "URL": "https://www.lankadeepa.lk/latest_news/චෛත්‍යයක-නැග-ඡායාරූප-ගත්-සිසුන්-දෙදෙනාට--ඇපත්-නෑ/1-546065",
    "Category": "latest_news"
}