{
    "Source": "www.lankadeepa.lk",
    "Timestamp": "2022 මාර්තු මස 01",
    "Headline": "මාස අටකට පෙට්‍රල් ගේන්න කැබිනට් අනුමැතිය",
    "News Content": "(ඩයනා උදයංගනී)මාස 8 ක කාලයක් සදහා ඔක්ටේන් 92 වර්ගයේ පෙට්‍රල් බැරල් ලක්ෂ 18 ක් එක්සත් අරාබි එමීර් රාජ්‍යයේ සමාගමකින් ආනයනයට කැබිනට් අනුමැතිය හිමිව ඇත.ඉකුත් පෙබරවාරි 15 වනදා සිට ලබන ඔක්තෝබර් 14 දක්වා මාස 8 ක කාලයක් සඳහා මෙම පෙට්‍රල් තොගය ආනයනය කිරීමට නියමිතය.මේ සඳහා වන දිගුකාලීන කොන්ත්‍රාත්තුව ප්‍රදානය කිරීම සඳහා ලියාපදිංචි සහ තාවකාලිකව ලියාපදිංචි කරගන්නා ලද සැපයුම්කරුවන්ගෙන් ලංසු කැඳවා ඇති අතර, අමාත්‍ය මණ්ඩලය විසින් පත්කරනු ලැබූ ස්ථාවර ප්‍රසම්පාදන කමිටුවේ නිර්දේශ මත එම කොන්ත්‍රාත්තුව එක්සත් අරාබි එමීර් රාජ්‍යයේ ඕ.ක්‍යු ට්‍රේඩින් ලිමිටඩ් නැමති මෙම සමාගමට පිරිනැමීමට ඇමති මණ්ඩල අනුමැතිය ලැබී ඇත.මෙම යෝජනාව බලශක්ති අමාත්‍ය උදය ගම්මන්පිල මහතා විසින් අමාත්‍ය මණ්ඩලයට ඉදිරිපත් කර තිබේ.   ",
    "URL": "https://www.lankadeepa.lk/news/මාස-අටකට-පෙට්‍රල්-ගේන්න-කැබිනට්-අනුමැතිය/101-609057",
    "Category": "latest_news"
}