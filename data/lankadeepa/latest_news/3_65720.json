{
    "Source": "www.lankadeepa.lk",
    "Timestamp": "2017 ජුලි මස 12",
    "Headline": "පානදුර අධිකරණයෙන් තිදෙනකුට මරණ දඬුවම",
    "News Content": "(බිමල් ශ්‍යාමන් ජයසිංහ)වසර 12කට පෙරදී තියුණු ආයුධවලින් පහරදී පුද්ගල ඝාතනයක් කළැයි චෝදනා ලැබ සිටි විත්තිකරුවන් තිදෙනකුට මරණීය දණ්ඩනය නියම කිරීමට පානදුර මහාධිකරණ විනිසුරු පද්මිණී රණවක ගුණතිලක මහත්මිය අද(12) නියෝග කළාය.2005 -11- 17 වැනිදා බණ්ඩාරගම අටළුගම දී මොහොමඩ් මහරුෆ් ඉසදීන් නමැත්තාට තියුණු ආයුධවලින් පහරදී මරණය සිදුකළැයි විත්තිකරුවන් 7 දෙනකුට එරෙහිව නඩු පවරා තිබූ අතර එම නඩුවේ පළමු, දෙවැනි හා තෙවැනි විත්තිකරුවන් චෝදනාවලට වැරදිකරුවන් කරමින් මරණීය දණ්ඩනය නියම කෙරිණි. ඒ අනුව මෙහොමඩ් ලෙබ්බේ මොහොමඩ් සැකරියා (53), ජමාල්ඩීන් මොහොමඩ් ෆාසිම් (51) සහ මොහොමඩ් ෆාරුක් මොහොමඩ් ඉක්බාල් (34) යන චූදිතයන්ට මරණ දණ්ඩනය නියම විය.  ",
    "URL": "https://www.lankadeepa.lk/latest_news/පානදුර-අධිකරණයෙන්-තිදෙනකුට-මරණ-දඬුවම/1-515054",
    "Category": "latest_news"
}