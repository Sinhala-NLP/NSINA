{
    "Source": "www.lankadeepa.lk",
    "Timestamp": "2020 මාර්තු මස 16",
    "Headline": "යුරෝපයේ තවත් ධූත මණ්ඩල තුනක කන්සියුලර් සේවා සීමා කරයි",
    "News Content": "( තිළිණි ද සිල්වා )කොරෝනා වෛරසය ගෝලීය වශයෙන් ශීඝ්‍රයෙන් පැතිරයාම හේතුවෙන් අද(16) සිට යළි දැනුම් දෙනතුරු යුරෝපයේ පිහිටි තවත්  ශ්‍රී ලංකා දූත මණ්ඩල තුනක කන්සියුලර් සේවා සැපයීම සීමා කිරිමට විදෙස් සබඳතා අමාත්‍යාංශය තීරණය කර තිබේ. ඒ අනුව බ්‍රිතාන්‍යයේ ලන්ඩන් නුවර පිහිටි ශ්‍රී ලංකා තානාපති කාර්යාලය ,බෙල්ජියමේ බ්‍රසල්ස් නුවර පිහිටි ශ්‍රී ලංකා තානාපති කාර්යාලය සහ නොර්වේ ඔස්ලෝ නුවර පිහිටි ශ්‍රී ලංකා තානාපති කාර්යාලය වල කන්සියුලර් කටයුතු මෙලෙස සීමා  කර ඇත . මෙම රටවල අදාල බලධාරින් විසින් ගනු ලබන සංචාරක තහනම් කිරිමේ සහ ප්‍රවේශය සීමා කිරිමේ පියවරයන්වල දැඩි සීමාකාරි ක්‍රියා පටිපාටි සැලකිල්ලට ගනිමින් සහ මෙම රටවලින් ආරම්භ වන සියලු සංචාරයන් සඳහා ශ්‍රී ලංකා රජය විසින් මෑතක දී පනවා ඇති සංචාරක තහනම ද සැලකිල්ලට ගනිමින් මෙම තීරණය ගත් බව විදේශ සබදතා අමාත්‍යාංශය කියා සිටී.   ",
    "URL": "https://www.lankadeepa.lk/covid19/යුරෝපයේ-තවත්-ධූත-මණ්ඩල-තුනක-කන්සියුලර්-සේවා-සීමා-කරයි/203-567823",
    "Category": "latest_news"
}