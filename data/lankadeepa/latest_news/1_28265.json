{
    "Source": "www.lankadeepa.lk",
    "Timestamp": "2021 ජුනි මස 18",
    "Headline": "‘‘රාජ්‍ය - පෞද්ගලික අංශ සේවකයන් තවදුරටත් සීමා කරන්න‘‘",
    "News Content": "(සුජිත් හේවාජුලිගේ )රාජ්‍ය සහ පෞද්ගලික ආයතනවලට සීමිත සේවක සංඛ්‍යාවක් යටතේ පවත්වාගෙන යෑමට ආයතන ප්‍රධානීන් වගබලා ගන්නැයි ජනාධිපති ගෝඨාභය රාජපක්ෂ මහතා අද (18) දැනුම් දුන්නේය.එසේම සියලුම වෙළඳ සහ ආර්ථික මෙහෙයුම් කටයුතු ද අවම සේවක පිරිසකගේ සහභාගිත්වයෙන් සිදු කළ යුතු බව ජනපතිවරයා පැවසුවේය.ජනතාව ඒකරාශි වන අවස්ථාවන්ට අදාළව පනවා ඇති නීති තවදුරටත් ඒ ආකාරයෙන්ම ක්‍රියාත්මක කරන බවද ගෝඨාභය රාජපක්ෂ මහතා දැනුම් දුන්නේය.දිවයින පුරා පනවා ඇති සංචරණ සීමා ලබන විසි එක් වැනි දා අළුයම ඉවත් කෙරුණ ද පළාත් අතර පනවා ඇති සංචරණ සීමා ලිහිල් නොකරන ලෙසට ජනාධිපති ගෝඨාභය රාජපක්ෂ මහතා අදාළ නිලධාරීන්ට ඊයේ උපදෙස් දුන්නේය.  ",
    "URL": "https://www.lankadeepa.lk/latest_news/‘‘රාජ්‍ය---පෞද්ගලික-අංශ-සේවකයන්-තවදුරටත්-සීමා-කරන්න‘‘/1-592877",
    "Category": "latest_news"
}