{
    "Source": "www.lankadeepa.lk",
    "Timestamp": "None  2015 නොවැම්බර් මස 11",
    "Headline": "පාරේ රස්තියාදුව මඩින්න නව සභාපති කැස කවයි",
    "News Content": "මාර්ග සංවර්ධන අධිකාරියේ නව සභාපතිවරයා ලෙස ඉංජිනේරු නිහාල් සූරියාරච්චි මහතා අද පෙරවරුවේ මහාමාර්ග අමාත්‍යාංශයේ දී වැඩ භාර ගත්තේය.දශක දෙකකට වැඩි කාලයක් රාජ්‍ය සහ ආයතන පරිපාලන අංශයේ අත්දැකීම් ඇති ඒ මහතා රාජ්‍ය සීනි සංස්ථාවේ හිටපු සභාපතිවරයා ද වේ. ඉදිරියේ දී මහජන සුභසාධනය වෙනුවෙන් වැඩි අවධානයක් යොමු කරමින් කටයුතු කිරීමට අපේක්ෂා කරන බව වැඩ භාර ගැනීමේ අවස්ථාවේ දී අදහස් දක්වමින් ඒ මහතා කියා සිටියේය.කොළඹ සහ ප්‍රධාන නගර ආශ්‍රිතව දක්නට ඇති මාර්ග තදබදයට විසඳුමක් ලබාදීමට පියවර ගන්නා බව ද ඒ මහතා සඳහන් කළේය. එසේම, නව ව්‍යාපෘති පවත්වාගෙන යාමේ දී ගුණාත්මකභාවය ඉහළ නැංවීම හා ඒ එක එකක් වෙනුවෙන් වෙන් කරනු ලබන වියදම් කළමණාකරණය කිරීමට පියවර ගත යුතු බව ද නිහාල් සූරියාරච්චි මහතා කියා සිටියේය.    ",
    "URL": "https://www.lankadeepa.lk/latest_news/පාරේ-රස්තියාදුව-මඩින්න-නව-සභාපති-කැස-කවයි/1-360267",
    "Category": "latest_news"
}