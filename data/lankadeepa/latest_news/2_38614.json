{
    "Source": "www.lankadeepa.lk",
    "Timestamp": "2020 මැයි මස 19",
    "Headline": "කළු ගගේ ජල මට්ටම ඉහළට",
    "News Content": "(ඩයනා උදයංගනී)කළු ගංගා ද්‍රෝණියට පසුගිය පැය 24 තුළ ඉහළ වර්ෂාපතනයක් ලැබී ඇති බැවින් කළු ගංගාවේ සහ අතු ගංගාවල ජල මට්ටම ඉහළ යමින් පවතින බව වාරිමාර්ග දෙපාර්තමේන්තුව පවසයි.ඒ අනුව රත්නපුර දිස්ත්‍රික්කයේ රත්නපුර, කුරුවිට, අයගම, කිරිඇල්ල සහ ඇලපාත යන ප්‍රාදේශීය ලේකම් කොට්ඨාසවල කලු ගංගා පිටාර තැන්නට අයත් පහත් බිම්වල සුළු ගංවතුර තත්වයන් ඇති විය හැකි බව වාරිමාර්ග අධ්‍යක්ෂ (ජල විද්‍යා හා ආපදා කළමනාකරණ) ඉංජිනේරු එස්.පී.සී සුගීෂ්වර මහතා පැවසීය.මෙම කලාපයේ ජීවත් වන ජනතාවට ජීවිත සහ දේපළ සුරක්ෂිත කර ගැනීම සදහා ආපදා පෙර සුදානම් ක්‍රියාකාරකම් අනුගමන කරන ලෙසත්, විශේෂයෙන්ම පාසැල් පොත් සහ උපකරණ ආරක්ෂා කර ගැනීමට කටයුතු කරන ලෙසත් දැනුම්දීමක් කරන බව ඔහු සඳහන් කළේය.ප්‍රදේශයේ ගංවතුර මට්ටම පිළිබදව අවධානයෙන් සිටිමින් කළින් හදුනාගෙන ඇති සුරක්ෂිත මධ්‍යස්ථාන කරා යාමට සුදානම්ව සිටින ලෙසත් ආපදා කළමනාකරණ මධ්‍යස්ථානය හරහා ජනවතාවට දැනුම් දී ඇති බව ඔහු පැවසීය.  ",
    "URL": "https://www.lankadeepa.lk/latest_news/කළු-ගගේ-ජල-මට්ටම-ඉහළට/1-572188",
    "Category": "latest_news"
}