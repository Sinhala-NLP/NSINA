{
    "Source": "www.lankadeepa.lk",
    "Timestamp": "None  2016 මැයි මස 30",
    "Headline": "කෝ අපේ සගයෝ - පන්තියත් පාළුයි",
    "News Content": "අරණායක සාමසර කන්ද නාය ගොස් අදට දින 14 කි. නාය යාමෙන් අවතැන් වූවන් රැඳී සිටි පාසල්හි අධ්‍යයන කටයුතු අද සිට ආරම්භ කර ඇත. සාමසර කන්ද ආසන්නයේම ඇති හත්ගම්පොළ මහා විද්‍යාලයේ ළමෝ 11 දෙනකු අතුරුදන් වී ඇති  බවත් ඉන් දෙදෙනෙකුගේ සිරුරු හමුවී ඇති බවත් අරණායක ආරංචි මාර්ග කියයි. මෙම පාසලේ ළමයින් 20 දෙනෙකුගේ පමණ නිවාස නාය යාමට ලක්ව ඇති බවත් ඔවුන් අද සාමාන්‍ය ඇඳුමින් පාසල් පැමිණි බවත් වාර්තා වෙයි.අතුරුදන් වූ ළමුයින්ගේ ඡායාරූප සහිත බැනරයක් පාසල ඉදිරිපිට ප්‍රදර්ශනය කර ඇත.ඔවුන්ගේ පාසල් සගයෝ එතැනින් යන හැම අවස්ථාවකම ඒ දෙස බලා සුසුම් හෙළති.     ",
    "URL": "https://www.lankadeepa.lk/latest_news/කෝ-අපේ-සගයෝ---පන්තියත්-පාළුයි/1-420881",
    "Category": "latest_news"
}