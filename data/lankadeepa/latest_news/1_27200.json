{
    "Source": "www.lankadeepa.lk",
    "Timestamp": "2021 ජුලි මස 15",
    "Headline": "චීනයෙන් සයිනොෆාම් එන්නත් මාත්‍රා ලක්ෂ 16ක් ප්‍රදානය කරයි",
    "News Content": "(තිළිණි ද සිල්වා)චීනයේ නිෂ්පාදිත සයිනොෆාම් කොවිඩ් මර්දන එන්නත් මාත්‍රා තවත් ලක්ෂ 16ක් ඉදිරි සතියේදී ශ්‍රී ලංකාවට ලබාදීමට චීනය තීරණය කර ඇතැයි ශ්‍රී ලංකාවේ චීන තානාපති කාර්යාලය කියි සිටී.මේ සම්බන්ධයෙන් මෙරට චීන තානාපති කාර්යාලය ට්විටර් සටහනක් තබමින් මේ බව ප්‍රකාශ කර ඇත.එමගින් චීන තානාපති කාර්යාලය නිවේදනය කර ඇත්තේ චීනයෙන් ශ්‍රී ලංකාවට හිමිවන ප්‍රදානයක් ලෙස එම එන්නත් මාත්‍රා ලබාදෙන බවය.ඒ හරහා ශ්‍රී ලංකාවේ එන්නත්කරණ වැඩසටහන තවත් වේගවත් කළ හැකි බව චීන තානාපති කාර්යාලය වැඩිදුරටත් සඳහන් කරයි.එසේම චීනයට අසීරු තත්ත්වයක සිටි සෑම අවස්ථාවකදීම ශ්‍රී ලංකා ලබා දුන් සියලුම සහයෝගයන් චීනයට හැමදාමත් අමතක නොවන බවද චීන තානාපති කාර්යාලය නිකුත් කළ එම ට්විටර් නිවේදකයේ සදහන් වේ.  ",
    "URL": "https://www.lankadeepa.lk/news/චීනයෙන්-සයිනොෆාම්-එන්නත්-මාත්‍රා-ලක්ෂ-16ක්-ප්‍රදානය-කරයි/101-594848",
    "Category": "latest_news"
}