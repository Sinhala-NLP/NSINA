{
    "Source": "www.lankadeepa.lk",
    "Timestamp": "2020 මාර්තු මස 29",
    "Headline": "කොරෝනා සහන වැඩට මාලිම්බඩ ප්‍රා. සභාවෙන් ලක්ෂ 10 ක්",
    "News Content": "සුමතිපාල දීයගහගේකොරෝනා වයිරස් මර්ධන කටයුතු සහ ජනතාවට සහන සැලසීම සදහා මාලිම්බඩ ප්‍රාදේශීය සභාව රුපියල් ලක්ෂ 10 ක් වෙන්කර ඇතැයි මාලිම්බඩ ප්‍රාදේශීය සභාවේ සභාපති සෝමසිරි වීරමන් මහතා පවසයි.මෙම මුදල්වලින් සතොස මගින් ආහාර ද්‍රව්‍ය ලබා ගෙන එම මිලටම ජනතාවගේ නිවෙස්වලටම ගෙන ගොස්දීමේ වැඩ පිළිවෙලක් ආරම්භකර ඇත.එමෙන්ම එළවලුද සහන මිලකට ජනතාවට ලබාදිමද සිදු කෙරේ.ජාතික ජල සම්පාදන හා ජලාපවහන මණ්ඩලයෙන් ලබා ගන්නා ජලය බව්සර් මගින් බෙදාහැරිමේ වැඩ පිළිවෙලක්ද ක්‍රියාත්මක වන බව පැවසූ වීරමන් මහතා ජල හිගයෙන් පීඩාවට පත්ව සිටින අකුරුගොඩ ගල්ලැම්බකුට්ටිය සහ හොරගොඩ මුස්ලිම් ගම්මානයේ ජල ටැංකි දෙකක් තබා ඇතැයිද කීය.මාලිම්බඩ නගරය, විහාරස්ථාන, පොලිසිය, සහ වෙනත් සියලුම පොදු ස්ථාන විෂබීජහරණය කිරිමද නොකඩවා සිදු කිරිමටද එම ප්‍රාදේශීය සභාව පියවර ගෙන ඇත.දින දෙකකට වරක් ප්‍රාදේශීය ලේකම් කාර්යාලය, පොලිසිය, මහජන සෞඛ්‍ය පරික්ෂකයින් සහ ස්වේච්චා සංවිධාන නියෝජිතයින් සමග එක්ව ගත යුතු ක්‍රියා මාර්ග පිළිබද සාකච්චා කරන බවද සෝමසිරි වීරමන් මහතා සදහන් කළේය.  ",
    "URL": "https://www.lankadeepa.lk/latest_news/කොරෝනා-සහන-වැඩට-මාලිම්බඩ-ප්‍රා--සභාවෙන්-ලක්ෂ-10-ක්/1-569134",
    "Category": "latest_news"
}