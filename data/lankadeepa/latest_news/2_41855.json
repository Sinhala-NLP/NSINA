{
    "Source": "www.lankadeepa.lk",
    "Timestamp": "2020 මාර්තු මස 02",
    "Headline": "අන්තරේ හිමි නම ඇතුළු 22දෙනා තවදුරටත් රිමාන්ඩ්",
    "News Content": "අධිකරණ නියෝගයක් උල්ලංඝනය කරමින් උද්ඝෝෂණයක් පැවැත්වූ බව කියන අන්තරේ කැඳවුම්කරු ඇතුළු විශ්ව විද්‍යාල ශිෂ්‍යයන් 22 දෙනා මාර්තු 16 වැනිදා තෙක් තවදුරටත් රක්ෂිත බන්ධනාගාරගත කිරීමට කොළඹ අතිරේක මහේස්ත්‍රාත් තනූජා ලක්මාලි මහත්මිය අද (02) නියෝග කළාය.රක්ෂිත බන්ධනාගාර ගත කළ පිරිස අතර, අන්තර් විශ්ව විද්‍යාල ශිෂ්‍යබල මණ්ඩලයේ කැඳවුම්කරු රත්කරව්වේ ජිනරතන හිමි සහ තවත් හිමිනමක් වෙති.කොළඹ වෝඩ් පෙදෙසේ පිහිටි විශ්ව විද්‍යාල ප්‍රතිපාදන කොමිෂන් සභාව ඉදිරිපිට උද්ඝෝෂණයක නිරත වීමේ සිද්ධියක් සම්බන්ධයෙන් මොවුන් අත්අඩංගුවට ගැණිනි.විශ්ව විද්‍යාල සිසුන් ඊයේ (1) කොළඹ අලුත්කඩේ මහේස්ත්‍රාත් අධිකරණයට ඉදිරිපත් කිරීමෙන් පසු මහේස්ත්‍රාත්වරියගේ නියෝගය අනුව, අද දක්වා රක්ෂිත බන්ධනාගාර ගත කර තිබිණි.  ",
    "URL": "https://www.lankadeepa.lk/videos/අන්තරේ-හිමි-නම-ඇතුළු-22දෙනා-තවදුරටත්-රිමාන්ඩ්/12-566948",
    "Category": "latest_news"
}