{
    "Source": "www.lankadeepa.lk",
    "Timestamp": "2017 ජුලි මස 21",
    "Headline": "රයන් අත්අඩංගුවට ගැනීමට යාම ගැන පරීක්ෂණයක්",
    "News Content": "(ඉන්දිකා රාමනායක) වෛද්‍යපීඨ ශිෂ්‍ය කි‍්‍රයාකාරි කමිටුවේ  කැඳවුම්කරු රයන් ජයලත්  අත්අඩංගුවට ගැනීමට  යාමේ සිද්ධියේ දී පොලිසිය අතින් රාජකාරි අතපසුවීමක් හෝ වැරැද්දක් සිදුව ඇතිද යන්න සොයා බැලීම සඳහා  පොලිස්පතිවරයාගේ නියමයෙන් පරීක්ෂණයක් ආරම්භ කර ඇතැයි පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර මහතා පැවසීය.මේ සම්බන්ධයෙන් පරීක්ෂණක් පවත්වා  වාර්තාවක් ලබා දෙන ලෙසට පොලිස්පතිවරයා බස්නාහිර පළාත බාර ජ්‍යෙෂ්ඨ නියෝජ්‍ය පොලිස්පති නන්දන මුණසිංහ මහතාට දැනුම් දී ඇත.රයන් ජයලත් අත්අඩංගුවට ගැනීම පොලිසිය එම ස්ථානයට ගියේ  පසුගිය ජුනි මස 21දා සෞඛ්‍ය අමාත්‍යාංශයට බලහත්  කාරයෙන් ඇතුළු වී  එහි දේපළ  වලට හානි සිදුකිරීමේ සිද්ධිය සම්බන්ධයෙන් පොදු දේපළ පනත යටතේ  පැවැත්වෙන නඩුවකට අදාළව බවත් ඔහු පොලිසියට අවශ්‍ය කරන සැකකරුවකු හෙයින්  ඔහු අත්අඩංගුවට ගැනීමට වරෙන්තු අවශ්‍ය නොවන බවත්  රුවන් ගුණසේකර මහතා  කීය.මෙම සිද්ධියට අමතරව රයන් ජයලත් ට කොටුව මහේස්ත‍්‍රාත් අධිකරණයෙන් වරෙන්තුවක් ඇති බවත් අධිකරණ නියෝග නොතකා  විරෝධතාවක් පැවැත්වීම හේතුවෙන් කොල්ලූපිටිය පොලිසිය  මොහුට විරුද්ධව කොටුව මහේස්ත‍්‍රාත් අධිකරණයේ (බී 3049)  අදාල නඩුවට  කොටුව මහේස්ත‍්‍රාත් අධිකරණයෙන්  වරෙන්තු නිකුක් කර ඇති බවත් පොලිස් ආරංචි පවසයි.   ",
    "URL": "https://www.lankadeepa.lk/latest_news/රයන්-අත්අඩංගුවට-ගැනීමට-යාම-ගැන-පරීක්ෂණයක්/1-515443",
    "Category": "latest_news"
}