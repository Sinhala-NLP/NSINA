{
    "Source": "www.lankadeepa.lk",
    "Timestamp": "2019 පෙබරවාරි මස 25",
    "Headline": "විමල් ඇතුළු 6 දෙනාගේ නඩුව මැයි සිට විභාගයට",
    "News Content": "(නිමන්ති රණසිංහ) ජාතික නිදහස් පෙරමුණේ නායක විමල් වීරවංශ මහතා ඇතුළු සැකකරුවන් 6 දෙනාගේ නඩුව මැයි 13 වැනි දා සිට විභාගයට ගැනීමට කොළඹ ප්‍රධාන මහෙස්ත්‍රාත් ලංකා ජයරත්න මෙනවිය අද (25) නියෝග කළාය.                                        එක්සත් ජාතීන්ගේ මානව හිමිකම් කාර්යාලයේ අල් - හුසේන් කුමරු මෙරටට පැමිණි දින උද්ඝෝෂණයක් සිදු කරමින් මංමාවත් පනත උල්ලංඝණය කළැයි වීරවංශ මහතාට චෝදනා එල්ල වී තිබේ.                      සිද්ධියට අදාළව ඇප මත සිටි පාර්ලිමේන්තු මන්ත්‍රී විමල් වීරවංශ මහතා ඇතුළු සැකකරුවන් 6 දෙනා අද (25) අධිකරණයේ පෙනී සිටියේය.                             පැමිණිල්ලේ පළමු සාක්කිය සඳහා සිතාසි නිකුත් කරමින් නඩුව මැයි මස 13 වැනි දා තෙක් කල් තැබිණි.   ",
    "URL": "https://www.lankadeepa.lk/news/විමල්-ඇතුළු-6-දෙනාගේ-නඩුව-මැයි-සිට-විභාගයට/101-546325",
    "Category": "latest_news"
}