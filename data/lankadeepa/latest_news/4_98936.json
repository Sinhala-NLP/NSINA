{
    "Source": "www.lankadeepa.lk",
    "Timestamp": "None  2014 පෙබරවාරි මස 16",
    "Headline": "යුද්ධයේ සැබෑ තොරතුරු ලන්ඩන් චිත්‍රපටයෙන්",
    "News Content": "ශ්‍රී ලංකා යුද්ධයේ ‘අවසන් අධියර‘ චිත්‍රපටයක් පෙබරවාරි 24 වැනි දා ලන්ඩන් පාර්ලිමේන්තු මන්දිරයේ දී තිර ගත කිරීමට නියමිතය.ශ්‍රී ලංකාවට සම්බන්ධ බ්‍රිතාන්‍ය පාර්ලිමේන්තු කණ්ඩායමේ සභාපති නෙසබි සාමිවරයාගේ ප්‍රධානත්වයෙන්  සාකච්ඡාවක් ද පැවැත්වීමට නියමිතව.සාකච්ඡා මණ්ඩපයට යුද කටයුතු පිළිබඳ ඉතිහාසඤයකු වන පෝල් මුවර්ක්‍රාෆ්ට්, කොටි නියෝජිතයන්, සිනමා නිෂ්පාදකවරු හා නෙසබි සාමිවරයා ද අයත් වේ.ශ්‍රී ලංකාව ගැන උනන්දුවක් දක්වන බ්‍රිතාන්‍ය මන්ත්‍රීවරුන්, සාමිවරුන් හා දේශපාලන පර්යේෂකයන් මේ සාකච්ඡාවට කැඳවා ඇත.කොටි සංවිධානයෙන් පීඩාවට පත් බොහෝ දෙනකුගේ සමූඛ සාකච්ඡා ද මේ චිත්‍රපටයට ඇතුළත් වේ. යුද්ධයේ සැබෑ තතතු පෙන්වන මේ චිත්‍රපටයේ අවසානයේ පැවැත්වෙන සාකච්ඡාවේ දී ප්‍රශ්න ඇසීමේ වාරයක් ද ඇත.මීට කළින් චැනල් ෆෝ රූපවාහිනී නිෂ්පාදනය කළ චිත්‍රපටවල අන්තර්ගතය ශ්‍රී ලංකාව තරයේ ප්‍රතික්ෂේප කළේය. ",
    "URL": "https://www.lankadeepa.lk/latest_news/යුද්ධයේ-සැබෑ-තොරතුරු-ලන්ඩන්-චිත්‍රපටයෙන්/1-210698",
    "Category": "latest_news"
}