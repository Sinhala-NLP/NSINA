{
    "Source": "www.lankadeepa.lk",
    "Timestamp": "2021 අගෝස්තු මස 28",
    "Headline": "‘‘රට වැසීම අපට ඔරොත්තු දෙන්නේ නෑ‘‘",
    "News Content": "(සුජිත් හේවාජුලිගේ)රට තවදුරටත් අඟුලු දැමීම ශ්‍රී ලංකාවට ඔරොත්තු නොදෙන බව මුදල් ප්‍රාග්ධන වෙළෙඳපොළ සහ රාජ්‍ය ව්‍යවසාය ප්‍රතිසංස්කරණ රාජ්‍ය අමාත්‍ය අජිත් නිවාඩ් කබ්රාල් මහතා පැවසීය.ජනගහනයෙන් අඩකට රට අගුළු දැමීමෙන් ඇතිවන විපාකවලට මුහුණ දීම දුෂ්කර වනු ඇතැයි පැවසූ මුදල් රාජ්‍ය ඇමැතිවරයා රටේ සුළු හා මධ්‍ය පරිමාණ ව්‍යාපාර ක්ෂේත්‍රයේ ලක්ෂ 45කට වැඩි පිරිසකටද මෙමගින් විශාල පීඩනයක් ඇති කරනු ඇතැයි සඳහන් කළේය.රට අගුලු දැමීමෙන් දළ දේශීය නිෂ්පාදිතයෙන් දිනකට අහිමි වන ආදායම රුපියල් කෝටි 1500 කට වඩා වැඩි යැයිද ඔහු පැවසුවේය.ශ්‍රී ලංකාව වැනි රටක් වසා දැමීමෙන් ආර්ථික වශයෙන් ඇති වන පීඩනය සුළුපටු එකක් නොවේ යැයිද මෙම අගුලු දැමීම කෙටි කර ගැනීමට සියලු දෙනා කැපවීමෙන් කටයුතු කළ යුතු යැයිද කබ්රාල් මහතා ප්‍රකාශ කළේය.   ",
    "URL": "https://www.lankadeepa.lk/latest_news/‘‘රට-වැසීම-අපට-ඔරොත්තු-දෙන්නේ-නෑ‘‘/1-597870",
    "Category": "latest_news"
}