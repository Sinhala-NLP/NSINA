{
    "Source": "www.lankadeepa.lk",
    "Timestamp": "2022 පෙබරවාරි මස 03",
    "Headline": "යුගදනවි පෙත්සම සළකා බැලීමට දින නියම කරයි",
    "News Content": "(රන්ජන් කටුගම්පොල සහ නිමන්ති රණසිංහ)කෙලවරපිටිය යුගදනවි බලාගාරයේ කොටස් ඇමරිකානු සමාගමට පැවරීමට ගෙන ඇති තීරණය බලරහිත කරන ලෙස ඉල්ලා ගොනු කර ඇති පෙත්සම් සලකා බැලීම ලබන  08, සහ 10 යන දිනවලට කල් තැබීමට ශ්‍රේෂ්ඨාධිකරණය අද (03) නියෝග කළේය.අගවිනිසුරු ජයන්ත ජයසූරිය, බුවනෙක අළුවිහාරේ සහ එස්. තුරෙයිරාජා යන මහත්වරුන්ගෙන් සමන්විත ශ්‍රේෂ්ඨාධිකරණ විනිසුරු මඩුල්ල හමුවේ මෙම පෙත්සම් විභාගය අද (03) යළි කැඳවූ අවස්ථාවේදී මෙම නියෝගය නිකුත් විණි.මෙම පෙත්සම විභාගයට ගන්නා ලබන 10 වැනි දින නීතිපති ජනාධිපති නීතිඥ සංජය රාජරත්න මහතා සිය දේශනය පැවැත්වීමට නියමිත බවද ශ්‍රේෂ්ඨාධිකරණයේදී කරුණු ඉදිරිපත් විය.  ",
    "URL": "https://www.lankadeepa.lk/news/යුගදනවි-පෙත්සම-සළකා-බැලීමට-දින-නියම-කරයි/101-607602",
    "Category": "latest_news"
}