{
    "Source": "www.lankadeepa.lk",
    "Timestamp": "2020 මැයි මස 18",
    "Headline": "ඉන්දියාවේ දිනක් තුළ ආසාදිතයින් 5,242ක් වාර්තා වෙයි",
    "News Content": "අසල්වැසියන් ඉන්දියාවෙන් පැය 24ක් ඇතුළත නව කොරෝනා ආසාදිතයන් 5,242ක් වාර්තා වූයේ යැයි එරට බලධාරිහු අද (18) ප්‍රකාශ කළහ.පැය 24ක් ඇතුළත මරණ 24ක් වාර්තා වූයේ යැයි ද ඉන්දීය බලධාරීහු කීහ. දිනක් ඇතුළත ඉන්දියාවෙන් වාර්තා වූ වැඩිම ආසාදිතයන් ගණන එය වූ අතර ආසියාවෙන් වැඩිම ආසාදිතයන් ගණනක් වාර්තා වන්නේ ද ඉන්දියාවෙනි.ඉන්දියාවෙන් අද (18) පස්වරු 6.30 වනවිට වාර්තා වූ සමස්ත ආසාදිතයන්ගේ ගණන 96,492ක් විය. එරටින් වාර්තා වන කොරෝනා ආසාදිත මරණ ගණන 3,041කි.නව කොරෝනා වයිරසය හෙවත් ‘කොවිඩ්-19’ ගෝලීය වසංගතයේ පැනවූ ‘ලොක්ඩවුන්’ සීමා තවත් සති දෙකකින් මැයි 31 වැනිදා දක්වා දීර්ඝ කිරීමට ද ඉන්දීය බලධාරීහු පියවර ගෙන ඇත. ඒ.එෆ්.පී./රොයිටර්055  ",
    "URL": "https://www.lankadeepa.lk/news/ඉන්දියාවේ-දිනක්-තුළ-ආසාදිතයින්-5-242ක්-වාර්තා-වෙයි/101-572145",
    "Category": "latest_news"
}