{
    "Source": "www.lankadeepa.lk",
    "Timestamp": "2020 අප්‍රේල් මස 11",
    "Headline": "තවත් කොරෝනා රෝගියෙක් හමුවෙයි",
    "News Content": "ශ්‍රී ලංකාවෙන් අද වනවිට වාර්තා වූ මුළු කොරෝනා ආසාදිත රෝගීන් සංඛ්‍යාව 198 ක් බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා පැවසීය. රෝගීන් 8 ක් අද වාර්තා වීමත් සමඟ ආසාදිතයන් ගණන ඉහළ ගොස් ඇති බව වෛද්‍ය අනිල් ජාසිංහ මහතා සඳහන් කළේය. අද දිනයේ මේ වනවිට වාර්තා වී ඇත්තේ එක් රෝගීයෙක් පමණක් බවත් ඒ මහතා කීය. ඊයේ දිනයේදී වාර්තා වූ කොරෝනා ආසාදිත රෝගීන් 7 දෙනාගෙන් 6 දෙනෙකුම ජා ඇල ප්‍රදේශයේ කොරෝනා ආසාදිත රෝගියා ඇසුරු කළ පිරිසක් බවද ඒ මහතා වැඩිදුරටත් සඳහන් කළේය. කොරෝනා වයිරසය අසාදනය වී මේ වනවිට 7 දෙනෙකු මියගොස් ඇති අතර 54 දෙනෙකු සුවය ලබා රෝහල් වලින් පිටව ගොස් ඇත.  ",
    "URL": "https://www.lankadeepa.lk/latest_news/තවත්-කොරෝනා-රෝගියෙක්-හමුවෙයි/1-570156",
    "Category": "latest_news"
}