{
    "Source": "www.lankadeepa.lk",
    "Timestamp": "None  2016 නොවැම්බර් මස 22",
    "Headline": "රවිරාජ් ඝාතන නඩුවට විශේෂ ජූරි සභාවක්",
    "News Content": "පාර්ලිමේන්තු මන්ත්‍රී නඩරාජා රවිරාජ් ඝාතන නඩුව විභාග කිරීම සඳහා විශේෂ ජූරි සභාවක් අද (22) කොළඹ මහාධිකරණයේදී පත් කැරිණි.විත්තිය හා පැමිණිල්ල විසින් මීට පෙර තෝරාගනු ලැබූ ජූරි සාමාජිකයන්ගෙන් සමන්විත මණ්ඩලයක් අතුරින් අද අධිකරණයේදී කළ කුසපත් ඇදීමකින් පසු 7 දෙනකුගෙන් යුත් විශේෂ ජූරි සභාවක් පත් කර ගත් අතර ඔවුන් හමුවේ බදාදා (23) සිට දිනපතා එම නඩුව විභාගයට ගැනීමට නියමිතය.දැනට සැකපිට සිටින තිදෙනකුට අධී චෝදනා කියවා බාරදීමද සිදු කැරිණි. ",
    "URL": "https://www.lankadeepa.lk/latest_news/රවිරාජ්-ඝාතන-නඩුවට-විශේෂ-ජූරි-සභාවක්/1-482514",
    "Category": "latest_news"
}