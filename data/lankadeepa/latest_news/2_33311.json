{
    "Source": "www.lankadeepa.lk",
    "Timestamp": "2021 මාර්තු මස 19",
    "Headline": "රෝහිත අබේගුණවර්ධන නිදහස්",
    "News Content": "(මනෝප්‍රිය ගුණසේකර)ඇමැතිවරයකු ලෙස කටයුතු කළ වසර හතරක කාලයේ රුපියල් කෝටි හතරකට අධික මුදල් හා දේපොළ සොයාගත් බවට  අල්ලස් කොමිසම, අමාත්‍ය රෝහිත අබේගුණවර්ධන මහතාට එරෙහිව පවරා තිබූ නඩුවෙන් ඔහු  අද ( 19)  නිදහස් කළේය.විත්තිකරුට එරෙහි මෙම නඩුව තවදුරටත් පවත්වාගෙන නොයන බවට අල්ලස් කොමිසම කළ දැනුම් දීමක් පිළිගත් කොළඹ මහාධිකරණ විනිසුරු ආදිත්‍ය පටබැඳි මහතා සියලු චෝදනාවලින් ඔහු  මෙලෙස  නිදහස් කළේය.ඉකුත් 2010 -14 අතර කාලයේ අමාත්‍යවරයකු  ලෙස සේවය කරමින් සිටියදී සිය වත්කම් හා දේපළවලින් උපයාගත නොහැකි වූ රුපියල් ලක්ෂ 412 ක මුදල් හා දේපොළවලට හිමිකරුව සිටි බවට අල්ලස් කොමිසම විසින් ඔහුට විරුද්ධව චෝදනා නඟා තිබිණි.   ",
    "URL": "https://www.lankadeepa.lk/latest_news/රෝහිත-අබේගුණවර්ධන-නිදහස්/1-587577",
    "Category": "latest_news"
}