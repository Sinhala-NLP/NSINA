{
    "Source": "www.lankadeepa.lk",
    "Timestamp": "2017 අගෝස්තු මස 15",
    "Headline": "උතුරේ සිදුවීම්වලින් ජාතික ආරක්ෂාවට බලපෑමක් නෑ - හමුදාපති",
    "News Content": "ඉන්දිකා රාමනායකඋතුරු දැනට හටගෙන තිබෙන තත්ත්ව ජාතික ආරක්ෂාව කිසිදු බලපෑමක් එල්ල නොවන බව යුද හමුදාපති ලූතිනන් ජනරාල් මහේෂ්  සේනානායක මහතා  පැවසීය.යුද හමුදාපති ලූතිනන් ජනරාල් මහේෂ් සේනානායක මහතා මේ බව පැවසුවේ අද  කොළඹ දී  පැවති මාධ්‍ය හමුවකදී  ය.උතුරේ  පුනරුත්තාපනය නොවු එල් ටී ටී ඊ සමාජිකයින් 200 දෙනකු පමණ සිටින බවත් උතුරේ පසුගිය කාලයේ ඇති වු යම් යම් සිද්ධීන් වලට මොවුන්ගේ සම්බන්ධයක් තිබේද යන්න සහ මෙය ජාතික ආරක්ෂාවට තර්ජනයක් ද යන්න  මාධ්‍යවේදියකු  හමුදාපතිවරයාගෙන් ප්‍රශ්න කළේය.උතුරේ පුනරුත්ථාපනය වූ එල් ටී ටී ඊ සාමාජිකයින් 1963 දෙනකු සිටින බවත් තවත් 200 දෙනකු පමණ යම් යම් හේතු මත පුනරුත්ථාපනය වී නොමැති බවත්  හමුදාපතිවරයා කියා සිටියේය.එම පිරිස පුනරුත්ථාපනය නොවුවද උතුරේ ඇති වු සිද්ධීන් වලට ඔවුන්ගේ කිසිදු සම්බන්ධයන් ඇතැයි මෙතෙක් වාර්තා වී නොමැති බවද හෙතෙම කියා සිටියේය.යාපනය මහධිකරණ විනිසුරුවරයාගේ  ආරක්ෂාවට සිටි පොලිස් නිලධාරියාට වෙඩි තැබීමේ සිද්ධියට පැරණිම එල් ටී ටී ඊ  සාමාජිකයිකු සම්බන්ධ වී සිටියද එම සිද්ධිය  අනපේක්ෂිත වු  සිදුවීමක්  බවද හමුදාපතිවරයා කීය. මෑත කාලේ උතුරු සිදුවූ සිදුවීම් වලට කිසිදු එල් ටී ටී ඊ සමාජියකු සම්බන්ධවී නොමැති බවද හමුදාපතිවරයා ස`දහන් කළේය.  ",
    "URL": "https://www.lankadeepa.lk/latest_news/උතුරේ-සිදුවීම්වලින්-ජාතික-ආරක්ෂාවට-බලපෑමක්-නෑ---හමුදාපති/1-516463",
    "Category": "latest_news"
}