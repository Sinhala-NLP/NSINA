{
    "Source": "www.lankadeepa.lk",
    "Timestamp": "None  2012 නොවැම්බර් මස 23",
    "Headline": "හොරෙන් ඕස්ට්‍රේලියා ගියොත් අමාරුවේ",
    "News Content": "ශ්‍රි ලාංකිකයන් ඕස්ට්‍රේලියාවට පැමිණෙන්නේ සාධාරණ සරණාගත හේතුමත නොවන බව ඕස්ට්‍රේලියාවේ ආගමන හා විගමන අංශ කියයි. පසුගිය හය මාසයේදී පමණක් ඕස්ට්‍රේලියාවට පැමිණ ඇති සරණාගත සංඛ්‍යාගත 12,000ක් ඉක්මවා ගොස් ඇති අතර, එයින් 4000ක් පමණ ශ්‍රී ලංකාවෙනි. ඉන් වැඩි දෙනා සිංහල ධීවරයන් බවත් ඔවුන් ආර්ථික සරණාගතයන් බවද, ඕස්ට්‍රේලියා ආගමන හා විගමන නිලධරයෝ කියති. ඕස්ට්‍රේලියාවේ දැනට සිටින සරණාගතයන්ගෙන් දෙමළ ජාතිකයින් හැරුණුවිට සිංහල ජාතිකයින්ට ශ්‍රී ලංකාවේ ආරක්ෂාවක් ඇති බව ද එරට පිළිගනියි. ඕස්ට්‍රේලියාවට පැමිණි සැණින්  ඕස්ට්‍රේලියා පුරවැසිභව හිමිවෙන බවටත්, මිනිස් ජාවාරම්කරුවන් බොරු කියතියි ඕස්ට්‍රේලියාවත් ශ්‍රි ලංකාවත්  කියයි.  ",
    "URL": "https://www.lankadeepa.lk/latest_news/හොරෙන්-ඕස්ට්‍රේලියා-ගියොත්-අමාරුවේ/1-79211",
    "Category": "latest_news"
}