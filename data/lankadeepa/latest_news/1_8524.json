{
    "Source": "www.lankadeepa.lk",
    "Timestamp": "2022 දෙසැම්බර් මස 08",
    "Headline": "ඉඩමි ආරවුලට ගමේ මන්ත්‍රී කතකට සරම උස්සයි",
    "News Content": "(සුමිත් පොතුපිටිය)කාන්තාවකට සරම උස්සා පෙන්වූ ප්‍රාදේශීය සභා මන්ත්‍රීවරයකු  අත්අඩංගුවට ගත්බව ඉත්තෑපාන පොලිසිය සදහන් කරයි .මෙසේ අත්අඩංගුවට ගෙන ඇත්තේ වලල්ලාව්ට ප්‍රාදේශීය සභාවේ මන්ත්‍රීවරයකු බව  පොලිසිය පවසයි.උඩුමුල්ලහේන, යගිරල ලිපිනයේ පදිංචි යූ.එස්. චන්ද්‍රලතා නමැති කාන්තාවක විසින් කල පැමිණිල්ලක් අනුව සැකකරු අත්අඩංගුවට ගත්බව පොලිසිය සදහන් කරයි.සැකකාර මන්ත්‍රීවරයා පැමිණිලිකාර කාන්තාව පදිංචි නිවස ආසන්නයේ ඉඩමක දර කපා ඉවත්කරන අවස්ථාවේ ඇතිවූ බහින්බස් වීමක් අතරතුර මන්ත්‍රීවරයා පැමිණිලිකාර තැනැත්තියට පරුෂ වචනයෙන් බැන, ඇද සිටි සරම උස්සා පෙන්වූ බවට පැමිණිලි කර ඇතැයි සදහන්වේ.කාන්තාවකට ලිංගික අතවර කිරිම යටතේ සැකකාර මන්ත්‍රීවරයාට එරෙහිව චෝදනා නගා ඇතැයි පොලිසිය සදහන් කරයි.   ",
    "URL": "https://www.lankadeepa.lk/news/ඉඩමි-ආරවුලට-ගමේ-මන්ත්‍රී-කතකට-සරම-උස්සයි/101-624864",
    "Category": "latest_news"
}