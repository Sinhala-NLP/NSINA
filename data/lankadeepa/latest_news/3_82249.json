{
    "Source": "www.lankadeepa.lk",
    "Timestamp": "None  2015 නොවැම්බර් මස 12",
    "Headline": "සෝභිත හිමි අදාහනෝත්සවය වෙනුවෙන් විශේෂ රථවාහන සැලැස්මක්",
    "News Content": "අපවත්වී වදාළ මාදුළුවාවේ සෝභිත හිමියන්ගේ ආදාහන උත්සවය වෙනුවෙන් ජයවර්ධනපුර කෝට්ටේ පාර්ලිමේන්තු ක්‍රීඩාංගණය අවට විශේෂ රථවාහන සැලැස්මක් ක්‍රියාත්මක කර ඇතැයි පොලිස් මාධ්‍ය ප්‍රකාශක කාර්යාලය කියයි.රාජගිරිය - මාළඹේ, බත්තරමුල්ල - පන්නිපිටිය හා තලවතුගොඩ - පිටකෝට්ටේ මාර්ග නුගේගොඩ දෙසටත් ජුබිලි කණුව සිට මහරගම මාදිවෙල - ඇඹුල්දෙණිය පාර කෝට්ටේ හංදිය දක්වාත් බරවාහන ඇතුළු කිරීම අද පෙරවරු 11 සිට පස්වරු 5 දක්වා තහනම් කර ඇති අතර නාහිමියන්ගේ ආදාහන උත්සවය වෙනුවෙන් පොලිස් නිලධාරීන් 2000 ක් පමණ රාජකාරියේ යොදවා ඇති බවත් පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පවසයි.  ",
    "URL": "https://www.lankadeepa.lk/latest_news/සෝභිත-හිමි-අදාහනෝත්සවය-වෙනුවෙන්-විශේෂ-රථවාහන-සැලැස්මක්/1-360505",
    "Category": "latest_news"
}