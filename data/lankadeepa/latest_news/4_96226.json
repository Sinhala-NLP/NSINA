{
    "Source": "www.lankadeepa.lk",
    "Timestamp": "None  2014 ඔක්තෝබර් මස 02",
    "Headline": "අපුරට ළමා පිළිස්සුම් ප්‍රතිකාර ඒකකයක්",
    "News Content": "ශ්‍රී ලංකාවේ දෙවැනි විශේෂිත පිළිස්සුම් ළමා ප්‍රතිකාර ඒකකය අනුරාධපුර රෝහලේ ආරම්භ විය.රෝහලේ ප්ලාස්ටික් ශල්‍ය වෛද්‍ය ඒකකයේ ප්‍රධාන විශේෂඥ ශල්‍ය වෛද්‍ය කාවින්ද රාජපක්ෂ මහතා රෝහලේ වෛද්‍ය අධ්‍යක්ෂ ඩබ්ලිව් අතපත්තු මහතාගේ සහයෝගය සහ මග පෙන්වීම්මෙන් ශ්‍රී මහා බෝධි විහාරයේ හිමිවරුන්ගේ සහ ව්‍යාපාරික ප්‍රජාවගේ මූල්‍ය දායකත්වයෙන් මෙම ඒකකය ස්ථාපිත කැර ඇත.පිළිස්සුම් රෝගීන් හය දෙනකුට එකවර ප්‍රතිකාර කිරීමේ  පහසුකම් එහි ඇත.ප්ලාස්ටික් ශල්‍ය වෛද්‍ය අංශයේ ප්‍රධානී ප්ලාස්ටික් විශේෂඥ ශල්‍ය වෛද්‍ය කාවින්ද රාජපක්ෂ මහතා කියනුයේ පිළිස්සුම් තුවාල ලබන රජරට දරුවකු දැන් කොළඹ යැවිය යුතු නැති බවයි.   ",
    "URL": "https://www.lankadeepa.lk/latest_news/අපුරට-ළමා-පිළිස්සුම්-ප්‍රතිකාර-ඒකකයක්/1-266697",
    "Category": "latest_news"
}