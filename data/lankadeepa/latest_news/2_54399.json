{
    "Source": "www.lankadeepa.lk",
    "Timestamp": "2018 අගෝස්තු මස 23",
    "Headline": "සීමා නිර්ණය කමිටු වාර්තාවට ඒකාබද්ධයේ විරුද්ධත්වය",
    "News Content": " (නාලක සංජීව දහනායක)නව මැතිවරණ ක‍්‍රමය යටතේ පළාත් සභා මැතිවරණය පැවැත්වීම සඳහා අද (24) පාර්ලිමේන්තුවට ඉදිරිපත් කරන සීමානීර්ණ කමිටු වාර්තාවට විරුද්ධව ඡන්දය පාවිච්චි කිරීමට ඒකාබද්ධ විපක්‍ෂය තීරණය කර ඇත. ඒකාබද්ධ විපක්‍ෂයේ නායක පාර්ලිමේන්තු මන්ත‍්‍රී දිනේෂ් ගුණවර්ධන මහතාගේ ප‍්‍රධානත්වයෙන් අද (23) පාර්ලිමේන්තුවේ පැවති ඒකාබද්ධ විපක්‍ෂයේ පාර්ලිමේන්තු මන්ත‍්‍රී කණ්ඩායම් රැස්වීමේදී මෙම තීරණය ගෙන තිබේ.සීමානීර්ණ කමිටු වාර්තවෙන් ඇතැම් ජන කණ්ඩායම් වලට ආසාධාරණයක් සිදුකර ඇති බවත් නව මැතිවරණ ක‍්‍රමය ක‍්‍රියාත්මක කිරීමෙන් ජාතීන් අතර සංහිඳයාවක් ඇති නොවන බවත් පාර්ලිමේන්තු මන්ත‍්‍රී කනක හේරත් මහතා පැවසීය. ඊට අමතරව පනතට විරුද්ධවීම සඳහා තවත් හේතු ගණනාවක් තිබෙන බවද මන්ත‍්‍රීවරයා කීය.ඒකාබද්ධ විපක්‍ෂය බොරැල්ල, ආචාර්ය එන්.එම් පෙරේරා කේන්ද්‍රයේ අද (23) පැවැත්වූ මාධ්‍ය හමුවකට එක්වෙමින් ඒ මහතා මේ බව සඳහන් කළේය.  ",
    "URL": "https://www.lankadeepa.lk/latest_news/සීමා-නිර්ණය-කමිටු-වාර්තාවට-ඒකාබද්ධයේ-විරුද්ධත්වය/1-535181",
    "Category": "latest_news"
}