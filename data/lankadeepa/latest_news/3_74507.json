{
    "Source": "www.lankadeepa.lk",
    "Timestamp": "None  2016 ජුනි මස 28",
    "Headline": "'කැලෑ පාළුවන් අල්ලන් ත්‍රිවිධ හමුදාවක්'",
    "News Content": "වනාන්තර විනාශ කරන්නේදැයි පරීක්ෂා කිරීම සහ ස්වාභාවික සම්පත් මඟින් සිදුකරන ජාවාරම් මැඩලීම ඇතුළු පරිසරය ආරක්ෂා කර ගැනීමේ කටයුතු සඳහා ආණ්ඩුව පළමුවරට ත‍්‍රිවිධ හමුදාව යොදවා ඇතැයි ජනාධිපති මෛත‍්‍රීපාල සිරිසේන මහතා බත්තරමුල්ලේදී අද (28) ප‍්‍රකාශ කළේ ය.ජනාධිපතිවරයා මෙසේ පැවසුවේ ප‍්‍රාදේශිය පරිසර නිලධාරින්ගේ සංගමයේ 17 වැනි මහ සමුළුව මධ්‍යම අමතමිනි.පරිසරය රැකීම සම්බන්ධ තනතුරු දරන නිලධාරින්ට උසස්වීම් දීමේදී ඔවුන් පරිසරය විනාශ කරන්නන්ට විරුද්ධ ව කොපමණ නඩු ප‍්‍රමාණයක් පවරා තිබේ දැයි පරික්ෂා කර බැලිය යුතු බව ද ජනාධිපතිවරයා පැවසීය.පරිසරය රකින නිලධාරින් වෙනුවෙන් තමා පෙනී සිටින බව ද ජනාධිපතිවරයා කී ය.          ",
    "URL": "https://www.lankadeepa.lk/latest_news/-කැලෑ-පාළුවන්-අල්ලන්-ත්‍රිවිධ-හමුදාවක්-/1-431625",
    "Category": "latest_news"
}