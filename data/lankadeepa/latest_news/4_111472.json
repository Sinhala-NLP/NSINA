{
    "Source": "www.lankadeepa.lk",
    "Timestamp": "None  2012 ඔක්තෝබර් මස 26",
    "Headline": "බංගලි බෞද්ධයන් රැකීමට මොරොන්ටෝ පන්සල් වීදි බසී",
    "News Content": "බංගලිදේශයේ චිතගොං ප‍්‍රදේශයේ අන්තවාදීන් එහි බෞද්ධ වෙහෙර විහාර වනසා බෞද්ධයනට හිරි හැර කිරීමට එරෙහිව කැනඩාවේ මොරෙන්ටෝ නුවර බෞද්ධයෝ ද ඔවුන්ගේ හිතවත්හුද විරෝධය පෑහ.බංගලිදේශයේ සරණපාල භික්‍ෂුව ඊට මුල්විය.කුළුගම්මන ධම්මාවාස නායක හිමි, ටොරොන්ටෝ මහා විහාරයේ අහංගම රතනසාර නාහිිමි ඇතුළු භික්‍ෂූහු ඊට එක් වූහ.බංගලි බොදු ප‍්‍රහාරයට එරෙහිව ‘සත්‍යක‍්‍රියා කිරීම සඳහා සංඝ සභාවක්ද පත්කැර ගැනිණි.  ",
    "URL": "https://www.lankadeepa.lk/latest_news/බංගලි-බෞද්ධයන්-රැකීමට-මොරොන්ටෝ-පන්සල්-වීදි-බසී/1-72981",
    "Category": "latest_news"
}