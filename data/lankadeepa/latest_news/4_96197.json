{
    "Source": "www.lankadeepa.lk",
    "Timestamp": "None  2014 ඔක්තෝබර් මස 03",
    "Headline": "රූපලාවණ්‍ය දොස්තරට යළි අවසර",
    "News Content": "බම්බලපිටිය වජිර පාරේ  රූපලාවණ්‍යාගාරයේ  දොස්තර නිමල් ගමගේට  සිය රූපලාවණ්‍ය සායනාගාරය යළි විවෘත කිරීමට කොළඹ අතිරේක මහේස්ත්‍රාත් ඒ එම් සහාබ්දීන් මහතා අද (03) අවසර දුන්නේය.එහි යතුර ඔහුට බාර දෙන ලෙසද මහේස්ත්‍රාත් බම්බලපිටිය පොලීසියට නියෝග කළේය.ඔහුගේ සායනයෙන් ප්‍රතිකාර ලබා ගත්  බොරුල්ලේ ළමා රෝහලේ වෛද්‍යවරියක මිය යෑමේ සිද්ධියෙන් පසු ඔහුගේ සායනයට අධිකරණය සීල් තැබීය.ඔහුගේ නීතීඥවරයා පැවසුයේ දොස්තර ගමගේ රූපලාවණ්‍ය ප්‍රතිකාර හා සැත්කම් සඳහා ඇමෙරිකාවේ පුහුණුව ලබා ඇති බවයි. දොස්තර ගමගේ රිමාන්ඩ් භාරයේ සිටියදී ඔහු සමඟ සම්මුඛ සාකච්ඡාවක් පැවැත්වු මාධ්‍යවේදීයා සම්බන්ධයෙන් නීතිපතිපති උපදෙස් පතන බව පොලිසිය අධිකරණයට දැන්වීය.නඩු විභාගය ලබන 21 වැනිදාට කල් තැබිණි. ",
    "URL": "https://www.lankadeepa.lk/latest_news/රූපලාවණ්‍ය-දොස්තරට-යළි-අවසර/1-266978",
    "Category": "latest_news"
}