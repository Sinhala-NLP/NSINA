{
    "Source": "www.lankadeepa.lk",
    "Timestamp": "2018 අප්‍රේල් මස 24",
    "Headline": "කොටින්ගේ අඩි  35 ක භූගත බංකරයක් කිලිනොච්චියෙන් හමුවෙයි",
    "News Content": " (රොමේෂ් මධුෂංඛ)කිලිනොච්චිය අරසන්කේනි ප්‍රදේශයේ දී කොටි සංවිධානය  යුද සමයේ දී භාවිතයට ගත් අඩි 35ක පමණ ගැඹුරින් යුත් භූගත බංකරයක් ආරක්ෂක අංශ සොයාගෙන තිබේ.අරසන්කේනි ප්‍රදේශයේ යුද සමයේ සිට නැවත පදිංචි වීමක් නොවූ ඉඩමක මුල් අයිතිකරුවෙකු පැමිණ ඉඩම පරික්ෂා කිරීමේදී අදාළ භූගත බංකරය දැක  යුද හමුදා කඳවුර වෙත දැනුම් දීමෙන් පසුව යුද හමුදා සෙබළුන් පිරිසක් අදාළ ස්ථානයට පැමිණ බංකරය පරික්ෂා කර ඇත.යුද සමයේදී ආරක්ෂක අංශ ප්‍රහාරයන්ගේ බේරීම සඳහා කොටි සාමාජිකයින් විසින් මෙම බංකරය අඩි 35 ක් තරම් වූ ගැඹුරකට කපා බංකරය උඩ කොටස ඝන කොන්ක්‍රීට් තට්ටුවකින් වසා තිබේ.යුද සමයේදී කොටි නායක වේලුපිල්ලේ ප්‍රභාකරන්ද සැඟවී සිටියේ මුලතිව් පුදුකුඩිඉරිප්පු ප්‍රදේශයේ පිහිටි මෙවැනි වූ බංකරකය.මෙම බංකරය තිබූ ස්ථානයේ යුද සමයේදී කොටි කඳවුරක්ද තිබූ බවටද සැක පල වන බවටද භූගත බංකරය ඉදිරියේ දී විනාශ කර දැමීමට පියවර ගන්නා බවද යුද හමුදා නිලධාරීන් වැඩි දුරටත් කියා සිටියහ.  ",
    "URL": "https://www.lankadeepa.lk/latest_news/කොටින්ගේ-අඩි--35-ක-භූගත-බංකරයක්-කිලිනොච්චියෙන්-හමුවෙයි/1-527797",
    "Category": "latest_news"
}