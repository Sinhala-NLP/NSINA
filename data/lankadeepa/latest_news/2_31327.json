{
    "Source": "www.lankadeepa.lk",
    "Timestamp": "2021 මැයි මස 24",
    "Headline": "උප පොලිස් පරීක්ෂගේ පහරදීමෙන් අයිතිවාසිකම් කඩ වෙලා",
    "News Content": " ( තිළිණි ද සිල්වා සහ රංජන් කටුගම්පොළ )බහු විවාහ චෝදනා මත අත්අඩංගුවට ගත් විදේශීය සමාගමක මෙරට කළමනාකරුවකුට පහරදීමෙන් ඔහුගේ මූලික අයිතිවාසිකම් කඩ වී ඇති බවට තීන්දු කළ ශ්‍රේෂ්ඨාධිකරණය පහර කෑ එම තැනැත්තාට රුපියල් එක් ලක්ෂ පනස් දහසක වන්දි මුදලක් හා ඊට අමතරව නඩු ගාස්තු ලෙස රුපියල් 25, 000 ක්ද ගෙවන්නැයි  ගල්කිස්ස පොලීසියේ උප පොලිස් පරීක්ෂකවරයකු⁣ට නියෝගය කළේය.තවද රුපියල් 25000 ක මුදලක් වන්දි වශ⁣යෙන් පහරකෑමට ලක්වූ කළමනාකරු වෙත ගෙවන ලෙසද ශ්‍රේෂ්ඨාධිකරණය රජයට නියම කළේය.ශ්‍රේෂ්ඨාධිකරණය මෙසේ නියෝග කළේ මෙම පහරදීමට ලක්වූ කළමනාකාරවරයා විසින් ගොනු කළ මූලික අයිතිවාසිකම් පෙත්සමක් විභාගයට ගෙන තීන්දුව ප්‍රකාශයට පත් කරමිනි.ප්‍රීති පද්මන් සූරසේන , ජනක් ද සිල්වා සහ මහින්ද සමයවර්ධන යන මහත්වරුන් යුතු ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් විසින් මෙම තීන්දුව ප්‍රකාශයට පත් කර ඇත.රත්මලාන පදිංචි ජනිදු චාරක දහම් සෙනවිරත්න මහතා විසින් ගොනු කළ මෙම පෙත්සමේ වගඋත්තරකරුවන් ලෙස ගල්කිස්ස පොලිසියේ උප පොලිස් පරීක්ෂක නෙලුම්දෙණිය , ගල්කිස්ස පොලිස් ස්ථානාධිපති ඇතුළු පස් දෙනෙකු නම් කරනු ලැබ තිබිණි.   ",
    "URL": "https://www.lankadeepa.lk/latest_news/උප-පොලිස්-පරීක්ෂගේ-පහරදීමෙන්-අයිතිවාසිකම්-කඩ-වෙලා/1-591167",
    "Category": "latest_news"
}