{
    "Source": "www.lankadeepa.lk",
    "Timestamp": "None  2016 අප්‍රේල් මස 07",
    "Headline": "පැජට් පාර යයි : ගී පොත එයි ",
    "News Content": "මහගම සේකර මහා ගීත රචකයා නමින්, කොළඹ 07 ස්ටැන්මෝ චන්ද්‍රවංකයේ පැජට් පාර නම් කිරීම අද (07) පස්වරුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සිදු විය.මහගම සේකර මාවත ලෙසින් නම් කෙරුණු නාම පුවරුව ජනාධිපතිතුමා අතින් විවෘත විය. ගැසට් පත්‍රය මහගම සේකර සූරීන්ගේ පුත් රවීන්ද්‍ර මහගම සේකරට  ජනාධීපති බාර දුන්නේය.පණ්ඩිත් අමරදේවයෝ මහගම සේකරයන් සහ ඔහුගේ නිර්මාණ පිළිබදව කෙටි ඇගයීමක් කළහ.'අපි දෙන්නා හරියට ගී පොතයි මීවිතයි වාගේ' යැයි අමරදේවයෝ කීහ. මහාචාර්ය සරත් විජේසූරිය මහගම සේකරයන් පිළිබද කෙටි සමරු දේශනයක් පැවැත්වීය.ශ්‍රී ජයවර්ධනපුර විශ්ව විද්‍යාලයේ ජ්‍යෙෂ්ඨ කථිකාචාර්ය දඹර අමිල හිමි, සිංහල ශබ්ද කෝෂයේ ප්‍රධාන කර්තෘ අකුරැටියේ නන්ද හිමියන් ප්‍රමුඛ මහා සංඝරත්නය ද කොළඹ නගරාධිපති ඒ.ජේ.එම්. මුසම්මිල්, බස්නාහිර පළාත් මහ ඇමති ඉසුර දේවප්‍රිය මහතා ඇතුඑ දේශපාලනඥයින් ද ආචාර්ය මහාචාර්යවරු  ද මාධ්‍යවේදීහු ද කලාකරුවෝ ද මෙම අවස්ථාවට එක්ව සිටියහ.      ",
    "URL": "https://www.lankadeepa.lk/latest_news/පැජට්-පාර-යයි-:-ගී-පොත-එයි/1-403627",
    "Category": "latest_news"
}