{
    "Source": "www.lankadeepa.lk",
    "Timestamp": "2022 ජුනි මස 30",
    "Headline": "ගනේමුල්ල අවිගබඩාවෙ භාරකරු ‌වෙඩි වැදී මරුට",
    "News Content": "(නිමන්ති රණසිංහ)ගනේමුල්ල විශේෂ කාර්ය බලකායේ අවිගබඩාවෙ භාරකරු ලෙස සේවය කළ උප පොලිස් පරීක්ෂකවරයෙකු අද (30) උදෑසන මරුමුවට පත් ව ඇතැයි පොලිසිය පවසයි.ඔහු ගිනි අවියකින් වෙඩි තබාගෙන මියගොස් ඇතැයි සැක පල කරන බව පොලිසිය සඳහන් කරයිඅද 30 දින උදෑසන 7 ට පමණ සිදු වූ මෙම සිද්ධියෙන් පසු  තුවාල ලබා සිටි පොලිස් නිලධාරියා රාගම රෝහලට ඇතුළත් කිරීමෙන් පසු මෙසේ මියගොස් ඇතැයි ද පොලීසිය සඳහන් කරයි.වයස අවුරුදු 59 ක් වූ උප පොලිස් පරීක්ෂක ගුණසේකර මහතා මෙලෙස මරණයට පත්ව ඇති අතර වෙඩි තබා ගැනීමට හේතුව මෙතෙක් අනාවරණය වී නැතැයි ද පොලිසිය පවසයි.  ",
    "URL": "https://www.lankadeepa.lk/latest_news/ගනේමුල්ල-අවිගබඩාවෙ-භාරකරු-‌වෙඩි-වැදී-මරුට/1-615637",
    "Category": "latest_news"
}