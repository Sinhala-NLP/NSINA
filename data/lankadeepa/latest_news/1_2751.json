{
    "Source": "www.lankadeepa.lk",
    "Timestamp": "2023 ජුලි මස 29",
    "Headline": "ප්‍රංශ ජනපතිගේ මෙරට සංචාරය",
    "News Content": "(ටී.කේ.ජී.කපිල)ප්‍රංශ ජනාධිපති එමැනුවෙල් මැක්ක්‍රෝන් මහතා පැය 02 යි විනාඩි 09 ක කෙටි ශ්‍රී ලංකා සංචාරයක් සදහා එරටට අයත් ගුවන් යානා 03 කින් කටුනායක ගුවන් තොටුපොළට  පැමිණියේය .ප්‍රංශ ජනාධිපතිවරයා රැගත් සී.ටී.එම්.- 22 දරන ප්‍රංශ රජයට අයත් ගුවන් යානය පැපුවා නිව්ගිගිනියාවේ පෝර්ට් මොරෙස්බි ගුවන් තොටුපොළේ සිට රාත්‍රී 11.35 ට කටුනායක ගුවන් තොටුපොළ වෙත පැමිණියේය .ප්‍රංශ ජනාධිපතිවරයා පැමිණියේ ඒ.- 330 එයා බස් වර්ගයේ ගුවන් යානයකිනි . ඊට අමතරව එරට රාජතාන්ත්‍රික දූත පිරිස තවත් ඒ.- 330 එයා බස් වර්ගයේ ගුවන් යානයකින් සහ ජනාධිපතිවරයාගේ ආරක්ෂක නිලධාරීන් විසින් ෆැල්කන් - 07 වර්ගයේ ගුවන් යානයකින් කටුනායක ගුවන් තොටුපොළ වෙත පැමිණ තිබුණි .මෙම පිරිස පිළිගැනීමට සහ ඔවුන් සමග සාකච්ඡා කිරීමට ශ්‍රී ලංකා ජනාධිපති රනිල් වික්‍රමසිංහ මහතා ඇතුළු මැති ඇමතිවරුන් විශාල පිරිසක් කටුනායක ගුවන් තොටුපොළ වෙත පැමිණ සිටියහ .එම සාකච්ඡා නිමාවෙන් පසුව 07/29 දින අලුයම 01.44 ට ප්‍රංශ ජනාධිපතිවරයා රැගත් ගුවන් යානය ප්‍රංශයේ පැරිස් නුවර බලා පිටත්ව ගියේය.  ",
    "URL": "https://www.lankadeepa.lk/news/ප්‍රංශ-ජනපතිගේ-මෙරට-සංචාරය/101-637204",
    "Category": "latest_news"
}