{
    "Source": "www.lankadeepa.lk",
    "Timestamp": "2023 සැප්තැම්බර් මස 14",
    "Headline": "රැඳවියකු බය කළ සිද්ධියට හිටපු අමාත්‍ය ලොහාන්ට ඇප",
    "News Content": "(උපාලි ආනන්ද)බන්ධනාගාර හා ප‍්‍රතිසංස්කරණ රාජ්‍ය අමාත්‍යවරයා ලෙස සිටිමින් රාත‍්‍රි කාලයේ අනුරාධපුර බන්ධනාගරයට ඇතුළු වී  එම බන්ධනාගාරයේ රදවා සිටි දමිළ ජාතික රැදවියකු දෙසට ගිනි අවියක් එල්ල කොට වෙඩි තබා මරා දැමීමට හැකි බව පවසමින් තැති ගැන්වීමක් ඇති වන ආකාරයෙන් සාපරාධි බිය වැද්දීමක් සිදු කර තර්ජනය කිරීමේ සිද්ධිය සම්බන්ධයන් අධිකරණය හමුවේ චෝදනා ලබා සිටින වැවිලි කර්මාන්ත රාජ්‍ය අමාත්‍ය ලොහාන් එවින්ද රත්වත්තේ මහතා රුපියල් ලක්ෂ දෙකක් වටිනා ශරීර ඇප දෙකක් මත මුදා හරින ලෙස අනුරාධපුර ප‍්‍රධාන මහෙස්ත‍්‍රාත් සහ අතිරේක දිසා විනිසුරු නාලක සංජීව ජයසූරිය මහතා අද නියෝග කළේය.සැකකාර රාජ්‍ය අමාත්‍යවරයාට එරෙහිව අධිකරණය හමුවේ පවතින මෙම නඩුව 2024 වසරේ ජනවාරි මස 4 වන දින මුල් වරට විභාගයට ගැනීමටද තීන්දු කළ ප‍්‍රධාන මහේස්ත‍්‍රාත්වරයා එදිනට යළි අධිකරණය හමුවේ පෙනී සිටින ලෙසට ද සැකකාර රාජ්‍ය අමාත්‍යවරයාට තවදුරටත් නියෝග කරනු ලැබීය.මේ අතර මෙම නඩුවේ පළමු සාක්සිකාර පූබාර සිංහන් සූරියපාලන් සහ දෙවන සාක්කි කාර මනියරාසන් සුලක්ෂන් යන දෙදෙනාට ද නඩුවට අදාළ සාක්සි ලබා දීමට එදින අධිකරණය හමුවේ පෙනී සිටින ලෙසට ද තවදුරටත් නියෝග කෙරිණ.අනුරාධපුර ප‍්‍රධාන මහේස්ත‍්‍රාත් නාලක සංජීව ජයසූරිය මහතා මෙළෙස නියෝග කළේ අනුරාධපුර බන්ධනාගාරයේ රදවා සිටි පුබාර සිංහන් සූරිය පාලන් නැමති දමිළ ජාතික රැදවියා දෙසට ගිනි අවියක් එල්ල කොට වෙඩි තබා මරා දැමීමට හැකි බව පවසමින් සාපරාධි බිය වැද්දීමක් සිදු කර ඇති බව පවසමින් කොළඹ අපරාධ කොට්ඨාශය සැකකාර වැවිලි කර්මාන්ත රාජ්‍ය අමාත්‍යවරයාට එරෙහිව අනුරාධපුුර ප‍්‍රධාන මහේස්ත‍්‍රාත් අධිකරණය හමුෙවි පවරා ඇති නඩුව කැඳවූ අවස්ථාවේදීය.අධිකරණය මීට පෙර ලබාදී තිබූ නියෝගයකට අනුව පළමු වතාවට සැකකාර රාජ්‍ය අමාත්‍ය ලොහාන් රත්වත්තේ මහතා අද විවෘත අධිකරණයේ පෙනී සිටියේය. මෙහිදි සැකකාර රාජ්‍ය අමාක්‍යවරයාට එරෙහිව පවතින චෝදනා අධිකරණය මගින් කියවා දීමෙන් අනතුරුව තමන් එම සියළු චෝදනාවන්ට නිවැරදිකරු බව සැකකාර රාජ්‍ය අමාත්‍ය ලොහාන් රත්වත්තේ මහතා ජනාධිපති නීතිඥ සම්පත් මෙන්ඞ්ස් මහතා මගින් අධිකරණයට දැන්වීය .මෙම සිද්ධිය සම්බන්ධයෙන් කොළඔ අපරාධ කොට්ඨාශය ස්වකීය මූලික කරුණු දැක්වීම්වලදී අනුරාධපුර ප‍්‍රධාන මහේස්ත‍්‍රාත් නාලක සංජීව ජයසූරිය මහතා හමුවේ කියා සිටියේ 2021 වසරේ සැප්තැම්බර් මස 12 වන දින හෝ ඊට ආසන්න දිනයක සැකකරු (බන්ධනාගාර හා ප‍්‍රතිසංස්කරණ හිටපු රාජ්‍ය අමාත්‍ය ලොහාන් එවින්ද රත්වත්තේ) අනුරාධපුර බන්ධනාගාරයට ගොස් එම බන්ධනාගාරයේ රදවා සිටි රැදවියකු වන පුබාර සිංහන් සූරිය පාලන් යන අය දෙසට ගිනි අවියක් එල්ල කර වෙඩි තබා මරා දැමීමට හැකි බව පවසමින් සාපරාධි බියවැද්දීමක් සිදු කර තර්ජනය කර වරදක් සිදු කර ඇති බවට ලංකා දන්ඩ නීති සංගශ‍්‍රයේ 183 වගන්තිය ප‍්‍රකාරව ප‍්‍රමාණවත් සාක්කි අනාවරණ වන බවට නීතිපතිවරයා දැනුම්දී ඇති බවයිඒ අනුව නීතිපතිවරයාගේ උපදෙස් ප‍්‍රකාරව සැකකාර ලොහාන් එවින්ද රත්වත්තේට  එරෙහිව ලංකා දන්ඩ නීති සංග‍්‍රහයේ 486 වන වගන්තිය යටතේ මෙම අධිකරණය හමුෙවි චෝදනා පත‍්‍රයක් ගොනු කරන බවද කොළඔ අපරාධ කොට්ඨාශට තවදුරටත් අධිකරණයට සැළ කර සිටියේයසැකකාර හිටපු රාජ්‍ය අමාත්‍ය ලොහාන් එවින්ද රත්වත්තේ විසින් මෙම වරද සිදු කර ඇති බව කියන දිනයේ අනුරාධපුර බන්ධනාගාරයේ රාජකාරියෙහි යොදවා සිටි බන්ධනාගර නිලධාරීන් සහ අනුරාධපුර බන්ධනාගාරයේ එදින රදවා සිටි රැදවියන් ඇතුළු 14 දෙනෙක් මෙම නඩුවේ සාක්සිකරුවෝ ලෙස නම් කරකු ලැබ සිටිති.  ",
    "URL": "https://www.lankadeepa.lk/news/රැඳවියකු-බය-කළ-සිද්ධියට-හිටපු-අමාත්‍ය-ලොහාන්ට-ඇප/101-639760",
    "Category": "latest_news"
}