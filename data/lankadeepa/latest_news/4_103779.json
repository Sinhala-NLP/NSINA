{
    "Source": "www.lankadeepa.lk",
    "Timestamp": "None  2013 ජුලි මස 10",
    "Headline": "ව්‍යාපාරිකයාට ඇප නොදෙයි",
    "News Content": "21 හැවිරිදි තරුණයකුට කොළඹ සමාජ ශාලාවකදී පහරදුන්නැයි කියන ව්‍යාපාරිකයකුට ඇප දීම කොළඹ කොටුව මහේස්ත්‍රාත් තිලිණ ගමගේ මහතා අද ප්‍රතික්ෂේප කළේය.ව්‍යාපාරික අලි අස්ගර් ෂබීර් ගුලාම් හුසේන්ට ඇප ඉල්ලමින් හිටපු නීතිපති සී ආර් ද සිල්වා සහ ශානක රූපසිංහ යන ජනාධිපති නීතීඥවරු මෝසමක් ගොනු කරමින් ඉල්ලා සිටියහ.ජනාධිපති නීතීඥ නලීන් ලද්දුවහෙට්ටි මහතා පැවසුවේ පහරකෑමට ලක් වූ තරුණයාට හා ඔහුගේ පවුලේ අයට පමණක් නොව රෝහලට ද විවිධ පාර්ශ්ව වලින් බලපෑම් එල්ලවන බවයි.එම තරුණයාගේ ඇසක සැත්කමක් සිදුකිරීමට ද නියමිත බව ඔහු කියා සිටියේය.  ",
    "URL": "https://www.lankadeepa.lk/latest_news/ව්‍යාපාරිකයාට-ඇප-නොදෙයි/1-149444",
    "Category": "latest_news"
}