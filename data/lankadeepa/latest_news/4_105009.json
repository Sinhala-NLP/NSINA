{
    "Source": "www.lankadeepa.lk",
    "Timestamp": "None  2013 ජුනි මස 04",
    "Headline": "අගවිනිසුරු උසාවි වාර්තාකරුවන් හමුවේ",
    "News Content": "අගවිනිසුරු මොහාන් පීරීස්  මහතා  අධිකරණ මාධ්‍යවේදීන්ගේ  පහසුකම්  සොයා බැලීමට පැමිණියේය. ඉතිහාසයේ ප්‍රථම වතාවට එවැනි දෙයක්  සිදු වු බව  ජ්‍යෙෂ්ඨ අධිකරණ මාධ්‍යවේදීහු පවසති. උපරිමාධිකරණ අධිකරණ  සංකීර්ණ ශාලාව  නිරික්ෂණ චාරිකාවක යෙදෙමින් අගවිනිසුරුවරයා ඊ ළඟට අධිකරණ මාධ්‍යවේදීන්  මුණ ගැසුණේය.ඒ අවස්ථාවේදී    සියළුම අධිකණ මාධ්‍යවේදීහු  උපරිමාධිකරණ සංකීර්ණ අභ්‍යන්තරයේ පිහිටි පොකුණ අභියස පිහිටි අසුන් පෙළෙහි  වාඩි වී වාර්තා ලියමින් සිටියහ.අධිකරණ  මාධ්‍යවේදීන්ගෙන්  සිදු වන සේවය පිළිබදව  ප්‍රසංශා මඛයෙන් කතා කළ  අගවිනිසුරු වරයා  ඔවුනට උපරිමාධිකරණ සංකීර්ණයේ  සිය කටයුතු සිදු කිරීමට  උපරිම පහසුකම්  සැලැසීමට පොරොන්දු විය.ඔවුන්ට අපහසුතාවක් හෝ දුක්ගැනවිල්ලක් ඇතොත්  නොපමාව  තමන් වෙත දැනුම් දෙන ලෙසද  අග විනිසුරුවරයා කියා සිටියේය.   ",
    "URL": "https://www.lankadeepa.lk/latest_news/අගවිනිසුරු-උසාවි-වාර්තාකරුවන්-හමුවේ/1-132050",
    "Category": "latest_news"
}