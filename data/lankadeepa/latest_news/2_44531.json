{
    "Source": "www.lankadeepa.lk",
    "Timestamp": "Editor  2019 නොවැම්බර් මස 09",
    "Headline": "ෆේස්බුක් සාදයකින් 30ක් අත්අඩංගුවට",
    "News Content": "(ශාන්ත ප්‍රදීප් කුමාර කුලරත්න)මුහුණු පොතෙන් හඳුනාගත් මිතුරු මිතුරියන්ගේ මත්ද්‍රව්‍ය සාදයක් වටලා එහි සිටි තරුණියන් 9 දෙනෙකු ඇතුළු 30 දෙනෙකු අත්අඩංගුවට ගත්බව මීගොඩ පොලීසිය පවසයි. මොවුන් ළඟ තිබී අයිස්, ඈෂ්, ගංජා සහ විදේශීය දුම්වැටි ඇතුළු මත්ද්‍රව්‍ය තොගයක්ද පොලිස් භාරයට ගත්බව පොලිසිය සඳහන් කරයි.අම්පාර, අනුරාධපුර, රත්නපුර, ගාල්ල සහ කොළඹට තදාසන්න ප්‍රදේශවල පදිංචි සැකකරුවන් 20-30 අතර වියේ පසුවන්නෝ වෙති. මුහුණු පොතෙන් හඳුනා වසර 2ක් පිරීම නිමිත්තෙන් මෙම සාදය සංවිධානය කර ඇති අතර ඒ සඳහා රුපියල් 1000ක ඇතුළුවීමේ ගාස්තුවක්ද ගෙවා ඇති බව පොලීසිය කියයි.මෙසේ පැමිණි පිරිස ගොඩගම ප්‍රදේශයේ උත්සව ශාලාවකට ඊයේ (08) රාත්‍රී පැමිණ මීට සහභාගිවී ඇති අතර, අධික ඝෝෂාකාරී බව හේතුවෙන් මීගොඩ පොලිස් පරීක්ෂක ගමගේ නිලන්ත මහතාට ලද තොරතුරක් මත බුද්ධි අංශ නිලධාරීන් ලවා තහවුරු කර ගැනීමෙන් අනතුරුව මෙම වැටලීම සිදුකර ඇත.එහිදී තරුණයින් 21 දෙනෙකු සහ තරුණියන් 9 දෙනෙකු මෙසේ අත්අඩංගුවට ගෙන ඇත. පසුව පැමිණි පිරිසගේ ලේඛන පරීක්ෂා කිරීමේදී 75 දෙනෙකු සහභාගි වූ බවද අනාවරණය විය.මොවුන් අද (09) හෝමාගම අධිකරණයට ඉදිරිපත් කිරීමට නියමිතය.මීගොඩ පොලිසිය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/news/ෆේස්බුක්-සාදයකින්-30ක්-අත්අඩංගුවට/101-560243",
    "Category": "latest_news"
}