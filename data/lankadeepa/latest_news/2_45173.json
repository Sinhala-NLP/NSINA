{
    "Source": "www.lankadeepa.lk",
    "Timestamp": "2019 ඔක්තෝබර් මස 09",
    "Headline": "පාස්කු නඩුව මහෙස්ත්‍රාත් ලංකා ජයරත්නගෙන් ඉවත් කරන්නැයි ඉල්ලීමක්",
    "News Content": "(මනෝප‍්‍රිය ගුණසේකර)පාස්කු බෝම්බ ප‍්‍රහාරය සම්බන්ධයෙන් නඩු කටයුත්ත කොළඹ ප‍්‍රධාන මහෙස්ත‍්‍රාත් ලංකා ජයරත්න මෙනවියගෙන් ඉවත් කර වෙනත් මහෙස්ත‍්‍රාත්වරයකු හමුවේ කැඳවීමට නියම කරන්නැයි නීතීපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් දිලීප පිරීස් මහතා කොළඹ ප‍්‍රධාන මහාධිකරණ විනිසුරු විකුම් කළුආරච්චි මහතාගෙන් අද (09) ඉල්ලා සිටියේය.මෙම සිද්ධිය සම්බන්ධයෙන් මීට පෙර අවස්ථාවකදී සැකපිට අත්අඩංගුවට ගෙන රිමාන්ඩ් බාරයට පත් කරනු ලැබ සිටි හේමසිරි ප‍්‍රනාන්දු සහ පූජිත් ජයසුන්දර යන මහත්වරුන්ට ඇප නියම කරමින් කොළඹ ප‍්‍රධාන මහෙස්ත‍්‍රාත් ලංකා ජයරත්න මෙනවිය ලබාදුන් නියෝගය ප‍්‍රතිශෝධනය කරමින් කොළඹ ප‍්‍රධාන මහාධිකරණ විනිසුරු විකුම් කළුආරච්චි මහතා තීන්දුව ලබාදීමෙන් අනතුරුව අධිකරණය අමතමින් නියෝජ්‍ය සොලිසිටර් ජනරාල් දිලීප පිරීස් මහතා එලෙස ඉල්ලා සිටියේය.යුක්තිය සහ අධිකරණයේ ගරුත්වය ආරක්‍ෂා වන අන්දමට මෙම තීන්දුව ලබාදීම සම්බන්ධයෙන් නීතීපතිවරයාගේ ස්තූතිය කොළඹ ප‍්‍රධාන මහාධිකරණ විනිසුරුවරයාට පුදකිරීමෙන් අනතුරුව නියෝජ්‍ය සොලිසිටර් ජනරාල් දිලීප පිරීස් මහතා මෙම නඩු කටයුත්ත කොළඹ ප‍්‍රධාන මහෙස්ත‍්‍රාත්වරියගෙන් ඉවත් කර වෙනත් මහෙස්ත‍්‍රාත්වරයකු හමුවේ කැඳවීමට නියම කරන්නැයි ඉල්ලා සිටියේය.  ",
    "URL": "https://www.lankadeepa.lk/news/පාස්කු-නඩුව-මහෙස්ත්‍රාත්-ලංකා-ජයරත්නගෙන්-ඉවත්-කරන්නැයි-ඉල්ලීමක්/101-558502",
    "Category": "latest_news"
}