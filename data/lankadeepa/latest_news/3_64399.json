{
    "Source": "www.lankadeepa.lk",
    "Timestamp": "2017 සැප්තැම්බර් මස 22",
    "Headline": "අට කෝටියක් සමග යුවළක් රේගු දැලේ පැටලෙති",
    "News Content": "(ටී.කේ .ජී .කපිල )රුපියල් අට කෝටි අසූ ලක්ෂයක් වටිනා විදේශ මුදල් සහ ශ්‍රී ලංකා රුපියල් තොගයක් නීතිවිරෝධී ලෙස ඩුබායි බලා රැගෙන යෑමට තැත් කළ යුවළක් කටුනායක බණ්ඩාරනායක ජාත්‍යන්තර ගුවන් තොටුපොළේ දී රේගු මත්ද්‍රව්‍ය පාලන අංශයේ නිලධාරීන් විසින් අත් අඩංගුවට ගෙන ඇතැයි රේගු මාධ්‍ය ප්‍රකාශක සුනිල් ජයරත්න මහතා පවසයි. මෙම යුවළ කොළඹ දෙමටගොඩ ප්‍රදේශයේ පදිංචිකරුවන් වන අතර මෙම කාන්තාවගේ වයස අවුරුදු 22 කි. ඇය ව්‍යාපාරික කටයුතු වල නිරතව සිටින්නියකි. ඇගේ සැමියාගේ වයස අවුරුදු 24 ක් වන අතර ඔහු කොළඹ ප්‍රදේශයේ පෞද්ගලික සමාගමක සේවය කරයි. ඔවුහු සුපිරි ව්‍යාපාරිකයන් විසින් ගුවන් තොටුපොළෙන් පිටත්ව යෑම සදහා මුදල් ගෙවා ලබා ගන්නා \" සිල්ක් රූට්\" (Silk Route) මාර්ගය ඔස්සේ ගුවන් යානය වෙත යෑමට පැමිණෙමින් සිට ඇත.   ",
    "URL": "https://www.lankadeepa.lk/latest_news/අට-කෝටියක්-සමග-යුවළක්-රේගු-දැලේ-පැටලෙති/1-518124",
    "Category": "latest_news"
}