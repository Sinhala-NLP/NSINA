{
    "Source": "www.lankadeepa.lk",
    "Timestamp": "2019 ජුනි මස 11",
    "Headline": "රතන හිමියෝ ඇතුළු පිරිසක් මඩකලපු විශ්වවිද්‍යාලයට",
    "News Content": "(නිමල් ජයරත්න)පාර්ලිමේන්තු මන්ත්‍රී අතුරලියේ රතන හිමියන් ඇතුළු ස්වාමීන් වහන්සේලා පිරිසක් සහ තවත් කිහිපදෙනෙකු නැගෙනහිර පූනාහි පිහිටි ෂරියා විශ්වවිද්‍යාලය අද (11) නිරීක්ෂණය කිරීමට පැමිණියහ.එහිදී ආරක්ෂක අංශවලින් බාධා එල්ල වීමත් සමඟ උණුසුම් තත්ත්වයක්ද ඇතිවිය.අතුරුලියේ රතන හිමියන් ඇතුළු පිරිසට විශ්වවිද්‍යාලයේ ප්‍රධාන ගේට්ටුව අසල විනාඩි 45 ක් පමණ කාලයක්  රැඳී සිටීමට සිදුවූ අතර එහි ආරක්ෂාවට සිටි හමුදා නිලධාරීන් ඊට ඇතුල්වීමට ඉඩ ලබා නොදුන්හ.එම ස්ථානයට පැමිණි වාලච්චේන සහකාර පොලිස් අධිකාරීවරයා පැවැසුවේ විශ්ව විද්‍යාලයට ඇතුල්වීමට ඉඩ නොදෙන ලෙසට පාලන අධිකාරිය වාලච්චේන පොලිසියට පැමිණිලි කර ඇති බවයි.රතන හිමි සම﻿ඟ පැමිණි පිරිස විශ්වවිද්‍යාලය නිරීක්ෂණය කිරීමට පමණක් ආරක්ෂක අංශ මගින් අවසර ඉල්ලා සිටියහ.ආරක්ෂක අංශ එය ප්‍රතික්ෂේප කිරීමත් සමඟ රතන හිමියන් සමඟ පැමිණි නැගෙනහිර පළාත් සභාවේ හිටපු සභා නායක ප්‍රියන්ත පතිරණ මහතා සමඟ කිහිපදෙනෙක් විශ්වවිද්‍යාල භූමියට බලහත්කාරයෙන් ඇතුල්වීමට උත්සහ දැරූහ.ඒ මොහොතේ එම ස්ථානයට වැඩම කළ ස්වාමීන් වහන්සේලා ඇතුළු පිරිස  ආරක්ෂක අංශ සම﻿ඟ උණුසුම් කතාබහක් ද ඇතිවිය.පසුව ආරක්ෂ අංශ හමුදාවේ සහ පොලිසියේ උසස් නිලධාරීන් දැනුවත් කිරීමෙන් අනතුරුව භික්ෂූන් වහන්සේලාට පමණක් විශ්වවිද්‍යාල භූමිය නිරීක්ෂණය කිරීමට ආරක්ෂක අංශ  අවසර ලබා දුන්හ.       ",
    "URL": "https://www.lankadeepa.lk/latest_news/රතන-හිමියෝ-ඇතුළු-පිරිසක්-මඩකලපු-විශ්වවිද්‍යාලයට/1-551854",
    "Category": "latest_news"
}