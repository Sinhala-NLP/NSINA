{
    "Source": "www.lankadeepa.lk",
    "Timestamp": "None  2015 ඔක්තෝබර් මස 21",
    "Headline": "ඉතිරි කිරීම් බැංකු හිටපු සභාපතිගේ නඩුවත් කල් දමයි",
    "News Content": "‘ද ෆිනෑන්ස්‘ සමාගමේ කොටස් මිලට ගනිමින් ජාතික ඉතිරි කිරීමේ බැංකුවේ හිටපු සභාපති ප්‍රදීප් කාරියවසම් රුපියල් විසිනවකෝටි දොලොස් ලක්ෂයකට ආසන්න මුදලක් පාඩු කළැයි කියන සිද්ධිය පිළිබඳ නඩු විභාගය කොළඹ ප්‍රධාන මහේස්ත්‍රාත් ගිහාන් පිලපිටිය මහතා විසින් ලබන ජනවාරි 21 ට කල් තැබිණි.අල්ලස් කොමිසමට අලුතින් සාමාජිකයන් පත් කිරීම සැලකිල්ලට ගෙන නඩු විභාගය කල් තබන්නැයි ඉල්ලන බව කාරියවසම්ගේ නීතිඥ සාලිය පීරිස් මහතා කියා සිටියේය.කාරියවසම් හිටපු අගවිනිසුරු ශිරාණි බණ්ඩාරනායක මහත්මියගේ සැමියාය. ",
    "URL": "https://www.lankadeepa.lk/latest_news/ඉතිරි-කිරීම්-බැංකු-හිටපු-සභාපතිගේ-නඩුවත්-කල්-දමයි/1-355746",
    "Category": "latest_news"
}