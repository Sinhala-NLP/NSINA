{
    "Source": "www.lankadeepa.lk",
    "Timestamp": "2021 සැප්තැම්බර් මස 17",
    "Headline": "ඔන්ලයින් ගුරුවරුන්ට තර්ජනය කළොත් දැඩි දඬුවම්",
    "News Content": "(ඉන්දිකා රාමනායක)මාර්ග ගත ක්‍රමය ඔස්සේ (online) ඉගැන්වීම් කටයුතු සිදු කරන ගුරුවරුන්ට එම ඉගැන්වීම් කටයුතු සිදු නොකරන ලෙසට කිසිවකූ හෝ තර්ජනය කරන්නේ නම් ඒ සම්බන්ධයෙන් අපරාධ පරීක්ෂණ දෙපාර්තමේන්තුව හෝ පොලිස් හදිසි ඇමතුම් අංශයට (119) වෙත පැමිණිලි කරන ලෙසට පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නීතිඥ නිහාල් තල්තුදූව මහතා ඉල්ලා සිටී .මෙවැනි පැමිණිලි සම්බන්ධයෙන් වහාම ක්‍රියාත්මක වී නීතිය තදින් ක්‍රියාත්මක කරන ලෙසට මහජන ආරක්ෂක අමාත්‍ය රියර් අද්මිරාල් ( විශ්‍රාමික ) මහතා පොලිස්පතිවරයා වෙත සහ අපරාධ පරීක්ෂණ දෙපාර්තමේන්තුව වෙත උපදෙස් ලබා දී ඇති බවද පොලිස් මාධ්‍ය ප්‍රකාශකවරයා කියා සිටියේය.රජයේ නිලධාරීන්ගේ රාජකාරියට නිලධාරීන්ගේ රාජකාරියට බාධා කිරීම , තර්ජනය කිරීම වරදක් වන හෙයින් එවැනි තර්ජනයන් සිදුකරන පුද්ගලයන්ට එරෙහිව පොලිසිය විශේෂ අවධානය යොමුකර යොමු කර නීතිය දැඩිව ක්‍රියාත්මක කරන බව ද පොලිස් මධ්‍ය ප්‍රකාශකවරයා වැඩිදුරටත් පවසයි .   ",
    "URL": "https://www.lankadeepa.lk/latest_news/ඔන්ලයින්-ගුරුවරුන්ට-තර්ජනය-කළොත්-දැඩි-දඬුවම්/1-599196",
    "Category": "latest_news"
}