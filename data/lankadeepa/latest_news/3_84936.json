{
    "Source": "www.lankadeepa.lk",
    "Timestamp": "None  2015 අගෝස්තු මස 09",
    "Headline": "‘රටේ සාක්ෂරතාවය 100%ක් කරනවා‘",
    "News Content": "ලංකාවේ සංවර්ධනය වූ සෙසු දිස්ති‍්‍රක්ක මට්ටමට පොළොන්නරු දිස්ති‍්‍රක්කයද ගෙන ඒමට ඉදිරි පස් වසර තුළ කි‍්‍රයා කරන බව ජනපති මෛත්‍රිපාල සිරිසේන මහතා අද (9) පොළොන්නරුව කලාප අධ්‍යාපන කාර්යාලයේ නව දෙමහල් ගොඩනැගිලි සංකීර්ණය විවෘත කිරීමේ උත්සවයට එක් වෙමින් පැවසීය.ජාතික සංවර්ධනයේදී පොළොන්නරුව දිස්ති‍්‍රක්කයට සිදුවු අසාධාරණය නිවැරදි කිරීමට පස් අවුරුදු සැළැස්මක් කි‍්‍රයාවට නංවන බවත් අධ්‍යාපන, සෞඛ්‍ය සහ කෘෂිකාර්මික ක්ෂේත‍්‍ර පිළිබඳව ප‍්‍රමුඛත්වයක් ලබාදී ඇති බවත් ජනපති එහිදී කීවේය.ඉදිරි අධ්‍යාපන සැළසුම් තුළ රටේ සමස්ථ ජනතාවගේ සාක්ෂරතාවය 100 % දක්වා ඉහළ නැංවීම රජයේ අරමුණ බවද මෛත්‍රිපාල සිරිසේන මහතා එහිදී පැවසීය.අධ්‍යාපන ක්ෂේත‍්‍රයේ උන්නතිය වෙනුවෙන් රජය ලබාදෙන සියලූ පහසුකම්වලින් උපරිම ප‍්‍රයෝජන ලබාගෙන රටේ දරුවන්ට යහපත් අනාගතයක් උදා කරදීමට ක්ෂේත‍්‍රයේ සියලූ දෙනා කැපවිය යුතු බවද ජනපති එහිදී සිහිපත්කළේය.  ",
    "URL": "https://www.lankadeepa.lk/latest_news/‘රටේ-සාක්ෂරතාවය-100%ක්-කරනවා‘/1-339075",
    "Category": "latest_news"
}