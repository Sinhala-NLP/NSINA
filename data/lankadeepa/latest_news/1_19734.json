{
    "Source": "www.lankadeepa.lk",
    "Timestamp": "2022 ජනවාරි මස 28",
    "Headline": "පානදුර සුමංගල විදුහලේ විදුහල්පති අල්ලස් දැලේ",
    "News Content": "(සුමිත් ප්‍රේමතිලක, බණ්ඩාරගම  බිමල් ශ්‍යාමන් ජයසිංහ සහ සමන් කාරියවසම්)පානදුර සුමංගල විදුහලේ විදුහල්පතිවරයා රුපියල් එක්ලක්ෂ පනස් දහසන අල්ලස් මුදලක් ලබාගැනීමට යාමේදී අද (28) අත්අඩංගුවට ගත්බව අල්ලස් හෝ දූෂණ චෝදනා විමර්ශන කොමිෂන් සභාවේ අධ්‍යක්ෂක ජේෂ්ඨ පොලිස් අධිකාරී නුවන් අසංක මහතා පැවසීය.පළමු ශ්‍රේණියට දරුවකු ඇතුලත් කිරීම සඳහා  රුපියල් ලක්ෂ දෙකක මුදලක් සැකකරු විසින් ඉල්ලා ඇති අතර එකී මුදල රුපියල් එක් ලක්ෂ පනස් දහස දක්වා අඩුකරවා ගෙන ඇති බව පවසයිසැකකරු එම මුදල ලබාගනිද්දී සැඟව සිටි අල්ලස් කොමිසමේ නිලධාරීන් විසින්  විදුහල්පතිවරයා අත්අඩංගුවට ගත්බව අධ්‍යක්ෂවරයා වැඩිදුරටත් පැවසීය.  ",
    "URL": "https://www.lankadeepa.lk/latest_news/පානදුර-සුමංගල-විදුහලේ-විදුහල්පති-අල්ලස්-දැලේ/1-607288",
    "Category": "latest_news"
}