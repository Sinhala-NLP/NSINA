{
    "Source": "www.lankadeepa.lk",
    "Timestamp": "2020 නොවැම්බර් මස 19",
    "Headline": "පාර්ලිමේන්තුවේ සජීවී විකාශය ඇන හිටී",
    "News Content": "   (බන්ධුල ඉලේපෙරුම) පාර්ලිමේන්තුවට මාධ්‍යවේදීන්ට පැමිණීමට අවකාශ ලබානොදී ඇති පසුබිමට සජීවී විකාශයද අත්හිටුවා තිබීම පිළිබඳ සමගි ජනබලවේගයේ පාර්ලිමේන්තු මන්ත්‍රී හර්ෂ ද සිල්වා මහතා අද(19) පාර්ලිමේන්තුවේදී ප්‍රශ්න කළේය.පාර්ලිමේන්තු සජීවී විකාශය අද දහවල් දිවා ආහාරයෙන් පසු අක්‍රියවී ඇති අතර අන්තර්ජාල විකාශයද ඇණහිට ඇතැයි ප්‍රශ්න කළ හර්ෂ ද සිල්වා මන්ත්‍රීවරයා සභාවේ මැති ඇමැතිවරුන් කථා කරන දේ මහජනයාට දැනගැනීමට නොලැබීම ගැටලුවක් බවද කියා සිටියේය.සජීවී විකාශය ඇණහිට ඇත්තේ තාක්ෂණික දෝෂයක් නිසා බවත් ඒ පිළිබඳ තාක්ෂණික නිලධාරීන් කටයුතු කරමින් සිටින බවත් කථානායකවරයා එහිදී දන්වා සිටියේය.    ",
    "URL": "https://www.lankadeepa.lk/latest_news/පාර්ලිමේන්තුවේ-සජීවී-විකාශය-ඇන-හිටී/1-582260",
    "Category": "latest_news"
}