{
    "Source": "www.lankadeepa.lk",
    "Timestamp": "2020 මාර්තු මස 02",
    "Headline": "‘එජාපය අලියා ලකුණින් තරග කරනවා ‘",
    "News Content": "( රොමේෂ් ධනුෂ්ක සිල්වා) ඉදිරි මහ මැතිවරණය සඳහා එක්සත් ජාතික පක්ෂය අලියා ලකුණින් තරග කිරීමට තීරණය කළ බව හිටපු අමාත්‍ය රවි කරුණානායක මහතා පැවසීය. එයට පාර්ලිමේන්තු මන්ත්‍රී කණ්ඩායමේ  බහුතරයේ කැමැත්ත ලැබී ඇති බවත් හෙතෙම කීවේය. එක්සත් ජාතික පක්ෂයේ ,  කිසිදු බෙදීමක් නැති බවත්, බහුතරයගේ කැමැත්ත වී ඇත්තේ අලියා ලකුණින් තරගකිරීම නිසා පාර්ලිමේන්තුව විසිරුවූ සැණින් අලියා ලකුණින් නාම යෝජනා බාරදීමට, නාම යෝජනා මණ්ඩලද මේ වන සූදානමින් පසුවන බවත්  රවි කරුණානායක මහතා සඳහන් කළේය. සිරිකොත  පක්ෂ මූලස්ථානයේදී පැවැත්වූ විශේෂ රැස්වීමකදී  හිටපු අමාත්‍යවරයා මේ බව පැවසීය. ( ඡායාරූප හා  වීඩීයෝ -රොමේෂ් ධනුෂ්ක සිල්වා)  ",
    "URL": "https://www.lankadeepa.lk/videos/‘එජාපය-අලියා-ලකුණින්-තරග-කරනවා-‘/12-566959",
    "Category": "latest_news"
}