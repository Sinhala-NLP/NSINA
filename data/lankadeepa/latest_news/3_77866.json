{
    "Source": "www.lankadeepa.lk",
    "Timestamp": "None  2016 අප්‍රේල් මස 01",
    "Headline": "ගූගල් ලූන් නැකත පමා වේ",
    "News Content": "සීගිරිය යොවුන් පුරයේ දී ගූගල් ලූන් බැලුනයේ ක්‍රියාකාරීත්වය පෙන්වීමට නියමව සිටිය දී එම බැලුනයට හුලං පිරවීමේදී බටයක ගැටී හුලං ගිය බවත් ඒ අනූව බැලූනය ගුවන් ගත කිරීම පමා වන බවත් ශ්‍රී ලංකාවට පැමිණි ගූගල් කණ්ඩායම කියයි.පොළොවේ වායු ගෝලයට ඉහළ අපරිවර්ති ගෝලයේ බැලූන රඳවා එමගින් ලොව කෝටි පහක් වෙසෙන දුෂ්කර පෙදෙස් වලට ඉතා අඩු මිලට අන්තර්ජාල පහසුකම් ලබා දීම මෙම වැඩ පිළිවෙළයි. ශ්‍රී ලංකාව ගූගල් සමාගම සමග මේ සඳහා එක්ව සිටී.අපවර්ති කලාපය යනු බොහෝ ගුවන් යානා පියාසර කරන අහස් තලයයි. එම අහස කිලෝමීටර් 10 ක් ඉහළින් පටන් ගෙන කිලෝමීටර් 50 ක් දක්වා පැතිර පවතී.විදුලි සංදේශ හා ඩිජිටල් යටිතල පහසුකම් ඇමැති හරීන් ප්‍රනාන්දු මහතාද එම අවස්ථාවට සහභාගී වීමට පැමිණියේය.              ",
    "URL": "https://www.lankadeepa.lk/latest_news/ගූගල්-ලූන්-නැකත-පමා-වේ/1-401116",
    "Category": "latest_news"
}