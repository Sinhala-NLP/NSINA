{
    "Source": "www.lankadeepa.lk",
    "Timestamp": "2017 අප්‍රේල් මස 25",
    "Headline": "තාත්තා අස්කළාට විරෝධයපා ප්‍රමිතත් ඉල්ලා අස්වෙයි",
    "News Content": "(අජන්ත කුමාර අගලකඩ)මධ්‍යම පළාත් සභාවේ යෞවන කටයුතු, ග්‍රාමීය සංවර්ධන හා වනිතා කටයුතු ඇමති ප්‍රමිත බණ්ඩාර තෙන්නකෝන් මහතා අද (25) එම ධුරයෙන් ඉල්ලා අස්වීය.ශ්‍රී ලංකා නිදහස් පක්ෂයේ ජ්‍යේෂ්ඨ උප සභාපතිවරයකු වන හිටපු ඇමැති ජනක බණ්ඩාර තෙන්නකෝන් මහතා අද පෙරවරුවේ දඹුල්ල ආසන සංවිධායක ධුරයෙන් ඉවත් කිරීමට විරෝධය පළකරමින් ප්‍රමිත බණ්ඩාර මහතා පළාත් සභාවේ අමාත්‍ය ධුරයෙන් ඉල්ලා අස්වී ඇත.ප්‍රමිත බණ්ඩාර තෙන්නකෝන් මහතා සිය ඉල්ලා අස්වීමේ ලිපිය මධ්‍යම පළාත් ආණ්ඩුකාර නිලූකා ඒකනායක මහත්මිය වෙත මීට සුළු මොහොතකට පෙර බාර දුන්නේය. ප්‍රමිත බණ්ඩාර තෙන්නකෝන් මහතා හිටපු ඇමැති ජනක බණ්ඩාර තෙන්නකෝන් මහතාගේ ජ්‍යෙෂ්ඨ පුතණුවන් වේ.   ",
    "URL": "https://www.lankadeepa.lk/latest_news/තාත්තා-අස්කළාට-විරෝධයපා-ප්‍රමිතත්-ඉල්ලා-අස්වෙයි/1-512147",
    "Category": "latest_news"
}