{
    "Source": "www.lankadeepa.lk",
    "Timestamp": "2020 ඔක්තෝබර් මස 11",
    "Headline": "විදෙස්ගත ලාංකිකයින් ගෙන්වීම යළි සීමා කෙරේ",
    "News Content": "(තිළිණි ද සිල්වා)විදෙස් රටවල සිට පැමිණෙන ශ්‍රී ලාංකිකයින් ගෙන්වා ගැනීමේ කටයුතු සීමා කිරීමට පියවර ගෙන ඇති බව විදේශ කටයුතු අමාත්‍යාංශය පැවසීය.ශ්‍රී ලංකාවෙන් නව ආසාදිතයින් වාර්තා වීම හේතුවෙන් පවතින රෝහල් පහසුකම් මෙන්ම එම ආසාදිතයින්ගේ ආශ්‍රිතයින් නිරෝධායනයට ලක් කිරීම සඳහා පවතින ඉඩකඩ සීමාසහිත වීම හේතුවෙන් මෙම පියවර ගෙන ඇති බව සඳහන් වේ.නිරෝධායන මධ්‍යස්ථාන වල මේ වන විට 10,000 කට ආසන්න පිරිසක් රැඳී සිටිති.එසේම, විදෙස්ගත ශ්‍රී ලාංකිකයින් 57,000 කට අධික පිරිසක් මෙරටට පැමිණීමට අපේක්ෂාවෙන් ඉල්ලීම් ඉදිරිපත් කර ඇතැයිද විදේශ කටයුතු අමාත්‍යාංශය වැඩිදුරටත් කියා සිටී.විදෙස්ගතව සිට පැමිණෙන ශ්‍රී ලාංකිකයින් දින 14 ක කාලයක් අනිවාර්ය නිරෝධායනයට ලක් විය යුතු වේ.මෙරට ආසාදිතයින් සංඛ්‍යාව ඉදිරියේදී තවදුරටත් ඉහළ යා හැකි තත්ත්වයක් පෙන්නුම් කරන බැවින් ශ්‍රී ලාංකිකයින් ගෙන්වා ගැනීමේ කටයුතු සීමා කිරීමට තීරණය කර ඇති බවද එම අමාත්‍යාංශය වැඩිදුරටත් කීය   ",
    "URL": "https://www.lankadeepa.lk/news/විදෙස්ගත-ලාංකිකයින්-ගෙන්වීම-යළි-සීමා-කෙරේ/101-580406",
    "Category": "latest_news"
}