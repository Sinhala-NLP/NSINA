{
    "Source": "www.lankadeepa.lk",
    "Timestamp": "2019 නොවැම්බර් මස 19",
    "Headline": "ජනපති සිය ධුරයේ වැඩ අරඹයි",
    "News Content": "ජනාධිපති  ගෝඨාභය රාජපක්ෂ මහතා  මහා සංඝරත්නයේ ආශිර්වාද මැද  ජනාධිපති ලේකම් කාර්යාලයේදී  අද ( 19)  සිය ධුරයේ  වැඩ කටයුතු   ආරම්භ කළේය. ශ්‍රී ලංකාවේ හත්වැනි විධායක ජනාධිපතිවරයා ලෙස ගෝඨාභය රාජපක්ෂ මහතා  අනුරාධපුර රුවන්වැලි මහා සෑ රඳුන් අභියසදී ඊයේ ( 18) දිවුරුම් දුන්නේය. හිටපු ජනාධිපති  මෛත්‍රීපාල සිරිසේන, ශ්‍රී ලංකා පොදු ජන පෙරමුණේහි සභාපති මහාචාර්ය ජී එල් පීරීස් යන මහත්වරුන්ද , පාර්ලිමේන්තු මන්ත්‍රීවරුන් වන ඩලස් අලහප්පෙරුම, මහින්ද අමරවීර, දිනේෂ් ගුණවර්ධන, බන්දුල ගුණවර්ධන, ඇතුළු  විශාල පිරිසක් මේ අවස්ථාවට එක්ව සිටියහ. (ඡායාරූප ජනාධිපති මාධ්‍ය අංශය )      ",
    "URL": "https://www.lankadeepa.lk/latest_news/ජනපති-සිය-ධුරයේ-වැඩ-අරඹයි/1-560757",
    "Category": "latest_news"
}