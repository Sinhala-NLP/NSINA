{
    "Source": "www.lankadeepa.lk",
    "Timestamp": "2022 ඔක්තෝබර් මස 26",
    "Headline": "පාස්කු සමාන ප්‍රහාරයක් ඉන්දියාවේත් ක්‍රියාත්මක වෙලා?",
    "News Content": "(විමුක්ති එස් රුද්‍රිගු)ඉන්දියාවේ කොයිම්බතුර් හි දේවාලයක් ආසන්නයේ පසුගියදා  මෝටර් රථයක තිබූ ගෑස් සිලින්ඩර් දෙකක් පිපිරී යෑමෙන් මියගිය 25 හැවිරිදි ජමීෂ මුබින්, 2019 වසරේ ශ්‍රී ලංකාවේ පාස්කු දින ත්‍රස්තවාදී ප්‍රහාරය සැලසුම් කළ සහරාන් හෂීම්ගේ ජාලයේ සාමාජිකයකු බව මූලික පරීක්ෂණ වලින් අනාවරණය වූ බව කොයිම්බතුර් පොලිසිය ප්‍රකාශ කළේය.පාස්කු දින ප්‍රහාරය මෙන් මෙම සැකකරු ත්‍රස්තවාදී ප්‍රහාරයකට සූදානම් වූවා දැයි සැකයක් පවතින බව කොයිම්බතුර් පොලිසිය ප්‍රකාශ කළේය.කොයිම්බතුර් දේවාලයේදී පුපුරවා ගැනීමට පැමිණ එය අසාර්ථක වූවාද යන්න පිළිබඳව සොයා බැලීම සඳහා වැඩිදුර විමර්ශන සිදුකරන බව කොයිම්බතුර් පොලිසිය සඳහන් කළේය.සැකකරුගේ නිවස පරික්ෂා කිරීමේදී පුපුරණ ද්‍රව්‍ය සෑදීමට යොදා ගන්න අමු ද්‍රව්‍ය සොයා ගත් බවත් මෙම සැකකරු තමිල්නාඩු තව්හිද් ජමාත් සංවිධානයේ දේශනවලට මුස්ලිම් පල්ලියකදී සහභාගී වී ඇති බවත් කොයිම්බතුර් පොලිසිය පැවසුවේය.සිද්ධිය සම්බන්ධයෙන් සැකකරුවන් 5 දෙනෙකු කොයිම්බතුර් පොලිසිය අත් අඩංගුවට ගෙන ඇති අතර එම සැකකරුවන් අතර සිටින මොහොමඩ් අසරුදීන් නැමැත්තා සහරාන් හෂීම් සමග සබඳතා පවත්වා ඇති අයෙක් බවත් තරුණයින් බඳවා ගැනීම සම්බන්ධයෙන් චෝදනා එල්ල වී තිබෙන බවත් කොයිම්බතුර් පොලිසිය ප්‍රකාශ කළේය.   ",
    "URL": "https://www.lankadeepa.lk/news/පාස්කු-සමාන-ප්‍රහාරයක්-ඉන්දියාවේත්-ක්‍රියාත්මක-වෙලා-/101-622176",
    "Category": "latest_news"
}