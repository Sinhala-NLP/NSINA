{
    "Source": "www.lankadeepa.lk",
    "Timestamp": "2020 මාර්තු මස 06",
    "Headline": "කොරෝනා රටතුළට පැමිණීම වැළැක්වීමට විද්‍යානුකූල ක්‍රමවේදයන් අනුගමනය කරන්න",
    "News Content": "(නාලක සංජීව දහනායක)කොරෝනා වෛරසය රට තුළට පැමිණීම වැළැක්වීම නතර කිරීම සඳහා විද්‍යානුකූල ක්‍රමවේදයන් අනුගමනය කරන ලෙස ජනාධිපති ගෝඨාභය රාජපක්‍ෂ මහතා කොරෝනා මර්ධන කාර්ය සාධක බලකායට අද (06) උපදෙස් දුන්නේය.ඉදිරියේදී නිරෝධායන ක්‍රියාවලිය ඇරඹීමට සිදුවුවහොත් ඒ සඳහා අවශ්‍ය ස්ථාන, සම්පත් දායකයන්, පහසුකම් සහ අවශ්‍ය උපකරණ සපයා දීමට සූදානම් වන ලෙසද කීය.කොළඹ, ජනාධිපති ලේකම් කාර්යාලයේදී අද (6) පැවැති සාකච්ඡාවකදී ජනාධිපතිවරයා මේ බව සඳහන් කළේය.එහිදී වැඩිදුරටත් අදහස් දැක්වූ ජනාධිපතිවරයා සඳහන් කර සිටියේ රජය හා සෞඛ්‍ය ක්‍ෂේත්‍රයේ විශේෂඥයන් මුල සිට ගත් ක්‍රියාමාර්ග හේතුවෙන් ආසියානු කලාපයෙන්ම කොරෝනා වෛරසයට සාර්ථකව මුහුණ දුන් රට බවට ලංකාව පත්ව තිබෙන බවය.මෙම වෛරසය සීඝ්‍රයෙන් පැතිර යන ඉරානය, දකුණු කොරියාව සහ ඉතාලිය යන රටවල සිට මෙරටට පැමිණෙන පුද්ගලයන් දින 14 කාලයක් නිරෝධායනයට ලක් කළ යුතු බව කොරෝනා මර්ධන කාර්ය සාධකය ජනාධිපතිවරයාට මෙහිදී නිර්දේශ කළේය.කොරෝනා ආසාදිත කිසිඳු ලංකිකයෙක් හමුවී නැති බව කී ජනාධිපතිවරයා යම් රෝග ලක්‍ෂණයක් ඇත්නම් සැඟවී නොසිට පරීක්‍ෂා කිරීම් කරගන්නා ලෙස විදේස්ගතව සිට මෙරටට පැමිණෙන ජනතාවගෙන් ජනාධිපතිවරයා ඉල්ලීමක් කළේය.     ",
    "URL": "https://www.lankadeepa.lk/news/කොරෝනා-රටතුළට-පැමිණීම-වැළැක්වීමට-විද්‍යානුකූල-ක්‍රමවේදයන්-අනුගමනය-කරන්න/101-567280",
    "Category": "latest_news"
}