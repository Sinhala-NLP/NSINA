{
    "Source": "www.lankadeepa.lk",
    "Timestamp": "2020 ජනවාරි මස 02",
    "Headline": "බදුල්ල මධ්‍ය මහා විද්‍යාලයේ  ආදිත්‍ය ලොවම පරදවයි",
    "News Content": "(පාලිත ආරියවංශ) අන්තර් ජාතික ගණිත ඔලිම්පියාඩ් තරගාවලියේ දී රටවල් 162 ක් අභිබවා රන් පදක්කම දිනා ගැනීමට බදුල්ල මධ්‍ය මහා විද්‍යාලයේ 6 වන ශ්‍රේණියේ ඉගෙනුම ලබන රෙහාන් ආදිත්‍ය වීරකෝන් සිසුවා සමත්ව තිබේ.ජපානයේ ටෝකියෝ නුවර පැවැති අන්තර් ජාතික ගණිත ඔලිම්පියාඩ් තරගාවලියේ ප්‍රාථමික 6 කාණ්ඩයේ තරගයෙන් ආදිත්‍ය ජයග්‍රහණය හිමිකරගෙන ඇත.මෙම තරගාවලියේ දී ලකුණු 180න් ලකුණූ 144 ක් ලබාගනිමින් ප්‍රථම ස්ථානය හිමිකර ගැනීමට සමත් විය.එම තරගාවලියේ දෙවැනි ස්ථානය ඉන්දියාව දිනාගත්තේය. ඉන්දීය සිසුවා  ලකුණු 132 ක්  හිමිකර ගත්තේය.මෙම තරගාවලියට එම කාණ්ඩයෙන් තරග  වැදුණූ ලාබාලම ශිෂ්‍යයා ආදිත්‍ය වේ.  ",
    "URL": "https://www.lankadeepa.lk/news/බදුල්ල-මධ්‍ය-මහා-විද්‍යාලයේ--ආදිත්‍ය-ලොවම-පරදවයි/101-563363",
    "Category": "latest_news"
}