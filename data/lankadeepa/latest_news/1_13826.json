{
    "Source": "www.lankadeepa.lk",
    "Timestamp": "2022 ජුලි මස 15",
    "Headline": "ජනපති තෝරන කාලයේදී පාර්ලිමේන්තුවට විශේෂ ආරක්ෂාව",
    "News Content": " (සුජිත් හේවාජුලිගේ සහ  අංජුල මහික වීරරත්න)අභිනව ජනාධිපතිවරයා තෝරා පත් කර ගැනීමේ කාල සීමාවේදී පාර්ලිමේන්තු සංකීර්ණය සහ ඒ අවට ප්‍රදේශවල ආරක්ෂක විධිවිධාන දැඩි කිරීමට ත්‍රිවිධ හමුදාපතිවරුන් සහ පොලිස්පතිවරයා පියවර ගෙන ඇත.ඒ කතානායක වරයා ප්‍රධාන පාර්ලිමේන්තු ප්‍රධානීන් විසින් කරන ලද ඉල්ලීමක් අනුවය.මේ අනුව ජනාධිපති ධුරය පුරප්පාඩු වූ බවට ප්‍රකාශය කෙරෙන  අද (15) දිනයේ සිට අභිනව ජනාධිපතිවරයා තෝරාගැනීමේ  ඡන්ද විමසීම පැවැත්වෙන ලබන  ලබන 20 වැනිදා දක්වා  පාර්ලිමේන්තු සංකීර්ණයේ සහ ඒ අවට ප්‍රදේශවල ආරක්ෂක විධිවිධාන  දැඩි කෙරෙනු ඇත.පාර්ලිමේන්තුවේ ආරක්ෂාව සඳහා අමතර පොලිස් සහ හමුදා කණ්ඩායම් සහ  කැරලි මර්දන කණ්ඩායම් කැඳවීමටද පියවර ගෙන ඇතඑසේම පාර්ලිමේන්තුවට මේ කාලයේදී පිටස්තර අමුත්තන් පැමිණීමද තහනම් වන බව පාර්ලිමේන්තු නිලධාරියෙක් ලංකාදීපයට  පැවැසීය.පාර්ලිමේන්තුව අද දිනයේ රැස්වීමට පෙර ඒ අවට ප්‍රදේශයේ විශේෂ සෝදිසියක්  කිරීමටද පාර්ලිමේන්තුව අවට දියවන්නා ඔයේ නාවික මුරසංචාර වැඩි කිරීමටද  පියවර ගෙන ඇතැයි ආරක්ෂක අංශ පවසයි.  ",
    "URL": "https://www.lankadeepa.lk/latest_news/ජනපති-තෝරන-කාලයේදී-පාර්ලිමේන්තුවට-විශේෂ-ආරක්ෂාව/1-616467",
    "Category": "latest_news"
}