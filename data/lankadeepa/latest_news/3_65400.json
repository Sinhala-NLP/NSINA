{
    "Source": "www.lankadeepa.lk",
    "Timestamp": "2017 ජුලි මස 29",
    "Headline": "මහවැලියෙන් පසු මෙරටට ලැබුණු ලොකුම ආයෝජනය අද අත්සන් කළා - මහින්ද සමරසිංහ",
    "News Content": " මුදිතා දයනන්දමහින්ද රාජපක්ෂ පාලන කාලයේ චීන සමාගමක් සමග අත්සන් කරන්නට ගිය ගිවිසුමෙන් මහා භාණ්ඩාගාරයට සත පහක්වත් ලැබෙන්නේ නැහැ. එහෙත් අපි අත්සන් කළ මෙම ගිවසුම නිසා මහා භාණ්ඩාගාරයට ඇමෙරිකන් ඩොලර් බිලියන 1.2ක් ලැබෙන අතර තවත් මිලියන හයසීයක් වරාය සංවර්ධනයට චීන සමාගම යොදවන්නටත් එකඟවී තිබෙනවා යැයි වරාය හා නාවුක කටයුතු අමාත්‍ය මහින්ද සමරසිංහ මහතා අද (29) හම්බන්තොට වරාය සංවර්ධනය සම්බන්ධයෙන් චීන සමාගමක් සමග ගිවිසුමකට එළැඹෙමින් පැවැසීය. වරාය හා නාවික කටයුතු අමාත්‍යංශයේ දී මෙම ගිවිසුමට අත්සන් කළ අතර ශ්‍රී ලංකා රජය නියෝජනය කරමින් වරාය හා නාවික කටයුතු අමත්‍යංශයේ ලේකම් එල්.පී. ජයම්පත් හා ශ්‍රී ලංකා වරාටය අධිකාරියේ සභාපති පරාක්‍රම දිසානායක යන මහත්වරු ද චීන සමාගම වෙනුවෙන් චයිනා මර්චන්ට් සමූහයේ විධායක උපසභාපති ආචාර්ය හූ ජියැංහුආ මහතා අත්සන් කරනු ලැබිය.වැඩිදුරටත් අදහස් දැක්වූ අමාත්‍යවරයා, මෙම ගිවිසුමට අත්සන් තැබීමත් සමග මහවැලි සංවර්ධන ව්‍යාපෘතියෙන් පසු මෙරටට ලැබෙන විශාලම ආයෝජනය මෙය බවට පතවන බවත් කොළඹට සීමාවූ සංවර්ධනය මෙමගින් දකුණු පාළාතටද ගමන් කරන බවද පැවැසීය. මුදල් හා ජනමාධ්‍ය අමාත්‍ය මංගල සමරවිර, උපායමාර්ගියක සංවර්ධන හා ජාත්‍යන්තර වෙළෙඳ අමාත්‍ය මලික් සමරවික්‍රම, අමාත්‍ය සරත් අමුණුගම,නියෝජ්‍ය අමාත්‍ය නිශාන්ත මුතුහෙට්ටිගම යන මහත්වරු මෙම අවස්ථාවට එක්ව සිටියහ.  ",
    "URL": "https://www.lankadeepa.lk/latest_news/මහවැලියෙන්-පසු-මෙරටට-ලැබුණු-ලොකුම-ආයෝජනය-අද-අත්සන්-කළා---මහින්ද-සමරසිංහ/1-515772",
    "Category": "latest_news"
}