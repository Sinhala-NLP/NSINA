{
    "Source": "www.lankadeepa.lk",
    "Timestamp": "2019 අගෝස්තු මස 18",
    "Headline": "පොහොට්ටුවට සම්බන්ධ අනුසංවිධාන රැසක් ජාතික සම්මේලන පවත්වන්න යයි",
    "News Content": "(නාලක සංජීව දහනායක)ජනාධිපතිවරණ අපේක්‍ෂක ගෝඨාභය රාජපක්‍ෂ හා විපක්‍ෂනායක මහින්ද රාජපක්‍ෂ මහත්වරුන්ට සහය පළකරමින් ශ්‍රී ලංකා පොදුජන පෙරමුණට සම්බන්ධ අනුසංවිධාන රැසක් ජාතික සම්මේලන පැවැත්වීමට තීරණය කර ඇත.ඒ අනුව ලබන 24 වැනිදා සිට සැප්තැම්බර් 4 වැනිදා දක්වා එම සම්මේලන පැවැත්වෙන බව ශ්‍රී ලංකා පොදුජන පෙරමුණේ ප‍්‍රකාශකයෙක් පැවසීය.ඒ අනුව ශ්‍රී ලංකා පොදුජන තරුණ පෙරමුණේ සම්මේලනය ලබන 24 වැනිදා පෙරවරු 10.00 ට කොළඹ නෙළුම් පොකුණ රඟහලේ දී පැවැත්වෙන අතර 31 වැනි සෙනසුරාදා පෙරවරු 10.00 ට ශ්‍රී ලංකා පොදුජන කාන්තා පෙරමුණේ සම්මේලනය කොළඹ ප‍්‍රදර්ශන හා සම්මේලන ශාලාවේදී පැවැත්වෙන අතර ත‍්‍රීරෝද රථ රියදුරු සංවිධාන හමුව එදින සවස 2.30 ට එහිදීම පැවැත්වෙන බවද ඔහු කීය.එමෙන්ම සැප්තැම්බර් 1 වැනිදා පෙරවරු 11.00ට පෙර පාසල් ගුරුවරුන්ගේ සම්මේලනය පැවැත්වෙන අතර එදින පස්වරු 3.30ට පෞද්ගලික බස්රථ හිමියන්ගේ සම්මේලනය පැවැත්වේ.සැප්තැම්බර් 2 වැනිදා පෙරවරු 10.00ට ප‍්‍රගතිශීලි වෘත්තීය සමිති ජාතික සංවිධාන සම්මේලනය පැවැත්වෙන අතර එදින පස්වරු 2.00 ට පළාත් පාලන අපේක්‍ෂක හමුව පැවැත්වේ.සමෘද්ධි වෘත්තීය සමිති නියෝජිත හමුව සැප්තැම්බර් 3 වැනිදා පෙරවරු 10.00 ට පැවැත්වෙන අතර එදින පස්වරු 2.30 හෙද නිලධාරී හමුව පැවැත්වේ.සැප්තැම්බර් 4 වැනිදා පෙරවරු 10.00 කුඩා තේවතු හිමියන්, රබර් වගාකරුවන් හා සුළු අපනයන බෝග වගාකරුවන්ගේ සම්මේලනය පැවැත්වෙන අතර එදින පස්වරු 3.30 ට ජ්‍යෙෂ්ඨ පුරවැසියන්ගේ හමුවක්ද පැවැත්වීමට නියමිතය.මෙම සම්මේලන සියල්ලම ප‍්‍රදර්ශන හා සම්මේලන ශාලාවේදි පැවැත්වේ.     ",
    "URL": "https://www.lankadeepa.lk/latest_news/පොහොට්ටුවට-සම්බන්ධ-අනුසංවිධාන-රැසක්-ජාතික-සම්මේලන-පවත්වන්න-යයි/1-555487",
    "Category": "latest_news"
}