{
    "Source": "www.lankadeepa.lk",
    "Timestamp": "2022 ජනවාරි මස 12",
    "Headline": "ශ්‍රී ලංකාවට ඩොලර් මිලියන 786ක්",
    "News Content": "(සුජිත් හේවාජුලිගේ )ආසියානු සංවර්ධන බැංකුව ශ්‍රී ලංකාවට මේ වසරේදී ඇමරිකානු ඩොලර් මිලියන 786 ක්  වෙන් කර ඇතැයි ජනාධිපති කාර්යාලය පවසයි.මේ අතර  රාජ්‍ය සංස්ථා කිහිපයක් ප්‍රතිව්‍යුහගත කිරීම සඳහා ආධාර ලබාදීමට  අපේක්ෂා කරන බව ආසියානු සංවර්ධන බැංකුවේ   උප සභාපති ෂික්සිත් චෙන් මහතා පැවසීය.මීට අමතරව මෙරට කුඩා හා මධ්‍ය පරිමාණ ව්‍යවසාය අංශයටද සහය ලබාදෙන බව හෙතෙම සඳහන් කළේය.ඔහු මෙසේ පැවසුවේ  ජනාධිපති ගෝඨාභය රාජපක්ෂ මහතා ජනාධිපති කාර්යාලයේදී  පසුගිය 10 වෙනිදා හමුවූ අවස්ථාවේදීය.ආසියානු සංවර්ධන බැංකුවේ සහය ඇතිව ශ්‍රී ලංකාවේ ක්‍රියාත්මක වන ව්‍යාපෘති වල සාර්ථකත්වය ෂික්සිත් චෙන් මහතාගේ විශේෂ ඇගයීමට ලක් විය .  ",
    "URL": "https://www.lankadeepa.lk/latest_news/ශ්‍රී-ලංකාවට-ඩොලර්-මිලියන-786ක්/1-606388",
    "Category": "latest_news"
}