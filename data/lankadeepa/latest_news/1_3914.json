{
    "Source": "www.lankadeepa.lk",
    "Timestamp": "2023 ජුනි මස 27",
    "Headline": "පනත් දෙකකට කතානායකගේ සහතිකය",
    "News Content": "(සුජිත් හේවාජුලිගේ සහ අංජුල මහික වීරරත්න )පාර්ලිමේන්තුවේදී පසුගියදා සම්මත වූ පාර්ලිමේන්තු අයවැය කාර්යාලය පනත් කෙටුම්පතට සහ සිවිල් නඩු විධාන සංග්‍රහය (සංශෝධන) පනත් කෙටුම්පතට කතානායක මහින්ද යාපා අබේවර්ධන මහතා සිය සහතිකය අද (27) සටහන් කළේය.මේ අනුව එම පනත් කෙටුම්පත් දෙක ඊයේ සිට බලාත්මක විය.ආදායම් සහ වියදම් පිළිබඳව ස්වාධීන පක්ෂග්‍රාහී නොවන ආර්ථික සහ මූල්‍ය විශ්ලේෂණයක් හා දැක්මක් සහිතව සිය රාජ්‍ය මූල්‍ය වගකීම් ඉටු කිරීමට පාර්ලිමේන්තුවට සහායවීම මෙන්ම යම් පිළිගත් පිළිගත් දේශපාලන පක්ෂයකට සහ යම් ස්වාධීන කණ්ඩායමට සහායවීමත් අරමුණු කරගනිමින් මෙම අයවැය කාර්යාලය පිහිටවනු ලැබේ.මේ අනුව 2023 අංක 6 දරන අයවැය කාර්යාලය පනත සහ 2023 අංක 7 දරන සිවිල් නඩු විධාන සංග්‍රහය (සංශෝධන) පනත ලෙස මෙම පනත් කෙටුම්පත් දෙක බලාත්මක වේ.මෙම අවස්ථාවට පාර්ලිමේන්තුවේ මහලේකම් නීතිඥ කුෂානි රෝහණදීර මහත්මිය සහ ව්‍යවස්ථාදායක සේවා අධ්‍යක්ෂ සහ සන්නිවේදන අධ්‍යක්ෂ (වැඩබලන) ජනකාන්ත සිල්වා මහතා ද සහභාගී වූහ.   ",
    "URL": "https://www.lankadeepa.lk/latest_news/පනත්-දෙකකට-කතානායකගේ-සහතිකය/1-635469",
    "Category": "latest_news"
}