{
    "Source": "www.lankadeepa.lk",
    "Timestamp": "2019 ජනවාරි මස 21",
    "Headline": "මිනිස් ජාවාරම් කළොත් ඒජන්සිය සදා තහනම්",
    "News Content": "(විනීතා එම් ගමගේ) විදේශ රැකියා සදහා ශ්‍රී ලාංකිකයන් යවන මුවාවෙන් මිනිස් ජාවාරමේ යෙදී අසුවී තහනමට ලක්කරන ලියාපදිංචි විදේශ රැකියා ඒජන්සිවල තහනම යළිත් කිසිදු අවස්ථාවක ඉවත් නොකිරීමට ශ‍්‍රී ලංකා විදේශ සේවා නියුක්ති කාර්යංශය පියවර ගෙන ඇත. මේ  පිළිබද චක‍්‍රලේඛය සියලූම විදේශ රැකියා ඒජන්සි සහ කාර්යංශයේ ශාඛාවලට යවා ඇතැයි ශ්‍රී ලංකා විදේශ සේවා නියුක්ති කාර්යංශයේ මාධ්‍ය ප‍්‍රකාශක, නියෝජ්‍ය සාමාන්‍යධිකාරී මාධව දේශප‍්‍රිය මහතා ලංකාදීපයට පැවැසීය. ඉකුත් සැප්තැම්බර් පළමුවැනිදා සිට නව නීතිය ක‍්‍රියාත්මක වන බවත් මිනිස් ජාවරම් සිදුකළ බවට චෝදනා ඔප්පු වුවහොත් එකී ඒජන්සිය පවත්වාගෙන ගිය පුද්ගලයා පමණක් නොව ඔහුගේ පවුලේ සාමාජිකයන්ට ද ඒජන්සි පවත්වාගෙන  යාම තහනම් කරන බව ද හෙතෙම කියා සිටියේය.  මිනිස් ජාවාරම් කර අසුවූ ලියාපදිංචි විදේශ රැකියා ඒජන්සි කිහිපයක් පිළිබද පරික්ෂණ කටයුතු මේ වනවිට අපරාධ පරික්ෂණ දෙපාර්තමේන්තුවට ලබා දී ඇතැයි ද ඒවා පිළිබද පරික්ෂණ පවත්වා නඩු පැවරීම එම දෙපාර්තමේන්තුව මඟින් සිදු කරන බව ද පැවසූ දේශපි‍්‍රය මහතා ඒ අනුව කාර්යංශය ඉහත නීතිය ක‍්‍රියාත්මක කරන බව ද සදහන් කළේය.   ",
    "URL": "https://www.lankadeepa.lk/latest_news/මිනිස්-ජාවාරම්-කළොත්-ඒජන්සිය-සදා-තහනම්/1-544271",
    "Category": "latest_news"
}