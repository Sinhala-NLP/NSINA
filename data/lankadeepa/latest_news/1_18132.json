{
    "Source": "www.lankadeepa.lk",
    "Timestamp": "2022 මාර්තු මස 16",
    "Headline": "හැංගූ ගැස් ටැංකි පාරිභෝගිකයන්ට බෙදා දෙයි",
    "News Content": "(චන්ද්‍රසේන ගමගේ)අඟුණකොළපෑලැස්ස ලිට්‍රෝගෑස් තොඟ බෙදා හැරීමේ මධ්‍යස්ථානයක ගබඩා කොට තිබූ විවිධ ප්‍රමාණයේ ගෑස් ටැංකි 4000ක් පමණ පාරිභෝගිකයින්ට ලබාදීමට කටයුතු කළ බව හම්බන්තොට පාර්භෝගික සේවා අධිකාරයේ නිළධාරියෙකු පැවසීය.පාරිභෝගික සේවා අධිකාරියට ලැබී තිබූ තොරතුරකට අනුව අඟුණකොළපෑලැස්ස පොලීසියේද සහාය ඇතිව මෙම වැටලීම  සිදු කළ බවත් එහිදි විශාල ප්‍රමාණයේ ලොරි රථ 03ක මෙම ගෑස් තොගය ගබඩා කොට තිබූ බවත් එම නිළධාරියා පැවසීය.ප්‍රදේශය පුරා ගෑස් හිඟයක් පවතින මොහොතක මෙසේ ගෑස් තොග රදවා තබා ගෙන සිටීම බලවත් වරදක් බවත් ඒ නිසාම ගබඩා කොට තිබූ ගෑස් තොගය රන්න වාඩිගල තොග බෙදාහැරීමේ මධ්‍යස්ථානයේදී හා අඟුණකොළපෑල්සස තොඟ බෙදා හැරීමේ මධ්‍යස්ථානයේදී පාරිභෝගිකයින්ට ලබා දීමට කටයුතු කළ බවත් පාරිභෝගික සේවා අධිකාරයේ නිළධාරියා පැවසීයඉදිරියේදී ලිට්‍රෝ ගෑස් වල මිල ඉහළ යන බවට රාවයක් පවතින අතර එම මිල වැඩි වීම බලා පොරොත්තුවෙන් මෙම ගෑස් තොගය ගබඩා කොට තබන්නට ඇතැයි පාරිභොගික සේවා නිළධාරීහු සැක කරති.  ",
    "URL": "https://www.lankadeepa.lk/news/හැංගූ-ගැස්-ටැංකි-පාරිභෝගිකයන්ට-බෙදා-දෙයි/101-609859",
    "Category": "latest_news"
}