{
    "Source": "www.lankadeepa.lk",
    "Timestamp": "2019 නොවැම්බර් මස 20",
    "Headline": "ධම්ම දිසානායක සබරගමු ආණ්ඩුකාර ධුරයෙන් ඉල්ලා අස්වෙයි",
    "News Content": "(අජිත්ලාල් ශාන්තඋදය) ජනාධිපති ලේකම් කාර්යාලයෙන් කළ දැනුම්දීමක් මත සබරගමු පළාත් ආණ්ඩුකාර ධම්ම දිසානායක මහතා සිය ධූරයෙන් අද(20) ඉල්ලා අස්වී ඇත.දිසානායක මහතා අද දහවල් ඉල්ලා අස්වීමේ ලිපියට අත්සන් තැබුවේය.සබරගමු පළාත් ප්‍රධාන ලේකම් ඩී.ම්.මාලනී මහත්මිය සහ ආණ්ඩුකාර ලේකම් ප්‍රභාත් උදාකර මහතාද  එම අවස්ථාවට පැමිණ සිටියහ.මේ වසරේ ජනවාරි මාසයේ සබරගමු පළාත් ආණ්ඩුකාර ධූරයට දිසානායක මහතා පත්කෙරුණේ හිටපු ජනාධිපති මෛත්‍රීපාල සිරිසේන මහතාගේ නිර්දේශ මතය.විශ්වවිද්‍යාල ආචාර්යවරයෙකු වූ ධම්ම දිසානායක මහතා සබරගමු පළාතේ 10වැනි ආණ්ඩුකාරවරයා විය. විසුරුවා හැර ඇති සබරගමු පළාත් සභාව සංවර්ධනය කිරීම සඳහා සැලසුම් කිහිපයක්ම ආණ්ඩුකාරවරයාගේ උපදෙස් මත මේවනවිට ක්‍රියාත්මක වෙමින් පවතී. ‘සබරගමුව ලස්සනයි’ තේමාව යටතේ සබරගමු පළාතේ විසි ලක්‍ෂයකට ආසන්න ජනතාවකගේ ආර්ථික, සමාජීය, අධ්‍යාපනික, කෘෂි කාර්මික සංවර්ධන වැඩපිළිවෙළක් ක්‍රියාත්මක වෙයි.මේ අතර පළාත් නවයේම ආණ්ඩුකාරවරුන්ට ඉල්ලා අස්වන ලෙස දැනුම් දී ඇතැයි ද දැනගන්නට ඇත.  ",
    "URL": "https://www.lankadeepa.lk/news/ධම්ම-දිසානායක-සබරගමු-ආණ්ඩුකාර-ධුරයෙන්-ඉල්ලා-අස්වෙයි/101-560844",
    "Category": "latest_news"
}