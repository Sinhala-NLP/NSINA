{
    "Source": "www.lankadeepa.lk",
    "Timestamp": "2019 ඔක්තෝබර් මස 15",
    "Headline": "තොණ්ඩමන්ගේ පිරිසක් දිගම්බරන්ට එක්වෙති",
    "News Content": "(නිමල කොඩිතුවක්කු) ලංකා කම්කරු කොංග්‍රසයේ නායක ආරුමුගන් තොණ්ඩමන් මහතාගේ ප‍්‍රබල ආධාරකරුවෝ පිරිසක් එක්සත් ජාතික පෙරමුණේ ජනාධිපති අපේක්ෂක සජිත් පේ‍්‍රමදාස මහතාට  සහාය පළකරමින් අමාත්‍ය පලනි දිගම්බරන් මහතා නායකත්වය දරන ලංකා කම්කරු ජාතික පෙරමුණට හා ජාතික කම්කරු සංගමයට එක්වූහ. ලංකා කම්කරු කොන්ග‍්‍රසයේ ප‍්‍රබල ආධාරකරුවන් වන එම්. මලර්වාසගමි හිටපු ප‍්‍රදේශීය සභා මන්ත‍්‍රී  එන්. වීරසාමි යන මහත්වරු ඇතුළු පිරිසක් කඳුරට සංවර්ධන අමාත්‍යාංශයේදී අමාත්‍ය පලනි දිගම්බරම් මහතා හමුවී අද(15) මෙලෙස සහයෝගය පළ කළහ. වත්මන් ආණ්ඩුව වතුකරයේ ජනතාවට ලබාදෙන ප‍්‍රතිලාබ සහ එම ප‍්‍රදේශවල සිදුවන සංවර්ධනය තවදුරටත් ශක්තියක් ලබාදීම සදහා තමන් දිගම්බරම් මහතා සමග සජිත් පේ‍්‍රමදාස මහතාට සහාය ලබා දීමට තීරණය කළ බවත් එම පිරිස එහිදි කියා සිටියහ.  ",
    "URL": "https://www.lankadeepa.lk/latest_news/තොණ්ඩමන්ගේ-පිරිසක්-දිගම්බරන්ට-එක්වෙති/1-558812",
    "Category": "latest_news"
}