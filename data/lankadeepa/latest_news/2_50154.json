{
    "Source": "www.lankadeepa.lk",
    "Timestamp": "2019 පෙබරවාරි මස 24",
    "Headline": "බොරැල්ල රථ වාහන ඕඅයිසී හැප්පූ ඩිෆෙන්ඩර් රථය සොයා ගනී",
    "News Content": "(බිමල් ශ්‍යාමන් ජයසිංහ)පොලිස් යතුරු පැදියකින් ගමන් කර සිටි බොරැල්ල පොලිසියේ රථ වාහන අංශයේ ස්ථානාධිපතිවරයා අනතුරකට ලක් කර පලාගිය ඩිෆෙන්ඩර් රථය බත්තරමුල්ල පැලවත්ත ප්‍රදේශයේ නිවසක සඟවා තිබියදී සොයා ගත් බව පොලිස් මාධ්‍ය ප්‍රකාශක කාර්යාලය කියයි.අද අලුයම 4.30ට පමණ පොලිස් පරීක්ෂකවරයා යතුරු පැදියකින් යමින් සිටියදී ඩුප්ලිකේෂන් හංදියේදී මෙම අනතුර සිදු වී තිබේ.අනතුරට ලක්ව බරපතල තුවාල ලැබූ පොලිස් පරීක්ෂකවරයා කොළඹ ජාතික රෝහලේ ප්‍රතිකාර ලබන බව පොලිස් මාධ්‍ය ප්‍රකාශක කාර්යාලය කියයි.  ",
    "URL": "https://www.lankadeepa.lk/latest_news/බොරැල්ල-රථ-වාහන-ඕඅයිසී-හැප්පූ-ඩිෆෙන්ඩර්-රථය-සොයා-ගනී/1-546274",
    "Category": "latest_news"
}