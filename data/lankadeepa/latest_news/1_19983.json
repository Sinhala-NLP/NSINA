{
    "Source": "www.lankadeepa.lk",
    "Timestamp": "2022 ජනවාරි මස 21",
    "Headline": "’’ආණ්ඩුවේ ප්‍රතිපත්තිය හොරා කෑම-ණයට කෑම සහ විකුණාගෙන කෑමයි’’",
    "News Content": " (අංජුල මහික වීරරත්න සහ සුජිත් හේවාජුලිගේ)ආණ්ඩුවේ ප්‍රතිපත්තිය වන්නේ හොරා කෑම, ණයට කෑම සහ විකුණාගෙන කෑම බව ජාතික ජනබලවේගයේ ගම්පහ දිස්ත්‍රික් මන්ත්‍රී විජිත හේරත් මහතා පාර්ලිමේන්තුවේදී පැවසීය.ණය ගත්තේ නැතැයි ජනාධිපතිවරයා රාජාසන කතාවේදී කිව්වත්  වැඩිපුරම ණය ගෙන ඇත්තේ ගෝඨාභය රාජපක්ෂ  සමයේ දී බව කී විජිත හේරත් මහතා රටේ මුළු ණය ට්‍රිලියන 21ක් වන අතර එයින් ට්‍රිලියන අටක්ම ගන්නේ ගෝඨාභය  සමයේදී බව සඳහන් කළේය.දැන්  ජනතාවට කියන්න සිදුවී තිබෙන්නේ බත් දුන් පියා ෂී ජින් පියා යන කතාව යැයිද විජිත හේරත් මහතා කීය.  ",
    "URL": "https://www.lankadeepa.lk/latest_news/’’ආණ්ඩුවේ-ප්‍රතිපත්තිය-හොරා-කෑම-ණයට-කෑම-සහ-විකුණාගෙන-කෑමයි’’/1-606883",
    "Category": "latest_news"
}