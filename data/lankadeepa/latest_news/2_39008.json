{
    "Source": "www.lankadeepa.lk",
    "Timestamp": "2020 මැයි මස 05",
    "Headline": "ලන්ඩන් නුවර සිටින සිසුන් ගෙන එන්න යානයක් පිටත් වෙයි",
    "News Content": "(ටී.කේ.ජී.කපිල )එංගලන්තයේ ලන්ඩන් නුවර ශ්‍රී ලංකාවට පැමිණීමට නොහැකිව , එහි අතරමං වී සිටින සිසුන් ශ්‍රී ලාංකික සිසුන් , යළි මෙරටට රැගෙන ඒම සදහා ශ්‍රී ලන්කන් ගුවන් සේවයේ විශේෂ ගුවන් යානයක් අද(05) දින අලුයම කටුනායක ගුවන් තොටුපළෙන් පිටත්ව ගොස් තිබේ.ශ්‍රී ලන්කන් ගුවන් සේවයේ යූ.එල්.- 503 දරන එම ගුවන් යානය අද අලුයම 12.51 ට කටුනායක ගුවන් තොටුපළෙන් , ලන්ඩන් හීත්‍රෝ ගුවන් තොටුපළ බලා පිටත්ව ගොස් තිබේ .ඒ අතර ලන්ඩන් බලා ඊයේ   පිටත්ව ගොස් තිබූ ශ්‍රී ලන්කන් ගුවන් යානය , භාණ්ඩ තොගයක් රැගෙන අද 05 දින අලුයම 3.05 ට කටුනායක ගුවන් තොටුපළ වෙත පැමිණ තිබුණි .අද ලන්ඩන් බලා පිටත්ව ගිය ශ්‍රී ලන්කන් ගුවන් යානය මගීන් නොමැතිව , ගුවන් යානා කාර්යය මණ්ඩලය පමණක් රැගෙන පිටත්ව ගොස් තිබූ අතර , මෙම ගුවන් යානය උදෑසන 7.13 ට ලන්ඩන් හීත්‍රෝ ගුවන් තොටුපළ වෙත ළගා වීමට නියමිතය .මෙම ගුවන් යානය ශ්‍රී ලාංකික සිසුන් රැගෙන  ආපසු හෙට (06) දින අලුයම කටුනායක ගුවන් තොටුපළ වෙත පැමිණීමට නියමිතය .   ",
    "URL": "https://www.lankadeepa.lk/latest_news/ලන්ඩන්-නුවර-සිටින-සිසුන්-ගෙන-එන්න-යානයක්-පිටත්-වෙයි/1-571414",
    "Category": "latest_news"
}