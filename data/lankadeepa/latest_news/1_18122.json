{
    "Source": "www.lankadeepa.lk",
    "Timestamp": "2022 මාර්තු මස 16",
    "Headline": "‘අයි.එම්.එෆ්. සමඟ බැදෙන ආණ්ඩුවක් සමඟ ඉන්නේ නෑ ‘",
    "News Content": "(ඩයනා උදයංගනී)ජාත්‍යන්තර මුල්‍ය අරමුදලේ (අයි.එම්.එෆ්) කොන්දේසි සමඟ බැදෙන ආණ්ඩුවක් සමඟ තමන් කටයුතු නොකරන බව ජලසම්පාදන අමාත්‍ය වාසුදේව නානායක්කාර මහතා මීට සුළු මොහොතකට පෙර පැවසීය. ආණ්ඩුවේ රැදී සිටීම පිළිබඳව ඉදිරියේදී තීරණය කරන බව කී අමාත්‍ය වාසුදේව නානායක්කාර මහතා තමන්ට ඉල්ලා අස්විමේ ලිපිය ලිවීමට ගත වන්නේ විනාඩියක කාලයක් පමණක් බව ද සඳහන් කළේය.ජලසම්පාදන අමාත්‍යවරයා තවමත් තමන් බව කී අමාත්‍ය වාසුදේව නානායක්කාර මහතා සඳහන් කළේ තමන් අමාත්‍ය ධූරය දරණ තෙක් ජල ගාස්තු ඉහළ දැමීමට ඉඩ නොතබන බවත්ය.ආණ්ඩුවේ හවුල්කාර පක්‍ෂ 11හේ නායකයන් දැන් පවත්වන විශේෂ මාධ්‍ය හමුවේදී අමාත්‍ය වාසුදේව නානායක්කාර මහතා එසේ පැවසීය.     ",
    "URL": "https://www.lankadeepa.lk/news/‘අයි-එම්-එෆ්--සමඟ-බැදෙන-ආණ්ඩුවක්-සමඟ-ඉන්නේ-නෑ-‘/101-609877",
    "Category": "latest_news"
}