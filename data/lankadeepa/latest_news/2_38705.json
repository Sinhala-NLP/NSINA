{
    "Source": "www.lankadeepa.lk",
    "Timestamp": "2020 මැයි මස 15",
    "Headline": "මුහුදු මහා විහාරයේ ආරක්ෂාවට නාවික හමුදා අනු කණ්ඩයක්",
    "News Content": "(වසන්ත චන්ද්‍රපාල සහ කුමාර සී.ලියනආරච්චි, යු. විජේසිංහ)පොතුවිල් මුහුදු මහා විහාරයේ ආරක්ෂව සදහා නාවික හමුදා අනු කණ්ඩයක් අද ( 15) පොතුවිල් මුහුදු මහා විහාරස්ථානයේ ස්ථාන ගත කිරීම සිදුවිය.දැනට මෙම පිරිස විහාරස්ථානයේ ගොඩනැගිල්ලක නැවති සිටින අතර ඉදිරි දින කිහිපය තුලදි එම ස්ථානයේ ඇති පොදු ගොඩනැගිල්ලක මෙම කදවුර ස්ථාපිත කිරිමට නාවික හමුදාව පියවර ගෙන තිබේ.පොතුවිල් මුහුදු මහා විහාරයේ අඛණ්ඩව සිදුවන ඉඩම් මංකොල්ලය පිලිබදව මාධ්‍ය මගින් හෙලිවිමත් සමගම ජනාධිපති ගෝඨාභය රාජපක්ෂ මහතාගේ සහ අගමැති මහින්ද රාජපක්ෂ මහතාගේ උපදෙස් පරිදි ආරක්ෂක ලේකම් කමල් ගුණරත්න මහතා පොතුවිල් මුහුදු  මහා විහාරයේ ඉකුත් 14 වෙනි දින සංචාරය කර අද (15) වෙනි දින සිට නාවික හමුදා අනුකණ්ඩයක් ස්ථාපිත කරන බව සදහන් කලේය.ඒ අනුව නාවික හමුදාව විසින් අද (15) මෙම නාවික හමුදා අනු කණ්ඩය ස්ථාපිත කරනු ලැබිය.එම ස්ථානය පැමිණි නාවික හමුදා නිළධාරින් විසින් මුහුදු මහා විහාරයේ දැනට ඇති ඉඩම් පිළිබදව නිරීක්ෂණයක් කර එම ඉඩම් හදුනා ගැනු ලැබිය.මාධ්‍ය මගින් කරන ලද දැවන්ත හෙලිදරව්ව සමග මුහුදු මහා විහාරයේ ඉඩම් පිලිබදව අවධානය යොමුකර නාවික හමුදා මුර පොලක් ස්ථාපිත කිරිමට කටයුතු කල ජනාධිපති ගොඨාභය රාජපක්ෂ, මහතාටත්,අගමැති මහින්ද රාජපක්ෂ මහතාටත් ස්තුතිවන්ත වෙන බව සදහන් කලේය.එමෙන්ම වනජිවි වනසංරක්ෂණ කැබිනට් අමාත්‍ය එස්.එම්. චන්ද්‍රෙස්න මහතාටත් , හිටපු වනජීවි අමාත්‍ය විමලවිර දිසානයක මහතාටත් , ආරක්ෂක ලේකම් කමල් ගුණරත්න මහතාටත්  යුද හමුදාපති ලුතිනන් ජෙනරාල් ශවේන්ද්‍ර සිල්වා මහතාටත්, නාවික හමුදාපති වයිස් අද්මිරාල් පියල් සමරවිර මහතාටත් , නැගෙනහිර ආණ්ඩුකාර අනුරාධා යහම්පත් මහත්මියටත් මුහුදු මහා විහාරාධිපති වරකාපොළ ඉන්දසිරි හිමියෝ තම ස්තුතිය පුද කළහ.  ",
    "URL": "https://www.lankadeepa.lk/latest_news/මුහුදු-මහා-විහාරයේ-ආරක්ෂාවට-නාවික-හමුදා-අනු-කණ්ඩයක්/1-571991",
    "Category": "latest_news"
}