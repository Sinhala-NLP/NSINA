{
    "Source": "www.lankadeepa.lk",
    "Timestamp": "2022 ඔක්තෝබර් මස 30",
    "Headline": "තිහගොඩ එස්.අයිගේ පැටිකිරිය සොයයි",
    "News Content": "(ඉන්දිකා රාමනායක)මාතර තිහගොඩ ප්‍රදේශයේ 15 හැවිරිදි පාසල් සිසුවාට වෙඩි වැදීමේ සිද්ධියට සම්බන්ධ  වැඩතහනම් කර ඇති උප පොලිස් පරීක්ෂකවරයා සම්බන්ධයෙන් ආයතනික වශයෙන්  මුලික විමර්ශනයක් ආරම්භ කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නීතිඥ නිහාල් තල්දූව මහතා පැවසීය.සහකාර පොලිස් අධිකාරිවරයකු මුලිකත්වයෙන් පොලිස් කණ්ඩායමක් මෙම විමර්ශන සිදුකරන බවද හෙතෙම කියා සිටියේය.මෙම උප පොලිස් පරීක්ෂකවරයාට අපරාධ චෝදනාවත් තිබේද, නැතහොත් අතපසුවීමක් සිදුව තිබේද යන්න හෙළි කර ගැනීම සදහා මෙම විමර්ශනය ආරම්භ කර ඇති බවද පොලිස් මාධ්‍ය ප්‍රකාශකවරයා කියා සිටියේය.මෙතෙක් කළ විමර්ශනයේ මෙම ත්‍රිරෝද රථයේ ගමන්ගෙන ඇත්තේ වයස අව්රුදු 15-14 අතර ළමුන් හය දෙනකු බවත්, දරුවන්ට රියදුරු බලපත්‍රයක් නොමැති නිසා ඔවුන් පොලිසිය දැක පලායාමට උත්සහ ගෙන ඇති බවද පොලිස් මාධ්‍ය ප්‍රකාශකවරයා කීය.දරුවන්ට මේ ආකාරයේ ත්‍රිරෝද රථ ධවනයට කිරීම හා ඒ සදහා ඉඩ ලබා දීම සම්බන්ධයෙන් මාපියන් ද මීට වඩා අවදානය යොමු කළ යුතු බවද පොලිස් මාධ්‍ය ප්‍රකාශකවරයා කීය.    ",
    "URL": "https://www.lankadeepa.lk/news/තිහගොඩ-එස්-අයිගේ-පැටිකිරිය-සොයයි/101-622457",
    "Category": "latest_news"
}