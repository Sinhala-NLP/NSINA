{
    "Source": "www.lankadeepa.lk",
    "Timestamp": "2021 අප්‍රේල් මස 24",
    "Headline": "‘‘ඉදිරි සති තුන තීරණාත්මකයි‘‘",
    "News Content": "(සුජිත් හේවාජුලිගේ )කොවිඩ් ව්‍යාප්තිය සැලකිල්ලට ගැනීමේදී ඉදිරි සති තුන තීරණාත්මක බව කොවිඩ් පාලනය කිරීමේ ජාතික ක්‍රියාන්විත මධ්‍යස්ථානයේ ප්‍රධානී යුද හමුදාපති ජෙනරාල් ශවේන්ද්‍ර සිල්වා මහතා පැවසීය .සිංහල හින්දු අලුත් අවුරුද්දට පෙර ජනතාව හැසිරුණු ආකාරය අනුව මේ දිනවල එහි ප්‍රතිඵල ලැබෙමින් තිබෙන බව කී යුද හමුදාපතිවරයා අවුරුද්දෙන් පසු දින කීපයේ දී ජනතාව හැසුරුණු ආකාරයේ ප්‍රතිඵල ඉදිරි සති දෙකේදී දැකගත හැකිවනු ඇතැයි ද සඳහන් කළේය .සෞඛ්‍ය මාර්ගෝපදේශ අකුරටම පිළිපදින ලෙසද විශාල වශයෙන් සෙනඟ ගැවසෙන ස්ථානවලට යෑමෙන් වළකින ලෙසද තමා මහජනතාවගෙන් මහත් ඕනෑකමින් ඉල්ලාසිටින බව ඔහු කීය .සිංහල හින්දු අලුත් අවුරුද්දට පෙර ඇතැම් ජනතාව ගේ හැසිරීම ඉතා නරක තත්ත්වයේ තිබූ බව ද යුද හමුදාපතිවරයා පැවසීය .   ",
    "URL": "https://www.lankadeepa.lk/latest_news/‘‘ඉදිරි-සති-තුන-තීරණාත්මකයි‘‘/1-589350",
    "Category": "latest_news"
}