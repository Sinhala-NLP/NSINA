{
    "Source": "www.lankadeepa.lk",
    "Timestamp": "Editorial  2017 මාර්තු මස 22",
    "Headline": "මිහින්තලේ පාසලක මත්පැන් සාදයක්",
    "News Content": "(රෝහණ චන්ද්‍රදාස)මිහින්තලේ රජයේ පාසලක සිසු පිරිසක් මත්පැන් සාදයක් පැවැත්වී යැයි කියන සිද්ධියක් සම්බන්ධයෙන් එහි විදුහල්පතිවරයා අද (22) පරීක්ෂණයක් ආරම්භ කළේය.සිසුවකුගේ උපන්දිනය නිමිත්තෙන් අද උදෑසන 8ට පමණ සිසුන් 7 දෙනකු සාදයක් සංවිධානය කර ඇති අතර පසුව එම සිසුන් මත්ගතියකින් පෙළෙන බව ගුරුවරයකු දැනගෙන ඔවුන් විදුහල්පති වෙත යොමුකරනු ලැබ ඇත. පසුව ඒ පිළිබඳ වාර්තාවක් ගැනීමට අදාළ සිසුන් 7 දෙනා මිහින්තලේ රජයේ රෝහලට යොමු කරනු ලැබ සිටිති.  ",
    "URL": "https://www.lankadeepa.lk/latest_news/මිහින්තලේ-පාසලක-මත්පැන්-සාදයක්/1-510994",
    "Category": "latest_news"
}