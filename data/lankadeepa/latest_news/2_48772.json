{
    "Source": "www.lankadeepa.lk",
    "Timestamp": "2019 අප්‍රේල් මස 30",
    "Headline": "උතුරෙන් සැකකටයුතු පුද්ගලයින් 25ක් අත්අඩංගුවට",
    "News Content": "(රොමේෂ් මධුෂංඛ) වවුනියාව නගරයේ මේ දක්වා කරන ලද සොදිසි මෙහෙයුම්වලදී සැකකටයුතු පුද්ගලයින් 13 දෙනෙකු ද මන්නාරම් දිස්ත්‍රික්කයෙන් සැකකටයුතු පුද්ගලයින් 12 දෙනෙකු  ද අත්අඩංගුවට ගෙන ඇති බව යුද හමුදාව පවසයි.වවුනියාවෙන් අත්අඩංගුවට ගත් පුද්ගලයන් අතරින් 10දෙනෙකු ද මන්නාරමෙන් අත්අඩංගුවට ගත් පුද්ගලයන් අතරින් 9දෙනෙකු ද මුස්ලිම් ජාතිකයෝ වෙති.කොළඹ හා මඩකලපුව ප්‍රදේශයන්ට එල්ල වූ බෝම්බ ප්‍රහාරයන්ට සම්බන්ධ ත්‍රස්ත සැකකරුවන් උතුරේ ස්ථාන කිහිපයක සැඟවී ඇති බවට ආරක්ෂක අංශ වෙත තොරතුරු ලැබීමත් සමඟ පුළුල් සෝදිසි මෙහෙයුම් ආරම්භ කර ඇත. උතුරේ මුස්ලිම් ගම්මානයන්හි නිවාස, ආගමික ස්ථාන ඇතුළු සැකකටයුතු ස්ථාන පූර්ණ සෝදිසියකට ලක්කරමින් සිටින බවද උතුරේ ආරක්ෂක අංශ සඳහන් කරයි.   ",
    "URL": "https://www.lankadeepa.lk/latest_news/උතුරෙන්-සැකකටයුතු-පුද්ගලයින්-25ක්-අත්අඩංගුවට/1-549538",
    "Category": "latest_news"
}