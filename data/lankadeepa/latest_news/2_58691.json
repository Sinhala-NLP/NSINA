{
    "Source": "www.lankadeepa.lk",
    "Timestamp": "2018 මාර්තු මස 20",
    "Headline": "රුසියා ජනපති පුටීන්ට ජනපති මෛත්‍රිපාලගෙන් සුබ පැතුම්",
    "News Content": "පසුගියදා පැවති රුසියානු ජනාධිපතිවරණයේ දී විශිෂ්ඨ ජයග‍්‍රහණයක් ලබාගත් රුසියානු ජනාධිපති ව්ලැඞ්මීර් පුටින් මහතා වෙත ජනාධිපති මෛත්‍රීපාල සිරිසේන මහතා  සිය උණුසුම් සුබ පැතුම් පිරිනැමීය.රුසියානු ජනාධිපති ව්ලැඩිමීර් පුටින් මහතා වෙත විශේෂ සුබපැතුම් පණිවිඩයක් යොමු කරමින් ජනාධිපති මෛත්‍රීපාල සිරිසේන මහතා සඳහන් කර තිබෙන්නේ ව්ලැඞ්මීර් පුටින් මහතා ලබාගත් මෙම විශිෂ්ඨ ජයග‍්‍රහණය නායකත්වය සහ දේශපාලන පරිනතභාවය පිළිබඳ රුසියානු ජනතාව තබා ඇති විශ්වාසය තවදුරටත් තහවුරු කරන්නක් බවයි.රුසියාව සහ ශ්‍රී ලංකාව අතර පවතින ද්විපාර්ශවික සබඳතා වඩාත් ප‍්‍රගතිශීලි සහ ශක්තිමත් සබඳතාවයක් බවට පත්කර ගැනීමට ඉදිරියේදී අපේක්ෂා කරන බව සිය නිවේදනයේ වැඩිදුරටත් සඳහන් කර තිබේ.දෙරටේ පොදු අභිලාෂයන් සාක්ෂාත් කර ගැනීමට කලාපීය සහ බහුපාර්ශ්වීය වශයෙන් එක්ව කටයුතු කිරීමට දෙරටට හැකියාව ලැබෙනු ඇති බවද සඳහන් කර තිබේ.  ",
    "URL": "https://www.lankadeepa.lk/latest_news/රුසියා-ජනපති-පුටීන්ට-ජනපති-මෛත්‍රිපාලගෙන්-සුබ-පැතුම්/1-525941",
    "Category": "latest_news"
}