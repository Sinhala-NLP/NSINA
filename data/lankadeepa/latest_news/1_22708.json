{
    "Source": "www.lankadeepa.lk",
    "Timestamp": "2021 නොවැම්බර් මස 07",
    "Headline": "කොවිඩ්  මර්දන කරලත් ගේන්න යයි",
    "News Content": "(සුජිත් හේවාජුලිගේ)කොවිඩ් මර්දනය සඳහා එන්නත වෙනුවට භාවිත කෙරෙන  ප්‍රතිවයිරස කරල මෙරටට ගෙන්වීම සම්බන්ධයෙන් රජයේ  සහ  සෞඛ්‍ය බලධාරීන්ගේ ඉහළ අවධානය යොමුවී ඇත.මෙම ඖෂධ කරල නිපදවනු ලබන්නේ ඇමරිකාවේ මර්ක් ආයතනය විසිනි. මේ සම්බන්ධයෙන් අදහස් දක්වන සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන මහතා පැවසුවේ මේ කාරණය සෞඛ්‍ය අමාත්‍යංශයේ  විද්වත් කමිටුවට දැනටමත් යොමුකර ඇති බවයි.මේ සම්බන්ධයෙන් එම කමිටුව නුදුරු දිනකදීම සිය නිර්දේශ ලබා දෙනු ඇතැයිද ඔහු සඳහන් කළේය. මේ සම්බන්ධයෙන් අදහස් පළ කරන ඖෂධ නිෂ්පාදන, සැපයුම් හා නියාමන රාජ්‍ය  අමාත්‍ය මහාචාර්ය චන්න ජයසුමන මහතා පැවසුවේ මෙම කරල පිළිබඳව කඩිනමින් අවධානය යොමු කළ යුතු බවයි.ලෝකයේ රටවල් ගණනාවක් මේ සඳහා ඇණවුම් ඉදිරිපත් කර ඇති බවත් ඇණවුම ඉක්මනින්ම බාර නොදුනහොත් ඖෂධය ලබා ගැනීම ප්‍රමාද විය හැකි බවත් මහාචාර්යවරයා සඳහන් කළේ‍ය.  ",
    "URL": "https://www.lankadeepa.lk/news/කොවිඩ්--මර්දන-කරලත්-ගේන්න-යයි/101-602463",
    "Category": "latest_news"
}