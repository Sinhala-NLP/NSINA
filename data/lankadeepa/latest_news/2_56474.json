{
    "Source": "www.lankadeepa.lk",
    "Timestamp": "2018 ජුනි මස 11",
    "Headline": "ලක්ෂ 80ක රන් බඩු සමඟ කාන්තාවක් අත්අඩංගුවට",
    "News Content": "(කේ.ජී.කපිල ) රුපියල් ලක්ෂ 80 ක් පමණ වටිනා ස්වර්ණාභරණ තොගයක් ඩුබායි සිට නීතිවිරෝධී ලෙස ශ්‍රී ලංකාවට ගෙන ආ මෙරට ව්‍යාපාරික කාන්තාවක් අද (11)  අලුයම කටුනායක ගුවන් තොටුපොළ දී රේගු නිලධාරීන් විසින් අත් අඩංගුවට ගෙන ඇති බව වැඩබලන රේගු මාධ්‍ය ප්‍රකාශක විපුල මිනුවන්පිටිය මහතා පැවසීය .  ඇය 54 හැවිරිදි වරකාපොල ප්‍රදේශයේ පදිංචි ව්‍යාපාරික කාන්තාවකි. ඇගට හිර වන සේ හැද සිටි දිගු කළිසමේ සාක්කු වල මෙම ස්වර්ණාභරණ තොගය සගවා ගෙන තිබී රේගු නිලධාරීන් විසින් අත් අඩංගුවට ගෙන තිබුණි . ග්‍රෑම් 290 ක් බර අත් පළදනා තොගයක් සහ ග්‍රෑම්  945 ක් බර මාල තොගයක් මෙසේ නීතිවිරෝධී ලෙස ශ්‍රී ලංකාවට ගෙනැවිත් තිබුණි .  සහකාර රේගු අධිකාරීවරුන් වෙත ඒ.එන්.ජේම්ස් සහ සම්පත් ජයරත්න යන මහත්වරුන් මෙම අත් අඩංගුවට ගැනීම සිදු කර තිබුණි . කටුනායක ගුවන් තොටුපොළ රේගු අධ්‍යක්ෂ ඕ.එම් . ජාබීර් මහතාගේ උපදෙස් මත නියෝජ්‍ය රේගු අධ්‍යක්ෂ විපුල මිනුවන්පිටිය මහතා මේ පිළිබඳව වැඩිදුර පරීක්ෂණ ආරම්භ කර තිබේ .  ",
    "URL": "https://www.lankadeepa.lk/latest_news/ලක්ෂ-80ක-රන්-බඩු-සමඟ-කාන්තාවක්-අත්අඩංගුවට/1-530657",
    "Category": "latest_news"
}