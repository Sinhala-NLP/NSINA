{
    "Source": "www.lankadeepa.lk",
    "Timestamp": "2018 මාර්තු මස 09",
    "Headline": "මහනුවර කලහය ගැන පැමිණිලි 128ක්",
    "News Content": "තරිඳු ජයවර්ධනප්‍රවෘත්ති දෙපාර්තමේන්තුවේ පිහිටැවූ තොරතුරු මධ්‍යස්ථානයට මහනුවර සිදුවූ කලහකාරී සිදුවීම සම්බන්ධයෙන් මේ වන විට පැමිණිලි 128ක් ලැබී ඇතැයි ප්‍රවෘත්ති දෙපාර්තමේන්තුව කියයි.පැමිණිලි 23ක් දුරකතන මාර්ගයෙන් ද, පැමිණිලි 103ක් විද්‍යුත් ලිපිනය මාර්ගයෙන් ද ලද බව  රජයේ ප්‍රවෘත්ති අධ්‍යක්ෂ ජනරාල් නීතීඥ සුදර්ශන ගුණවර්ධන මහතා පැවසීය.එම පැමිණිලි අවශ්‍ය ක්‍රියාමාර්ග සඳහා පොලිසිය ඇතුළු ආයතනවලට යොමු කළ බව ද ගුණවර්ධන මහතා කීවේය.මහනුවර ඇතිවූ කලහකාරී සිදුවීමෙන් පසු තොරතුරු එකතු කිරීමට එම මධ්‍යස්ථානය ස්ථාපිත කළේය.   ",
    "URL": "https://www.lankadeepa.lk/latest_news/මහනුවර-කලහය-ගැන-පැමිණිලි-128ක්/1-525388",
    "Category": "latest_news"
}