{
    "Source": "www.lankadeepa.lk",
    "Timestamp": "2017 මැයි මස 31",
    "Headline": "ඇෆ්ගනිස්ථානයේ පිපිරීමකින් 60ක් මරුට",
    "News Content": " ඇෆ්ගනිස්ථානයේ කාබුල් නුවර විශාල පිපිරීමක් සිදුව ඇතැයි ද මේ වන විට 60දෙනකු පමණ මියගොස් ඇතැයි ද වාර්තා වෙයි.මියගිය සංඛ්‍යාව තවදුරටත් ඉහළ යා හැකි බව  බලධාරීහූ පවසති. නගර මධ්‍යයයේ පිහිටි විදේශ තානාපති කාර්යාල සහ ජනාධිපති මන්දිරය ආසන්නයේ මෙම පිපිරීම සිදුව තිබේ.මෝටර් රථයක ඇටවූ බෝම්බයක් මෙලෙස පුපුරා ගොස් ඇති බව  වාර්තා වේ.එම ප්‍රදේශයට ඇතුළු වීමට පොලිසිය ඉඩ නොදෙන බවත් නගරයට ඉහළින් ඝන කළු දුමාරයක් අහසට විහිදෙන බවත් පිපිරීමෙන් වීසිවූ උණ්ඩ සහ වෙනත් දෑ මීටර් සියගණනක් ඈතට වීසි වී ඇති බවත් බීබීසී වාර්තා පෙන්වා දෙයි.(බී බී සී ඇසුරිනි-085)  ",
    "URL": "https://www.lankadeepa.lk/world_news/ඇෆ්ගනිස්ථානයේ-පිපිරීමකින්-60ක්-මරුට/14-513395",
    "Category": "latest_news"
}