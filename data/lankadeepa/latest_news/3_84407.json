{
    "Source": "www.lankadeepa.lk",
    "Timestamp": "None  2015 අගෝස්තු මස 25",
    "Headline": "සුසිල් සන්ධාන ලේකම්කම අතහරී",
    "News Content": "මෛත්‍රිපාල සිරිසේන මහතා ශ්‍රීලනිප සභාපති ලෙස පසුගිය අගෝස්තු 13 වැනිදා ධූරයෙන් ඉවත් කෙරුණු සන්ධාන මහ ලේකම් සුසිල් ප්‍රේමජයන්ත මහතා ඉන් දින 13කට පසු ඉල්ලා  අස්වීමේ ලිපිය ජනපතිට අද (25) ඉදිරිපත් කළේය.සන්ධානයේ සෙසු පක්ෂ නායකයන්ට එම ලිපියෙන් ප්‍රේමජයන්ත මහතා දොස් කියයි.‘කෙසේ වෙතත් පසුගිය දින කිහිපය තුළදී සන්ධාන ලේකම් ලෙස කටයුතු කිරීමේදී ඇතිවූ නෛතික සීමාවන් හේතුවෙන් ගනු ලැබූ සමහර තීරණ සඳහා මාගේ ක්‍රියාකාරී දායකත්වය නොමැති බව දන්වා සිටිමි. තවද එක්සත් ජනතා නිදහස් සන්ධාන සමහර හවුල්කාර දේශපාලන පක්ෂ නියෝජිකතයන් විසින් කරුණු හරිහැටි වටහා නොගෙන ජනතාව නොමග යවන ස්වරූපයෙන් මාධ්‍ය ප්‍රකාශ හා මාධ්‍ය සාකච්ඡා පැවැත්වීම පිළිබඳව කනගාටු වෙමි. සන්ධාන මන්ත්‍රීධූඍ 95 ක් ලබාගැනීමට හැකිවන ලෙස සන්ධාන පක්ෂ එක්ව තබාගැනීම ගැන වචනයක්වත් කතා නොකරන සමහර සන්ධාන හවුල්කරුවන්ගේ හැසිරීම් ගැන දැඩි කලකිරීමකට පත්ව සිටිමි‘  ",
    "URL": "https://www.lankadeepa.lk/latest_news/සුසිල්-සන්ධාන-ලේකම්කම-අතහරී/1-343038",
    "Category": "latest_news"
}