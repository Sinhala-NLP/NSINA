{
    "Source": "www.lankadeepa.lk",
    "Timestamp": "None  2015 පෙබරවාරි මස 23",
    "Headline": "අනඳ පුතුගෙන් ආනන්දනීය වැඩක්",
    "News Content": "කොළඹ ආනන්ද විද්‍යාලයේ ආදි ශිෂ්‍ය ජ්‍යෙෂ්ඨ පුවත්පත් කලාවේදී ඇස්.පියසේන මහතා ආනන්ද විදුහලේ පුස්තකාලය සඳහා පොත් රාක්ක කීපයක් පරිත්‍යාග කළේය.පියසේන මහතා විසින් රචිත ‘හුදකලාවේ ආවර්ජන‘ නමැති කෘතියෙන් ලැබුණු මුදලින් ඔහු මෙම පරිත්‍යාගය සිදු කළේය.ඕස්ට්‍රේලියාවේ ආදි ආනන්දීය ශිෂ්‍ය සංගමයද මෙයට දායක විය. ඉදිරියටත් තමා උගත් ආනන්ද විදුහලට හැකි පමණින් උදව් කිරීමට බලාපොරොත්තුවන බව එස් පියසේන මහතා මෙහිදී කීවේය.ආදි ආනන්දීයන් වන හිටපු අමාත්‍ය ගීතාංජන ගුණවර්ධන, ඉමිතියාස් බාකීර් මාකර්, එස්.පියසේන මහතාගේ පුතනුවන් වන සුගීෂ්වර සේනාධීර, ගෝමි සේනාධීර, ඕස්ට්‍රේලියාවේ ආදි ශිෂ්‍ය සංගමයේ සභාපති රංජිත් විජේසේකර, ආනන්ද විද්‍යාලයීය පුස්තකාලාධිපති සිරිල් කරුණාරත්න යන මහත්වරුද මෙම අවස්ථාවට එක්වූහ.    ",
    "URL": "https://www.lankadeepa.lk/latest_news/අනඳ-පුතුගෙන්-ආනන්දනීය-වැඩක්/1-298662",
    "Category": "latest_news"
}