{
    "Source": "www.lankadeepa.lk",
    "Timestamp": "2021 ඔක්තෝබර් මස 20",
    "Headline": "සුපිරි වෙළඳසලෙන් කිරිපිටි සොරාගත් කතක් අල්ලයි",
    "News Content": "(බිමල් ශ්‍යාමන් ජයසිංහ)බණ්ඩාරගම නගරයේ සුපිරි වෙළඳ සැලකින් මිලෙන් අධික කිරිපිටි ටින් සොරා ගත් කාන්තාවක් අත්අඩංගුවට ගත් බව බණ්ඩාරගම පොලීසිය කියයි සැකකාර කාන්තාව භාණ්ඩ මිලදී ගන්නා මුවාවෙන්  වෙළෙඳ සැලට පැමිණ  ඇයගේ අත් බෑගයේ  කිරි පිටි ටින් සඟවාගෙන අනතුරුව රුපියල් 300ට ආසන්න මුදලකට භාණ්ඩ කිහිපයක් ලබාගෙන මුදල් අයකැමිට මුදල් ගෙවා පිටවීම සඳහා දොරටුව වෙත පැමිණි අවස්ථාවේදී ඒ ආරක්ෂක නිලධාරීන් සහ සේවකයන් විසින් සැකකාර කාන්තාව අල්ලා ගෙන තිබූ බව පොලිසිය කියයි සැකකාර කාන්තාව සන්තකයේ තිබූ අත් බෑගය පරික්ෂා කිරීමේදී එහි රුපියල් 12,000ක් පමණ වටිනා  කිරිපිටි ටින් හයක් සඟවා ගෙන තිබියදී සොයා ගැනීමට හැකි වී තිබූ බව පොලිසිය කියයි බණ්ඩාරගම පොලිසියේ ස්ථානාධිපති ප්‍රධාන පොලිස් පරීක්ෂක එස් ආර් ගුණසේකර මහතාගේ උපදෙස් මත පරීක්ෂණ පැවැත්වේ   ",
    "URL": "https://www.lankadeepa.lk/latest_news/සුපිරි-වෙළඳසලෙන්-කිරිපිටි-සොරාගත්-කතක්-අල්ලයි/1-601383",
    "Category": "latest_news"
}