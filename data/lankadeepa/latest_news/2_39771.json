{
    "Source": "www.lankadeepa.lk",
    "Timestamp": "Editor  2020 අප්‍රේල් මස 10",
    "Headline": "මාලිම්බඩින් ආ හිමිනම ඇතුළු හතක් නිරෝධනයට",
    "News Content": "(එස්. ඩි.කොඩිකාර )ඇදිරි නීති බලපත්‍රයක් නොමැතිව  අනුරාධපුර ප්‍රදේශයේ සිට මාතර, මාලිම්බඩ ප්‍රදේශයේ නිවසකට පැමිණි හිමිනමක් ඇතුළු සිව් දෙනෙකු සහ එම නිවසේ තිදෙනෙකු හට දින 14 ක්   ස්වයං නිරෝධානය වීම සඳහා අද (10) මාලිම්බඩ පොලිසිය මගින්  උපදෙස් ලබා දී ඔවුන් පැමිණි මෝටර් රථය සහ එම නිවෙස් හිමියන්ගේ ත්‍රිරෝද රථය පොලිස් භාරයට ගත් බව මාලිම්බඩ පොලිසිය කියයි . ඊට අමතරව දින 14 ස්වයං නිරෝධායනය වීම අවසන් වීමෙන් පසුව ඔවුන්  මාතර   මහේස්ත්‍රාත් අධිකරණයේ නිරෝධාන පනත යටතේ නඩු පවරන බවද පොලිසිය කියයි .ප්‍රදේශවාසීන්ගෙන් ලද තොරතුරක් අනුව මාලිම්බඩ ප්‍රදේශයේ මෙම නිවස පරීක්ෂා කිරීමේදී හිමිනම ඇතුළු කණ්ඩායම සොයා ගෙන ඇති අතර පසුව ඔවුන්ට නිවසින් බැහැර නොවන ලෙස තරයේ අවවාද කර නිවසද විශබීජහරණය කල බව ඒ සදහා සහභාගි වූ පොලිස් නිලධාරීයෙකු පැවසීය .  ",
    "URL": "https://www.lankadeepa.lk/latest_news/මාලිම්බඩින්-ආ-හිමිනම-ඇතුළු-හතක්-නිරෝධනයට/1-570103",
    "Category": "latest_news"
}