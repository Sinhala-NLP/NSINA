{
    "Source": "www.lankadeepa.lk",
    "Timestamp": "2022 ඔක්තෝබර් මස 27",
    "Headline": "කොළඹ පුරහල් භූමියෙන් සරු එළවළු අස්වැන්නක්",
    "News Content": "(යොහාන් භාසුර)ශ්‍රී ලංකාවට ඉදිරියේදී මුහුණදීමට සිදුවේ යැයි කියන ආහාර අර්බුදයට පිළියමක් ලෙස කොළඹ මහ නගර සභාව ආරම්භ කළ එළවළු වගා ව්‍යාපෘතියේ පළමු අස්වැන්න අද (27) පෙරවරුවේ නෙළුහ.කොළඹ නගර ශාලා භූමියේ වගා බිමේ අස්වැන්න මෙසේ නෙළු අතර එහිදී බන්ඩක්කා, වම්බටු, තලන බටු, පිපිඤ්ඤා, මාළුමිරිස්, අමුමිරිස් සහ උඩරට එළවළු ආදි බෝග රැසකින් සරු අස්වැන්නක් ලැබී තිබුණි.කොළඹ පුරපතිනී රෝසි සේනානායක මහත්මියගේ සංකල්පයක් අනුව කොළඹ නගර සීමාවේ ස්ථාන රැසක මෙම ව්‍යාපෘතිය ක්‍රියාත්මක අතර අස්වැන්න කොළඹ නගරයේ අඩු ආදායම්ලාභීන් අතර බෙදාදෙන බවත් නගර සභාව පවසයි.  (ඡායාරූප: ගයාන් අමරසේකර)   ",
    "URL": "https://www.lankadeepa.lk/latest_news/කොළඹ-පුරහල්-භූමියෙන්-සරු-එළවළු-අස්වැන්නක්/1-622312",
    "Category": "latest_news"
}