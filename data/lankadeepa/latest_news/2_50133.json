{
    "Source": "www.lankadeepa.lk",
    "Timestamp": "2019 පෙබරවාරි මස 25",
    "Headline": "සිසුවියකට අතවර කළැයි විදුහල්පතිවරයකු අත්අඩංගුවට",
    "News Content": "( දිනේෂ් උපේන්ද්‍ර)                                                                                               වයස අවුරුදු  17ක සිසුවියක් ලිංගික අතවරයට ලක්කළ බව කියන කුලියාපිටිය ප‍්‍රධාන පාසලක විදුහල්පතිවරයෙකු අද (25)  අත්අඩංගුවට ගත් බව කුලියාපිටිය පොලිස් ආරංචිමාර්ග පවසයි. එම පාසැලෙහිම 12 ශ්‍රේණියේ ඉගනුම ලබන සිසුවියක් තරප්පු පේළියේදී අතවරයට ලක්කළ බැව් කියන සිද්ධියේ වින්ධිත දැරියගේ පැමිණිල්ල මත සැකකාර විදුහල්පතිවරයා අත්අඩංගුවට ගෙන තිබිණි.               පැමිණිල්ල ලැබීමෙන් පසුව කුලියාපිටිය ළමා හා කාන්තා කාර්යංශයේ ස්ථානාධිපතිනිය අදාළ සිද්ධිය වූ බව කියන තරප්පු පෙළ හා ඒ  අවට පරිශ‍්‍රය  නිරීක්‍ෂණය කිරීමෙන් හා සිද්ධිය සම්බන්ධව කිහිපදෙනෙකුගෙන් සාක්කි සටහන් කරගැනීමෙන් අනතුරුව අත්අඩංගුවට ගෙන තිබූ අතර සැකකාර විදුහල්පතිවරයා ප‍්‍රකාශ සටහන් කරගැනීමෙන් අනතුරුව අධිකරණයට ඉදිරිපත්කිරීමට නියමිතව ඇත.                   ",
    "URL": "https://www.lankadeepa.lk/news/සිසුවියකට-අතවර-කළැයි-විදුහල්පතිවරයකු-අත්අඩංගුවට/101-546340",
    "Category": "latest_news"
}