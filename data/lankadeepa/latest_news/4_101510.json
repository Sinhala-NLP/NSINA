{
    "Source": "www.lankadeepa.lk",
    "Timestamp": "None  2013 ඔක්තෝබර් මස 18",
    "Headline": "ඩෙන්මාර්ක් කඨිනේ 26 වැනිදා",
    "News Content": "ඩෙන්මාර්ක් හි කෝපන්හේගන් බෞද්ධ විහාරස්ථානයේ කඨින පූජෝත්සවය ඔක්තෝබර් මස 26 වැනි සෙනසුරාදා ඩෙන්මාර්ක්, ස්විඩන් ඇතුළු අනෙකුත් අසල්වාසි රටවල දායක බෞද්ධ පින්වතුන්ගේ සහභාගිත්වයෙන් පැවැත්වීමට කටයුතු සංවිධානය කොට තිබේ. ස්කැන්ඩිනේවියා රටවල ශ්‍රී ලාංකීය බෞද්ධ විහාරයන්හී ප‍්‍රධාන සංඝ නායක සහ ස්වීඩනයේ ස්ටොක්හොලම් බෞද්ධ විහාරාධිපති  කිරිඳිගල්ලේ ධම්මරතන නායක ස්වාමීන් වහන්සේ, මාතලේ ධම්මකන්ද හිමි, යූ සෝබන හිමි, නෝර්වේ ඔස්ලෝ බෞද්ධ විහාරාධිපති  මාර්තුගොඩ මනිරතන හිමි, ප‍්‍රංශයේ සමාධි බෞද්ධ මධ්‍යස්ථානාධිපති  තලංගල්ලේ සුමංගල හිමි, ස්වීඩනයේ හෙල්සින්බෝර්හි බොරලැස්ගමුවේ සතිමන්ත හිමි පිංකමට සහභාගි වීමට නියමිතය.මෙදින කඨින චීවර පූජාවේ ප‍්‍රධාන දායකත්වය දේවිකා සුරින්සන් මහත්මියගෙනි.    ",
    "URL": "https://www.lankadeepa.lk/latest_news/ඩෙන්මාර්ක්-කඨිනේ-26-වැනිදා/1-177998",
    "Category": "latest_news"
}