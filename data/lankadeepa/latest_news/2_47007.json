{
    "Source": "www.lankadeepa.lk",
    "Timestamp": "2019 ජුලි මස 18",
    "Headline": "අනිද්දා අලුයම වනතුරු ධීවර කටයුතුවල යෙදීමෙන් වළකින්න",
    "News Content": "(ඩයනා උදයංගනී)පවතින තද වැසි සහ සුළං සහිත කාලගුණ තත්ත්වය සමඟ මුහුදු ප‍්‍රදේශ විටින් විට ඉතා රළු විය හැකි බැවින් අනිද්දා (20) අලුයම 5.30 වනතුරු අවදානම් ප‍්‍රදේශයන්හි ධීවර කටයුතුවල යෙදීමෙන් වළකින ලෙස ආපදා කළමනාකරණ මධ්‍යස්ථානය දැනුම්දීමක් කර තිබේ.මන්නාරම සිට පුත්තලම, කොළඹ, ගාල්ල සහ හම්බන්තොට හරහා පොතුවිල් දක්වා මුහුදු ප‍්‍රදේශවල සුළෙඟ් වේගය විටින් විට පැයට කිලෝමීටර 70, 80 පමණ දක්වා ඉහළ යා හැකි බැවින් එම ප‍්‍රදේශයන්හි ධීවර කටයුතුවල යෙදීමේ දැඩි අවදානමක් තිබෙන බව ආපදා කළමනාකරණ මධ්‍යස්ථානයේ සහකාර අධ්‍යක්‍ෂ (මාධ්‍ය) ජනක හඳුන්පතිරණ මහතා පැවසීය.නාවුක ප‍්‍රජාවද මේ සම්බන්ධයෙන් දැඩි අවධානයෙන් කටයුතු කළ යුතු බව ඔහු සඳහන් කළේය.    ",
    "URL": "https://www.lankadeepa.lk/news/අනිද්දා-අලුයම-වනතුරු-ධීවර-කටයුතුවල-යෙදීමෙන්-වළකින්න/101-553854",
    "Category": "latest_news"
}