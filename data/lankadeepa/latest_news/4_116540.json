{
    "Source": "www.lankadeepa.lk",
    "Timestamp": "None  2012 පෙබරවාරි මස 20",
    "Headline": "‘ඔටර්ස්’ විවෘත ටෙනිස් තරගාවලියට අයැදුම්පත් කැඳවීම අනිද්දා අවසන් ",
    "News Content": "ඔටර්ස් ජල ක‍්‍රීඩා සමාජය සංවිධානය කරන 54 වැනි විවෘත ශ්‍රේණිගත කිරීමේ ටෙනිස් තරගාවලියට (‘බී’ ශ්‍රේණිය) සහභාගිවන ක‍්‍රීඩක ක‍්‍රීඩිකාවන්ගෙන් අයැදුම්පත් බාර ගැනීම අනිද්දා (22) අවසන්වේ. තරගාවලිය මෙම මස 25 වැනිදා සිට 5 වැනිදා දක්වා ඔටර්ස් ක‍්‍රීඩා සමාජයීය ටෙනිස් ක‍්‍රීඩා සංකීර්ණයේදී පැවැත්වේ.තරගාවලියට විවෘත පිරිමි හා කාන්තා කේවළ, යුගළ හා මිශ‍්‍ර යුගළ ඉසව් ද, වයස 7 න් පහළ, 8 න් පහළ, 10 න් පහළ, 12 න් පහළ, 14 න් පහළ, 16 න් පහළ සහ 18 න් පහළ (බාලක/බාලිකා) කේවළ ඉසව් ඇතුළත්වේ. 14 න් පහළ සහ 18 න් පහළ වයස් කාණ්ඩ දෙකෙන් පමණක් යුගළ ඉසව්ව පැවැත්වේ. වයස 45 ට වැඩි ප‍්‍රවීණයන්ගේ යුගළ ඉසව්වක් ද තරගාවලියට ඇතුළත්ය. තරගාවලියේ විවෘත ඉසව්වල ජයග‍්‍රාහී ක‍්‍රීඩක ක‍්‍රීඩිකාවන්ට මුදල් ත්‍යාග පිරිනැමෙන අතර සෙසු ඉසව් සඳහා කුසලාන හා සහතිකපත් පිරිනැමේ.තරගාවලිය පිළිබඳ වැඩි විස්තර සහ අයැදුම්පත් නො: 380/1, කොළඹ බෞද්ධාලෝක මාවතේ පිහිටි ඔටර්ස් ජල ක‍්‍රීඩා සමාජයෙන් හා කොළඹ ටෙනිස් සංගම් මුලස්ථානයෙන් ලබා ගත හැකිය. ",
    "URL": "https://www.lankadeepa.lk/latest_news/‘ඔටර්ස්’-විවෘත-ටෙනිස්-තරගාවලියට-අයැදුම්පත්-කැඳවීම-අනිද්දා-අවසන්/1-27697",
    "Category": "latest_news"
}