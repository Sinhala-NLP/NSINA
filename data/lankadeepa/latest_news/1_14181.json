{
    "Source": "www.lankadeepa.lk",
    "Timestamp": "2022 ජුලි මස 06",
    "Headline": "තරුණ ප්‍රජාවගේ විශ්වාසය භංග වෙලා",
    "News Content": "(අංජුල මහික වීරරත්න සහ සුජිත් හේවාජුලිගේ)පාර්ලිමේන්තුව ඇතුළු ප්‍රජාතන්ත්‍රවාදී ආයතන කෙරෙහි දැන උගත් තරුණ පරම්පරාවේ විශ්වාසය බොහෝ දුරට භංග වී ඇතැයි සමගි ජන බලවේගයේ පත් කළ මන්ත්‍රී ඉමිතියාස් බාකීර් මාකාර් මහතා පාර්ලිමේන්තුවේ දී අද (6)පැවසීය.මැතිවරණ නාම යෝජනා වලින් 25% ක් තරුණ තරුණියන් වෙනුවෙන් ලබාදීම සඳහා වන සංශෝධිත පනත් කෙටුම්පතක් පාර්ලිමේන්තුවට ඉදිරිපත් කරමින් අදහස් දැක්වූ බාකිර් මාකාර් මහතා අනාගතය පිළිබඳ තීන්දු ගන්නා තැන්වල තරුණයන් ගේ හඬට අවකාශයක් නැත්නම් නැවත වරක් රට භයානක තත්වයකට යා හැකි බව පැවසීය.පාර්ලිමේන්තුව, පළාත් සභාව සහ පළාත් පාලන ආයතන වලට සාධාරණ තරුණ නියෝජනයක් තිබිය යුතුය යන ඉල්ලීම කරන බවද පාර්ලිමේන්තුවේ ඉන්න හැම දේශපාලන ව්‍යාපාරයකම නායකයින්ගෙනුත් මෙි ඉල්ලීම කරන බවද බාකීර් මාකර් මහතා පැවසීය.දේශපාලන පක්ෂ ඇතුළෙත් ප්‍රජාතන්ත්‍රවාදී ප්‍රතිසංස්කරණ ඇති විය යුතු අතර එසේ නොවුනොත් ධනපති සමාගම්වල ප්‍රභූ පවුල්වල ඒකාධිකාරයක් බවට දේශපාලන පක්ෂ පත් වන බවද කීය.   ",
    "URL": "https://www.lankadeepa.lk/latest_news/තරුණ-ප්‍රජාවගේ-විශ්වාසය-භංග-වෙලා/1-615948",
    "Category": "latest_news"
}