{
    "Source": "www.lankadeepa.lk",
    "Timestamp": "None  2013 අප්‍රේල් මස 02",
    "Headline": "බිළි දී නිධානයක් ගන්න ඇවිත්?",
    "News Content": "සිව් හැවිරිදි දැරියක ද සමග එප්පාවල පොතානේගම පැරණි පුද බිමක් අසල අද අළුයම ගැවසෙමින් සිටි 12 දෙනෙක් එප්පාවල පොලීසිය විසින් සැකපිට අත්අඩංගුවට ගනු ලැබූහ.පූජා භාණ්ඩ, අලවංගු, මිටි, හෑරීම් උපකරණ ද ඔවුන් ළඟ තුබූ බවත්, ඉපැරණි චෛත්‍යයක නිධන් හාරන්නට ඔවුන් එන්නට ඇති බවත් කුඩා දරුවකු ගෙන ආවේ බිළිදීම සඳහා දැයි නොදන්නා බවත් පොලීසිය කියයි.වෑන් රියකින් ආ සැකකරුවන් මාතලේ අකුරැස්ස ඌරගස්මං හන්දිය හා එප්පාවල පදිංචිකරුවන් බව ද පොලීසිය කියයි.   ",
    "URL": "https://www.lankadeepa.lk/latest_news/බිළි-දී-නිධානයක්-ගන්න-ඇවිත්-/1-106278",
    "Category": "latest_news"
}