{
    "Source": "www.lankadeepa.lk",
    "Timestamp": "2018 ජුලි මස 29",
    "Headline": "නැගෙනහිර සංවර්ධන සැලැස්මේ අරමුණ අගමැති කියයි",
    "News Content": "අංජුල මහීක වීරරත්න යුද්ධයෙන් බැට කෑ නැගෙනහිර ගම් ගණනාවක් ඉදිරියට ගෙන යාම නැගෙනහිර සංවර්ධන සැලැස්මේ අරමුණ බව අග්‍රාමාත්‍ය රනිල් වික්‍රමසිංහ මහතා මඩකලපුවේ දී අද පැවසීය. මඩකලපුව ගුවන් තොටුපොළ දේශීය ගුවන් තොටක් ලෙස දියුණු කිරීමෙන් සංචාරක කර්මාන්තයේ දැවැන්ත පෙරළියක් ළඟා කර ගැනීමට අවස්ථාව ලැබෙන බව ද අග්‍රාමාත්‍යවරයා කීවේය. අග්‍රාමාත්‍ය රනිල් වික්‍රමසිංහ මහතා මේ බව කීවේ එරාවුර් නගරයේ ප්‍රාදේශීය ලේකම් කාර්යාල නව ගොඩනැගිල්ල විවෘත කිරීමේ උත්සවයේ ප්‍රධාන ආරාධිතයා ලෙස සහභාගී වෙමිනි. රුපියල් ලක්ෂ 450ක වියදමකින් ස්වදේශ කටයුතු අමාත්‍යංශය මෙම ගොඩනැගිල්ල ඉදිකර තිබේ. ඡායාරූප - චතුර එස් කොඩිකාර  ",
    "URL": "https://www.lankadeepa.lk/latest_news/නැගෙනහිර-සංවර්ධන-සැලැස්මේ-අරමුණ-අගමැති-කියයි/1-533558",
    "Category": "latest_news"
}