{
    "Source": "www.lankadeepa.lk",
    "Timestamp": "2021 මැයි මස 13",
    "Headline": "ගාල්ලට ගංවතුර අවදානමක්",
    "News Content": "(ජී ඩබ්ලිව් කේ ප්‍රේමතිලක ද සිල්වා)ගාල්ල දිස්ත්‍රික්කයට අද (13) දහවල් කාලයේ සිට ඇද හැළෙන හැලෙන ධාරාණිපාත වර්ෂාව හේතුවෙන් ගිං ගඟේ ජල මට්ටම පිටාර මට්ටමට පැමිණ ඇති බැවින් ගඟ අවට වෙසෙන නෙළුව, තවලම, නාගොඩ, සහ නියාගම ජනතාව ආරක්ෂිත ස්ථානවලට ගමන් කරන ලෙස ගාල්ල ආපදා කළමනාකරණ මධ්‍යස්ථානයේ සහකාර අධ්‍යක්ෂ ලුතිනන් කර්නල් ඉන්දුක වික්‍රමසිංහ මහතා එම ප්‍රදේශවල ජනතාවගෙන් ඉල්ලා සිටියි.මේ වන විට උඩුගම නගරය අඩි තුනකින් පමණ ජලයෙන් යට වී තිබෙන අතර තවලම මාර්ගයේ ඇහැලකන්ද පාලම ජලයෙන් යටවි තිබෙන බවද සහකාර අධ්‍යක්ෂවරයා පවසයි.මීට අමතරව ගාල්ල දිස්ත්‍රික්කයේ ඉමදුව යක්කලමුල්ල මාර්ගය ,පිලානඅංකොක්කාවල මාර්ගය යනාදී පහත් බිම් ද ජලයෙන් යට වී තිබේ.ආපදා කළමනාකරණ මධ්‍යස්ථානයේ සහකාර අධ්‍යක්ෂවරයා තවදුරටත් පැවසූයේ මෙම වැසි තත්ත්වය ඉදිරියට පැවතුණ හොත්ත ත්වය බැැරුම්වීමට හැකි බවයි.   ",
    "URL": "https://www.lankadeepa.lk/news/ගාල්ලට-ගංවතුර-අවදානමක්/101-590548",
    "Category": "latest_news"
}