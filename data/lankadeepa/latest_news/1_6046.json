{
    "Source": "www.lankadeepa.lk",
    "Timestamp": "2023 පෙබරවාරි මස 14",
    "Headline": "නෙඩුමාරන්ට හමුදාවෙන් උත්තර",
    "News Content": "(යොහාන් භාසුර සහ ලක්ෂ්මි ජයකොඩි)එල්.ටී.ටී.ඊ. සංවිධානයේ නායක වේලුපිල්ලේ ප්‍රභාරකන් 2009 මානුෂීය මෙහෙයුමේ අවසන් වෙඩි හුවමාරුවේදී මරණයට පත්වූ බවත් තමිල්නාඩුවේ දේශපාලඥායන් කුමක් ප්‍රකාශ කළත් ප්‍රභාකරන් ජීවතුන් අතර සිටින බවට එම ප්‍රකාශවලින් තහවුරු නොවන බවත් යුද හමුදා මාධ්‍ය අධ්‍යක්‍ෂ සහ මාධ්‍ය ප්‍රකාශක  බ්‍රිගේඩියර් රවී හේරත් මහතා පැවසීය.එවැනි ප්‍රකාශ කිරීමට නීතිමය පදනමක් නොමැති බව කී බි්‍රගේඩියර් රවී හේරත් මහතා ඔහුගේ සමීපතයන්ව සිටි හිටපු එල්.ටී.ටී.ඊ. නායකයන් වන කරුණා අම්මාන් සහ දයා මාර්ටර් යන දෙදෙනා ප්‍රභාකරන්ගේ මළ සිරුර ළගට ගොස් එය ප්‍රභාකරන්ගේ බවට තහවුරු කළ බවත් කීය.ඔහුගේ සිරුර පිළිබඳව කළ ඩී.එන්.ඒ. පරීක්‍ෂණයකින් එය ප්‍රභාකරන්ගේ බවට තහවුරු වී තිබීම නිසා ඉන් එහාට ඒ පිළිබඳව කථා කිරීමේ ඵලක් නොමැති බව ද හේරත් මහතා වැඩි දුරටත් සඳහන් කළේය.ගෝලීය දෙමළ සම්මේලනයේ නායක පී. නෙඩුමාරන් මහතා ප්‍රභාකරන් ජීවත්ව සිටින බවත් ඔහු ළගදීම නැවත පැමිණෙන බවත් කළ ප්‍රකාශය පිළිබඳව යුද හමුදාව මතය පිළිබඳව කළ විමසුමකදී යුද හමුදා මාධ්‍ය අධ්‍යක්‍ෂ සහ මාධ්‍ය ප්‍රකාශක බි්‍රගේඩියර් රවී හේරත් මහතා එසේ පැවසීය.   ",
    "URL": "https://www.lankadeepa.lk/latest_news/නෙඩුමාරන්ට-හමුදාවෙන්-උත්තර/1-628579",
    "Category": "latest_news"
}