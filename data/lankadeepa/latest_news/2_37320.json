{
    "Source": "www.lankadeepa.lk",
    "Timestamp": "2020 ජුලි මස 07",
    "Headline": "ගංජා- මුදල් ඇතුළු භාණ්ඩ රැසක් සමඟ පුද්ගලයෙක් අත්අඩංගුවට",
    "News Content": "( දිල්රුක්ෂි ග්‍රේරු) මුල්ලේරියාව ප්‍රදේශයේදී  ගංජා , මුදල් ඇතුළු භාණ්ඩ රැසක්   සමඟ පුද්ගලයෙකු අත්අඩංගුවට ගත් බව පොලිස් විශේෂ කාර්ය බළකාය කියයි.ගංජා කිලෝ 56 මිලිග්‍රෑම් 460 ක් , මුදල්  රුපියල්  හැටහත්දහසකට වැඩි ප්‍රමාණයක් ,  තරාදියක්, ජංගම දුරකතනයක් සහ  මෝටර් රියක්  සැකකරු සමඟ  පොලිස් විශේෂ කාර්ය බළකාය බාරයට ගෙන තිබේ.අත්අඩංගුවට ගත් සැකකරු මුල්ලේරියාව පදිංචි 39 හැවිරිදි පුද්ගලයෙකි.සැකකරු  මුල්ලේරියාව පොලීසියට බාර දී ඇති අතර , සිද්ධිය සම්බන්ධයෙන් මුල්ලේරිවයාව පොලීසිය වැඩිදුර පරීක්ෂණ පවත්වයි.   ",
    "URL": "https://www.lankadeepa.lk/latest_news/ගංජා--මුදල්-ඇතුළු-භාණ්ඩ-රැසක්-සමඟ-පුද්ගලයෙක්-අත්අඩංගුවට/1-574986",
    "Category": "latest_news"
}