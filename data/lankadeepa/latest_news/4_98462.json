{
    "Source": "www.lankadeepa.lk",
    "Timestamp": "None  2014 ජුනි මස 22",
    "Headline": "වළදක් රත් කර ගන්න හැටි හරියට උගන්වයි",
    "News Content": "ගෘහ ආර්ථීක විෂයය පාසල් සිසුන් අතර ප්‍රචලිත කිරීමේ අරමුණින් ක්‍රියාවට නංවන ගෘහ විද්‍යා දිනයක් රහලිය 2014 නමින් මාලබේ ශ්‍රී රාහුල බාලිකා විද්‍යාලයයේ දී පැවැත්විණි.ඉවුම් පිහිම් මැහුම් ගෙතුම් ආදී එදිනෙදා ගෘහ පාලනයට අදාල සියලු කටයුතු ඇසුරෙන් ලැබු පුහුණුව කළ එළි දැක්වීම මෙහිදී සිදු වු අතර ආහාර පිළිගැන්වීමේ ක්‍රම ආහාර මගින් කළ හැකි සැරසිලි ආදීය මෙහිදී ප්‍රදර්ශනයට තබා තිබිණි.විදුහල්පතිනි සී කේ වික්‍රමාරච්චි මහත්මියගේ උදෙස් පරිදි මහරගම අධ්‍යාපන කොට්ඨාසයේ ගෘහ විෂයභාර අධ්‍යක්ෂිකා යමුනා මහානාම මහත්මිය සහ රාහුල බාලිකා විද්‍යාලයයයේ ගෘහ විද්‍යා විෂයය භාර  චමිදි ජයකොඩි මහත්මිය වැඩසටහන සංවිධානය කළහ.මේ සඳහා සම්පත් දායතක්වය ලබා දීම සඳහා ප්‍රධාන ආරාධිතයන් වශයෙන් ග්‍රෑන්ඩ් ඔරියන්ටල් හොටෙල් ආයතනයේ පුහුණු කළමනාකාරීනී හංසිකා විජේසිංහ කඩුවෙල කොට්ඨාස අධ්‍යාපන අධ්‍යක්ෂිකා තනුජා රංගොඩගේ ගෘහ ආර්ථික විෂය භාර ගුරු උපදේශිකා ඒ ඩී සමරකෝන් යන මහත්මීන් ඇතුළු පිරිසක් ද එක්වූහ අළංකාර ඔසරිවලින් සැරසී සිටි රාහුල බාලිකාවෝ ඔවුන්ගේ රහලිය 2014 හැඩ ගැන්වීම සඳහා වේදිකාවට රංගනයක්ද එක් කළහ ",
    "URL": "https://www.lankadeepa.lk/latest_news/වළදක්-රත්-කර-ගන්න-හැටි-හරියට-උගන්වයි/1-244282",
    "Category": "latest_news"
}