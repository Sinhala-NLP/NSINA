{
    "Source": "www.lankadeepa.lk",
    "Timestamp": "2020 ජුලි මස 01",
    "Headline": "රංගශාලා ජූලි 15දා සිට විවෘතයි",
    "News Content": "වේදිකා නාට්‍ය හා වෙනත් ප්‍රසංග සඳහා රංගශාලා ජූලි 15 වැනිදා සිට යළි විවෘත කිරීමට අවසර දී ඇතැයි සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා පවසයි.එහිදී,  ආසන ධාරිතාවයෙන් 50%ක් සඳහා වන ප්‍රේක්ෂකයන් සංඛ්‍යාවක් පමණක් එක් දර්ශන වාරයකට සහභාගී කරගත යුතු බව ඒ මහතා නිවේදනයක් නිකුත් කරමින් කියාසිටී.මෙම ප්‍රදර්ශන කටයුතුවලදී කෝවිඩ්-19 වයිරසයෙන් ආරක්ෂාවීම සඳහා අනුගමනය කළ යුතු නියමිත සෞඛ්‍ය මාර්ගෝපදේශ තරයේ පිළිපැදීම අනිවාර්ය බවද සෞඛ්‍ය සේවා අධ්‍යක්ෂ ජනරාල්වරයා වැඩිදුරටත් දැනුම්දෙයි.  ",
    "URL": "https://www.lankadeepa.lk/latest_news/රංගශාලා-ජූලි-15දා-සිට-විවෘතයි/1-574603",
    "Category": "latest_news"
}