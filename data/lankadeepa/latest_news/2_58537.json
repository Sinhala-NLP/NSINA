{
    "Source": "www.lankadeepa.lk",
    "Timestamp": "2018 මාර්තු මස 26",
    "Headline": "සජින් වාස්ගෙන්  පොලිසිය ප්‍රශ්න කරයි",
    "News Content": "බිමල් ශ්‍යාමන් ජයසිංහ අධි සුඛෝපබෝගී වාහන අටක් නිශ්පාදන සමාගමෙන්  මිලදී ගැනීම වලක්වාලමින් රජයට රුපියල් කෝටි දෙකක පාඩුවක් සිදුකළා යැයි කියන සිද්ධියක් සම්බන්ධයෙන් හිටපු මන්ත්‍රී සජින් වාස් ගුණවර්ධන මහතාගෙන් අද (26) පැය තුනකට ආසන්න කාලයක් ප්‍රශ්න කර ප්‍රකාශ සටහන් කර ගත් බව පොලිස් විශේෂ විමර්ශන ඒකකය කියයි. මෙම සිද්ධිය සම්බන්ධයෙන් අත් අඩංගුවට ගෙන රිමාන්ඩ් බාරයේ සිටින එවක ජනාධිපති කාර්යාලයේ හිටපු ප්‍රධාන ගණකාධිකාරවරයකු වන ඒ.එල්.ඩි ගුණරත්න හා හිටපු අතිරේක ලේකම් ඩි.එස් ගුණරත්න යන මහත්වරුන්ගේ ප්‍රකාශ වලින් හෙලි වූ තොරතුරු අනුව  හිටපු මන්ත්‍රීගෙන් ප්‍රශ්න කර ප්‍රකාශ සටහන් කර ගත් බව ජ්‍යෙෂ්ඨ පොලිස් අධිකාරී මෙවන් ද සිල්වා මහතා පැවසීය. එම අධි සුඛෝපබෝගී වාහන අටෙහි වටිනාකම මෙන් දෙගුණයක් වැය කර  මිලදි ගන්නා ලෙස ගුණවර්ධන මහතා බලපෑම් කර ඇති බව ප්‍රධාන ගණකාධිකාරවරයාගේ හා අතිරේක ලේකම්වරයාගේ ප්‍රකාශවල සටහන්ව ඇති බව පොලිසිය කියයි.  ",
    "URL": "https://www.lankadeepa.lk/latest_news/සජින්-වාස්ගෙන්--පොලිසිය-ප්‍රශ්න-කරයි/1-526341",
    "Category": "latest_news"
}