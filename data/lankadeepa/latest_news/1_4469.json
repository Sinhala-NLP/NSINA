{
    "Source": "www.lankadeepa.lk",
    "Timestamp": "2023 ජුනි මස 12",
    "Headline": "හිටපු එස්.එෆ් සෙබළා ගිනි අවියක් එක්ක මාට්ටු",
    "News Content": "(ශ්‍රීනාත් ප්‍රසන්න ජයසූරිය)විදේශීය රටක නිෂ්පාදිත රිවෝල්වරයක් සමග යුදහමුදා විශේෂ බළකායේ හිටපු සෙබළකු දෙයියන්දර ප්‍රදේශයේදී සැකපිට අත්අඩංගුවට ගත් බව පොලිස් විශේෂ කාර්ය බළකාය කියයි.මොරටුව විශේෂ කාර්ය බළකා කඳවුරේ නිලධාරීන්ට ලැබුණු තොරතුරක් මතවැටලීමක් සිදුකර මෙම හිටපු සෙබළා සැකපිට අත්අඩංගුවට ගෙන ඇත.අත්අඩංගුවට ගත් හිටපු යුද හමුදා විශේෂ බළකා සෙබළා  දෙයියන්දරගමේ කෑල්ල නැමැති ප්‍රදේශයේ පදිංචි 44 හැවිරිදි අයෙකි.මොහු යුද හමුදා විශේෂ බළකාය 2018 වර්ෂයේ දී නීත්‍යානුකූලව ඉවත්ව ත්‍රීරෝද රථ රියදුරකු ලෙස සේවය කරමින් සිටියේ යැයි පොලිස් විශේෂ කාර්ය බළකාය කියයි.අත්අඩංගුවට ගත් සැකකරු වැඩිදුර පරීක්ෂණ සඳහා දෙයියන්දර පොලිසියට භාරදුන් බව පොලිස් විශේෂ කාර්ය බළකාය සඳහන් කරයි.   ",
    "URL": "https://www.lankadeepa.lk/latest_news/හිටපු-එස්-එෆ්-සෙබළා-ගිනි-අවියක්-එක්ක-මාට්ටු/1-634624",
    "Category": "latest_news"
}