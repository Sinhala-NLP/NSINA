{
    "Source": "www.lankadeepa.lk",
    "Timestamp": "None  2015 පෙබරවාරි මස 05",
    "Headline": "බාලපටබැඳිට ගෙදර යන්නලු  : අල්ලස් කොමිසම ළඟ උද්ඝෝෂණ",
    "News Content": "අල්ලස් හා දූෂණ විමර්ශන කොමිසමට මෙතෙක් කළ  පැමිණිලි ගැන  කිසිම පරීක්ෂණයක් නොකරතියි දුෂණ වීරෝධි පෙරමුණ එම කොමිසම ඉදිරිපිට අද (05) දහවල් උද්ඝෝෂණයක් ඇරැඹිය.ජාතික හෙළඋරුමයේ  උලපනේ සුමංගල හිමි , බස්නාහිර පළාත් සභා මන්ත්‍රී නිශාන්ත ශ්‍රී වර්ණසිංහ සහ නීතීඥ ශිරාල් ලක්තිලක ඇතුළු පිරිසක් ඊට සහභාගී වී සිටිති.අල්ලස් කොමිසමේ සභාපති ජගත් බාලපටබැඳි  මහතාට  ඉල්ලා අස්වන ලෙසද  ඔවුහු බල කරති.දුෂණ වීරෝධි පෙරමුණ  සහ ජනතා විමුක්ති පෙරමුණ  අල්ලස් කොමිසමේ සභාපති , හිටපු අග විනිසුරු ජනාධිපති නීතීඥ මොහාන් පීරිස් ඇතුළු  පිරිසකට එරෙහිව පසුගිය කාලයේ  පැමිණිලි කිහිපයක්ම කළේය.(ඡායාරූප ඉෂාන් සංජීව)           ",
    "URL": "https://www.lankadeepa.lk/latest_news/බාලපටබැඳිට-ගෙදර-යන්නලු--:-අල්ලස්-කොමිසම-ළඟ-උද්ඝෝෂණ/1-294925",
    "Category": "latest_news"
}