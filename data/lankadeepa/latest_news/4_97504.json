{
    "Source": "www.lankadeepa.lk",
    "Timestamp": "None  2014 අගෝස්තු මස 07",
    "Headline": "මන්ත්‍රී තේනුක අත්අඩංගුවට ගන්නැයි උසාවිය කියයි",
    "News Content": "බදුල්ල දිස්ත්‍රික් පාර්ලිමේන්තු මන්ත්‍රී තේනුක විදානගමගේ සහ ඔහුගේ සොයුරු අනුර විදානගමගේ හා තවත් පුද්ගලයකු 26 වැනි දාට පෙර අත්අඩංගුවට ගෙන උසාවියට ඉදිරිපත් කරන්නැයි මහියංගන මහේස්ත්‍රාත් ගීතානි විජේසිංහ මෙනවිය මහියංගන පොලිසියට අද (07)  නියෝග කළාය.මහියංගනයේ සිට බදුල්ල බලා ගිය අනවසර රථ පෙළපාළියක් ලොග්ගල්ඔය ආසන්නයේ දී නතර කිරීමට  නියෝජ්‍ය මැතිවරණ කොමසාරිස්වරයකු   උත්සාහ කළ අවස්ථාවේ ඔහුට මරණීය තර්ජනය කළැයි ඔහු බදුල්ල දිසාපති කාර්යාලයයේ මැතිවරණ නිරීක්ෂණ මෙහෙයුම් මැදිරියට කළ පැමිණිල්ලක් අනුව මහියංගන මහේස්ත්‍රාත්වරිය මේ නියෝගය කළාය.කුරුණෑගලින් බදුල්ලේ රාජකාරියට ගිය නියෝජ්‍ය මැතිවරණ කොමසාරිස්  නාමල් තලංගම මහතාගේ පැමිණිල්ලේ සඳහන්වනුයේ තමා මරණ බවට තර්ජනය කළ එම තිදෙනා රාජකාරියට ද බාධා කළ බවයි.  ",
    "URL": "https://www.lankadeepa.lk/latest_news/මන්ත්‍රී-තේනුක-අත්අඩංගුවට-ගන්නැයි-උසාවිය-කියයි/1-255139",
    "Category": "latest_news"
}