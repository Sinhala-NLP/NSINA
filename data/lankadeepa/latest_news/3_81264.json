{
    "Source": "www.lankadeepa.lk",
    "Timestamp": "None  2015 දෙසැම්බර් මස 14",
    "Headline": "නියෝජ්‍ය ඇමැති රංගේට නඩුවක්",
    "News Content": "රුපියල් ලක්ෂ 54 ක් වටිනා මොන්ටෙරෝ රථයක් විකුණා පොරොන්දු වූ පරිදි එය මිලදී ගත් පුද්ගලයාට ලියාපදිංචි අයිතිය පවරා නොදුන් බවට චෝදනා කරමින් වෘත්තීය හා කාර්මික පුහුණු නියෝජ්‍ය ඇමැති පාලිත රංගේ බණ්ඩාර මහතාට එරෙහිව නීතිපතිවරයා කොළඹ මහාධිකරණය හමුවේ නඩු පැවරීය.2002 මාර්තු මස 22 වැනිදා තමාගේ මන්ත්‍රී පදවිය වෙනුවෙන් හිමිවන තීරුබදු සහන යටතේ ලැබුණු ඩබ්ලිව්.පී.ජී.කේ.4271 මිට්ෂුබිෂි මොන්ටේරෝ රථය දිනේෂ් රත්නායක නමැත්තකුට රුපියල් ලක්ෂ 54 කට විකුණා එහි ලියාපදිංචි අයිතිය වසර 5කින් පවරා දෙන බවට වංක ලෙස පොළඹවා වාහනය විකුණා ඇතත් වසර 5කින් එහි ලියාපදිංචි අයිතිය නොපැවරීම සම්බන්ධයෙන් නීතිපතිවරයා චෝදනා නගා ඇත.  ",
    "URL": "https://www.lankadeepa.lk/latest_news/නියෝජ්‍ය-ඇමැති-රංගේට-නඩුවක්/1-369038",
    "Category": "latest_news"
}