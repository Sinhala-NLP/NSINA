{
    "Source": "www.lankadeepa.lk",
    "Timestamp": "None  2016 අප්‍රේල් මස 06",
    "Headline": "මහගමසේකර පැජට් පාරට එයි",
    "News Content": "කොළඹ ජනාධිපති නිල නිවස පිහිටි කොළඹ 07, පැජට් පාර ‘මහගමසේකර‘ මාවත නමින් මෛත්‍රිපාල සිරිසේන ජනපති අතින් බ්‍රහස්පතින්දා (7) විවෘත කිරීමට නියමිතය.බහුවිධ කලාවෙන් දස්කම් විස්කම් දැක්වූ හෙළයේ මහා ගත් කතුවරයකු, කිවියකු, ගීත රචකයකු හා චිත්‍රපට අධ්‍යක්ෂවරයකු වූ මහගම සේකරයන්ගේ 87 වැනි ජන්ම දිනය බ්‍රහස්පතින්දාට (7) යෙදී ඇත.ප්‍රබුද්ධ කාව්‍ය සංග්‍රහය,  සක්වා ලිහිණි, බෝඩිම, නොමියෙමි යන ජනප්‍රිය කාව්‍ය ග්‍රන්ථ රැසක් රචනා කර ඇති සේකරයන් තුංමංහන්දිය නමින් චිත්‍රපටයක්ද නිර්මාණය කළේය. ඒ ඔහු විසින්ම රචනා කරන ලද  තුංමංහන්දිය නවකථාව ඇසුරිණි.  ",
    "URL": "https://www.lankadeepa.lk/latest_news/මහගමසේකර-පැජට්-පාරට-එයි/1-403148",
    "Category": "latest_news"
}