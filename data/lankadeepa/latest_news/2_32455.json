{
    "Source": "www.lankadeepa.lk",
    "Timestamp": "2021 අප්‍රේල් මස 22",
    "Headline": "විශ්ව විද්‍යාල විවෘත කිරීම සති දෙකකින් කල් යයි",
    "News Content": "(සුජිත් හේවාජුලිගේ අංජුල මහික වීරරත්න )කොරෝනා අවදානම හේතුවෙන් රට පුරා සියලූ විශ්වවිද්‍යාල විවෘත කිරීම තවත් සති දෙකකින් කල් දැමීමට තීරණය කළ බව අධ්‍යාපන අමාත්‍ය මහාචාර්ය ජී එල් පීරිස් මහතා පාර්ලිමේන්තුවේ දී ඊයේ (22) පැවැසී ය .සියලු විශ්වවිද්‍යාල ලබන 27 වැනිදා විවෘත විවෘත කිරීමට නියමිතව තිබුණ ද ඒවා නැවත විවෘත කරන්නේ මේ අනුව තවත් සති දෙකකින් පමණ පසුව බවද ඇමැතිවරයා කීය .විශ්ව විද්‍යාල විවෘත කිරීම රටේ සෞඛ්‍ය තත්ත්වය මත තව සති දෙකක් කල් දැමීම නුවණට හුරු බව සෞඛ්‍ය සේවා අධ්‍යක්ෂ ජනරාල්වරයා දැනුම් දී තිබෙන බවත් ඒ දැනුම් දීම අනුව කටයුතු කිරීමට අමාත්‍යංශයට සිදුවන බවත් පීරිස් මහතා ප්‍රකාශ කළේය.මේ තීරණය සියලුම විශ්ව විද්‍යාලවල උප උපකුලපතිවරුන් ට දැනටමත් දැනුම් දී ඇතැයි ද මහාචාර්ය වරයා කීය.ඔහු මෙසේ පැවසුවේ සභාවේ කටයුතු ආරම්භයේදී විශේෂ ප්‍රකාශයක් කරමිනි .   ",
    "URL": "https://www.lankadeepa.lk/latest_news/විශ්ව-විද්‍යාල-විවෘත-කිරීම-සති-දෙකකින්-කල්-යයි/1-589198",
    "Category": "latest_news"
}