{
    "Source": "www.lankadeepa.lk",
    "Timestamp": "2018 මාර්තු මස 08",
    "Headline": "නුවරට යළිත් සවස 6 සිට ඇඳිරිනීතිය",
    "News Content": "තරිඳු ජයවර්ධන සහ ඉන්දිකා රාමනායකඅද උදේ 10ට ඉවත් කරනු ලැබූ ඇඳිරිනීතිය සවස 6ට යළි පනවන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය.  එය හෙට උදෑසන 6 තෙක් බලපැවැත්වෙනු ඇතැයි ද ගුණසේකර මහතා සඳහන් කළේය.ඇඳිරිනීතිය කඩ කරන පිරිස් අත්අඩංගුවට ගන්නා බවත්, නඩු විභාගකයින් වැරදිකරුවන් වුවහොත් ඔවුනට අවුරුදු හතක් දක්වා වූ සිරදඬුවම් නියම කළ හැකි බවත් පොලිස් මාධ්‍ය ප්‍රකාශකවරයා පෙන්වා දුන්නේය.  ඇඳිරිනීතිය කඩ කළැයි ඊයේ අත්අඩංගුවට ගත්  හතර දෙනෙක්  අධිකරණයට ඉදිරිපත් කිරීමෙන් පසු  මාර්තු 21 වැනි දා තෙක් රිමාන්ඩ් කරනු ලැබූහ.  ",
    "URL": "https://www.lankadeepa.lk/latest_news/නුවරට-යළිත්-සවස-6-සිට-ඇඳිරිනීතිය/1-525318",
    "Category": "latest_news"
}