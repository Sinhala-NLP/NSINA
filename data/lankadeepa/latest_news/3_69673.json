{
    "Source": "www.lankadeepa.lk",
    "Timestamp": "None  2016 නොවැම්බර් මස 08",
    "Headline": "විදෙස්ගත ශ්‍රමිකයන්ටත් තීරුබදු සහන ඉල්ලයි",
    "News Content": "විදෙස්ගත ශ්‍රී ලාංකික ශ්‍රමිකයන්ට ද මවු රටට වාහන ගෙන්වීමේදී තීරු බදු සහන ලබාදෙන්නැයි එතෙර අපි සංවිධානය රජයෙන් ඉල්ලා සිටී.තීරු බදු රහිතව වාහනයක් ලංකාවට ගෙනඒමට විදෙස්ගත ශ්‍රමිකයන් බලධාරින්ගෙන් කලක් තිස්සේ ඉල්ලීම් කළ ද රජය එය නොතකා හැර ඇතැයි චෝදනා කළ එම සංවිධානයේ ලේකම් ලක්ෂ්මන් නිපුණආරච්චි මහතා අවම වශයෙන් ඔවුන් ලංකාවට එවා ඇති මුදලේ ප්‍රතිශතයක් ලෙසින් හෝ මෙම තීරුබදු සහනය ලබාදෙන්නැයි ඉල්ලා සිටින බව ද කීය.විදෙස්ගත ශ්‍රී ලාංකිකයන්ගේ ඡන්ද අයිතිය නව ආණ්ඩුක්‍රම ව්‍යවස්ථාවට ඇතුලු කිරීමට ගෙන ඇති පියවර ගැන සතුටු වන බව ද නිපුණආරච්චි මහතා වැඩිදුරටත් කීය.  ",
    "URL": "https://www.lankadeepa.lk/latest_news/විදෙස්ගත-ශ්‍රමිකයන්ටත්-තීරුබදු-සහන-ඉල්ලයි/1-477775",
    "Category": "latest_news"
}