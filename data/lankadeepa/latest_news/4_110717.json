{
    "Source": "www.lankadeepa.lk",
    "Timestamp": "None  2012 නොවැම්බර් මස 19",
    "Headline": "ඡන්දෙට එන්න බූරුවාට බැරිවේ",
    "News Content": "ලබන වසරේ පෙබරවාරි 17 වැනි දින ඉක්වදෝරයේ ගොයාකුවේල් ප‍්‍රදේශයේ පැවැත්වෙන නගර සභා මැතිවරණයට අපේක්ෂකයකු ලෙස නාම යෝජනා ඉදිරිපත් කිරීම සඳහා මහ පෙරහැරකින් රැගෙන ආ බූරුවකුගේ නාම යෝජනා පත‍්‍රය භාරගැනීම මැතිවරණ බලධාරීහු ප‍්‍රතික්ෂේප කළහ.නාම යෝජනා පත‍්‍රයේ බූරුවාගේ නම සඳහන් කර තිබුණේ මිස්ටර් බූරෝ යනුවෙනි.නාම යෝජනා පත‍්‍රය ප‍්‍රතික්ෂේප කරමින් මැතිවරණ බලධාරීන් පවසා සිටියේ කිසිම බූරුවකුට මැතිවරණයට අපේක්ෂකයකු ලෙස ඉදිරිපත් විය නොහැකි බවයි.ටයිකෝට් පැළඳි ව්‍යාපාරිකයකු සේ දිස්වන මිනිසකුගේ මුහුණට බූරු මුහුණ ආදේශ කර සකස් කළ පෝස්ටර් බූරුවා රැගෙන ආ මිනිසුන් අත විය.බෙර ගසමින් නලා පිඹිමින් බූරුවා පෙරටුකොට ගත් මිනිසුන් 40 ක් පමණ නගරයේ වීදි සංචාරය කිරීමෙන් පසුව නාම යෝජනා භාරදීමට පැමිණියද මැතිවරණ කාර්යාලය ඇතුළට පැමිණීමට හෝ බූරුවාට අවසර නොලැබුණි.බූරුවාගේ ප‍්‍රධාන ආධාරකරු වූයේ එහි පදිංචි ඩැනියල් මොලිනාය.  ",
    "URL": "https://www.lankadeepa.lk/latest_news/ඡන්දෙට-එන්න-බූරුවාට-බැරිවේ/1-78282",
    "Category": "latest_news"
}