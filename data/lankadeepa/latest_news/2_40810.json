{
    "Source": "www.lankadeepa.lk",
    "Timestamp": "2020 මාර්තු මස 24",
    "Headline": "දිස්ත්‍රික්ක 8කට ඇඳිරි නීතිය අවසන්- නැවත දහවල් 12.00ට",
    "News Content": "(සිරංගිකා ලොකුකරවිට)කොළඹ, ගම්පහ, පුත්තල, යාපනය, කිලිනොච්චි, මුලතිව්, වව්නියාව සහ මන්නාරම යන දිස්ත්‍රික්ක 08 සඳහා පනවා තිබූ ඇඳිරිනීතිය අද (24) උදෑසන 6.00 සිට අවසන් කෙරිණි. එසේ වුව ද යළි අද (24) මධ්‍යාහන 12.00 සිට එම දිස්ත්‍රික්කයන්හි ඇඳිරිනීතිය ක්‍රියාත්මක වේ.රජය නිවේදනය කර සිටින්නේ ඇඳිරිනීතිය ඉවත්කර ඇති කාලසීමාවේ දී ද දිස්ත්‍රික්ක අතර ගමනාගමනය සම්පූර්ණයෙන් ම තහනම් බවයි.සෙසු දිස්ත්‍රික්කවල ඊයේ (23) දහවල් 02 සිට ක්‍රියාත්මක ඇඳිරි නීතිය මාර්තු 26 වන බ්‍රහස්පතින්දා උදෑසන 06ට ඉවත් කරන අතර එදිනම දහවල් 12 සිට නැවත ඇඳිරි නීතිය පනවනු ලබයි.ඇඳිරි නීතිය බලපැවැත්වෙන කාලය තුළ ගොවිතැන් කටයුතු සඳහා අවසර හිමිවන බව ජනාධිපති කාර්යාලය නිවේදනය කළේය. එමෙන්ම සහල් ඇතුළු අත්‍යවශ්‍ය ද්‍රව්‍ය සහ එළවළු ප්‍රවාහනයට ඉඩ ලබාදී තිබෙන අතර කෘෂිකර්ම සහ වෙළෙඳ විෂයභාර අමාත්‍යවරයා මෙම කාර්යයන් විධිමත්ව පාලනය කළයුතු බවද රජය දැනුම් දෙයි.  ",
    "URL": "https://www.lankadeepa.lk/news/දිස්ත්‍රික්ක-8කට-ඇඳිරි-නීතිය-අවසන්--නැවත-දහවල්-12-00ට/101-568586",
    "Category": "latest_news"
}