{
    "Source": "www.lankadeepa.lk",
    "Timestamp": "2020 මැයි මස 14",
    "Headline": "සංචාරක හෝටල් දෙකක නැවතී සිටි 86 ක් පීසීආර් පරීක්ෂණයට",
    "News Content": "බිමල් ෂ්‍යාමන් ජයසිංහ යුරෝපීය රටවල් වල සිට මෙන්ම ඉන්දියාවේ සිට මෙරටට පැමිණ වස්කඩුව හා වාද්දුව සංචාරක හෝටල් දෙකක මුදල් ගෙවා නැවතී නිරෝධනයට ලක් වෙමින් සිටි පුද්ගලයන් 86 දෙනෙකු අද දින (14) පීසීආර් පරීක්ෂණයට භාජනය කළ බව කලුතර දිස්ත්‍රික් කොවිඩ් සම්බන්ධීකාරක කලුතර මහා රෝහලේ වෛද්‍ය ක්‍රිශාන් හිරිමුතුගොඩ මහතා පැවසීය .ඉකුත් 4 වෙනි දින මෙරටට පැමිණි එම පුද්ගලයන්ගේ නිරෝධනය කාලය අවසන් වීමට ඇත්තේ මෙම මස 18 වෙනි දින බව වෛද්‍ය වරයා කීය.පීසීආර් පරීක්ෂණ වෛද්‍ය වාර්තාවන් හෙට දින 15 ලැබීමට නියමිත බව  වෛද්‍යවරයා වැඩිදුරටත් පැවසීය .   ",
    "URL": "https://www.lankadeepa.lk/latest_news/සංචාරක-හෝටල්-දෙකක-නැවතී-සිටි-86-ක්-පීසීආර්-පරීක්ෂණයට/1-571921",
    "Category": "latest_news"
}