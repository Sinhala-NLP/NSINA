{
    "Source": "www.lankadeepa.lk",
    "Timestamp": "2017 ජුලි මස 13",
    "Headline": "කුමාර වෙල්ගමගේ පෙත්සම කල් යයි",
    "News Content": " තිළිණි ද සිල්වා සහ රංජන් කටුගම්පොළ   මූල්‍ය අපරාධ විමර්ශන කොට්ඨාසයෙන් තමා අත්අඩංගුවට ගැනීම වලක්වන අතුරු නියෝගයක් නිකුත් කරන ලෙස ඉල්ලා හිටපු ප්‍රවාහන අමාත්‍ය කුමාර වෙල්ගම මහතා ගොනු කළ මූලික අයිතිවාසිකම් පෙත්සම සලකා බැලීම ලබන නොවැම්බර් 07 වැනිදා දක්වා කල් තැබීමට ශ්‍රේෂ්ඨාධිකරණය අද (13) තීන්දු කළේය. වෙල්ගම මහතා ප්‍රවාහන ඇමතිවරයා ලෙස කටයුතු කරමින් සිටියදී ශ්‍රී ලංකා ගමනාගමන මණ්ඩලයට අමතර කොටස් ගෙන්වීමේදී වංචා සහ අක්‍රමිකතා සිදුවූ බවට කරන විමර්ශන වලට අදාළව තමා  අත්අඩංගුවට ගැනීම වලක්වාලන නියෝගයක් නිකුත් කරන ලෙස වෙල්ගම මහතා ඉල්ලා තිබිණි. මෙම පෙත්සම අගවිනිසුරු ප්‍රියසාත් ඩෙප් ,  අනිල් ගුණරත්න සහ නලින් පෙරේරා යන ශ්‍රේෂ්ඨාධිකරණ විනිසුරු මඬුල්ල හමුවේ පෙත්සම කැඳවිණි.   ",
    "URL": "https://www.lankadeepa.lk/latest_news/කුමාර-වෙල්ගමගේ-පෙත්සම-කල්-යයි/1-515113",
    "Category": "latest_news"
}