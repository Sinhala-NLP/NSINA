{
    "Source": "www.lankadeepa.lk",
    "Timestamp": "2021 මැයි මස 04",
    "Headline": "කුරුවිට බන්ධනාගාරයෙන් ආසාදිතයන් 64ක්",
    "News Content": "(අජිත්ලාල් ශාන්තඋදය)කුරුවිට බන්‍ධනාගාරයෙන් අද දහවල් වනවිට කෝවිඞ් 19 ආසාදිත බව තහවුරුවූ රැඳවියන් ගණන 64ක් බව කෝවිඞ් මර්දන කමිටුව පවසයි.කුරුවිට බන්‍ධනාගරයෙන් අදට පෙර වාර්තාවූ කොවිඞ් ආසාදිත සිරකරුවන් 35 දෙනා ප‍්‍රතිකාර සඳහා යාපනය අයියකච්චි ප‍්‍රතිකාර මධ්‍යස්ථානයට  යවා ඇති බව කුරුවිට සහකාර බන්‍ධනාගාර අධිකාරී ධම්මික දසනායක මහතා පැවසුවේය.ගෙවුනු සතියක කාලයතුල කළ පිසීආර් පරීක්‍ෂණවලදි 16ක් ද ඉන්පසුව කළ පීසී පරීක්‍ෂණයෙන් 19ක් ද මෙලෙස කෝවිඞ් ආසාදිත බව තහවුරුවීමෙන් පසු ප‍්‍රතිකාර සඳහා වුන් අයියකච්චි ප‍්‍රතිකාර මධ්‍යස්ථානයට යොමුකර ඇති බව ද සහකාර බන්‍ධනාගාර අධිකාරීවරයා පැවසුවේය.   ",
    "URL": "https://www.lankadeepa.lk/covid19/කුරුවිට-බන්ධනාගාරයෙන්-ආසාදිතයන්-64ක්/203-589970",
    "Category": "latest_news"
}