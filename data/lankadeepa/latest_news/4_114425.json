{
    "Source": "www.lankadeepa.lk",
    "Timestamp": "None  2012 ජුනි මස 15",
    "Headline": "”වඩා වැදගත් වෙන්නෙ හෘද සාක්ෂියයි” ",
    "News Content": "නළුවකුට කලාතුරකින් පමණක් ලැබෙන දුර්ලභ අවස්ථාවක් ඔහු ලබා සිටී. එයනම් විකාශය වන ටෙලි නාට්‍ය හතක චරිත නිරූපනය කිරීමය. සිටුමැදුර (දේවින්ද), සංසාර සක්මන (මේනක), ආදරය අහස තරම් (සරෝජ්), සිහින පියාපත් (පූර්ණ), උපුලි (රන්දීව්), තරුපිරි අහසක්,  භාර්්‍යාවෝ (කසුන්) යන චරිත සමග අපේ ආලින්දයට එන ඔහු මේනක රාජපක්ෂයි.ඒ චරිත සහ සැබෑ ජීවිතයේ ඔහුට සමගාමී වූ කතා බහකට එක්කර ගැනීමට මෙය මොහොතක් කර ගනිමු.මේනක ලංකාවේ ටෙලි නාට්‍ය නළුවකු එකම අවස්ථාවේ චරිත 7 ක් රඟපාන පළමු අවස්ථාව මෙයද?හරියටම කියන්න දන්නෙ නැහැ. නමුත් මේ අවස්ථාව ලැබීම ඇත්තටම මම ලබන ලොකු සතුටක්. ඒ වගේම මෙම චරිත අතරේ ”මේනක” කියන මගේ නමින්ම චරිතයක් රඟපාන්න ලැබීම මම ලබන ලොකු සතුටක්.ඇයි නළුවකුට තමුන්ගේ සැබෑ නමින්ම චරිතයක් රඟපෑම එවැනි සතුටකට හේතුවක් වෙන්නෙ?රඟපෑමේදී බොහෝ විට චරිත ගොඩනැගෙන්නෙ ඒ චරිතවලට ලැබෙන නම් අනුවයි. පේ‍්‍රක්ෂකයින් අපව වැඩි වශයෙන් දැනගන්නෙත් ඒ චරිත සමගයි. පුංචි තිරයේ ස්වභාවය එයයි. නමුත් සංසාර සක්මන සඳහා එහි නිෂ්පාදිකා තුෂාරි අබේසේකර මගේ නම යොදාගන්න ඇත්තෙ පේ‍්‍රක්ෂකයින් අතරට එය ගෙන යාමේ අරමුණ ඇතිව වෙන්න ඇති. මේ චරිත සියල්ල අතරේ මේනක වඩා සමාන වන්නේ මොන චරිතයටද?මේ සියලූ චරිතවල ඇති ගතිගුණ වලින් යම් යම් දේවල් මේනක රාජපක්ෂ සතුවත් ඇති.කොහොම වුණත් මේ වගේ චරිත කීපයක එකවර රඟපාන්න ඔබට අවස්ථා ලැබෙන්න ඇත්තෙ ඇයි කියලද ඔබ හිතන්නෙ?ප‍්‍රධානවම බලපාන්නෙ මගේ ඇති දක්ෂතාවයත්, නිෂ්පාදකවරු සහ අධ්‍යක්ෂවරු මා කෙරෙහි තබා ඇති විශ්වාසය වෙන්න පුළුවන්. ඒ වගේම හැමෝටම දක්වන ගරුත්වය ආදී අපේ බාහිර ගුණාංග නිසා වැඩ කරන්න පහසුයි කියලත් හිතෙනවා ඇති.පසුගිය කාලයේ සමහරු ඔබේ පුද්ගලික ජීවිතයේ විවිධ හැල හැප්පීම් ගැන කතා වුණා. ඒ සියල්ල වෙනුවෙන් ඔබට දෙන්න පුළුවන් උත්තර සහ කියන්න තියෙන දේවල් මොනවද?මේ සමාජයේ කවුරු කාට හෝ ප‍්‍රශ්න එන්න පුළුවනි. නමුත් ප‍්‍රශ්නය තියෙන්නෙ නළුවකුට හෝ නිළියකට යමක් සිදුවුනොත් ඒ ගැන ඇත්ත නැත්ත නොසොයා කතා කිරීමයි. සමාජයේ ජනප‍්‍රිය චරිතවීම නිසා ඒ ලූහුබැඳීම තියෙන්න පුළුවනි. නමුත් අපිත් මනුස්සයෝ කියන දේ මොහොතකට හෝ හිතන්න වෙනවා.අපි ජනප‍්‍රිය නිසා අපිට චෝදනා එල්ලවීම වැඩියි. සමහර වෙලාවට ඒවායෙහි කිසිම ඇත්තක් නැහැ. මොන තරම් වෙබ් අඩවි හෝ මාධ්‍ය ඔස්සේ මොන දේ ප‍්‍රචාරය වුණත්, කවුරු මොනවා කීවත් මේනක රාජපක්ෂ මානසිකව වට්ටන්න කාටවත් බැහැ. මම මගේ ගමන යනවා.මගේ හෘද සාක්ෂියට එකඟව එය හරිද? වැරදිද? කියලා හරියටම දන්නෙ මමයි. මිනිහෙකුට වැදගත්ම දේ වෙන්නෙ එයයි.මොකක්ද?හෘද සාක්ෂිය.ඒ හෘද සාක්ෂියට එකඟව ඔබ හරිද? වැරදිද?මම නිතරම කටයුතු කරලා තියෙන්නෙ නිවැරදිව කියලා තමයි මගේ හෘද සාක්ෂිය කියන්නෙ.ජීවිතේ ආපසු හැරී බලද්දී සියල්ල කළේ හෘද සාක්ෂියට එකඟවම කියලද ඔබ කියන්නෙ?මම  ඕනෑම දෙයක් කරන්නෙ හොඳට හිතලා බලලයි. ඒත් මාත් සාමාන්‍ය මිනිහෙක් නිසා මටත් වැරදුණ තැන් තිබුණා. ඒවා හදාගෙන ජීවිතේ දුක - සැප, නින්දා - ප‍්‍රශංසා සියල්ලට උපේක්ෂාවෙන් මුහුණ දී ඉදිරියට යාම තමයි අරමුණ.මේනක කිව්වාම හරියටම මොනවගේ කෙනෙක් කියලද හිතෙන්නෙ?අර කලින් කිව්ව විදියට රංගනයට අමතරව බොහොම සරලව ජීවත්වන චරිතයක්. රටට ලෝකයට ප‍්‍රකාශ කරමින්, පේන්න ජීවත්වන චරිතයකට වඩා කාටත් තියෙන කවුරුත් කැමති පුද්ගලිකත්වය රැකගෙන ජීවත්වෙන්න කැමතියි. රඟපෑම කරන්නෙ කැමරාව ඉදිරියේ විතරයි.චරිත තෝරා ගැනීමේදී සහාය නිළි චරිතය සඳහා ඔබේ විශේෂ තේරීමක් තියෙනවද?මට ගැලපෙන කෙනා කවුද කියලා තීරණය කරන්නෙ අධ්‍යක්ෂවරයායි. එහෙම නැතිව මගේ තේරීමක් නැහැ. නළුවකුට හෝ නිළියකට එහෙම තේරීම් කරන්නත් බැහැ.නමුත් නෙහාරා සහ ඔබගෙ සුසංයෝගය ගැන කවුරුත් කතා වෙන්නෙ ඇයි?අපේ සිංහල සිනමාවෙත් කාලයෙන් කාලයට එවැනි ගැලපීම් තිබුනාණෙ. මුතුකිරිල්ලි නිසා පුංචි තිරයේදී ආ මේ ගැලපීම ගැන බොහෝදෙනා දිගටම කතා කළා. නමුත් අතීතයටත් වඩා අද මාධ්‍ය බහුල වෙලා. ඒ නිසා මිනිස්සු තොරතුරු දැනගන්න විදිය හරි වෙනස්.සමහර විට ඔබ ගැන අසත්‍ය ප‍්‍රචාර කරන විට, ඔබට ඇතිවන හැඟීම මොනවාගේද?එක අතකට කලකිරීමක් තමයි. ඒත් කවුරු නැතත්, කවුරුහරි මගෙන් විස්තර අහන්නෙ නැතිව හෝ මා ගැන කතා කිරීම ගැන සහ තොරතුරු පළකිරීම ගැන සතුටු වෙනවා.සටහන/ඡායාරූප : සඳුන් ගමගේ  ",
    "URL": "https://www.lankadeepa.lk/latest_news/”වඩා-වැදගත්-වෙන්නෙ-හෘද-සාක්ෂියයි”/1-48322",
    "Category": "latest_news"
}