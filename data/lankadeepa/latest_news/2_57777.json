{
    "Source": "www.lankadeepa.lk",
    "Timestamp": "2018 අප්‍රේල් මස 30",
    "Headline": "ලෙස්ටර්ගේ අවසන් කටයුතු බදාදා නිදහස් චතුරස්‍රයේදී",
    "News Content": "(සමන්ත යහම්පත්)සිනමාවේදී  ආචාර්ය ලෙස්ටර් ජේම්ස් පීරිස් මහතාගේ දේහය පිළිබඳ අවසන් කටයුතු  පුර්ණ රාජ්‍ය ගෞරව සහිතව  බදාදා (02)   කොළඹ නිදහස් චතුරස්‍රයේදී  සිදු කෙරේ.  කොළඹ පෞද්ගලික රෝහලකදී  ඊයේ (29)  රාත්‍රියේ අභාවප්‍රප්ත වූ ඒ මහතාගේ දේහය  මේ වන විට බම්බලපිටිය, ලෙස්ටර් ජේම්ස් පීරීස් මාවතේ පිහිටි ඒ මහතාගේ නිවසේ තැන්පත් කර ඇත. චිත්‍රපට අධ්‍යක්‍ෂවරයකු මෙන්ම තිරකතා රචකයකු ලෙසින් ලෝ පුරා කීර්තියට පත් ආචාර්ය පීරිස් මහතා මිය යනවිට 99 වැනි වියේ පසු විය.බදාදා පෙරවරු 10.00 ට බම්බලපිටිය නිවසේදී  කතෝලික ආගමික වතාවත් සිදු කිරීමෙන්  අනතුරුව දේහය ජාතික චිත්‍රපට සංස්ථාව කරා ගෙන යනු ලැබේ. එහිදී කලාකරුවන් දේහය බාර ගැනීමට නියමිතය.අනතුරුව මහජන ගෞරවය සඳහා මධ්‍යාහ්න 12.00 සිට පස්වරු 3.00 දක්වා දේහය  නිදහස් චතුරස්‍රයේ  තැන්පත්  කෙරේ. පස්වරු 3.00 ට අවසන් ගෞරව උත්සව සභාව ආරම්භ වෙයි. ආදාහනය පස්වරු 6.00 ට කිරීමට නියමිතය. ඡායාරූප හා වීඩියෝ  - රොමේෂ් ධනුෂ්ක සිල්වා  ",
    "URL": "https://www.lankadeepa.lk/latest_news/ලෙස්ටර්ගේ-අවසන්-කටයුතු-බදාදා-නිදහස්-චතුරස්‍රයේදී/1-528129",
    "Category": "latest_news"
}