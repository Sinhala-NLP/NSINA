{
    "Source": "www.lankadeepa.lk",
    "Timestamp": "2018 සැප්තැම්බර් මස 18",
    "Headline": "වායු රයිපලයක් පත්තු වී තුවාල වු දරුවෙක් රෝහලේ",
    "News Content": "(ඩී.ජී.සුගතපාල)කරාපිටිය මලිගස්පේ ශ්‍රි සුභද්‍රාරාම විහාරස්ථානයේ තිබූ වායු රයිපලයක්  සාමනේර හිමිනමක් අතින් අද(18) පෙරවරුවේ  පත්තුවි එම හිමියන්ගේම බාල සහෝදරයකු තුවාල ලබා කරාපිටිය රෝහලට ඇතුලත් කල බව ගාල්ල පොලිසිය පවසයි.මෙම වායු රයිපලය විහාරස්ථානයේ ඇඳක් යට තිබී ඇති අතර අද උදෑසන දහතුන් හැවිරිදි සාමනේර හිමි නමක් එය එලියට ගෙන අතේ ලබාගෙන සිටියදි වැරදිමකින් පත්තුවි අසල සිටි එම හිමියන්ගේම අට හැවිරිදි සහෝදරයාගේ වම් අතට තුවාල සිදුව ඇත.තුවාල ලැබු  දරුවා කරාපිටිය රෝහලට ඇතුළත් කර ඇති අතර රෝහල් ප්‍රකාශකයෙකු පැවසුවේ ළමයාගේ තත්වය බරපතල නොවන බවය.   ",
    "URL": "https://www.lankadeepa.lk/latest_news/වායු-රයිපලයක්-පත්තු-වී-තුවාල-වු-දරුවෙක්-රෝහලේ/1-536843",
    "Category": "latest_news"
}