{
    "Source": "www.lankadeepa.lk",
    "Timestamp": "None  2016 මැයි මස 05",
    "Headline": "ෆේස්බුක් මිතුරෝ අසරණ පවුලකට සෙවණ දෙති",
    "News Content": "ෆේස්බුක් සමාජ වෙබ් අඩවිය මගින් එකතුවූ පිරිසක් වාරියපොළ බමුණාකොටුව , පනාගමුව අසරණ පවුලක් වෙනුවෙන් නිවසක් ඉදිකරදීමට සම්බන්ධ වූහ.ඔවුහු එදිනෙදා කුලී වැඩ කරමින් ජීවත් වන සමන්ත අනිල් රෝහිත (39) හා සාලිකා සුමුදු කුමාරි (30) දෙදෙනා හා දියණියන් සිව් දෙනා මෙතෙක් වාසය කළ ඉටිරෙදි හා පොල් අතුවලින් ආවරණය කරගත් අනාරක්ෂිත පැල වෙනුවට නිවසක් ඉදිකරදීම සඳහා මුල්ගල් තැබූහ.ෆේස්බුක් සාමාජිකයකු වන කැලණිය බොල්ලෑගල සිරි පැරකුම් මාවතේ පී.එල්.සුමේධ රුවන් කුමාර මහතා මෙම පිංකමේ සම්බන්ධීකාරක ලෙස කටයුතු කළේය.      ",
    "URL": "https://www.lankadeepa.lk/latest_news/ෆේස්බුක්-මිතුරෝ-අසරණ-පවුලකට-සෙවණ-දෙති/1-412294",
    "Category": "latest_news"
}