{
    "Source": "www.lankadeepa.lk",
    "Timestamp": "2018 ජනවාරි මස 02",
    "Headline": "උතුරු ලංගම සේවකයෝ අදත් වැඩවරති",
    "News Content": "සිතුම් චතුරංග වවුනියාව ලංකා ගමනා ගමන මණ්ඩලයේ බස් නැවතුම්පොළ වසා දැමීමට එරෙහිව හා ප්‍රවාහන අමාත්‍යධූරය දරන උතුරු පළාත් ප්‍රධාන අමාත්‍ය සී වී  විග්නේෂ්වරන් මහතාගේ ක්‍රියාකලාපයට විරෝධය දක්වමින් අද දෙවැනි දිනටත් උතුරු පළාතේ ලංගම බස්රථ සේවකයෝ වැඩ වර්ජනයක නිරතවෙති. උතුරු පළාතේ ලංගම ඩිපෝ හතක සේවකයින්ද දෙවන දිනයට මෙම වර්ජනයට එක්ව සිටි අතර යාපනය හා උතුරේ සෙසු දිස්ත්‍රික්ක බලා පැමිණි  දිගුදුර සේවා ලංගම බස්රථ මැදවච්චිය බස්නැවතුම්පොළ වෙත පමණක් සීමා කරනු ලැබීය. නගර සභාව විසින් බස්නැවතුම්පල බැරල් යොදා වසා තිබීම හේතුවෙන් වවුනියාව ලංගම බස්නැවතුම්පොළේ අසල ව්‍යාපාරිකයෝ දෙවැනි දිනයටත්  තම ව්‍යාපාරික ස්ථාන වසාදමමින් කළු කොඩි ඔසවා විරෝධතාවය පළකරමින් සිටිති.  ",
    "URL": "https://www.lankadeepa.lk/latest_news/උතුරු-ලංගම-සේවකයෝ-අදත්-වැඩවරති/1-522383",
    "Category": "latest_news"
}