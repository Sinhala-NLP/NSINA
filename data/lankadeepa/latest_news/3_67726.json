{
    "Source": "www.lankadeepa.lk",
    "Timestamp": "Editorial  2017 මාර්තු මස 28",
    "Headline": "එකම දිනයේ ලංකා සතොස අලෙවිසැල් 52 ක් විවෘත කෙරෙයි",
    "News Content": "උසස් ප‍්‍රමිතියෙන් යුත් ආහාර ද්‍රව්‍ය අඩුමිලට පාරිභෝගිකයින්ට ලබාදීමේ අරමුණින් දිවයින පුරා සතොස අලෙවිසැල් විවෘත කිරීමට රජය පියවර ගෙන තිබෙන අතර එහි ප‍්‍රථම අලෙවිසල ජනාධිපති මෛතී‍්‍රපාල සිරිසේන මහතා අතින් අද (28) පස්වරුවේ කොහුවල නගරයේ දී විවෘත කෙරිණි.මේ හා සමගාමීව ලංකා සතොස අලෙවිසැල් 52 ක් දිවයින පුරා විවෘත කිරීම අද සිදුවිය.දැනට දිවයින පුරා ලංකා සතොස අලෙවි සැල් 380 ක් පවතින අතර මෙම වසර අවසාන වන විට එය 500 දක්වා ඉහළ නැංවීම රජයේ අපේක්ෂාව බව ජනාධිපති මාධ්‍ය අංශයෙන් නිකුත් කළ නිවේදනයක සඳහන් වේ. කොහුවල නව සතොස අලෙවිසැල විවෘත කළ ජනාධිපතිතුමා එහි නිරික්ෂණ චාරිකාවක ද නිරත විය.  ",
    "URL": "https://www.lankadeepa.lk/latest_news/එකම-දිනයේ-ලංකා-සතොස-අලෙවිසැල්-52-ක්-විවෘත-කෙරෙයි/1-511226",
    "Category": "latest_news"
}