{
    "Source": "www.lankadeepa.lk",
    "Timestamp": "2019 මැයි මස 06",
    "Headline": "පාස්කු ඉරිදා ප්‍රහාරයේ ගැන සොයන්න තේරීම් කාරක සභාවක්",
    "News Content": "(අංජුල මහික වීරරත්න)පාස්කු ඉරිදා එල්ල වූ බෝම්බ ප්‍රහාරයේ සුල මුල සොයා ගැනීම සඳහා තේරීම් කාරක සභාවක් පත් කිරීමට ආණ්ඩු පක්‍ෂ මන්ත්‍රී කණ්ඩායම් රැස්වීමේදී අද (06) යෝජනා වී තිබේ.එමෙන්ම බෝම්බ ප්‍රහාරය සම්බන්ධයෙන් සෙවීම සඳහා පත් කළ ජනාධිපති කමිටු වාර්තාව පාර්ලිමේන්තුවට ඉදිරිපත් කරන ලෙස ජනාධිපතිවරයාගෙන් ඉල්ලා සිටිමටද මන්ත්‍රී කණ්ඩායම තීරණය කර ඇත.අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් කොළඹ අරලියගහ මන්දිරයේදී මෙම ආණ්ඩු පක්‍ෂ මන්ත්‍රී කණ්ඩායම් රැස්වීම අද (06) පස්වරුවේ පැවැත්විණි.ෆීල්ඩ් මාර්ෂල් සරත් ෆොන්සේකා මහතාට නීතිය හා සාමය අමාත්‍යාංශය ලබා දීම පිළිබඳව ජනාධිපති මෛත්‍රීපාල සිරිසේන මහතා සමඟ නැවත වතාවක් සාකච්ජා කරන බව අග්‍රාමාත්‍යවරයා මෙහිදී ආණ්ඩු පක්ෂ මන්ත්‍රී කණ්ඩායමට දැනුම් දී තිබේ.සරත් ෆොන්සේකා මහතාට නීතිය හා සාමය අමාත්‍යාංශය ලබා දෙන ලෙසට ආණ්ඩු පක්‍ෂ මැති ඇමතිවරුන් සහ මන්ත්‍රීවරුන් ජනාධිපතිවරයාට ඉදිරිපත් කිරීමට යන අත්සන් ලේඛනයට මේ වන විට අත්සන් අසු තුනක් පමණ ලැබී ඇතැයිද මන්ත්‍රී කණ්ඩායම් රැස්වීමේදී අනාවරණය විය.  ",
    "URL": "https://www.lankadeepa.lk/latest_news/පාස්කු-ඉරිදා-ප්‍රහාරයේ-ගැන-සොයන්න-තේරීම්-කාරක-සභාවක්/1-549966",
    "Category": "latest_news"
}