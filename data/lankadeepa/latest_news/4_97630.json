{
    "Source": "www.lankadeepa.lk",
    "Timestamp": "None  2014 අගෝස්තු මස 02",
    "Headline": "බාලදක්ෂයෝ දුම්මලසූරිය ජම්බෝරියේ",
    "News Content": "කොළඹ දිසා බාලදක්ෂ සංගමයට සියවසක් පිරීම නිමිත්තෙන් සංවිධානය කැරුණු ජාත්‍යන්තර බාලදක්ෂ ජම්බෝරිය  දුම්මලසූරිය කට්ටිමහනේදී ආරම්භ විය.රට පුරා තුන්දහසක් ද ඕස්ට්‍රේලියාව, කැනඩාව, මාලදිවයින, බංගලිදේශය, ඉන්දියාව, පකිස්තානය, කසකස්ථානය හා  එංගලන්තයෙන් පන්සියයක් පමණ බාල දක්ෂයෝ ඊට සහභාගී වෙති.වයඹ  මහා ඇමති දයාසිරි ජයසේකර මහතා මෙම ජම්බෝරිය විවෘත කළේය. බාලදක්ෂ ප්‍රධාන කොමසාරිස් මහාචාර්ය නිමල් ද සිල්වා, කොළඹ දිසා කොමසාරිස් රිසා අසුර්, පුහුණු කිරිමේ කොමසාරිස් සරත් ගොඩකන්දආරච්චි ද සහභාගී වෙන මෙම ජම්බෝරිය ලබන 07 දා දක්වා පැවැත්වීමට නියමිතය.            ",
    "URL": "https://www.lankadeepa.lk/latest_news/බාලදක්ෂයෝ-දුම්මලසූරිය-ජම්බෝරියේ/1-254119",
    "Category": "latest_news"
}