{
    "Source": "www.lankadeepa.lk",
    "Timestamp": "2020 ජුලි මස 05",
    "Headline": "මාසයකදී බන්ධනාගාර 28 කින් දුරකතන 1,102ක් සොයාගනී",
    "News Content": "පසුගිය සති 4ක කාලය තුළදී බන්ධනාගාර 28ක කළ වැටලීම්වලින්, දුරකතන 1,102ක් සිරකුටිවල සඟවා තිබී සොයාගත් බව බන්ධනාගාර දෙපාර්තමේන්තුව සඳහන් කරයි.හෙරොයින් මත්ද්‍රව්‍ය ග්‍රෑම් 100ක  ප්‍රමාණයක්ද, සිම්පත් 688ක්ද, ජංගම දුරකතන බැටරි 1,310ක් ද වැටලීමට සම්බන්ධ වූ නිලධාරීහු සොයාගත්හ.කොළඹ රක්ෂිත බන්ධනාගාරය, මැගසින් බන්ධනාගාරය, වැලිකඩ, බූස්ස, මීගමුව, ගාල්ල සහ දුම්බර යන බන්ධනාගාර ද ඇතුළුව දිවයින පුරා බන්ධනාගාරවල කරන ලද වැටලීම්වලදී මෙම දුරකතන සොයාගෙන ඇත.ජංගම දුරකතන 277ක් සහ සිම්පත් 132ක් මීගමුව බන්ධනාගාරයෙන්ද, ජංගම දුරකතන 203ක් කොළඹ රක්ෂිත බන්ධනාගාරයෙන්ද හමුවී ඇත  ",
    "URL": "https://www.lankadeepa.lk/news/මාසයකදී-බන්ධනාගාර-28-කින්-දුරකතන-1-102ක්-සොයාගනී/101-574859",
    "Category": "latest_news"
}