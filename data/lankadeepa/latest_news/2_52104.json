{
    "Source": "www.lankadeepa.lk",
    "Timestamp": "2018 නොවැම්බර් මස 12",
    "Headline": "‘පාර්ලිමේන්තු විසුරුවාලීමට එරෙහි පෙත්සම්වලට කරුණු දක්වන්න කල් ඕනෑ’",
    "News Content": "( තිළිණි ද සිල්වා සහ රංජන් කටුගම්පොළ )  පාර්ලිමේන්තුව විසුරුවා හැරීමට එරෙහිව දේශපාලන පක්ෂ කිහිපයක් සහ සිවිල් සංවිධාන කිහිපයක් ගොනු කළ පෙත්සම් සම්බන්ධයෙන් කරුණු දැක්වීමට තමන්ට කල් අවශ්‍ය බව නීතිපතිවරයා අද (12) ශ්‍රේෂ්ඨාධිකරණයට දැන්වීය. මෙය ජනාධිපති විසින් කළ විධානයක් වන හෙයින් මේ සම්බන්ධයෙන් අධ්‍යයනය කිරීමට කල් අවශ්‍ය බව නීතිපති ජයන්ත ජයසූරිය මහතා අධිකරණයට දැනුම් දුන්නේය. පාර්ලිමේන්තුව නියමිත කාලය සම්පූර්ණ වීමට පෙර විසුරුවා  හැරීමට එරෙහිව ගොනු කළ පෙත්සම් 12 ක් අගවිනිසුරුවරයා ප්‍රමුඛ ත්‍රිපුද්ගල විනිසුරු මඩුල්ලක් හමුවේ  මේ වනවිට අධිකරණය හමුවේ සළකා බැලෙන අතර එහිදී නීතිපතිවරයා මේ බව දැනුම් දුන්නේය.  ",
    "URL": "https://www.lankadeepa.lk/latest_news/‘පාර්ලිමේන්තු-විසුරුවාලීමට-එරෙහි-පෙත්සම්වලට-කරුණු-දක්වන්න-කල්-ඕනෑ’/1-540212",
    "Category": "latest_news"
}