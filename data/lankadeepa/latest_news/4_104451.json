{
    "Source": "www.lankadeepa.lk",
    "Timestamp": "None  2013 ජුනි මස 20",
    "Headline": "ඉන්දීය ක‍්‍රීඩකයෝ ශ්‍රී ලංකාව පරදවා අවසන් මහ තරගයට සුදුසුකම් ලබති",
    "News Content": "අයි. සී. සී. ‘ශූරයන්ගේ කුසලාන’ ක‍්‍රිකට් තරගාවලියේ අවසන් මහ තරගයට ඉන්දියාව සුදුසුකම් ලබා ගැනීමට සමත් විය. කාඩිෆ්හිදී අද (20) පැවැති දෙවැනි අවසන් පූර්ව තරගයේදී ඉන්දීය ක‍්‍රීඩකයෝ කඩුලූ 8 කින් ශ්‍රී ලංකා පිල පරාජය කිරීමට සමත් වූහ.ඉන්දීය පිල ලකුණු 182 ක ජයග‍්‍රාහි ඉලක්කය  ඕවර 35 කදී කඩුලූ 2 ක් පමණක් දැවී සම්පූර්ණ කිරීමට සමත් විය.අවසන් මහ තරගය එංගලන්තය සහ ඉන්දියාව අතර මේ මස 23 වැනිදා එජ්බැස්ටන්හිදී පැවැත්වේ.ඉන්දීය පිල වෙනුවෙන් ශීකර් දාවන් (68) සහ විරාට් කෝලි (නොදැවී 58) අර්ධ ශතක රැස්කිරීමට සමත් වූහ. පළමුව පන්දුවට පහර දුන් ශ්‍රී ලංකා පිල ලකුණු 41 කට කඩුලූ 3 ක් දැවී සිටියදී මහේල ජයවර්ධන (38) සහ ඇන්ජලෝ මැතිව්ස් (51) සිවුවැනි කඩුල්ල වෙනුවෙන් ලකුණු 78 ක සම්බන්ධතාවක් පවත්වමින් අවධානම් තත්ත්වයෙන් ගලවා ගැනීමට සමත් වූහ.ඇන්ජලෝ මැතිව්ස් පන්දු 89 කදී හතරේ සහ හයේ පහර බැගින් ඇතුළත් කරමින් ලකුණු 51 ක් ලබා සිටියදී පස්වැනි කඩුල්ල ලෙස දැවී ගියේය.රවින්ද්‍ර ජඬේජා යැවූ ඉනිමේ 31 වැනි  ඕවරයේ පළමු පන්දුවට ලකුණු 25 ක් ලබා සිටි ඇන්ජලෝ මැතිව්ස් කඩුල්ල මුවා කිරීමේ වදරට හසුව දැවී ගිය බවට විනිසුරු නම් කළ ද විනිසුරු තීරණය නැවත විමසීමේ ක‍්‍රමවේදයේදී එය දැවී යෑමක් නොවන බවට තීරණය කළේය.ඉන්දීය නායක මහේන්ද්‍ර සිං දෝනි යැවූ ඉනිමේ 24 වැනි  ඕවරයේ දෙවැනි පන්දුවේදී මහේල ජයවර්ධන ලකු-ණු 5 ක් ලබා සිටියදී කඩුල්ල මුවා කිරීමේ වදරට හසුව දැවී ගිය ලෙස විනිසුරු තීරණය කළ ද විනිසුරු තීරණය නැවත විමසීමේ ක‍්‍රමවේදයේදී දැවී නොගිය බවට තීරණය විය.මෙහිදී ඉන්දීය නිත්‍ය කඩුලූ රකින ක‍්‍රීඩක මහේන්ද්‍ර සිං දෝනි මද වේග පන්දු යවන්නකු ලෙස  ඕවර 4 ක් යැවීම මෙහිදී කැපී පෙනුණි. දිනේෂ් කාර්තික් එම  ඕවර හතරේදී කඩුලූ රකින්නා ලෙස කටයුතු කළේය.ඉන්දීය නායක මහේන්ද්‍ර සිං දෝනි කාසියේ වාසිය ලබා පළමුව පන්දුවට පහර දීමට ශ්‍රී ලංකා පිලට ආරාධනා කළේය.ශ්‍රී ලංකා යොවුන් ආරම්භක පිතිකරු කුසල් ජනිත් නැවත අසාර්ථක වෙමින් ලකුණු 4 ක් ලබා සිටියදී දැවී ගියේය.තිලකරත්න ඩිල්ෂන් ලකුණු 12 ක් ලබා සිටියදී පස්වැනි  ඕවරයේ තෙවැනි පන්දුවේදී පාදයේ ආබාධයකට ලක්ව සිටියෙන් ඉවත් වූ අතර 48 වැනි  ඕවරයේදී නැවත පන්දුවට පහරදීමට පිටියට පැමිණියේය.ශ්‍රී ලංකා පිලේ උප නායක දිනේෂ් චන්දිමාල්ට සහ ශාමින්ද එරංගට මෙම තරගයේදී කණ්ඩායමේ ස්ථාන අහිමිවූ අතර ජීවන් මෙන්ඩිස් සහ තිසර පෙරේරා මෙම තරගයට කැදවා තිබුණි.ලකුණු පුවරුවශ‍්‍රී ලංකා කණ්ඩායම සහ ඉන්දියා කණ්ඩායමශ‍්‍රී ලංකාවකුසල් ජනිත් - ඇ. රයිනා ප. කුමාර්  4තිලකරත්න ඩිල්ශාන් - නොදැවී  18කුමාර් සංගක්කාර - ඇ. රයිනා ප. ඉෂාන්ත් ශර්මා  17ළහිරු තිරිමාන්න - ඇ. රයිනා ප. ඉෂාන්ත් ශර්මා  7මහේල ජයවර්ධන - ප. ජදේජා  38ඇන්ජලෝ මැතිව්ස් - ඇ. කුමාර් ප. අශ්වින්  51ජීවන් මෙන්ඩිස් - ස්ට. දෝනි ප. අශ්වින්  25 තිසර පෙරේරා - ඇ. ධාවන් ප. ඉෂාන්ත් ශර්මා  0නුවන් කුලසේකර - ප. අශ්වින් 1ලසිත් මාලිංග - නොදැවී  7අතිරේක     13එකතුව  ඕවර 50 කදී කඩුලූ 8ක් දැවී  181කඩුලු වැටීම :  1-6, 2-36, 3-41, 4-119, 5-158, 6-160, 7-164, 8-171පන්දුවට පහර නොදුන් ක‍්‍රීඩකයා :  රංගන හේරත්පන්දු යැවීම : බුවනේශ්වර් කුමාර් : 9-2-18-1, උමේෂ් යාදව් : 8-2-30-0, ඉෂාන්ත් ශර්මා : 9-1-33-3, රවින්ද්‍ර ජදේජා : 10-1-33-1 මහේන්ද්‍ර සිං දෝනි : 4-0-17-0, රවිචන්ද්‍රන් අශ්වින් : 10-1-48-3ඉන්දියා කණ්ඩායම : මහේන්ද්‍ර සිං දෝනි, රවිචන්ද්‍රන් අශ්වින්, ශීකාර් ධාවන්, රවින්ද්‍ර ජදේජා, දිනේශ් කාර්තික්, විරාට් කෝලි, බුවනේශ්වර් කුමාර්, සුරේෂ් රයිනා, ඉෂාන්ත් ශර්මා, රෝහිත් ශර්මා, උමේෂ් යාදව්ඉන්දියාවරෝහිත් ශර්මා - ප. මැතිව්ස්  33ශීකාර් ධාවන් - ස්ට. සංගක්කාර ප. මෙන්ඩිස්  68විරාට් කෝලි - නොදැවී  58සුරේෂ් රයිනා - නොදැවී  7අතිරේක     16එකතුව  ඕවර 35 කදී කඩුලූ 2ක් දැවී  182කඩුලු වැටීම :  1-77, 2-142පන්දුවට පහර නොදුන් ක‍්‍රීඩකයෝ :  මහේන්ද්‍ර සිං දෝනි, රවිචන්ද්‍රන් අශ්වින්, රවින්ද්‍ර ජදේජා, දිනේශ් කාර්තික්, බුවනේශ්වර් කුමාර්, ඉෂාන්ත් ශර්මා, උමේෂ් යාදව්පන්දු යැවීම : නුවන් කුලසේකර : 10-0-45-0, ලසිත් මාලිංග : 8-0-54-0, තිසර පෙරේරා : 6-0-25-0, ඇන්ජලෝ මැතිව්ස් : 4-0-10-1, රංගන හේරත් : 4-0-14-0, ජීවන් මෙන්ඩිස් : 3-0-28-1   ",
    "URL": "https://www.lankadeepa.lk/latest_news/ඉන්දීය-ක‍්‍රීඩකයෝ-ශ්‍රී-ලංකාව-පරදවා-අවසන්-මහ-තරගයට-සුදුසුකම්-ලබති/1-140574",
    "Category": "latest_news"
}