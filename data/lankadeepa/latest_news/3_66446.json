{
    "Source": "www.lankadeepa.lk",
    "Timestamp": "හර්ෂණ තුෂාර සිල්වා  2017 ජුනි මස 09",
    "Headline": "බ්‍රිතාන්‍ය අගමැතිනියට ගෙදර යන්න වෙන ලකුණු",
    "News Content": "කන්සර්වේටිව් පක්ෂයේ මීළඟ නායකයා ලෙස බොරිස් ජොන්සන් පත්වනු ඇතැයි ආරංචි මාර්ග පවසයි.ඔහු මේ වන විටත් බ්‍රිතාන්‍ය අගමැතිනි තෙරේසා මේ මහත්මියට ට සහාය දීම ප්‍රතික්ෂේප කර තිබෙන අතර ප්‍රධාන විපක්ෂය කම්කරු පක්ෂයෙන්ම මෙන්ම අගමැතිනියගේ පක්ෂය වන කන්ස්ර්වේටිව් පක්ෂයෙන්ම තෙරේසා මේට අගමැතිධුරයෙන් ඉල්ලා අස්වැන්නැයි දැඩි පීඩනයක් එල්ල වී තිබේ.මැතිවරණයේදී නොසිතු විරූ තත්ත්වයකට මුහුණ දීමට සිදුවීමත් ආසන පරාජයට පත්වීමත් මෙවර මැතිවරණයට ඉදිරිපත් කළ ප්‍රතිපත්ති ප්‍රකාශය පක්ෂයේ ඉතා නරකම ප්‍රතිපත්තිය ලෙස නම්වීමත් සමඟ බ්‍රිතාන්‍ය අගමැතිනියට පක්ෂ අභ්‍යන්තරයෙන්ම චෝදනා එල්ල වන්නට වී තිබේ.කෙසේ නමුත් ඉවත් වැන්නැයි කෙරෙන ප්‍රකාශවලට පිළිතුරු දෙමින් අගමැතිධුරයෙන් ඉවත්වීමේ කිසිදු අදහසක් නැතැයි ද ආණ්ඩුවක් පිහිටුවීමට සැලැසුම් කරන බව ද අගමැතිනි තෙරේසා මේ මහත්මිය පවසා තිබේ.ඬේලිමේල් ඇසුරිනි 055  ",
    "URL": "https://www.lankadeepa.lk/latest_news/බ්‍රිතාන්‍ය-අගමැතිනියට-ගෙදර-යන්න-වෙන-ලකුණු/1-513698",
    "Category": "latest_news"
}