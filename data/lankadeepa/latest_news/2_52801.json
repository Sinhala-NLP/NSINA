{
    "Source": "www.lankadeepa.lk",
    "Timestamp": "2018 ඔක්තෝබර් මස 17",
    "Headline": "තෙඹුවන පොලිස් සැරයන් යළි සේවයේ පිහිටුවයි",
    "News Content": "   (බිමල් ශ්‍යාමන් ජයසිංහ) අත්අඩංගුවට ගත් වැලි ලොරිය තෙඹුවන පොලිසියේ ස්ථානාධිපතිවරයා මුදා හැරීමට විරෝධය පළ කරමින් වෙඩි තබා ගැනීමට උත්සාහ කිරීමේදී අත්අඩංගුවට ගෙන වැඩ තහනමට ලක් කළ පොලිස් සැරයන් සහන් ගුණවර්ධන මහතා යළි සේවයේ පිහිටුවා එම පොලිස් ස්ථානයටම අනුයුක්ත කර ඇතැයි පොලිස් මාධ්‍ය ප්‍රකාශක කාර්යාලය පවසයි.ඉකුත් 03 වැනි දා සැරයන්වරයාගේ සේවය අත්හිටුවනු ලැබීය. ඔහු දින කිහිපයක් රිමාන්ඩ් බාරයේ සිට ඇප මත මුදා හැරිණි.  ",
    "URL": "https://www.lankadeepa.lk/news/තෙඹුවන-පොලිස්-සැරයන්-යළි-සේවයේ-පිහිටුවයි/101-538631",
    "Category": "latest_news"
}