{
    "Source": "www.lankadeepa.lk",
    "Timestamp": "None  2016 ජුලි මස 13",
    "Headline": "වීරවංශ රාවණාබලේ හිමිට වාහන 55 ක් දීලා",
    "News Content": "හිටපු අමාත්‍ය විමල් වීරවංශ මහතාගේ කාර්ය මණ්ඩල සාමාජිකයකු වශයෙන් පෙනී සිට  රාජ්‍ය ඉංජිනේරු සංස්ථාවට අයත්     වාහන  55 ක් පරිහරණය කරමින් රුපියල් ලක්ෂ 690 ට අධික මුදලක් අවභාවිත කිරීමේ සිද්ධියක් සම්බන්ධයෙන්  රාවණා බලය සංවිධානයේ කැදවුම්කරු  ඉත්තෑකන්දේ සද්ධාතිස්ස හිමියන්ගෙන්  බරපතල මුල්‍ය වංචා විමර්ශන පිළිබද ජනාධිපති කොමිසම අද (13) පැය දෙකකට අධික කාලයක් ප‍්‍රශ්න කර ප‍්‍රකාශයක් සටහන් කරගත් බව කොමිසම කියයි.ඉත්තෑකන්දේ සද්ධාතිස්ස හිමියන් 2010 වසරේ සිට 2015  ජනවාරි මස දක්වා වරින් වර විවිධ අවස්ථාවන්  වෙනුවෙන් මෙම මෝටර් රථය පරිහරණය කර ඇති බවත් එහි කුලිය , ඉන්ධන, රියදුරු වැටුප්, වෙනුවෙන් මෙම මුදල ඉංජිනේරු සංස්ථාවෙන් මුදල ගෙවා ඇති බවද කොමිසම කියයි.මෙම මුල්‍ය වංචාව පිළිබදව  ලැබුණ පැමිණිල්ලක් මත කොමිසම පරීක්ෂණයක් මෙම පරීක්ෂණය ආරම්භ කර ඇත.සද්ධාතිස්ස හිමියන් අමාත්‍යවරයාගේ කාර්ය මණ්ඩල සාමාජිකයකු වශයෙන් සිටි බවත් උන්වහන්සේට  මෙම වාහන හා  මුදල ලබා දුන් බවට  ඉංජිනේරු සංස්ථාවේ  ලේඛන වල සදහන් වන බවද කොමිසම කියයි. ",
    "URL": "https://www.lankadeepa.lk/latest_news/වීරවංශ-රාවණාබලේ-හිමිට-වාහන-55-ක්-දීලා/1-437078",
    "Category": "latest_news"
}