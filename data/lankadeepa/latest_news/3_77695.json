{
    "Source": "www.lankadeepa.lk",
    "Timestamp": "None  2016 අප්‍රේල් මස 06",
    "Headline": "‘ජාතික ආරක්ෂාව තහවුරුයි‘",
    "News Content": "විෂය භාර අමාත්‍යවරයාගේ මැදිහත් විම මත පොලිස් නිලධාරින්ගේ වැටුප් වැඩි කිරිම සදහා අවශ්‍ය මුදල් වෙන් කර ඇති බවත් නිලධාරින් සඳහා විශේෂ රක්ෂණ ක්‍රමයක් ඇති කිරිම තමාගේ අරමුණ වු බවත් එම සියලු කටයුතු අවසන් කරගෙන යන බවත් පත්වන නව පොලිස්පතිවරයා යටතේ මෙම වැඩපිළිවෙළ ක්‍රියාත්මක වනු ඇති බවත් පොලිස්පති එන්.කේ.ඉලංගකෝන් මහතා මහනුවරදී පැවැසිය.පොලිස්පති ඉලංගකෝන් මහතා  මෙසේ පැවැසුයේ තම පස් වසරක සේවා කාලය නිම කර මෙම මාසයේදි විශ්‍රාම යාමට පෙර මහනුවර ශ්‍රි දළදා මාලිගාවට ගොස් දළදා සමිදු වැඳ පුදා ආශිර්වාද ලබාගැනිමෙන් අනතුරුව මාධ්‍යට අදහස් දක්වමිනි.වැඩි දුරටත් අදහස් දැක්වු පොලිස්පති වරයා රටේ ආරක්ෂාව තහවුරු කිරිම සදහා ගත යුතු සැම පියවරක්ම ගෙන තිබෙන බවත් ජාතික ආරක්ෂාව සම්බන්ධයෙන් රටේ ජනතාව කිසිදු සැකයක් ඇති කර නොගත යුතු බවත් එහිදි කීය.තිබ්බටුවාවේ ශ්‍රි සිද්ධාර්ථ සුමංගල මල්වතු පාර්ශවයේ මහානායක  හිමියන් හා නාපාන පේමසිරි ශ්‍රි ලංකා රාමඤ්ඤ මහා නිකායේ මහානායක හිමියන් බැහැ දැක ආශිර්වාද ලබාගත් පොලිස්පති සිය ධුරයේ කටයුතු කිරිමේදි තමන්ට ලබාදුන් අවවාද හා අනුශාසනා වෙනුවෙන් උන් වහන්සේලාට කෘතඥතාවය පළ කළේය.පොලිස් සේවයේ ගුණාත්මක බව ඉහලට ගෙන ඒම,පොලිස් නිලධාරින්ගේ සුබ සාධනය, ජීවන මට්ටම ඉහළට ගෙන ඒම වැනි දේ කෙරෙහි විශේෂ අවධානය යොමු කරමින් කටයුතු කළ බවද නිසි උසස් වීම් හා මාරු කිරීම් ක්‍රමවේදයක් සකස් කිරිම සදහා වන යෝජනා පොලිස් කොමිසමට ඉදිරි පත් කර තිබෙන බවද ඉලංකෝන් මහතා එහිදී කීවේය.  ",
    "URL": "https://www.lankadeepa.lk/latest_news/‘ජාතික-ආරක්ෂාව-තහවුරුයි‘/1-402898",
    "Category": "latest_news"
}