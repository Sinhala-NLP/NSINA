{
    "Source": "www.lankadeepa.lk",
    "Timestamp": "2021 ඔක්තෝබර් මස 28",
    "Headline": "අයි ඩී එච් රෝහලෙන් සුබ ආරංචියක්",
    "News Content": "(සුජිත් හේවාජුලිගේ )අංගොඩ  බෝවන රෝග විද්‍යායතනයේ (අයි ඩී එච් රෝහල) කොවිඩ්  රෝගීන් සංඛ්‍යාව හරි අඩකින් පමණ  අඩුවී ඇතැයි එහි අධ්‍යක්ෂ  වෛද්‍ය හසිත අත්තනායක මහතා ලංකාදීපයට පැවැසීය.දැනට පතිකාර ලබන්නේ රෝගීන් 100 කට ආසන්න ප්‍රමාණයක් පමණක් හෙයින් රෝහලේ පෙර තිබූ  තදබදය නැතැයිද  හෙතෙම සඳහන් කළේ‍ය.කොවිඩ්  තෙවැනි රැල්ලේ උච්චතම අවස්ථාවේදී  අංගොඩ බෝවන රෝග විද්‍යායතනයේ කොවිඩ්  ආසාදිතයන් සංඛ්‍යාව  234ක් දක්වා  ඉහළ ගියේය.කොවිඩ්  ආසාදිතයන්ගේ සංඛ්‍යාව පහළ බැස ඇතත් කොවිඩ්  අවදානම කිසිසේත්ම පහව ගොස් නැතැයි පැවසූ අත්තනායක මහතා  ජනතාව මූලික සෞඛ්‍ය නීති පිළිපදිමින්  දැඩි අවධානයෙන් කටයුතු කළ යුතු බවද  ප්‍රකාශ කළේය.රට තවම පවතින්නේ විනෝද සවාරි යන කාල පරිච්ඡේදයක නොවේ යැයිද එසේ අවිචාරවත්ව  කටයුතු කළහොත් යළිත් කොවිඩ්  රැලි මතුවිය හැකි යැයිද    ඔහු පැවැසුවේය.අංගොඩ බෝ වන  රෝග  විද්‍යායතනයටඇතුළත් කෙරෙන්නේ  කොවිඩ්  ආසාදනය වීමෙන්  බරපතළ    සංකූලතා     මතු වුණු රෝගීහු  වෙති.  ",
    "URL": "https://www.lankadeepa.lk/news/අයි-ඩී-එච්-රෝහලෙන්-සුබ-ආරංචියක්/101-601905",
    "Category": "latest_news"
}