{
    "Source": "www.lankadeepa.lk",
    "Timestamp": "2019 ජුනි මස 28",
    "Headline": "සමෘද්ධි ව්‍යාපාරය කියන්නෙ අසාර්ථක ව්‍යාපාරයක්",
    "News Content": "(සම්පත් ප්‍රියනන්දන) තර්කානුකූලව ගත් විට සමෘද්ධි ව්‍යාපාරය කියන්නෙ අසාර්ථක ව්‍යපාරයක් බවත් තමන්ට බලය තියෙනවානම් සමෘද්ධි ව්‍යාපාරය අහෝසි කරන බවත්  සබරගමු පළාත් ආණ්ඩුකාර ධම්ම දිසානායක මහතා අද (28) බලංගොඩදී පැවැසීය.දිළිඳුකම පිටු දැකීමට සමෘද්ධි නිලධාරීන්ට රැකියාවක් ලැබුණම එම නිලධාරීන්ගේ දිළිඳුකම නැති වෙන බවත් විශාල ප්‍රමාණයකට සමෘද්ධි සහනාධාර දුන් පසු ඒ දෙන දේශපාලඥයන්ගේ දිළිඳුකමද නැති වන බවත් ධම්ම දිසානායක මහතා කීය.සමෘද්ධි ව්‍යාපාරය ඡන්ද මැෂිමක් බව පසුගිය ආණ්ඩුවක ඇමතිවරයෙක් පැවැසූ බවත් අපේ ව්‍යාපාරය විය යුත්තේ දුප්පත් කම අඩු කරන මැෂින් හදන එක බවත් ඒ මහතා වැඩිදුරටත් පැවැසීය.  ",
    "URL": "https://www.lankadeepa.lk/latest_news/සමෘද්ධි-ව්‍යාපාරය-කියන්නෙ-අසාර්ථක-ව්‍යාපාරයක්/1-552743",
    "Category": "latest_news"
}