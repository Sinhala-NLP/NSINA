{
    "Source": "www.lankadeepa.lk",
    "Timestamp": "None  2016 අගෝස්තු මස 05",
    "Headline": "සමේ පැහැය රැකියාවට හරස් වෙයි",
    "News Content": "ශ්‍රී ලාංකිකයෙකු සමේ පැහැය හේතුවෙන් රැකියාවට නොගැනීම නිසා සමාව අයැද සිටීමට සිදු වූ පුවතක් “ඬේලිමේල් ඕස්ට්‍රේලියා” පුවත් සේවය වාර්තා කර තිබුණි.සිඩ්නි නුවර දැන්වීම් ප්‍රචාරණ ආයතනයක් සුරුංගි එම්ලිගේ නැමැති ශ්‍රී ලාංකික තරුණිය දුඹුරු පැහ සමක් ඇති බව පවසමින් සම්මුඛ පරීක්ෂණයේදී ප්‍රතික්ෂේප කර ඇත. ඇය වසර 27ක් පුරාවට ඕස්ට්‍රේලියාවේ ජීවත්වන අතර ඉන්දියානු සම්භවයක් තිබීමද ප්‍රතික්ෂේප කිරීමට හේතුවක් වී ඇති බව සම්මුඛ පරීක්ෂණ මණ්ඩලයේ සිටි පිරිස පවසා ඇතැයි වාර්තා වේ.මෙම සිදුවීම වාර්තා වීමෙන් පසු සමාජ ජාල ඔස්සේ එම ආයතනයට දෝෂාරෝපණ එල්ල වීමත් සමඟ ආයතනය සමාව ඉල්ලා ඇතැයි ද වාර්තා වේ.     ",
    "URL": "https://www.lankadeepa.lk/latest_news/සමේ-පැහැය-රැකියාවට-හරස්-වෙයි/1-444892",
    "Category": "latest_news"
}