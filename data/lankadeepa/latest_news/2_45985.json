{
    "Source": "www.lankadeepa.lk",
    "Timestamp": "2019 සැප්තැම්බර් මස 04",
    "Headline": "කුණු දැමූවන් ලවාම කුණු අද්දවති",
    "News Content": "(කේ. බුද්ධික කුමාරසිරි)දොම්පේ පහුරුවෙල මාර්ගයේ  වෙල් යායක් අසළ සායනික අපද්‍රව්‍ය තොගයක් දමා ගිය  පිය පුතු  දෙපළක් ලවාම එම අපද්‍රව්‍ය තොගය  යළි  වෙනත්  ස්ථානයකට  රැගෙන  යාමට අද(04)   අවශ්‍ය  කටයුතු  කළ බව   දොම්පේ පොලීසිය කියයි. මෙම පිය පුතු දෙදෙනා අද (04) ටිපර් රියකින් පැමිණ දොම්පේ සිට මල්වාන දක්වා දිවෙන ජනරාල් හැමිල්ටන් වනසිංහ මාවතේ පහුරුවෙල වෙල්යාය අසලට  අපද්‍රව්‍ය  තොගය බැහැර කර ගිනි තැබීමට උත්සාහ කර තිබේ. එය දුටු ප්‍රදේශවාසියකු  පැමිණ  ඔවුන්ගෙන්  ප්‍රශ්න කිරීමේදී ඔවුන් එම ස්ථානයෙන් බැරව ගොස් ඇති අතර  අනතුරුව ප්‍රදේශවාසියා විසින් මේ පිළිබඳව පොලීසිය දැනුම් දී තිබේ. වහා ක්‍රියාත්මක වූ පොලීසිය  රුවන්වැල්ල,  අමිතිරිගල  ප‍්‍රදේශයේදී  ඔවුන් දෙදනා අත්අඩංගුවට ගෙන ඔවුන් දෙදෙනා ලවාම එම අපද්‍රව්‍ය ඉවත් කරවීමට කටයුතු කළ බව  දොම්පේ පොලිසිය සඳහන් කළේය.අපද්‍රව්‍ය තොගය කොළ‍ෙ, මාලිගාවත්ත වකුගඩු ඒකකයේ සිට කෑගල්ල ප‍්‍රදේශයට බාර දීම සදහා රැගෙන යන අතරතුර  මේ අයුරින්   මහ මග දමා ගොස් ඇති බව අනාවරණය වූ බව  පොලිසිය පවසයි.අපද්‍රව්‍ය  අතර  ප්ලාස්ටර්, සේලයින් කටු, බෝතල් සහ සායනික පිහිතල ආදිය ඇතැයි ද පොලිසිය කියයි.මාර්ගයේ සවි කර තිබූ ආරක්ෂිත කැමරා දර්ශන අනුව පලා ගිය ටිපර් රථය හඳුනා ගෙන සැකකරුවන් දෙදෙනා අත්අඩංගුවට ගෙන ඇත.මෙම සායනික අපද්‍රව්‍ය කොන්ත‍්‍රාත්කරුවකුගේ නියෝගය මත මහ මග අතහැර ගොස් ඇති බවද අනාවරණය වී ඇත.සැකකාර පියපුතු දෙපල හෙට (05) පූගොඩ මහේස්ත‍්‍රාත් අධිකරණයට ඉදිරිපත් කිරීමට කටයුතු කරන බවද දොම්පේ පොලිසිය පවසයි.   ",
    "URL": "https://www.lankadeepa.lk/latest_news/කුණු-දැමූවන්-ලවාම-කුණු-අද්දවති/1-556376",
    "Category": "latest_news"
}