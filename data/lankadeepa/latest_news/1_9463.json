{
    "Source": "www.lankadeepa.lk",
    "Timestamp": "2022 නොවැම්බර් මස 15",
    "Headline": "තණමල්විලෙන් කෝටි 5ක ගංජා හේන් 2ක් වටලයි",
    "News Content": "(ඉන්දිකා රාමනායක)මොනරාගල සහ තණමල්විල යන ප්‍රදේශ වල රක්ෂියේ  මහා පරිමාණයෙන් වගා කර තිබු  ගංජා හේන් දෙකක් වටලා රුපියල් කෝටි 5 ට අධික වටිනා  ගංජා තොගයක් සමග සැකකරුවන්  තිදෙනකු  අත්අඩංගුවට ගත් බව   පානදුර වලාන මධ්‍යම දුෂණ මර්දන  ප්‍රහාරක  බලකාය විසින්   අත්අඩංගුවට ගත් බව පොලිසිය කියයි.නිලධාරීන් එම ප්‍රදේශයේ දින 14 ක කාලයක් ආවේක්ෂණ රාජකාරියේ නිරතව සිට ඊයේ (14)  දහවල් මෙම වැටලීම සිදුකර කළ බව පොලිසිය කියයි.මෙම ගංජා හේන් දෙක අක්කර 3 1/2 ක හා අක්කර 5  වශයෙන් වගාකර තිබු බවත්, වැටලීම සිදුකරන අවස්ථාවේ එහි අඩි  8 ට උසට ගංජා පැළ  වගාකර තිබු බවද පොලිසිට පවසයි.මෙම වටලීමේ ගංජා පැළ 5000 ට අධික ප්‍රමාණයක් විනාශ කර ඇත.සැකකරුවන්  වැඩිදුර පරීක්ෂණ සදහා මොනරාගල හා  තණමල්විල පොලිස් ස්ථාන වෙත බාර දී ඇත   ",
    "URL": "https://www.lankadeepa.lk/latest_news/තණමල්විලෙන්-කෝටි-5ක-ගංජා-හේන්-2ක්-වටලයි/1-623510",
    "Category": "latest_news"
}