{
    "Source": "www.lankadeepa.lk",
    "Timestamp": "None  2015 ජුනි මස 19",
    "Headline": "මෙන්න සෙල්ෆි...",
    "News Content": "විනිල් මැණික් අධිපති ඩබ්ලිව් විණිල් මහතාගේ දියණියගේ විවාහ මංගලෝත්සවය කොළඹ ප්‍රසිද්ධ හෝටලයක දී පැවැත්විණි.එහි දී මනාලයාගේ පාර්ශ්වයෙන් මහින්ද රාජපක්ෂ හිටපු ජනපති ද, මනාලියගේ පාර්ශ්වයෙන් වත්මන් ජනපති මෛත්‍රීපාල සිරිසේන ද සාක්ෂිකරුවන් ලෙස අත්සත් තැබූහ.ඉන් අනතුරුව දෙදෙනාම එක්ව සමූහ ඡායාරූපයකට ද පෙනී සිටියේය. ඡායාරූපයට පෙනී සිටීමෙන් පසු වෙනත් කටයුතු ඇති බැවින් වත්මන් ජනපති පිටව ගිය ද හිටපු ජනපති මද වේලාවක් උත්සවයේ රැඳී සිටියේය.විවාහ මංගලෝත්සවයේ දී හිටපු ජනපති හා වත්මන් ජනපති කතා බහ නොකළ බව ද කියති.හිටපු ජනපති සමඟ ‘සෙල්ෆි‘ ගැනීමට ද සමහරු පොරකෑහ.(ඡායාරූප හා වීඩියෝ ෆේස්බුක් වෙතිනි) ",
    "URL": "https://www.lankadeepa.lk/latest_news/මෙන්න-සෙල්ෆි---/1-325913",
    "Category": "latest_news"
}