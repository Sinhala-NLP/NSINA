{
    "Source": "www.lankadeepa.lk",
    "Timestamp": "Editor  2021 අප්‍රේල් මස 20",
    "Headline": "රාහුල් ගාන්ධිටත් කොරෝනා",
    "News Content": "ඉන්දියාවේ ප්‍රධාන විපක්ෂ දේශපාලන කණ්ඩායම වන කොංග්‍රස් පක්ෂයේ නායක රාහුල් ගාන්ධි ට ‘කොවිඩ් 19’ හෙවත් නව කොරෝනා වයිරසය ආසාදනය වී ඇතැයි එරට මාධ්‍ය වාර්තා කරයි.ඉන්දීය මාධ්‍ය මේ බව වාර්තා කළේ රාහුල් සිය ට්විටර් ගිණුමේ පළ කළ නිවේදනය ද උපුටා දක්වමිනි.තමන් කොරෝනා ආසාදිතයකු බවත් පසුගිය දින කීපයේ තමන් සමීපයට ආ සියලු දෙනා පීසීආර් පරීක්ෂණ වෙත යොමු විය යුතු බවත් රාහුල් ගාන්ධි පවසා ඇත.50 හැවිරිදි වියෙහි පසුවන රාහුල් ගාන්ධි, මේ වනවිට වෛද්‍ය උපදෙස් අනුව නිරෝධායනයට යොමු වී ඇතැයි ද වාර්තා වේ. වෛද්‍යවරුන්ට අනුව ඔහුගේ තත්ත්වය බරපතල නොවන බව ද පැවැසෙයි.(එන්.ඩී.ටීවී.)  ",
    "URL": "https://www.lankadeepa.lk/latest_news/රාහුල්-ගාන්ධිටත්-කොරෝනා/1-589103",
    "Category": "latest_news"
}