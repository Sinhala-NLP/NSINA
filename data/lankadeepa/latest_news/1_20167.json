{
    "Source": "www.lankadeepa.lk",
    "Timestamp": "2022 ජනවාරි මස 15",
    "Headline": "කළු ගඟට තුනක් බිලි",
    "News Content": " (අජිත්ලාල් ශාන්තඋදය)සිරිපා වන්දනාවේ යන අතරතුර පලාබද්දල ප්‍රදේශයේදි කලු ගඟේ දියනෑමට ගිය සිව් දෙනකුගෙන් තිදෙනකු හදිසියේ ගලා සැඩ පහරට ලක්ව පහළට ගසාගෙන ගොස් ඇතැයි පොලිසිය කියයි.දෙදෙනකුගේ සිරුරු රාත්‍රියේ හමුවු බව පොලිසිය පැවසුවේය. අවුරුදු 12ක් පමණ වයසැති දරුවක් අතුරුදන්ව ඇතැයි ද පොලිසිය පවසයි.ගඟේ ගසාගෙන යද්දී එක් තැනැත්තකුගේ ජීවිතය බේරාගෙන ඇති බව පොලීසිය කීවේය. මියගිය අයගේ හෝ අතුරුදන් වූ අයගේ වයස් ප්‍රමාණයන් පිළිබඳව තොරතුරක් මෙතක් ලැබී නැති බව ද කී පොලීසිය මියගොස් සහ අතුරුදන්ව ඇත්තේ හොරණ, අඟරුවාතොට සිට පැමිණි අය බව ද පොලීසිය කීවේය.සිරිපා අඩවියට අද සවස ඇදහැලුණු මහ වැසි නිසා කලුගඟේ ජල මට්ටම ඇඳිරි වැටෙද්දී පලාබද්දල ප්‍රදේශයේදී වැඩි වී තිබේ. මියගිය සහ අතුරුදන් වුවන් අදුරු වැටෙද්දී පලාබද්දල දී කලුගඟට ගොස් ඇති බව ද සඳහන් ය.   ",
    "URL": "https://www.lankadeepa.lk/news/කළු-ගඟට-තුනක්-බිලි/101-606586",
    "Category": "latest_news"
}