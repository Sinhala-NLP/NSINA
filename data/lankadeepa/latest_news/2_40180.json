{
    "Source": "www.lankadeepa.lk",
    "Timestamp": "2020 අප්‍රේල් මස 02",
    "Headline": "අකුරණ ආසාදිත කාන්තාවන් දෙදෙනා ගිය අවමඟුල් උත්සවයට එක් වූ පිරිස් සොයයි",
    "News Content": "(මොහොමඩ් ආසික්) අකුරණ තෙළඹුගහවත්ත ප්‍රදේශයෙන් හමුවූ කොරෝනා ආසාදිත කාන්තාවන් දෙදෙනා ප්‍රදේශයේම  කාන්තාවකගේ අවමඟුල් උත්සවයකට සහභාගී වී ඇති බැවින් එහිදී එම  අවමඟුල් උත්සවයට සහභාගී වූ පිරිස්වලට ඉදිරිපත් වන ලෙස  අකුරණ  සෞඛ්‍ය වෛද්‍ය නිලධාරි කාර්යාලය  ඉල්ලා සිටී. මධ්‍යම පළාතේ පළමු නව කොරෝනා වයිරසය ආසාදිත රෝගියාගේ භාර්යාව සහ ලේලියටද කොරෝනා වෛරසය  ආසාදනය වී ඇති බව හෙළි වීමෙන් පසුව ඔවුන් ආගිය තැන් පිළිබඳව සොයා බැලූ සෞඛ්‍ය අංශවලට ඔවුන් දෙදෙනා පසුගිය 21 වනදා  තෙළඹුගහවත්ත ප්‍රදේශයේම සිදු වූ  කාන්තාවකගේ අවමඟුල් උත්සවයකට  සහභාගී වී ඇති  බව අනාවරණය වී ඇත.   එම මළ ගෙදරට  ගොස්   වයිරසය ආසාදිත කාන්තාවන් සමඟ  කතා බහ කළ පිරිස් සම්බන්ධයෙන්  සෞඛ්‍ය වෛද්‍ය නිළධාරි කාර්යාලය පරීක්ෂණ ආරම්භ කරනු ලැබ තිබේ. මෙම පිරිස්  හඳුනා ගැනීමට අවශ්‍යව ඇත බැවින් වහාම ඔවුන් සෞඛ්‍ය අංශ වෙත ඉදිරිපත් වන ලෙසත්   සෞඛ්‍ය වෛද්‍ය නිළධාරි කාර්යාලය සහ පොලීසිය ඉල්ලා සිටී.  ",
    "URL": "https://www.lankadeepa.lk/covid19/අකුරණ-ආසාදිත-කාන්තාවන්-දෙදෙනා-ගිය-අවමඟුල්-උත්සවයට-එක්-වූ-පිරිස්-සොයයි/203-569501",
    "Category": "latest_news"
}