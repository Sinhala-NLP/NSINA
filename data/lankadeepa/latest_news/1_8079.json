{
    "Source": "www.lankadeepa.lk",
    "Timestamp": "2022 දෙසැම්බර් මස 20",
    "Headline": "රජරට සංචාරක ව්‍යාපාරයට දුන් ලක්ෂ 120 වතුරේ?",
    "News Content": "(දයාරත්න ඇඹෝගම)උතුරු මැද පළාතේ සංචාරක ව්‍යාපාරයේ ප්‍රවර්ධනය උදෙසා තාක්ෂණික ප්‍රමිතියෙන් යුතු වාර්තාමය විඩියෝ වැඩ සටහනක් හා පොතක් මුද්‍රණය කිරිම සදහා කොළඹ පුද්ගලික ආයතනයකට රුපියල් එක්කෝටි විසි එක්ලක්ෂ හතළිස් හතර දහස් පන්සියක මුදලක් ගෙවා ඇතත් එම කටයුත්ත මෙතෙක් ඉටුවි නැතියි විගණකාධිපතිවරයා විසින් නිකුත් කළ 2021 වසරේ අවසන් විගණන වාර්තාවෙන් අනාවරණය කොට තිබේ.මෙම විඩියෝ වැඩ සටහන හා ආකර්ෂණිය පින්තුර සහිත පොතක් මුද්‍රණය කිරිම සදහා පළාත් ප්‍රධාන ලේකම්වරයා විසින් පුද්ගලික සැපයුම්කරුවකු සමග රුපියල් එක්කෝටි පනස් හත්ලක්ෂ අනුහත්දහස් පන්සියක මුදලකට 2016 මාර්තු මස 23 දින ගිවිසුම් ගතවි ඇත.එම ගිවිසුම මත 2016 දෙසැම්බර් මස 26 වැනි දින මෙම පුද්ගලික සමාගමකට කිසිදු ඇපකරයක් නොමැතිව රුපියල් එක්කෝටි විසිඑක්ලක්ෂ හතළිස් හතර දහස් පන්සියක මුදලක් පළාත් සභාව විසින් ගෙවා තිබු බවද විගණකාධිපතිවරයාගේ වාර්තාවේ සදහන්ය.මෙම පුද්ගලික සමාගමට මෙතරම් විශාල මුදලක් පළාත් සභාව මගින් ගෙවා තිබුණද එම සමාගම විසින් ගිවිසුමේ සදහන් පරිදි අදාල විඩියෝව සහ පොත මෙතෙක් භාරදි නොමැත.   ",
    "URL": "https://www.lankadeepa.lk/latest_news/රජරට-සංචාරක-ව්‍යාපාරයට-දුන්-ලක්ෂ-120-වතුරේ-/1-625533",
    "Category": "latest_news"
}