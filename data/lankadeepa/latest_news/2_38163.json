{
    "Source": "www.lankadeepa.lk",
    "Timestamp": "2020 ජුනි මස 03",
    "Headline": "කනගරායන්කුලම රිය අනතුරකින් කොස්තාපල් ඇතුළු දෙදෙනෙක් මරුට",
    "News Content": "(සිතුම් චතුරංග සහ රොමේෂ් මධුසංඛ)           යාපනය , නුවර ඒ නවය මාර්ගයේ කනගරායන්කුලම කිලෝමීටර 216 වැනි කණුව අසලදී යතුරු පැදියක් ලොරි රථයකගැටී පොලිස් කොස්තාපල්වරයකු  හා තවත් පුද්ගලයකු අද උදෑසන (03) ජීවිතක්ෂයට පත්ව ඇතැයි කනගරායන්කුලම පොලිසිය පවසයි.           යාපනය දක්වා ගමන්ගත් ලොරි රථයක්  කාර්මික දෝශයක් හේතුවෙන් මාර්ගය අසල නවතා තිබියදී පසුපසින් පැමිණි  යතුරු පැදිය ගැටී මෙම අනතුර සිදුව ඇති බව පොලිසිය සඳහන් කළේය.           මියගොස් ඇත්තේ මඩකලපුව පොලිස් මූලස්ථානයට අනුයුක්තව රාජකාරී කළ පොලිස් කොස්තාපල් (94584) ජෙයමූර්ති රිෂිකාන්තන් (19) නැමති යාපනය නල්ලූර් ප්‍රදේශයේ පදිංචිකරුවකු හා ඔහුගේ මිත්‍රයාවූ යාපනය , පලාලි පදිංචි නික්මන් ධනුෂන් (20) නැමැත්තෙකි.           පොලිස් කොස්තාපල්වරයා තම යතුරු පැදියෙන් මඩකලපුව පොලිස් ස්ථානයේ සිට නිවාඩු ලබා පැමිණ ඇති අතර පෙරදින රාත්‍රියේ වවුනියාව ප්‍රදේශයේ මිතුරකුගේ නිවසෙහි නවාතැන්ගෙන තිබූ අතර උදෑසන මිත්‍රයාද සමඟ පොලිස් කොස්තාපල්වරයා යාපනය නිවසට ගමන් කරමින් සිටියදී මෙම අනතුර සිදුව ඇති බවත්  පොලිසිය පැවසීය.පොලිසිය පැවසූයේ යතුරු පැදිය පැදවූ පොලිස් කොස්තාපල්වරයාට වේගය පාලනයකරගැනීමට නොහැකිවීම හේතුවෙන් මෙම අනතුර සිදුව ඇති බවට සැකපලකරන බවයි.           අනතුර සම්බන්ධයෙන් ලොරිරථයේ රියදුරු කනගරායන්කුලම පොලිසිය විසින් අත්අඩංගුවටගෙන ඇති අතර ඔහු වවුනියාව මහෙස්ත්‍රාත් අධිකරණයට ඉදිරිපත් කිරීමට නියමිතය.           මියගිය පොලිස් කොස්තාපල්වරයාගේ සහ අනෙක් පුද්ගලයාගේ සිරුරු සම්බන්ධයෙන් මහෙස්ත්‍රාත් පරීක්ෂණයෙන් අනතුරුව පශ්චාත් මරණ පරීක්ෂණය සිදුකිරීමට නියමිතව ඇත.           කනගරායන්කුලම රථවාහන පොලිසිය වැඩිදුර විමර්ශන සිදුකරයි.(ඡායාරූප - සිතුම් චතුරංග)(ඡායාරූපය-රොමේෂ් මධුසංඛ)    ",
    "URL": "https://www.lankadeepa.lk/news/කනගරායන්කුලම-රිය-අනතුරකින්-කොස්තාපල්-ඇතුළු-දෙදෙනෙක්-මරුට/101-573111",
    "Category": "latest_news"
}