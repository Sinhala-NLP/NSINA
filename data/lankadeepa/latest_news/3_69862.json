{
    "Source": "www.lankadeepa.lk",
    "Timestamp": "None  2016 නොවැම්බර් මස 02",
    "Headline": "විජේන්ද්‍ර ගුණතිලක හමුදා බුද්ධි අංශ නායක : සලේ හැළේ",
    "News Content": "ශ්‍රි  ලංකා යුද හමුදාවේ නව බුද්ධි  අංශ  අධ්‍යක්ෂකවරයා වශයෙන්  බ්‍රිගේඩියර් විජේන්ද්‍ර ගුණතිලක  (50) වහාම ක්‍රියාත්මක වන පරිදි පත්කර  ඇත.හමුදා මාධ්‍ය ප්‍රකාශය බ්‍රිගේඩියර් රෝෂාන් සෙනවිරත්න පැවසුවේ යුද හමුදාපති ක්‍රිෂාන්තද සිල්වා මහතා මෙම පත්වීම කර ඇති බවයි.හිටපු  බුද්ධි  අංශ  අධ්‍යක්ෂ  බ්‍රිගේඩියර් සුරේෂ් සලෙයි හමුදා බුද්ධි රෙජිමේන්තුවට මාරු කර ඇත.යුද හමුදා  වාර්ෂික ස්ථාන මාරු ක්‍රියා  පටිපාටිය අනුව මෙම පත්කිරිම සිදු කර  ඇති බවද යුද  හමුදාව සඳහන් කරයි.නව බුද්ධි අංශ  අධ්‍යක්ෂක වශයෙන්  පත්ව ඇති  විජේන්ද්‍ර  ගුණතිලක මහතා පාඨමාලා අංක 26 යටතේ  1986.10.27 දින යුද හමුදාවට  එක්ව ඇති  අතර  1987.7.23 වැනි දා ඔහු අධිකාරිය ලබා ඇත.  ",
    "URL": "https://www.lankadeepa.lk/latest_news/විජේන්ද්‍ර-ගුණතිලක-හමුදා-බුද්ධි-අංශ-නායක-:-සලේ-හැළේ/1-475499",
    "Category": "latest_news"
}