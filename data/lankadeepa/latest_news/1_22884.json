{
    "Source": "www.lankadeepa.lk",
    "Timestamp": "2021 නොවැම්බර් මස 02",
    "Headline": "හත්දොහේ දානෙට ගිය 12කට කොරෝනා",
    "News Content": "(ආනන්ද ඊ ජයකොඩි)අත්තනගල්ල ගොඩගම ගම්මානයේ මියගිය අයකු වෙනුවෙන් පැවැති හත් දවසේ දානයකට සහභාගි වූ එම ගම්මානයේ නිවාස හයක දොළොස් දෙනකුට කෝවිඩ් 19 වෛරසය ආසාදනය වී ඇති බව සෞඛ්‍ය අංශ ප්‍රකාශකයෙක් පැවසීය.පසුගිය ඔක්තෝබර් 19 වැනි දා පස්වරුවේ හත් දවසේ දානයට සහභාගි වූ පුද්ගලයකුට වයිරසය ආසාදනය වීමෙන් අනතුරුව අත්තනගල්ල කලාපය භාර මහජන සෞඛ්‍ය පරීක්ෂක සම්පත් දිසානායක මහතා මූලික පරීක්ෂණ පවත්වා සැක සහිත පුද්ගලයන් පිරිසක් පී සී ආර් පරීක්ෂණවලට භාජනය කොට ඈති බව එම ප්‍රකාශකයා කීය.එසේ පී සී ආර් පරීක්ෂණවලට භාජනය කරන ලද පුද්ගලයන් අතරින් නිවාස හයක පුද්ගලයන් 12 දෙනකුට කොරෝනා වයිරසය ආසාදනය වී ඇති බවද සෞඛ්‍ය අංශ ප්‍රකාශකයා සදහන් කළේය.   ",
    "URL": "https://www.lankadeepa.lk/latest_news/හත්දොහේ-දානෙට-ගිය-12කට-කොරෝනා/1-602172",
    "Category": "latest_news"
}