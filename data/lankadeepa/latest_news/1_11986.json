{
    "Source": "www.lankadeepa.lk",
    "Timestamp": "2022 සැප්තැම්බර් මස 06",
    "Headline": "ජනතාවට තව බර පටවන බදු පනතක් ගේන්න යනවා",
    "News Content": "(අංජුල මහික වීරරත්න සහ සුජිත් හේවාජුලිගේ)ආර්ථිකය කඩාවැටීමට හවුල් වූ අයට කිසිම ආර්ථික බලපෑමක් ඇතිවී නැතැයි ද  නමුත් සාමාන්‍ය ජනතාවට විශාල බලපෑමක් ඇති වී තිබෙන බවද ජාතික  ජනබලවේගයේ කොළඹ දිස්ත්‍රික් මන්ත්‍රී අනුර දිසානායක මහතා පාර්ලිමේන්තුවේදී පැවසීය.අර්බුදයේ ප්‍රතිවිපාක ජනතාව මත පටවමින් තිබෙන බවද සමාජ ආරක්ෂණ බද්ධ  යනුවෙන් අලුත් පනතක් හඳුන්වා දී තිබෙන අතර මුලු ආර්ථික ක්ෂෙත්‍රයටම මේ බද්ද අදාළ වෙන බවද අනුර දිසානායක මහතා කීය.දැනට ඇති බර දැනටමත් ජනතාවට දරාගන්නට නොහැකි යැයිද මේ අලුත් බද්ද නිසා ජනතාව මත නැවත නැවතත් බර පැටවෙන බවද දිසානායක මහතා සඳහන් කළේය.අර්බුදය නිර්මාණය කළ අය ගැන කිසිම තීන්දුවක් ගන්නේ නැතැයි ද  සාමාන්‍ය ජනතාව මත බදු බර පටවමින් ආතතියක් ඇති කරමින් සිටින බවත් අානයන, සේවා ,නිෂ්පාදන හා මිලට ගෙන විකිණීම යන ක්ෂෙත්‍ර සියල්ලටම මේ අලුත් බද්ද බලපාන හෙයින් මේ බදු පනත ට විරෝධතාවය ඉදිරිපත් කරන බවද අනුර දිසානායක මහතා සඳහන් කළේය.  ",
    "URL": "https://www.lankadeepa.lk/news/ජනතාවට-තව-බර-පටවන-බදු-පනතක්-ගේන්න-යනවා/101-619372",
    "Category": "latest_news"
}