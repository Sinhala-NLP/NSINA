{
    "Source": "www.lankadeepa.lk",
    "Timestamp": "2022 ඔක්තෝබර් මස 02",
    "Headline": "මත්ලෝලීන් මාස තුනෙන් ගෙදර",
    "News Content": " (නිමන්ති රණසිංහ )මත්ද්‍රව්‍යවලට ඇබ්බැහි වුවන්ගේ නේවාසික පුනරුත්ථාපන කාලසීමාව රටේ පවතින ආර්ථික තත්වය හේතුවෙන්  උපරිම වශයෙන්  මාස තුනකට සීමා කිරීමට රජය තීරණය කර ඇත.මත්ද්‍රව්‍යවලට ඇබ්බැහිවූවන් ගෙන් සිරමැදිරි පිරීයෑම හේතුවෙන්  ඔවුන්ට ආහාර ද්‍රව්‍ය සහ අනෙකුත් පහසුකම් ලබාදීමට රජයට අද දවසේ විශාල පිරිවැයක් දැරීමට සිදුව ඇතැයි වාර්තා වේ. ඉහත තීරණය ගෙන ඇත්තේ මේ තත්වය සැලකිල්ලට ගෙන බව රජයේ ආරංචි මාර්ග සඳහන් කරයි.මත්ද්‍රව්‍ය වලට ඇබ්බැහි වූ තැනැත්තන් ප්‍රතිකාර හා පුනරුත්ථාපනයට යොමු කිරීම සම්බන්ධ විශේෂ චක්‍රලේඛයක් අධිකරණ සේවා කොමිෂන් සභාව විසින් සියලුම මහාධිකරණ විනිසුරුවරුන් සහ අධිකරණ නිලධාරීන්ට  දැනටමත්  නිකුත් කරනු ලැබ ඇතඅන්තරායකාර ඖෂධ පාලක ජාතික මණ්ඩලයේ සභාපති විශේෂඥ වෛද්‍ය ප්‍රියන්ගි  අමරබන්දු සහ ආරක්ෂක අමාත්‍යාංශයේ ලේකම් විශ්‍රාමික ජනරාල් කමල් ගුණරත්න අධිකරණ අමාත්‍යාංශය හරහා යොමු කරන ලද ලිපි සලකා බැලීමෙන් අනතුරුව අදාළ  චක්‍රයලේඛය නිකුත් කර ඇති  බව අධිකරණ සේවා කොමිෂන් සභාවේ ලේකම් එච් සංජීව සෝමරත්න මහතා සඳහන් කළේය  ",
    "URL": "https://www.lankadeepa.lk/latest_news/මත්ලෝලීන්-මාස-තුනෙන්-ගෙදර/1-620783",
    "Category": "latest_news"
}