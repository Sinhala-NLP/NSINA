{
    "Source": "www.lankadeepa.lk",
    "Timestamp": "2018 මැයි මස 11",
    "Headline": "අල කන්ටේනරේ සඟවා හෙරොයින් ගෙනා ජාන්ට මරණ දඬුවම",
    "News Content": " (මනෝප්‍රිය ගුණසේකර) අල කන්ටේනරයක සඟවා මීට වසර අටක ඉහත දී හෙරොයින් කිලෝ 8.25ක් ලංකාවට ගෙන ඒමේ දී අත්අඩංගුවට ගනු ලැබූ රයිඩ් මොහොමඩ් හෙවත් ජාන් නැමැත්තාට කොළඹ මහාධිකරණ විනිසුරු අමල් රණරාජා මහතා අද (11) මරණිය දණ්ඩනය නියම කළේය.2010 වසරේ දී අල කන්ටේරනයක බහා අල ගෙඩි මෙන් පෙනන සේ ප්ලාස්ටික් වලින් අසුරණ ලද භාජන වල අසුරා මෙම හෙරොයින් තොගය  ලංකාවට ගෙන තිබේ.මේ සම්බන්ධයෙන් මත්ද්‍රව්‍ය නාගක කාර්යංශයට ලැබුණු තොරතුරකට අනුව සිදු කළ වැටලීමක දී අදාළ හෙරොයින් තොගය සොයා ගෙන ඇත.දිර්ඝ නඩු විභාගයකින් අනතුරුව විත්තිකරුට එරෙහිව චෝදනා සාධාරණ සැකයකින් තොරව ඔප්පු කර ඇති බව කී විනිසුරුවරයා මෙලෙස විත්තිකරුට මරණ දඩුවම නියම කළේය.   ",
    "URL": "https://www.lankadeepa.lk/latest_news/අල-කන්ටේනරේ-සඟවා-හෙරොයින්-ගෙනා-ජාන්ට-මරණ-දඬුවම/1-528779",
    "Category": "latest_news"
}