{
    "Source": "www.lankadeepa.lk",
    "Timestamp": "None  2013 මැයි මස 07",
    "Headline": "ප්‍රවෘත්ති සංදේශය",
    "News Content": "විශ්‍රාමික රෝහල් උපස්ථායිකාවක හොරණ පවත්වාගෙන ගිය බව කියන ගණිකා නිවසක් වටලා සැකපිට අත්අඩංගුවට ගත් බව වලාන දූෂණ මර්දන අංශය කියයි.බෙන්තොට අතුරුවැල්ලේ පාලමක තීන්ත ආලේප කරමින් සිටි සේවකයෙක් ඇලට වැටී මරුමුවට පත් වූ බව පොලීසිය කියයි.කෙසෙල් ඇතුළු පළතුරු පටවාගත් ත්‍රීරෝද රියක් බලංගොඩ වලිගෙපොල හපුගල කන්දකින් අඩි 30 ක පල්ලමකට වැටී ත්‍රීරෝද රියදුරු මියගිය බව පොලිසිය කියයි.  කතරගම  වෙහෙරගල වාන් දොරටු පහක් අද අළුයම විවෘත කළ බව වාරිමාර්ග ඉංජිනේරුවෝ කියති.​මධ්‍යම පළාතේ විද්‍යා හා තාක්ෂන ගුරු හිගය පියවීම සදහා ගුරුවුරුන් 1400 ක් බදවා ගැනීමට යයි.සෞදි අරාබියේ අතරමං වූ ශ්‍රී ලාංකිකයෝ 350 දෙනක් ගිය සතියේ ශ්‍රී ලංකාවට ගෙන එනු ලැබූහ. එවැනි තවත් 250 දෙනෙකු ශ්‍රී ලංකාවට රැගෙන ඒමට නියමිතය.  ",
    "URL": "https://www.lankadeepa.lk/latest_news/ප්‍රවෘත්ති-සංදේශය/1-118394",
    "Category": "latest_news"
}