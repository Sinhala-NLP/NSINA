{
    "Source": "www.lankadeepa.lk",
    "Timestamp": "None  2015 ජුලි මස 29",
    "Headline": "වෝඩ් පෙදෙසේ විරෝධය පාරටත් එයි",
    "News Content": "විශ්ව විද්‍යාල සිසුන්ගේ විරෝධතාවක් නිසා වොඩ් පෙදෙසේ විශ්ව විද්‍යාල ප්‍රතිපාදන කොමිසම ඉදිරිපිට පාරේ සහ ඇස්වාට්ටුව අසල වාහන තදබදයක් ඇතැයි පොලිසිය කියයි.කොමිසම ඉදිරිපිටට පැමිණි සිසුහු මාර්ගය අවහිර කරමින් පැය 4 ක පමණ කාලයක් වාඩිවී සිටියහ. ඔවුන්ගේ විරෝධතා පාගමන නාවල විවෘත විශ්ව විද්‍යාලය අසලින් පස්වරු 1 ට පමණ ඇරඹිණි.තමන්ට විශ්ව විද්‍යාල ප්‍රතිපාදන කොමිසමේ සභාපතිවරයා සමග සාකච්ඡා කිරීමට අවශ්‍ය බව සිසුහු කීහ. අන්තර් විශ්ව විද්‍යාල ශිෂ්‍ය බල මණ්ඩලයේ කැඳවුම්කරු නජිත් ඉන්දික ඇතුළු නියෝජිතයින් 5 දෙනකුට සභාපතිවරයා සමග සාකච්ඡාවකට පොලිසිය අවසර ලබාදුන්නේය. සභාපති මහාචාර්ය මොහාන් ද සිල්වා මහතාගෙන් ස්ථිර විසඳුමක් ලැබුණු බව සාකච්ඡාව අවසානයේ එම නියෝජිතයෝ පැවසූහ. පාඨමාලා ගාස්තු පහළ හෙළන බවට සභාපතිවරයා තමන්ට ලිඛිත පොරොන්දුවක් දුන් බව අන්තරේ කැඳවුම්කරු කීවේය.       ",
    "URL": "https://www.lankadeepa.lk/latest_news/වෝඩ්-පෙදෙසේ-විරෝධය-පාරටත්-එයි/1-336337",
    "Category": "latest_news"
}