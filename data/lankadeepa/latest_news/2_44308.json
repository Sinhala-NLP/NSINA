{
    "Source": "www.lankadeepa.lk",
    "Timestamp": "2019 නොවැම්බර් මස 18",
    "Headline": "වවුනියාවේ එජාප සංවිධායකට පහරදෙයි",
    "News Content": "(රොමේෂ් මධුෂංඛ) දේශපාලන ආධාරකරුවන් පිරිසකගේ පහරදීමකින් වවුනියාව එක්සත් ජාතික පක්ෂ ප්‍රධාන සංවිධායක පී. ඒ. කරුණාදාස මහතා තුවාල ලබා, අද (18) රෝහල්ගත කර ඇතැයි වවුනියාව පොලීසිය පැවසීය. තරුණයන් පිරිස වවුනියාව නෙඩුන්කුලමේ පිහිටි  සංවිධායකවරයාගේ නිවාස භූමියට රතිඤ්ඤා විසිකිරීමෙන් පසු ඔවුන් සමඟ ඇතිකරගත් බහින්බස් වීමක් දුරදිග ගොස් මෙම පහරදීම සිදුකර ඇතැයි පොලිසිය කියයි. පහරදීමෙන් තුවාල ලැබූ සංවිධායකවරයා එම අවස්ථාවේදීම වවුනියාව මහරෝහලට ඇතුළත් කර ඇත. පහරදුන් පිරිස පලා ගොස් ඇති බවත් ඔවුන් අත්අඩංගුවට ගැනීම සඳහා වැඩිදුර පරීක්ෂණයක් අරඹා ඇති බවත් වවුනියාව පොලීසිය වැඩිදුරටත් පැවසීය.   ",
    "URL": "https://www.lankadeepa.lk/latest_news/වවුනියාවේ-එජාප-සංවිධායකට-පහරදෙයි/1-560733",
    "Category": "latest_news"
}