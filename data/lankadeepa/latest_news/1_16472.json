{
    "Source": "www.lankadeepa.lk",
    "Timestamp": "2022 මැයි මස 02",
    "Headline": "ඊළඟ අගමැතිකමට සුදුස්සා ඩිලාන් කියයි",
    "News Content": "(සුජිත් හේවාජුලිගේ )පොහොට්ටුවේ අලුත් අගමැතිවරයකු යටතේ  අන්තර්වාර පාලනයක් ඇති කිරීම රටේ ගැටළුවට  කෙටිකාලීනව ලබාදිය  හැකි ප්‍රායෝගිකම  විසඳුම බවත්  එම අගමැති ධූරය සඳහා  තමාගේ මතය අනුව වඩාම සුදුස්සා ඩලස් අලහප්පෙරුම මහතා බවත්  ශ්‍රී ලංකා පොදුජන පෙරමුණේ බදුලු දිස්ත්‍රික් පාර්ලිමේන්තු මන්ත්‍රී නීතිඥ ඩිලාන් පෙරේරා මහතා පැවසීය.පසුගිය  ජනාධිපතිවරණයේදී හා මහමැතිවරණයේදී  වැඩිම ජනවරම ලැබුණේ පොහොට්ටුවට හෙයින්  අගමැතිවරයකු පත් කිරීමේ අවස්ථාව ඒ කණ්ඩායමට ලැබිය යුතු බවද  හෙතෙම සඳහන් කළේය.සමහරුන්  වැරදි කරපු බව ඇත්ත බවත් ඒ අයගේ  උද්දච්චකම්  ඔලමොට්ටලකම්  ආඩම්බකම් නිසා  මේ දේ සිදුවුණු බව පිළිගෙන  මේ මොහොතේ කළ හැකි හොඳම දේ අන්තර්වාර පාලනයක් ඇති කිරීම බවත්  ඔහු කීවේය.අන්තර්කාලීන රජය සම්බන්ධයෙන් පිළිගත හැකි නිශ්චිත සැලැස්මක් ඉදිරිපත් කරන්නේ නම් අග්‍රාමාත්‍ය මහින්ද රාජපක්ෂ මහතා සිය ධූරයෙන් ඉවත්වීමට සූදානම් බවද ඩිලාන් පෙරේරා මහතා පැවසීය.රට වෙනුවෙන් තනතුරු අත්හැරපු කෙනෙකුවන මහින්ද රාජපක්ෂ මහතාට මේ අගමැතිධූරය ලොකු දෙයක් නොවන බවත් ඔහු කීවේය.උද්දච්චකම හේතුවෙන් පක්ෂ දේශපාලනය ජනතාවට අද  අප්‍රියවී ඇතැයි හෙතෙම වැඩිදුරටත් සඳහන් කළේය.  ",
    "URL": "https://www.lankadeepa.lk/latest_news/ඊළඟ-අගමැතිකමට-සුදුස්සා-ඩිලාන්-කියයි/1-612380",
    "Category": "latest_news"
}