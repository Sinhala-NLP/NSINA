{
    "Source": "www.lankadeepa.lk",
    "Timestamp": "2020 මාර්තු මස 16",
    "Headline": "දිල්ලියේ බස් රථ දිනපතා විෂබීජහරණයට උපදෙස්",
    "News Content": " දිල්ලියේ ප්‍රවාහන සේවයට යොදාගනු ලබන කුඩා බස් රථ දිනපතා පිරිසිදු කර විෂබීජහරණය කරන්නැයි ප්‍රවාහන අමාත්‍යංශය උපදෙස් ලබා දී තිබේ.එසේම, බස් රථ රියැදුරන්ට දිනපතා දෑත් සේදීමට ද දැනුම් දී ඇත.කොරෝනා වයිරසය ඉන්දීය වැසියන්ට ආසාදනය වීම පාලනය කිරීම සඳහා බස් රථවල ගමන්ගන්නා මගීන් සහ බස් රථවල සේවකයන්ගේ ද සෞඛ්‍ය තත්වය සැලකිල්ලට ගනිමින් මෙම තීරණය ගත් බවද ඉන්දීය ප්‍රවාහන අමාත්‍යංශය සඳහන් කරයි.මේ වනවිට ඉන්දියාවේ කොරෝනා ආසාදිතයන් සංඛ්‍යාව 110 දක්වා ඉහළ ගොසිනි.  ",
    "URL": "https://www.lankadeepa.lk/news/දිල්ලියේ-බස්-රථ-දිනපතා-විෂබීජහරණයට-උපදෙස්/101-567832",
    "Category": "latest_news"
}