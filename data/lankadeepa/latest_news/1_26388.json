{
    "Source": "www.lankadeepa.lk",
    "Timestamp": "2021 අගෝස්තු මස 04",
    "Headline": "රත්නපුර රෝහලේ හදිසි නොවන සියලූ සේවා කල්දමයි",
    "News Content": "(අජිත්ලාල් ශාන්තඋදය)රත්නපුර ශික්‍ෂණ මහ රෝහලේ ඊයේ (03)  සිට හදිසි ආපදා තත්ත්වයක් ප‍්‍රකාශයට පත්කළ බව රෝහල් අධ්‍යක්‍ෂ වෛද්‍ය අනෝජ් රෝඞ්රිගෝ මහතා අද( 04) පැවසුවේය.ඒ අනුව සැලසුම්කළ ශල්‍යකර්ම, වෛද්‍ය වාර්තා ලබාදීම, සායන සේවා ඇතුලූ අත්‍යවශ්‍ය නොවන සියලූ සේවාවන්  කල් දැමීම මෙම ආපදා තත්ත්වය යටතේ සිදුවන බවද රෝහල් අධ්‍යක්‍ෂවරයා පැවසුවේය.එසේම වාට්ටුවලට රෝගීන් ඇතුළත් කිරීමේ ද වෙනසක් ඇති කර ඇති බව කී ඔහු ඉන් රෝගීන්ට කිසිදු බලපෑමක් නොමැති බව ද පෙන්වා දුන්නේය. රෝහලේ බාහිර ප‍්‍රතිකාර අංශය සහ රෝගීන් ඇතුළත් කිරිම සාමාන්‍ය පරිදි සිදු කෙරෙන නමුත් අත්‍යවශ්‍ය නොවන සේවා සියල්ල ම කල්දමා ඇති බව ද කීවේය.රටේ සහ රෝහලේ පවතින කෝවිඞ්  19 රෝග තත්ත්වයන් සැලකිල්ලට ගෙන කෝවිඞ් මර්දන කටයුතු සදහා රෝහල් කාර්ය මණ්ඩල අවශ්‍යතාව මතුවීම නිසා මෙවැනි පියවරක් ගත් බව ද රෝහල් අධ්‍යක්‍ෂ වෛද්‍ය අනෝජ් රොඞ්රිගෝ මහතා පැවසුවේය.රත්නපුර ශීක්‍ෂණ මහ රෝහලේ  කෝවිඞ් 19 වැළඳුණ  බරපතල රෝගීන්ට ප‍්‍රතිකාර කරනු ලබයි. ඒ වෙනුවෙන් දැඩි ෂත්කාර ඒකකයක් ද ස්ථාපිත කර ඇත.මෙම හදිසි තත්ත්වය ප‍්‍රකාශයට පත්කිරිම සම්බන්‍ධයෙන් සෞඛ්‍යසේවා අධ්‍යක්‍ෂ ජනරාල්වරයාටත්, රත්නපුර දිස්ත‍්‍රික් කොවිඞ් කමිටුවටත් රෝහල් අධ්‍යක්‍ෂවරයා විසින් ලිඛිතව දන්වා යවා ඇත.  ",
    "URL": "https://www.lankadeepa.lk/latest_news/රත්නපුර-රෝහලේ-හදිසි-නොවන-සියලූ-සේවා-කල්දමයි/1-596273",
    "Category": "latest_news"
}