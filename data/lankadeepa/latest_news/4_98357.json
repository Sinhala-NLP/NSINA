{
    "Source": "www.lankadeepa.lk",
    "Timestamp": "None  2014 ජුනි මස 27",
    "Headline": "ලන්ඩන් අතුල දස්සන විහාරේ මිහින්තලා අනුරුවක්",
    "News Content": "ලන්ඩන් නුවර හීත්රෝ අතුල දස්සන ජාත්‍යන්තර බෞද්ධ මධ්‍යස්ථානය පොසොන් පුන් පොහොය දින දන්සලට ශ්‍රී ලාංකික මෙන්ම අන් ජාතිකයෝ 1000 කට වඩා වැඩි ප්‍රමාණයක් සහභාගී වුහ.එහිදී ශ්‍රී ලාංකික අහාර පාන වර්ග කිහිපයක් සමඟ අතුරු පස වශයෙන් අයිස් ක්‍රීම්ද සැපයිණි.විහාරාධිපති වදුරඹ කස්සප හිමියන් හා  හා දායක සභාවේ මඟ පෙන්වීමෙන් අයිරාංගනී සමරකෝන් සහ විපුල ඇතුළු දායක දායිකාවෝ බොහෝ දෙනෙක් ආහාර පිළියෙළ කළහ.අයිස් ක්‍රීම් සපයන ලද්දේ දමිත ද මේල් විසිනි. නුවන් පරණමාන්න රෝස් පාන් සැපයීය.එදින සවස් භාගයේදී අතුල දස්සන දහම් පාසලේ දරු දැරියෝ භක්ති ගීත සංදර්ශනයක් ඉදිරිපත් කළහ.වඳුරඹ කස්සප හිමියන් මෙහෙයවූ ආශීර්වාද පුජාවෙන් පින්කමේ කටයුතු අවසන් විය. පිංකම සඳහා විහාර භූමියේ අලංකාර මිහින්තලා අනුරුවක් ඉදිකර තිබුණි.  ",
    "URL": "https://www.lankadeepa.lk/latest_news/ලන්ඩන්-අතුල-දස්සන-විහාරේ-මිහින්තලා-අනුරුවක්/1-245622",
    "Category": "latest_news"
}