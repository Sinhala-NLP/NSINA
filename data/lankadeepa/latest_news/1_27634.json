{
    "Source": "www.lankadeepa.lk",
    "Timestamp": "2021 ජුලි මස 05",
    "Headline": "ඇමැති - සෞඛ්‍ය සේවක සාකච්ඡා අසාර්ථකයි",
    "News Content": "(රංජන් කස්තුරි)සෞඛ්‍ය ඇමැතිවරිය සමඟ පැවැත් වූ  සකච්ඡා අසාර්ථක හෙයින් වැඩවර්ජනය අඛණ්ඩව සිදු කරන බව පරිපූරක හා අතුරු වෛද්‍ය සේවාවන්වලට අයත් වෘත්තීය සමිති නායකයෝ පවසති.පරිපූරක සහ අතුරුවෛද්‍ය සේවාවට අයත් වෘත්තීන් 14ක් ක්‍රියාත්මක කළ වැඩවර්ජනය පිළිබඳව එම සේවාවන්ට අයත් වෘත්තීය සමිතිවල නායකයන් හා සෞඛ්‍ය ඇමැතිවරිය  අතර සාකච්ඡාවක් අද පෙරවරුවේ කොළඹ සෞඛ්‍ය අමාත්‍යංශයේදී  පැවැති අතර එම සාකච්ඡාව තීරණයකින් තොරව අවසන් වූ බව ද පරිපූරක වෛද්‍ය සේවා ඒකබද්ධ බල මණ්ඩලයේ සභාපති  රවි කුමුදේශ් මහතා පැවැසීය.එම නිසා පරිපූරක හා අතුරුවෛද්‍ය සේවාවල වෘත්තිකයින් ආරම්භ කළ වර්ජනය අඛණ්ඩව ක්‍රියාත්මක කරන බව ද කුමුදේශ් මහාත සඳහන් කළේය.   ",
    "URL": "https://www.lankadeepa.lk/latest_news/ඇමැති---සෞඛ්‍ය-සේවක-සාකච්ඡා-අසාර්ථකයි/1-594095",
    "Category": "latest_news"
}