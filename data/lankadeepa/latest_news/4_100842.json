{
    "Source": "www.lankadeepa.lk",
    "Timestamp": "None  2013 නොවැම්බර් මස 19",
    "Headline": "සිරිකොතෙන් බොදු බළේට පිරිත්",
    "News Content": "පසුගිය 14 වැනිදා පිටකෝට්ටේ සිරිකොත එජාප මුලස්ථානයට බලෙන් ඇතුළු වී කළබල කළ බොදු බළ සේනා සංඝරත්නය ඇතුළු පිරිසකට පහර දුන්නැයි විරෝධය පළ කිරීම සදහා අදත් සිරිකොත ඉදිරිපිට මහපාරේ බොදු බළ සේනා උද්ඝෝෂණයක් පැවැත්වේ.දෙසීයක පමණ පිරිසක් රැස්ව සිටින බවත් ත්‍රිරෝද රියක සවි කළ ශබ්ධ විකාශන යන්ත්‍රයකින් බොදු බළ සේනා හිමිවරුන් රැස්වීම අමතන බවත් අසල්වැසියෝ කියති.සිරිකොත විරෝධි පෝස්ටර් සිරිකොත යකඩ වැටේ එල්ළා ඇත. මේ රැස්වීම ආරම්භයට පෙර සිරි‍කොත මහ හඩින් පිරිත් දේශනයක් විකාශය කළේය.එහි හඩ පසුව අඩු කැරිණි.පොලිස් ආරක්ෂාව තර කැර ඇත.      ",
    "URL": "https://www.lankadeepa.lk/latest_news/සිරිකොතෙන්-බොදු-බළේට-පිරිත්/1-186800",
    "Category": "latest_news"
}