{
    "Source": "www.lankadeepa.lk",
    "Timestamp": "2019 මාර්තු මස 13",
    "Headline": "දකුණේ විශේෂ විමර්ශන ඒකකයේ ආයුධ ගබඩාව රහස් පොලිස් බාරයට",
    "News Content": "(ක්‍රිෂාන් ජීවක ජයරුක්)රත්ගම ව්‍යාපාරිකයින් දෙදෙනා ඝාතනය කර සිරුරු පුලුස්සාදැමූ බවට චෝදනා එල්ල වී තිබෙන දකුණු පළාත් ජ්‍යෙෂ්ඨ නියෝජ්‍ය පොලිස්පති විශේෂ විමර්ශන ඒකකයේ නිලධාරීන් පරිහරණය කළ අවි ආයුධ සහිත සේප්පුව අපරාධ පරීක්ෂණ දෙපාර්තමේන්තුව අද (13) සිය භාරයට ගත්තේය.දැඩි ආරක්ෂාවක් යටතේ එම යකඩ සේප්පුව පොලිස් කැබ් රථයක පටවා මාතර මූලස්ථාන පොලිසියේ අවි ආයුධ ගබඩා කාමරයට රැගෙන ආවේය.ඒ සඳහා අපරාධ පරීක්ෂණ දෙපාර්තමේන්තුවේ නිලධාරීන් 12 දෙනෙක් පමණ සහභාගී වූහ.අදාල යකඩ සේප්පුවේ ටී 56 වර්ගයේ ගිනි අවි හා රිවෝල්වර 25 ක් පමණ තිබෙන බව කියති.  ",
    "URL": "https://www.lankadeepa.lk/latest_news/දකුණේ-විශේෂ-විමර්ශන-ඒකකයේ-ආයුධ-ගබඩාව-රහස්-පොලිස්-බාරයට/1-547246",
    "Category": "latest_news"
}