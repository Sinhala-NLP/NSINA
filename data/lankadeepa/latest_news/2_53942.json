{
    "Source": "www.lankadeepa.lk",
    "Timestamp": "2018 සැප්තැම්බර් මස 08",
    "Headline": "රන් බිස්කට් ගෙන ආ අයකු අත්අඩංගුවට",
    "News Content": "(කටුනායක ටී.කේ.ජී.කපිල )රුපියල් දෙකෝටි අට ලක්ෂයක් (2,08,00,000) ක් වටිනා රන් බිස්කට් තොගයක් නීතිවිරෝධී ලෙස මෙරටට ගෙන ආ ශ්‍රී ලාංකික ගුවන් මගියෙකු අද උදෑසන කටුනායක බණ්ඩාරනායක ජාත්‍යන්තර ගුවන් තොටුපොළේ දී රේගු නිලධාරීන් විසින් අත් අඩංගුවට ගත් බව වැඩබලන රේගු මාධ්‍ය ප්‍රකාශක විපුල මිනුවන්පිටිය මහතා පැවසීය .මොහු හැටන් \"ටෙම්පල් ටෝ\" ප්‍රදේශයේ පදිංචි 37 හැවිරිදි ව්‍යාපාරිකයෙකි .ඔහු අද දින උදෑසන 8.30 ට ඉන්දියාවේ චෙන්නායි සිට පැමිණි ඉන්ඩිගෝ ගුවන් සේවයේ 6E1201 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණි .ඔහු විසින් ඇද සිටි යට ඇදුම තුළ සහ ඔහු පැළද ගෙන සිටි පාවහන් යුවළ තුළ කිලෝ ග්රෑම් 03 ග්රෑම් 200 ක් බර මෙම රන් බිස්කට් 31 ක සගවා ගෙන සිටියදී රේගු නිලධාරීන් විසින් සොයා ගෙන අත් අඩංගුවට ගෙන තිබුණි .මෙම අත් අඩංගුවට ගැනීම සහකාර රේගු අධිකාරීවරුන් වන ඩී.එන්.සී.අබේනායක , ඒ.කේ.ආර්.සමන්ජිත් , කේ.බී.බණ්ඩාර ,ඒ.එම්.ජී.ඩී.අලහකෝන් සහ පී.එච්.ඩී. පී.චන්ද්‍රසිරි යන මහත්වරුන් විසින් සිදු කර තිබුණි .මේ පිළිබඳ වැඩිදුර පරීක්ෂණ ශ්‍රී ලංකා රේගුවේ අතිරේක අධ්‍යක්ෂ ජනරාල් ස්ටැන්ලි සේනාරත්න මහතාගේ උපදෙස් මත , කටුනායක ගුවන් තොටුපොළ රේගු අධ්‍යක්ෂ එම්.ඒ. කරුණාරත්න මහතාගේ අධීක්ෂණය යටතේ නියෝජ්‍ය රේගු අධ්‍යක්ෂවරුන් වන විපුල මිනුවන්පිටිය , එස්.පී.  කිරිවත්තුඩුව , රේගු අධිකාරීවරුන් වන  ඩබ්ලිව් .බුද්ධරාජදාස , එස්.රණසිංහ යන මහත්වරුන් විසින් පවත්වමින් සිටිති .  ",
    "URL": "https://www.lankadeepa.lk/latest_news/රන්-බිස්කට්-ගෙන-ආ-අයකු-අත්අඩංගුවට/1-536232",
    "Category": "latest_news"
}