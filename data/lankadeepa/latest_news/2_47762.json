{
    "Source": "www.lankadeepa.lk",
    "Timestamp": "2019 ජුනි මස 12",
    "Headline": "මොරටු පුරපති ඇතුළු පිරිස ආරම්භ කළ උපවාසය අවසන්",
    "News Content": " (රේඛා තරංගනී ෆොන්සේකා)වඩු මඩු තහනම් කරන බවත් අවුරුදු පහක කාලයක් ඇතුළත වෙනත් රැකියා සොයා ගන්නා ලෙසත් ජනාධිපතිවරයා කළ බව කියන ප්‍රකාශයකට විරෝධය පළකරමින් මොරටුවේ පුරපති සමන්ලාල් ප්‍රනාන්දු මහතා ඇතුළු මන්ත්‍රීවරු දෙදෙනෙක් සහ වඩු කාර්මිකයෙක් ආරම්භ කළ උපවාසය අද (12) අවසන් කළහ.විපක්ෂ නායක මහින්ද රාජපක්ෂ මහතාගේ අතින් තැබිලි වතුර බීමෙන් පසු පුරපති ඇතුළු පිරිස උපවාසය අවසන් කළහ.ඉල්ලීම් ඉටු කර වඩු කාර්මිකයාට සහන දෙන බවට මුදල් රාජ්‍ය අමාත්‍ය ඉරාන්  වික්‍රමරත්න මහතාගේ අත්සනින් යුතු ලිපිය මොරටුව මහ නගර සභාවේ විපක්ෂ නායක සේනක දමයන්ත මහතා විසින් මොරටුව පුරපතිවරයාට ලබාදුන්නේය.අග්‍රාමාත්‍ය රනිල් වික්‍රමසිංහ මහතා සමඟ නගර සභාවේ විපක්ෂයේ මන්ත්‍රීවරු සහ මුදල් රාජ්‍ය අමාත්‍ය ඉරාන්  විමරත්න මහතා සිදුකළ සාකච්ඡාවක ප්‍රතිඵලයක් ලෙස මෙම විසඳුමට එළඹ තිබේ.   ",
    "URL": "https://www.lankadeepa.lk/news/මොරටු-පුරපති-ඇතුළු-පිරිස-ආරම්භ-කළ-උපවාසය-අවසන්/101-551923",
    "Category": "latest_news"
}