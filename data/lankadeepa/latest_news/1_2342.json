{
    "Source": "www.lankadeepa.lk",
    "Timestamp": "2023 අගෝස්තු මස 09",
    "Headline": "අලුත උපන් බිලිදා පාරට දැමු මව පියා අත්අඩංගුවට",
    "News Content": "(ඉන්දිකා රාමනායක)නිවස තුළ ප්‍රසුත කළ අලුත උපන් බිළිදෙක් උපන් හැටියේම හොර රහසේ මාර්ගයට ගෙනවිත් දමා ඔහුගේ මරණය සිදුකළ  අඹුසැමි යුවළත් මුල්ලේරියාව පොලිසිය මගින්  අද (9) අත්අඩංගුවට ගනු ලැබ ඇත.සැකකාරිය  රෝගී තත්ත්වයෙන් පොලිස් ආරක්ෂාව යටතේ රෝහල් ගත කර ඇති අතර සැකකරු අත්අඩංගුවට ගෙන ඇත. මුල්ලේරියාව කැලණිමුල්ල වීදියබණ්ඩාර මාවතේ නිවස දී  ඊයේ (8) රාත්‍රියේ මෙම දරුවා ප්‍රසුත කර ඇති අතර, සැකකාර අඹුසැමි යුවළ දරුවා මාර්ගයට ගෙනවිත් දමා තිබියදී අද පෙරවරුවේ පොලිසිය සොයාගෙන ඇත. පොලිසිය අවට පරික්ෂා කිරීමේ දී ලේ පැල්ලම් ඔස්සේ ගොස්  සිද්ධිය වු නිවසට ගොස් ඇති අතර, සැකකරු හා සැකකාරිය අත්අඩංගුවට ගෙන ඇත. සැකකාර අඹුසැමි යුවළ තදින්ම අයිත් මත්ද්‍රව්‍ය පානය ඇබ්බැහිව  සිටින්නන් බවද පොලිසිය පවසයි.   ",
    "URL": "https://www.lankadeepa.lk/latest_news/අලුත-උපන්-බිලිදා-පාරට-දැමු-මව-පියා-අත්අඩංගුවට/1-637835",
    "Category": "latest_news"
}