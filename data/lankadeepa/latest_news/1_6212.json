{
    "Source": "www.lankadeepa.lk",
    "Timestamp": "2023 පෙබරවාරි මස 08",
    "Headline": "‘‘ප්‍රශ්න විසඳුම් මිස රාජාසන කතා වැඩක් නෑ‘‘",
    "News Content": "(සුජිත් හේවාජුලිගේ)ජනතාවගේ දැවෙන ප්‍රශ්නවලට විසඳුම් දෙනවා වෙනුවට රාජාසන කතා ප්‍රතිපත්ති ප්‍රකාශ ගෙනැවිත් ප්‍රශ්න අමතක කිරීමට දරන උත්සාහයට විරෝධය පළ කරමින් පාර්ලිමේන්තුව විවෘත කිරීමේ අවස්ථාව වර්ජනය කළ බව නිදහස ජනතා පෙරමුණේ පාර්ලිමේන්තු මන්ත්‍රී මහාචාර්ය ජී එල් පීරිස් මහතා පැවසීය.පාර්ලිමේන්තුව වාර අවසන් කිරීම නිසා දූෂණ වැළැක්වීම සඳහා ක්‍රියාත්මකවූ කමිටු හතළිහකට ආසන්න සංඛ්‍යාවක් අහෝසි වී ගොස් ඇතැයි පැවසූ මන්ත්‍රීවරයා මේ හේතුවෙන් දූෂණ වංචා දිගටම පවත්වාගෙන යෑමට අවස්ථාව උදාවී ඇතැයිද සඳහන් කළේය.පාර්ලිමේන්තුවේ කමිටු බොහොමයක අද සභාපති ධූර දරන්නේ විපක්ෂයේ මන්ත්‍රීවරුන් බව හෙතෙම පෙන්වා දුන්නේය.අද මුළු රටම නතරවී ඇති බවත් බදු බර දරාගැනීමට නොහැකිව ජනතාව පාරට බැස සිටින බවත් පීරිස් මහතා කීවේය.රටේ ජනතාවගේ ප්‍රශ්න විසඳනවා වෙනුවට මෙවැනි උත්සව පවත්වමින් කල් මැරීම ප්‍රායෝගික නොවන බව තම පක්ෂයේ අදහස යයි මහාචාර්යවරයා වැඩිදුරටත් පැවැසීය.ජී එල් පීරිස් මහතා මෙසේ පැවසුවේ කොළඹදී ඊයේ(8) පැවති ප්‍රවෘත්ති සාකච්ඡාවකදීය.   ",
    "URL": "https://www.lankadeepa.lk/latest_news/‘‘ප්‍රශ්න-විසඳුම්-මිස-රාජාසන-කතා-වැඩක්-නෑ‘‘/1-628329",
    "Category": "latest_news"
}