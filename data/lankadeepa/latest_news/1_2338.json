{
    "Source": "www.lankadeepa.lk",
    "Timestamp": "2023 අගෝස්තු මස 09",
    "Headline": "ආන්දෝලනාත්මක මරණ 6 න් 5 ක්ම ඖෂධ ආසාත්මිකතාවෙන්",
    "News Content": "(යොහාන් භාසුර)රෝහල්වල ප්‍රතිකාර ලබමින් සිටියදී ආන්දෝලනාත්මක ලෙස පසුගිය කාලයේ වාර්තා වූ මරණ 6 න් 5 කටම බොහෝ දුරට ඖෂධ ආසාත්මිකතාව හේතුව වී ඇති බවත් අසාත්මිකතාවන්ට හේතුවූ  ඖෂධ සම්බන්ධ තත්ව පරීක්ෂණ වාර්තා ද නොතිබූ බවත් එම මරණ පිළිබඳව සෙවීමට පත්කළ විශේෂඥා කමිටුව පවසයි.එම ආන්දෝලනාත්මක මරණ පිළිබඳව සෙවීමට වෛද්‍ය පර්යේෂණ ආයතනයේ අධ්‍යක්ෂ වෛද්‍ය දේදුනු ඩයස් මහතාගේ සභාපතීත්වයෙන් පත්කළ සත් සාමාජික කමිටුව නිර්දේශ නවයක් ද සමගින් කමිටු වාර්තාව සෞඛ්‍ය අමාත්‍යවරයාට භාරදී ඇති අතර එම වාර්තාව මේ දක්වා ප්‍රසිද්ධ කර නොමැති.ජීවිත අවදානම් සහිත ආසාත්මිකතා කළමනාකරණය සඳහා සෞඛ්‍ය කාර්ය මණ්ඩල පුහුණු කිරීම සහ ඊට අදාළ යාන්ත්‍රණයක් සකස් කිරීම, ජීවිත තර්ජනයක් සහිත සිදුවීම් වාර්තා වූ අවස්ථාවන්හිදී නිසි සායනික විගණනයක් සිදුකිරීම, ඖෂධ ලියාපදිංචියේදී සහ අළෙවිකරණයෙන් පසුව අහඹු නියදි පරීක්ෂාවන් හරහා රට තුළ භාවිතා කරන ඖෂධවල ගුණාත්මකභාවය රැකගැනීමට කටයුතු කිරීම ඇතුළු නිර්දේශ එම වාර්තාවට ඇතුළත් වේ.  ",
    "URL": "https://www.lankadeepa.lk/latest_news/ආන්දෝලනාත්මක-මරණ-6-න්-5-ක්ම-ඖෂධ-ආසාත්මිකතාවෙන්/1-637840",
    "Category": "latest_news"
}