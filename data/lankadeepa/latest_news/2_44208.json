{
    "Source": "www.lankadeepa.lk",
    "Timestamp": "2019 නොවැම්බර් මස 22",
    "Headline": "රනිල් සජිත් පිලේ චෝදනා ප්‍රතික්ෂේප කරයි",
    "News Content": "(නිමල කොඩිතුවක්කු)සජිත් පේ‍්‍රමදාස මහතාගේ  මැතිවරණ  ව්‍යාපාරය අඩපණ කර බවට  නගන චෝදනා සහ මූල්‍ය කටයුතු පිළිබඳ නගන චෝදනා තමන්  ප‍්‍රතික්ෂේප කරන බව එක්සත් ජාතික පක්ෂ නායක රනිල් වික‍්‍රමසිංහ මහතා සිරිකොත පක්ෂ මූලස්ථානයේදි අද (22) පැවසීය.මේ යන්ත‍්‍රණයත් සිරිකොතත් මැතිවරණ ව්‍යාපාරයේ  වැඩකටයුතු සිදු කළ බවට තමන්ට සහතික විය හැකි බවත් පැවසූ වික‍්‍රමසිංහ මහතා  පක්ෂයේ  අනාගතය ගැන සිතා නව නායකයන්  ඉදිරිපත් කරන බවත් සඳහන් කළේය.ජනාධිපතිවරණය වෙනුවෙන් කටයුතු කළ සිරිකොත එක්සත් ජාතික පක්ෂ මූලස්ථානයේ කාර්ය මණ්ඩලයට ස්තූතිය පළ කිරිමෙන් පසුව  මාධ්‍ය හමුවේ අදහස් දක්වමින් ඔහු මේ බව පැවසීය.ලද පරාජය සම්බන්ධයෙන්  එකිනෙකාට ඇඟිලි දිගු කර චෝදනා කිරීමෙන් ඵලක් නොවන බවත් පැවසූ රනිල් වික‍්‍රමසිංහ මහතා බෞද්ධයන් ලෙස  ඒ වරද වටහා ගෙන එය නිවැරදි කිරීමට පියවර ගත යුතුව ඇති බවත් සඳහන් කළේය.  ",
    "URL": "https://www.lankadeepa.lk/news/රනිල්-සජිත්-පිලේ-චෝදනා-ප්‍රතික්ෂේප-කරයි/101-560976",
    "Category": "latest_news"
}