{
    "Source": "www.lankadeepa.lk",
    "Timestamp": "None  2012 අප්‍රේල් මස 16",
    "Headline": "ලෝක පිහිනුම් විනිසුරුවන්ගේ සම්මන්ත‍්‍රණයට ජපානයට යති",
    "News Content": "ජපානයේ ටෝකියෝහිදී පැවැත්වෙන 10 වන ලෝක පිහිනුම් විනිසුරුවන්ගේ සම්මන්ත‍්‍රණය සඳහා ශ්‍රී ලංකාව නියෝජනය කීරීමට ජාත්‍යන්තර පිහිනුම් තරඟ තීරකවරුන්වන ලලිත් ගමගේ හා සුනිල් රත්නායකද ජාත්‍යන්තර පිහිනුම් තරග ආරම්භකරුවකු ලෙස ක‍්‍රියා කරන එන්. කේ. ආර්. බමුණුආරච්චිද ආරාධනා ලැබ සිටිති.2000 වර්ෂයේ සිට ජාත්්‍යන්තර පිහිනුම් තරඟ තීරකයෙකු ලෙස කටයුතු කරන ලලිත් ගමගේ මහතා කැනඩාවේ මොන්ට්‍්‍රයල්හිදි පැවති ලෝක ජලක‍්‍රීඩා තරඟාවලිය, එංගලන්තයේ මැන්චෙස්ටර්හිදී පැවති පෙදුරාජ්‍ය මණ්ඩලීය ක‍්‍රීඩා තරගාවලිය හා ඉන්දියාවේ දිල්ලිහිදි පැවති පොදු රාජ්‍ය මණ්ඩලීය ක‍්‍රීඩා තරඟාවලියේදීද, සාග් තරගාවලි කිපයකද පිහිනුම් තරග තීරකයෙකු ලෙස කටයුතු කර ඇත. 2006 වර්ෂයේ සිට ජාත්‍යන්තර පිහිනුම් තරග තීරකයෙකු ලෙස කටයුතු කරන සුනිල් රත්නායක මහාතා සාග් තරඟාවලි කිහිපහක්ම විනිශ්චය කර අත්දැකිම් ඇති තීරකවරයකු වන අතර මෑතකදී පැවති පිහිනුම් ජාතික ශුරතා තරගාවලි බොහොමයක ප‍්‍රධාන තීරකවරයා ලෙසද ක‍්‍රියා කර ඇති විනිසුරුවෙකි.මෙම සම්මන්ත‍්‍රණය සඳහා ආරාධනා ලැබ සිටින  එන්. කේ. ආර්. බමුණුආරච්චි මහතාද සාග් ඇතුළු ජාත්‍යන්තර තරඟවලි රැුසකදී හා ජාතික ශුරතා පිහිනුම් තරඟ රාශියක විනිශ්චයේ යෙදී ඇති ප‍්‍රවිනතම පිහිනුම් තරග ආරම්භකරුවකු වේ.  ",
    "URL": "https://www.lankadeepa.lk/latest_news/ලෝක-පිහිනුම්-විනිසුරුවන්ගේ-සම්මන්ත‍්‍රණයට-ජපානයට-යති/1-36773",
    "Category": "latest_news"
}