{
    "Source": "www.lankadeepa.lk",
    "Timestamp": "None  2017 පෙබරවාරි මස 23",
    "Headline": "සැබෑ පෙම්වතුන් සිනමාවට",
    "News Content": "කරන් ජෝහාර් විසින් නිෂ්පාදනය කරන්නට සැලසුම් කර ඇති ‘ස්ටුඩන්ට් ඔෆ් ද ඉයර්’ දෙවැනි චිත්‍රපටය සඳහා එහි ප්‍රධාන චරිත නිරූපණය කරන්නට ටයිගර් ෂෙරෝෆ් හා ඔහුගේ පෙම්වතිය වන ඩිෂා පටානි තෝරා ගෙන ඇතැයි වාර්තා වේ.මේ දිනවල අති සාර්ථකව තිරගත වන ජැකී චෑන්ගේ ‘කුංන්ග් ෆු යෝගා’ චිත්‍රපටය තුළද රංගනයෙන් දායකව සිටින ඩිෂා ඉන්දීය රුපියල් කෝටි 250ක ආදායමක් උපයාගත් ‘මහේන්ද්‍ර සිං දෝනි’ චිත්‍රපටයේ ‘ප්‍රියංකා’ ලෙසද ඇය පෙනී සිටියාය.ප්‍රණිත් මල්හෝත්‍රා අධ්‍යක්ෂණය කරන මෙම චිත්‍රපටය සඳහා සායිෆ් අලී ඛාන්ගේ දියණිය සාරා අලී ඛාන්ද, ෂාහිඩ් කපූර්ගේ බාල සොහොයුරා වූ ඉෂාන් කපූර්ද ‘ස්ටුඩන්ට් ඔෆ් ද ඉයර්’ චිත්‍රපටයේ සෙසු චරිත සඳහා පෙනී සිටින බව සඳහන් වේ. ",
    "URL": "https://www.lankadeepa.lk/latest_news/සැබෑ-පෙම්වතුන්-සිනමාවට/1-508848",
    "Category": "latest_news"
}