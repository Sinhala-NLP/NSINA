{
    "Source": "www.lankadeepa.lk",
    "Timestamp": "2021 මාර්තු මස 01",
    "Headline": "නුග ගස ගිනි තැබූ නිලධාරියාට ඇප",
    "News Content": "(පුෂ්පකුමාර මල්ලවආරච්චි සහ තිලකරත්න දිසානායක)දාරළුව දොරණාගොඩ මාර්ගයේ ජපන් මිත්‍රත්ව පාලම ආසන්නයේ තිබූ ඉන්දියන් නුග ගසක් ගිනි තැබීමේ සිද්ධිය සම්බන්ධයෙන් අත්අඩංගුවට ගැනුණු දේශීය ආදායම් බදු දෙපාර්තමේන්තුවේ ජ්‍යෙෂ්ඨ නිලධාරියා රුපියල් ලක්ෂ දෙකක ශරීර ඇපයක් මත මුදා හැරීමට ගම්පහ මහේස්ත්‍රාත් මංජුල කරුණාරත්න මහතා අද (1) නියෝග කළේය.මෙසේ ඇප මත මුදාහැරුණේ උඩුගම්පොළ වතුමුල්ල සෝමවීර මාවතේ පදිංචිකරුවකු වූ  මහින්ද ගුනවීර නැමැත්තෙකි.නුග ගසේ මුල කොටසට ගිනි තැබීමෙන් ගස පාර හරහා වැටීමෙන් එම මාර්ගයේ ගමනාගමනය ඇණහිට තිබිණි.1995 දී එවකට ජනාධිපතිනියවූ චන්ද්‍රිකා බණ්ඩාරනායක මහත්මියගේ මැදිහත්වීම මත ඇල්ඔයේ කෙටවල වෙල්යායේ ඉදි කෙරුණු ජපන් මත්‍රත්ව පාලම 1996 අගෝස්තු 31 දින එවකට අගමැතිනී සිරිමාවෝ බණ්ඩාරනායක මහත්මිය විසින් විවෘත කරන අවස්ථාවේදී රෝපණය කරන ලද නුග ගසක් මෙසේ ගිනි තබා විනාශ කර තිබිණි.මෙසේ  ගිනි තබා විනාශ කර ඇති නුග ගස පිහිටා ඇත්තේ අධිවේගී මාර්ගයේ සීමාවේ පිහිටි කෘෘඩියා සෙලනිකා ගස පිහිටි ස්ථානයට මීටර් දෙතුන් සියයක් ආසන්නයේ වීම විශේෂත්වයකි.දින කිහිපයකට පෙර මෙම ගස මුලට ප්ලාස්ටික් බෝතල් දමා ගිනි දල්වා තිබූ බවත් ඒ දුටු පාලම ආසන්නයේ පදිංචිව සිටින ආබාධිත රණවිරුවන් ඇතුළු ජනතාව එම ගින්න නිවා දමා ඇතැයිද යළිත් ගිනි තැබීමෙන් මෙම විනාශය සිදුව ඇතැයිද ඔවුහු සඳහන් කළහ.  ",
    "URL": "https://www.lankadeepa.lk/latest_news/නුග-ගස-ගිනි-තැබූ-නිලධාරියාට-ඇප/1-586727",
    "Category": "latest_news"
}