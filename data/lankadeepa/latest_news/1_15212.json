{
    "Source": "www.lankadeepa.lk",
    "Timestamp": "2022 ජුනි මස 05",
    "Headline": "පෞද්ගලික බස් හෙට සීට සීමා කරයි",
    "News Content": "(නිමල කොඩිතුවක්කු)බස් රථ ධාවනයට නිසි පරිදි ඩීසල් නොමැතිවීම හේතුවෙන් හෙට(6) සිට සියලුම පෞද්ගලික බස්රථ ධාවනය සීමා කරන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා කොළඹදී  පැවසීය.ඩීසල් හිඟය හේතුවෙන් හෙට(6) සිට බස් රථ ධාවනයෙන් වැලකී සිටීමට තීරණය කළත් නව පාසල් වාරය ආරම්භ වන බැවින් හැකි පරිදි බස් රථ ධාවනය කිරීමට කටයුතු කරන බවත් විජේරත්න මහතා සඳහන් කළේය.කෙසේවෙතත් බස් රථ ධාවනය හෙට සිට සමස්ථ බස් රථවලින් තුනෙන් එකක් හෙවත් පන්දහසකට පමණ සීමා වනු ඇති බවත් ඔහු පැවසීය.බස් රථ සඳහා ඩීසල් ලබා ගැනීමට දින ගණන් පෝලිම්වල රැදී සිටීමට සිදුවන බවත් ඔහු පැවසීය.ලංගම ඩිපෝ මගින් පෞද්ගලික බස් රථ සඳහා ඉන්ධන ලබා දීම සිදුවුවත් එහිදීද අඩුපාඩු පවතින බවත්  විජේරත්න මහතා තවදුරටත් කීවේය.   ",
    "URL": "https://www.lankadeepa.lk/latest_news/පෞද්ගලික-බස්-හෙට-සීට-සීමා-කරයි/1-614301",
    "Category": "latest_news"
}