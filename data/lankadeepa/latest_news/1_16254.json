{
    "Source": "www.lankadeepa.lk",
    "Timestamp": "2022 මැයි මස 08",
    "Headline": "වෛද්‍යවරයෙක් ඇමැති ප්‍රසන්නට ප්‍රතිකාර නොදී ආපසු යවයි",
    "News Content": "(රේඛා තරංගනී ෆොන්සේකා)ප්‍රතිකාර ලබා ගැනීම සඳහා කොළඹ පෞද්ගලික රෝහලක ගිය මහජන ආරක්ෂාව පිළිබඳ අමාත්‍ය ප්‍රසන්න රණතුංග මහතාට ප්‍රතිකාර කිරීම ප්‍රතික්ෂේප කමින් ඔහු ආපසු හරවා යැවු සිද්ධියක් එම රෝහලෙන් වාර්තා වෙයි.ප්‍රසන්න රණතුංග අමාත්‍යවරයා පුද්ගලික රෝහලේ චැනල් සේවයට ගෙව් මුදලද දී  ප්‍රතිකාර කිරීම් ප්‍රතික්ෂේප කර ඇති බව රෝහල් ආරංචි මාර්ග පවසයි.ප්‍රතිකාර කිරීම ප්‍රතික්ෂේප කළ බව කියන මහාචාර්ය රනිල් ජයවර්ධන මහතාගෙන් අප කළ විමසීමකදී මෙසේ කීය.  පුද්ගලික රෝහලේ හෙදියට ඒ රෝගියාව බලන්න බෑ කීවා  මිස වෙනත් කිසිවක් එම අවස්ථාවේ සිදු වූයේ නෑ.හෙදිය ප්‍රසන්න රණතුංග මහතාව දැනුවත් කරන්නට ඇති.  ඒ අනුව ඔහු රෝහලෙන් පිටව යන්නට ඇති..ඉන්ධන නැතිව,විදුලිය නැතිව ඉහල ගිය බඩු මිල සමග දුක් විදින ජනතාව අරගල කරමින් ඉල්ලන දේ නොඇසෙන සේ සිටින අමාත්‍යවරුන් බැලීමටවත් සිතන්නේ නෑ.ප්‍රසන්න රණතුංග මහතාට මීට පෙර අවස්ථා දෙකකදී  ප්‍රතිකාර ලබා දුන්නා.  මෙවර  පැමිණ තිබුණේ තුන්වෙනි වතාවටයි.මේ වන විට ජනතාව මහමග දුක් විඳිනවා.  මේ පිළිබඳව අදාල අමාත්‍යවරු අවධානය යොමු කළ යුතු බවද පැවසීය.දේශපාලනඥයා යනු තවදුරටත් විශේෂිත පුද්ගලයකු නොවේ. ඔවුන්ට විශේෂත්වයක් දී සැලකීම මින් ඉදිරියට සිදු නොකිරීමට විශේෂඥ වෛද්‍යවරු තීරණය කර තිබෙනවා.ප්‍රසන්න රණතුංග මහතා සමග පුද්ගලික විරුද්ධත්වයක් නෑ. දේශපාලඥයන් රජයේ රෝහල්වලට යොමු කළ යුතු බව පැවසීය.මෙම සිදුවීමෙන් ඇතැමෙක් වෛද්‍ය ආචාර ධර්ම කඩ වූයේ යැයි හුවා දැක් වුවත් එවැනි කිසිදු වෛද්‍ය ආචාර ධර්මයක් කඩ වන්නේ නෑ.  ඒ මහතා අමාත්‍යවරයා සිටියේ හදිසි ප්‍රතිකාර අවශ්‍ය තත්ත්වයක නොවෙයි.   ",
    "URL": "https://www.lankadeepa.lk/latest_news/වෛද්‍යවරයෙක්-ඇමැති-ප්‍රසන්නට-ප්‍රතිකාර-නොදී ආපසු-යවයි/1-612694",
    "Category": "latest_news"
}