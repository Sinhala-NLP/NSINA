{
    "Source": "www.lankadeepa.lk",
    "Timestamp": "None  2016 අගෝස්තු මස 08",
    "Headline": "රජගලතැන්නෙන් ඉපැරණි හක්ගෙඩියක්",
    "News Content": "අම්පාර ඓයිතිහාසික රජගලතැන්න කැණීම් වලදී හක්ගෙඩියක්, සෙල් ලිපියක කොටසක් හා පෙත් මගක් සොයා ගත් බව ජයවර්ධනපුර විශ්ව විද්‍යාලයේ ඉතිහාසය හා පුරාවිද්‍යා අංශයේ මහාචාර්ය කරුණාසේන හෙට්ටිආරච්චි පැවසීය. හක්ගෙඩිය වසර එක්දහස් පන්සියයක් පමණ පැරණි බව ද කියයි.බුදු පිළිමයක් තිබූ ස්ථානයේ යට ගඩොල් මංජුසාවක මෙම හක්ගෙඩිය තැම්පත් කර තිබූ බව මහාචාර්ය හෙට්ටිආරච්චි කීය. පෙත් මඟේ ශිලා ලිපි කොටසක් හමු වී ඇත.2012 කැණීම් ඇරඹූ රජගලතැන්නේ මිණුම් කටයුතු අවසන් කර සිතියම් ගත කිරීම් ඇරඹූ බව ජයවර්ධනපුර විශ්ව විද්‍යාලයේ ඉතිහාසය සහ පුරාවිද්‍යා අංශයේ පීඨාධිපති මහාචාර්ය පී.බී. මණ්ඩාවල මහතා පැවසීය.අනුරාධපුර යුගයේ දී සද්ධාතිස්ස කුමරුගේ පුත් පජ්ජිතිස්ස කුමාරයා විසින් කැරවූ බව වංශ කතාවල සහ රජගලතැන්න පුදබිමෙන් මතු වන තොරතුරු වලින් පැහැදිලි වන බව ජයවර්ධනපුර විශ්ව විද්‍යාලයේ ඉතිහාසය සහ පුරාවිද්‍යා අංශයේ මහාචාර්ය පත්මසිරි කන්නන්ගර මහතා කීවේය. පෙර රජ දවස මෙම පුදබිම රහතුන්වහන්සේලා වැඩ සිටි පුදබිමක් බව ද ඔහු කීවේය.කැණීම් සුදුකරන අවස්ථාවේ ආචාර්ය ඇලෙක්සැන්ඩර් කපුකොටුව, ජ්‍යෙෂ්ඨ කථිකාචාර්ය දඹර අමිල හිමි, නැගෙනහිර සහකාර පුරාවිද්‍යා අධ්‍යක්ෂක නිල්මල්ගොඩ, බක්කිඇල්ල පොලිස් ස්ථානාධිපති ජයලත් සුරවීර යන අය ද එහි වූහ.            ",
    "URL": "https://www.lankadeepa.lk/latest_news/රජගලතැන්නෙන්-ඉපැරණි-හක්ගෙඩියක්/1-445372",
    "Category": "latest_news"
}