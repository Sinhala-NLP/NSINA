{
    "Source": "www.lankadeepa.lk",
    "Timestamp": "2020 නොවැම්බර් මස 16",
    "Headline": "කල්ලාරු රක්ෂිතය එළිකිරීමේ වගකීම රිෂාඩ්ගේ කරපිට",
    "News Content": " පාර්ලිමේන්තු මන්ත්‍රී රිෂාඩ් බදියුදීන් මහතා විල්පත්තු ජාතික වනෝද්‍යානයේ කල්ලාරු අභයභූමියේ අක්කර සිය ගණනක්  එළිපෙහෙළි කිරීමේ සිද්ධිය නීතී විරෝධි යැයි අද (16 ) තීරණය කළ  අභියාචනාධිකරණය එම එළි පෙහෙළිකළ ප්‍රදේශයේ මන්ත්‍රීවරයාගේ පෞද්ගලික වියදමින් යළි වන වගාව සිදු කළ යුතු යැයිද  තීන්දු කළේය.මෙම වනාන්තර එළි පෙහළිකිරීමට විරුද්ධව  පෙත්සම් ගොනු කළ පරිසර යුක්ති කෙන්ද්‍රයට නඩු ගාස්තු ගෙවන ලෙසද  පාර්ලිමේන්තු මන්ත්‍රීවරයා ඇතුළු පිරිසට නියෝග කෙරිණි.උතුරේ අවතැන් වූ ජනතාව නැවත පදිංචිකිරීම් සඳහා නිවාස ඉදිකිරීමට පාර්ලිමේන්තු මන්ත්‍රීවරයා මෙම එළිපෙහෙළි කිරීම් සිදු කළ බවට අනාවරණය වී තිබිණි.   ",
    "URL": "https://www.lankadeepa.lk/latest_news/කල්ලාරු-රක්ෂිතය-එළිකිරීමේ-වගකීම-රිෂාඩ්ගේ-කරපිට/1-582098",
    "Category": "latest_news"
}