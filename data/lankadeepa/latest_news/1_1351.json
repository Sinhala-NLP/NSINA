{
    "Source": "www.lankadeepa.lk",
    "Timestamp": "2023 සැප්තැම්බර් මස 06",
    "Headline": "සෞඛ්‍ය ඇමැතිට එරෙහි විශ්වාසභංගය පාර්ලිමේන්තුවට",
    "News Content": "(අංජුල මහික වීරරත්න සහ සුජිත් හේවාජුලිගේ)සෞඛ්‍ය අමාත්‍යවරයාට එරෙහි විශ්වාසභංගය ආණ්ඩුව විසින් පරාජය කළ හොත් ඒ සමඟම මේ රටේ ජනතාව ද පරාජයට පත් වන බව සමගි ජන බලවේගයේ ගම්පහ දිස්ත්‍රික් මන්ත්‍රී කාවින්ද ජයවර්ධන මහතා සෞඛ්‍ය අමාත්‍යවරයාට එරෙහි විශ්වාසභං යෝජනාව පාර්ලිමේන්තුවට ඉදිරිපත් කරමින් පැවසීය.විපක්ෂය මෙම විශ්වාසභංග යෝජනාව  ගේන්නේ සෞඛ්‍ය ඇමතිවරයා ගැන  තිබෙන  වෛරයකින් ක්‍රෝධයකින් නොව මෙරට අහිංසක ජනතාව ගැන හැඟීමක් තිබෙන නිසා යැයි ජයවර්ධන මහතා කීය.රටේ සෞඛ්‍ය අර්බුදයක් තියෙනවා කියා පිලිගෙන එයින් ගොඩ එන්න වැඩපිළිවෙළ සකසන ලෙස ඉල්ලා සිටින බව කී මන්ත්‍රීවරයා මෙරට සෞඛ්‍ය ක්ෂේත්‍රය කඩා වැටී නැතැයි කිසිවකුට කියන්නට හැකියාවක් නැතැයි ද සෞඛ්‍ය  ක්ෂේත්‍රයේ කඩාවැටීම ගැන  සාක්ෂි සහිතව ඔප්පු කර පෙන්වන්න සූදානම් බවද සඳහන් කළේය.  ",
    "URL": "https://www.lankadeepa.lk/latest_news/සෞඛ්‍ය-ඇමැතිට-එරෙහි-විශ්වාසභංගය-පාර්ලිමේන්තුවට/1-639343",
    "Category": "latest_news"
}