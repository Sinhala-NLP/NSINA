{
    "Source": "www.lankadeepa.lk",
    "Timestamp": "2020 මාර්තු මස 27",
    "Headline": "බද්දේගම ප්‍රාදේශීය සභාවෙන් කොරෝනා මර්දනයට ලක්ෂ 25 ක්",
    "News Content": "සුමතිපාල දීයගහගේබද්දේගම ප්‍රාදේශීය සභා බල ප්‍රදේශය තුල කොරෝනා සහන කටයුතු ක්‍රියාත්මක කිරිමට අද (27) වන විට රුපියල් ලක්ෂ 25 ක් එම ප්‍රාදේශීය සභාව වැයකර ඇතැයි බද්දේගම ප්‍රාදේශීය සභාවේ සභාපති අනුර අමරසිරි නාරංගොඩ මහතා පැවසිය.මේ අනුව එම ප්‍රාදේශීය සභා බල ප්‍රදේශය තුල පිහිටි බද්දේගම, වදුරඹ, ගිනිමැල්ලගහ, දොඩංගොඩ සහ තෙලිකඩ යන නගරවල විෂබිජහරණය කිරීම, එම නගරවල මහා මාර්ග සෝදා පිරිසිදු කිරිම සහ ජනතාවට බවුසර් මගින් ජලය ලබාදීමේ කටයුතු සදහා මෙම මුදල් වැයවී ඇතැයි ද නාරංගොඩ මහතා පැවසීය.ඇදිරි නීතිය ඉවත් කරන විට තවත් මාර්ග රැසක් සෝදා පිරිසිදු කිරිම 28 සහ 29 යන දිනවල සිදු කරන බවද ඒ මහතා වැඩි දුරටත් සදහන් කළේය.   ",
    "URL": "https://www.lankadeepa.lk/covid19/බද්දේගම-ප්‍රාදේශීය-සභාවෙන්-කොරෝනා-මර්දනයට-ලක්ෂ-25-ක්/203-568918",
    "Category": "latest_news"
}