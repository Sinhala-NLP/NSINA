{
    "Source": "www.lankadeepa.lk",
    "Timestamp": "2020 අප්‍රේල් මස 22",
    "Headline": "පහරදීමකින් අයෙක් මරුට : සැකපිට එකම පවුලේ තිදෙනෙක් අත්අඩංගුවට",
    "News Content": "( ආරියදාස කොඩිතුවක්කු) වතුර මෝටරයක සම්බන්ධයෙන් නිවෙස් දෙකක පුද්ගලයන් දෙපිරිසක් අතර ඇතිවූ ආරවුලක් දුර දිග යාමෙන් එක් නිවසක තිදෙනෙකු විසින් අනික් නිවසේ අයට අතින් පයින් හා පොලුවලින් පහර දීම නිසා එම පුද්ගලයා මියගොස් ඇති බව සූරියවැව පොලිසිය පවසයි.  මියගොස් ඇත්තේ සූරියවැව, උස්ගල, අන්දරවැව, බැරගම කඩේ බාරේ යන ලිපිනයේ පදිංචි ව සිටි සමරවීර පටබැදිගේ මංජුල සම්පත්නමැති 32 හැවිරිදි විවාහකයෙකි.  මරණකරු සූරියවැව රෝහලට ඇතුලත් කරන විටත් මියගොස් තිබුණි. මල සිරුර සූරියවැව රෝහමෙෘතශරීරාගාරයේ තබා ඇත. මහේස්ත්‍රාත් පරීක්ෂණය 22 පැවැත්වීමට නියමිතිව තිබුණි.  සිද්ධියට සම්බන්ධ එකම පවුලක මව පියා හා පුතකු සැකපිට අත්අංගුවට ගෙන සූරියවැව පොලිස් ස්ථානාධිපති ප්‍රධාන පොලිස් පරීඛෟෂක අනුර දේශප්‍රිය සුසන්ත මහතා ඇතුලු නිලධාරීන් කණ්ඩායමක් වැඩිදුර පරීක්ෂණ පවත්වති.  සැකකරුවන් දෙදෙනෙකුද මෙම ගැටුමේදී තුවාල ලබා ඇති අතර ඔවුන් පොලිස් ආරක්ෂාව යටතේ සූරියවැව දිසා රෝහලේ ප්‍රතිකාර ලබයි.   ",
    "URL": "https://www.lankadeepa.lk/latest_news/පහරදීමකින්-අයෙක්-මරුට-:-සැකපිට-එකම-පවුලේ-තිදෙනෙක්-අත්අඩංගුවට/1-570658",
    "Category": "latest_news"
}