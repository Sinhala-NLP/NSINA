{
    "Source": "www.lankadeepa.lk",
    "Timestamp": "2023 ජනවාරි මස 12",
    "Headline": "පිට කොටුවට කෘෂි නිලධාරීන් පත් කරලා",
    "News Content": "(අංජුල මහික වීරරත්න)ගොයම් පැලයක් , පැපොල් ගහක් හෝ අඩු තරමින් කෙසෙල් ගසක්වත් වගා නොකරන කොළඹ පිටකොටුවටත් කෘෂිකර්ම පර්යේෂණ හා නිෂ්පාදන සහකාරවරුන් දීර්ඝ කාලයක් තිස්සේ පත් කර තිබෙන්නේ ඇයි දැයි කෘෂිකර්ම , වනජීවී හා වනසම්පත් සංරක්ෂණ අමාත්‍ය මහින්ද අමරවීර මහතා අදාල බලධාරින්ගෙන් විමසීය.2023 වර්ෂයේ දී මෙරට පශු සම්පත් අංශයේ කටයුතු පිළිබඳව කෘෂිකර්ම අමාත්‍යාංශයේ පැවති සමාලෝචන සාකච්ඡාවකට සහභාගී වෙමින් අමාත්‍යවරයා මෙි බව කීය.රාජ්‍ය අංශයේ ඇතැම් නිලධාරීන්ගේ අකාර්යක්ෂමතාවය හා ඇතැම් නිලධාරීන් මහජනතාවට සේවාවන් සැපයීමට අත්‍යවශ්‍ය ස්ථානවලට පත් නොකිරීම නිසා ජනතාව මෙන්ම රජයත් අපහසුතාවයට පත්වෙන බැවින්    දැනට සිදු කර තිබෙන එවැනි පත් කිරීම්  අත්‍යවශ්‍ය ස්ථාන වෙත අනුයුක්ත කරන ලෙස ද අමාත්‍යවරයා ගොවිජන සංවර්ධන දෙපාර්තමේන්තුවට නියෝග කළේය.  ",
    "URL": "https://www.lankadeepa.lk/latest_news/පිට-කොටුවට-කෘෂි-නිලධාරීන්-පත්-කරලා/1-626760",
    "Category": "latest_news"
}