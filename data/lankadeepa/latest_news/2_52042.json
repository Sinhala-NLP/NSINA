{
    "Source": "www.lankadeepa.lk",
    "Timestamp": "2018 නොවැම්බර් මස 14",
    "Headline": "‘වලංගු නැති පාර්ලිමේන්තුවක තීරණ වලංගු නෑ‘",
    "News Content": "(සුජිත් හේවාජූලිගේ සහ ආරියරත්න රණබාහු)වලංගු භාවයක් නැති පාර්ලිමේන්තුවක ගත් තීරණ සියල්ල වලංගු නැති බවත් කවුරු මොන කතා කීවත් මහින්ද රාජපක්ෂ මහතා අගමැති ධුරයේ දිගටම කටයුතු කරන බවත් ඒකාබද්ධ විපක්ෂයේ නායක අමාත්‍ය දිනේෂ් ගුණවර්ධන මහතා පැවසීය.කතානායකවරයා ඒකාධිපතියකු හා විහිලුකාරයකු ලෙස හැසිරෙමින් ගත් සියලු තීන්දු තීරණ නීති විරෝධී බව කී ගුණවර්ධන මහතා ඔහු ආණ්ඩු පක්ෂයේ හඬට කන් නොදී පාර්ලිමේන්තුව ප්‍රජාතන්ත්‍රවාදයේ මලගමට රැගෙන යන බවද ප්‍රකාශ කළේය.කතානායකවරයා පාර්ලිමේන්තු සම්ප්‍රදායට පයින් ගසා රට අරාජික තත්ත්වයට පත් කළ බවද ඔහු කීය.ගුණවර්ධන මහතා මෙසේ පැවසුවේ පාර්ලිමේන්තු සංකීර්ණයේදී අද(14) පෙරවරුවේ පැවැති ප්‍රවෘත්ති සාකච්ඡාවේදීය.   ",
    "URL": "https://www.lankadeepa.lk/latest_news/‘වලංගු-නැති-පාර්ලිමේන්තුවක-තීරණ-වලංගු-නෑ‘/1-540345",
    "Category": "latest_news"
}