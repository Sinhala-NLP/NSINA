{
    "Source": "www.lankadeepa.lk",
    "Timestamp": "None  2013 අප්‍රේල් මස 23",
    "Headline": "යතුරු පැදි - මෝටර් රථ තරගවල ෂෙහාන් - අශාන් පෙරමුණ ගනිති",
    "News Content": "දියතලාව නරියා කන්ද ධාවන පථයේදී පසුගිය ඉරිදා (20 වැනිදා) නිමාව දුටු 21 වැනි ‘ෆොක්ස් හිල් සුපර් ක්‍රොස්’ තරගාවලියේ යතුරු පැදි සහ මෝටර් රථ අංශ වල දක්ෂතම ධාවකයන් ලෙස ෂෙහාන් සී. අධිකාරි සහ අශාන් සිල්වා, සියැට් - ස්ලාඩාර් කුසලාන දිනාගැනීමට සමත්වූහ.යතුරු පැදි අංශයේ කණ්ඩාම් ශූරතාව ගයාන් සඳරුවන් ප‍්‍රමුඛ ‘හොන්ඩා’ කණ්ඩායම විසින් දිනාගනු ලබද්දී මොටර් රථ අංශයේ කණ්ඩායම් ශූරතාව අශාන් සිල්වා ප‍්‍රමුඛ ‘මාග්නි රේසිං’ කණ්ඩායම දිනාගත්තේය.එස්. එල්. එච්. කාණ්ඩයේ සි. ධා. 1600 දක්වා වූ මෝටර් රථ පළමු තරගයේදී ප‍්‍රථම ස්ථානයත්, දෙවැනි තරගයේදී දෙවැනි ස්ථානයත් දිනාගත් අශාන් සිල්වා, එස්. එල්. ජී. ටී. කාණ්ඩයේ සි. ධා. 3500 දක්වා වූ මොටර් රථ දෙවැනි සහ අවසන් මහ තරගය ජය ගනිමින් දක්ෂතම රියැදුරු බවට පත්විය.පසුගිය වසරේ මෝටර් රථ අංශයේ දක්ෂතම රියැදුරා වූ පසිඳු පීරිස්ට මෙවර දිනාගත හැකිවූයේ එස්. එල්. එච්. කාණ්ඩයේ (සි. ධා. 1600 දක්වා) මෝටර් රථ පළමු තරගයේ තෙවැනි ස්ථානය පමණි. එස්. එල්. ජී. ටී. කාණ්ඩයේ (සි. ධා. 3500 දක්වා) වූ මෝටර් රථ අවසන් තරගයටද ඔහු සහභාගීවූ නමුත්, ඉතා අවාසනාවන්ත ලෙස ඔහුගේ රථය තරගය ආරම්භයේදීම කි‍්‍රයා විරහිත වීමත් සමග ඔහුට තරගයෙන් ඉවත්වීමට සිදුවිය.දක්ෂතම යතුරු පැදි ධාවකයා බවට පත්වූ ෂෙහාන් සී. අධිකාරි, එම්. එක්ස්. කාණ්ඩයේ (සි. ධා. 125 දක්වා) යතුරු පැදි තරගය ජයගත් අතර එම්. එක්ස්. කාණ්ඩයේ (සි. ධා. 125 සිට සි. ධා. 250 දක්වා) යතුරු පැදි පළමු තරගයේදී දෙවැනි ස්ථානයත්, දෙවැනි සහ අවසන් තරගයේදී ප‍්‍රථම ස්ථානයත් දිනාගත්තේය.එම අංශයේ පසුගිය වසරේ ශූරයා වූ ගයාන් සඳරුවන් මෙවර (එම්. එක්ස්. කාණ්ඩයේ සි. ධා. 125 සිට සි. ධා. 250 දක්වා) යතුරු පැදි පළමු තරගය ජයගත් නමුත්, දෙවැනි තරගයේදී තෙවැනි ස්ථානයට පත්වීමත් සමග ඔහුට මේ වසරේ ශූරතාවය අහිමිවිය. එම තරගයේදී අවසන් මොහොත දක්වා ඔහුට ඉතාමත් උණුසුම් තරගයක් දුන් ඉශාන් දසනායක මේ වසරේ ශූරතාවය ගයාන්ට අහිමිකරමින් දෙවැනි ස්ථානයට පත්විය.ප‍්‍රවීණ මෝටර් රථ රියැදුරකු වන උපුල්වන් සේරසිංහට මෙවර ජයගත හැකිවූයේ ඔහුගේ පි‍්‍රයතම තරග ඉසව්ව වන එස්. එල්. එන්. කාණ්ඩයේ (සි. ධා. 1500 දක්වා වූ ෆෝඞ් ලේසර් / මැස්ඩා) මෝටර් රථ තරගය පමණි.යතුරු පැදි අංශයේ ප‍්‍රවීණතම ධාවකයා වන ආනන්ද වෙඩිසිංහ එස්. එම්. කාණ්ඩයේ (සි. ධා. 450 දක්වා) වූ සුපිරි යතුරු පැදි තරගයට පමණක් සහභාගීවූ නමුත් තරග ආරම්භයේදී ඇතිවූ කාර්මික දෝෂයක් නිසා අන්තිමයා ලෙසින් තරගය ඇරඹූ ඔහු තම සොහොයුරු උදේශ් වෙඩිසිංහට පමණක් දෙවැනි වෙමින් විශිෂ්ඨ ලෙස තරගය අවසන් කළේ පැමිණ සිටි පේ‍්‍රක්ෂක ජනතාවගේ ඔල්වරසන් මැදය.තරගාවලියේ තවත් කැපීපෙනෙන කී‍්‍රඩකයෙකු වූ යොවුන් කී‍්‍රඩක සංජය වීරසිංහ (අවුරුදු 16) පැහැදිළි අනාගතයකට පෙරමං කියමින් එස්. එල්. එන්. කාණ්ඩයේ (සි. ධා. 1300 දක්වා වූ ෆෝඞ් ලේසර් / මැස්ඩා) මෝටර් රථ තරගය ජයගත් අතර, උපුල්වන් සේරසිංහ සහ පසිඳු පීරිස් යන ප‍්‍රවීණ කී‍්‍රඩකයන් අභිබවමින් එස්. එල්. එච්. කාණ්ඩයේ (සි. ධා. 1600 දක්වා) වූ මොටර් රථ දෙවැනි තරගයේදී තෙවැනි ස්ථානය දිනා ගැනීමට සමත්විය.අශාන් සිල්වා, ශෙහාන් අධිකාරි, ජැක් ගුණවර්ධන, ඉශ්රාක් වහබ්, උදෙශ් වෙඩිසිංහ, ශානුක සඳරුවන් යන කී‍්‍රඩකයන් ද්ව්ත්ව ජයග‍්‍රහණ අත්කරගත්හ.ඉන්දීය ධාවකයන් කිහිප දෙනෙකුද ඇතුළත්ව ධාවකයන් සහ රියැදුරන් 175 ක් පමණ, යතුරු පැදි තරග 14 ක් සහ මොටර් රථ තරග 12 ක් යටතේ තරග වැදුන මෙම තරගාවලියේ ප‍්‍රධාන ආරධිතයන් ලෙස ජනධිපති ආර්යා ශිරන්ති රාජපක්ෂ, යුද හමුදා පති ලූතිනන් ජෙනරාල් ජගත් ජයසූරිය, යුද හමුදා සේවා වනිතා ඒකකයේ සභාපතිනි මංජුලිකා ජයසූරිය යන මහත්ම මහත්මීහු සහභාගීවූහ.ශ්‍රී ලංකා යුද හමුදා විද්‍යාපීඨය සහ ‘ඔටෝ ස්පෝට්ස්’ ධාවකයන්ගේ සංගමය එක්ව මෙම තරගාවලිය සංවිධානය කළහ. සන්නද්ධ සේවා සි. ධා. 125 දක්වා යතුරු පැදි තරගය1 නිහල් විජේරත්න2 රංජිත් සමරවීර3 ඩබ්. ඒ. එම්. නිශාන්ත‘ජේ’ කාණ්ඩයේ සි. ධා. 85 දක්වා රේසිං යතුරු පැදි තරගය (වයස අවුරුදු 13 න් පහළ)1 ඉඳුවර සේනාදීර2 භානුක රත්නායක3 කවිඳු කැවිටියගලඑම්. එක්ස්. කාණ්ඩයේ සන්නද්ධ සේවා සි. ධා. 125 දක්වා රේසිං යතුරු පැදි තරගය1 මිතුන් ජයසංක2 සමීර පේ‍්‍රමරත්න3 පී. නිහල් විජේරත්නඑස්. එල්. එන්. කාණ්ඩයේ සි. ධා. 1000 දක්වා සමාන්‍ය මොටර් රථ තරගය1 රෝහිත රාජපක්ෂ2 බුද්ධික ද සිල්වා3 උශාන් ද සිල්වාඑස්. එල්. ඒ කාණ්ඩයේ සි. ධා. 1050 දක්වා මොටර් රථ තරගය1 මයිකල් විජේසූරිය2 මහේන් මඩුගල්ල3 සුරින්ද ගුණවර්ධනඑස්. එල්. එන්. කාණ්ඩයේ සි. ධා. 1500 දක්වා සාමාන්‍ය මොටර් රථ තරගය1 දිනේෂ් සේනානායක2 සජාඞ් සුහේර්3 එස්. මනප්පෙරුම‘එම්’ කාණ්ඩයේ සි. ධා. 125 දක්වා සාමන්‍ය සහ නවීකරණය කරන ලද යතුරු පැදි තරගය (ස්ටී‍්‍රට් ට‍්‍රයල්)1 ලහිරු ජීවන්ත2 ශිවා මාරප්පන්3 පී. නිහල් විජේරත්න එම්. එක්ස්. කාණ්ඩයේ සි. ධා. 85 දක්වා රේසිං යතුරු පැදි පළමු තරගය (වයස අවුරුදු 16 න් පහළ)1 ජේක්ස් ගුණවර්ධන2 එවොන් ගුණසිංහ3 බිනුල කිතලගම‘ජේ’ කාණ්ඩයේ සි. ධා. 50 දක්වා රේසිං යතුරු පැදි තරගය (වයස අවුරුදු 10 න් පහළ) (පී.ඩබ්. සහ ක්යු. ආර්.)1 එම්. ඞී. කල්හාර2 තාරුක රුමේශ්3 කේසර තිනෝද්එස්. එල්. එන්. කාණ්ඩයේ සි. ධා. 1300 දක්වා ෆෝඞ් ලේසර් / මැස්ඩා මෝටර් රථ තරගය1 සංජය වීරසිංහ2 කුෂාන් පීරිස්3 ප‍්‍රසන්න ද අල්විස්එස්. එල්. ජී. ටී. කාණ්ඩයේ සි. ධා. 3500 දක්වා මෝටර් රථ පළමු තරගය1 ඉශ්රාක් වහබ්2 ඩිලාන් සෙනවිරත්න3 නරේන් කුමාර්එස්. එම්. කාණ්ඩයේ සි. ධා. 250 දක්වා සුපිරි යතුරු පැදි තරගය1 උදෙශ් වෙඩිසිංහ2 ශී‍්‍රමාල් මලවිගේ3 චමින්ද සිල්වාඑම්. එක්ස්. කාණ්ඩයේ සි. ධා. 85 දක්වා මෝටර් ක්‍රොස් යතුරු පැදි දෙවැනි තරගය (වයස අවුරුදු 16 න් පහළ)1 ජැක් ගුණවර්ධන2 එවොන් ගුණසිංහ3 බිනුල කිතලගමඑස්. එල්. ඒ කාණ්ඩයේ සි. ධා. 1000 දක්වා කුඩා 7 මෝටර් රථ තරගය1 ශෂික ලක්මාල්2 කේ. පරමේෂ්වරන්3 චතුර විජේරත්නඑම්. එක්ස්. කාණ්ඩයේ සි. ධා. 125 දක්වා මෝටර් ක්‍රොස් යතුරු පැදි තරගය1 ෂෙහාන් සී. අධිකාරි2 ඉශාන් දසනායක3 රොමේෂ් බුල්ජන්ස්‘එම්’ කාණ්ඩයේ සි. ධා. 250 දක්වා සාමන්‍ය සහ නවීකරණය කරන ලද යතුරු පැදි පළමු තරගය1 ශානුක සඳරුවන්2 ලහිරු ජීවන්ත3 සම්පත් කුමාරඑස්. එල්. එන්. කාණ්ඩයේ සි. ධා. 1500 දක්වා ෆෝඞ් ලේසර් / මැස්ඩා මෝටර් රථ තරගය1 උපුල්වන් සේරසිංහ2 කුෂාන් පීරිස්3 කෞශාල් සමරසිංහඑම්. එක්ස්. කාණ්ඩයේ සි. ධා. 125 සිට සි. ධා. 250 දක්වා මෝටර් ක්‍රොස් යතුරු පැදි පළමු තරගය1 ගයාන් සඳරුවන්2 ෂෙහාන් අධිකාරි3 කේ. පී. අරවින්ද්එස්. එල්. එච්. කාණ්ඩයේ සි. ධා. 1600 දක්වා මෝටර් රථ පළමු තරගය1 අශාන් සිල්වා2 සජාඞ් සුහේර්3 පසිඳු පීරිස්ට‍්‍රක් සහ ජීප් කාණ්ඩයේ විවෘත මෝටර් රථ තරගය1 ඉශ්රාක් වහබ්2 සංජය සෙනරත්3 මංජුල විජේසිංහ‘එම්’ කාණ්ඩයේ සි. ධා. 250 දක්වා සාමන්‍ය සහ නවීකරණය කරන ලද යතුරු පැදි දෙවැනි තරගය1 ශානුක සඳරුවන්2 ලහිරු ජීවන්ත3 ශිවා මාරප්පන්එස්. එම්. කාණ්ඩයේ සි. ධා. 450 දක්වා සුපිරි යතුරු පැදි තරගය1 උදේශ් වෙඩිසිංහ2 ආනන්ද වෙඩිසිංහ3 සුරාජ් පෙරේරාඑස්. එල්. එච්. කාණ්ඩයේ සි. ධා. 1600 දක්වා මොටර් රථ දෙවැනි තරගය1 සජාඞ් සුහේර්2 අශාන් සිල්වා3 සංජය වීරසිංහඑස්. එල්. එච්. කාණ්ඩයේ සි. ධා. 2200 දක්වා සුබරු මෝටර් රථ තරගය1 මංජුල ශිරාන්2 කාවින්ද ධර්මවර්ධන3 ශාන්ත සුරවීරඑම්. එක්ස්. කාණ්ඩයේ සි. ධා. 125 සිට සි. ධා. 250 දක්වා මෝටර් ක්‍රොස් යතුරු පැදි දෙවැනි තරගය1 ෂෙහාන් අධිකාරි2 ඉශාන් දසනායක3 ගයාන් සඳරුවන්එස්. එල්. ජී. ටී. කාණ්ඩයේ සි. ධා. 3500 දක්වා මොටර් රථ දෙවැනි සහ අවසන් තරගය1 අශාන් සිල්වා2 දිනේෂ් දෙහෙරගොඩ3 රිස්වි ෆාරුක්ඡයාරූප - ‘කැට්ස් අයි’ අනුග‍්‍රහයෙනි   ",
    "URL": "https://www.lankadeepa.lk/latest_news/යතුරු-පැදි---මෝටර්-රථ-තරගවල-ෂෙහාන්---අශාන්-පෙරමුණ-ගනිති/1-111360",
    "Category": "latest_news"
}