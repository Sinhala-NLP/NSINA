{
    "Source": "www.lankadeepa.lk",
    "Timestamp": "2021 ජුලි මස 31",
    "Headline": "කාබනික පොහොර වැඩේට සෝභිත හිමියන්ගෙන් තල්ලුවක්",
    "News Content": "(සුජිත් හේවාජුලිගේ සහ නිමන්ති රණසිංහ)රසායනික පොහොර තහනම් කිරීමට රජය ගත් තීරණය කිසිවිටකත් නැවත හකුලා නොගන්නැයි තමා ජනාධිපතිවරයාගෙන් ඉල්ලා සිටින බව හෙළ බොදු සවිය සංවිධානයේ ප්‍රධාන අනුශාසක ඕමල්පේ සෝභිත නාහිමියෝ පවසති .පොහොර සඟවාගෙන තිබෙන ස්ථාන ආරක්ෂක හමුදා යොදවා හෝ සොයාගෙන ඒවා ජනතාවට බෙදා දීමට කටයුතු කළ යුතු බවද උන්වහන්සේ කීහ .කාබනික පොහොර සම්බන්ධයෙන් රජය ගෙන ඇති තීරණය අතිශයින්ම දූරදර්ශී යැයි පැවසූ උන්වහන්සේ රටේ අනාගතය ගැන සිතන සියලු දෙනා මේ යෝජනාවට සහාය දැක්විය යුතු බවද සඳහන් කළහ .රට පොහොර හිඟයක් නැති බවත් සමහර කූට වෙළඳුන් පොහොර සඟවාගෙන සිටින බවත් සෝභිත හිමියෝ පැවසූහ. කාබනික ගොවිතැනට යොමුවීමට රජය ගත් මෙම තීරණය වෙනස් නොවිය යුතු බව සඳහන් කළ උන්වහන්සේ රජයේ මෙම වැඩපිළිවෙළට සියලු දෙනා සහය දැක්විය යුතු බවද සඳහන් කළහ.මේ සම්බන්ධයෙන් විවිධ චෝදනා විවේචන තිබෙන බව සත්‍යය වුවත් ඒවා මැඩගෙන මේ අරමුණ වෙනුවෙන් එක එල්ලේ ගමන් කළ යුතු බවද ඕමල්පේ සෝභිත හිමියෝ අවධාරණය කළහ.   ",
    "URL": "https://www.lankadeepa.lk/latest_news/කාබනික-පොහොර-වැඩේට-සෝභිත-හිමියන්ගෙන්-තල්ලුවක්/1-596015",
    "Category": "latest_news"
}