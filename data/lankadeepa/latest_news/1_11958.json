{
    "Source": "www.lankadeepa.lk",
    "Timestamp": "2022 සැප්තැම්බර් මස 06",
    "Headline": "පුත්තලම කලපු තීරයේ කොටසක ගොඩකරලා",
    "News Content": "(හිරාන් ප්‍රියංකර ජයසිංහ)පුත්තලම කලපු තිරයට අයත් කරඹ ප්‍රදේශයේ ඕඩය (තරව) ව්‍යාපාරිකයකු  කඩොලාන ශාඛ කපා බොරළු දමා ගොඩකරන බව පරිසරවේදිහු චෝදනා කරති.පුත්තලම කලපු තිරයට අයත් මෙම ඕඩය කල්පිටිය ප්‍රාදේශීය ලේකම් කොට්ඨාසයෙන් ආරම්භ වන ස්ථානය වන කරඹ සිමාවේ පිහිටා තිබේ.අදාල ව්‍යාපාරිකයා කලපුවේ ඕඩයට අයත් අක්කර 2 කට ආසන්න භුමියක කඩොලාන නීති විරෝධීව කපා දමා එය ගිනි දමා වනසා ඇති අතර ඒ සමගම තවත් කොටසක් බොරළු දමා පුරවා ඇති ආකාරය දැක ගත හැකිය.මේ පිළිබදව කල්පිටිය ප්‍රාදේශීය ලේකම් ප්‍රගීත් දන්නසුරිය මහතාගෙන් කල විමසිමේදි මෙසේ පැවැසීය. අදාල ඉඩම සම්බන්ද අදාල තැනැත්තා ප්‍රාදේශීය ලේකම් කාර්යාලයට කැදවු බවත් අදාල භුමියට ඔප්පුවක් ඉදිරිපත් කිරීම හේතුවෙන් ඒ පිළිබදව සොයා බැලිමට පුත්තලම දිස්ත්‍රික් මිනුම්දොරු  කාර්යාලයට දැන්වුවා. එහි නිසි තොරතුරු ලැබෙන තෙක්  සංවර්ධන කටයුතු කිරීම සම්පුර්ණයෙන් නවතා දැමුවා.  ",
    "URL": "https://www.lankadeepa.lk/news/පුත්තලම-කලපු-තීරයේ-කොටසක-ගොඩකරලා/101-619412",
    "Category": "latest_news"
}