{
    "Source": "www.lankadeepa.lk",
    "Timestamp": "2017 නොවැම්බර් මස 28",
    "Headline": "‘ගෝඨා අත්අඩංගුවට ගතහොත් සංඝ රත්නය එරෙහි වෙනවා‘",
    "News Content": "(නිමල කොඩිතුවක්කු)ගෝඨාභය රාජපක්ෂ මහතා යම් හෙයකින් අත්අඩංගුවට  ගතහොත් සමස්ත මහා සංඝ රත්නය, සමස්ත දේශ හිතෛෂි  පිරිස් එකතුව ඊට එරෙහිව  ක‍්‍රියාත්මක වන බව  ශ‍්‍රි ජයවර්ධනපුර විශ්ව විද්‍යාලයේ පාලි හා බෞද්ධ අධ්‍යයන අංශයේ මහාචාර්ය මැදගොඩ අභයතිස්ස හිමියෝ අද(28) පැවසූහ.ඩොලර් කාක්කන්ට සහ එන් ජී ඕ නඩවලට ගෝඨාභය රාජපක්ෂ මහතා හිසරදයක් වී ඇති බැවින් ඔහු යටපත් කිරීමේ කුමන්ත‍්‍රණයක් ක‍්‍රියාත්මක වන බවද අභයතිස්ස හිමියෝ කීහ.පුස්තකාල හා ප‍්‍රලේඛණ සේවා මණ්ඩල ශ‍්‍රවණාගාරයේ පැවති මාධ්‍ය හමුවකට එක්වෙමින් ඒ හිමියෝ මේ බව පැවසූහ.“වර්තමාන ජනාධිපතිතුමා, අගමැතිතුමා, මැති ඇමතිවරුන්ගේ සිට දුවා දරුවන් දක්වා   මේ රටේ සියලූම මිනිස්සුනට අද නිදහසේ  ජීවත් වෙන්න  පුළුවන් වෙලා තියෙනවා. රට ලේ විලක් බවට පත්ව තිබූ ඒ බියකරු යුද්ධය  අවසන් කිරීමේ පුරෝගාමී මෙහෙවරක් ඉටු කරපු  නායකයෙක් තමයි ගෝඨාභය රාජපක්ෂ කියන්නේ. ඩයස්  පෝරාවට, එල්ටීටීයට සහ ලෝකය පුරා විසිර ඉන්න ජාත්‍යන්තර ඊනියා සාම බුවල්ලන්ට ඔහුගේ එම පුරෝගාමී මෙහෙවර අතිශය මරු පහරක්  බවට පත්වුණා.  ගෝඨාභය රාජපක්ෂ දවසකට හෝ අත්අඩංගුවට ගැනීම හෝ සිරගත කිරීම ඔවුන්ගේ බලාපොරොත්තුවක් වී තිබෙනවා. ඒ නිසා ගෝඨාභය රාජපක්ෂ අත් අඩංගුවට  ගන්නවා කියන මේ කාරණාව සිවිල් කාරණාවක් හෝ මූල්‍යමය  අපරාධයක් පදනම් කරගෙන කරන දෙයක් නෙමෙයි. මේක සැලසුම් සහගතව සිදුකරන කටයුත්තක්. “යැයි අභයතිස්ස හිමියෝ පැවසූහ.  ",
    "URL": "https://www.lankadeepa.lk/latest_news/‘ගෝඨා-අත්අඩංගුවට-ගතහොත්-සංඝ-රත්නය-එරෙහි-වෙනවා‘/1-520855",
    "Category": "latest_news"
}