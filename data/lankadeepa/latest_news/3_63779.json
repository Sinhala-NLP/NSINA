{
    "Source": "www.lankadeepa.lk",
    "Timestamp": "2017 ඔක්තෝබර් මස 27",
    "Headline": "පල්ලෙකැලේ රක්ෂිතයේ දැව කැපු දෙදෙනෙක් අත්අඩංගුවට",
    "News Content": " (කාංචන කුමාර ආරියදාස) අනුරාධපුර, මාතලේ, කුරුණෑගල දිස්ත්‍රික්කයත් අතර මායිම්ව පිහිටි කහල්ල පල්ලෙකැලේ අභය භූමිය සහිත රක්ෂිතය මහා  පරිමාණයෙන් යන්ත්‍ර සූත්‍ර දමා එළිපෙහෙළි කිරීමේ ජාවාරමක් හෙළි කරගැනීමට ගල්කිරියාගම වනජීවී නිලධාරී සමත්වුහ. අභය භූමිය එළිපෙහෙළි කරමින් තිබූ බැකෝ යන්ත්‍රයක් සහ පුද්ගලයන් දෙදෙනෙක් සැකපිට අත්අඩංගුවට ගැනීමට වනජීවී නිලධාරීන්ට හැකි වී තිබේ.මෙම අභය භූමිය වනසතුන් ගහන වූ අතිශය වැදගත් ශාකයන් රැසක් පවතින භූමි භාගයක් වන අතර දීස්ත්‍රික්ක තුනේම ජල පෝෂක ප්‍රදේශ මෙම භූමියේ පිහිටා තිබීම විශේෂත්වයකි .කහල්ල පල්ලෙකැලේ රක්ෂිතයේ රෝස තිරුවානා නිධිය මෙන්ම ඉපැරණි නටබුන් සහිත ස්ථාන රැසක් පවතී.මෙසේ අත්අඩංගුවට ගත් සැකකරුවන් කැකිරාව මහේස්ත්‍රාත් අධිකරණයට ඉදිරිපත් කරන බව වනජීවී නිලධාරීහු පවසති.  ",
    "URL": "https://www.lankadeepa.lk/latest_news/පල්ලෙකැලේ-රක්ෂිතයේ-දැව-කැපු-දෙදෙනෙක්-අත්අඩංගුවට/1-519536",
    "Category": "latest_news"
}