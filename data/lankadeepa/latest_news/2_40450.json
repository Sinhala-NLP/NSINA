{
    "Source": "www.lankadeepa.lk",
    "Timestamp": "2020 මාර්තු මස 28",
    "Headline": "ආහාර බෙදාදීම ගැන  මුහුණපොතේ අපහාස සටහන් පළ කළ අයෙක්ට පරීක්ෂණයක්",
    "News Content": "ඩි.ජී.සුගතපාලබද්දේගම ප්‍රාදේශිය ලේකම්වරයාගේ මැදිහත් වීමෙන් ඊයේ සහ අද දින ප්‍රාදේශිය ලේකම් කාර්යාලයේ නිලධාරින් විසින් එම ප්‍රදේශයේ ගම්මාන කිහිපයක ජනතාවට සහන මිලට ආහාර ද්‍රව්‍ය බෙදාදිම අපහාසයට ලක් කරමින් මුහුණු පොතේ සටහන් තබන ලද පුද්ගලයෙකුට එරෙහිව සහකාර ප්‍රාදේශිය ලේකම්වරයා විසින් අද(28) සවස බද්දේගම පොලිසියට පැමිණිල්ලක් කර ඇත.මහජනාවට බෙදා දිම සඳහා ගෙනඑන ලද පරිප්පු සහ සැමන් නිලධාරින් විසින් බෙදාගෙන ඇති බවට මුහුණු පොතේ සටහනක් තබා තිබිණි.එයට බද්දේගම ප්‍රදේශයේ බොහෝ දෙනෙකු ප්‍රතිචාර දක්වා ඇති බවත් මේ නිසා නිලධාරින් අපහසුවට පත්ව ඇති බවයි.ඒ සම්බන්ධයෙන් පරික්ෂණයක් පවත්වන ලෙසත් ඉල්ලා සහකාර ප්‍රාදේශිය ලේකම්වරයා විසින් මෙසේ පැමිණිලි කර ඇත.බද්දේගම පොලිසිය විසින් සිද්ධිය සම්න්ධයෙන් පරික්ෂණ පවත්වා ගෙන යනු ලැබේ.  ",
    "URL": "https://www.lankadeepa.lk/latest_news/ආහාර-බෙදාදීම-ගැන--මුහුණපොතේ-අපහාස-සටහන්-පළ-කළ-අයෙක්ට-පරීක්ෂණයක්/1-569103",
    "Category": "latest_news"
}