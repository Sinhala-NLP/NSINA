{
    "Source": "www.lankadeepa.lk",
    "Timestamp": "2023 පෙබරවාරි මස 09",
    "Headline": "සුව සහායිකාවගේ  ලොකරයෙන් අති විශේෂ මතුවේ",
    "News Content": "(ශ්‍රීනාත් ප්‍රසන්න ජයසූරිය)කොළඹ ජාතික රෝහලේ පිහිටි වාට්ටුවක සෞඛ්‍ය කාර්යය  සහායිකා වකට අයත් කබඩයක තිබී  අති විශේෂ ලේබලය සහිත රජයේ අරක්කු බෝතල් හතක්  සොයාගත් බව රෝහල් ආරංචි මාර්ග සඳහන් කරයි.ලැබුණු තොරතුරක් මත මෙම අරක්කු බෝතල් තොගය සොයා ගනු ලැබුවේ රෝහලේ පරිපාලන අංශයේ නිලධාරීන් කණ්ඩායමක් විසිනි.අරක්කු බෝතල් කබඩයක් තුළ සඟවාගෙන සිටි බව කියන එම සෞඛ්‍ය සහායිකා ව ද මේ සමග අල්ලාගත් බව ජාතික රෝහලේ ප්‍රකාශකයෙක් ලංකාදීපයට පැවැසීය.රෝහලේ ඇතැම් සේවකයන්ට විකිණීමට මෙම අරක්කු බෝතල් ඇයගේ කබඩ් එක තුළ  සඟවා තබාගෙන සිටින්නට ඇතැයි සැක කරන බව එම රෝහල් ප්‍රකාශකයා වැඩිදුරටත් කීයමේ බව සෞඛ්‍ය බලධාරීන්ට ද දැනුම් දී ඇති අතර මෙම සෞඛ්‍ය කාර්ය සහායිකාවට එරෙහිව විනය ක්‍රියාමාර්ග ගැනීමට නියමිත බව රෝහල් ආරංචි මාර්ග වැඩිදුරටත් සඳහන් කරයි.  ",
    "URL": "https://www.lankadeepa.lk/latest_news/සුව-සහායිකාවගේ--ලොකරයෙන්-අති-විශේෂ-මතුවේ/1-628335",
    "Category": "latest_news"
}