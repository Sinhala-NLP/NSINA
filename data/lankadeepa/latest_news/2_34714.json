{
    "Source": "www.lankadeepa.lk",
    "Timestamp": "2021 ජනවාරි මස 17",
    "Headline": "මහනුවර දළදා මාලිගා පොලීසියේ 19 දෙනකුට කෙරෝනා",
    "News Content": " (චමිල් රූපසිංහ) මහනුවර ශ්‍රී දළදා මලිගා පොලීසියේ නිලධාරීන් පිරිසකට කොරෝනා ආසාදනය වීමෙන් වෙනත් පොලිස් නිලධාරින් කණ්ඩායමක් එහි සේවයට යොදවා කොරෝනා ආසාදිත පොලිස් නිලධාරීන් 231 දෙනෙකු ස්වයං නිරෝධායනයට යොමුකර බව මහනුවර ජ්‍යෙෂ්ඨ පොලිස් අධිකාරී සුදත් මාසිංහ මහතා පැවසීය.ශ්‍රී දළදා මාලිගා පොලීසියේ ප්‍රධාන පොලිස් පරීක්ෂකවරයෙකු ඇතුළු දෙදෙනෙකුට කොවිඩ් වැළඳී තිබෙන බවට තහවුරු වීමෙන් පසු අනිකුත් පොලිස් නිලධාරින්ට  ඊයේ (16) පී.සී.ආර් පරීක්ෂණ සිදුකර තිබේ .එහිදී පොලිස් නිලධාරීන් 19 කට කොවිඩ් වැළඳී තිබෙන බව හෙළිවී ඇත.එම ඒකකයේ නිලධාරීන් 21 දෙනෙකුට වෛරසය අසාදනය වී තිබෙන අතර, දළදා මාලිගාවේ පොලිස් කාර්ය මණ්ඩලයට ඉවත්කර ඒ වෙනුවට වෙනත් පොලිස් ස්ථාන වලින් 185 දෙනෙකු තාවකාලිකව අනුයුක්ත කළ බවද ඒ මහතා කීය.යුක්රේන සංචාරකයින් මෙරටට පමිණීමට පෙර ශ්‍රී දළදා මාලිගාවේ පොලිස් ඒකකයේ නිලධාරියෙකුට කොවිඩ් වෛරසය මුලින් ආසාදනය වී තිබෙන අතර  ශ්‍රී දළදා මාලිගාවේ කාර්ය මණ්ඩලයේ කිසිවෙකුටත් වෛරසය ආසාදනය වී නොමැති බව දියවඩන නිළමේ ප්‍රදීප් නිලංග දෑල මහතා පැවසු අතර දළදා මාලිගාව තුළ සේවය කරන පොලිස් නිලධාරීන් කිසිවෙකුට වෛරසය අසාදනය වී නොමැති බවද ඒ දියවඩන නිළමේවරයා සඳහන් කළේය.  ",
    "URL": "https://www.lankadeepa.lk/covid19/මහනුවර-දළදා-මාලිගා-පොලීසියේ-19-දෙනකුට-කෙරෝනා/203-584788",
    "Category": "latest_news"
}