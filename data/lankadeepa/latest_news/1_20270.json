{
    "Source": "www.lankadeepa.lk",
    "Timestamp": "2022 ජනවාරි මස 12",
    "Headline": "උලපනේ හිමිගේ පෙත්සමට කරුණු කියන්න බැසිල් අධිකරණයට",
    "News Content": "(රන්ජන් කටුගම්පල සහ නිමන්ති රණසිංහ)අමාත්‍ය බැසිල් රාජපක්ෂ මහතා මුදල් අමාත්‍ය ධූරයේ කටයුතු කිරීමට එරෙහිව රිට් ආඥාවක් නිකුත් කරන්නැයි ඉල්ලා  උලපනේ සුමංගල හිමියන් ගොනු කර ඇති රිට් පෙත්සම සම්බන්ධයෙන් කරුණු දැක්වීම සඳහා අමාත්‍ය බැසිල් රාජපක්ෂ මහතාට නොතිසියක් මගින් දැනුම් දෙන ලෙසට අභියාචනාධිකරණය අද (12) පෙත්සම්කරුවන්ට නියෝග කළේය.සෝභිත රාජකරුණා සහ ධම්මික ගනේපොළ යන අභියාචනාධිකරණ විනිසුරු මඩුල්ල හමුවේ මෙම පෙත්සම යළි කැදවූ අවස්ථාවේදී මෙම කරුණු ඉදිරිපත් විණී.දූෂණ විරෝධී පෙරමුණේ සභාපති  උලපනේ සුමංගල හිමි, බරපතල වංචා දූෂණ සොයා බැලීමේ ජනාධිපති කොමිසමේ හිටපු ලේකම් ලැසිල් ද සිල්වා සහ සුරාජ් වල්ගම යන මහත්වරුන් විසින් ගොනුකරනු ලැබූ මෙම පෙත්සමෙහි වග උත්තරකරුවන් ලෙස නම්කරනු ලැබ සිටිනේ මුදල් අමාත්‍ය බැසිල් රාජපක්ෂ, පාර්ලිමේන්තු මහ ලේකම්වරයා සහ නිතිපතිවරයා ය.   ",
    "URL": "https://www.lankadeepa.lk/latest_news/උලපනේ-හිමිගේ-පෙත්සමට-කරුණු-කියන්න-බැසිල්-අධිකරණයට/1-606407",
    "Category": "latest_news"
}