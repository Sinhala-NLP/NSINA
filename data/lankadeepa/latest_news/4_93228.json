{
    "Source": "www.lankadeepa.lk",
    "Timestamp": "None  2015 ජනවාරි මස 30",
    "Headline": "ලේන වලිගයෙන් මුහුද හිස් කරන්නා වගේ",
    "News Content": "රංගිරි දඹුල්ල ජාත්‍යන්තර ක්‍රිකට් ක්‍රීඩාංගණයේ තණතීරුව ගෘහස්ත විදුලි පංකා හා අධි සැර ආලෝක ධාරා යොදාගෙන වේලන අයුරු දැකගත හැකිවිය .මේ දිනවල පැවැත්වෙන ශ්‍රී ලංකා - බංගලාදේශ 19 පහළ කණ්ඩායම් අතර ක්‍රිකට් තරඟයට වර්ෂාව නිසා බලපෑම් ඇතිවීමෙන් මෙසේ තණතීරුව වියළීම සිදුකරන ලදි.30 දින තරගය පෙරවරු 9ට ආරම්භ කිරීමට නියමිත ව තිබුනද තෙතමනය නිසා පෙ ව 11 වනවිටත් වියළී නොතිබිණි .ජාත්‍යන්තර ක්‍රිකට් ක්‍රීඩාංගණයක ගෘහස්ත විදුලි පංකා හා ආලෝක ධාරා යොදාගෙන තණතිරුව වියළීම පිළිබඳව විදේශ රටවල  ක්‍රීඩකයෝ පුදුමයෙන් බලාසිටියහ. කලාතුරකින් වැසි ලැබෙන දඹුලු ක්‍රිකට් පිටියට ස්වභාවයෙන් ලැබෙන දැඩි හිරු එළිය මදිවී විදුලි පංකා යොදා ගැනීම සොබාදහමේ සරදමක් බව බොහෝ දෙනෙක් කියති.       ",
    "URL": "https://www.lankadeepa.lk/latest_news/ලේන-වලිගයෙන්-මුහුද-හිස්-කරන්නා-වගේ/1-293490",
    "Category": "latest_news"
}