{
    "Source": "www.lankadeepa.lk",
    "Timestamp": "2023 සැප්තැම්බර් මස 29",
    "Headline": "නැති වූ ගිනි අවිය පොලිසියේ කුණුගොඩ අසල",
    "News Content": "(බිමල් ශ්‍යාමන් ජයසිංහ)කොටහේන පොලිසියේ අතුරුදන්වූ පිස්තෝල ගිනිඅවිය කැලිකසල බහාලන බඳුනක් අසල තිබියදී හමුවූ බව කොටහේන පොලීසිය කියයි.උප සේවා රාජකාරි භාර ගැනීමට (26) රාත්‍රියේ පැමිණි පොලිස් සැරයන්වරයකු ගිනි අවි බහලන ආරක්ෂිත පෙට්ටිය පරීක්ෂාකර බැලිමේදි උන්ඩ පහක් අඩංගුව තිබූ මැගසිනයක් සමග පිස්තෝල ගිනි අවියක අඩුවක් ඇති බව ස්ථානාධිපතිවරයා ව දැනුම්වත් කර තිබූ බව ප්‍රදේශය භාර උසස් පොලිස් නිලධාරියෙක් පැවසීය.ගිනි අවිය අස්ථාන ගතවීමත් සමගම පොලිස් ස්ථානය තුළ තනි කඩ බට නිවාස , නඩු භාණ්ඩ ඇතුළු අනෙකුත් සියළුම ස්ථාන දැඩි පරීක්ෂාවට එදින සිට ලක් කළද ගිනි අවිය සම්බන්ධයෙන් කිසිදු තොරතුරක් ආවරණය නොවූ අතර  තවදුරටත් පරික්ෂා කිරීම සඳහා සූදානම්ව සිටි අවස්ථාවේදී පොලිසිය පිටුපස ගේට්ටුව ආසන්නයේ තිබෙන කසල බදුන් අසල තිබී ගිනි අවිය හමුවී ඇතැයි පොලිස් ආරංචි මාර්ග සඳහන් කරයි.   ",
    "URL": "https://www.lankadeepa.lk/latest_news/නැති-වූ-ගිනි-අවිය-පොලිසියේ-කුණුගොඩ-අසල/1-640557",
    "Category": "latest_news"
}