{
    "Source": "www.lankadeepa.lk",
    "Timestamp": "2021 ජුලි මස 08",
    "Headline": "ක්‍රිකට් ක්‍රීඩකයන්ට වාර්ෂික කොන්ත්‍රාත් නෑ",
    "News Content": "(යොහාන් භාසුර)ශ්‍රී ලංකා ක්‍රිකට් ආයතනය ක්‍රීඩකයන් සමඟ වාර්ෂික කොන්ත්‍රාත් ගිවිසුම්වලට එළඹීම අත්හිටුවූ බව ශ්‍රී ලංකා ක්‍රිකට් ආයතනයේ ප්‍රධාන විධායක නිලධාරී ඈෂ්ලි ද සිල්වා මහතා පවසයි.ඉදිරියේදී සංචාරයෙන් සංචාරයට ක්‍රීඩකයන් සමඟ ගිවිසුම් අස්සන් කරන බවත් ඉන්දීය සංචාරය සඳහා නම් කළ මූලික සංචිතයේ ක්‍රීඩකයන් 29 දෙනකු සංචාරක ගිවිසුමට අස්සන් කළ බවත් ඈෂ්ලි ද සිල්වා මහතා පැවසීය.ඉන්දීය සංචාරක ගිවිසුමට අස්සන් තැබූ ක්‍රීඩකයකු පැවසුවේ වාර්ෂික කොන්ත්‍රාත් ගිවිසුම සම්බන්ධ ගැටලුව විසදා නොමැති බවත් ඉදිරියේදී මේ පිළිබඳව සාකච්ඡා කිරීමට සූදානම්ව සිටින බවත්ය.   ",
    "URL": "https://www.lankadeepa.lk/latest_news/ක්‍රිකට්-ක්‍රීඩකයන්ට-වාර්ෂික-කොන්ත්‍රාත්-නෑ/1-594285",
    "Category": "latest_news"
}