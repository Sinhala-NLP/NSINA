{
    "Source": "www.lankadeepa.lk",
    "Timestamp": "2017 ඔක්තෝබර් මස 02",
    "Headline": "රතනසාර හිමි අත්අඩංගුවට ගන්න සොයයි",
    "News Content": "(ඉන්දිකා රාමනායක) ගල්කිස්සේ නිවසක  සිටි මියන්මාර සරණාගතයින්ට එරෙහිව ප‍්‍රකෝපකාරි ලෙස හැසිරීම සම්බන්ධයෙන් ප‍්‍රකාශ ලබා දීමට කොළඹ අපරාධ විමර්ශන කොට්ඨාසය හමුවට අද (2) දින නොපැමිණි ජාතික බලමුළුව සංවිධානයේ මහලේකම්  අරඹේපොළ රතනසාර හිමියන්  අත්අඩංගුවට ගෙන අධිකරණය හමුවට ඉදිරිපත් කරන බව පොලිසිය කියයි. රතනසාර හිමියන් අත්අඩංගුවට ගැනීම සදහා විශේෂ පොලිස් කණ්ඩායම් දෙකක් යොදවා පරීක්ෂණ ආරම්භ කර ඇති බවද උසස් පොලිස් නිලධාරියෙක් සඳහන් කරයි. මෙම සිද්ධිය සම්බන්ධයෙන්  අක්මීමන දයාරතන හිමියන් සහ අරඹේපොළ රතනසාර හිමියන් අද දිනයේ අපරාධ විමර්ශන කොට්ඨාසයට කැඳවා තිබුණ ද පොලිසිය හමුවට පැමිණ ප‍්‍රකාශ ලබාදී තිබුණේ අක්මීමන දයාරතන හිමියන් පමණක් බවද පොලිසිය කියයි. රතනසාර  හිමියන් නොපැමිණීමට හේතුව ද දැනුම් නොදුන් බවද පොලිසිය පවසයි.  ",
    "URL": "https://www.lankadeepa.lk/latest_news/රතනසාර-හිමි-අත්අඩංගුවට-ගන්න-සොයයි/1-518526",
    "Category": "latest_news"
}