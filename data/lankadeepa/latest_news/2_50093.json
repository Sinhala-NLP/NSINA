{
    "Source": "www.lankadeepa.lk",
    "Timestamp": "2019 පෙබරවාරි මස 26",
    "Headline": "නවක වෛද්‍යවරු 1080 කට පත්වීම්",
    "News Content": "සෞඛ්‍ය සේවයේ ගුණාත්මකභාවය ඉහළ නැංවීම සඳහා නවක වෛද්‍යවරුන් 1080 කට පත්වීම් ලබාදීමේ උත්සවය සෞඛ්‍ය,පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ ප්‍රධානත්වයෙන් අරලියගහ මන්දිරයේ දී අද (26) පැවැත්විණි.වෛද්‍යවරු විශාල පිරිසක් උතුරු නැගෙනහිර පළාතේ රෝහල් වලටද, සේවා අවශ්‍යතාවයේ ප්‍රම්‍රඛතාව සළකා අනෙකුත් පළාත් රෝහල් වලට ද ලබාදීමට පියවර ගෙන ඇත.මෙම උත්සවයට සෞඛ්‍ය ලේකම් වසන්තා පෙරේරා මහත්මිය, සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා, අතිරේක ලේකම් සුනිල් ද අල්විස්, නියෝජ්‍ය අධ්‍යක්ෂ ජනරාල්වරුන් වන අමල් හර්ෂ ද සිල්වා, ලාල් පනාපිටිය, අධ්‍යක්ෂ වෛද්‍ය සේවාප්‍රියන්ත අතපත්තු මහතා ඇතුළු වෛද්‍යවරුන් එක්ව සිටියහ.(ඡායාරූප - ශාන්ත රත්නායක)  ",
    "URL": "https://www.lankadeepa.lk/news/නවක-වෛද්‍යවරු-1080-කට-පත්වීම්/101-546417",
    "Category": "latest_news"
}