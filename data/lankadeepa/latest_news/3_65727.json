{
    "Source": "www.lankadeepa.lk",
    "Timestamp": "2017 ජුලි මස 12",
    "Headline": "හදවත් බද්ධයට  දරුවාගේ හදවත දුන් පවුලට ජනපතිගෙන් නව නිවසක්",
    "News Content": "(චමිල් රුපසිංහ)මෙරට ප්‍රථම හදවත් බද්ධ කිරීමේ සැත්කම සඳහා තම දරුවාගේ හදවත ලබාදුන් දෙමව්පියන්ට ඔවුන් දැනට පදංචිව සිටින ස්ථානයේම නව නිවසක් ඉදිකර දීම සඳහා තීරණය කර ඇත.ජනපති මෛත්‍රීපාල සිරිසේන මහතා ගත් මෙම තීරණය දැනුම් දීම සඳහා අද (12) හදවත් බද්ධ කිරීමේ සැත්කම සඳහා හදවත ලබාදුන් දරුවාගේ මව සහ පියා මහනුවර මහ රෝහලට කැඳවා රෝහලේ අධ්‍යක්ෂ සමන් රත්නායක මහතා මේ බව පැවසීය. අනතුරින් මියගිය උඩුනුවර හෙක්ටයාර් ජනපදයේ විසූ  ප්‍රදීප් කුමාර සම්පත්ට (22) වැඩිමහල් සහෝදරියක් හා බාල සහෝදරියක් සිටින අතර පවුලේ සිටි එකම පිරිමි දරුවා ඔහුය. මෙරට ප්‍රථම හදවත් බද්ධ කිරීමේ සැත්කම මෙය වේ.මෙවන් අකල් මරණ වලට යම් අයෙක් ලක් වෙනවා නම් දෙසැරයක් නොසිතා එම පුද්ගලයාගේ අවයව තවත් කෙනෙකුට දන්දී  ජීවිතයක් බේරාගැනිමට දායක වෙන ලෙස දරුවාගේ පියා වන අයි ජී නන්දසේන මහතා පැවසීය.  ",
    "URL": "https://www.lankadeepa.lk/latest_news/හදවත්-බද්ධයට--දරුවාගේ-හදවත-දුන්-පවුලට-ජනපතිගෙන්-නව-නිවසක්/1-515032",
    "Category": "latest_news"
}