{
    "Source": "www.lankadeepa.lk",
    "Timestamp": "2023 සැප්තැම්බර් මස 27",
    "Headline": "ලාබ ලබන්න නම් රජයේ ආයතන ප්‍රතිව්‍යුහගත  කළ යුතුමයි",
    "News Content": "(අංජුල මහික වීරරත්න)රාජ්‍ය ආයතන ප්‍රතිව්‍යූහගත කිරීමෙන් කාර්යක්ෂම හා ඵලදායි සේවාවක් සලසාගත හැකි බව ජනාධිපති වෘත්තිය සමිති  අධ්‍යක්ෂ ජනරල් සමන් රත්නප්‍රිය මහතා පැවසීය.ලෝකයේ දියුණු රටවල් අධ්‍යනය කිරීමේදී රාජ්‍ය ව්‍යාපාර සිදු කරන රටවල් පසුගාමී ආර්ථිකයක පසුවන බවත් රජය ව්‍යාපාර නොකරන රටවල් සංවර්ධනය වී ඇති බවත් රත්නප්‍රිය  මහතා කීය. ජනාධිපති වෘත්තීය සමිති අධ්‍යක්ෂ ජනරල් සමන් රත්නප්‍රිය මහතා මේ බව කීවෙි  ‘නව සංවර්ධන ප්‍රවේශයක් සඳහා රාජ්‍ය  ආයතන ප්‍රතිව්‍යුහගත කිරීම‘ මැයෙන්  මුදල් අමාත්‍යාංශයේපැවැති විද්වත් සම්මන්ත්‍රණයට එක්වෙමිනි.රට ආර්ථික වශයෙන් ඉතා අසීරු තත්ත්වයක පවතින අවධියක රටේ ආර්ථිකයට උසුලා ගත නොහැකි බරක් වන පාඩු ලබන රාජ්‍ය  ව්‍යවසායන් සම්බන්ධයෙන් කළ යුතු දෑ පිළිබඳ වෘත්තීය සමිති නායකයින්, සිවිල් සංවිධාන ක්‍රියාධරයන්, මාධ්‍යවේදීන් ඇතුළු වැඩබිමේ ජනතාව දැනුවත් කිරීම සඳහා මෙම සම්මන්ත්‍රණය සංවිධාන කර තිබිණි.  ",
    "URL": "https://www.lankadeepa.lk/latest_news/ලාබ-ලබන්න-නම්-රජයේ-ආයතන-ප්‍රතිව්‍යුහගත--කළ-යුතුමයි/1-640483",
    "Category": "latest_news"
}