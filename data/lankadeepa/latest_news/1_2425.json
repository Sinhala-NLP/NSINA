{
    "Source": "www.lankadeepa.lk",
    "Timestamp": "2023 අගෝස්තු මස 07",
    "Headline": "සමනළවැවෙන් ජලය දෙන්න යෝජනා කැබිනට් මණ්ඩලයට",
    "News Content": "(යොහාන් භාසුර)සමනළවැව ජලාශයෙන් කෘෂිකාර්මික සහ වාරිමාර්ග කටයුතු වෙනුවෙන් අවශ්‍ය ජලය නිදහස් කිරීමට සහ අඛණ්ඩව විදුලිබලය සැපයීමේ ඒකාබද්ධ වැඩපිළිවෙලක් සකස් කිරීම වෙනුවෙන් විදුලිබල මණ්ඩලය සහ වාරිමාර්ග දෙපාර්තමේන්තුව එක්ව සකස් කළ යෝජනා කැබිනට් මණ්ඩලයට යොමු කිරීමේ විශේෂ හමුවක් අද (7) පෙරවරුවේ විදුලිබල සහ බලශක්ති අමාත්‍යංශයේදී විදුලිබල හා බලශක්ති අමාත්‍ය කංචන විජේසේකර මහතාගේ ප්‍රධානත්වයෙන් පැවැත්විණි.  ජනාධිපති ලේකම් කාර්යාලයේදී පැවැති සාකච්ඡාවේදී එළඹි යෝජනා අද පස්වරුවේ කැබිනට් මණ්ඩලයට ඉදිරිපත් කිරීමට කටයුතු කිරීමට නියමිත බවත් එම යෝජනා පිළිබඳව සාකච්ඡා කිරීමට ජනාධිපති කාර්ය මණ්ඩල ප්‍රධානී සාගල රත්නායක සහ රාජ්‍ය අමාත්‍ය ඩී.වී. චානක යන මහත්වරු සහ විදුලිබල මණ්ඩලයේ සහ වාරිමාර්ග දෙපාර්තමේන්තුවේ නිලධාරීහූ ද සාකච්ඡා කළහ.  ",
    "URL": "https://www.lankadeepa.lk/latest_news/සමනළවැවෙන්-ජලය-දෙන්න-යෝජනා-කැබිනට්-මණ්ඩලයට/1-637713",
    "Category": "latest_news"
}