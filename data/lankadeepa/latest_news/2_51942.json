{
    "Source": "www.lankadeepa.lk",
    "Timestamp": "2018 නොවැම්බර් මස 19",
    "Headline": "‘මැතිසබේ මිරිස් කුඩු පහරදීම ගැන නඩු මඟට යනවා’",
    "News Content": "අංජුල මහික වීරරත්න පාර්ලිමේන්තුවේදී මිරිස් කුඩු වලින් පහරදීමේ සිද්ධිය සම්බන්ධයෙන් පොලිසියට පැමිණිලි කර අධිකරණ ක්‍රියාවලියක් දක්වා ගෙන යන බව එක්සත් ජාතික පක්ෂ පාර්ලිමේන්තු මන්ත්‍රී ගාමිණී ජයවික්‍රම පෙරේරා මහතා මාධ්‍ය හමුවකදී අද(19) පැවැසීය.ප්‍රහාරය නිසා මිරිස් කුඩු තවමත් තම දෑස්වල පටලයක් සේ බැඳී තිබෙන බව කී ජයවික්‍රම පෙරේරා මහතා තමා වෙනුවෙන් නොව අනාගත ප්‍රජාතන්ත්‍රවාදය රැකීම සඳහාත් පාර්ලිමේන්තු විනය රැකීම සඳහාත් කළ හැකි සෑම පියවරක්ම ගන්නා බව පැවසීය.ජයවික්‍රම පෙරේරා මහතා මෙම අදහස් දැක්වූයේ අරලියගහ මන්දිරයේ අද (19) පැවැති මෙම මාධ්‍ය හමුවකදීය.(356)  ",
    "URL": "https://www.lankadeepa.lk/latest_news/‘මැතිසබේ-මිරිස්-කුඩු-පහරදීම-ගැන-නඩු-මඟට-යනවා’/1-540637",
    "Category": "latest_news"
}