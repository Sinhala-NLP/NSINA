{
    "Source": "www.lankadeepa.lk",
    "Timestamp": "None  2013 ඔක්තෝබර් මස 30",
    "Headline": "වැලේ ගෙඩි වැලට බර නෑ",
    "News Content": "‘අපි දුප්පත් ඒත් අපි කොහොම හරි දුරුවන් හතර දෙනා හදා ගන්නවා’  බොරැල්ලේ කාසල් රෝහලේ දී සිව් නිවුන් දරුවන් බිහි කළ  මහඉදුරුව නෙළුම්පොකුණුගම එන් බී 13 නිවසේ පදිංචි එච් කේ හේෂිකා ප්‍රසාදි දුල්මිණි මහත්මිය කීයන්නීය.ඇගේ සැමියා සංජීව චාමර මහතාය.දුල්මිණිගේ  පුතාගේත් දියණියන් තිදෙනාගේත් වයස දින 30 ක් පමණ වේ. මේ දෙදෙනාට දරුවෝ පස් දෙනෙක් සිටිති.ලබන 01 වැනිදා දරුවන් සමග ඔවුන් ගේ නිවස බලා යෑමට නියමිතය.මෙතෙක් දරුවනට රෝහලේ රැදී සිටිමට සිදු වුයේ දියණියගේ බර අඩු වීම නිසාය.දැන් බර වැඩි වී ඇතැයි වෛද්‍යවරු කියති.සිසේරියන් සැත්කමකින් වෛද්‍ය සමන්කුමාර ,වෛද්‍ය ගාමිණි පෙරේරා , අමරා කුමාරිහාමි  හෙද සොහොයුරිය ,ළදරු ඒකකයේ හෙදි ගංගානි විජේසිංහ තම දරුවනට දැක්වු සාහාය අගය කරන බව ඇය කියන්නීය.    ",
    "URL": "https://www.lankadeepa.lk/latest_news/වැලේ-ගෙඩි-වැලට-බර-නෑ/1-181334",
    "Category": "latest_news"
}