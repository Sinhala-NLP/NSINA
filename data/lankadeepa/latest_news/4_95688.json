{
    "Source": "www.lankadeepa.lk",
    "Timestamp": "None  2014 ඔක්තෝබර් මස 28",
    "Headline": "‘‘සමිතයි මායි හරි යාළුයි’’",
    "News Content": "   ජීවිතයේ බොහෝ දේවල් සිද්ධ වෙන්නෙ නොහිතන විදියටයි. ශ්‍රී ලාංකේය ගායන ක්ෂේත‍්‍රයේ ”තරු” යුවළක් වන අතුලxසමිතා හටත් ජීවිතයේ නොසිතූ දෙයකට මුහුණ දීමට සිදු වුණා. ඒ මීට වසර කීපයකට පෙරදීයි. සියල්ල එලෙසින් අතීතයට මුසු වෙද්දී, සංගීතය තම ආත්මීය ප‍්‍රකාශනය කරගෙන ජීවිතයට මුහුණ දෙමින් සිටිය දී, අතුලගෙ ජීවිතයට එබිකම් කරමින් තවත් කෙනෙක් හිටියා. ඒ තමයි අමායා. ජීවිතය මායාවක්ම නොවේ යැයි සඵත කරමින් අමායා අතුලගෙ ජීවිතයේ ආදරණීය සහකාරිය බවට පත් වුණා. දැන් ඒ සියල්ල සිදු වෙළත් කාලයක් ගෙවී ගොස් අවසන්. මේ ගෙවී ගිය කාලයේ දී ”අතුල-අමායා” යුවළ මාධ්‍ය හමුවේ පෙනී සිටියේම නැහැ. අද මේ දෙදෙනාගේ කැදැල්ලට තවත් පුංචි අමුත්තියක පැමිණ සිටිනවා. ඒ තමයි ග්ලෝරිආනා ශෙනානියා. අතුල, අමායා සහ ශෙනානියා පුවත්පතක ඡුායාරූප පෙළකට පෙනී සිටි මුල්ම අවස්ථාව මෙයයි. ඒ වගේම ”අමායා” තව දුරටත් වූ නිහඬතාව බිඳ දමමින් පුවත්පත් පිළිසඳරකට එක්වූ මුල්ම අවස්ථාව ද මෙයයි.  අමායා, කොහොමද ජීවිතේ?ජීවිතේ ගොඩාක් හොඳයි. පුංචි දුව සහ අතුල එක්ක ගෙදරට වෙලා ගෙවන මේ ජීවිතයට මම ආසයි.  ඇයි මෙච්චර කාලයකට පුවත්පත් පිළිසඳරකට හෝ  රූපවාහිනියේ හෝ පෙනී නොසිටියේ?විශේෂ හේතුවක් තිබුණෙ නැහැ. නමුත් පෙනී සිටියෙ නැහැ. මුලින්ම හිතුවෙ වෙඩින් එකේ පිංතූර පළ කරන්න  ඕනෑ කියලයි. ඊට පස්සෙ බබා ලැබුණට පස්සෙ බබා එක්කම පිංතූරවලට පෙනී හිටියොත් හොඳයි කියලා හිතුවා. අතුලගෙ පසුගිය ජීවිතේ තිබුණු බැඳීම ගැන යමක් කතා කරන්න කැමති ද?කිසි ප‍්‍රශ්නයක් නැහැ. ඇත්තටම අද වන විට සමිතයි මමයි කියන්නෙ හොඳ යෙහෙළියන් දෙදෙනෙක්. බොහෝ දේ ගැන අපි බොහෝ වෙලාවට කතා කරනවා. සමහර වෙලාවට මට අසනීපයක් වුණාම, ඒ වගේම දුවට අසනීපයක් වුණත් මම සමිතාගෙන් කෝල් කරලා අහන වෙලාවල් තියෙනවා. එච්චරටම සමීප බැඳීමක් තියෙන්නෙ.  ”අතුලයිxසමිතයි” වෙන් වුණා කියලා ඒ දෙන්නා අතර විරසකයක් නැද්ද?කොහෙත්ම නැහැ. සමහර වෙලාවට අපි කට්ටියම එකට ඉඳලා ඡුායාරූප ගත්ත ඒවා ”ෆේස්බුක්” පළ වෙලා තිබුණා. ඉතින් ඒ වගේ අවස්ථාවල දී සමහරු ඒවාට කමෙන්ට් කරලා තිබුණෙ ලැජ්ජා නැද්ද? එහෙම කියලයි. ඇත්තටම මිනිස්සු ගහ මරා නොගෙන සාමයෙන් සතුටින් සිටීම කොච්චර හොඳ දෙයක් ද? ඒ ළමයි දෙන්නටත් තාත්තා  ඕනෑ. විනෝද ගමනක් ගියත් එයාලට එකට යන්න පුළුවනි.  ඔබ තහංචි දාලා නැහැ?කොහෙත්ම නැහැ. සමිතයි-මායි හරිම එකතුයි. අතුලගෙ සමහර දේවල් ගැන කතා කරලා විහිළු කර ගන්න හරි පුළුවනි. අතුල සමිතා වෙන් වුණා කියලා ප‍්‍රශ්නයක් නැහැ. දරුවන්ට එයාලගෙ ”අම්මා-තාත්තා” තව දුරටත් සමීපයි. මගේ දුවට ශෙනානියා කියන නම දැම්මෙත් අතුලගෙ පුතා ෂේන්. අමායාට මතකද අතුල ඔබට හමුවූ මුල්ම දවස?හොඳට මතකයි. ඒ කාලයේ දී මම අතුල අයියා කියලා කිව්වෙ. මොකද එයාගේ ගීතයක රූප ජවනිකාවලට පෙනී සිටියා. ඒ 2005 දී විතර. මුලින්ම අපි එහි නර්තන ජවනිකාවකට පෙනී සිටියා. ඊට පස්සෙ නර්තන සහකරු ලෙස අපි පෙනී සිටියා. ඇත්තටම අපි අතර එදා තිබුණෙ හොඳ මිත‍්‍රත්වයක්. කාලයක් තිස්සෙ මේ දැන හඳුනා ගැනීම තිබුණා.  පසුව කෙදිනක හෝ අතුලxසමිතා අතර විරසක වීමක් වුණා නම් ඒ ඔබ නිසා නොවේ ද?සහතිකෙන්ම නැහැ. මම කවදාවත් එහෙම කරන කෙනෙක් නෙවෙයි. ඒ වගේම කවදාවත් අතුල මට එයාගේ පුද්ගලික ජීවිතයේ කිසිවක් කිව්වෙ නැහැ. මොකද අතුල කියන්නෙ හරි ගෞරවයකින් ජීවත් වන, අනෙක් අයගෙත් ගෞරවය රකින කෙනෙක්. මාත් එහෙමයි. හැබැයි කාලයක් යද්දි මට තේරුණා මේ දෙන්නා අතර දුරස් වීමක් ඇති වග. ඒත් එයාලගෙ පුද්ගලික ජීවිතයට එබිකම් කරන්න මට  ඕනෑ වුණේ නැහැ. මම අතුල අතර හොඳ යාළුකමක් විතරයි එදා තිබුණෙ. එයාලගෙ වෙන් වීමෙන් පසුව තවත් කාලයක් ගිහින් තමයි අපි තීරණයකට ආවේ. හොඳම යාළුවෝ අන්තිමට පේ‍්‍රමවන්තයින් වුණා. ඊට පස්සෙ 2010 දී විවාහ වුණා. දැන් අවුරුදු හතරක් ගෙවිලා. අපිට දුවෙකුත් ඉන්නවා. අපි අපේ ජීවිත ගොඩ නගා ගෙන යනවා. කිසිදු හැල හැප්පීමක් කා එක්කවත් නැහැ. අතුලට කලින් පේ‍්‍රමයක් තිබිලා නැද්ද?තිබුණා. නැහැ කිව්වොත් ඒක බොරුවක්. තාරුණ්‍යයට බොහෝ විට ඒවා අමුතු දේවල් නෙවෙයිනෙ.  අද අතුල සමග ගෙවන ජීවිතය ගැන ඔබ හිතන්නෙ කොහොම ද?දැන හඳුනාගෙන සෑහෙන කාලයක්නෙ. ඇත්තටම අතුල කියන්නෙ ”නිදහස” කියන දේ උපරිමයෙන් අපේක්ෂා කරන කෙනෙක්. ඒ කියන්නෙ ජීවිතයට තහංචි දානවාට, බලපෑම් කරනවාට එයා කැමැති නැහැ. අතිශය සරල චරිතයක්. මම හිතන්නෙ එයාගෙ නිර්මාණකරණයේ යෙදෙන විට ඒ නිදහස අවශ්‍යයි. ”තේ” එක බොන්න කියලාවත් දෙපාරක් කියන්න  ඕනෑ නැහැ. එයාට අමතක වුණොත් හවස හරි තේ එක බොයි. ඒ සිතිවිලි තේරුම් ගන්න  ඕනෑ. එහෙම තේරුම් ගන්න මම උත්සාහ කළා. දැන් මට තේරෙනවා එයා හරිම සාමාන්‍ය චරිතයක්. එයා එයාගෙ වැඩ නැති වෙලාවට ජීවිතය ගෙවෙන්නෙ ගෙදර. එයා කැමැති ඒ විදියටයි. නිදහසේ ගෙදර සිටින විට මොනවද ඔහු කරන්නෙ?ෆිල්ම් පිස්සෙක් කිව්වොත් හරි. වැඩිපුරම කරන්නෙ චිත‍්‍රපට නරඹන එකයි. එයාගෙ කෑම බීම පවා හදලා දෙන්නෙ ඔබම ද?ඔව්, බබා ලැබෙන්න සිටිය දී එයා ගෙදර වැඩට කෙනෙක් ගනිමු කිව්වා. ඒත් මට  ඕනෑ වුණේ මගේ අතින්ම සියල්ල කර දෙන්නයි. ඒකට මම කැමැතියි. මහා ලොකු දේවල් හදලා ඉල්ලන්නෙ නැහැ. හැබැයි වෙලාවට කෑම ටික තියෙන්න  ඕනෑ. මොනවද හදලා ඉල්ලන්නෙ?සම්බෝල, කිරි හොදි එක්ක අඹ හදලා තියෙනවා නම් ගොඩාක් ආසාවෙන් බත් කනවා. සංකීර්ණ නැහැ. හැම දෙයක්ම හරි ලෙහෙසියි. අතීතයේ දී කවුරු හරි ඔබට දෝෂාරෝපණය කළා නම්? අතුලxසමිතා වෙන් වුණේ ඔබ නිසා කියලා?කළා නම් නොවෙයි. සමහරු එදා මට කෝල් කරලා පවා බැන්නා. ඒත් කවදාවත් මම පවුල් කඩන කෙනෙක් නෙවෙයි. සමිතා පවා ඒ ගැන දන්නවා. පවුලක් වෙන් කොට පවුල් කන්න තරම් අවශ්‍යතාවක් මට තිබුණෙ නැහැ.  ”අමායා” ඔබ කවු ද?මම කලාවට ලැදියි. නර්තනය හැදෑරුවා. පසුව ජාත්‍යන්තර පාසලක ගුරුවරියක ලෙස සේවය කළා. විවාහයෙන් පසුව ඉවත් වුණා. මතුපිටින් දකින විදියට පෙනෙන විදියට වඩා මම ඇතුළාන්තයෙන් අර්ථවත් කියලා හිතෙනවා.  ඔබ අතුලට ආදරය කළාට ඔබගෙ ප‍්‍රියතම ගායකයා ශිහාන් නේද?ඔව්. ඒක හරි.  අතුලගෙ ඔබ කැමැතිම ගීතය?දවසක් අතුල වැඩ සටහනක දී ගීතයක කොටසක් ගැයුවා. ඒකට මම හරි ආසයි. අදටත් ඒකට ආසයි. මොකක්ද ඒ?”මා ඔබට ආදරේ බව” කියන සිංදුවට. ",
    "URL": "https://www.lankadeepa.lk/latest_news/‘‘සමිතයි-මායි-හරි-යාළුයි’’/1-271819",
    "Category": "latest_news"
}