{
    "Source": "www.lankadeepa.lk",
    "Timestamp": "2017 ජුලි මස 07",
    "Headline": "හිටපු ජනපති ශ්‍රිලනිප සභාපති ලෙස කළ ඉල්ලීම සම්බන්ධ නියෝගය අගෝස්තු 3 වැනි දා",
    "News Content": "හිටපු ජනපති මහින්ද රාජපක්ෂ මහතා තවදුරටත් ශ්‍රී ලංකා නිදහස් පක්ෂයේ සභාපතිවරයා ලෙස සලකමින් අධිකරණ නියෝගයක් නිකුත් කරන්නැයි ඉල්ලා ශ්‍රී ලංකා නිදහස් පක්ෂයේ සාමාජිකයින් දෙනෙකු විසින් ගොනු කළ පැමිණිල්ල පවත්වාගෙන යා නොහැකි බවට ශ්‍රීලනිප මහලේකම්වරයා ඉදිරිපත් කළ මූලික විරෝධතාවය සම්බන්ධයෙන් වන නියෝගය ලබන අගෝස්තු 3 වැනි දා ප‍්‍රකාශයට පත් කිරීමට කොළඹ දිසා අධිකරණය අද (7) තීන්දු කළේය.අදාළ පැමිණිල්ල කොළඹ ප‍්‍රධාන දිසා විනිසුරු සුජීව නිශ්ශංක මහතා හමුවේ කැඳවූ අතර එහිදී එම නියෝගය නිකුත් කිරීම එදිනට කල් තැබිණි.මීට පෙර පැමිණිල්ල කැඳවූ අවස්ථාවේ වගඋත්තරකාර හිටපු ශ්‍රී ලංකා නිදහස් පක්ෂ මහලේකම්  අනුර ප‍්‍රියදර්ශන යාපා වෙනුවෙන් පෙනී සිටි නීතීඥවරයා විසින් පැමිණිල්ල පවත්වා ගෙන යා නොහැකි බවත් ,ඒ සම්බන්ධයෙන් පරීක්ෂණ තවදුරටත් පැවැත්වෙ බව  දන්වමින් අධිකරණය හමුවේ විරෝධතා ගොනු කර තිබිණි.එබැවින් මහින්ද රාජපක්ෂ මහතා තවදුරටත් ශ්‍රී ලංකා නිදහස් පක්ෂයේ සභාපතිවරයා බවට අධිකරණ නියෝගයක් නිකුත් කරන ලෙසත් , 2015 ජනවාරි 16 වැනිදා දක්වා පැවති පැමිණිලකරුවන්ගේ විධායක සභාවේ හා මධ්‍යම කාරක සභාවේ පැමිණිලිකරුවන් දැරූ තත්ත්වයේ වෙනසක් නොමැති බවට අධිකරණ ප‍්‍රකාශයක් ලබා දෙන ලෙසද ඉල්ලා සිටියි.  ",
    "URL": "https://www.lankadeepa.lk/latest_news/හිටපු-ජනපති-ශ්‍රිලනිප-සභාපති-ලෙස-කළ-ඉල්ලීම-සම්බන්ධ-නියෝගය-අගෝස්තු-3-වැනි-දා/1-514856",
    "Category": "latest_news"
}