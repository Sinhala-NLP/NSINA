{
    "Source": "www.lankadeepa.lk",
    "Timestamp": "2018 ඔක්තෝබර් මස 29",
    "Headline": "කැනේඩියානු මහකොමසාරිස් අවධානයෙන් බලාසිටී",
    "News Content": "  (තිළිණි ද සිල්වා) ශ්‍රී ලංකාවේ පවතින වත්මන් දේශපාලන වාතාවරණය පිළිබඳව විමසිලිමත්ව සහ අවධානයෙන් යුතුව බලා සිටින බව ශ්‍රී ලංකාව සහ මාලදිවයින සඳහා වන කැනඩා මහකොමසාරිස් ඬේවිඩ් මැකිනන් මහතා නිවේදනයක් නිකුත් කරමින් කියා සිටී.ලංකාවේ වත්මන් තත්ත්වය සම්බන්ධයෙන් නිවේදනයක් නිකුත් කරමින් කැනඩා මහකොමසාරිස්වරයා මේ බව කියා සිටී.නීත්‍යානුකුලව කටයුතු කිරිම ප‍්‍රජාතන්ත‍්‍රවාදයේ මුලිකාංගයක් වන බවත්, ශ්‍රී  ලංකාවේ ව්‍යස්ථාවට අනුව සියලූම පාර්ශවයන්ට කටයුතු කරන ලෙසට ද කැනඩා මහකොමසාරිස්වරයා සිය නිවේදනයෙන් වැඩිදුරටත් ඉල්ලා සිටී.එසේම ප‍්‍රචණ්ඩ ක‍්‍රියා වලින් වැලකි සිටින්නැයි සියලූ දෙනාගෙන් ඉල්ලා සිටින බවද කැනේඩියානු මහකොමසාරිස් ඬේවිඞ් මැකිනන් මහතා ප‍්‍රකාශ කර සිටී.ලංකාවේ ජනතාවට මෙන්ම ජාත්‍යන්තරයටද ශ්‍රී ලංකා රජයෙන් සිදු විය යුතු වගකීම් නිසි ලෙස ඉටු කරන ලෙසද කැනඩා මහකොමසාරිස්වරයා රජයෙන් ඉල්ලා සිටී.  ",
    "URL": "https://www.lankadeepa.lk/latest_news/කැනේඩියානු-මහකොමසාරිස්-අවධානයෙන්-බලාසිටී/1-539401",
    "Category": "latest_news"
}