{
    "Source": "www.lankadeepa.lk",
    "Timestamp": "2018 ඔක්තෝබර් මස 19",
    "Headline": "ආරක්ෂක මාණ්ඩලික ප්‍රධානී අත්අඩංගුවට ගැනීමට කරුණු ඇතැයි  රහස් පොලීසිය කියයි",
    "News Content": "( නිමන්ති රණසිංහ) ආරක්ෂක මාණ්ඩලික ප්‍රධානී රවින්ද්‍ර විජේගුණවර්ධන  මහතා  ඉදිරි සතිය තුළ අපරාධ පරීක්ෂණ දෙපාර්තමේන්තුවට කැඳවීමට ලිපි සකස් කර ඇතැයි එම  දෙපාර්තමේන්තුව අද (19) කොළඹ කොටුව මහෙස්ත්‍රාත්  ලංකා ජයරත්න මහත්මිය හමුවේ ප්‍රකාශ කළේය. හිටපු ආරක්ෂ මාණ්ඩලික ප්‍රධානිවරයා අත්අඩංගුවට ගැනීමට ප්‍රමාණවත් කරුණු තිබෙන බැවින්  අදාල ප්‍රකාශ ලබා ගැනීම සඳහා ලිපි  සකස්  කරමින් පවතින බව  ඔවුහු වැඩිදුරටත් අධිකරණය හමුවේ සඳහන් කළහ. පුද්ගලයින් 11 දෙනකු පැහැරගෙන යාමේ සිද්ධියට  සම්බන්ධ නඩුව අද (19) යළි අධිකරණය හමුවේ  කැඳවු  අවස්ථාවේදී මෙම කරුණු අනාවරණය විය.  ",
    "URL": "https://www.lankadeepa.lk/latest_news/ආරක්ෂක-මාණ්ඩලික-ප්‍රධානී-අත්අඩංගුවට-ගැනීමට-කරුණු-ඇතැයි--රහස්-පොලීසිය-කියයි/1-538798",
    "Category": "latest_news"
}