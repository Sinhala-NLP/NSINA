{
    "Source": "www.lankadeepa.lk",
    "Timestamp": "2018 මැයි මස 16",
    "Headline": "නිතීවිරෝධී දුම්වැටි සමඟ අයෙක්  රේගුවේදී අත්අඩංගුවට",
    "News Content": " (ටී.කේ.ජී.කපිල )            නීතිවිරෝධී ලෙස ශ්‍රී ලංකාවට රැගෙන ආ විදේශීය නිෂ්පාදිත දුම්වැටි තොගයක් සමඟ  මගියකු අද (16)  අලුයම කටුනායක ගුවන් තොටුපොළේ දී අත් අඩංගුවට ගත් බව රේගුව පවසයි.මොහු කොළඹ කොලොන්නාව ප්‍රදේශයේ  පදිංචි 46 හැවිරිදි විවාහක පුද්ගලයෙකි .අද (16)  අලුයම 5.30 ට පමණ ඩුබායි සිට පැමිණි ෆ්ලයි ඩුබායි ගුවන් සේවයේ එෆ්.ඉසෙඩ් .- 547 දරණ  ගුවන් යානයෙන් කටුනායක ගුවන් තොටුපොළ වෙත පැමිණ , කිසිවක් ප්‍රකාශ කිරීමට නොමැති හරිත මාවත (Green Chanel ) ඔස්සේ ගුවන් තොටුපොළෙන් පිටව යමින් සිටියදී රේගු නිලධාරීන් විසින් මෙසේ අත් අඩංගුවට ගෙන තිබුණි . ඔහු විසින් රැගෙන ආ ගමන් මලු තුළ ඩුබායි හි නිෂ්පාදිත ගෝල්ඩ් ලීෆ් වර්ගයේ දුම්වැටි 16,000 ක් අඩංගු දුම්වැටි කාටූන් 80 ක් සගවා ගෙන තිබූ අතර , ඒවායේ මුළු වටිනාකම රුපියල් ලක්ෂ 08 ක් බව රේගුව  පවසයි.  ",
    "URL": "https://www.lankadeepa.lk/latest_news/නිතීවිරෝධී-දුම්වැටි-සමඟ-අයෙක්--රේගුවේදී-අත්අඩංගුවට/1-529097",
    "Category": "latest_news"
}