{
    "Source": "www.lankadeepa.lk",
    "Timestamp": "None  2012 අගෝස්තු මස 28",
    "Headline": "ශ්‍රී ලංකාවේ උපතලැබූ ඇමරිකන් නියමුවා මරුට",
    "News Content": "ශ්‍රී ලංකාවේ උපත ලබා ඇමරිකා ගුවන් හමුදාවේ සේවය කළ එහි ප්‍රධාන බලයලත් නිලධාරී සුරේෂ් එන්.ඒ.කෘසේ ඇෆ්ගනිස්ථාන මෙහෙයුමකදී සඳුදා රාත්‍රියේ සිදුවූ ගුවන් අනතුරකින් මියගොස් තිබේ. බ්ලැක් හෝක් වර්ගයේ හෙලිකොප්ටර් යානයක් ගිනිගෙන කඩාවැටීමෙන් සුරේෂ් ඇතුළු ඇමරිකා හමුදා නිලධාරීන් හත් දෙනකු, ඇෆ්ගනිස්ථානයේ ආරක්ෂක හමුදාවේ තිදෙනකු සහ සිවිල් වැසියකු  දෙනකු ද මියගොස් ඇතැයි ඇමරිකා හමුදාව පවසයි. නැගෙනහිර ඇෆ්ගනිස්ථානයේදී වෙඩි තබා හෙලිකොප්ටරය බිම දැමූවේයැයි තලෙයිබාන් සටන්කාමීන් ප්‍රකාශ කළ ද ඇමරිකාව පවසන්නේ යානයේ අනතුරට හේතුව මෙතෙක් සොයාගෙන නොමැති බවයි. මියයන විට 29 හැවිරිදි වියේ පසුවූ සුරේස් 2007 පෙබරවාරි 01 දා ඇමරිකා හමුදාවට එක්ව 2009 ජුනි 22 දා සිට බ්ලැක් හෝක් ගුවන් නියමුවෙකු වූවේය.  ",
    "URL": "https://www.lankadeepa.lk/latest_news/ශ්‍රී-ලංකාවේ-උපතලැබූ-ඇමරිකන්-නියමුවා-මරුට/1-61487",
    "Category": "latest_news"
}