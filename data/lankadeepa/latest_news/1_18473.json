{
    "Source": "www.lankadeepa.lk",
    "Timestamp": "2022 මාර්තු මස 07",
    "Headline": "කෝටියක අයිස් සමඟ පුද්ගලයෙක් මාට්ටු",
    "News Content": "(ඉන්දිකා  රාමනායක සහ බිමල් ශ්‍යාමන් ජයසිංහ)රුපියල් කෝටියකට අධික වටිනා අයිස් මත්ද්‍රව්‍ය සන්තකයේ තබාගෙන සිටි පුද්ගලයකු විශේෂ කාර්ය බලකාය නිලධාරීන්  විසින් මන්නාරම තාරපුරම්,  ඉන්ධන පිරවුම්හල අසල දී අත්අඩංගුවට ගනු ලැබීය.අත්අඩංගුවට ගන්නා අවස්ථාවේ සැකකරු සන්තකයේ අයිස් මත්ද්‍රව්‍ය කිලෝ 01, ග්‍රෑම් 15 ක් ප්‍රමාණයක් තිබී ඇත .සැකකරු එරුක්කලමිපිඩිඩි, මන්නාරම ප්‍රදේශයේ පදිංචි වයස අවුරුදු 36 වන පුද්ගලයකි.මන්නාරම කල්ලඩි තල්ලඩි යුද හමුදා යුද හමුදා කඳවුරේ බුද්ධි අංශ ලබාදුන් තොරතුරකට අනුව ඊයේ (6) පස්වරුවේ මෙම වැටලීම සිදුකර ඇත. අත්අඩංගුවට ගෙන වැඩිදුර විමර්ශන කටයුතු සඳහා මන්නාරම පොලිස් ස්ථානය වෙත භාර දී ඇත.  ",
    "URL": "https://www.lankadeepa.lk/latest_news/කෝටියක-අයිස්-සමඟ-පුද්ගලයෙක්-මාට්ටු/1-609347",
    "Category": "latest_news"
}