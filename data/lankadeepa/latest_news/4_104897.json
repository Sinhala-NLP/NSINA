{
    "Source": "www.lankadeepa.lk",
    "Timestamp": "None  2013 ජුනි මස 07",
    "Headline": "ඒකල කම්හල් අධ්‍යක්ෂ මියයයි",
    "News Content": "ජා-ඇල ඒකල කර්මාන්තපුරයේදී ලක්ෂ 75 ක මංකොල්ලටය ගොදුරු වූ කර්මාන්තශාලා අධ්‍යක්ෂ, මීගමුව කදිරාන කිඹුලාපිටිය පාරේ අර්ඩ්ලි සෙන්ට් ක්ලාරි ඩේවිඩ් (56) මහතා හෘදයාබාදයකින් මියගොස් ඇතැයි පොලීසිය කියයි.මැයි 28 වැනිදා ඔහු සිය දියණියගේ විවාහය වෙනුවෙන් මෙම මුදල් රැගෙන යමින් සිටියදී කොල්ලකෑම සිදුවිය. විවාහ උත්සවය හෙට පැවැත්වීමට නියමිතව තිබිණි.  ඔහුගේ හදිසි මරණය පිළිබද පරීක්ෂණය මීගමුව නාගරික හදිසි මරණ පරීක්ෂක සිරි ජයන්ත වික්‍රමරත්න මහතා ඉදිරියේ අද පැවැත්විණි. ",
    "URL": "https://www.lankadeepa.lk/latest_news/ඒකල-කම්හල්-අධ්‍යක්ෂ-මියයයි/1-133650",
    "Category": "latest_news"
}