{
    "Source": "www.lankadeepa.lk",
    "Timestamp": "2021 නොවැම්බර් මස 12",
    "Headline": "තම සිරුරේ අසභ්‍ය දර්ශන කාන්තාවට යැවූ විවාහකයා අල්ලයි",
    "News Content": "(ඉන්දිකා රාමනායක සහ බිමල් ශ්‍යාමන් ජයසිංහ)කාන්තාවන්ගේ ජංගම දුරකතනවලට අසභය දර්ශන යැවූ බව කියන පුද්ගලයෙක් කහවත්ත ප්‍රදේශයේ දී අපරාධ පරීක්ෂණ දෙපාර්තමේන්තුවේ පරිගනක අපරාධ විමර්ශන කොට්ඨාසය විසින් අත්අඩංගුවට ගනු ලැබීය.මෙම සැකකරු ඔහුගේ ශරීරයේ කොටස් මෙලෙස ඡායාරූප ගතකර මෙලෙස කාන්තාවන්ගේ ජංගම දුරකතන වෙත යොමු කරන බවද පොලිසිය පවසයි.මේ සම්බන්ධයෙන් පරීක්ෂණ පවත්වා මෙම සැකකරු අත්අඩංගුවට ගත් බවත් ඔහු 40 හැවිරිදි විවාහකයකු බවද පොලිසිය පවසයි.සැකකරු ගේ නිවසේ තිබී විවිධ ආයතනවලට අයත් දුරකතන සිම්පත් 107 ක අත්අඩංගුවට ගෙන ඇති අතර, ඔහු විවිධ පුද්ගලයන්ගේ ජාතික හැදුනුම්පත් වල ඡායාපිටපත් ලබාගෙන ඒවා උපයෝගි කරගෙන සිම්පත් ලබාගෙන ඇති බවද පොලිසිය පවසයි.   ",
    "URL": "https://www.lankadeepa.lk/news/තම-සිරුරේ-අසභ්‍ය-දර්ශන-කාන්තාවට-යැවූ-විවාහකයා-අල්ලයි/101-602838",
    "Category": "latest_news"
}