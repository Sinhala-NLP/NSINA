{
    "Source": "www.lankadeepa.lk",
    "Timestamp": "2019 සැප්තැම්බර් මස 27",
    "Headline": "හානි වූ නිවාසවල විදුලි පරිපථ අලුත්වැඩියාව නොමිලේ",
    "News Content": "(රංජන් කස්තුරි) වැසි සහිත කාලගුණික තත්වය හේතුවෙන් විනාශයට පත් වූ නිවාසවල හානි වූ විදුලි පරිපථ නොමිලයේ අලුත්වැඩියා කරන බව විදුලිබල බලශක්ති හා ව්‍යාපාර සංවර්ධන අමාත්‍යංශය කියයි. ඒ සඳහා ලංකා විදුලිබල මණ්ඩලයේ සේවක කණ්ඩායමක් යොදවන්නැයි ඇමති රවී කරුණානායක මහතා ලංකා විදුලිබල පාලනාධිකාරියට උපදෙස් ලබා දී තිබේ. අධික වර්ෂාව හේතුවෙන් ගස් කඩාවැටීම්, නායයෑම් ආදී හේතු මත ඇතැම් නිවාසවල විදුලි පරිපථවලට හානි සිදුව ඇතැයි වාර්තා වී ඇතැයිද එම අමාත්‍යංශය කියයි. කිසියම් නිවසක විදුලි පරිපථවලට හානි සිදුව ඇත්නම් ළඟම පිහිටි විදුලිබල මණ්ඩලයේ කාර්යාලයට දැනුම් දෙන්නැයිද විදුලිබල අමාත්‍යංශය ඉල්ලීමක් කරයි.  ",
    "URL": "https://www.lankadeepa.lk/news/හානි-වූ-නිවාසවල-විදුලි-පරිපථ-අලුත්වැඩියාව-නොමිලේ/101-557799",
    "Category": "latest_news"
}