{
    "Source": "www.lankadeepa.lk",
    "Timestamp": "None  2012 සැප්තැම්බර් මස 20",
    "Headline": "දකුණු අප‍්‍රිකාවට එරෙහිව අද තරගය  සිම්බාබ්වේ පිලට තීරණාත්මකයි",
    "News Content": "සිවුවැනි විස්සයි20 ලෝක කුසලාන ක‍්‍රිකට් තරගාවලියේ ‘සී’ කාණ්ඩයේ දෙවැනි තරගය ප‍්‍රබල දකුණු අප‍්‍රිකානු පිල සහ සිම්බාබ්වේ පිල අතර අද (20) හම්බන්තොට සූරියවැව මහින්ද රාජපක්‍ෂ ජාත්‍යන්තර ක‍්‍රිකට් ක‍්‍රීඩාංගණයේදී පැවැත්වේ. මෙම තරගය රාත‍්‍රි 7.30 ට ආරම්භ වීමට නියමිතය.සිම්බාබ්වේ පිල අද තරගයෙන් පරාජයට පත්වුහොත් තරග දෙකම පරාජයට පත්වීමෙන් තරගාවලියෙන් ඉවතට විසිවේ. එවිට ශ‍්‍රී ලංකාව සහ දකුණු අප‍්‍රිකාව අතර අනිද්දා (22) සූරියවැවදී පැවැත්වීමට නියමිත තරගයට පෙර එම රටවල් දෙක ‘සුපිරි අට’ වටයට සුදුසුකම් ලබයි. ",
    "URL": "https://www.lankadeepa.lk/latest_news/දකුණු-අප‍්‍රිකාවට-එරෙහිව-අද-තරගය--සිම්බාබ්වේ-පිලට-තීරණාත්මකයි/1-65632",
    "Category": "latest_news"
}