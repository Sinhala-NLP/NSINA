{
    "Source": "www.lankadeepa.lk",
    "Timestamp": "2021 අප්‍රේල් මස 22",
    "Headline": "ලී කර්මාන්ත ශාලාව ගිනි රකුසාට බිලි",
    "News Content": "(සුමිත් ප්‍රේමතිලක සහ දයා හේමන්ත සිල්වා)වස්කඩුව ප්‍රදේශයේ කර්මාන්තශාලාවක අද (22) අලුයම ගින්නක් හටගෙන ඇති බව කළුතර උතුර පොලීසිය කියයි .ලී පදම් කරන කර්මාන්තශාලාවක පිටුපස කොටසේ අළුයම හයට පමණ ගින්න හටගෙන ඇති අතර, කළුතර නගර සභාවේ ගිනි නිවන රථ දෙකක් යොදාගනිමින් ප්‍රදේශවාසීන්ගේ සහය ඇතුව , කළුතර උතුර පොලිසිය ගින්න මැඩ පැවැත්වීමට ක්‍රියා කර තිබේ.පැය 2 කට අධික කාලයක් තුළ ඇතිවූ ගින්නෙන් කර්මාන්තශාලාවේ ලී විශාල තොගයක් විනාශ වී ඇති අතර, ගින්නෙන් සිදුවූ අලාභය මෙතෙක් ගණනය කර නොමැත.ගින්නට හේතුව මෙතෙක් අනාවරණය වී නොමැති අතර , කළුතර උතුර පොලීසිය පරීක්ෂණ පවත්වති.   ",
    "URL": "https://www.lankadeepa.lk/news/ලී-කර්මාන්ත-ශාලාව-ගිනි-රකුසාට-බිලි/101-589187",
    "Category": "latest_news"
}