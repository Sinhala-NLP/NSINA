{
    "Source": "www.lankadeepa.lk",
    "Timestamp": "None  2012 ජුලි මස 28",
    "Headline": "පිහි ඇනුමෙන් විදුහල්පති මරුට",
    "News Content": "යක්කලමුල්ලේ කරාගොඩ මිනුවන්දෙණිය කණිෂ්ඨ විද්‍යාලයේ විදුහල්පතිගේ නිවසට කඩාවැදුනු මැර පිරිසකගේ පිහි පහරට ලක්වූ විදුහල්පති අනුර මහානාම එදිරිසිංහ (53) මහතා කරාපිටිය රෝහලේදී මියගියේය. ඔහුගේ වැඩිමහල් පුත් අනුෂ්ක සුජිත් එදිරිසිංහ (23) මහතා ද පිහි අණුම් කා දැඩි සත්කාර ඒකකයට ඇතුළුකරනු ලැබීය. විදුහල්පතිගේ  පුතකු හා තව පිරිසක් අතර ඇතිවූ ගැටුමක් ගැන ඔහු යක්කලමුල්ල පොලීසියට පැමිණිල්ලක් ද කර තිබියදී මැරයන් ගෙදරට කඩා වැදී ඇත. දැනටමත් සැකකරුවන් දෙදෙනකු අත්අඩංගුවට ගත් බව පොලීසිය කියයි. මියගිය විදුහල්පතිවරයා යක්කලමුල්ල ප්‍රාදේශීය සභාවේ හිටපු මන්ත්‍රීවරයෙකි. ",
    "URL": "https://www.lankadeepa.lk/latest_news/පිහි-ඇනුමෙන්-විදුහල්පති-මරුට/1-55913",
    "Category": "latest_news"
}