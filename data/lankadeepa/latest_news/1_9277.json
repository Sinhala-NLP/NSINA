{
    "Source": "www.lankadeepa.lk",
    "Timestamp": "2022 නොවැම්බර් මස 19",
    "Headline": "මන්න කන්නාට වෙඩි ප්‍රහාරයක්",
    "News Content": "(බිමල් ශ්‍යාමන් ජයසිංහ)සංවිධානාත්මක අපරාධ කල්ලි සාමාජිකයෙකු මාරිමුත්තු ගනේෂ් රාජා නොහොත් මන්න කන්නා නමැත්තා ග්‍රෑන්පාස් නවගම්පුර ප්‍රදේශයේ අද සිදුවූ වෙඩි තැබීමකින් බරපතළ තුවාල ලබා රෝහල් ගතකර  ඇතැයි ග්‍රෑන්ඩ්පාස්  පොලිසිය කියයි වෙඩි ප්‍රහාරය ඔහුගේ හිසට සහ පාදයකට වැදී ඇතැයි පොලිසිය පවසයි.මොහු මහා පරිමාණ මත්ද්‍රව්‍ය ජාවාරම්කරුවෙක් වන  කංජිපානි ඉම්රාන්ගේ පියාට මන්නයකින් පහරදී බරපතළ තුවාල සිදු කිරීම ඇතුළු තවත් පුද්ගලයන් රැසකට තියුණු ආයුධවලින් පහර දී තුවාල සිදු කිරීමේ චෝදනා ලැබ සිටින බවත් පොලිසිය කියයිවරින් වර පදිංචි ස්ථාන වෙනස් කරමින් රැඳී සිටි මෙම පුද්ගලයා නවගම්පුර ප්‍රදේශයට මත්කුඩු පානය කිරීම සඳහා අද පැමිණි අවස්ථාවේදී  යතුරු පැදියකින් පැමිණ තිබු නාදුනන පුද්ගලයන් දෙදෙනකු විසින් මෙම වෙඩි ප්‍රහාරය එල්ල කර තිබූ බව පොලීසිය සඳහන් කරයිග්‍රෑන්ඩ්පාස්  පොලිසියට අමතරව කොළඹ අපරාධ කොට්ඨාසයේ විශේෂ පොලිස් කණ්ඩායමක් පරීක්ෂණ පවත්වයි  ",
    "URL": "https://www.lankadeepa.lk/news/මන්න-කන්නාට-වෙඩි-ප්‍රහාරයක්/101-623749",
    "Category": "latest_news"
}