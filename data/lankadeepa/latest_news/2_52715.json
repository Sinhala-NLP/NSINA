{
    "Source": "www.lankadeepa.lk",
    "Timestamp": "2018 ඔක්තෝබර් මස 20",
    "Headline": "එංගලන්තයට ලකුණු 18 ක ජයක්",
    "News Content": "ශ්‍රී ලංකාව සහ එංගලන්තය අතර පල්ලෙකැළේ ක්‍රීඩාංගණයේදී අද(20 වැනිදා) පැවැති සිවුවැනි එක්දින තරගයේදීත් එංගලන්ත කණ්ඩායම ලකුණු 18 ක ජයක් අත්කරගත්තේය. මෙම ජයත් සමගින් 3-0 ක් ලෙසින් ඉදිරියට පැමිණි එංගලන්ත පිල තරග 5 කින් සමන්විත එක්දින තරගාවලිය ජයගත් අතර තරගාවලියේ පළමු තරගය වර්ෂාව නිසා අතහැර දමන ලදි.අදත් වර්ෂාවෙන් තරගයට බාධා ඇතිවූ හෙයින් ඩක්වර්ත් - ලුවිස් න්‍යාය මත තරගයේ ජයග්‍රාහකයා තීරණය කෙරිණ.පළමුවෙන් පන්දුවට පහර දුන් ශ්‍රී ලංකා කණ්ඩායම ඕවර 50 ක් අවසානයේදී කඩුලු 7 ක් දැවී ලකුණු 273 ක් ලබාගත්තේය.වර්ෂාවෙන් බාධා ඇතිවන විට එංගලන්ත පිල ඕවර කඩුලු 2 ක් දැවී ලකුණු 132 ක් ලබා සිටියද ඒ වන විට තරගයේ සම ලකුණු මට්ටම වූයේ ලකු‍ණු 114 කි. ඒ අනුව ඩක්වර්ත් - ලුවිස් න්‍යාය මත එංගලන්ත පිලට ලකුණු 18 ක ජයක් හිමිවිය.තරගයේ සම්පූර්ණ විස්තර සඳහා  http://www.kelimandala.lk/  වෙත පිවිසෙන්නඡායාරූපය - චතුර එස්.කොඩිකාර   ",
    "URL": "https://www.lankadeepa.lk/latest_news/එංගලන්තයට-ලකුණු-18-ක-ජයක්/1-538862",
    "Category": "latest_news"
}