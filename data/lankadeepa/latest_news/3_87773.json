{
    "Source": "www.lankadeepa.lk",
    "Timestamp": "None  2015 මැයි මස 10",
    "Headline": "මයික්‍රොසොෆ්ට් වින්ඩෝස් මෙහෙයුම නවතයි",
    "News Content": "දැනට අත්හදා බැලීමේ කටයුතු සඳහා ඉදිරිපත් කැර ඇති වින්ඩෝස් 10 මෘදුකාංගය වින්ඩෝස් මෙහෙයුම් ක්‍රමවේදයේ අවසන් සංස්කරණය බව මයික්‍රොසොෆ්ට් සමාගමේ ප්‍රවර්ධන විධායක ජෙරී නික්සන් පවසයි. ඔහු මේ බව කියා ඇත්තේ ඇමෙරිකාවේ චිකාගෝ හි පැවති සම්මන්ත්‍රණයක දී ය.වින්ඩෝස් ක්‍රමය ඉවත්කරමින් ඉදිරියට වෙනත් මෙහෙයුම් පද්ධතියක් හඳුන්වාදීමට ක්‍රියා කරමින් සිටින බව ද මයික්‍රොසොෆ්ට් සමාගම පවසයි.මයික්‍රොසොෆ්ට් සමාගමේ විශ්ලේෂණ සමාගමක් වන ගාර්ට්නර් හි පර්යේෂණ අංශයේ  නියෝජ්‍ය සභාපති ස්ටිව් ක්ලින්හන්ස් පවසා ඇත්තේ මෙම තීරණය ධනාත්මක වුවත් එහි යම් අනතුරුදායක තත්වයක්ද  පවතින බවයි.කෙසේ නමුත් නව ක්‍රමයක් ගැන මයික්‍රොසොෆ්ට් ගනුදෙනුකරුවන් දැනුම්වත් කිරීමේදී බෝහෝ ගැටළු මතුවිය හැකි බවද ඔහු කියයි. මේ නව හඳුන්වාදීම හේතුවෙන් මයික්‍රොසොෆ්ට් සමාගමට විශාල මුදල් සම්භාරයක් වියදම් කිරීමට සිදුව ඇතැයි ද ඔහු පෙන්වාදෙයි. සෑම වසර තුනකට වරක් මයික්‍රොසොෆ්ට්හි අධ්‍යක්ෂක මණ්ඩලය ඒකරාශි වි මී ළඟ පරිඝණක පද්ධතිය සකස් කරන අකාරය ගැන  සාකච්ඡා කරණ බව ද හෙතෙම කීය. ",
    "URL": "https://www.lankadeepa.lk/latest_news/මයික්‍රොසොෆ්ට්-වින්ඩෝස්-මෙහෙයුම-නවතයි/1-315720",
    "Category": "latest_news"
}