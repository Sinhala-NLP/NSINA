{
    "Source": "www.lankadeepa.lk",
    "Timestamp": "None  2012 නොවැම්බර් මස 19",
    "Headline": "දෙවිනුවර නිලමෙයි කපුවයි ගැටුමක",
    "News Content": "දෙවිනුවර උපුල්වන් දේවාලයේ බස්නායක නිලමේ හා ඔහුගේ රියදුරා තමාට පහර දුන්නැයි ප්‍රධාන කපු රාම ක්‍රිෂ්ණන් තේනබදු මහතා ගන්දර පොලිසියට පැමිණිලි කර ඇත. බස්නායක නිලමේගේ රියදුරා ද තවත් පැමිණිල්ලක් කරමින් ඔහුට පහරදුන් බව කියා ඇත.ජනපති මහින්ද රාජපක්ෂ මහතාගේ දෙවැනි පදවි ප්‍රාප්තිය නිමිත්තෙන් සිදු කළ යාතිකාවක් සම්බන්ධයෙන් මේ ගැටුම වී යැයි දැන ගන්නට ඇත.නිලමේ හා රියදුරා තමාට පහරදුන් බවත් තම අතක්ද සපා කා ඇති බවත් කපු මහතාගේ පැමිණිල්ලේ සඳහන්වේ.බස්නායක නිලමේ දිෂාන් වික්‍රමරත්න මහතා එම චෝදනා ප්‍රතික්ෂේප කරයි. තමා පහර නොදුන් බවත් කපු මහතා  තම රියදුරා හා ආරවුලක් ඇති කරගත් බව දන්නා බවත් ඔහුගේ ක්‍රියා කලාපය පිළිබඳව බෞද්ධ කටයුතු කොමසාරිස්ට පැමිණිලි කරන  බවත් කියයි. ",
    "URL": "https://www.lankadeepa.lk/latest_news/දෙවිනුවර-නිලමෙයි-කපුවයි-ගැටුමක/1-78303",
    "Category": "latest_news"
}