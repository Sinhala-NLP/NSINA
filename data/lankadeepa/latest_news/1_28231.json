{
    "Source": "www.lankadeepa.lk",
    "Timestamp": "2021 ජුනි මස 19",
    "Headline": "දින 18ක බිළිඳකු කොරෝනාවට බිලි",
    "News Content": "(ටෝනි කරුණානායක)මිනුවන්ගොඩ පීල්ලවත්ත ප්‍රදේශයේ දින 18 ක් වයසැති බිළිඳකු කොවිඩ් ආසාදිත වීමෙන් මිය ගොස් ඇතැයි මිනුවන්ගොඩ සෞඛ්‍ය වෛද්‍ය නිලධාරී කාර්යාලය පවසයි .උපතින්ම ආබාධිත තත්ත්වයේ පසුවූ බිලිදා මීගමුව  රෝහලක ප්‍රතිකාර ලබමින් සිටියදී 18 වෙනිදා මිය ගොස් ඇති බවත් පසුව සිදුකරන ලද රැපිඩ් ඇන්ටිජන් පරීක්ෂණයේදී බිළිඳාට කොවිඩ් බවට තහවුරු වූ බව ද සෞඛ්‍ය අංශ කියයි.මියගිය බිළිඳාගේ මව සහ පියා ව රැපිඩ් ඇන්ටිජන් පරීක්ෂාවට ලක්කළ බවත් එම පරීක්ෂණයෙන් ඔවුන් දෙදෙනා ආසාදිතයින් නොවන බවට තහවුරු වී ඇතැයි ද සෞඛ්‍ය අංශ පවසයි .මියගිය බිළිඳාගේ මව පියා ඇතුළු පවුලේ උදවිය නිවෙස තුළම අද (19 වෙනිදා) නිරෝධායනයට යොමු කළ බව මහජන සෞඛ්‍ය පරීක්ෂකවරු පවසති .   ",
    "URL": "https://www.lankadeepa.lk/covid19/දින-18ක-බිළිඳකු-කොරෝනාවට-බිලි/203-592943",
    "Category": "latest_news"
}