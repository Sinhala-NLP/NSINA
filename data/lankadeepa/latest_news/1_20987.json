{
    "Source": "www.lankadeepa.lk",
    "Timestamp": "2021 දෙසැම්බර් මස 21",
    "Headline": "කිරිපිටි මිලත් ඉහළ යන ලකුණු",
    "News Content": "(යොහාන් භාසුර)කිරිපිටි මිල පසුගිය ඔක්තෝබර් මස සංශෝධනය කරන විට ලෝක වෙළෙඳපොළේ පැවැති මිලට වඩා සියයට 10 කින් පමණ මිල ඉහළ ගොස් තිබීම නිසා ඉදිරියේදී මිල වැඩිවීමක් වියහැකි බවත් දැන් පවතින කිරිපිටි හිඟය තවත් මාසයක් දෙකක් පැවතිය හැකි බවත් කිරිපිටි ආනයනකරුවන්ගේ සංගමයේ මාධ්‍ය ප්‍රකාශක අශෝක බණ්ඩාර මහතා අද (21) පෙරවරුවේ පැවසීය.බැංකු හරහා ණයවර ලිපි නිකුත් කිරීමට ඇති අපහසුතාව, නැව්වල ප්‍රමාදය සහ ගුදම් ගාස්තු ඉහළ යෑම වර්තමාන කිරිපිටි හිඟයට ප්‍රධාන හේතුව බව කී අශෝක බණ්ඩාර මහතා කිරිපිටි ආනයනයට ඩොලර් නිදහස් කිරීමට සෘජුව මැදිහත් වන ලෙස රජයෙන් ඉල්ලීමක් කළ බව ද සඳහන් කළේය.  ",
    "URL": "https://www.lankadeepa.lk/latest_news/කිරිපිටි-මිලත්-ඉහළ-යන-ලකුණු/1-605251",
    "Category": "latest_news"
}