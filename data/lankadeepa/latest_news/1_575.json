{
    "Source": "www.lankadeepa.lk",
    "Timestamp": "2023 සැප්තැම්බර් මස 27",
    "Headline": "මව තෙහැවිරිදි දරුවාගේ කට පුච්චලා",
    "News Content": "(ශ්‍රීනාත් ප්‍රසන්න ජයසූරිය)අසභ්‍ය වචන කීම නවත්වා ගැනීමට යැයි කියමින් තුන් හැවිරිදි දරුවාගේ කට දල්වන ලද ගිනිකූරකින් පිලිස්සු වේ යැයි කියන එම දරුවාගේ මවක  සැකපිට අත්අඩංගුවට ගත් බව දියුලපිටිය පොලීසිය පවසයි.මෙසේ සැකපිට අත්අඩංගුවට ගෙන ඇත්තේ දිවුලපිටිය ප්‍රදේශයේ පදිංචි 29 හැවිරිදි කාන්තාවකි.මෙම සිඟිත්තාගේ උඩුතොලේ පිළිස්සුම් තුවාල සලකුණත් පෙනෙන්නට ඇතැයි පොලිසිය කියයි.තමන්ගේ දරුවා අසභ්‍ය වචන කියන නිසා එය නවත්වා ගැනීමට බිය කිරීමට සිතා ගිනි කූරක් දල්වා කට ලඟට ලං කළ බව සැකකාරිය පවසන්නේ යැයි පොලීසිය සඳහන් කරයි.ඒ අවස්ථාවේ දරුවාගේ උඩුතොල පිලිස්සී ඇතැයි ද පොලීසිය පැවසී ය.පොලිස් 118 හදිසි ඇමතුම් අංශය මගින් කරන ලද දැනුම්දීමක් මත දිවුලපිටිය පොලීසියේ අපරාධ විමර්ශන අංශයේ නිලධාරීන් කණ්ඩායමක් සිඟිත්තා සිටින නිවස සොයා ගොස් පරීක්ෂණ ආරම්භ කර එම සිඟිත්තා ගේ මව සැකපිට අත්අඩංගුවට ගෙන ඇත.    ",
    "URL": "https://www.lankadeepa.lk/latest_news/මව-තෙහැවිරිදි-දරුවාගේ-කට-පුච්චලා/1-640504",
    "Category": "latest_news"
}