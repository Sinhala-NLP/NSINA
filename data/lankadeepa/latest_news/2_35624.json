{
    "Source": "www.lankadeepa.lk",
    "Timestamp": "Editor  2020 දෙසැම්බර් මස 06",
    "Headline": "එජාපයේ ජාතික ලැයිස්තු මන්ත්‍රී ධූරය නම් කිරීම මේ මස අවසන් වීමට පෙර",
    "News Content": "(නිමල කොඩිතුවක්කු) එක්සත් ජාතික පක්ෂයේ ජාතික ලැයිස්තු මන්ත්‍රීධූරය සඳහා මේ  මාසය අවසන් වීමට ප්‍රථම පුද්ගලයකු නම් කරන බව එහි නව මහලේකම් ෂමල් සෙනරත් මහතා පැවසීය.පක්ෂය ජ්‍යෙෂ්ඨයන්ගේ අදහස් ලබා ගැනීමෙන් අනතුරුව මෙම තීරණය කඩිනමින් ගන්නා බවද ඔහු සඳහන් කළේය.පක්ෂ නායක රනිල් වික්‍රමසිංහ මහතාගේ උපදෙස් මත පක්ෂයේ නව ප්‍රතිසංවිධාන කටයුතු  ඉදිරියේ දී කඩිනමින් සිදු කරන බවත් ඔහු වැඩිදුරටත් පැවසීය.   ",
    "URL": "https://www.lankadeepa.lk/latest_news/එජාපයේ-ජාතික-ලැයිස්තු-මන්ත්‍රී-ධූරය-නම්-කිරීම-මේ-මස-අවසන්-වීමට-පෙර/1-583035",
    "Category": "latest_news"
}