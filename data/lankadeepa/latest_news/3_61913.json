{
    "Source": "www.lankadeepa.lk",
    "Timestamp": "2018 ජනවාරි මස 27",
    "Headline": "කෝටි 2 ක මත්ද්‍රව්‍ය කටුනායකින් අල්ලයි",
    "News Content": "(කටුනායක ටී.කේ.ජී.කපිල )රුපියල් කෝටි දෙකක් පමණ වටිනා මෙතැම්පටමයින් යන රසායන විද්‍යාත්මක නාමයෙන් හදුන්වන , භයානක මත්ද්‍රව්‍ය තොගයක් නීතිවිරෝධී ලෙස ශ්‍රී ලංකාවට රැගෙන ආ 21 හැවිරිදි නයිජීරියානු ජාතික තරුණියක් 1/21 දින දහවල් කටුනායක ගුවන් තොටුපොළේ දී පොලිස් මත්ද්‍රව්‍ය නාශක අංශයේ නිලධාරීන් විසින් අත් අඩංගුවට ගෙන තිබේ.මෙම මත්ද්‍රව්‍යය ශ්‍රී ලංකාවේ තරුණයන් හදුන්වන්නේ \" අයිස් \" යන අන්වර්ථ නාමයෙන් බව පොලිස් මත්ද්‍රව්‍ය නාශක අංශයේ ප්‍රකාශකවරයෙකු පැවසීය .මෙම නයිජීරියානු තරුණිය 1/27 දින දහවල් 1.40 ට පමණ ඩුබායි සිට පැමිණි එමිරේට්ස් ගුවන් සේවයේ ඊ.කේ. - 348 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණි .ඇය රැගෙන ආ ගමන් බෑගයේ කිලෝ ග්රෑම් 2 යි ග්රෑම් 028 ක් බර මෙම මත්ද්‍රව්‍ය තොගය සගවා ගෙන තිබී පොලිස් මත්ද්‍රව්‍ය නාශක අංශයේ නිලධාරීන් විසින් අත් අඩංගුවට ගෙන තිබුණි .මේ වනවිට මෙම තරුණිය අත් අඩංගුවේ තබා ගෙන මේ පිළිබඳව වැඩිදුර විමර්ශන කටයුතු ආරම්භ කර තිබේ .  ",
    "URL": "https://www.lankadeepa.lk/latest_news/කෝටි-2-ක-මත්ද්‍රව්‍ය-කටුනායකින්-අල්ලයි/1-523580",
    "Category": "latest_news"
}