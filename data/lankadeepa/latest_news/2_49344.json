{
    "Source": "www.lankadeepa.lk",
    "Timestamp": "2019 අප්‍රේල් මස 04",
    "Headline": "සබරගමු සරසවි විරෝධතාවයේදී පොලිසිය ක්‍රියා කළ ආකාරය ගැන පරීක්ෂණයක්",
    "News Content": "(ඉන්දිකා රාමනායක)සබරගමුව විශ්ව විද්‍යාලයේ සිසුන් විසින් පාර්ලිමේන්තුව පිවිසුමේ මාර්ගයේ දී ඊයේ (03) සවස පැවැත්වූ විරෝධතාව විසුරුවා හැරීමට පොලිසිය කියා කළ ආකාරය සම්බන්ධයෙන්  පරීක්ෂණයක් ආරම්භ කර ඇති බව පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර මහතා පැවසීය.මේහිදී පොලිසිය කි‍්‍රයා කළ ආකාරය සම්බන්ධයෙන්  සාමාජයේ නොයෙක් දෙනා චෝදනා  කරන බවත් එය සැලකිල්ලට ගෙන බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති නන්දන මුණසිංහ මහතා මේ සම්බන්ධයෙන් පරීක්ෂණ පැවැත්වීමට ගල්කිස්ස කොට්ඨාස භාර ජ්‍යෙෂ්ඨ පොලිස් අධිකාරිවරයා වෙත  දැනුම් දී  ඇති බවද පොලිස් මාධ්‍ය ප‍්‍රකාශකවරයා කියා සිටියේය.මෙහිදී පොලිස් නිලධාරීන් කි‍්‍රයා කර ඇත්තේ පවතින නීති රාමුව තුළද නැතහොත් නීති රාමුවට පරිබාහිරින් ද යන්න හෙළි  කරගත හැකි බවද රුවන් ගුණසේකර මහතා කීය.මෙම සිද්ධියෙන් පොලිස් නිලධාරීන් සිව් දෙනෙක් තුවාල ලබා ඇති බවත් එක්  පොලිස් නිලධාරියෙකු තවමත් කළුබෝවිල රෝහලේ ප‍්‍රතිකාර ලබමින් සිටින බවද පොලිස් මාධ්‍ය ප‍්‍රකාශකවරයා වැඩිදුරයත් පැවසීය.  ",
    "URL": "https://www.lankadeepa.lk/latest_news/සබරගමු-සරසවි-විරෝධතාවයේදී-පොලිසිය-ක්‍රියා-කළ-ආකාරය-ගැන-පරීක්ෂණයක්/1-548353",
    "Category": "latest_news"
}