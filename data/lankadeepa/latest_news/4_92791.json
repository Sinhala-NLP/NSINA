{
    "Source": "www.lankadeepa.lk",
    "Timestamp": "None  2015 පෙබරවාරි මස 14",
    "Headline": "‘‘කවුරු දිනුවත් අගමැති පත්කරන්නේ ජනපති‘‘",
    "News Content": "ඉදිරි මහ මැතිවරණයේ දී ශ්‍රී ලංකා නිදහස් පක්ෂයේ අගමැති අපේක්ෂකයා ගැන කිිසිදු තිරණයක් ගෙන නැතැයි විපක්ෂ නායක නිමල් සිරිපාල ද සිල්වා මහතා පවසයි. ඔහු වැඩිදුරටත් කියා සිටියේ තවමත් මැතිවරණයක් පැවැත්වීමට දින නියමකැර නොමැති බැවින් ඒ ගැන පසුව තීරණය කළ හැකි බවයි. මැතිවරණයට නාම යෝජනා ලබාදීම සඳහා පක්ෂයේ මධ්‍යම කාරක සභාවෙන් නාමයෝජනා මණ්ඩලයක් පත්කරණ බවත් ඉන් පසු ඡන්දයට ඉදිරිපත් වීමට අපේක්ෂා කරණ අය ඒ සඳහා ඉල්ලුම් කැර පැමිණිය යුතු බවත් හෙතෙම වැඩිදුරටත් කියා සිටියේය. පක්ෂයේ කවර තරාතිරමක අයකු වුවත් නාම යෝජනා මණ්ඩලයේ අනුමැතිය ගෙන ඡන්දය ඉල්ලිය යුතුයැයි ද ඔහු කීවේය. පාර්ලිමේන්තුවේ වැඩිම මන්ත්‍රී පිරිසකගේ විශ්වාසය දිනා ගන්නා පුද්ගලයා අගමැතිවරයා ලෙස පත්කිරීමේ බලය ඇත්තේ ජනාධිපතිවරයාට බැවින් ඉදිරි අගමැතිවරයා ගැන අනාවැකි කීමට නොහැකි බව විපක්ෂ නායකවරයා කීවේය.  ",
    "URL": "https://www.lankadeepa.lk/latest_news/‘‘කවුරු-දිනුවත්-අගමැති-පත්කරන්නේ-ජනපති‘‘/1-296835",
    "Category": "latest_news"
}