{
    "Source": "www.lankadeepa.lk",
    "Timestamp": "2017 ජුනි මස 22",
    "Headline": "ඉන්දීය ධීවරයින් 4ක් නාවික හමුදා අත්අඩංගුවට",
    "News Content": "උතුරු නාවික විධානයට අයත් වේග ප්‍රහාරක යාත්‍රාවකට අනුයුක්ත නාවිකයින් පිරිසක් විසින් ඊයේ  (21) රාත්‍රී ඩෙල්ෆ්ට් දූපතට වයඹ දෙසින් වූ මුහුදු ප්‍රදේශයේ නීති විරෝධී ලෙස ධීවර කටයුතුවල නිරත වූ ඉන්දීය ධීවරයින් 4 දෙනෙකු සහ ඔවුන්ට අයත් ට්‍රෝලර් යාත්‍රාවක් අත්අඩංගුවට ගන්නා ලදී. අත්අඩංගුවට ගත් ඉන්දීය ජාතිකයින්, ධීවර යාත්‍රාව සහ අනෙකුත් ආම්පන්න කරෙයිතිව් හි පිහිටි ශ්‍රී ලංකා නාවික නෞකා එළාර ආයතනය වෙත රැගෙන ඒමෙන් අනතුරුව ඉදිරි නීතිමය කටයුතු සඳහා යාපනය සහකාර ධීවර අධ්‍යක්ෂක වෙත භාර දීමට නියමිතය.   ",
    "URL": "https://www.lankadeepa.lk/latest_news/ඉන්දීය-ධීවරයින්-4ක්-නාවික-හමුදා-අත්අඩංගුවට/1-514242",
    "Category": "latest_news"
}