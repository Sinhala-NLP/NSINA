{
    "Source": "www.lankadeepa.lk",
    "Timestamp": "None  2016 දෙසැම්බර් මස 15",
    "Headline": "පාලිත මහීපාලට ජගත් මුල් පුටුවක්",
    "News Content": "සෞඛ්‍ය  සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල ලෝක සෞඛ්‍ය සංවිධානයේ දකුණු සහ අග්නිදිග ආසියා කලාපීය රටවල බෝ නෝවන රෝග, පාරිසරික සෞඛ්‍ය පිළිබඳ ජාත්‍යන්තර  සම්බන්ධීකාරක  වශයෙන් පත් කරනු ලැබ සිටි.මහීපාල මහතාට නවදිල්ලි  නුවර  ලෝක සෞඛ්‍ය සංවිධාන  කාර්යාලයේ දී සිකුරාදා (16) සිදු කෙරෙන අතර  ඒ සඳහා ඔහු පත්වීම පිළිබඳ ලිපිය බාර ගැනීම සඳහා අද (15) දහවල් දිවයිනෙන් පිටත්ව ගියේය.දකුණු සහ අග්නිදිග ආසියා කලාපයේ රටවල් 11 ක බෝ නොවන රෝග, පෝෂණය සහ පාරිසරික සෞඛ්‍ය කටයුතු පිළිබඳ ප්‍රධානයා ලෙස පත්ව සිටියි.ජනාධිපති මෛත්‍රීපාල සිරිසේන මහතා සෞඛ්‍ය ඇමැති සමයේ 2011 වසරේ සෞඛ්‍ය සේවා අධ්‍යක්ෂ ජනරාල් ධුරයට  පත් කරනු ලැබු ඔහුට එම තනතුරේ වැඩ  කිරිමට වසර දෙකක් තිබියදී ඉවත් වීමට යයි.  කොළඹ ආනන්ද විද්‍යාලයේ කිර්තිමත් ආදි සිසුවකු වන ඔහු මොරවක රජයේ රෝහලේ වෛද්‍ය නිලධාරියකු ලෙස සිය වෘත්තිය ආරම්භ කළේය.එතැන් සිට දිවයිනේ විවිධ ප්‍රදේශ වල වෛද්‍යවරයකු , විශේෂඥ වෛද්‍යවරයකු හා සෞඛ්‍ය පරිපාලකයකු ලෙස වසර 30 කට  ආසන්න කාලයක් සේවය කළ ඔහු සෞඛ්‍ය අමාත්‍යාංශයේ අතිරේක ලේකම්වරයකු ලෙස ද කලක් සේවය කළේය. ",
    "URL": "https://www.lankadeepa.lk/latest_news/පාලිත-මහීපාලට-ජගත්-මුල්-පුටුවක්/1-490269",
    "Category": "latest_news"
}