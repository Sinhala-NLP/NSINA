{
    "Source": "www.lankadeepa.lk",
    "Timestamp": "2022 ජනවාරි මස 27",
    "Headline": "ඔයාමඩුවේ වී මෝල මඩුවේම දිරයි",
    "News Content": "(ලේකම්ගේ අනුර)ඔයාමඩුව දැයට කිරුළ ජාතික ප්‍රදර්ශනයට සමගාමීව ව්ලච්චිය පේමඩුව සමූපාකාර සමිති භූමියේ  සවි කළ රුපියල් ලක්ෂ 50ක් පමණ විටිනා වීමෝල  වසර 10ක් ගත වුව ද කිසිදු ප්‍රයෝජනයට නොගෙන දිරා පත් වීමට ඉඩ හැර ඇතැයි ප්‍රදේශවාසීහු චෝදනා කරති. පේමඩුව ප්‍රදේශයේ ජනතාව වෙනුවෙන්  සමූපාකාර සමිතිය මගින්ම වී මෝලක පවත්වාගෙන ගොස් ඇත.2012 වසරේ පැවැති ඔයාමඩුව දැයට කිරුළ සංවර්ධන සැලසුමට අනුව  නවීන තාක්ෂණයකින් යුතු මෝලක් ලබාදෙන පොරෝන්දුව මත පැරැණි වී මෝල ඉවත් කළ බව ප්‍රදේශවාසීහු කියති.මෙම මෝල සවිකල දා පටන් කිසිදු ප්‍රයෝජනයක් නොගෙන අවුරුදු 10ක් තිස්සේම විනාශයට පත්වීම් සම්බන්ධයෙන් ප්‍රදේශයේ පාලකයන් මුණිවත රකින බව ජනතාව චෝදනා කරති.  ඔමේ සම්බන්ධයෙන්  උතුරුමැද පලාත් සමූපකාර, සංවර්ධන කොමසාරිස් හා රෙජිස්ට්‍රාර් ජේ එල් එම් ජී එස්. එල් එම් වීරසිංහ මහතා දුරකථනය ඔස්සේ දෙවතාවක් සම්බන්ධ කරගැනීමට ගත් උත්සහ අසාර්ථක වූ නමුත්  උතුරුමැද පළාත් ආණ්ඩුකාර මහීපාල හේරත් මහතාගෙන් ව්ම්සීමේදී ඒ මහතා කියා සිට්යේ මෙසේය.ඇත්ත්ටම මම ඔය කියනකම් ඔවැනි දෙයක් දන්නෙ නෑ. මට කවුරුත් ඔය ගැන කියලත් නෑ මම සතියක් ඇතුළත එම ස්ථානයේ නිරික්ෂණය කරනවා. ඊට අවශ්‍ය කටයුතු කඩිනමින් ගන්නවා.     ",
    "URL": "https://www.lankadeepa.lk/latest_news/ඔයාමඩුවේ-වී-මෝල-මඩුවේම-දිරයි/1-607220",
    "Category": "latest_news"
}