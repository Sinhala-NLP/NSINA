{
    "Source": "www.lankadeepa.lk",
    "Timestamp": "2019 ජනවාරි මස 09",
    "Headline": "කී‍්‍රඩා පුහුණුකරුවන් බඳවා ගන්න රජය ගෙන ඇති තීරණයට ලංකා ගුරු සංගමයේ විරෝධය",
    "News Content": "(නිමල කොඩිතුවක්කු)කී‍්‍රඩා පුහුණුකරුවන් 3850 ක් බඳවා ගැනීමට රජය ගෙන ඇති තීරණය සම්බන්ධයෙන් දැඩි විරෝධය පල කරන බවත් වහාම මෙම කැබිනට් තීරණය අහෝසි කොට පාසල්වලට කී‍්‍රඩා පුහුණුකරුවන් බඳවා ගැනීම අත්හිටුවීමට පියවර ගන්නා ලෙසත් ලංකා ගුරු සංගමය ජනාධිපතිවරයාගෙන් ඉල්ලීමක් කරයි.මෙය හුදු දේශපාලන උවමනා මත රැකියා ලාබදීමක් බවත් පාසල් පද්ධතියට අවශ්‍ය කී‍්‍රඩා හා ශාරීරික අධ්‍යාපන ගුරුවරු විධිමත්ව බඳවා ගැනීමට අවශ්‍ය පියවර ගන්නා ලෙසත් එම සංගමයේ ලේකම් ජෝසප් ස්ටාලින් මහතා පවසයි.මෙවැනි තනතුරක් රජයේ පාසල් පද්ධතිය තුළ නොමැති බවත්, මෙම පත්වීම් මගින් ශී‍්‍ර ලංකා ගුරු සේවා ව්‍යවස්ථාව උල්ලංඝණය වීමත්, සුදුසුකම් රහිත පිරිසක් පාසල් අධ්‍යාපන කටයුතුවලට සම්බන්ධවීමක් සිදු වන බවත් ඒ මහතා පෙන්වා දෙයි.මෙසේ සේවා ව්‍යවස්ථාව උල්ලංඝණය කරමින් පාසල්වලට කී‍්‍රඩා පුහුණුකරුවන් බඳවා ගැනීමට අවශ්‍ය තෝරා ගැනීම් සිදු කළ ද පළාත් සභා පාසල්වලට බඳවා ගැනීමට යොමු කළ මෙම කී‍්‍රඩා පුහුණු පත්වීම්ධාරීන් පළාත් සභාවලට බඳවා ගැනීම ඒ ඒ පළාත් සභා විසින් ප‍්‍රතික්ෂේප කිරීම මත මෙම බඳවා ගැනීම් නතර වී ඇති බවද ඔහු සඳහන් කරයි.එසේ තිබියදී නැවතත් පසුගියදා (07)  පැවති කැබිනට් මණ්ඩල රැස්වීමේ දී මෙම කී‍්‍රඩා පුහුණුකරුවන් බඳවා ගැනීමට කැබිනට් මණ්ඩලය අනුමැතිය ලබාදී තිබීම බරපතල ගැටලූවක් බවද ස්ටාලින් මහතා පෙන්වා දෙයි.පාසල්වල ඉගෙනුම් ඉගැන්වීම් කි‍්‍රයාවලියට අදාළ ගුරුවරු බඳවා ගැනීම සිදු කළ යුත්තේ 2014.10.23 දිනැති 1885/38 දරණ ගැසට් නිවේදනයෙන් ප‍්‍රකාශිත ශී‍්‍ර ලංකා ගුරු සේවා ව්‍යවස්ථාවට අනුව පෙන්වා දෙන ඒ මහතා පාසල්වල කී‍්‍රඩා කටයුතු සම්බන්ධයෙන් බඳවා ගත යුත්තේ කී‍්‍රඩා හා ශාරීරික අධ්‍යාපන විෂය ඉගැන්වීම් කරන ගුරුවරුන් බවද සඳහන් කරයි.  ",
    "URL": "https://www.lankadeepa.lk/news/කී‍්‍රඩා-පුහුණුකරුවන්-බඳවා-ගන්න-රජය-ගෙන-ඇති-තීරණයට-ලංකා-ගුරු-සංගමයේ-විරෝධය/101-543618",
    "Category": "latest_news"
}