{
    "Source": "www.lankadeepa.lk",
    "Timestamp": "None  2014 පෙබරවාරි මස 23",
    "Headline": "කැළණි ගඟට තව පාලමක්",
    "News Content": "කොළඹ නගරය හා කොළඹ - කටුනායක අධිවේගී මාර්ගය සෘජුවම සම්බන්ධ කෙරෙන පරිදි කැළණි ගග හරහා නව පාලමක් ඉදිකිරීමේ සැලසුමකට කැබිනට් අනුමැතිය හිමිව තිබේ.මේ සදහා වන යෝජනාව ඉදිරිපත් කර තිබෙනුයේ ජනාධිපති මහින්ද රාජපක්ෂ මහතායි.කොළඹ - කටුනායක අධිවේගී මාර්ගයේ ආගමනයත් සමග කොළඹට නගරයට වාහන ඇතුල්වීමේදී වැඩිවී ඇති තදබදය අවම කිරීමට මින් හැකිවනු ඇතැයි අපේක්ෂා කෙරේ.පාලම මංතීරු 6 කින් සමන්විත වනු ඇත.පාලම ඉදිකෙරෙනු ඇත්තේ නව කැළණි පාලම හා සමාන්තරවය.ඉදිකිරීම් කටයුතු සිදුකිරීමට අවශ්‍ය උපදෙස් හා රුපියල් බිලියන 45.5 ක මුල්‍ය ආධාර සැපැයීමට ජපාන රජය ඉදිරිපත්ව සිටී. ",
    "URL": "https://www.lankadeepa.lk/latest_news/කැළණි-ගඟට-තව-පාලමක්/1-212436",
    "Category": "latest_news"
}