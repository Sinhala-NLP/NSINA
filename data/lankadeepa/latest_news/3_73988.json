{
    "Source": "www.lankadeepa.lk",
    "Timestamp": "None  2016 ජුලි මස 11",
    "Headline": "විල්පත්තු පෙත්සමට බදියුදීන්ගෙන් විරෝධතා ඉල්ලයි",
    "News Content": "විල්පත්තු  වනෝද්‍යානයේ අධිරක්ෂිතය  නීතිවිරෝධි ලෙස එළිපෙහෙළි කරමින්  නැවත පදිංචි කිරීම් හා අනවසර ඉදිකිරීම් කරන පුද්ගලයින්ට එරෙහිව නීතිමය පියවර ගන්නා ලෙස නියෝග කරන්නැයි ඉල්ලා පාරිසරික යුක්ති කේන්ද්‍රය ගොනු කළ රිට් පෙත්සම සම්බන්ධයෙන් වන විරෝධතා ගොනු කිරීම සඳහා  වගඋත්තරකාර අමාත්‍ය රිෂාද් බදියුදීන්ට අභියාචනාධිකරණය ලබන අගෝස්තු 31 වැනිදා තෙක් අවසන් වරට කල් දුන්නේය.අභියාචනාධිකරණ සභාපති විනිසුරු විජිත් මළල්ගොඩ සහ විනිසුරු ප‍්‍රීති පද්මන් සූරසේන මහත්වරුන් හමුවේ කැඳවිණි.වනජීවී අධ්‍යක්ෂ ජනරාල් ,මධ්‍යම පරිසර අධිකාරිය, මන්නාරම දිස්ත‍්‍රික් ලේකම්, කර්මාන්ත හා වාණිජ අමාත්‍ය රිෂාඞ් බදියුදීන්, නීතිපතිවරයා ඇතුළු නම දෙනෙක් වගඋත්තරකරුවෝය. ",
    "URL": "https://www.lankadeepa.lk/latest_news/විල්පත්තු-පෙත්සමට-බදියුදීන්ගෙන්-විරෝධතා-ඉල්ලයි/1-436267",
    "Category": "latest_news"
}