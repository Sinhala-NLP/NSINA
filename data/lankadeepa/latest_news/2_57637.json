{
    "Source": "www.lankadeepa.lk",
    "Timestamp": "2018 මැයි මස 06",
    "Headline": "එස්.ටී.එෆ්  වෙඩි පහරකින්  පාතාල නායකයකු  මරුට",
    "News Content": " (ඩබ්ලිව්.ඒ. අසේල) තලාතුඔය මයිලපිටිය ප්‍රදේශයේ පොලිස් විශේෂ කාර්ය බලකා නිලධාරින් සමඟ ඇතිවූ ගැටුමකින් පාතාල සාමාජිකයෙකු වෙඩි වැදී මියගොස් ඇත. මෙසේ මියගොස් ඇත්තේ වත්තල මරියා පාර පදිංචි දිලිප රෝහණ රොද්‍රිගො නැමති අයකු බව අනාවරණය වි ඇති අතර පාතාල නායකයෙකු වන ඩි මංජුගෙ ගෝලයෙකු බවට තොරතුරු ලැබී ඇත. තලාතුඔය මයිලපිටිය ප්‍ර දේශයේ ඔහු සැඟවී ඇති බවට ලැබුණු තොරතුරක් ඔස්සේ ඊයේ (05) සවස  එහි ගිය පොලිස් විශේෂ කාර්ය බලකා නිලධාරින්ට මියගිය පුද්ගලයා වෙඩි තබා ඇති අතර පොලිසියද සිය ආරක්ෂාව වෙනුවෙන් වෙඩි තබා ඇත.  පසුගිය විසිපස්වැනි දින කොළඹදි විශේෂ කාර්යබලකා නිලධාරින්ට මොහු විසින් ප්‍රහාරයක් එල්ල කර  ඇති අතර තුවාල ලැබූ නිලධාරින් දෙදෙනෙකු තවමත් රෝහල් ගතවී ප්‍රතිකාර ගනු ලබයි. සිද්ධිය සම්බන්ධයෙන් තලාතුඔය පොලීසිය පරීක්ෂණ පවත්වයි.  ",
    "URL": "https://www.lankadeepa.lk/latest_news/එස්-ටී-එෆ්--වෙඩි-පහරකින්--පාතාල-නායකයකු--මරුට/1-528459",
    "Category": "latest_news"
}