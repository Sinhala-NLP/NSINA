{
    "Source": "www.lankadeepa.lk",
    "Timestamp": "2023 පෙබරවාරි මස 13",
    "Headline": "බස් රියැදුරා  හෘදයා බාධයෙන් අසුනේම මරුට",
    "News Content": "(චාපා මධුභාෂිණි)මින්නේරිය නගරයේ සිට  ගිරිතලේ දක්වා ඇඟළුම් කම්හල් සේවික සේවිකාවන් ප්‍රවාහනය කරන බස් රථයක රියැදුරා හදිසි හෘදයා බාධයකට ලක්ව බස් රථය තුළම මියගොස් ඇතැයි මින්නේරිය පොලිසිය කියයි.මෙසේ මියගොස් ඇත්තේ මින්නේරිය ප්‍රදේශයේ පදිංචි එන්.කේ.ජි. ආරියරත්න නමැති 75 හැවිරිදි පුද්ගලයෙකි.රියදුරා මින්නේරිය බස් ආසන්නයේ නවතා තිබූ බසය පණ ගන්වා බස් රථය ඉදිරියට ධාවනය කිරීමට සූදානම් වෙනවත් සමග බසය රියදුරාගේ පාලනයෙන් ගිලිහි ගොස් අසල කඩයක වැදී අනතුරට ලක්ව ඇත.පසුව අසල සිටි පිරිස එක්ව සිහිසුන්ව සිටි රියදුරා රෝහලට ඇතුළත් කර ඇති අතර ඒ වන විටත් ඔහු මියගොස් සිටි බව රෝහල් ප්‍රකාශකයෙක් කීය.අනතුර සිදුවන අවස්ථාවේ බසයේ කිසිවකුත් නොසිටි අතර වෙළෙඳ සල ඉදිරිපිට ද කිසිවකුත් නොසිටීම නිස ජිවිත හානි කිසිවක් වාර්තා වන්නේ නැතැයි පොලිසිය කියයි. වෙළෙඳහලට සහ බසයට සුළු හානි සිදුව තිබේ.   ",
    "URL": "https://www.lankadeepa.lk/latest_news/බස්-රියැදුරා--හෘදයා-බාධයෙන්-අසුනේම-මරුට/1-628550",
    "Category": "latest_news"
}