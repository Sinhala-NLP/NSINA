{
    "Source": "www.lankadeepa.lk",
    "Timestamp": "2019 ඔක්තෝබර් මස 16",
    "Headline": "ජනපතිවරණ දැන්වීමක් ගැන කරුණු පහදන්නැයි මැතිවරණ කොමිසම කියයි",
    "News Content": "(රංජන් කස්තුරි) යුද හමුදාපති ලුතිනන් ජනරාල් ශවේන්ද්‍ර සිල්වා මහතාගේ ඡායාරූපයක් සහ ප්‍රකාශයක් ඇතුළත් ජනාධිපතිවරණ දැන්වීමක් පුවත්පතක පළකිරීමේ සිද්ධිය සම්බන්ධයෙන් කරුණු පැහැදිලි කරන්නැයි මැතිවරණ කොමිෂන් සභාව ජනාධිපති ලේකම්වරයාට සහ ආරක්ෂක ලේකම්වරයාට දැනුම් දී තිබේ. මීට අමතරව එම ප්‍රචාරක දැන්වීමට අදාළ ජනාධිපති අපේක්ෂකයා අයත් දේශපාලන පක්ෂයේ ලේකම්වරයාටද, අවවාදාත්මක දැනුම්දීමක් කළ බවද, මැතිවරණ කොමිෂන් සභාවේ සභාපති මහින්ද දේශප්‍රිය මහතා රාජගිරිය මැතිවරණ කොමිෂන් සභා ශ්‍රවණාගාරයේ අද(16) පැවති ප්‍රවෘත්ති සාකච්ඡාවකදී පැවසීය. එන නීතිවිරෝධී පුවත්පත් දැන්වීම සම්බන්ධයෙන් මේ වනවිටත් යුද හමුදාපතිවරයා ප්‍රකාශයක් කළ යුතුව තිබුණද මෙතෙක් එය ඉටුව නැතැයිද ඒ මහතා කීය.  ",
    "URL": "https://www.lankadeepa.lk/news/ජනපතිවරණ-දැන්වීමක්-ගැන-කරුණු-පහදන්නැයි-මැතිවරණ-කොමිසම-කියයි/101-558900",
    "Category": "latest_news"
}