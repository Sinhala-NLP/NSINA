{
    "Source": "www.lankadeepa.lk",
    "Timestamp": "None  2015 ජුලි මස 03",
    "Headline": "චීන වැඩවලට ලංකාව වැඩිපුර හවුල්ලු",
    "News Content": "චීනය පසුගිය වසර පහක කාලය තුළ මෙරටට ආධාර ලබා දුන් ව්‍යාපෘතිවල ලාංකිකයින් ලක්ෂයක් පමණ සේවය කළ බව ශ්‍රී ලංකාවේ චීන වානිජ මණ්ඩලයේ ප‍්‍රකාශක චෙන් චුවාන් සඳහන් කළ බව ෂින්හුවා ප‍්‍රවෘත්ති සේවය වාර්තා කරයි.විශේෂයෙන්ම උතුරේ ඒ 9 මාර්ගය ඉදිකිරීමේ ව්‍යාපෘතිය තුළ ලාංකිකයින් 4500ක් සේවය කළ බවත් එහි චීන ජාතිකයින් සේවය කළේ 2%ක් පමණක් යැයිද එම වාර්තාවේ සඳහන් වේ.ලංකාව විසින් ඉකුත් දා චීන ව්‍යාපෘති නතර කිරීමත් සමඟ දෙරට අතර අත්සන් කර තිබෙන ද්විපාර්ශවික ගිවිසුම් සහ කොන්ත‍්‍රාත් වලට ගරු කරන්නැයි චීනය මෙරටින් ඉල්ලා තිබුණි.තවද ඩොලර් බිලියන 1.4 ක පමණ ආයෝජනයෙන් ඉදිකිරිමට සැලසුම් කර තිබෙන කොළඹ වරාය නගර ව්‍යාපෘතිය අත්හිටුවීමෙන් පසුව මෙරට චීන තානාපති කාර්යාලය විසින් ලංකාවට දැනුම් දී තිබුනේ  සිය ආයෝජකයින් ගේ අභිලාෂයන් ආරක්ෂා කර ගැනීමට පියවර ගන්නා ලෙසයි.පරීක්ෂණ සිදු කරන තෙක් තාවකාලිකව කොළඹ වරාය නගර ව්‍යාපෘතිය සිදුකරන චයිනා කොමියුනිකේෂන් කන්ස්ට‍්‍රක්ෂන් සමාගමද සිය ඉදිකිරීම් කටයුතු අත්හිටුවීමට එකඟත්වය පල කළේය. ",
    "URL": "https://www.lankadeepa.lk/latest_news/චීන-වැඩවලට-ලංකාව-වැඩිපුර-හවුල්ලු/1-329688",
    "Category": "latest_news"
}