{
    "Source": "www.lankadeepa.lk",
    "Timestamp": "2019 නොවැම්බර් මස 10",
    "Headline": "ෆේස්බුක් සාදයක් පැවැත්වූ 11ක් අත්අඩංගුවට",
    "News Content": "(ඩී.කේ.රත්න) බුත්තල, ගෝනගංආර ගලපිටගල ප‍්‍රදේශයේ හෝටලක ෆේස්බුක් සාදයක් පවත්වමින් සිටි තරුණයින් 11දෙනෙකු අද (10) අත්අඩංගුවට ගත් බව ඔක්කම්පිටිය පොලීසිය කියයි. අත්අඩංගුවට ගනු ලබන අවස්ථාවේදී ඔවුන් සතුව තිබී ගංජා සහ කේරළ ගංජා ද අත්අඩංගුවට ගෙන ඇතැයි පොලීසිය පවසයි. මෙසේ අත්අඩංගුවට ගනු ලැබූ පුද්ගලයින් වයස අවුරුදු 28ත් - 33ත් අතර වයසේ පසුවන්නන් බවද පොලීසිය කියයි. අත්අඩංගුවට ගත් පුද්ගලයින් බුත්තල පොලීසියට බාරදී තිබේ. බුත්තල පොලීසියේ නිලධාරීහු මේ පිළිබඳව පරීක්ෂණ පවත්වති.  ",
    "URL": "https://www.lankadeepa.lk/news/ෆේස්බුක්-සාදයක්-පැවැත්වූ-11ක්-අත්අඩංගුවට/101-560251",
    "Category": "latest_news"
}