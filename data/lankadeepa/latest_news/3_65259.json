{
    "Source": "www.lankadeepa.lk",
    "Timestamp": "2017 අගෝස්තු මස 06",
    "Headline": "‘අර්ජුන් මහේන්ද්‍රන්ගේ නිවසේ කුමන්ත්‍රණයක් සිදුවුණා‘ - හිටපු ජනපති",
    "News Content": "(චන්ද්‍රසේන ගමගේ සහ ආරියදාස කොඩිතුවක්කු )පසු ගිය ජනාධිපතිවරණයේදී හා මහ මැතිවරණයේදී සිංගප්පූරුවේ පිහිටි අර්ජුන් මහේන්ද්‍රන් මහතාගේ නිවසේ කුමන්ත්‍රණයක් සිදු වූ බව  හිටපු ජනාධිපති මහින්ද රාජපක්ෂ මහතා පවසයි.“එහිදි මුදල් ගනුදෙනු සිදු වු බව බොහෝ අය කියනවා. ඒක රහසක් නොවෙයි.ජනාධිපතිවරණයේදී ඇයි මන්ත්‍රී වරු සිංගප්පූරුවට ගියේ? ගිහින් එන ගමන් උස්සගෙන ආපු බෑග් වල මොනවාද තිබුණේ කියල බොහෝ අය ප්‍රශ්න කරනවා. බැදුම්කර සිද්ධිය විමර්ශනය කිරීම සදහා පත් කළ ජනාධිපති කොමිසම නිසා යම් යම් කරුණු ජනතාවට හෙළිදරව් වෙමින් තිබෙනවා. මහබැංකු බැදුම්කර සිද්ධියේදි වගේම සිංගප්පූරු කුමන්ත්‍රණය ගැනත් සොයා බැලිය යුතුයි“යැයි රාජපක්ෂ මහතා කියයි.අද (06) තංගල්ල කාල්ටන් නිවසේ දී මාධ්‍යවේදීන් අමතා ඒ මහතා මේ බව පැවසීය.  ",
    "URL": "https://www.lankadeepa.lk/latest_news/‘අර්ජුන්-මහේන්ද්‍රන්ගේ-නිවසේ-කුමන්ත්‍රණයක්-සිදුවුණා‘---හිටපු-ජනපති/1-516084",
    "Category": "latest_news"
}