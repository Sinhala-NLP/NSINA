{
    "Source": "www.lankadeepa.lk",
    "Timestamp": "2017 නොවැම්බර් මස 01",
    "Headline": "සින්නයියාට සේවා දිගුවක් නොදුන් හේතුව දයාසිරි කියයි",
    "News Content": "(ඩයනා උදයංගනී)නාවික හමුදාපතිවරයා ලෙස පත් වූ ට‍්‍රැවිස් සින්නයියා මහතාගේ ධූර කාලය මාස දෙකකට සීමා කරන්නට සිදුවූයේ ඊට පහළින් සිටින තවත් යුද විරුවන්ට නාවික හමුදාපතිවරයෙක් ලෙස විශ‍්‍රාම යෑමට අවස්ථාව දිය යුතු වූ නිසා යැයි සම කැබිනට් ප‍්‍රකාශක ක‍්‍රීඩා අමාත්‍ය දයාසිරි ජයසේකර මහතා පැවසීය.නාවික හමුදාපතිධූරය දැරිය යුතු හා යුද්ධයේදී විශාල මෙහෙවරක් ඉටු කළ තවත් ජ්‍යෙෂ්ඨයින් කිහිප දෙනෙකු නාවික හමුදාවේ සිටින බව කී අමාත්‍යවරයා සින්නයියා මහතාට වසරක සේවා දිගුවක් දුන්නේ නම් ඔවුන්ට එම අවස්ථාව අහිමි වන බව ද කීවේය.ඇමැතිවරයා මේ බව පැවසුයේ රජයේ ප‍්‍රවෘත්ති දෙපාර්තමේන්තුවේ අද(1) පැවැති කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියකු ඇසූ පැනයකට පිළිතුරු දෙමිනි.රුසියානු යුද නැවක් ගෙන ඒම සම්බන්ධයෙන් විරුද්ධවීම නිසා සින්නයියා මහතාට සේවා දිගුවක් නොදුන් බවට පළවන වාර්තා සම්බන්ධයෙන් ද ප‍්‍රශ්න කළ අතර එයට පිළිතුරු ලබාදුන් සම කැබිනට් ප‍්‍රකාශක අමාත්‍ය රාජිත සේනාරත්න මහතා පැවසුවේ එවැනි ප‍්‍රකාශයක් හිටපු නාවික හමුදාපතිවරයා කර නොමැති බවයි.  ",
    "URL": "https://www.lankadeepa.lk/latest_news/සින්නයියාට-සේවා-දිගුවක්-නොදුන්-හේතුව-දයාසිරි-කියයි/1-519732",
    "Category": "latest_news"
}