{
    "Source": "www.lankadeepa.lk",
    "Timestamp": "None  2014 සැප්තැම්බර් මස 28",
    "Headline": "බොදු බලේ මහා සමුළුව මුළු දෙයි",
    "News Content": "බොදු බල සේනා සංවිධානයේ ‘‘දැය නඟන මඟ” මහ සඟ සමුළුව අද සවස සුගතදාස ගෘහස්ථ ක්‍රීඩාංගණයේදී ආරම්භ විය.දුටුගැමුණු රජුගේ සිට ඉංග්‍රීසි ආක්‍රමණ දක්වා රට බේරාගත් විරුවන් සහ වර්තමානයේ කොටි ත්‍රස්තවාදීන්ගෙන් රට මුදාගත් රණවිරුවන් සිහිපත් කරමින් විනාඩියක නිශ්ශබ්දතාවයක් රැකීමද මෙහිදී සිදුවිය.මියන්මාරයේ සිට පැමිණි අශින් විරතු හිමිගේ ප්‍රධාන ආරාධිතයා ලෙස උත්සවය ඇමතූහ. අන්තවාදීන්ගේ තර්ජන මැද තමන්ට ශ්‍රී ලංකාවට වැඩම කිරීමට අවස්ථාව සලසා දුන් ජනාධිපති මහින්ද රාජපක්ෂ මහතාට ස්තූතිවන්ත වන බවත් බොදු බල සේනා සංවිධානයේ සමුළුවට තමන්වහන්සේට සහභාගීවීමට ලැබීම ගෞරවයක් බවත් කියා සිටියහ.බොදු බල සේනා සංවිධානයේ කලා ශිල්පීන්ගේ කලා අංගද මෙම එක්කොට තිබූණි. විරතු හිමියන් ඇතුළු දෙස් විදෙස් ගිහි පැවිදි විශාල පිරිසක් මීට එක්ව සිටියහ. හින්දු බැතිමතුන්ගේ නියෝජනයද මෙම අවස්ථාවට එක්ව තිබීම විශේෂත්වයක් විය.         ඡායාරූප ජයමාල් චන්ද්‍රසිරි    ",
    "URL": "https://www.lankadeepa.lk/latest_news/බොදු-බලේ-මහා-සමුළුව-මුළු-දෙයි/1-265806",
    "Category": "latest_news"
}