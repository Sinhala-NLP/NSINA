{
    "Source": "www.lankadeepa.lk",
    "Timestamp": "2019 අප්‍රේල් මස 28",
    "Headline": "‘පොලිස්පති ඉවත්කිරීමේ යෝජනාව පාර්ලිමේන්තුවට ගේනවා’",
    "News Content": "(නිමල කොඩිතුවක්කු) පොලිස්පති පුජිත ජයසුන්දර මහතා ඉවත් කිරීම සම්බන්ධයෙන් වන යෝජනාවක් මේ සතිය තුළ පාර්ලිමේන්තුවට ඉදිරිපත් කරන බව සංවර්ධන උපායමාර්ග සහ ජාත්‍යන්තර වෙළෙඳ නියෝජ්‍ය අමාත්‍ය නලීන් බණ්ඩාර ජයමහා මහතා පැවැසීය.ආණ්ඩු පක්ෂයේ සියලුම පාර්ලිමේන්තු මන්ත‍්‍රීවරුන්ගේ එකඟතාවය මත මෙම යෝජනාව ඉදිරිපත් කරන බවද නියෝජ්‍ය අමාත්‍යවරයා සඳහන් කළේය.එක්සත් ජාතික පක්ෂය විසින් පොලිස්පතිවරයා ආරක්ෂා කරන බවට පැතිර යන තොරතුරු අසත්‍යයක් බවද ප‍්‍රකාශ කළ නලීන් බන්ඩාර මහතා ජාතික ආරක්ෂාව පිළිබඳ ගත හැකි  ඕනෑම තීරණයක් ගැනීමට තම පක්ෂය පසුබට නොවන බවද සඳහන් කළේය.ආරක්ෂක ලේකම් හේමසිරි ප‍්‍රනාන්දු සහ පොලිස්පති පූජිත ජයසුන්දර යන මහත්වරුන්ට සිය ධුරවලින් ඉල්ලා අස්වන ලෙසට  ජනාධිපති මෛත‍්‍රීපාල සිරිසේන මහතා විසින් පසුගියදා ඉල්ලීමක් කළේය. පසුගිය 25 වැනි දා ආරක්ෂක ලේකම් හේමසිරි ප‍්‍රනාන්දු මහතා සිය ධුරයෙන් ඉල්ලා අස් වූ අතර  පොලිස්පති පූජිත ජයසුන්දර මහතා සිය ධුරයෙන් ඉල්ලා අස්වීම ප‍්‍රතික්ෂේප කර ඇතැයි වාර්තා වේ.   ",
    "URL": "https://www.lankadeepa.lk/latest_news/‘පොලිස්පති-ඉවත්කිරීමේ-යෝජනාව-පාර්ලිමේන්තුවට-ගේනවා’/1-549372",
    "Category": "latest_news"
}