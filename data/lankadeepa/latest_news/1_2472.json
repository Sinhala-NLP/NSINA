{
    "Source": "www.lankadeepa.lk",
    "Timestamp": "2023 අගෝස්තු මස 06",
    "Headline": "උණ සෑදී දින දෙකකින් දරුවා මරුට",
    "News Content": "(ටී.කේ.ජී.කපිල )උණ රෝගී තත්වයකට ගොදුරු වීමෙන් තම එකම පුතා අද(06)  අලුයම මීගමුව රෝහලට ඇතුළත් කිරීමෙන් පසු මිය ගිය බව , එම සිසුවාගේ පියා වන එම්.එන්.ඉස්තිකාර් මහතා  පැවසීය . මිය ගොස් ඇත්තේ අවුරුදු දහතුනක් වන  බ්දුල් අසීස්  නම් දරුවෙකි.  ඔහු මීගමුව මීගමුව අල් - හිල්ලාල් ජාතික පාසැලේ  08 ශ්‍රේණියේ ඉගෙනුම ලබමින් සිටි අයෙකි.සිය දරුවාගේ මරණය පිළිබදව අදහස් දැක්වූ පියා. මීට දින දෙකකට පමණ පෙර ඔලුවෙ කැක්කුමක් එක්ක උණ රෝගී තත්වයක් ඇති උනා . උණ වරින් වර අඩු උනා වැඩි උනා . පස්සෙ ඊයේ(05 )  රාත්‍රී මගේ පුතා තද නින්දකට වැටුනා .  මේ අසාමාන්‍ය තත්වය නිසා රාත්‍රී 10.30 ට විතර මීගමුව මහ රෝහලට අපි පුතාව ඇතුළත් කළා . එහිදී පුතාව දැඩි සත්කාර ඒකකයට යොමු කළා .ඒකෙ වෛද්‍යවරුන් ලොකු උත්සාහයක් ගත්තා . පුතා රාත්‍රී ගත් ආහාර පවා එළියට ගත්තා . නමුත් පුතාට හුස්ම ගැනීමේ අපහසුතාවයක් තිබුණා . අද(06) අලුයම 12.20 ට මගේ පුතා මිය ගියා .මේ වනවිට මෙම සිසුවාගේ මළසිරුර මීගමුව මහ රෝහලේ මතෘ ශරීරාගාරයේ තබා ඇති අතර මීගමුව රෝහල් පොලිසිය මේ පිළිබඳව ඉදිරි විමර්ශන කටයුතු සිදු කරමින් සිටිති .                      ",
    "URL": "https://www.lankadeepa.lk/latest_news/උණ-සෑදී-දින-දෙකකින්-දරුවා-මරුට/1-637622",
    "Category": "latest_news"
}