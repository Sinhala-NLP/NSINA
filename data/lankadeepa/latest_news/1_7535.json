{
    "Source": "www.lankadeepa.lk",
    "Timestamp": "2023 ජනවාරි මස 04",
    "Headline": "ප්‍රවාහන අධිකාරිගේ වැඩෙන් අඩ පැයක් දුම්රිය ප්‍රමාද කරලා",
    "News Content": "(යොහාන් භාසුර)ප්‍රවේශ පතක් නොමැතිව කොළඹ කොටුව දුම්රිය ස්ථානයෙන් මහනුවර බලා යෑමට උත්සාහ කළ නාවලපිටිය සහකාර ප්‍රවාහන අධිකාරිවරයෙක් දුම්රිය නියාමකවරයෙක් සමඟ ගැටුමක් ඇතිකරගැනීම නිසා දුම්රිය ප්‍රමාද වීමේ සිද්ධියක් වාර්තා වේ.කොළඹ  කොටුව සිට මහනුවර බලා පස්වරු 3.35 ට ධාවනය ආරම්භ කිරීමට නියමිතව තිබූ නගරාන්තර දුම්රිය එම ගැටුමක් හේතුවෙන් විනාඩි 30 ක් පමණ ප්‍රමාද වී කොළඹ කොටුව දුම්රිය ස්ථානයෙන් ගමන් ආරම්භ කළ බවත් කොටුව දුම්රිය ස්ථානයේ නිලධාරියෙක් පැවසීය.    ",
    "URL": "https://www.lankadeepa.lk/news/ප්‍රවාහන-අධිකාරිගේ-වැඩෙන්-අඩ-පැයක්-දුම්රිය-ප්‍රමාද-කරලා/101-626330",
    "Category": "latest_news"
}