{
    "Source": "www.lankadeepa.lk",
    "Timestamp": "2022 දෙසැම්බර් මස 05",
    "Headline": "ගොඩගම අනතුරින් දෙදෙනෙක් මරුට",
    "News Content": "(ශාන්ත ප්‍රදීප් කුමාර කුලරත්න)ගොඩගම වටරැක ප්‍රදේශයේදී මෝටර් රථයක් යතුරුපැදියක ගැටීමෙන් දෙදෙනකු ජීවිතක්ෂයට පත්ව ඇතැයි මීගොඩ පොලිසිය පවසයි .අනතුරින් රත්නපුර මුවගම පේමානන්ද මාවතේ පදිංචි (18) හැවිරිදි පාසල් සිසුවකු ද සිටින බවත්  අනිත් පුද්ගලයාගේ අනන්‍යතාවය මෙතෙක් අනාවරණය වී නොමැති බව පොලීසිය කියයි .මෙම පුද්ගලයන් දෙදෙනා වටරැක ගුණවර්ධන මාවත හරහා  යතුරු පැදියක යමින් සිටියදී ඉදිරියෙන් පැමිණි මෝටර් රථයේ මුහුණට මුහුණ ගැටී අනතුර සිදුව තිබුණි .අනතුරින් තුවාල ලැබූ පැදිකරුවන් දෙදෙනා හෝමාගම මූලික රෝහලට ඇතුළත් කර ඇති අතර මෝටර් රථය රියැදුරු ද සුළු තුවාල ලබා හෝමාගම රෝහලට ඇතුළත්ව ඇති බව පොලීසිය කියයි .මියගිය දෙදෙනාගේ මෘතදේහයන් දෙක මේ විට හෝමාගම මූලික රෝහලේ මෘත ශරීරාගාරයේ තැන්පත් කර තිබේ  ",
    "URL": "https://www.lankadeepa.lk/news/ගොඩගම-අනතුරින්-දෙදෙනෙක්-මරුට/101-624642",
    "Category": "latest_news"
}