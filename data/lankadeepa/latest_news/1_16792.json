{
    "Source": "www.lankadeepa.lk",
    "Timestamp": "2022 අප්‍රේල් මස 22",
    "Headline": "’’ආරක්ෂක මණ්ඩලයට කැඳවූවත් ගියේ නෑ’’",
    "News Content": "(සුජිත් හේවාජුලිගේ සහ  අංජුල මහික වීරරත්න)ආරක්ෂක මණ්ඩල රැස්වීමට කැඳවා තිබුණත්  තමා එහි නොගිය බව අගමැති මහින්ද රාජපක්ෂ මහතා පාර්ලිමේන්තුවේදී  ඊයේ(22) පැවසීය.ඒ  වරද  සිදුවූයේ තමා අතින් බවද ඔහු සඳහන් කළේය.කෙසේ වෙතත් තමාට ඒ රැස්වීමේ තොරතුරු එදිනම  සවස් කාලයේදි  ලබා දුන් බව පැවසූ අගමැතිවරයා එතන කිසිදු ගැටළුවක් නැතැයිද සඳහන් කළේය.මේ එහිදී  ඇතිවූ සංවාදයයි.විපක්ෂ නායක සජිත් ප්‍රේමදාස මහතා:රඹුක්කන සිද්ධියෙන් පස්සේ ජාතික ආරක්ෂක කවුන්සිලය කැඳෙව්වා. නමුත් ඒ රැස්වීමට අගමැති තුමා සහභාගි කරගත්තේ නෑ. ඒක තමයි ඇත්ත. අපි ඉදිරිපත් කරන සංශෝධනය ක්‍රියාත්මක කළානම් මේ වගේ තත්වයක් උදාවන්නේ නැහැ. අගමැතිතුමාට බලය ලැබෙනවා.ආණ්ඩු පක්ෂයේ ප්‍රධාන සංවිධායක ප්‍රසන්න රණතුංග මහතා:අගමැතිතුමා කැඳවලා තිබුණා. නමුත් එතුමට යන්න බැරි වුණා. විපක්ෂ නායකතුමා පුන පුනා කියන්නේ ටොම් පචයක්.අගමැති මහින්ද රාජපක්ෂ මහතා:නායකතුමා ප්‍රශ්නයක් ඇහුවා. ඔව් මම කැඳෙව්වා. නමුත් මම ගියේ නෑ . ඒ වරද මගේ. ඒත්  එතැන  තොරතුරු ඔක්කොම මට පස්සේ දැනුම් දුන්නා.  ",
    "URL": "https://www.lankadeepa.lk/latest_news/’’ආරක්ෂක-මණ්ඩලයට-කැඳවූවත්-ගියේ-නෑ’’/1-611891",
    "Category": "latest_news"
}