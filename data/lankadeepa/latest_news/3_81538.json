{
    "Source": "www.lankadeepa.lk",
    "Timestamp": "None  2015 දෙසැම්බර් මස 06",
    "Headline": "‘ජනපතියි අමරදේවයි පිලේ පැදුර හේනෙන් කොළඹට ගෙනෙති‘",
    "News Content": "හෙළයේ මහා ගාන්ධර්වයා ලෙස සැලකෙන පණ්ඩිත් ඩබ්ලිව්.ඩී.අමරදේවයන්ගේ 88 වැනි උපන් දිනය නිමිත්තෙන් කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී සෙනසුරාදා (5) පැවැති ‘සසර වසන තුරු‘ අමරදේව ප්‍රණාම ගී හරසර වැඩසටහනේදී ජනපති මෛත්‍රිපාල සිරිසේන මහතාද අමරදේවයන්ගේ ගීත දෙකක් ගැයීමට එක්විය.එහිදී ජනපති අමරදේවයන්ගේ ජනප්‍රිය ගීත දෙකක් වන ‘පිලේ පැදුර හේනට අරගෙන යනවා..‘ සහ ‘ශාන්ත මේ රෑ යාමේ‘ යන ගීත දෙක ගායනා කළේය.ජනපති හා අමරදේවයන් එක්ව පිලේ පැදුර ගීතය ගායනා කළ අතර අමදේවයන්, ඔහුගේ දරු දෙදෙනා ඇතුළු පවුලේ අය සමග එකතුවූ ජනපති ශාන්ත මේ රෑ යාමේ ගීතය ද ගායනා කළේය.‘පිලේ පැදුර හේනට අරගෙන එනවාඑලා පැදුර මැස්සේ එහි සැතපෙනවාරටා වියපු අත් දෙක මට සිහි වෙනවාහිතේ දුකට එතකොට කවි කියවෙනවාඉර පායා ඉර අවරට ගියාදෝහඳ පායා හඳ අවරට ගියාදෝඇඬූ කඳූළු මුහුදට එක් වුණාදෝළමා ළපටි නෑනා කොයි ගියාදෝඋඹේ කරට මල් මාලා ගොතන්නටමදු මල් පිපෙනවා හේනේ වැට දිගටඋඹේ කටින් ගී සීපද අහන්නටතවමත් ගිරවු එනවා පෙර පුරුද්දට‘“ශාන්ත මේ රෑ යාමේ එන්නාකුමුදු මලේ සිරියාසඳකාන්ති වැදී සෞම්‍යාඑයි නැගී හද ප්‍රේම තරංගාමේ අමා දහරේනෙක තුරුළිය නැළවෙන්නේමේ සීතල මද පවනේහා අසේ වන කෝකිල ගීතේසෝක යාවී සිඳීලාවෙසඟ මේ පුන් පොහෝදාමා හිමි දිනූ ත්‍රෛලෝනාමේ රැයේ ගීත ගයාලාසුන්දර රඟ පාලාඅති සෝබන මේ උයනේඅපි නැළවෙමු පෙම් දහරේ‘‘         ",
    "URL": "https://www.lankadeepa.lk/latest_news/‘ජනපතියි-අමරදේවයි-පිලේ-පැදුර-හේනෙන්-කොළඹට-ගෙනෙති‘/1-366827",
    "Category": "latest_news"
}