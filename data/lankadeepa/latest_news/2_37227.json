{
    "Source": "www.lankadeepa.lk",
    "Timestamp": "2020 ජුලි මස 10",
    "Headline": "බොලීවියානු ජනාධිපතිනියටත් කොරෝනා",
    "News Content": "බොලීවියානු අන්තර්වාර ජනාධිපතිනි ජෙනින් ආසෙස් හට කොරෝනා වයිරසය ආසාදනය වී තිබේ.සිය ට්විටර් ගිණුම ඔස්සේ විඩියෝ පටයක් මුදාහරිමින් ඇය ප්‍රකාශ කර ඇත්තේ වයිරස පරික්ෂාවක දී තමා කොවිඩ් ආසාදිතයකු බවට තහවුරු වී ඇති බවය.එම නිසා තමන් සෞඛ්‍ය අංශවල උපදෙස් අනුව ස්වයං නිරෝධායනයට ලක්ව ප්‍රතිකාර ලබන බව  ජනාධිපතිනිය ප්‍රකාශ කර ඇත. වෛරසය ආසාදනය වු බවට තහවුරු වු වී ඇති බොලීවියානු අමාත්‍ය මණ්ඩලයේ අමාත්‍යවරුන් කිහිපදෙනෙකු පිළිබඳව ද  ජනාධිපතිවරිය සිය ට්ව්ටර් පණිවුඩය මඟින් වැඩිදුරටත් සඳහන් කර ඇති බව විදෙස් මාධ්‍ය වාර්තා කළේය.මේ අතර, අද වන විට ලොව පුරා රටවල්වලින් හඳුනාගෙන ඇති සමස්ත කොවිඩ් ආසාදිතයන් සංඛ්‍යාව එක්කෝටි විසි තුන් ලක්ෂයකට අධිකය. වසංගතයෙන් ලොව පුරා පුද්ගලයන් පන්ලක්ෂ පනස් හයදහසකට වැඩි පිරිසක් මියගොස් ඇත. ගාඩියන් ඇසුරෙනි(125)  ",
    "URL": "https://www.lankadeepa.lk/latest_news/බොලීවියානු-ජනාධිපතිනියටත්-කොරෝනා/1-575210",
    "Category": "latest_news"
}