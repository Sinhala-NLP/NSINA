{
    "Source": "www.lankadeepa.lk",
    "Timestamp": "2022 සැප්තැම්බර් මස 02",
    "Headline": "අර්ජුන ඇලෝසියස්ට ලක්ෂ 225ක ඇපයක්",
    "News Content": "(නිමන්ති රණසිංහ)ඩබ්ලිව්. එම්. මෙන්ඩිස් සහ සමාගම මගින් දේශීය ආදායම් දෙපාර්තමේන්තුවට ගෙවිය යුතු රුපියල් කෝටි 167 ක බදු මුදලක් නොගෙවීම සම්බන්ධයෙන් අධිකරණයේ පෙනී සිටි එම සමාගමේ අධ්‍යක්ෂවරුන් වන අර්ජුන ඇලෝසියස් සහ ජිනේන්ද්‍ර ජෝන් යන අයවලුන් අයකුට රුපියල් ලක්ෂ 225 ක ශරීර ඇප මත මුදා හැරීමට කොළඹ අතිරේක මහේස්ත්‍රාත් ටී. එන්. එල්. ඉලංගසිංහ මහතා අද (02) නියෝග කළේයඒ අනුව මෙලෙස ඇප මත මුදාහැර ඇත්තේ නො.309/5, මීගමු පාර, වැලිසර ලිපිනැති ඩබ්ලිව්. එම්. මෙන්ඩිස් සහ සමාගමේ අධ්‍යක්ෂවරුන් දෙදෙනෙකි .මෙලෙස පැහැර හැර ඇති ආදායම් බදු මුදල ගෙවන ආකාරය සම්බන්ධයෙන් පැමිණිල්ල සමඟ සාකච්ඡා කර ඉදිරි දිනයේදී අධිකරණයට දැනුම් දෙන ලෙස ද මෙහිදී මහේස්ත්‍රාත්වරයා සැකකරුවන් ට නියෝග කළේය .ඩබ්ලිව්. එම්. මෙන්ඩිස් සහ සමාගම විසින් දේශීය ආදායම් දෙපාර්තමේන්තුවට ගෙවිය යුතුව ඇති රුපියල් 1,678,795,049/= ක මුදලක් ආදායම් බදු වශයෙන් නොගෙවා පැහැර හැර ඇතැයි දේශීය ආදායම් දෙපාර්තමේන්තුව නඩු දෙකක් අධිකරණය හමුවේ ගොනුකරනු ලැබ තිබුණේ ඉකුත් 2021 වසරේදීය.  ",
    "URL": "https://www.lankadeepa.lk/news/අර්ජුන-ඇලෝසියස්ට-ලක්ෂ-225ක-ඇපයක්/101-619199",
    "Category": "latest_news"
}