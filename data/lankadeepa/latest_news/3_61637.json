{
    "Source": "www.lankadeepa.lk",
    "Timestamp": "2018 පෙබරවාරි මස 10",
    "Headline": "එජාප ආධාරකරුවෝ මහපාරේ යකා නටති",
    "News Content": "(සමන් විජය බංඩාර)මාවනැල්ල හෙම්මාතගම ගිනිහප්පිටිය කොට්ඨාශයේ එජාප අපේක්ෂකයකු ජයග‍්‍රහණය කර ඇති බව පවසමින් ඔහුගේ ආධාරකරුවන් අදාළ අපේක්ෂකයාගේ නිවස පිහිටා ඇති හෙම්මාතගම නගරයේ ගම්පොල මංසන්ධියේ රතිඤ්ඤා පත්තු කරමින් ප‍්‍රධාන මාර්ගය හරස් කරමින් කෑකෝ ගසමින් සහ හූ කියමින් නගරයේ ගමන් කරන රථ වාහාන මෙන්ම ජනතාවටද බධාවක් වන අයුරින් හැසිරුණු අකාරය මිට සුළු මොහොතකට පෙර දැක ගත හැකි විය.හෙම්මාතගම පොලිස් බල ප‍්‍රදේශයේ හෙම්මාතගම නගරයේ පිහිටි පොලිස් ස්ථානයට මිටර් 100 ක පමණ දුරින් නගරයේ ඔවුන් මෙලෙස හැසිරුණේ ජන්ද ගණන් කිරිමේ වැඩකටයුතු එම නිවස පිටුපසින් ඇති කෑ / මාව නගරගිරි මහා විදුහලේ පැවැත්වෙන අතරවාරයේදිය.මෙම ස්ථානයට පොලිස් ජංගම රථයක් පැමිණ ආධාරකරුවන්ට අවවාද කර ගිය නමුත් එම පොලිස් ජංගම රථය එම ස්ථානයෙන් පිටත් වූ පසු ඔවුහු නැවත මාර්ගය හරස් කර කෑකෝ ගැසූහ.  ",
    "URL": "https://www.lankadeepa.lk/latest_news/එජාප-ආධාරකරුවෝ-මහපාරේ-යකා-නටති/1-524153",
    "Category": "latest_news"
}