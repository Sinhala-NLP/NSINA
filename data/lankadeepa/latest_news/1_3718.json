{
    "Source": "www.lankadeepa.lk",
    "Timestamp": "2023 ජුලි මස 02",
    "Headline": "දේශීය ණය ප්‍රතිව්‍යුහගතකරණය ජනතා හිතවාදී නෑ",
    "News Content": "(යොහාන් භාසුර)දේශීය ණය ප්‍රතිව්‍යුහගතකරණය යෝජනාව ජනතාවාදී නොවීම නිසා එයට ඡන්දය පාවිච්චි කිරීමට පාර්ලිමේන්තුවට නොපැමිණි බව ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී නාමල් රාජපක්‍ෂ මහතා පැවසීය.රටේ ආර්ථිකය ගොඩනඟන්න අවශ්‍ය තීන්දු තීරණ ගතයුතු වුවද එම තීන්දු තීරණ ජනතාවාදී තීන්දු තීරණ බවට පත්විය යුතු යැයි පොදුජන පෙරමුණේ විශ්වාසය බව කී නාමල් රාජපක්‍ෂ මහතා මෙවැනි තීන්දු සම්බන්ධයෙන් ජනතාවට කරුණු පැහැදිළි කළ යුතු බව ද සඳහන් කළේය.ණය ප්‍රතිව්‍යුහගතකරණය කළ යුතු වුවද එය සාධාරණ ලෙස කළයුතු බවත් මෙහිදී එක්තරා කණ්ඩායමකට ප්‍රතිව්‍යුහගතකරණය වෙන්නත් තවත් කණ්ඩායමකට එහෙම නොවෙන්නත් හේතු පැහැදිළි කළ යුතු බවත් මන්ත්‍රීවරයා වැඩි දුරටත් කීය.   ",
    "URL": "https://www.lankadeepa.lk/news/දේශීය-ණය-ප්‍රතිව්‍යුහගතකරණය-ජනතා-හිතවාදී-නෑ/101-635754",
    "Category": "latest_news"
}