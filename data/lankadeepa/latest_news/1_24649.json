{
    "Source": "www.lankadeepa.lk",
    "Timestamp": "2021 සැප්තැම්බර් මස 19",
    "Headline": "ස්පුට්නික් මාත්‍රා 1 20, 000ක් කටුනායකට",
    "News Content": "(ටී.කේ.ජී.කපිල)රුසියාවේ නිෂ්පාදිත \" ස්පුට්නික් - V \" එන්නතේ දෙවන මාත්‍රාවට අයත් එන්නත් මාත්‍රා 120,000 ක් භාණ්ඩ ප්‍රවාහන ගුවන් යානයකින් අද දින අලුයම කටුනායක ගුවන් තොටුපළ වෙත ගෙනැවිත් තිබේ .මුලින්ම රුසියාවේ ස්පුට්නික් - V එන්නත් තොගය , රුසියාවේ මොස්කව් නුවර සිට එක්සත් අරාබි එමීර් රාජ්‍යයේ ඩුබායි වෙත ගුවන් මගින් ගෙනැවිත් තිබුණි .ඉන්පසුව එම එන්නත් තොගය එතැන් සිට එමිරේට්ස් ගුවන් සේවයේ ඊ.කේ.- 648 දරන භාණ්ඩ ප්‍රවාහන ගුවන් යානයෙන් අද දින අලුයම 01.52 ට කටුනායක ගුවන් තොටුපළ වෙත රැගෙන විත් තිබුණි .මෙම \" ස්පුට්නික් - V \" එන්නත් තොගය , මහනුවර ප්‍රදේශයේ , එම එන්නතේ පළමු මාත්‍රාව ලබා ගෙන ඇති ජනතාව වෙත ලබා දීමට නියමිතය .   ",
    "URL": "https://www.lankadeepa.lk/news/ස්පුට්නික්-මාත්‍රා-1-20--000ක්-කටුනායකට/101-599298",
    "Category": "latest_news"
}