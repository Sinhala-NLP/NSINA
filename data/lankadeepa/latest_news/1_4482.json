{
    "Source": "www.lankadeepa.lk",
    "Timestamp": "2023 ජුනි මස 11",
    "Headline": "පියවි සිහියත්,බලපත්‍රත් නැතිව හැටට හැටේ ගිය බසය අල්ලයි",
    "News Content": "(ෂේන් සෙනෙවිරත්න)වලංගු රියදුරු බලපත්‍රයක් නොමැතිව අධික බීමතින්, වේග සීමා ඉක්මවමින්, මගීන් 82කක් පටවාගෙන බසයක් ධාවනය කළ පුද්ගලයෙක්  කෑගල්ල කොට්ඨාස රථ වාහන අංශය විසින් අත්අඩංගුවට ගනු ලැබීය.ගම්පහ කිරිදිවැල්ල ඩිපෝවට අයත් එම බස් රථය කොළඹ සිට මහනුවර දක්වා ගමන් කරමින් සිටියදී කෑගල්ල පොලිස් වසමේ ගලිගමුව යට්ටෝගම ප්‍රදේශයෙදී පොලිස් අත්අඩංගුවට පත්ව  තිබේ .ඔහු අත්අඩංගුවට ගන්නා අවස්ථාවේදී එම මාර්ගයේ ගමන් කළ හැකි උපරිම වේග සීමාව වූ පැයට කිලෝමීටර් 60 සීමාව ඉක්මවා පැයට කිලෝමීටර් 77 ක වේගයකින් බසය ධාවනය කර ඇති අතර ඔහුගේ රියදුරු බලපත්‍රය පරීක්ෂා කිරීමේදී එය කල් ඉකුත් වී නැවත යාවත්කාලීන නොකල රියදුරු බලපත්‍රයක් බවටද පොලිස් නිලධාරීන්ට අනාවරණය වී ඇත.  අධික බීමතින් සිටින බවටද අනාවරණය වී තිබේ .බස් රථය තුළ මගීන් ගණන් කිරීමේ දී එම අවස්ථාවේදී මගීන් 82 දෙනකු සිටිය බවද පොලිසිය කියයි .   ",
    "URL": "https://www.lankadeepa.lk/latest_news/පියවි-සිහියත්-බලපත්‍රත්-නැතිව-හැටට-හැටේ-ගිය-බසය-අල්ලයි/1-634609",
    "Category": "latest_news"
}