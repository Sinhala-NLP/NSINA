{
    "Source": "www.lankadeepa.lk",
    "Timestamp": "None  2016 ජුනි මස 26",
    "Headline": "ඩී.වී.උපුල්ට ඇප",
    "News Content": "හම්බන්තොට පල්ලෙමලලදී පුද්ගලයෙකුට පහර දුන් බව කියන දකුණු පළාත් අමාත්‍ය ඩී.වී.උපුල් රුපියල් ලක්ෂ පහ බැගින් වු ශරීර ඇප දෙකක් මත මුදාහැරීමට හම්බන්තොට වැඩබලන  මහේස්ත්‍රාත් ආරියසේන මහතා නියෝග කළේය.ඉඩම් ආරවුලක් සම්බන්ධයෙන් ඇති වු බහින් බස් විමක් දුරදිග යාමෙන් පසුගිය 15දා ඩී.වී.උපුල් ඇතුළු තිදෙනකු පුද්ගලයකුට පහර දී ඇතැයි හම්බන්තොට පොලිසියට පැමිණිලි කර තිබිණි.මීට පෙර අත්අඩංගුවට ගත් අනෙක් සැකකරුවන් තිදෙනා එක් අයෙකුට රුපියල් ලක්ෂය බැගින් වු ශරීර ඇප මත මුදාහැර තිබුණු අතර  ඩී.වී.උපුල් සෙනසුරාදා (25) පොලිසියට බාරවූ පසු අධිකරණයට ඉදිරිපත් කැරිණි. ",
    "URL": "https://www.lankadeepa.lk/latest_news/ඩී-වී-උපුල්ට-ඇප/1-430862",
    "Category": "latest_news"
}