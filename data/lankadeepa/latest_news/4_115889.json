{
    "Source": "www.lankadeepa.lk",
    "Timestamp": "None  2012 මාර්තු මස 30",
    "Headline": "අයියයි මල්ලියි අලි හෙයියන්මාරුවක",
    "News Content": "විනය හේතුවක් මත උකුවෙල ප්‍රාදේශීය සභා ලේකම් මාරු කරන ලෙස මධ්‍යම පළාත් මහා ඇමැති සරත් ඒකනායක මහතා නියෝග කෙළේය. මහා ඇමැතිගේ සොහොයුරු උසස් අධ්‍යාපන  නියෝජ්‍ය ඇමැති නන්දිමිත්‍ර ඒකනායක මහතා ඒ මාරුව අවලංගු කෙළේය. රාජ්‍ය සේවයට දේශපාලනය රිංගා ඇති බවට මෙය හොඳම නිදසුනකියි මධ්‍යම පළාත් එජාප මන්ත්‍රී සංජීව කවිරත්න මහතා කියයි. නියෝජ්‍ය ඇමැති කළ ක්‍රියාව වැරැදි බව මහා ඇමැති කියයි. පෞද්ගලික පළිගැනීමක්  මත එම නිලධරයා මාරු කළ නිසා තමා එය අවලංගු කළ බව නියෝජ්‍ය ඇමැති පවසයි. ",
    "URL": "https://www.lankadeepa.lk/latest_news/අයියයි-මල්ලියි-අලි-හෙයියන්මාරුවක/1-34076",
    "Category": "latest_news"
}