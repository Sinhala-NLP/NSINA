{
    "Source": "www.lankadeepa.lk",
    "Timestamp": "2020 අප්‍රේල් මස 21",
    "Headline": "‘‘පවතින තත්ත්වය අනුව මැතිවරණයක් පැවැත්විය හැකිද යන්න ගැටලුවක්‘‘",
    "News Content": "(ඩයනා උදයංගනී)මහ මැතිවරණය ජූනි 20 වැනිදා පැවැත්වීමට දින නියම කර තිබුණත් රටේ පවතින තත්ත්වය අනුව නිදහස් හා සාධාරණ මැතිවරණයක් පැවැත්විය හැකිද යන්න ගැටලූවක් බව එක්සත් ජාතික පෙරමුණු හිටපු පාර්ලිමේන්තු මන්ත‍්‍රී පාඨලී චම්පික රණවක මහතා පැවසීය.මේ අවස්ථාවේ රජය කටයුතු කළ යුත්තේ මැතිවරණයක් වෙනුවෙන් නොව, ජනතාවගේ ජීවිත ආරක්ෂාව මුල්තැන ලා සලකමින් බව ද පාඨලී චම්පික මහතා කීවේය.රජය කොවිඞ් 19 වසංගතය මර්ධනය කිරීම සඳහා සෞඛ්‍ය විද්‍යාත්මක ප‍්‍රවේශයක් ගන්නවා වෙනුවට රටේ සමස්ථ ජනතාවගේ ජීවිත අනතුරේ දමමින් බල දේශපාලනික ප‍්‍රවේශයක් යටතේ කටයුතු කරමින් සිටින බව ද  මන්ත‍්‍රීවරයා සඳහන් කළේය.පාඨලී චම්පික රණවක මහතා මේ බව පැවසුවේ කොළඹ, ශ්‍රීමත් මාකස් ප‍්‍රනාන්දු මාවතේ පිහිටි විපක්‍ෂනායක කාර්යාලයේදී අද (21) පැවති මාධ්‍ය හමුවක් අමතමිනි.   ",
    "URL": "https://www.lankadeepa.lk/covid19/‘‘පවතින-තත්ත්වය-අනුව-මැතිවරණයක්-පැවැත්විය-හැකිද-යන්න-ගැටලුවක්‘‘/203-570631",
    "Category": "latest_news"
}