{
    "Source": "www.lankadeepa.lk",
    "Timestamp": "2020 නොවැම්බර් මස 02",
    "Headline": "ප්‍රවාහන ගැටලු ඇති විභාග අපේක්ෂකයන්ට නව දුරකථන අංකයක්",
    "News Content": " (නිමල කොඩිතුවක්කු)නිරෝධායන ඇදිරිනීතිය පනවා ඇති ප්‍රදේශවල සිටින අධ්‍යයන පොදු සහතික පත්‍ර උසස් පෙළ විභාගය සඳහා මුහුණ දෙන අපේක්ෂකයන්ට ප්‍රවාහන ගැටලු ඇත්නම් 077-1056032 යන දුරකථනයට දැනුම් දෙන ලෙසට ශ්‍රී ලංකා ගමනාගමන මණ්ඩලයේ ඉල්ලීමක් කරයි.උසස් පෙළ විභාගය සඳහා මුහුණ දෙන  අපේක්ෂකයන්ට විශේෂ බස් රථ සේවාවක් ක්‍රියාත්මක කර ඇති බව ද ලංගම නියෝජ්‍ය සාමාන්‍යධිකාරී(ධාවන) ඒ. එච් පණ්ඩුක මහතා ලංකාදීපයට පැවසීය.එම අපේක්ෂකයන්ට යම්කිසි ගැටළුවක් ඇත්නම් කඩිනමින් එම ගැටලුව විසදීමට ඩිපෝ කළමනාකරුවන් හරහා වැඩපිළිවෙළක් ක්‍රියාත්මක කර ඇතැයි ද පණ්ඩුක මහතා සඳහන් කළේය.එයට අමතරව කිසිදු ගැටලුවකින් තොරව සිසු සැරිය බස් රථ සේවාව එම පළාත්වල ක්‍රියාත්මක බවත් ඔහු වැඩිදුරටත් පැවසීය.     ",
    "URL": "https://www.lankadeepa.lk/covid19/ප්‍රවාහන-ගැටලු-ඇති-විභාග-අපේක්ෂකයන්ට-නව-දුරකථන-අංකයක්/203-581476",
    "Category": "latest_news"
}