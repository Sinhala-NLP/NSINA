{
    "Source": "www.lankadeepa.lk",
    "Timestamp": "2023 ජනවාරි මස 13",
    "Headline": "චීන ලොක්කෝ පිරිසක් ලංකාවේ සංචාරයක",
    "News Content": "(විමුක්ති එස් රුද්‍රිගු)චීන කොම්යුනිස්ට් පක්ෂයේ ඉහළ පෙළ නියෝජිතයන් පිරිසක් හෙට (14) සිට ලබන 18 වැනිදා දක්වා ශ්‍රී ලංකාව නිල සංචාරයක නිරත වන බව ශ්‍රී ලංකාවේ චීන තානාපති කාර්යාලය නිවේදනයක් නිකුත් කරමින් ප්‍රකාශ කර ඇත.එම නියෝජිත පිරිසේ ප්‍රධානත්වය දරනු ලබන්නේ චීන කොමියුනිස්ට් පක්ෂයේ ජාත්‍යන්තර අංශයේ නියෝජ්‍ය අමාත්‍ය චෙන් සූහු මහතා විසිනි.ඔවුන් මෙරට රැඳීසිටින කාලය තුළ ශ්‍රී ලංකා රජයේ ප්‍රධානීන් සහ ඉහළ පෙළේ නිලධාරීන් සමග සාකච්ඡා පැවැත්වීමට නියමිතය.කොංග්‍රස් පක්ෂ සමුළුවෙන් පසු චීන කොම්යුනිස්ට් පක්ෂයේ ඉහළ පෙළ නියෝජිතයන් පිරිසක් ශ්‍රී ලංකාවේ සංචාරය කරන ප්‍රථම අවස්ථාවද මෙය වේ.  ",
    "URL": "https://www.lankadeepa.lk/latest_news/චීන-ලොක්කෝ-පිරිසක්-ලංකාවේ-සංචාරයක/1-626871",
    "Category": "latest_news"
}