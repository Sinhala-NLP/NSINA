{
    "Source": "www.lankadeepa.lk",
    "Timestamp": "2017 ඔක්තෝබර් මස 09",
    "Headline": "වැටුප් පරිමා වෙනස අහෝසි නොකළොත් වර්ජනයක්",
    "News Content": "(විනීතා එම් ගමගේ)සෞඛ්‍ය සේවයේ වැටුප් අභිබවා දුම්රිය සේවයේ වැටුප් වැඩි කෙරෙන චක‍්‍රලේඛය වහා අහෝසි නොකළහොත් දැඩි වෘත්තිය ක‍්‍රියාමාර්ගයකට අවතිර්ණ වන බව සෞඛ්‍ය වෘත්තියවේදීන්ගේ ඒකාබද්ධ බල මණ්ඩලය පවසයි. 2016/3 චක‍්‍රලේඛය නිකුත් කරමින් දුම්රිය සේවයේ වැටුප් වැඩිකිරීමෙන් සමස්ත සෞඛ්‍ය සේවයේම අභිමානය බිඳ වැටෙමින් පවතිතැයි එම බල මණ්ඩලයේ සම කැඳවුම්කරු වෛද්‍ය මහින්ද ලියනගේ මහතා මරදාන සමාජ හා සාමයික කේන්ද්‍රයේ අද (9) පැවැති මාධ්‍ය හමුවක දී ප‍්‍රකාශ කළේය. යළිත් දුම්රිය සේවයේ වැටුප් වැඩිවිමේ ලකුණු මතුවී ඇතැයි කී ලියනගේ මහතා එසේ වුවහොත් සේවා දෙකෙහි විශාල වෙනසක් ඇතිවනු ඇතැයි ද හෙතෙම සඳහන් කළේය. සමස්ත රාජ්‍ය සේවයම වැටුප් ප‍්‍රමාණවත් නැතැයි ද එසේ වුවත් සියලූ දෙනාට සාධාරණ වු ක‍්‍රමයක් මත වැටුප් සැකසීම රජයේ වගකීම යැයි ද ලියනගේ මහතා තව දුරටත් පැවැසීය.   ",
    "URL": "https://www.lankadeepa.lk/latest_news/වැටුප්-පරිමා-වෙනස-අහෝසි-නොකළොත්-වර්ජනයක්/1-518799",
    "Category": "latest_news"
}