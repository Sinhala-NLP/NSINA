{
    "Source": "www.lankadeepa.lk",
    "Timestamp": "2023 ජුනි මස 26",
    "Headline": "‘අස්වැසුම’ට එරෙහිව ‘පොහොට්ටුව අවිගන්න සූදානම්",
    "News Content": "(යොහාන් භාසුර)සමෘද්ධි ප්‍රතිලාභය ලැබිය යුතු පවුලකට අභියාචනා කළ ද නොලැබුණ හොත් ශ්‍රී ලංකා පොදුජන පෙරමුණ පක්‍ෂයක් ලෙස ඒ සඳහා පෙනී සිටින බවත් ‘අස්වැසුම’ වැඩසටහන සම්බන්ධයෙන් ජනාධිපතිවරයා සමඟ සාකච්ඡා කිරීමට සහ ලිඛිතව දැනුම්දීමට කටයුතු කරන බවත් ශ්‍රී ලංකා පොදුජන පෙරමුණේ මහ ලේකම්, පාර්ලිමේන්තු මන්ත්‍රී නීතිඥා සාගර කාරියවසම් මහතා අද (26) පැවසීය.මුදල් ගෙවා ලබාගත් රාජ්‍ය නොවන සංවිධානයකින් ලබාගත් පිරිසක් කළ ‘අස්වැසුම’ ව්‍යාපෘතියේ සමීක්‍ෂණය කළ ආකාරය පිළිබඳව ගැටලුවක් ඇති බවත් අභියාචනය කිරීම සම්බන්ධයෙන් ද ඇතමුන්ට ප්‍රශ්නයක් ඇති වියහැකි බවත් කාරියවසම් මහතා කීය.ප්‍රතිලාභ ලැබිය යුත්තන්ගේ නම් ඉවත් කිරීම පිළිබඳව ශ්‍රී ලංකා පොදුජන පෙරමුණේ මන්ත්‍රීවරුන්ගෙන් සහ සංවිධායකවරුන්ගෙන් ඉතා ප්‍රබල පැමිණි ලැබෙමින් ඇති බව කී කාරියවසම් මහතා පැවසුවේ ‘කොවිඩ්’ වසංගතය කාලයේදී ජනතාවට ප්‍රතිලාභ බෙදාහැරීමේදී පවුල් ඒකක පදනමින් මිස නිවාස ඒකකය යන පදනමට නොයෑමට හේතුව ඇතැම් නිවාසවල පවුල් කීපයක් සිටීම නිසා එය සංකීර්ණ කාර්ණයක් වීම නිසා බවත්ය.‘අස්වැසුමක්’ කියන්නේ කෙටිකාලින දෙයක් වීම නිසා අස්වැසුමෙන් ඔබ්බට ගොස් ජනතාව සමෘද්ධිමත් කර ප්‍රතිලාභ ලබාදීමට ජනාධිපතිවරයා සමඟ සාකච්ඡා කිරීමට බලාපොරොත්තු වන බවත් සමෘද්ධි ව්‍යාපාර තුළ දිළිඳු ජනතාවට විශාල ප්‍රතිලාභ ලැබීමේ ප්‍රතිඵලයෙන් එම ව්‍යාපාරය ආරම්භ කරන විට සියයට 26 ක්ව පැවැති දුප්පත්කම මහින්ද රාජපක්‍ෂ මහතාගේ පාලන කාලයේදී සියයට 7 කට අඩු කළ බවත් කාරියවසම් මහතා පැවසීය.  ",
    "URL": "https://www.lankadeepa.lk/latest_news/‘අස්වැසුම’ට-එරෙහිව-‘පොහොට්ටුව-අවිගන්න-සූදානම්/1-635401",
    "Category": "latest_news"
}