{
    "Source": "www.lankadeepa.lk",
    "Timestamp": "2019 මාර්තු මස 12",
    "Headline": "ජනනාත් වරකාගොඩ රිමාන්ඩ්",
    "News Content": "(කවිතා සුබසිංහ) මාරක රිය අනතුරක් සිදු කිරීම සම්බන්ධයෙන් චෝදනා ලැබු  ජනනාත් රංග වරකාගොඩ මහතා  ලබන 18 වැනි දා  දක්වා  රක්ෂිත බන්ධනාගාර ගත කරන ලෙස මහර ප්‍රධාන මහේස්ත්‍රාත් හේශාන්ත ද මැල් මහතා  අද (12) නියම කළේය.අද (12) උදෑසන 5.30 ට පමණ කිරිල්ලවල ප්‍රාදේශීය ලේකම් කාර්යාලය ඉදිරිපිට පදික මාරුවේ දී මෙම අනතුර සිදුවී තිබේ.අනතුර සිදුවන අවස්ථාවේ දී විත්තිකරු ගමන් ගත් බෙන්ස් වර්ගයේ සුදු පැහැති මොටර් රථය නුවර සිට කොළඹ දෙසට ගමන් කර ඇත.පදික මාරුවෙන් ගමන් ගත් එච්.කේ.ප්‍රීති සොබින් ද සිල්වා නැමති 68 හැවිරිදි කාන්තාව සිද්ධියෙන් අනතුරට ලක්වී මිය ගොස් ඇති බව පොලිසිය පවසයි.විත්තිය වෙනුවෙන් නීතිඥ සම්පත් මෙන්ඩිස් මහතා පෙනී සිටි අතර අගතියට පත් පාර්ශවය වෙනුවෙන් ගීතානි වීරසිංහ මහත්මිය පෙනී සිටියාය.        ",
    "URL": "https://www.lankadeepa.lk/news/ජනනාත්-වරකාගොඩ-රිමාන්ඩ්/101-547153",
    "Category": "latest_news"
}