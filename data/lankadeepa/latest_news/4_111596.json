{
    "Source": "www.lankadeepa.lk",
    "Timestamp": "None  2012 ඔක්තෝබර් මස 22",
    "Headline": "සද්ධාතිස්ස මධ්‍යස්ථානයේ කඨින පින්කම ලබන 10-11",
    "News Content": "ලන්ඩනයේ ශ්‍රි සද්ධාතිස්ස අන්තර් ජාතික බෞද්ධ මධ්‍යස්ථානයේ කඨින පිංකම නොවැම්බර් 10-11 දිනයන්හි පැවැත්වීමට නියමිතය. විහාරාධිපති අග්ගමහා පණ්ඩිත ගලයායේ පියදස්සී නාහිමියන්ගේ අනුශාසකත්වයේ පින්කම පැවැත්වේ.ඩී.ගෞතමදාස යුවළ හා එස්.වීරකෝන් යුවළ ප්‍රධාන දායකත්වය දරති. උඩුවේ ධම්මාලෝක හිමියන් අටවිසි බුද්ධ පූජා පින්කම ද බස්නාහිර පළාතේ ප්‍රධාන සංඝනායක අකුරැටියේ නන්ද නා හිමියන් ප්‍රධාන ධර්ම දේශනය පැවැත්වීමට ද නියමිතව සිටිති. මේ වසරේ භික්ෂූන් වහන්සේලා අටනමක් වස් වෙසෙති.  ",
    "URL": "https://www.lankadeepa.lk/latest_news/සද්ධාතිස්ස-මධ්‍යස්ථානයේ-කඨින-පින්කම-ලබන-10-11/1-72049",
    "Category": "latest_news"
}