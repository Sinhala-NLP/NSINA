{
    "Source": "www.lankadeepa.lk",
    "Timestamp": "2022 මැයි මස 31",
    "Headline": "පක්ෂ නායක රැස්වීමක් අනිද්දා පාර්ලිමේන්තුවේදී",
    "News Content": "(සුජිත් හේවාජුලිගේ සහ  අංජුල මහික වීරරත්න)පාර්ලිමේන්තු කටයුතු පිළිබඳ කාරක සභාවේ විශේෂ රැස්වීමක් අනිද්දා (2) පෙරවරු 9.30 ට  පැවැත්වීමට නියමිතය.පාර්ලිමේන්තුවේ ඉදිරි කටයුතු පිළිබඳව තීරණය කිරීම සඳහා මෙම රැස්වීම පැවැත්වෙන බව පාර්ලිමේන්තු මහලේකම් ධම්මික දසනායක මහතා පැවසීය.පාර්ලිමේන්තු මන්ත්‍රීවරුන්ගේ ආහාර වේල සම්බන්ධයෙන්ද මේ රැස්වීමේදී  තීරණයක් ගැනීමට නියමිතය.පාර්ලිමේන්තුව ලබන 7 වැනිදා අඟහරුවාදා  සිට  10 වෙනිදා දක්වා රැස්වීමට පාර්ලිමේන්තු කටයුතු පිළිබඳ කාරක සභාව මෙයට පෙර තීරණය කළේය.  ",
    "URL": "https://www.lankadeepa.lk/latest_news/පක්ෂ-නායක-රැස්වීමක්-අනිද්දා-පාර්ලිමේන්තුවේදී/1-614038",
    "Category": "latest_news"
}