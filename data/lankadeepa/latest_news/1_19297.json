{
    "Source": "www.lankadeepa.lk",
    "Timestamp": "2022 පෙබරවාරි මස 11",
    "Headline": "උතුරු නැගෙනහිර ඇතුළු පළාත් කිපයකට වැසි",
    "News Content": "(ඩයනා උදයංගනී)උතුරු, නැගෙනහිර සහ ඌව පළාත්වලත්, හම්බන්තොට සහ මාතලේ දිස්ත්‍රික්කවලත් විටින් විට වැසි ඇතිවන බව කාලගුණ විද්‍යා දෙපාර්තමේන්තුව පවසයි.සෙසු ප්‍රදේශවල සවස් කාලයේ හෝ රාත්‍රී කාලයේ තැනින් තැන වැසි හෝ ගිගුරුම් සහිත වැසි ඇතිවන බව එම දෙපාර්තමේන්තුවේ ප්‍රකාශකයෙක් පැවසීය.ඇතැම් ස්ථානවල මිලිමීටර 50 ට වැඩි තරමක තද වැසි ඇතිවන බව එම ප්‍රකාශකයා කීවේය.උතුරු, නැගෙනහිර සහ ඌව පළාත්වල අහස වළාකුලින් බරව පවතින බවද ඔහු ප්‍රකාශ කළේය.ගිගුරුම් සහිත වැසි සමඟ අකුණු අනතුරු සහ තාවකාලික තද සුළං ද ඇතිවිය හැකි බැවින් අනතුරු වළක්වා ගැනීමට ක්‍රියා කරන්නැයි කාලගුණ විද්‍යා දෙපාර්තමේන්තුව දැනුම්දීමක් කරයි.   ",
    "URL": "https://www.lankadeepa.lk/news/උතුරු-නැගෙනහිර-ඇතුළු-පළාත්-කිපයකට-වැසි/101-607995",
    "Category": "latest_news"
}