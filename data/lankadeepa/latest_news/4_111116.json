{
    "Source": "www.lankadeepa.lk",
    "Timestamp": "None  2012 නොවැම්බර් මස 07",
    "Headline": "මේ බලන්න අනාගතේ :  නුඹ තනි වී නොමැත පුතේ",
    "News Content": "මාංශ පේශි වර්ධනය නොවිමේ දුර්ලභ රෝගයෙන් පෙළෙන ශ්‍රී ජයවර්ධනපුර විශ්ව විද්‍යාලයයේ ව්‍යාපාර කළමනාකරණ හා වාණිජ පීඨයේ කසුන් චාමරට සහ ඔහුගේ පවුලේ සාමාජිකයනට බොරලැස්ගමුවේ ජී.එච්. පෙරේරා මාවතෙන් කුලී නිවසක් ලබා දීමට ශ්‍රී ජයවර්ධනපුර විශ්ව විද්‍යාලයයේ ආදි විද්‍යාර්ථියින්ගේ සංගමය අද පියවර ගත්තේය.චාමරගේ අධ්‍යාපනය අවශ්‍ය කලමනාද ද නිවසට අවශ්‍ය බඩු ද සරසවි අධ්‍යාපනය නිම වන තෙක් ශිෂ්‍යත්වයක් දීමට ද විද්‍යාර්ථියෝ පියවර ගත්හ.එම සංගමයේ සාමාජික අධ්‍යාපන අමාත්‍ය බන්දුල ගුණවර්ධන මහතා  කසුන් චාමරට  නිවසේ හිමිකාරිත්වය පරිත්‍යාග කිරීම සංකේතවත් කරමින් ලැප්ටොප් පරිගණකයක් ලබා දුන්නේය. මෙම අවස්ථාවට අදි විද්‍යාර්ථියන්ගේ සංගමයේ සභාපති ඩබ්ලිව්.කේ. වෑගපිටිය,  උප සභාපති ආර්.එස්. ඉද්දමල්ගොඩ, ජයවර්ධනපුර විශ්ව විද්‍යාලයයේ කළමනාකරණ හා විද්‍යා පීඨාධිපති  ජ්‍යෙෂ්ඨ මහාචාර්ය සම්පත් අමරතුංග, බුද්ධදාස ගලප්පත්ති, ජේඑම්.සී. ජයසේකර  මහත්වරුද එම අවස්ථාවට එක් වූහ.ඡායාරූප - රොමේෂ් ධනුෂ්ක සිල්වා  ",
    "URL": "https://www.lankadeepa.lk/latest_news/මේ-බලන්න-අනාගතේ-:--නුඹ-තනි-වී-නොමැත-පුතේ/1-75493",
    "Category": "latest_news"
}