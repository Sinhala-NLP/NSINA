{
    "Source": "www.lankadeepa.lk",
    "Timestamp": "None  2012 අප්‍රේල් මස 22",
    "Headline": "ශ්‍රී ලංකාව ආසියානු සම්මේලන හොකී තරගාවලියේ අවසන් පුර්ව වටයට",
    "News Content": "තායිලන්තයේ බැංකොක් නුවරදී දැන් පැවැත්වෙන සිවුවැනි ආසියානු හොකී සම්මේලන කුසලාන හොකී තරගාවලියේදී (පිරිමි) අවසන් පුර්ව වටයට සුදුසුකම් ලබා ගැනීමට ශ්‍රී ලංකා ක‍්‍රීඩකයෝ සමත්වුහ.හොංකොං පිලට එරෙහිව පෙරේදා (21) පැවැති අවසන් තරගය 2/2 ක් ලෙස සම කරගත් ශ්‍රී ලංකා පිල ‘ඒ’ කාණ්ඩයේ දෙවැනි ස්ථානය ලබා අවසන් පුර්ව වටයට පිවිසියේය. එන්. ඞී. බී. දිසානායක (1) සහ මොහොමඞ් මුලාෆර් (1) ශ්‍රී ලංකා පිලට ජයග‍්‍රාහී ගෝල දෙක ලබාගත්හ. තරගාවලිය අනිද්දා (24) දක්වා පැවැත්වේ. ",
    "URL": "https://www.lankadeepa.lk/latest_news/ශ්‍රී-ලංකාව-ආසියානු-සම්මේලන-හොකී-තරගාවලියේ-අවසන්-පුර්ව-වටයට/1-38175",
    "Category": "latest_news"
}