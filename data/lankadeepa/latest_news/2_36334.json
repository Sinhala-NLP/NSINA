{
    "Source": "www.lankadeepa.lk",
    "Timestamp": "2020 නොවැම්බර් මස 03",
    "Headline": "මාළු කිලෝ ලක්ෂ 6 ක් කරවල කරයි",
    "News Content": "(බිමල් ශ්‍යාමන් ජයසිංහ) බේරුවල ධීවර වරායට  ඉකුත් දින 7  තුළ  යාත්‍රා මගින් රැගෙන  ආ මාළු කිලෝ 6 ලක්ෂයක් මීගමුවේ දී කරවල  වෙළඳුන් සඳහා අලෙවි කළ බව ධීවර වරාය නීතිගත සංස්ථාවේ වැඩ වැඩබලන සාමාන්‍යාධිකාරි ජනක මුදලිගේ මහතා පැවසීය.  ඉකුත් මස 27 වැනි දින සිට ඊයේ  2 දින දක්වා යාත්‍රා 72 කින්  කිලෝ 6 ලක්ෂ 36407 ක් මත්ස්‍ය තොග බේරුවල  ධීවර වරාය වෙත ලැබී ඇතැයි මුදලිගේ මහතා පැවසීය. පෑලියගොඩ මත්ස්‍ය තොග වෙළඳසැල සහ අනෙකුත් සියලුම මාළු වෙළඳසැල් වසා තිබීම හේතුවෙන්  මාළු තොග අස්වැන්නෙන( 95%) ක්  එලෙස කරවල සඳහා අලෙවි කළ බවත්,  ඉතිරි   5%  ධීවර සංස්ථාවට හා අනෙකුත් මාළු ව්‍යාපාරිකයින් සඳහා අලෙවි  කළ  බව මුදලිගේ මහතා වැඩිදුරටත් පැවසීය.   ",
    "URL": "https://www.lankadeepa.lk/news/මාළු-කිලෝ-ලක්ෂ-6-ක්-කරවල-කරයි/101-581517",
    "Category": "latest_news"
}