{
    "Source": "www.lankadeepa.lk",
    "Timestamp": "2018 මාර්තු මස 18",
    "Headline": "‘අගමැතිට එරෙහි විශ්වාස භංගය පුස් වෙඩිල්ලක්‘",
    "News Content": "(අංජුල මහික වීරරත්න)ඒකාබද්ධ විපක්ෂයෙන් අගමැතිවරයාට ගෙන එන්නට යන විශ්වාස භංගය පුස් වෙඩිල්ලක් බව ජාතික යොවුන් පෙරමුණේ සභාපති පාර්ලිමේන්තු මන්ත්‍රී කාවින්ද ජයවර්ධන මහතා පැවැසීය.ඒකාබද්ධය එවන පුස් වෙඩිල්ල මෝටාර් උණ්ඩයක් බවට පත්කර නැවත ඒකාබද්ධ කල්ලිය දෙසටම යොමු කිරීම සඳහා එක්සත් ජාතික පක්ෂය මගබලාගෙන සිටින බවද ජයවර්ධන මහතා සඳහන් කළේය.එක්සත් ජාතික පක්ෂයේ කිසිඳු මන්ත්‍රී වරයෙකුගෙන් මෙම විශ්වාස භංගයට කිසිඳු සහයක් නොලැබෙන බව කි මන්ත්‍රීවරයා ඕනෑම අභියෝගයක් භාර ගෙන කොන්ද කෙලින් තබාගෙන වැඩ කරන්නට පක්ෂය ශක්තිමත් බවද පැවැසීයඒකාබද්ධ කල්ලියේ දුෂණ වංචා වලට සම්බන්ධ පිරිස් කවුදැයි ඉතා හොඳින් හඳුනාගෙන සිටින අතර එම පුද්ගලයන්ට එරෙහිව විධිමත් අයුරින් විශ්වාස භංග ඉදිරියේදී පාර්ලිමේන්තුවට ඉදිරිපත් කරන බවද කාවින්ද ජයවර්ධන මහතා වැඩි දුරටත් සඳහන් කළේය.  ",
    "URL": "https://www.lankadeepa.lk/latest_news/‘අගමැතිට-එරෙහි-විශ්වාස-භංගය-පුස්-වෙඩිල්ලක්‘/1-525809",
    "Category": "latest_news"
}