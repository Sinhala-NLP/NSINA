{
    "Source": "www.lankadeepa.lk",
    "Timestamp": "2023 ජුලි මස 27",
    "Headline": "කෝටි 21 ක මත්ද්‍රව්‍ය සමඟ 7ක් දැලේ",
    "News Content": "(ටී.කේ.ජී.කපිල )කුඩු වශයෙන් සකස් කළ  කෘතිම ගංජා සහ කෘතිම ඇම්පටමයින් මත්ද්‍රව්‍ය තොගයක් සමග සැකකරුවන් 07 දෙනකු ද  කටුනායක ගුවන් තොටුපොළ පොලිස් මත්ද්‍රව්‍ය නාශක අංශයේ සහ කොළඹ පොලිස් මත්ද්‍රව්‍ය නාශක අංශයේ  නිලධාරීන් පිරිසක් අත් අඩංගුවට ගෙන ඇති බව එහි උසස් නිලධාරීවරයෙක් පැවසීය .මේවායේ වටිනාකම රුපියල් කෝටි 21 ක්  බව මත්ද්‍රව්‍ය නාශක අංශයේ  උසස් නිලධාරීවරයෙක් පැවසීය.හොංකොං සිට ඩුබායි හරහා කටුනායක ගුවන් තොටුපොළ වෙත ෆිට්ස් එයාර් ගුවන් සේවයේ 8 ඩී. - 822 දරන ගුවන් යානයෙන් ගුවන් භාණ්ඩ තොගයක් කටුනායක ගුවන් තොටුපොළ වෙත එවා තිබුණි .මෙම ගුවන් භාණ්ඩ තොගය රැගෙන යාමට පුද්ගලයන් තිදෙනකු කටුනායක ගුවන් තොටුපොළ ගුවන් භාණ්ඩ අංශය වෙත පැමිණි අවස්ථාවේ , මෙම පාර්සලය ඔවුන් ඉදිරියේ විවෘත කළ අතර , එහිදී කිලෝ ග්‍රෑම් 33 ක් පමණ බර රුපියල් කෝටියක් පමණ වටිනා   කෘතිම ගංජා තොගයක් එහි තිබී සොයා ගෙන මෙම පුද්ගලයන් ද සමග  අත් අඩංගුවට ගෙන තිබුණි .   ",
    "URL": "https://www.lankadeepa.lk/news/කෝටි-21-ක-මත්ද්‍රව්‍ය-සමඟ-7ක්-දැලේ/101-637127",
    "Category": "latest_news"
}