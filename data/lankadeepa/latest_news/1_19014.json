{
    "Source": "www.lankadeepa.lk",
    "Timestamp": "2022 පෙබරවාරි මස 19",
    "Headline": "උපකරණ විදුලි සැපයුම් මාස 4 ක් තිස්සේ ප්‍රමාදයි",
    "News Content": " (යොහාන් භාසුර)නව විදුලි සැපයුම් ලබාදීම සඳහා අවශ්‍ය මීටර ඇතුළු උපකරණ රැසක් මාස හතරකට වැඩි කාලයක් ලංකා විදුලි බල මණ්ඩලය සතුව නොමැති වීම නිසා නව සැපයුම් ලබාදීම ඇතැම් ප්‍රදේශවල මාස 4 කටත් වඩා ප්‍රමාද වී ඇති බව වාර්තා වේ.පාරිභෝගිකයන් විදුලිබල මණ්ඩලයට නව සැපයුම් සඳහා මුදල් ගෙවා මාස කීපයක් ගතවී තිබුණ ද සැපයුම ලබානොදන බවත් බිල්පත් ගෙවීම ප්‍රමාද වූ විට විදුලි සැපයුම විසන්දි කර ඒ සඳහා දඩ මුදල් ද අය කරන විදුලිබල මණ්ඩලය සැපයුම ලබාදීම ප්‍රමාද කිරීම ආසාධාරණ බවට පාරිභෝගිකයෝ චෝදනා කරති.කොට්ටාව ප්‍රදේශයේ ඇතැම් නව විදුලි ඉල්ලුම්කරුවන් සැපයුම ලබා ගැනීම සඳහා මුදල් ගෙවා මාස හයකට ආසන්න වුව ද මේ දක්වා සැපයුම ලබාදී නොමැති බවත් කොට්ටාව ලංකා විදුලිබල මණ්ඩල කාර්යාලයේ නිලධාරින් ජනතාව පීඩාවට පත් කරන බව ද පාරිභෝගිකයෝ චෝදනා කරතිලංකා විදුලිබල මණ්ඩලයේ උසස් නිලධාරියෙක්ගෙන් මේ පිළිබඳව කළ විමසුමේදී පැවසුවේ මීටර සහ සෙසු උපකරණ ආනයන කිරීමේ ප්‍රමාදයක් හේතුවෙන් මෙම තත්වය ඇති වී ඇති බවත් ඒවා හැකි ඉක්මණින් ලබාදෙන ලෙස බලධාරීන්ගෙන් ඉල්ලීමක් ද කළ ඇති බවත්ය.මෙම උපකරණ ආනයනයට ද ඩොලර් ප්‍රශ්න බලපා ඇති බව ද එම නිලධාරියා සඳහන් කළේය.කෙසේ වෙතත් ලංකා විදුලි පෞද්ගලික සමාගම (ලෙකො) නියමිත පරිදි නව නව විදුලි සැපයුම් ලබා දෙමින් සිටින බවද පාරිභෝගිකයෝ කියති   ",
    "URL": "https://www.lankadeepa.lk/latest_news/උපකරණ-විදුලි-සැපයුම්-මාස-4-ක්-තිස්සේ-ප්‍රමාදයි/1-608488",
    "Category": "latest_news"
}