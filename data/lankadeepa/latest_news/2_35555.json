{
    "Source": "www.lankadeepa.lk",
    "Timestamp": "2020 දෙසැම්බර් මස 09",
    "Headline": "කෝට්ටේ හිටපු නගරාධිපති සජිත්ට එක්වෙයි",
    "News Content": "(නිමල කොඩිතුවක්කු) එක්සත් සංවර්ධන පෙරමුණේ සභාපති  සහ කෝට්ටේ හිටපු නගරාධිපති ජනක රණවක මහතා සමගි ජන බලවේගයේ  නායක සහ විපක්ෂ නායක සජිත් පේ‍්‍රමදාස මහතා හමුවී එම පක්ෂයට සහයෝගය පළ කළේය. ජනක රණවක මහතා සමග එක්සත් සංවර්ධන පෙරමුණේ පිරිසක්  කොළඹ මාක්ස් ප‍්‍රනාන්දු මාවතේ පිහිටි විපක්ෂනායක කාර්‍යාලයට අද(09) පැමිණ මෙලෙස සහයෝගය පළ කළේය. එහිදී විපක්ෂ නායක සජිත් පේ‍්‍රමදාස මහතා විසින් එම පිරිස උණුසුම් ලෙස  පිළිගත්තේය.හිටපු ජනාධිපති මෛත‍්‍රීපාල සිරිසේන මහතාගේ පෞද්ගලික ලේකම් ලෙසද ජනක රණවක මහතා සේවය කළේය.ශ‍්‍රී ලංකා නිදහස් පක්ෂය මුල්කරගෙන දේශපාලනය ආරම්භ කළ රණවක මහතා පසුගිය මහ මැතිවරණයේදී පොදුජන පෙරමුණෙන් තරගකොට මනාප 31683ක් ලබා ගත්තේය.  ",
    "URL": "https://www.lankadeepa.lk/latest_news/කෝට්ටේ-හිටපු-නගරාධිපති-සජිත්ට-එක්වෙයි/1-583180",
    "Category": "latest_news"
}