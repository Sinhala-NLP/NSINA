{
    "Source": "www.lankadeepa.lk",
    "Timestamp": "2021 මැයි මස 11",
    "Headline": "ව්‍යාජ චෙක්පත් වංචාවේ සැකකරුවෙක් අත්අඩංගුවට",
    "News Content": "(නිමන්ති රණසිංහ)මෙරට ප‍්‍රධාන පෙළේ වානේ කම්බි නිෂ්පාදන සමාගමකට අයත් පෞද්ගලික බැංකු ගිණුමකින් ව්‍යාජ චෙක්පත් ඉදිරිපත් කර රුපියල් ලක්ෂ 430 ක මුදලක් වංචා කළ සංවිධානාත්මක කණ්ඩායමේ තවත් සැකකරුවකු අපරාධ පරීක්ෂණ දෙපාර්තමේන්තුව අත්අඩංගුවට ගත් බව පොලිස් මාධ්‍ය ප‍්‍රකාශක නියෝජ්‍ය පොලිස්පති අජිත් රෝහණ මහතා පවසයිශ‍්‍රී ලංකාවේ ප‍්‍රථම වතාවට චෙක්පත් ව්‍යාජව මුද්‍රණය කරමින් ඒ මඟින් විශාල මුදලක් වංචා කළ ප‍්‍රථම අවස්ථාව මෙය වන අතර, මෙහි ප‍්‍රධාන සැකකරුවන් සිව් දෙනකු ඉකුත් 02 වැනිදා අත්අඩංගුවට ගත් බව ද මාධ්‍ය ප‍්‍රකාශකවරයා සඳහන් කරයි.මෙම සැකකරුවන් අතර හංවැල්ල ප‍්‍රදේශයේ මුද්‍රණාලයක හිමිකරුවකු, පෞද්ගලික බැංකුවක නිලධාරියකු, පෞද්ගලික සමාගමක විධායක නිලධාරියකු සහ එක්සත් අරාබි එමිර් රාජ්‍යයේ සිට මීට මාස දෙකකට පෙර මෙරටට පැමිණි පුද්ගලයකු ද සිටින බව ඔහු පැවසීය.   ",
    "URL": "https://www.lankadeepa.lk/latest_news/ව්‍යාජ-චෙක්පත්-වංචාවේ-සැකකරුවෙක්-අත්අඩංගුවට/1-590408",
    "Category": "latest_news"
}