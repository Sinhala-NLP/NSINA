{
    "Source": "www.lankadeepa.lk",
    "Timestamp": "2022 ඔක්තෝබර් මස 12",
    "Headline": "ජනපතිගෙන් සෝල්හයිම්ට තනතුරක්",
    "News Content": " (අංජුල මහික වීරරත්න)එක්සත් ජාතීන්ගේ පරිසර වැඩසටහනේ විධායක අධ්‍යක්ෂ එරික් සෝල්හයිම් මහතා ජනාධිපති රනිල් වික්‍රමසිංහ මහතාගේ ජාත්‍යන්තර දේශගුණ උපදේශක ලෙස පත් කරනු ලැබ තිබේ. ජනාධිපති රනිල් වික්‍රමසිංහ මහතා විසින් මෙම පත් කිරීම කර තිබෙි.ශ්‍රී ලංකාවට පැමිණ සිටින එරික් සෝල්හයිම් මහතා ජනාධිපති රනිල් වික්‍රමසිංහ මහතා හමු වී අද (12)සාකච්ඡා පැවැත්වීය. ජනාධිපතිවරයා සමග පැවති හමුවෙන් අනතුරුව ට්විටර්  පණිවිඩයක් නිකුත් කරමින් එරික් සෝල්හයිම් මහතා පවසන්නේ හරිත ආර්ථික ප්‍රතිසංවිධානය සහ ශ්‍රී ලංකාවේ දේශගුණික අභියෝග පිළිබඳව  ජනාධිපති රනිල් වික්‍රමසිංහ මහතාට විශිෂ්ට දැක්මක් තිබෙන බවත්  ඔහුගේ ජාත්‍යන්තර දේශගුණ උපදේශක ලෙස පත්වීම ගැන ආඩම්බර වන බවත්ය.   ",
    "URL": "https://www.lankadeepa.lk/latest_news/ජනපතිගෙන්-සෝල්හයිම්ට-තනතුරක්/1-621413",
    "Category": "latest_news"
}