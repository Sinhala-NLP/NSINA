{
    "Source": "www.lankadeepa.lk",
    "Timestamp": "2019 පෙබරවාරි මස 07",
    "Headline": "දහඅටක් බිළිගත් බෙලිහුල්ඔයේ දියවළට පිළියමක්",
    "News Content": "අජිත්ලාල් ශාන්තඋදය සහ වයි.ඒ.එස්.වීරවංශ බෙලිහුල්ඔය තානායම අසලින් ගලා බසිනා බෙලිහුල්ඔයේ ‘දියපහස ගිමන්හල’ සහ තානායම අතර ඇති දියවලේ අනාරක්‍ෂිත තැන් ඉවත්කර ආරක්‍ෂිතව දියනෑමට හැකි ලෙස සකස් කිරීමට ඉඹුල්පේ ප‍්‍රාදේශීය සභාව, බළන්ගොඩ පොලීසියේ පරිසර ඒකකය, ඉඹුල්පේ සෞඛ්‍ය වෛද්‍ය නිලධාරී කාර්යාලය ඇතුළු ප‍්‍රදේශයේ ස්වේච්ඡා සංවිධාන හා ජනතාව එක්ව අද (7) වැඩපිළිවෙළක් ඇරඹීය.මෙම දියවළේ එක් ස්ථානයක ‘කුහරයක්’ වැනි තැනක් වළේ ගැඹුරේ පිහිටා ඇති බව ඉඹුල්පේ ප‍්‍රාදේශීය සභා සභාපති ශ‍්‍රීලාල් සෙනරත් මහතා පැවසීය.‘‘මෙතනට දියනාන්න දිනකට විශාල පිරිසක් එනවා. කොළඹ බදුල්ල පාරේ විනෝද ගමන් යන වැඩි දෙනෙකුට ඉතාම පහසුවෙන් දිය නාන්න තියන තැනක් මෙතන. මේ වෙනකොට 18 දෙනෙක් ගිලිලා මැරිලා තියනවා. මිනිස්සුන්ට දියනෑමෙන් වළකින්න කියලා පුවරු සවිකරලා දැනුවත් කළාට වැඩක් නෑ.මිනිස්සුන්ට පහසුවෙන් නාන්න හැකි විදියට මෙතන සැකසීම තමයි අනතුරු වළක්වා ගැනීමටත්, මිනිසුන්ගේ දිය නෑමේ උවමනාව ඉටුකිරිමටත් ඇති එකම මග. 19 වැනියා බිල්ලට ගන්නට පෙරයි අපි මේ කරන්නේ ඒ දේ.’’ සභාපතිවරයා කීවේය.ඒ අනුව එම ගැඹුරු වළ, ඔයේ ඇති ගල් දමා ගොඩකර අනාරක්‍ෂිත බව ඉවත් කිරීම මෙහි  අරමුණයි. ඊට අමතරව කුඩා දරුවන්ට ද ආරක්‍ෂිතව දිය නෑ හැකි අයුරින් ඊට පහළ ඇති කුඩා වළ ද අනවශ්‍ය ගල් ඉවත්කර සැකසීම සිදුවෙයි.  ",
    "URL": "https://www.lankadeepa.lk/news/දහඅටක්-බිළිගත්-බෙලිහුල්ඔයේ-දියවළට-පිළියමක්/101-545310",
    "Category": "latest_news"
}