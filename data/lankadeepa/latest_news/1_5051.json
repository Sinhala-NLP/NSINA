{
    "Source": "www.lankadeepa.lk",
    "Timestamp": "2023 මැයි මස 24",
    "Headline": "දෙමළ ජන සංහාර අනුස්මරණ ස්මාරකයට මුල්ගල් තබයි",
    "News Content": "(විමුක්ති එස් රුද්‍රිගු)කැනඩාවේ බ්‍රැම්ප්ටන් නගර සභාව විසින් දෙමළ ජන සංහාර අනුස්මරණ ස්මාරකයක් සෑදීම සඳහා කටයුතු ආරම්භ කර ඇත. ඊට මුල්ගල් තැබීම පසුගිය දා සිසුව තිබේ.දෙමළ ජන සංහාර අනුස්මරණ ස්මාරකය සෑදීම සඳහා බ්‍රැම්ප්ටන් නගර සභාව නගරයේ ප්‍රධාන උද්‍යානයක් වන චින්ග්කෝසි උද්‍යානය තෝරාගෙන ඇත. බ්‍රැම්ප්ටන් නගරයේ නගරාධිපති පැට්‍රික් බ්‍රවුන් සහ නගර සභාවේ මන්ත්‍රීවරු පිරිසක් මංගල පස් පිඩැල්ල ඉවත් කිරීමේ අවස්ථාවට සහභාගී වූහ.එම අවස්ථාවට එකතු වෙමින් නගරාධිපති පැට්‍රික් බ්‍රවුන් මහතා පවසා සිටියේ දෙමළ ජන සංහාර දිනයේදී ජීවිත අහිමි වූ දහස් සංඛ්‍යාත දෙමළ ජනයා සිහිවීම සඳහා මෙම ස්මාරකය ඉදිකරන බවත් එම ජීවිත කෙදිනකවත් අමතක නොකරන බවත්ය.මෙම ස්මාරකය ඉදිකිරිම තුළින් කැනඩාව තම දෙමළ ප්‍රජාව සමඟ පවතින මිත්‍රත්වය පිළිබිඹු කරන බව පැට්‍රික් බ්‍රවුන් මහතා එහිදී පෙන්වා දී ඇත.   ",
    "URL": "https://www.lankadeepa.lk/latest_news/දෙමළ-ජන-සංහාර-අනුස්මරණ-ස්මාරකයට-මුල්ගල්-තබයි/1-633710",
    "Category": "latest_news"
}