{
    "Source": "www.lankadeepa.lk",
    "Timestamp": "2021 අගෝස්තු මස 03",
    "Headline": "‘‘මේ මොහොතේ සියලු රාජ්‍ය සේවකයන් කැඳවීම අවදානමක්‘‘",
    "News Content": "(නිමල කොඩිතුවක්කු)රටේ සියලු පුරවැසියන් එන්නත්කරණය කොට රාජ්‍ය ආයතන නිසි සෞඛ්‍ය මාර්ගොපදේශ අනුව සකස් කරන තෙක් අත්‍යවශ්‍ය රාජ්‍ය සේවකයින් සැලසුම් සහගත ක්‍රමවේදයකට අනුව සේවයට කැදවන ලෙස ආණ්ඩුවට බලකර සිටින බව සමගි රාජ්‍ය සේවා වෘත්තීය සමිති සම්මේලනයේ සභාපති මුජිබර් රහුමාන් මහතා පවසයි.කොවිඩ් වසංගතය බරපතල අනතුරු දායක තත්වයෙන් මිදෙන තෙක් ගර්භණී සේවිකාවන් සහ කිිරි දෙන මව්වරුන් සේවයට කැදවිමට කටයුතු නොකරන ලෙස රජයෙන් ඉල්ලා සිටින බවත් මුජුබර් රහුමාන් මහතා නිවේදනයක් නිකුත් කරමින් සඳහන් කරයි.\" මේ මොහොතේ රාජ්‍ය සේවකයින් සියලු දෙනාම සේවයට කැඳවීමට කටයුතු කිරිම දැඩි අවදානමක් බව වෛද්‍ය අංශ මෙන්ම මහජන සෙෘඛ්‍ය පරික්ෂක වරුන්ගේ සංගමය ද පෙන්වා දෙයි. එමෙන්ම රාජ්‍ය සේවකයින් පෙන්වා දෙන්නේ සේවයට වාර්තා කිරිමට ප්‍රමාණවත් බස්රථ හෝ දුම්රිය ධාවනය නොවන බවයි. කාර්යාල තුල දුරස්ථභාවය සුරකිමින් කටයුතු කිරිම ද අභියෝගයක් බවයි.එසේම ගර්භණී තත්ත්වයේ සිටින සේවිකාවන් සේවයට කැඳවීම තුල ආණ්ඩුව ඉපදෙන්න ට සිටින දරුවා ද අනතුරේ හෙලා ඇත. දෛනික ආසාදිතයින් දෙදහස් පන්සියය ඉක්මවන විට, දෛනික මරණ සංඛ්‍යාව හැටහතක් ලෙස සටහන් වෙද්දි රටම විවෘත කරමින් පටු දේශපාලනික උපාය මාර්ගයක් ලෙස රාජ්‍ය සේවකයින් විධිමත් ක්‍රම වේදයකින් තොරව සේවය ට කැදවීම සමගි රාජ්‍ය සේවා වෘත්තීය සමිති සම්මේලනය තරයේ හෙලා දකිමු. කොවිඩ් පාලනය වෙනුවට එයට මුවාවි වැඩ කරන ජනතාව මර්දනයට දරන උත්සාහය හෙලා දකිමු .   ",
    "URL": "https://www.lankadeepa.lk/latest_news/‘‘මේ-මොහොතේ-සියලු-රාජ්‍ය-සේවකයන්-කැඳවීම-අවදානමක්‘‘/1-596251",
    "Category": "latest_news"
}