{
    "Source": "www.lankadeepa.lk",
    "Timestamp": "None  2016 මැයි මස 11",
    "Headline": "කලවානේ බැංකු කළමනාකාරියක රිමාන්ඩ්",
    "News Content": "රුපියල් කෝටි තුන හමාරක පමණ තැන්පතු වංචා කළැයි කලවාන සණස බැංකුවේ කළමනාකාරිණි බද්දේගම ලියනආරච්චිගේ අචිනි ප්‍රමිකා ලියනාරච්චි (35) ලබන 25 දින තෙක් රිමාන්ඩ් කරන ලෙස කලවාන සංචාරක මහේස්ත‍්‍රාත් සිරිමෙවන් මහේන්ද්‍ර රාජා මහතා නියෝග කළේය.වැඩි මුදලක් බැංකුවේ තැන්පත් කළහොත් සියයට විස්සක පොලියක් ද, ගෘහභාණ්ඩ ඇතුළු තෑගි ද ලබාදෙන ලෙස ගනුදෙනුකරුවන්ට දන්වමින් ඔවුන්ගේ මුදල් වංචා කර ඇති බව ද විමර්ශන වලදි හෙළිව ඇත.ගනුදෙනුකරුවන් සියයකට වැඩි පිරිසකගේ ගිණුම් මේ අකාරයට වංචාකර ඇති බවට පොලිසිය සැක කරයි. පැමිණිලි පහළොවක් පමණ රත්නපුර විශේෂ අපරාධ ඒකකයට ලැබී තිබේ. තවත් පැමිණිලි ලැබෙමින් පවතී. ඒ පැමිණිලි අනුව වංචා කළ මුදල රුපියල් කෝටි තුන හමාරක් පමණ වන බවද හෙළිවී තිබේ. වංචාවලට වැඩිපුර ලක්ව ඇත්තේ ගුරුවරුන් බවද ගුරු ජෝඩුවක් ගනුදෙනුකරුවන් සොයා දී ඇති බවද කියති. ",
    "URL": "https://www.lankadeepa.lk/latest_news/කලවානේ-බැංකු-කළමනාකාරියක-රිමාන්ඩ්/1-414318",
    "Category": "latest_news"
}