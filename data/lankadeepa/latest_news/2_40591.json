{
    "Source": "www.lankadeepa.lk",
    "Timestamp": "2020 මාර්තු මස 26",
    "Headline": "කොරෝනා මඩින්න අක්මීමන සභාවෙන් ලක්ෂ 20ක්",
    "News Content": " (ජේ.කේ.එල් චාමින්ද)අක්මීමන ප්‍රාදේශිය සභා බල ප්‍රදේශය තුල  කොරෝනා වසංගතය මැඩ පැවැත්විම සදහා  රුපියල් ලක්ෂ 20ක මුදලක් අද (26) පැවති ප්‍රාදේශිය සභා විශේෂ රැස්විමේ දි අනුමත කළ බව අක්මිමන ප්‍රාදේශිය සභාවේ සභාපති සේන කළහෙවත්ත මහතා පවසයි. කොරෝනා වසංගත තත්වය පිළිබද සාකච්ඡා කිරිම සදහා අද විශේෂ ප්‍රදේශිය සභා රැස්විමක් ප්‍රාදේශිය සභා    ශ්‍රවනාගාරයේ දි පැවැත්විණි.ඉදිරියේ පවතින තත්වය සැලකිල්ලට ගෙන සභා අරමුදලේ ඇති  ඕනැම මුදලක්  ලබා ගැනිම සදහා පක්ෂ විපක්ෂ මන්ත්‍රිවරුන්ගේ අනුමැතිය හිමිවු බවද ප්‍රාදේශිය සභා සභාපතිවරයා සදහන් කළේය. මේ සදහා ප්‍රාදේශිය  සභාවේ පක්ෂ විපක්ෂ මන්ත්‍රිවරුන්ගෙන් සමන්විත විශේෂ කමිටුවක් පත් කළ බවද  සභාපතිවරයා පවසයි. එහිදි සභාපතිවරයා මෙසේ පැවසිය.'ඉදිරියේ දි සහන මිලට වියලි  ආහාර ද්‍රව්‍ය පාර්සලයක් ලබාදිමට සැලසුම් කර තියෙනවා. මිට අමතරව  ප්‍රාදේශිය සභාව මගින් අක්මිමන මැලිබන් රෝහල විෂබිජහරණයට ලක්කිරිමට කටයුතු කළා. බල ප්‍රදේශයේ සියලු රාජ්‍ය ආයතන විෂබිජහරණය කළා . අක්මිමන  පොලිසියේ   රිමානඩ් සිරමැදිරිය පවා සේදිමට කටයුතු කළා.'   ",
    "URL": "https://www.lankadeepa.lk/covid19/කොරෝනා-මඩින්න-අක්මීමන-සභාවෙන්-ලක්ෂ-20ක්/203-568877",
    "Category": "latest_news"
}