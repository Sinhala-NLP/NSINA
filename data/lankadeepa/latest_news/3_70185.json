{
    "Source": "www.lankadeepa.lk",
    "Timestamp": "None  2016 ඔක්තෝබර් මස 24",
    "Headline": " උතුරු බොදු අයිතියි රකින පෙත්සමක් ලබන වසරේ",
    "News Content": "උතුරේ පුරාවිද්‍යාත්මක වැදගත්කමකින් යුතු ඓතිහාසික බෞද්ධ සිද්ධස්ථාන හා ඊට අයත් දේපොළ විනාශ කිරීම වළක්වාලීමට නියෝගයක් නිකුත් කරන ලෙස ඉල්ලා නීතිඥවරයකු ගොනු කළ  මූලික අයිතිවාසිකම් පෙත්සම ලබන ජනවාරි 24 වැනිදා  සලකා බැලීමට ශ්‍රේෂ්ටාධිකරණය දින නියම කළේය.ප‍්‍රියසාත් ඩෙප් ,උපාලි අබේර්ත්න සහ නලින් පෙරේරා විනිසුරු මඩුල්ල හමුවේ පෙත්සම විභාග විය.අතුරුගිරියේ පදිංචි නීතිඥ ඇන්. දර්ශණ වේරදුවගේ මහතා විසින් ගොනු කර ඇති මෙම පෙත්සමෙහි වගඋත්තරකරුවන් ලෙස නීතිපති, මහා ඇමති සී.වී.විග්නේෂ්වරන් ,නීතිය හා සාමය පිළිබඳ අමාත්‍ය සාගල රත්නායක ,බුද්ධ ශාසන අමාත්‍ය විජයදාස රාජපක්ෂ ,උතුරු පළාත් ආණ්ඩුකාර රෙජිනෝල්ඞ් කුරේ මහත්වරුන් නම් කරනු ලැබ සිටිති.මාන්කුලමේ බුදු කුටියක් කඩා දැමීමේ පුවතක් පසුගිය අගෝස්තු 31 වැනිදා ඬේලිනිවුස් පුවත්පතේ පළවිය.උතුරු පළාත් සභාව ,එම පලාත් සභාවේ පළාත් සබා මන්ත‍්‍රී එම්.කේ සිවාජිලිංගම් සහ දෙමළ ජාතික සන්ධානයේ නායක ආර්.සම්බන්දන් මහත්වරුන් දේශීය සහ ජාත්‍යන්තර වශයෙන්ද උතුරු ප‍්‍රදේශයේ බෞද්ධ සිද්ධස්තාන සහ බුදු පිළිම ඉවත් කිරීම පිළිබඳවත් ,නව බෞද්ධ සිද්ධස්ථාන ඉදි කිරීමට එරෙහිවත් අදහස් දක්වා තිබේ.මේ පිළිබඳව විරෝධය පා උතුරු ආණ්ඩුකාර රෙජිනෝල්ඞ් කුරේ මහතාටත් ලිපි මඟින් දන්වා ඇත. ",
    "URL": "https://www.lankadeepa.lk/latest_news/උතුරු-බොදු-අයිතියි-රකින-පෙත්සමක්-ලබන-වසරේ/1-472253",
    "Category": "latest_news"
}