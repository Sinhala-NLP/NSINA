{
    "Source": "www.lankadeepa.lk",
    "Timestamp": "2018 මාර්තු මස 17",
    "Headline": "බංග්ලාදේශ ක්‍රීඩාගාරයේ වීදුරු බිඳීම ගැන සොයයි",
    "News Content": "ශ්‍රී ලංකාව සහ බංග්ලාදේශය අතර කොළඹ ආර්. ප්‍රේමදාස ක්‍රීඩාංගණයේදී පැවැති නිදහස් කුසලාන තරගයේදී ඇතිවූ උණුසුම් තත්ත්වය අතරතුරදී බංග්ලාදේශ ක්‍රීඩක විවේකාගාරයේ වීදුරු බිඳී ගොස් තිබේ. එම අවස්ථාවේදී සිදුවූයේ කුමක්ද යන්න සී.සී.ටී.වී දර්ශන නරඹා තමන්ට වාර්තාවක් දෙන ලෙස තරගයේ තීරකවරයා ලෙසින් කටයුතු කළ එංගලන්තයේ හිටපු ටෙස්ට් ක්‍රීඩක ක්‍රිස් බ්‍රෝඞ් මහතා ක්‍රීඩාංගණ බලධාරීන්ට උපදෙස් දී තිබේ.තරගයේ අවසන් ඕවරයේදී ඇතිවූ මතභේදයක් හේතුවෙන් බංග්ලාදේශ ක්‍රීඩකයෝ පිටිය මැදට විත් ඝෝෂා කරන්නට වූහ. මෙම අවස්ථාවේදී ක්‍රීඩාගාරයේ වීදුරු බිඳුණාද නැතහොත් තරගය ජයගැනීමෙන් පසුව පැවැති ජයග්‍රහණය සැමරීමේදී වීදුරු බිඳුණාද යන්න පරීක්‍ෂණ කෙරෙමින් පවතී. ඡායාරූප - ඒ.එෆ්.පී. අනුග්‍රහයෙනිවැඩිදුරටත් විස්තර දැනගැනීමට  www.kelimandala.lk  වෙත පිවිසෙන්න.  ",
    "URL": "https://www.lankadeepa.lk/latest_news/බංග්ලාදේශ-ක්‍රීඩාගාරයේ-වීදුරු-බිඳීම-ගැන-සොයයි/1-525770",
    "Category": "latest_news"
}