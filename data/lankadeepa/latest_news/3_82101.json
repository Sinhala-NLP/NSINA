{
    "Source": "www.lankadeepa.lk",
    "Timestamp": "None  2015 නොවැම්බර් මස 17",
    "Headline": "හිටපු ගෝල නම නාග විහාරයට නොයන බව කියයි",
    "News Content": "කෝට්ටේ ශ්‍රී නාග විහාරායේ විහාරාධිපතිවූ අපවත්වී වදාළ මාදුළුවාවේ සෝභිත හිමියන්ගේ හිටපු ප්‍රධාන ශිෂ්‍ය හිමිනම වන වතුරුවිල සිරි සුජාත හිමියන් එම විහාරයට නොවඩින බව නුගේගොඩ මහේස්ත්‍රාත් කණිෂ්ක විජේරත්න මහතා හමුවේ අද කියා සිටියේය.නාග විහාරයට නොවඩින ලෙස සුජාත හිමියනට මීට පෙර නුගේගොඩ උසාවියෙන් වාරණයක් නිකුත් කර තිබිණි.එම වාරණය දික් කරන ලෙස මිරිහාන පොලිසිය අද (17) ඉල්ලා සිටියේය.ඉත්තෑපානේ ධම්මාලංකාර, කෝට්ටේ ශ්‍රී සාමග්‍රී ධර්ම මහා සංඝ සභාවේ මහානායක හිමියෝ ද, උඩතලකන්දේ අරියරත්න හිමියෝ ද අද අධිකරණයට වැඩම කර සිටියහ.මාහානායක හිමියන්ගේ වෙනුවෙන් පෙනී සිටි නීතීඥවරුන් පැවසුවේ සුජාත හිමියන් නාග විහාරයට නොවඩින්නේ නම් වාරණයක් අනවශ්‍ය බවයි.සුජාත හිමියෝ ද ඊට එකඟ වූහ.සුජාත හිමියන් එම පොරොන්දුව පිළිපදින්නේ ද නැද්ද යන්න ගැන දෙසැම්බර 17 වාර්තා කරන ලෙස මහේස්ත්‍රාත්වරයා පොලිසියට නියෝග කළේය. ",
    "URL": "https://www.lankadeepa.lk/latest_news/හිටපු-ගෝල-නම-නාග-විහාරයට-නොයන-බව-කියයි/1-361808",
    "Category": "latest_news"
}