{
    "Source": "www.lankadeepa.lk",
    "Timestamp": "2023 සැප්තැම්බර් මස 15",
    "Headline": "ප්‍රභූදේවා  මෙරටට",
    "News Content": "(විමුක්ති එස් රුද්‍රිගු)සුප්‍රසිද්ධ ඉන්දීය කලාකරුවෙකු වන ප්‍රභූදේවා ඔහුගේ මීළඟ චිත්‍රපටයේ ඇතුලත් ගීතයක් පටිගත කිරීම සඳහා ශ්‍රී ලංකාවට පැමිණ තිබේ. විශිෂ්ඨ නර්තන, අධ්‍යක්ෂණ සහ රංගන හැකියාවන් හේතුවෙන් ඉන්දියාවේ පමණක් නොව ලෝකයේම ප්‍රසිද්ධ කලාකරුවෙකු බවට මේ වන විට ප්‍රභූදේවා පත්ව ඇත.ශ්‍රී ලංකන් ගුවන් සේවයට අයත් ගුවන් යානයකින් ඉන්දියාවේ චෙන්නායි නුවර සිට ප්‍රභූදේවා ශ්‍රී ලංකාවට පැමිණ තිබේ.ප්‍රභූදේවා රංගනයෙන් දායකවන මීළඟ චිත්‍රපටය මුසාසි ලෙස නම් කර ඇත.එම චිත්‍රපටයේ ප්‍රභූදේවා ප්‍රධාන චරිතය නිරූපණය කරන බව පැවැසෙයි.  ",
    "URL": "https://www.lankadeepa.lk/news/ප්‍රභූදේවා--මෙරටට/101-639838",
    "Category": "latest_news"
}