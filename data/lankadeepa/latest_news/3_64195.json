{
    "Source": "www.lankadeepa.lk",
    "Timestamp": "2017 ඔක්තෝබර් මස 03",
    "Headline": "ගැමුණුගේ සංගමය ගැන සයිටම් නිවේදනයක්",
    "News Content": "(රංජන් කස්තුරි)ගැමුණු විජේරත්න මහතාගේ සංවිධානයකට සයිටම් ආයතනයේ හෝ දෙමාපියන්ගේ හෝ නිල සම්බන්ධතාවයක් නැතැයි මාලබේ සයිටම් පෞද්ගලික වෛද්‍ය විද්‍යාලයේ කළමනාකාරිත්වය නිවේදනයක් නිකුත් කරමින් සඳහන් කරයි.ශ්‍රී ලංකා රජය විසින් සයිටම් ආයතනය සම්බන්ධයෙන් ලබාදී ඇති විසඳුමට සයිටම් කළමනාකාරීත්වය සහ එහි සිසුන්ගේ දෙමාපියන් බහුතරයක් පූර්ණ සහාය දක්වන බවත් කිසිදු භේදයකින් තොරව රාජ්‍ය හා පෞද්ගලික අංශ දෙකටම අදාළ වන පරිදි ප්‍රමිතීන් මාලාවක් නීතිමය වශයෙන් ස්ථාපිත කිරීම සඳහා වන යෝජනාවට ද සයිටම් ආයතනය සිය ප්‍රසාදය පළ කරන බවත් කියයි.නමුත් ගැමුණු විජේරත්න මහතා පිහිටුවාගෙන ඇතැයි කියන දෙමාපිය සංසදය ඔහුගේ පෞද්ගලික අදහස් දක්වන සංවිධානයක් මිස දෙමාපියන් බහුතරයක් නියෝජනය කරන්නක් නොවන බවත් එම සංගමයේ ප්‍රකාශ සම්බන්ධයෙන් සයිටම් ආයතනය කිසිදු වගකීමක් නොදරන බවත් එහි දැක්වේ.   ",
    "URL": "https://www.lankadeepa.lk/latest_news/ගැමුණුගේ-සංගමය-ගැන-සයිටම්-නිවේදනයක්/1-518567",
    "Category": "latest_news"
}