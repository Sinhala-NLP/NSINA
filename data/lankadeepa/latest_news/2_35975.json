{
    "Source": "www.lankadeepa.lk",
    "Timestamp": "2020 නොවැම්බර් මස 19",
    "Headline": "අමතර කොටස් එකලස් කළ වාහන ජාවාරමෙන් තවත් 6 ක් අල්ලයි",
    "News Content": " (බිමල් ශ්‍යාමන් ජයසිංහ)අමතර කොටස් ආනයනය කර එකලස් කර  හා සොරා ගත්   වාහන වල චැසි හා  එන්ජින් අංක වෙනස්  කර  විකුණා තිබූ  රුපියල් කෝටි 9 ආසන්න සුඛෝපභෝගී වාහන හයක්  අද   (19)  සොයා ගැනීමට හැකි වූ  බව පාණදුර කොට්ඨාස බුද්ධි ඒකකය කියයි                          සුඛෝපභෝගී ජීප් රථ 5 සහ සුඛෝපභෝගී වෑන් රථයක්  පොලිස් භාරයට ගෙන ඇත .             ඒ අතර එකම ලියාපදිංචිය අංකයට  අයත් ජිප් රථ දෙකක් තිබූ බව පොලිසිය කියයි                          ඉකුත් පෙබරවාරි මස 5 වැනි දින  දින මෙම සංවිධානාත්මක කල්ලියේ පුද්ගලයන් පස් දෙනකු සමග රුපියල් කෝටි 5 අධික වටිනා  ව්‍යාජ ලෙස සැකසූ වාහන 11  අත්අඩංගුවට ගෙන අධිකරණය වෙත ඉදිරිපත් කර තිබිණි .                 එම   වාහන ජාවාරම සම්බන්ධයෙන් දිගින් දිගටම පරීක්ෂණ පැවැත්වීමේදී  එම  පුද්ගලයන් විසින්  ඒ ආකාරයෙන් පානදුර , හොරණ හා ගාල්ල ප්‍රදේශ වලට  විකුණා තිබූ  එම සුඛෝපභෝගී වාහන  සොයා ගැනීමට හැකිවූ  බව  පොලිසිය කියයි .   ",
    "URL": "https://www.lankadeepa.lk/news/අමතර-කොටස්-එකලස්-කළ-වාහන-ජාවාරමෙන්-තවත්-6-ක්-අල්ලයි/101-582258",
    "Category": "latest_news"
}