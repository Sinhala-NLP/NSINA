{
    "Source": "www.lankadeepa.lk",
    "Timestamp": "2022 අගෝස්තු මස 07",
    "Headline": "කොළඹ සරසවිය මුලට එයි",
    "News Content": "(ඩයනා උදයංගනී)ලෝකයේ විශ්ව විද්‍යාල ශ්‍රේණිගත කිරීමේ ‘වෙබෝමෙටි්‍රක්ස්’ ශේණිගත කිරීම් අනුව මෙරට විශ්ව විද්‍යාල අතර පළමු ස්ථානය කොළඹ විශ්ව විද්‍යාලයට හිමිව ඇත.මෙහි දෙවන ස්ථානය ශ්‍රී ජයවර්ධනපුර විශ්ව විද්‍යාලයටත්, තෙවන ස්ථානය පේරාදෙණිය විශ්ව විද්‍යාලයටත්, සිවුවන ස්ථානය මොරටුව විශ්ව විද්‍යාලයටත් හිමිව තිබේ.ඉන්පසු පිළිවෙලින් පස්වැනි ස්ථානයේ සිට 12 වැනි ස්ථානය දක්වා රුහුණ, කැලණිය, රජරට, යාපනය, වයඹ, නැගෙනහිර, සබරගමුව සහ විවෘත විශ්ව විද්‍යාලය ශ්‍රේණිගත කර ඇත.මෙම වසරේ ජූලි මාසයට අදාළව මෙම ශ්‍රේණිගත කිරීම් නිකුත් කර ඇත.මෙවර ලොව හොඳම විශ්ව විද්‍යාලය ලෙස පළමු ස්ථානයේ පසුවන්නේ ඇමෙරිකාවේ ‘හාවඩ්‘ විශ්ව විද්‍යාලය වන දෙවැනි ස්ථානය ‘ස්ටැන්ෆර්ඩ්‘ විශ්ව විද්‍යාලයට හිමිව ඇත. පසුගිය වසරේද මෙම ශ්‍රේණිගත කිරීම්වල පළමු සහ දෙවන ස්ථාන හිමිව ඇත්තේ එම විශ්ව විද්‍යාලයන්ටය.ශ්‍රී ලංකාවේ කොළඹ විශ්ව විද්‍යාලය ලෝක මට්ටමේ ශ්‍රේණිගත කිරීමේ දී 1531 වන ස්ථානයේ පසුවන අතර, ශ්‍රී ජයවර්ධන පුර විශ්ව විද්‍යාලය 1964 වන ස්ථානයේත්, පේරාදෙණිය විශ්ව විද්‍යාලය 1974 වන ස්ථානයේත් පසුවේ.පසුගිය වසරේ නිකුත් කළ ශ්‍රේණිගත කිරීම්වලදී ද මෙරට විශ්ව විද්‍යාල අතර පළමු ස්ථානය කොළඹ විශ්ව විද්‍යාලයට හිමිව තිබූ අතර, ලෝක ශ්‍රේණිගත කිරීම් අනුව එයට හිමිව තිබුණේ 1591 වැනි ස්ථානයයි. ඒ අනුව එය මෙවර ලෝක ශ්‍රේණිගත කිරීම්වල ස්ථාන 30ක් ඉදිරියට පැමිණ ඇත.පසුගිය වසරේ ශ්‍රී ලංකාවේ විශ්ව විද්‍යාල අතර දෙවැනි ස්ථානය පේරාදෙණිය විශ්ව විද්‍යාලයටත්, තෙවැනි ස්ථානය රුහුණු විශ්ව විද්‍යාලයටත්, සිවුවැනි ස්ථානයේ ශ්‍රී ජයවර්ධනපුර විශ්ව විද්‍යාලයටත් හිමිව තිබිණි.‘වෙබෝමෙට්රික්ස් විශ්ව විද්‍යාල ශේණිගත කිරීම‘ යනු ස්පාඤ්ඤයේ ‘සයිබර්මෙට්රික්ස් ලැබ්‘ පර්යේෂණ සහ අධ්‍යයන ආයතනය විසින් සිදු කරනු ලබන සමීක්ෂණයක් වන අතර, එය මුළු ලෝකයේම පිළිගැනීමට ලක් වූ ආයතනයකි.   ",
    "URL": "https://www.lankadeepa.lk/latest_news/කොළඹ-සරසවිය-මුලට-එයි/1-617712",
    "Category": "latest_news"
}