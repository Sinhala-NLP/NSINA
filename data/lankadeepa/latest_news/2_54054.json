{
    "Source": "www.lankadeepa.lk",
    "Timestamp": "2018 සැප්තැම්බර් මස 04",
    "Headline": "හිංසාකාරීව හැසිරීමට එරෙහිව කැබිනට් ඇමැතිවරු තදින් සිටිති",
    "News Content": "(අජන්ත කුමාර අගලකඩ)ඒකාබද්ධ විපක්ෂය කොළඹදී හෙට (05) පවත්වන උද්ඝෝෂණයේදී හිංසාකාරී ලෙස හැසිරෙන්නේනම් පොලිසිය බලය පාවිච්චි කළයුතු බව ඇමැතිවරුන් කිහිපදෙනෙකු අද (04) පැවැති කැබිනට් රැස්වීමේදී දැඩිව ප්‍රකාශ කර ඇත.සාමාන්‍ය ජනතාවගේ ජනජීවිතය අවුල් කිරීමට කිසිදු ඉඩක් නොදිය යුතු බවද එම ඇමැතිවරුන් කැබිනට් රැස්වීමේදී ප්‍රකාශ කළ බව වාර්තා වේ.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කැබිනට් මණ්ඩලය අද රැස්වූ අවස්ථාවේදී ඇමැතිවරුන් පිරිස මේ බව ප්‍රකාශ කර ඇත.මංගල සමරවීර ,  හරින් ප්‍රනාන්දු , චම්පික රණවක , රංජිත් මද්දුම බණ්ඩාර යන ඇමැතිවරුන් ඇතුළු පිරිසක් මේ සම්බන්ධයෙන් දීර්ඝ වශයෙන් කරුණු ඉදිරිපත් කර ඇතැයි ද දැනගන්නට තිබේ.  ",
    "URL": "https://www.lankadeepa.lk/latest_news/හිංසාකාරීව-හැසිරීමට-එරෙහිව-කැබිනට්-ඇමැතිවරු-තදින්-සිටිති/1-535965",
    "Category": "latest_news"
}