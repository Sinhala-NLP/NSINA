{
    "Source": "www.lankadeepa.lk",
    "Timestamp": "2018 අප්‍රේල් මස 27",
    "Headline": "ලක්ෂ 128 ක් වටිනා ටැමඩෝල් පෙති ලක්ෂ 2ක් රේගු බාරයට",
    "News Content": "( මහින්ද නිශ්ශංක) රෙදිපිළි යනුවෙන්  රේගුවට ව්‍යාජ ප්‍රකාශයක් කර නීතී විරෝධි ලෙස ඉන්දියාවේ සිට ගෙන්වන ලද රුපියල් ලක්ෂ 128 ක් වටිනා වේදනා නාශක ටැමඩෝල් පෙති ලක්ෂ 2 ක්, කාන්තා සහ පිරිමි සෙරප්පු යුගල 8500 ක් හා සපත්තු යුගල 4000 ක් රේගු නිවාරණ අංශය මගින්  කොළඹ වරාය  කොටුව භාණ්ඩ ගබඩා පරියන්තයේදී අද (27) පෙරවරුවේ  අත්අඩංගුවට ගෙන තිබේ.මෙම නීතීවිරෝධි භාණ්ඩ තොගය කොළඹ  පිහිටි ආයතනයක් මගින් ගෙන්වා ඇතැයිද රේගු මාධ්‍ය ප්‍රකාශක රේගු අධ්‍යක්ෂ සුනිල් ජයරත්න මහතා පැවසීය.ඡායාරූප ගයාන් අමරසේකර  ",
    "URL": "https://www.lankadeepa.lk/latest_news/ලක්ෂ-128-ක්-වටිනා-ටැමඩෝල්-පෙති-ලක්ෂ-2ක්-රේගු-බාරයට/1-528014",
    "Category": "latest_news"
}