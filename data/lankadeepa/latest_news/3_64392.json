{
    "Source": "www.lankadeepa.lk",
    "Timestamp": "2017 සැප්තැම්බර් මස 22",
    "Headline": "ඡන්ද කල්දැමීමට එරෙහිව නිරීක්ෂණ සංවිධාන එක්වෙයි",
    "News Content": "(නිමල කොඩිතුවක්කු) පළාත් සභා ඡන්ද විමසීමේ සංශෝධන පනත් කෙටුම්පත හරහා රජය පළාත් සභා ඡන්දය කල් දැමීමේ උත්සාහයක නිරත වන බැවින් එම උත්සාහය පරාජය කිරීමට තනිව හා සාමූහික ගත හැකි සෑම ක්‍රියාමාර්ගයක්ම ගන්නා බව මැතිවරණ නිරීක්ෂණ සංවිධාන පහක් අද  (22)  අවධාරණය කළේය. මරදාන සමාජීය හා සාමයික කේන්ද්‍රයේ පැවති මෙම මාධ්‍ය හමුව සඳහා පැෆරල්, කැෆේ, මැතිවරණ ප්‍රචණඩක්‍රියා නීරීක්ෂණ මධයස්ථානය,  ට්‍රාන්ස්පේරන්සි ඉන්ටර්නැෂනල් › ලංකා සහ  ජාතික මැතිවරණ නිරීක්ෂණ ආයතනය නියෝජනය කරමින් නියෝජිතයෝ එක් වූහ. එහිදී අදහස් දැක්වු පැෆරල් සංවිධානයේ විධායක අධ්‍යක්ෂ රෝහන හෙටිටිආරචිචි මහතා මෙසේ ද පැවසීය. ‘‘පළාත් පාළන මැතිවරණය දිගින් දිගටම කල් දැම්මා. දැන් මේ වනවිට පළාත් සභා මැතිවරණයත් දින නියමයකින් තොරව කල් දමමින් සිටිනවා. මේ පනත සම්මත කරගත් ආකාරයෙන් කිසිදු ඉඩක් ජනතාවට ලැඛෙන්නේ නැහැ තමන්ගේ විරෝධය ඉදිරිපත් කරන්න. පනතේ කරුණු හොඳද නරකද කියන එක නෙමෙයි මෙතනදි වැදගත් වෙන්නේ. ඒ කරුණු ඉදිරිපත් කළ ආකාරයයි. ඉන් වැරදි පූර්වාදර්ශයක් සපයනවා. අනාගතයේදී ඕනෑම පනතක් ගෙනල්ලා මේ ආකාරයෙන් කටයුතු කළ හැකියි. ජනාධිපතිවරණයේදී  ඕනනම් එකතු කරන්න පුල්වන්. ගණනය කිරීම ජනාධිපතිවරයාගේ නිළ නිවසේදී සිදුවිය යුතුය යන පනතක් ගෙනාවොත් කොහොමද? මිනිස්සුන්ට අභියෝග කරන්න තැනක් නැහැ. මේ ක්‍රියාවළියත් එවැනිම එකක්‘‘  ",
    "URL": "https://www.lankadeepa.lk/latest_news/ඡන්ද-කල්දැමීමට-එරෙහිව-නිරීක්ෂණ-සංවිධාන-එක්වෙයි/1-518143",
    "Category": "latest_news"
}