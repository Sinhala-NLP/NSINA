{
    "Source": "www.lankadeepa.lk",
    "Timestamp": "None  2015 සැප්තැම්බර් මස 03",
    "Headline": "ධීවරයන් බේරගන්න ජයලලිතා පනී",
    "News Content": "ශ්‍රී ලංකා නාවික හමුදාව විසින් අත්අඩංගුවට ඉන්දීය ධීවරයින් 16 දෙනා නිදහස් කර ගැනීමට වහා මැදිහත් වන ලෙස ඉල්ලා තමිල්නාඩු මහ ඇමතිනී ජයලලිතා ජෙයරාම් මහත්මිය ඉන්දීය අගමැති නරේන්ද්‍ර මෝදි මහතාගෙන් ඉල්ලීමක් කර ඇතැයි එරට ඊ.එන්.එස් පුවත්සේවය වාර්තා කළේය.ඉන්දීය අගමැතිවරයා වෙත ලිපියක් යොමු කරමින් තමිල්නාඩු මහ ඇමතිනිය මෙම ඉල්ලීම කර ඇතැයි එම වාර්තාවේ සඳහන්වේ.තමිල්නාඩු ධීවරයින්ට එල්ල වන හිරිහැර දින දින වර්ධනය වන බැවින් ඒවා වැළක්වීමට දිගුකාලීන විසඳුමක් ඉන්දීය මධ්‍යම රජයේ මැදිහත්වීමෙන් ලබා දීමට කාලය එළැඹ ඇතැයි ද ජයලලිතා ජෙයරාම් මහත්මිය සිය ලිපියෙන්  අගමැති නරේනද්‍ර මෝදිට පෙන්වා දී ඇත.  ",
    "URL": "https://www.lankadeepa.lk/latest_news/ධීවරයන්-බේරගන්න-ජයලලිතා-පනී/1-345015",
    "Category": "latest_news"
}