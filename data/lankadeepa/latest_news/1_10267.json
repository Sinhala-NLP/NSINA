{
    "Source": "www.lankadeepa.lk",
    "Timestamp": "2022 ඔක්තෝබර් මස 26",
    "Headline": "’’යාල සිද්ධියට අපක්ෂපාතී පරීක්ෂණයක් කරන්න’’",
    "News Content": "(ඩයනා උදයංගනී)යාල වනෝද්‍යානයේ ඇතිවූ සිද්ධිය සම්බන්ධයෙන් අපක්‍ෂපාතී පරීක්‍ෂණයක් සිදුකර දඬුවම් ලැබිය යුතු පාර්ශවයන්ට දඬුවම් ලබාදෙන ලෙස ජනාධිපති රනිල් වික්‍රමසිංහ මහතා ආරක්‍ෂක අංශවලට දැනුම් දී ඇතැයි කැබිනට් ප්‍රකාශක, ප්‍රවාහන, මහාමාර්ග හා ජනමාධ්‍ය අමාත්‍ය, ආචාර්ය බන්දුල ගුණවර්ධන මහතා  පැවසීය.මෙහිදී දේශපාලනික බලපෑම්වලින් තොරව අදාළ පාර්ශවයන් සම්බන්ධයෙන් නීතිය ක්‍රියාත්මක කරන ලෙස ද ජනාධිපතිවරයා උපදෙස් දී ඇතැයි ඇමතිවරයා සඳහන් කළේය.අමාත්‍යවරයා මේ බව පැවසුවේ රජයේ ප්‍රවෘත්ති දෙපාර්තමේන්තුවේ දී අද (26) පැවති කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියෙකු නැගූ පැනයකට පිළිතුරු දෙමිනි.    ",
    "URL": "https://www.lankadeepa.lk/news/’’යාල-සිද්ධියට-අපක්ෂපාතී-පරීක්ෂණයක්-කරන්න’’/101-622206",
    "Category": "latest_news"
}