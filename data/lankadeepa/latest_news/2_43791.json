{
    "Source": "www.lankadeepa.lk",
    "Timestamp": "2019 දෙසැම්බර් මස 13",
    "Headline": "රාජිතට එරෙහිව සීඅයිඩීයට පැමිණිල්ලක්",
    "News Content": "(දසුන් රාජපක්ෂ)රාජ්‍ය මුදල් අවභාවිතා කිරීමේ චෝදනා යටතේ හිටපු සෞඛ්‍ය අමාත්‍ය රාජිත සේනාරත්න මහතාට එරෙහිව ජාතික නිදහස් පෙරමුණ අද (13) අපරාධ පරීක්ෂණ දෙපාර්තමේන්තුව වෙත පැමිණිල්ලක් ගොනු කළේය.රාජිත සේනාරත්න මහතා සෞඛ්‍ය අමාත්‍යවරයා ලෙස කටයුතු කළ සමයේ එම අමාත්‍යංශයට අයත් රුපියල් ලක්ෂ තිස්දහසක් අයථා ලෙස පරිහරණය කිරීමේ සිද්ධියක් සම්බන්ධව මෙම පැමිණිල්ල ගොනු කළ බව ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් මහතා සඳහන් කළේය.පොලිස් මූල්‍ය අපරාධ කොට්ඨාශය වෙත මුලින්ම මෙම පැමිණිල්ල ගොනු කිරීමට ගියද මේ වන විට පැමිණිලි භාර ගැනීම නතර කර ඇති බව එහි නිලධාරීන් සඳහන් කළ බැවින් අපරාධ පරීක්ෂණ දෙපාර්තමේන්තුව වෙත ඉන් අනතුරුව ගොස් පැමිණිලි කළ බව මුසම්මිල් මහතා පැවසීය.මෙම චෝදනාවලට අදාළ නිවැරදි සාක්ෂි තමන් සතුව පවතින බව පැවසූ මුසම්මිල් මහතා ඉදිරියේදී ඒවා අපරාධ පරීක්ෂණ දෙපාර්තමේන්තුව වෙත භාර දෙන බව වැඩිදුරටත් කීය.  ",
    "URL": "https://www.lankadeepa.lk/news/රාජිතට-එරෙහිව-සීඅයිඩීයට-පැමිණිල්ලක්/101-562240",
    "Category": "latest_news"
}