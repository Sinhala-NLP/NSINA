{
    "Source": "www.lankadeepa.lk",
    "Timestamp": "None  2015 සැප්තැම්බර් මස 11",
    "Headline": "පොලිස් පොතෙන්",
    "News Content": "කොළඹ නුවර  මාර්ගයේ නිට්ටඹුව මල්වත්ත ප්‍රදේශයේ අද (11) අලුයම 5.45 ට පමණ කර්මාන්තශාලා මගින් රැගෙන යන බස් රථයක් හා ත්‍රීරෝද රථයක් ගැටීමෙන් දෙදෙනකු මිය ගොස් ඇති බව නිට්ටඹුව පොලිසිය කියයි.අවිස්සාවේල්ල කුඩගම වයස අවුරුදු 19 ක තරුණයකු තම පෙම්වතියගේ කාමරයට රාත්‍රී කාලයේ ඇතුළුවී තරුණිය සමග පෙම් සුව විඳිමින් සිටියදී තරුණියගේ මව්පියන්ට හසුවීම හේතුවෙන් පහර කා පොලිස් ආරක්ෂාව යටතේ රෝහල්ගත කර ඇතැයි පොලිසිය කියයි.තරුණියද වෛද්‍ය පරීක්ෂණයක් සඳහා රෝහල් ගත කර ඇති බවත් තරුණියගේ මව් පියන් අදාළ තරුණයා ගස් බැඳ පහරදීමෙන් පසු පොලිසියට බාරදී ඇති බවත් කියති.දොඩන්ගොඩ තුඩුගල කොටහලු මගුල් ගෙදරක බහින් බස් වීමකින් පසු දෙදෙනකුට පිහියෙන් ඇන ඇතැයි ද (47) හැවිරිදි පුද්ගලයකු මියගිය බවද (19) හැවිරිදි තරුණයා ඔහුගේ පුතා කැපුම් තුවාල ලබා ඇති බව පොලිසිය පවසයි.දිවයිනේ නම ගිය අපරාදකරුවකුගේ කැපුම් කිනිස්සක් ද අත්අඩංගුවට ගත් පොලිසිය තවත් තිදෙනෙකු සොයයි. ",
    "URL": "https://www.lankadeepa.lk/latest_news/පොලිස්-පොතෙන්/1-347001",
    "Category": "latest_news"
}