{
    "Source": "www.lankadeepa.lk",
    "Timestamp": "None  2016 මැයි මස 10",
    "Headline": "හන්තාන රකින්න සරසවි සිසුහු පෙරමුණ ගනිති",
    "News Content": "මධ්‍යම පළාතේ  වැසි වනාන්තර කඳු වැටියක් වන සුන්දර හන්තාන ආක්‍රමණශීලි  ශාඛයන්ගෙන් සහ ෆයිනස් වගාව හේතුවෙන් දේශීය ශාක  වඳ වී  ගොස් මුඩු පතනක් බවට පත්ව ඇත. කඳු වැටියෙන්  ගලා ආ  දිය ඇලි  සහ ජල උල්පත් සිඳීයාමේ තර්ජනයකට ලක්ව ඇති බව තේරුම් ගත් පේරාදෙණිය විශ්ව විද්‍යාලයේ “රෝටරැක් සමාජයේ” මෙහෙයවීමෙන්  ජල පෝෂක ප්‍රදේශවල ආවේනික දේශීය පලතුරු පැල රෝපණය කැරිණි.රුක් රෝපණ ව්‍යාපෘතියට කැලණිය , මොරටුව , ජයවර්ධනපුර , පේරාදෙණිය  යන විශ්වවිද්‍යාලවල  සිසුහු එක්වූහ. අඹ , කොස්  , කටුඅනෝදා , ඇබිල්ල වැනි පලතුරු  පැල  තුන්සීයක් පමණ රැගත්  සිසුහු 150ක් පමණ හන්තාන කන්ද තරණය කර පැල සිටුවීම සිදු කළහ.    ",
    "URL": "https://www.lankadeepa.lk/latest_news/හන්තාන-රකින්න-සරසවි-සිසුහු-පෙරමුණ-ගනිති/1-413874",
    "Category": "latest_news"
}