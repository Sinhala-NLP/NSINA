{
    "Source": "www.lankadeepa.lk",
    "Timestamp": "2022 ඔක්තෝබර් මස 19",
    "Headline": "‘බදු බර අඩු කිරීමෙන් රට කඩා වැටුණා‘‘",
    "News Content": "(අංජුල මහික වීරරත්න)ශ්‍රී ලංකාවේ ආර්ථිකය  කඩා වැටීමට ප්‍රධාන වූ හේතු තුනක් පිළිබඳව ජනාධිපති රනිල් වික්‍රමසිංහ මහතා විශේෂ ප්‍රකාශය කරමින් අද පැවසීය.\" 2019 නොවැම්බර් මාසයේදී මේ රටේ බදු විශාල ලෙස අඩු කළා. එවිට රජයේ ආදායම 8.5%කට අඩු වුණා. එහිදී ජාත්‍යන්තර මූල්‍ය අරමුදල මෙම ගිවිසුම්වලින් ඈත් වෙලා ආධාර ලබා දීමට නොහැකි බව ප්‍රකාශ කළා.අපිට රුපියල් බිලියන 600ක්, 700ක් විතර පමණ ඒ වසරේ අහිමි වුණා. ඒ එක්කම කොවිඩ් වසංගතයටත් අපිට මුහුණ දීමට සිදු වුණා. ලංකාවේ ආර්ථිකය කඩා වැටීමට ප්‍රධාන හේතු වුණේ මෙම තත්ත්වයයි.අපේ ප්‍රාථමික අය වැයේ අතිරික්තයත් ලබාගත යුතු බවට ජාත්‍යන්තර මූල්‍ය අරමුදල අපිට දැනුම් දුන්නා. ඔවුන්ගේ සහාය අවශ්‍ය නිසා අපිත් එයට එකඟ වුණා.යනුවෙන් ද ජනාධිපතිවරයා කීය.   ",
    "URL": "https://www.lankadeepa.lk/latest_news/‘බදු-බර-අඩු-කිරීමෙන්-රට-කඩා-වැටුණා‘‘/1-621828",
    "Category": "latest_news"
}