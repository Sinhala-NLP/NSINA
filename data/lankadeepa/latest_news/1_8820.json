{
    "Source": "www.lankadeepa.lk",
    "Timestamp": "2022 නොවැම්බර් මස 30",
    "Headline": "ලොකු මිනිස්සුත් එක්ක හැප්පී ගෙදර යැවූවා",
    "News Content": "(යොහාන් භාසුර)කවුරුන් හෝ දේශපාලන වශයෙන් හැප්පෙන්න ආවොත් හැප්පීමට සූදානම් බවත් වර්තමානයේ හැප්පීමට එන පුද්ගලයන්ට වඩා ලොකු මිනිස්සුත් එක්ක හැප්පී ගෙදර යැවූ බවත් ශ්‍රී ලංකා නිදහස් පක්‍ෂයේ සභාපති, හිටපු ජනාධිපති මෛත්‍රීපාල සිරිසේන මහතා අද (30) පැවසීය.එක්සත් ජනතා නිදහස් සන්ධානය සමඟ සියලු දෙනා එකතු වී හොඳ වැඩපිළිවෙළක් නිර්මාණ කරගමු යැයි පැවසූ මෛත්‍රීපාල සිරිසේන මහතා ඒ සඳහා සෙසු දේශපාලන පක්‍ෂවලට සහ දේශපාලන පක්‍ෂවල සිට කැඩී බිදී වෙන්වෙලා පාර්ලිමේන්තුවේ සිටින විවිධ කොටස්වල සෑම සියලු දෙනාගේම සහයෝගය ඉල්ලා සිටින බව ද සඳහන් කළේය.මෙම වැඩපිළිවෙල කඩාකප්පල් කිරීම සිය පිලෙන් ගිය අය නොයෙක් දේවල් කළ ද ඔවුන්ට වඩා ප්‍රබල මිනිස්සුත් හැප්පී ඇති බව ද කීය.කොළඹ පිහිටි ශ්‍රී ලංකා නිදහස් පක්‍ෂ මූලස්ථානයේදී අද (30) පැවැති එක්සත් ජනතා නිදහස් සන්ධානය විධායක සභා රැස්වීමෙන් පසුව මාධ්‍යයට අදහස් දක්වමින් මෛත්‍රීපාල සිරිසේන මහතා එසේ පැවසීය.   ",
    "URL": "https://www.lankadeepa.lk/news/ලොකු-මිනිස්සුත්-එක්ක-හැප්පී-ගෙදර-යැවූවා/101-624457",
    "Category": "latest_news"
}