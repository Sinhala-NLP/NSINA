{
    "Source": "www.lankadeepa.lk",
    "Timestamp": "2020 පෙබරවාරි මස 11",
    "Headline": "සංචාරක වීසා මත ඇවිත් ගණිකා වෘත්තීයේ නියැලූ 8 ක් අත්අඩංගුවට",
    "News Content": "(ජයන්ත සමරකෝන්)සංචාරක වීසා මත මෙරටට පැමිණ ගණිකා වෘත්තීයේ යෙදී සිටි බව කියන තරුණ විදේශීය කාන්තාවන් 8 දෙනෙකු අද (11) දහවල් බම්බලපිටිය ප්‍රදේශයේ හෝටලයක රැඳී සිටියදී අත්අඩංගුවට ගත් බව ආගමන විගමන දෙපාර්තමේන්තුව පවසයි.මෙම තරුණ කාන්තාවන් අතර ගණිකා වෘත්තීය මෙහෙයවූ චීන ජාතික කාන්තාවක් ද සිටින බව එම දෙපාර්තමේන්තුවේ විමර්ශන අංශය කියයි.අත්අඩංගුවට ගත් කාන්තාවන් අතර චීන 2, තායිලන්ත 3, පිලිපීන 3 ක් වෙති. වැඩිදුර පරීක්ෂණ සඳහා මොවුන් සියලුම දෙනා මිරිහාන රැඳවුම් නිවාසය වෙත ගෙන ගොස් ඇති අතර පරීක්ෂණ වලින් පසු රටින් පිටුවහල් කිරිමට පියවර ගන්නා බවද වැටලීම් නිලධාරීහු පැවසුහ.  ",
    "URL": "https://www.lankadeepa.lk/latest_news/සංචාරක-වීසා-මත-ඇවිත්-ගණිකා-වෘත්තීයේ-නියැලූ-8-ක්-අත්අඩංගුවට/1-565854",
    "Category": "latest_news"
}