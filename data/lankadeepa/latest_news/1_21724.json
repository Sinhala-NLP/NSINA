{
    "Source": "www.lankadeepa.lk",
    "Timestamp": "2021 දෙසැම්බර් මස 02",
    "Headline": "නීති විරෝධික්‍රම වලින් මුදල් උපයන්නන්ට රතු නිවේදන",
    "News Content": "(යොහාන් භාසුර)ශ්‍රී ලංකාවට නීති විරෝධී ක්‍රම හරහා මුදල් යොමු කරන සහ බෙදාහරින පුද්ගලයන්ගේ බැංකු ගිණුම් අත්හිටුවීමට පියවර ගන්නා බව මහ බැංකු අධිපති අජිත් නිවාඩ් කබ්රාල් මහතා පවසයි.සියලුම විදේශ ශ්‍රමිකයින් සහ සංක්‍රමිකයන් සිය ඉපයුම් යොමු කිරීමේදී නිත්‍යානුකුල මාර්ග පමණක් භාවිත කරන ලෙසත් නීතියානුකූල ක්‍රම අනුගමනය කරන්නන්ට දිරිගැන්වීම් ලැබෙන බවත් මහ බැංකු අධිපතිවරයා කියයි.ශ්‍රී ලාංකික විදේශ ශ්‍රමියන්ගෙන් ලැබෙන ඩොලර් ප්‍රමාණ ද ක්‍රමයෙන් අඩුවෙමින් පැවතීමෙන් ශ්‍රී ලංකාව මුහුණ දී සිටින ඩොලර් හිඟය තව දුරටත් ගැටලුකාරී තත්වයකට පත්වීම නිසා රට තුළට ඩොලර් ගළාඒමේ මාර්ග දිරිගැන්වීමට මහ බැංකුව පියවර ගෙන තිබේ.   ",
    "URL": "https://www.lankadeepa.lk/news/නීති-විරෝධික්‍රම-වලින්-මුදල්-උපයන්නන්ට-රතු-නිවේදන/101-604079",
    "Category": "latest_news"
}