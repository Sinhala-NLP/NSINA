{
    "Source": "www.lankadeepa.lk",
    "Timestamp": "None  2012 මැයි මස 01",
    "Headline": "වමේ පක්ෂ පෙරටුගාමී රැලියේ",
    "News Content": "පෙරටුගාමී සමාජවාදී පක්ෂය ඇතුළු වමේ දේශපාලන පක්ෂ හා සංවිධාන කිහිපයක එකතුවෙන් ‘වමේ මැයි රැලිය‘  කෙළඹ ප්‍රයිස් පිටියේදී පැවැත්විය. පෙරටුගාමී  සමාජවාදී පක්ෂය, නව සම සමාජ පක්ෂය, එක්සත් සමාජවාදී පකෂය, ලංකාවේ කොමියනිස්ට් පක්ෂය,(මාඕවාදී) සමාජවාදී පක්ෂය, පීපල්ස් මාර්ච් සංවිධානය, ප්‍රැක්සිස් සාමුහිකය, ලංකා සම සමාජ පක්ෂයේ විකල්ප කණ්ඩායම, එක්සත් කම්කරු සම්මේලනය, ඇතුළු වාමාංශික දේශපාලන පක්ෂ හා සංවිධාන එම රැලියට එක්ව සිටියහ. පෙරටුගාමි සමාජවාදී පක්ෂය පෙළපාළියක් නොපැවැත් වූ අතර අනෙක් පක්ෂ හා සංවිධාන කොළඹ නගරයේ විවිධ ස්ථානවල සිට පෙළපළියෙන් පිටියට පැමිණියේය.  ",
    "URL": "https://www.lankadeepa.lk/latest_news/වමේ-පක්ෂ-පෙරටුගාමී-රැලියේ/1-39996",
    "Category": "latest_news"
}