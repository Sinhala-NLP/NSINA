{
    "Source": "www.lankadeepa.lk",
    "Timestamp": "2020 මැයි මස 03",
    "Headline": "ඊශ්‍රායලය ශ්‍රේණි කිහිපයකට පාසල් විවෘත කරයි",
    "News Content": "මාස දෙකකට පසු පළමු, දෙවැනි සහ තෙවැනි ශ්‍රේණි සඳහා පාසල් විවෘත කිරීමට ඊශායල බලධාරීහු අද (3) පියවර ගත්හ.කොරෝනා වසංගතයේ ව්‍යාප්තිය පාලනය කිරීම සඳහා මීට දෙන 50කට පෙර පාසල් වසා දැමීමට ඊශ්‍රායල බලධාරීහු පියවර ගත්හ.නව කොරෝනා වයිරසය පැතිර යෑම වැළැක්වීම සඳහා ඊශ්‍රායලය ඉකුත් මාර්තු මාසයේදී දැඩි සීමා පැනවූ අතර දැන් දැන් එම සීමා ලිහිල් කරමින් සිටී.ඒ අනුව එක, දෙක සහ තුන ශ්‍රේණිවල ඉගෙනුම ලබන සිසුන් සඳහා මෙන්ම උසස් පාසල්වල අවසාන ශ්‍රේණි 2 සිටින සිසුන් සඳහා පාසල් විවෘත කරන බව ඊශ්‍රායල ආණ්ඩුව නිවේදනයක් නිකුත් කරමින් සඳහන් කළේය. විභාගවලට මුහුණ දීම සඳහා ප්‍රමාණවත් කාලයක් ලබාදීමේ අරමුණින් අවසාන ශ්‍රේණි දෙකේ සිටින සිසුන්ට ද පාසල් විවෘත කරන බව ආණ්ඩුව නිවේදනය කළේය.අද පස්වරු වනවිට ඊශ්‍රායලයෙන් වාර්තා වූ කොරෝනා ආසාදිතයෙන් සමස්ත ගණන 16,194ක් වූ අතර එරටින් වාර්තා වූ මරණ ගණන 230ක් විය.අල්ජසීරා 055  ",
    "URL": "https://www.lankadeepa.lk/latest_news/ඊශ්‍රායලය-ශ්‍රේණි-කිහිපයකට-පාසල්-විවෘත-කරයි/1-571344",
    "Category": "latest_news"
}