{
    "Source": "www.lankadeepa.lk",
    "Timestamp": "Editor  2023 සැප්තැම්බර් මස 07",
    "Headline": "ආරක්ෂක ලේකම් සිංදුවක් ලියයි",
    "News Content": "(අංජුල මහික වීරරත්න)ආරක්ෂක අමාත්‍යාංශයේ ලේකම් විශ්‍රාමික ජෙනරාල් කමල් ගුණරත්න මහතා ලියූ “තාරා ගේ ආගමනය” හා “කඩොල් ඇත්තු” (පරිවර්තන) නව කතා ද්විත්වය සහ  \"ඇහේ කඳුළැලි” ගීතය එළිදැක්වීමේ උත්සවය ජනාධිපති රනිල් වික්‍රමසිංහ මහතාගේ ප්‍රධානත්වයෙන් කොළඹ ආනන්ද විද්‍යාලයීය කුලරත්න ශාලාවේදී පැවැත්විණි.නවකතා ද්විත්වයෙහි පළමු පිටපත් විශ්‍රාමික ජෙනරාල් කමල් ගුණරත්න මහතා විසින් මෙහිදී ජනාධිපතිවරයා වෙත පිළිගැන්වීය.අනතුරුව අග්‍රාමාත්‍ය දිනේෂ් ගුණවර්ධන, හිටපු කථානායක කරූ ජයසූරිය සහ ජාතික ආරක්ෂාව පිළිබඳ ජනාධිපති ජ්‍යෙෂ්ඨ උපදේශක හා ජනාධිපති කාර්ය මණ්ඩල ප්‍රධානී සාගල රත්නායක යන මහත්වරුන් වෙත කෘති පිළිගැන්වීම සිදු විය. කමල් ගුණරත්න මහතා ලියූ “ඇහේ කඳුළැලි” ගීතය යසස් මැදගෙදර මහතා  සංගීතවත් කර ඇති අතර ප්‍රවීණ ගායිකා අභිෂේකා විමලවීර මහත්මිය ගායනා කරයි.  ",
    "URL": "https://www.lankadeepa.lk/news/ආරක්ෂක-ලේකම්-සිංදුවක්-ලියයි/101-639407",
    "Category": "latest_news"
}