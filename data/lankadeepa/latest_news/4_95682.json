{
    "Source": "www.lankadeepa.lk",
    "Timestamp": "None  2014 ඔක්තෝබර් මස 28",
    "Headline": "සහතිකේ දෙන්න පෝච්චි ගසක් ඉල්ලයි",
    "News Content": "ශිෂ්‍ය නායක වැඩමුළුවක සහතික ලබා දීමට නම් පෝච්චියක රෝපණය කළ පළ දැරූ ගසක් ගෙන එන ලෙසට ගම්පහ ප්‍රථමික විද්‍යාලයයක ශිෂ්‍ය නායක නායිකාවන්ට දැනුම් දී ඇතැයි දෙමාපියෝ කියති.පෝච්චියක රෝපණය කළ පළ දැරූ ගසක් රුපියල් දෙදහසකටත් වැඩි බවත්, ශිෂ්‍ය නායක නායිකාවන් අසූ දෙනාට පැළ අසූවක් සඳහා අවම වශයෙන් ලක්ෂ එකහාමාරකට වැඩි මුදලක් දෙමාපියන්ට වියදම් කිරීමට සිදු වන බවත්, පසුගිය වසරේ ද තාප්පයක් සෑදීමට බව කියමින් ශිෂ්‍ය නායකයන්ගෙන් රුපියල් පන් දහසක් එකතු කළ බවත් ඔවුහු පවසති.මෙම පාසලේ පරිසර නියමුවන්ගෙන් මුදල් එකතු කළැයි කියන සිද්ධියක් සම්බන්ධයෙන් ලැබුණු තොරතුරක් අනුව ගම්පහ කලාප අධ්‍යාපන අධ්‍යක්ෂ එස් කේ මල්ලවආරච්චි මහතා එලෙස මුදල් එකතු නොකරන ලෙස පාසලේ බලධාරීන් දැනුම්වත් කර තිබිණි.මේ ගැන කළ විමසීමකදී කලාප අධ්‍යාපන අධ්‍යක්ෂ කීවේ   මේ සිද්ධිය ගැන ද සොයා බලන බවයි.    ",
    "URL": "https://www.lankadeepa.lk/latest_news/සහතිකේ-දෙන්න-පෝච්චි-ගසක්-ඉල්ලයි/1-271855",
    "Category": "latest_news"
}