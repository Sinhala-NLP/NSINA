{
    "Source": "www.lankadeepa.lk",
    "Timestamp": "2021 මැයි මස 21",
    "Headline": "වරාය නගර පනතට කතානායක අත්සන ලබන සතියේ",
    "News Content": "(සුජිත් හේවාජුලිගේ සහ අංජුල මහික වීරරත්න)කොළඹ වරාය නගර විශේෂ ආර්ථික කොමිෂන් සභා පනත් කෙටුම්පතේ කතානායකවරයා ලබන සතියේ දී අත්සන සහතික කරනු ඇතැයි පාර්ලිමේන්තු මහලේකම් කාර්යාලය පවසයි .පාර්ලිමේන්තුවේ දී ඊයේ (20) සම්මත වුණු එම පනත් කෙටුම්පත නිත්‍යානුකූල ලියවිල්ලක් බවට පත් වන්නේ ඊට කතානායකවරයා අත්සන තැබීමෙන් පසුවය.මේ සම්බන්ධයෙන් අප කතානායක මහින්ද යාපා අබේවර්ධන මහතාගෙන් කළ විමසුමකදී ඔහු පැවසුවේ එම පනත් කෙටුම්පතට සංශෝධන සියයකට වැඩි ප්‍රමාණයක් ඇතුළත් කිරීමට සිදු වී තිබෙන බවයි .නීති කෙටුම්පත් දෙපාර්තමේන්තුවට යවා එම කටයුතු සිදු කරගත යුතුව තිබෙන බවද ඒ සඳහා යම් කාලයක් ගත වන බවද කතානායකවරයා ප්‍රකාශ කළේය .කොළඹ වරාය නගර විශේෂ ආර්ථික කලාප කොමිෂන් සභා පනත් කෙටුම්පත පාර්ලිමේන්තුවේ දී ඊයේ (20) වැඩි ඡන්ද 89 කින් සංශෝධන සහිතව සම්මත විය . එම පනතට පක්ෂව ඡන්ද 148 ක් ලැබුණු අතර ඊට විරුද්ධව ලැබුණේ ඡන්ද 59ක් පමණි .   ",
    "URL": "https://www.lankadeepa.lk/latest_news/වරාය-නගර-පනතට-කතානායක-අත්සන-ලබන-සතියේ/1-591014",
    "Category": "latest_news"
}