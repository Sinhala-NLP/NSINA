{
    "Source": "www.lankadeepa.lk",
    "Timestamp": "None  2015 ඔක්තෝබර් මස 06",
    "Headline": "කළගුණ අමතක නොකළ මොරටු සරසවි දරුවෝ",
    "News Content": "මොරටුව විශ්ව විද්‍යාලයේ තොරතුරු තාක්ෂණ පීඨයේ 2 වැනි වසර සිසුහු එක්ව පසුගියදා පිළියන්දල බෝධිරාජ විදුහලේ පුස්තකාලය පිළිසකර කර දෙමින් වටිනා පොත්පත් බෙදාදීමේ පිංකමක් සිදු කළහ.නිදහස් අධ්‍යාපනයෙන් තමන් ලද ජයග්‍රහණයන් වෙනුවෙන් අනාගත පරපුරට හා සමාජය වෙනුවෙන් කෘතගුණ සැලකීම ඔවුන්ගේ අරමුණ විය.පාසලේ සිසු සිසුවියන් වෙනුවෙන් විනෝද ක්‍රියාකාරකම් හා අධ්‍යාපනික වැඩසටහනක්ද පැවැත්වීමට සරසවි සිසු සිසුවියෝ කටයුතු කළහ.විශ්ව විද්‍යාලයේ ආචාර්ය මණ්ඩලයේ මග පෙන්වීම හා දායකත්වයද එම පිංකම සඳහා ලැබී තිබුණි.    ",
    "URL": "https://www.lankadeepa.lk/latest_news/කළගුණ-අමතක-නොකළ-මොරටු-සරසවි-දරුවෝ/1-352783",
    "Category": "latest_news"
}