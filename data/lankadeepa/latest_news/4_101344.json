{
    "Source": "www.lankadeepa.lk",
    "Timestamp": "None  2013 ඔක්තෝබර් මස 25",
    "Headline": " බර්ලින් සම්බෝධි කඨින පිංකම",
    "News Content": "ජර්මනියේ බර්ලින් නුවර සම්බෝධි විහාරස්ථානයේ කඨින මහා පිංකම පසුගිය 19 වෙනි සෙනසුරාදා දවස පුරාම ජර්මන් ජාතික බෞද්ධයන්ගේ බෞද්ධ සංගම් ශාලාවේදි අති උත්කර්ෂවත් අන්දමින් පැවැත්විණි.මෙම මහා පිංකම බර්ලින් සම්බෝධි විහාරාධිපති හා ගම්පහ දොරණෑගොඩ ශ්‍රී සුමන්තින්දාරාම රජමහා විහාරාධිපති හා සදානන්ද මහා පිරිවෙනේ අධිපති රඹුක්වැල්ලේ දේවානන්ද හිමියන්ගේ ප‍්‍රධානත්වයෙන් පැවැත්වීය.සිංහල හා ජර්මන් භාෂාවෙන් පිළිගැනීම සිදුකළ උන්වහන්සේ කඨින පිංකමක ඇති වැදගත්කම පෙන්වා දෙමින් පෙ:ව 10ට පිංකමේ කටයුතු ආරම්භ කළේය.කඨිනානිසංශ ධර්ම දේශනාව බර්ලින් විහාරාධිපති දික්වැල්ලේ සීලසුමන නායක හිමියන් විසින් පැවැත්වූහ. සුරිච් බෞද්ධ විහාරාධිපති කරුවලගස්වැවේ අනුරුද්ධ හිමි, සෙන්ට්ගාලන් හී ශ්‍රී ලංකා මහා විහාරාධිපති  ලේඩියන්ගල සුදස්සී හිමි, මණ්ඩවිල අංගොඩ අභය සුමනාරාමාධිකාරී  කුඹුරුගමුවේ සුගුණධම්ම හිමි, කටුපොත පොතුවැව ශ්‍රී ශෛලතලාරාම රජමහා විහාරාධිකාරී බෝගහපිටියේ ධර්ම ශ්‍රීඤාණ හිමි, මියුනිච් බෞද්ධ විහාරයේ ශාස්ත‍්‍රපති කන්නිමහර පියසිරි හිමි, බර්ලින් ප‍්‍රභවන තායි බෞද්ධ විහාරාධිපති ප‍්‍රාමොන් චායි යන හිමිවරු වැඩම කල අතර ශ්‍රී ලංකා තානාපති කාර්යාලයේ පළමු ලේකම් කොහුලරංගන් මහතා ඇතුළු මහත්ම මහත්මීහු හා ජර්මනියේ කාම්බෝජ් තානාපති ආචාර්ය විද්‍යා චෙම්, ජර්මන් ජාතික බෞද්ධ සංගමයේ සභාපති ආචාර්ච රෛනර් නුවාක් මහතා ඇතුළු සිංහල, තායි, වියට්නාම්, බුරුම, කාම්බෝජ්, හා ජර්මන් ජාතික බෞද්ධයන් විශාල පිරිසක් සහභාගී වුහ.  ",
    "URL": "https://www.lankadeepa.lk/latest_news/බර්ලින්-සම්බෝධි-කඨින-පිංකම/1-180134",
    "Category": "latest_news"
}