{
    "Source": "www.lankadeepa.lk",
    "Timestamp": "None  2012 අගෝස්තු මස 05",
    "Headline": "ෂෙලි ඈන් ෆේ‍්‍රෂර් කාන්තා මීටර 100  රන් පදක්කම දෙවැනි වරටත් දිනයි  ",
    "News Content": "ලන්ඩන් ඔලිම්පික් ක‍්‍රීඩා උළෙලේ කාන්තා මීටර 100 ඉසව්වේ රන් පදක්කම දිනා ගැනීමට ජැමෙයිකාවේ ෂෙලි ඈන් ෆේ‍්‍රෂර් සමත් වූවාය. ෆේෂර් 2008 බීජින් ඔලිම්පික් ක‍්‍රීඩා උළෙලේදී ද මෙම ඉසව්වේ රන් පදක්කම දිනාගත් අතර ඔලිම්පික් ක‍්‍රීඩා උළෙලකදී කාන්තා මීටර 100 ඉසව්වේ රන් පදක්කම පිට පිටම දිනූ දෙවැනි ක‍්‍රීඩිකාව බවට ද ඇය පත්වූවාය.ෆේෂර් එහිදී තත්පර 10.75 කින් තරගය අවසන් කළාය. දෙවැනි ස්ථානයට පත් වූ ඇමරිකාවේ ජෙටර් කැමටිලා තත්පර 10.78 කින් ද, තෙවැනි ස්ථානයට පත්වූ වොරෝනිකා කැම්බල් තත්පර 10.81 කින් ද තරගය නිම කිරීමට සමත් වූහ.ඇමරිකාවේ ගේල් ඩෙවර්ස් 1992 සහ 1996 වසරලදී මීට පෙර මීටර 100 ඉසව්වේ රන් පදක්කම් දිනා ගැනීමට සමත්ව තිබේ.  ",
    "URL": "https://www.lankadeepa.lk/latest_news/ෂෙලි-ඈන්-ෆේ‍්‍රෂර්-කාන්තා-මීටර-100--රන්-පදක්කම-දෙවැනි-වරටත්-දිනයි/1-57065",
    "Category": "latest_news"
}