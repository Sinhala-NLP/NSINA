{
    "Source": "www.lankadeepa.lk",
    "Timestamp": "None  2016 දෙසැම්බර් මස 09",
    "Headline": "“පගා ගන්න තැන් කිව්වොත් වර්ජන කරාවි“",
    "News Content": "තමන්ගේ වැටුප් ප‍්‍රමාණවත් නැතැයි මන්ත‍්‍රීවරුන් කීවත් රටේ ආර්ථිකය හා භාණ්ඩාගාරයේ තත්ත්වය අනුව ඔවුන්ගේ හා රාජ්‍ය සේවයේ වැටුප් වැඩි කළ හැකිද යන්න ගැටළුවක් බව ජනාධිපති මෛත‍්‍රීපාල සිරිසේන මහතා  පැවසීය.තමන්ට සියලූ දීමනා සමග ලැබෙන්නේ මන්ත‍්‍රීවරයෙකුටත් වඩා අඩු වැටුපක් වුවත් තමන් කිසි දිනෙකත් වැටුප් වැඩිකරන්නැයි නොඉල්ලන බව කී ජනාධිපති මන්ත‍්‍රීවරුන්ගේ වියදම්වල පාලනයක් මෙන්ම ජීවිතවල සරල බවක් තිබිය යුතුයැයි ද සඳහන් කළේය.ඔවුන්ගේ පෞද්ගලික කාර්ය මණ්ඩලයේ පස් දෙනෙක් සිටින බවත් වාහන පහක් ඇති බවද කීය.මේ වරප‍්‍රසාදවලින් අපිට යම් ප‍්‍රමාණයක් අඩු කරගත හැකිද යන්න පිළිබඳව කවුරුත් සැලකිලිමත් විය යුතු බව ද ජනාධිපති පැවසුවේය.නියෝජ්‍ය අමාත්‍ය ආචාර්ය හර්ෂ ද සිල්වා සහ රාජ්‍ය ව්‍යවසාය සංවර්ධන නියෝජ්‍ය අමාත්‍ය ඉරාන් වික‍්‍රමරත්න යන මන්ත‍්‍රීවරුන් දීමනා ප‍්‍රමාණවත් නොවන බවට කරුණු දැක්වූහ.අමාත්‍යාංශ හා රාජ්‍ය ආයතන මට්ටමෙන් ගත්විට ටෙන්ඩර් ක‍්‍රියාවලිය සියයට පනහකට වඩා දූෂිත බව කී ජනාධිපතිවරයා තාක්ෂණ ඇගයීම් කමිටු නිලධාරීන් ද ඔවුන්ට සම්බන්ධකම් තියෙන සමාගම්,ආයතන වෙනුවෙන් පෙනී සිටින බව සඳහන් කළේය.සංවිධානාත්මක  අල්ලස හා දූෂණය අද සිදුවන බව කී ජනාධිපති එසේ සිදුවන දෙපාර්තමේන්තු නම් කළහොත් හෙට උදේ වර්ජනය කිරීමට ඉඩ ඇති නිසා නම් නොකියන බව ද ප‍්‍රකාශ කළේය.සමහරුන් යම් ලිපිගොනුවක් ඉදිරිපත් කළ විට එෆ්.සී.අයි.ඞී යන්න වෙයි කියලා අත්සන් තැබීම ප‍්‍රතිෙක්‍ෂ්ප කරන තත්ත්වයක් ඇතැයි කී ඔහු තමන්ට අයිති දේ නිසිලෙස ඉටුකරනවා නම් එසේ සිතන්නට වන්නේ නැතැයි ද කීවේය.විපක්‍ෂනායක ආර්. සම්බන්ධන්,කතානායක කරු ජයසූරිය යන මහත්වරුද එක්වූහ. ",
    "URL": "https://www.lankadeepa.lk/latest_news/“පගා-ගන්න-තැන්-කිව්වොත්-වර්ජන-කරාවි“/1-488845",
    "Category": "latest_news"
}