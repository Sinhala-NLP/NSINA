{
    "Source": "www.lankadeepa.lk",
    "Timestamp": "None  2015 මැයි මස 13",
    "Headline": "රැස්වීම මහින්දගේ : ගුටි කෑවේ ප්‍රා. ලේකම්",
    "News Content": "වලල්ලාවිට ප්‍රාදේශීය සභාවේ විපක්ෂ නායක දිලිප් පිටිගල අද එහි වැඩ බලන ලේකම්ට පහර දීමෙන් නාසය හා කටට සිදුවූ තුවාල හේතුවෙන් මීගහතැන්න රෝහලට ඇතුළත් කර ඇතැයි පොලිසිය කියයි.මහින්ද රාජපක්ෂ හිටපු ජනපති අද සවස පැලවත්තේ පැවැත්වීමට නියමිත දේශපාලන රැස්වීමකට විදුලි ජනන යන්ත්‍රයක් ප්‍රවාහනය කිරීමට වලල්ලාවිට ප්‍රාදේශිය සභාවේ ට්‍රැක්ටරය හා සේවකයන් යොදා ගත්තැයි කියන සිද්ධියක් සම්බන්ධයෙන් ප්‍රශ්න කිරීමට ගිය අවස්ථාවේ සිදුවූ කථා බහක් දුරදිග යාමෙන් පහරදීම සිදුව ඇතැයි කියති.විපක්ෂ නායක අත් අඩංගුවට ගැනීමට පොලිස් කණ්ඩායම් දෙකක් යොදවා ඇතැයි පොලිසිය පවසයි.  ",
    "URL": "https://www.lankadeepa.lk/latest_news/රැස්වීම-මහින්දගේ-:-ගුටි-කෑවේ-ප්‍රා--ලේකම්/1-316503",
    "Category": "latest_news"
}