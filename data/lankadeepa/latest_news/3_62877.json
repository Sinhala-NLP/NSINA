{
    "Source": "www.lankadeepa.lk",
    "Timestamp": "2017 දෙසැම්බර් මස 11",
    "Headline": "හෙරොයින් ළඟ තබා ගත් කතට සිරදඬුවම්",
    "News Content": "(මනෝප‍්‍රිය ගුණසේකර සහ රන්ජන් කටුගම්පොළ) හෙරොයින් ග්‍රෑම් 11ක් ළඟ තබා ගැනීමේ චෝදනාවට වරදකරු වු කාන්තාවකට කොළඹ මහාධිකරණ විනිසුරු ගිහාන් කුලතුංග මහතා අද (11) ජීවිතාන්තය දක්වා වු බරපතල වැඩ සහිත සිරදඬුවමක් නියම කළේය.මීට වසර 16 කට පෙර කොළඹ ගෑන්ඩ්පාස් ප‍්‍රදේශයේදී හෙරොයින් ග්රූම් 11 ක් ළඟ තබා ගත් බවට වු චෝදනා පැමිණිල්ල විසින් සාධාරණ සැකයකින් තොරව ඔප්පු කොට ඇතැයි තීරණය කළ විනිසුරුවරයා මෙම දඬුවම නියම කැරිණි.මෙලෙස බරපතල වැඩ සහිත සිරදඬුවම් නියම කෙරුණේ සන්දනම් පිච්චෙයි මේරී මැටිල්ඩා නමැති 48 හැවිරිදි කාන්තාවකටය.   ",
    "URL": "https://www.lankadeepa.lk/latest_news/හෙරොයින්-ළඟ-තබා-ගත්-කතට-සිරදඬුවම්/1-521412",
    "Category": "latest_news"
}