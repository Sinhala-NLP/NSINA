{
    "Source": "www.lankadeepa.lk",
    "Timestamp": "2022 නොවැම්බර් මස 25",
    "Headline": "මහා නාහිමිවරුන්ට එරෙහි ප්‍රකාශ ප්‍රතික්ෂේප කරති.",
    "News Content": "(ෂේන් සෙනෙවිරත්න)මහා විහාර වංශික ශ්‍යාමෝපාලි මහා නිකායේ මල්වතු පාර්ශ්වයේ මහනායක  තිබ්බටුවාවේ ශ්‍රී සිද්ධාර්ථ සුමංගල මහා නා හිමියන්ටත් ශ්‍යාමෝපාලි මහා නිකායේ අස්ගිරි පාර්ශ්වයේ මහා නා හිමියන්ටත් දෝෂාරෝපණය කරමින් අපහාස කරමින් තැන්නේ ඥානානන්ද නම් භික්ෂූන් වහන්සේ නමක්  මාධ්‍ය හමුවේ සිදු කරන ලද ප්‍රකාශය මල්වතු පාර්ශ්වයේ අනුනායක හිමියන් ඇතුළු කාරක සංඝ සභාව ප්‍රතික්ෂේප කර සිටියහ.මල්වතු මහා විහාරයේ දී විශේෂ ප්‍රවෘත්ති සාකච්ඡාවක් කැඳවමින් මල්වතු පාර්ශ්වයේ අනුනායක දිඹුල්කුඹුරේ විමලධම්ම අනුනාහිමියන් , මල්වතු පාර්ශවයේ මහා ලේඛකාධිකාරී පහමුණේ සුමංගල , හිමියන් ඇතුළු කාරක සංඝ සභාව ඒ බව අවධාරණය කර සිටියේය .    ",
    "URL": "https://www.lankadeepa.lk/latest_news/මහා-නාහිමිවරුන්ට-එරෙහි-ප්‍රකාශ-ප්‍රතික්ෂේප-කරති-/1-624124",
    "Category": "latest_news"
}