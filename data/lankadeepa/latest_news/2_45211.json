{
    "Source": "www.lankadeepa.lk",
    "Timestamp": "2019 ඔක්තෝබර් මස 08",
    "Headline": "චේ ගුවේරාගේ 52වැනි ගුණ සැමරුම යහලකැළේවත්තේදී",
    "News Content": "(කේ. බුද්ධික කුමාරසිරි) විප්ලවීය කියුබානු නායකයෙකු වූ අර්නස්ට් චේ ගුවේරාගේ 52 වන ගුණානුස්මරණ උත්සවය කියුබානු තානාපතිනි ජුවානා එලීනා රාමෝස් රොඩිගේ‍්‍රස් මහත්මිය සහ පාර්ලිමේන්තු මන්ත්‍රී සුනිල්හඳුන්නෙත්ති මහතාගේ ප‍්‍රධානත්වයෙන්, අද(08) හොරණ මොරගහහේනහි පැවැත්විණි.ජනතා විමුක්ති පෙරමුණට අනුබද්ධ සමාජවාදී තරුණ සංගමය මගින් මෙම උත්සවය සංවිධානය කර තිබුණි. චේ ගුවේරා විසින් හොරණ මොරගහහේන යහලකැළේ වත්තේ රෝපණය කරන ලද මැහෝගනී ගස අසළදී මෙම සැමරුම පැවැත්විණි. ඔහු කියුබානු රජයේ අමාත්‍යවරයෙකුව සිටි සමයෙහි, මෙයට වසර 60ට පෙර ශී‍්‍ර ලංකාවේ කළ සංචාරයකදී රබර් වගාව සම්බන්ධයෙන් අධ්‍යයන කටයුත්තක් සඳහා යහලකැළේ වත්තට පැමිණි අවස්ථාවේදී මෙම මැහෝගනී ගස  රෝපණය කර ඇත. කියුබානු තානාපතිනිය ඇතුළු ආරාධිතයින් මැහෝගනී ගසට පුෂ්පෝපහාර පුද කළ අතර පසුව කෙටි සැමරුම් උත්සවයක් පැවැත්විණි.   ",
    "URL": "https://www.lankadeepa.lk/news/චේ-ගුවේරාගේ-52වැනි-ගුණ-සැමරුම-යහලකැළේවත්තේදී/101-558402",
    "Category": "latest_news"
}