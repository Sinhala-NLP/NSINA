{
    "Source": "www.lankadeepa.lk",
    "Timestamp": "2018 නොවැම්බර් මස 05",
    "Headline": "චම්පිකට එරෙහිව පොලිස් මූලස්ථානයට පැමිණිල්ලක්",
    "News Content": "(ඉන්දිකා රාමනායක)බස්නාහිර හා මහ නගර සංවර්ධන අමාත්‍යාංශයේ දේපළ අවභාවිතා කරන බවට චෝදනා කරමින් හිටපු අමාත්‍ය පාඨලී චම්පික මහතාට එරෙහිව සත්‍ය ‘ගවේෂකයෝ සංවිධානය‘ අද (5) පොලිස් මූලස්ථානය වෙත පැමිණිල්ලක් ඉදිරිපත් කළේය.‘සත්‍ය ගවේෂකයෝ‘ සංවිධානයේ කැඳවුම්කරු නීතිඥ පේ‍්‍රමනාත් දොලවත්ත මහතා ප‍්‍රමුඛ එම සංවිධානයේ සාමාජිකයෝ  පොලිස් මූලස්ථානයේ මහජන සහන මැදිරියට පැමිණ මෙම පැමිණිල්ල ඉදිරිපත් කළහ.හිටපු අමාත්‍ය පාඨලී චම්පික රණවක මහතා  බස්නාහිර හා මහ නගර සංවර්ධන අමාත්‍යාංශයට අයත් දේපළ,කාර්යාලය,එහි රථවාහන  අවභාවිතා කර ඇති බවට එම පැමිණිල්ලේ සඳහන් වේ.    ",
    "URL": "https://www.lankadeepa.lk/latest_news/චම්පිකට-එරෙහිව-පොලිස්-මූලස්ථානයට-පැමිණිල්ලක්/1-539844",
    "Category": "latest_news"
}