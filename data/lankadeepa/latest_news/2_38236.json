{
    "Source": "www.lankadeepa.lk",
    "Timestamp": "2020 මැයි මස 31",
    "Headline": "රුසියාවේ ආසාදිතයින් ලක්ෂ 4 ඉක්මවයි",
    "News Content": "රුසියාවේ කොරෝනා ආසාදිතයින් ,ලක්ෂ හතර ඉක්මවා ඇතැයි වාර්තා වේ.ඒ අනුව මේ වනවිට රුසියාවෙන් වාර්තා වන සමස්ථ කොරෝනා ආසාදිතයින් සංඛ්‍යාව 405 843කි.පසුගිය දිනය තුළ පමණක් ආසාදිතයින් 9 268ක් වාර්තා වී තිබේ.පසුගිය පැය 24 තුළ සිදුවූ මරණ 138ත් සමග රුසියාවේ සිදුවී ඇති මුළු කොරෝනා මරණ සංඛ්‍යාව  4 693ක් දක්වා ඉහල ගොස් ඇත.කොරෝනා වයිරසය හේතුවෙන් දරුණු ලෙස බලපෑමට ලක්වී ඇත්තේ මොස්කව් නගරයයි.එසේ වුවද මොස්කව් නගරාධිපති සර්ජි සොබියානින් නිවේදනය කර ඇත්තේ ජුනි 1 දා සිට නගරයේ අගුලු දැමීම් ඉවත් කරන බවයි.සිල්ලර වෙළඳසැල් සහ සමහර සේවා අංශයේ ව්‍යාපාර නැවත විවෘත කිරීමට හැකිවනු ඇතැයි ද ඔහු පවසයි.ජනතාවට පිටත ඇවිදීම සඳහා කාලසටහනක් හඳුන්වා දෙන බවද නගරාධිපතිවරයා සඳහන් කර තිබේ.බොහෝ උද්‍යාන ද නැවත විවෘත කෙරේ.(රොයිටර් පුවත් ඇසුරිණි - 085)   ",
    "URL": "https://www.lankadeepa.lk/news/රුසියාවේ-ආසාදිතයින්-ලක්ෂ-4-ඉක්මවයි/101-572966",
    "Category": "latest_news"
}