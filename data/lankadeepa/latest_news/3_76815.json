{
    "Source": "www.lankadeepa.lk",
    "Timestamp": "None  2016 අප්‍රේල් මස 29",
    "Headline": "බෙල්ලන් විකුණා සල්ලන් වෙයි",
    "News Content": "වනසත්ව හා වෘක්ෂලතා  ආරක්ෂක ආඥාපනතේ ආරක්ෂිත මුහුදු බෙල්ලන් කවච විශේෂ හයක් හා ඒවා විකිණිමට  තබා තිබු විසිතුරු භාණ්ඩ අලවිහලක හිමිකරු මාතර කෝට්ටේ ගොඩ දී  අත්අඩංගුවට ගත් බව වනජිවි සංරක්ෂණ දෙපාර්තමේන්තුව කියයි. වනජිවි අධ්‍යක්ෂක ජනරාල් ආචාර්ය සුමිත් පිලපිටියගේ මෙහෙයවීමෙන් වැටලිම සිදු විය.අත්අඩංගුවට ගත් බෙල්ලන් විශේෂ අතර ලංකා සිතියම් බෙල්ලන් කවච 20 ක් ද, ව්‍යාග්‍රා කවඩි බෙල්ලන් කවච 12 ක් ද, මහා ට්‍රයිඩැග්නා මට්ටි බෙල්ලන් යුගල 06 ක් ද , පැලිමරෝස් මියුරෙක්ස් බෙල්ලන් 10 ක් ද , සිනිදු මකුළු බෙල්ලන් 7 ක් ද, මකුළු බෙල්ලන් 22 ක් ද වෙයි. ",
    "URL": "https://www.lankadeepa.lk/latest_news/බෙල්ලන්-විකුණා-සල්ලන්-වෙයි/1-410472",
    "Category": "latest_news"
}