{
    "Source": "www.lankadeepa.lk",
    "Timestamp": "2022 පෙබරවාරි මස 02",
    "Headline": "උතුරු කොරියාවෙන් ආයුධ ගැනීම ගැන මුදල් ඇමති කරුණු කිව යුතුයි",
    "News Content": "(අංජුල මහික වීරරත්න)යුද සමයේදී රාජපක්ෂ ආණ්ඩුව කලු සල්ලි යොදවා උතුරු කොරියාවෙන් ආයුධ මිලදී ගත්තැයි මුදල් අමාත්‍යවරයා කළ ප්‍රකාශය ජාත්‍යන්තර වශයෙන්  රටේ කීර්ති නාමයට හානියක් බැවින් මුදල් ඇමති පාර්ලිමේන්තුවේ දී ඒ ගැන කරුණු පැහැදිලි කිරීමක් කළ යුතු බව එක්සත් ජාතික පක්ෂ සභාපති වජිර අබේවර්ධන මහතා මාධ්‍ය හමුවකදී අද (2) පැවසීය.මුදල් අමාත්‍යවරයා කළ ප්‍රකාශය නිසා ජාත්‍යන්තර සංවිධාන වල සහය රජයට  ලැබේ දැයි ප්‍රශ්නයක් තිබෙන බව ද බවද වජිර අබේවර්ධන මහතා සඳහන් කළේය. පිටකෝට්ටේ සිරිකොත එක්සත් ජාතික පක්ෂ මූලස්ථානයේ පැවැති මෙම මාධ්‍ය හමුවේ දී වැඩිදුරටත් අදහස් දැක්වූ එජාප සභාපතිවරයා කීවෙි එවකට රජය අවි මිල දී ගැනීම සඳහා කළු සල්ලි යොදා ගත්තේ ඇයිදැයි පාර්ලිමේන්තුවට පැහැදිලි කළ යුතු බවයි.  ",
    "URL": "https://www.lankadeepa.lk/latest_news/උතුරු-කොරියාවෙන්-ආයුධ-ගැනීම-ගැන-මුදල්-ඇමති-කරුණු-කිව-යුතුයි/1-607538",
    "Category": "latest_news"
}