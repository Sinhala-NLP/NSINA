{
    "Source": "www.lankadeepa.lk",
    "Timestamp": "2021 නොවැම්බර් මස 16",
    "Headline": "දේශපාලනය ගැන විතරක් හිතන පිරිසක්",
    "News Content": "(යොහාන් භාසුර)දේශපාලනය ගැන විතරක් හිතන රට ගැන නොහිතන පිරිසක් රට තුළ තවත් ‘කොවිඩ්’ රැල්ලක් නිර්මාණය කිරීමට උත්සහ දරමින් සිටින්නේ යැයි ශ්‍රී ලංකා පොදුජන පෙරමුණේ මහ ලේකම් පාර්ලිමේන්තු මන්ත්‍රී නීතිඥා සාගර කාරියවසම් මහතා පවසයි.තවත් කොවිඩ් රැල්ලක් හදලා මේ රට නැවත වහගා මේ ඇතිවෙලා තියෙන ප්‍රබෝදය සහ පුනර්ජීවය නැති කරන්න කිසියම් හෝ පිරිසක් උත්සාහ කරන බව කී සාගර කාරියවසම් මහතා නැවත කොවිඩ් රැල්ලක් නිර්මාණය නොකරන ලෙස විපක්‍ෂයෙන් ඉතා ගෞරවයෙන් ඉල්ලා සිටින බව ද සඳහන් කළේය.එම පුද්ගලයන් රටේ ජනතාවට දුක දීලා, ජනතාවගේ බඩට ගහලා ජනතාව බඩගින්නේ තියලා බලය ලබාගන්න කටයුතු කරන්නේ නම් එය ඉතාමත් කණගාටුදායක තත්වයක් බවත් සාගර කාරියවසම් මහතා වැඩි දුරටත් කීය.ශ්‍රී ලංකා පොදුජන පෙරමුණ ප්‍රධාන කාර්යාලයේදී ඊයේ (15) පැවැති මාධ්‍ය හමුවේදී නීතිඥා සාගර කාරියවසම් මහතා එසේ පැවසීය.   ",
    "URL": "https://www.lankadeepa.lk/latest_news/දේශපාලනය-ගැන-විතරක්-හිතන-පිරිසක්/1-603039",
    "Category": "latest_news"
}