{
    "Source": "www.lankadeepa.lk",
    "Timestamp": "2020 ඔක්තෝබර් මස 09",
    "Headline": "විභාග සඳහා යන සිසුන්ට සෞඛ්‍යාරක්ෂිත දුම්රිය මැදිරි",
    "News Content": "(නිමල කොඩිතුවක්කු) විභාග සඳහා සහභාගී වන දරුවන් සඳහා ප්‍රධාන මාර්ගයන්හි ධාවනය කරන සාමාන්‍ය දුම්රියන්හි  සෞඛ්‍යාරක්ෂිත විශේෂිත දුම්රිය මැදිරි කිහිපයක් එක් කිරීමට කටයුතු කරන බව දුම්රිය සාමාන්‍යාධිකාරී ඩිලන්ත ප්‍රනාන්දු මහතා ලංකාදීපයට පැවසීය. විශේෂිත මැදිරි සහිත දුම්රියේ ගමන් කරන දරුවන්ගේ ආරක්ෂාව වෙනුවෙන් දුම්රිය ආරක්ෂක නිලධාරීන් සහ  පොලිස් ආරක්ෂාව යෙදවීමට කටයුතු කරන බවත් ඒ මහතා කියා සිටියේය. මෙයට අමතරව  නිරෝධායන ඇඳිරිනීතිය පවතින ප්‍රධාන මාර්ගයේ සහ පුත්තලම මාර්ගයේ  දුම්රිය ස්ථානයන්හි විභාග සඳහා සහභාගී වන දරුවන් සඳහා දුම්රිය නැවත්වීම සිදුකෙරෙන බවත් දුම්රිය සාමාන්‍යාධිකාරීවරයා පැවසීය. ඇදිරිනීතිය පවතින ප්‍රදේශවල නවත්වන දුම්රිය වෙතට මඟින් නංවාගැනීම සිදු නොකරන අතර විභාග සඳහා සහභාගී වන දරුවන් පමණක් දුම්රියට නංවා ගැනීමට කටයුතු කරන බවත් ඔහු වැඩිදුරටත් පැවසීය.  ",
    "URL": "https://www.lankadeepa.lk/news/විභාග-සඳහා-යන-සිසුන්ට-සෞඛ්‍යාරක්ෂිත-දුම්රිය-මැදිරි/101-580361",
    "Category": "latest_news"
}