{
    "Source": "www.lankadeepa.lk",
    "Timestamp": "2022 ජුනි මස 24",
    "Headline": "ලිට්‍රෝ ගෑස් 6 දා තෙක් නෑ",
    "News Content": "(යොහාන් භාසුර)ලිට්‍රෝ ගෑස් සමාගමට ලබන ජූලි මස 6 වැනිදා දක්වා ගෘහස්ථ ගෑස් සැපයීමට නොහැකි බව එම සමාගමේ උසස් නිලධාරියෙක් ‘ලංකාදීප’යට පැවසීය.ලිට්‍රෝ සමාගම ආනයනය කළ ගෑස් මෙටි්‍රක්ටොන් 3,500 බැගින් වන නෞකා දෙකක් ලබන ජූලි මස 5 වැනිදා සිට 12 වැනිදා දක්වා කාලය තුළ ලැබීමට නියමිත බවත් එම ගෑස් නෞකා නියමිත පරිදි ලැබුණ හොත් 6 වැනි නැවත සැපයුම ආරම්භ කළ හැකි බවත් ඔහු කීය.ලිට්‍රෝ සමාගම සතුව ගෑස් තොග නොමැතිවීමෙන් ගෘහස්ථ ගෑස් සැපයුම මේ මස 4 වැනිදා අත්හිටුවූ අතර මේ වන විට දින 22 ක් ගෘහස්ථ ගෑස් බෙදාහැර නොමැත.ගෑස් බෙදාහැරීම නතර වී තිබුණ ද එම දින 22 තුළ ගෑස් අළෙවිසල් අසළ දිගු ගෑස් සිලින්ඩර පෝලිම් දැකිය හැකිය.      ",
    "URL": "https://www.lankadeepa.lk/latest_news/ලිට්‍රෝ-ගෑස්-6-දා-තෙක්-නෑ/1-615336",
    "Category": "latest_news"
}