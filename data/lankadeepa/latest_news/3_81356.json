{
    "Source": "www.lankadeepa.lk",
    "Timestamp": "None  2015 දෙසැම්බර් මස 11",
    "Headline": "පැෆරල් සංවිධානයෙන් කරූට යෝජනා",
    "News Content": "මැතිවරණ කොමිෂන් සභාව සඳහා අවශ්‍ය නීතිමය ප්‍රතිපාදන සැකසීමට පියවර ගන්නැයි පැෆරල් සංවිධානය ව්‍යවස්ථාදායක සභාවේ සභාපති කරු ජයසූරිය මහතාගෙන් ඉල්ලීමක් කර ඇත.එම කොමිසම ක්‍රියාත්මක වීමේදී නීතිමය ප්‍රතිපාදනවල ගැටළුකාරී තත්ත්වයක් මතුවීම, ප්‍රතිපාදන ප්‍රමාණවත් නොවීම වැනි ප්‍රායෝගික ගැටළු පැන නැගී ඇතැයි පෙනෙන බැවින් මෙම යෝජනා ඉදිරිපත් කළ බවත් පැෆරල් විධායක අධ්‍යක්ෂ රෝහණ හෙට්ටිආරච්චි කියයි.මැතිවරණ කොමිසමේ සාමාජිකයන් තිදෙනකු සිටින බැවින් ගණ පූර්ණය දෙදෙනකු දක්වා අඩු කිරීම, සභාපතිට යම් සීමාවකට යටත්ව තීන්දු ගැනීමේ බලතල ලබාදීම එම යෝජනා අතරවේ. ",
    "URL": "https://www.lankadeepa.lk/latest_news/පැෆරල්-සංවිධානයෙන්-කරූට-යෝජනා/1-368379",
    "Category": "latest_news"
}