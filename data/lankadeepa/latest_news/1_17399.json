{
    "Source": "www.lankadeepa.lk",
    "Timestamp": "2022 අප්‍රේල් මස 04",
    "Headline": "‘රමේෂ් පතිරණගේ‘ නිවස ඉදිරිපිටත් විරෝධතා",
    "News Content": "(ජේ.කේ.එල්. චාමින්ද , රවිලියනගේ සහ සිරංගිකා ලොකු කරවිට)හිටපු අමාත්‍ය වෛද්‍ය රමේෂ් පතිරණ මහතාගේ නිවස ඉදිරිපිට ද  අද (04) පස්වරුවේ විරෝධතාවයක් පැවැත්විණි. ආණ්ඩුවට හා හිටපු ඇමතිවරයාට විරෝධය පලකරමින් රැස්ව සිටි විරෝධතාකරුවෝ ‘ජනාධිපතිවරයා වහා  ගෙදර යනු‘ ආදි සටන් පාඨ ද කියමින් නිවස ඉදිරිපිටදි විරෝධතාවයේ නිරතවුහ.මෙම විරෝධතාවය නිසා ගාල්ල කිතුලම්පිටිය  මාර්ගයේ රථවාහන ගමනාගමනයට ද බාදා එල්ල විය. හිටපු ඇමතිවරයාගේ නිවසේ ගෙට්ටුවසා දමා තිබු අතර පොලිස් ආරක්ෂාව ද යොදවා තිබුණි.විරෝධතාකරුවන් හිටපු ඇමතිවරයාගේ නිවස ඉදිරිපිට විරෝධය දැක්විම සදහා පැමිණිමින් සිටින අතරතුර රාජ්‍ය ඇමති මොහාන් පි ද සිල්වා මහතාගේ නිවස ඉදිරිපිටද විරෝධතාවයේ නිරතවුහ.(ඡායාරූප: ජේ.කේ.එල්. චාමින්ද)(ඡායාරූප: සිරංගිකා ලොකු කරවිට)  ",
    "URL": "https://www.lankadeepa.lk/latest_news/‘රමේෂ්-පතිරණගේ‘-නිවස-ඉදිරිපිටත්-විරෝධතා/1-610981",
    "Category": "latest_news"
}