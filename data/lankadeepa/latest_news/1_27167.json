{
    "Source": "www.lankadeepa.lk",
    "Timestamp": "2021 ජුලි මස 16",
    "Headline": "මොඩර්නා  එන්නත් ලක්ෂ පහළොවක් අද දිවයිනට",
    "News Content": "(සුජිත් හේවාජුලිගේ සහ ටී.කේ.ජී.කපිල)ඇමෙරිකාවේ නිෂ්පාදිත මොඩාර්නා එන්නත් මාත්‍රා ලක්ෂ 15 ක තොගයක් මෙරටට අද උදෑසන රැගෙන එනු ලැබීය.මෙම එන්නත් තොගය ලෝක සෞඛ්‍ය සංවිධානයේ \" කොවැක්ස් \" පහසුකම යටතේ ඇමෙරිකා එක්සත් ජනපදය විසින් ශ්‍රී ලංකාවට පිරිනමනු ලැබූ වූවකි .එන්නත් තොගය මුලින්ම ඇමෙරිකාවේ සිට කටාර් රාජ්‍යයේ දෝහා වෙත ගෙනැවිත් , එතැන් සිට කටාර් ගුවන් සේවයේ කිව්.ආර්.- 664 දරන ගුවන් යානයෙන් අද උදෑසන 09.09 ට කටුනායක ගුවන් තොටුපළ වෙත රැගෙන එනු ලැබීය .එන්නත් තොගය ගුවන් යානයෙන් ගොඩ බෑමෙන් පසුව , කටුනායක ගුවන් තොටුපළ ගුවන් භාණ්ඩ ගම්මානයේ ශීතකරණ තුළ තැන්පත් කිරීමට පියවර ගැනිණ .ඉන්පසුව සෞඛ්‍ය අමාත්‍යාංශයේ ශීතකරණ පහසුකම් සහිත ලොරි රථවලින් මධ්‍යම ඖෂධ ගබඩා සංකීර්ණයට ඒවා ප්‍රවාහනය කරන ලදී .  ",
    "URL": "https://www.lankadeepa.lk/news/මොඩර්නා--එන්නත්-ලක්ෂ-පහළොවක්-අද-දිවයිනට/101-594902",
    "Category": "latest_news"
}