{
    "Source": "www.lankadeepa.lk",
    "Timestamp": "2018 අප්‍රේල් මස 22",
    "Headline": "පාර්ලිමේන්තුවට යට කරන්නේ ගෙවල් 2000ක සල්ලි - සජිත්",
    "News Content": "චමිල් රූපසිංහමහජන නියෝජිතයන් 225 දෙනෙකුගෙන් යුත් පාර්ලිමේන්තුව ප්‍රතිසංස්කරණය සඳහා වෙන් කිරීමට නියමිත රුපියල් කෝටි සියයක මුදලින් නිවාස නොමැති පවුල් 2000ක් සඳහා නිවාස ඉදිකර දිය හැකි බව   නිවාස හා ඉදිකිරීම් අමාත්‍ය සජිත් ප්‍රේමදාස මහතා පැවසීය.පාර්ලිමේන්තුව ප්‍රතිසංස්කරණය කිරීම සඳහා එවැනි විශාල මුදලක් යෙදවීම අත්‍යවශ්‍ය නොවන බවත් ජනතාව මහජන නියෝජිතයන් පත් කළේ ජනතා ගැටලු විසඳමට මිස දේශපාලඥයන්ට සැප විදීමට නොවන බවත්  ඇමැතිවරයා කීවේය.‘මේ සදහා වැය වන මුදල කෝටි සියයක්. ඒ කියන්නේ රුපියල් ලක්ෂ දස දහසක්. ඒ මුදල් මගේ අමාත්‍යංශයට ලැබුණා නම් මට නිවාස 25කින් යුතු ගම්මාන ඉදිකරන්නේ නම් ගම්මාන 80ක් දිවයින පුරා ඉදිකරන්න පුළුවන්. නිවාස 2000ක් ඉදිකරන්න පුළුවන්.‘  ",
    "URL": "https://www.lankadeepa.lk/latest_news/පාර්ලිමේන්තුවට-යට-කරන්නේ-ගෙවල්-2000ක-සල්ලි---සජිත්/1-527719",
    "Category": "latest_news"
}