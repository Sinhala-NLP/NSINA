{
    "Source": "www.lankadeepa.lk",
    "Timestamp": "2018 මැයි මස 17",
    "Headline": "දුරකථන කුළුනුවල බැටරි ගලවා අලෙවි කළ තිදෙනෙක් අත්අඩංගුවට",
    "News Content": "(ප්‍රසාද් මුතුකුඩ)ජංගම දුරකථන සංඥා කුළුනු වල සවිකර ඇති  වටිනා  බැටරි  රාත්‍රී කාලයේ  පැමිණ සූක්ෂම  ලෙස  ගලවා අලෙවි කරන ලැදැයි පැවසෙන  සංවිධානත්මක  සොර කණ්ඩායමක ප්‍රධානියකු ඇතුළු සැකකරුවන්  දෙදෙනෙකු මෙහෙයුමකින් අද (17) අත්අඩංගුවට  ගත් බව කොච්චිකඩේ පොලීසිය කියයි.වෙන්නප්පුව ,කොච්චිකඩේ ,සීදුව, මඩම්පැල්ල   යන ප්‍රදේශ  වල දුරකථන සංඥා පද්ධති  කුළුනු වල  සවිකර  තිබු  ප්‍රධාන විදුලිය විසන්ධි වු විට  විදුලිය සැපයෙන  බැටරි ගලවා  සොරකම් කර රැගෙන ගොස්  ජාඇල  ඒකල ප්‍රදේශයේ නිවසක සඟවා තිබියදී අපරාධ අංශයට  ලද තොරතුරු මත අධිවොල්ටීය සහිත බැටරි 32 සොයා ගත් බවත් එම බැටරි වල වටිනා කම ලක්ෂ 40 පමණ වෙතැයි පොලීසිය පවසයි.ටෙලිකෝම්, ඩයලොග්,  ජංගම දුරකථන සංඥා පද්ධති  කුළුනු වල පහත කොටසක ආරක්ෂිත අයුරින් මෙම බැටරි  සවි කර තිබියදී කිසිවෙකුට සැක නොසිනෙන ලෙස සේවා නඩත්තු  සඳහා  පැමිණි පිරිසක් ලෙස  සැකකරුවන් විසින්  බැටරි ගලවා තිබු බව පොලීසිය කියයි.ප්‍රධාන විදුලිය    විසන්ධි වු විට   මෙම බැටරි අධාරයෙන් සංඥා සැපයන බවත් සුර්ය කෝෂ විදුලි  පද්ධති වලට සවි කිරීමටද හැකියාව ඇති  බැටරි වර්ගයක්  බැවින්  මෙය පහසුවෙන් අලෙවි කරන  ලද මුදල්  මත්කුඩු පානයට යොදා ගත් බව සැකකරුවන් ගෙන් කරන ලද ප්‍රශ්න කිරීම්වලදී  අනාවරණය වු බව පොලිසිය කියයි.   ",
    "URL": "https://www.lankadeepa.lk/latest_news/දුරකථන-කුළුනුවල-බැටරි-ගලවා-අලෙවි-කළ-තිදෙනෙක්-අත්අඩංගුවට/1-529155",
    "Category": "latest_news"
}