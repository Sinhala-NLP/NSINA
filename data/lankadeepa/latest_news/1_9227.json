{
    "Source": "www.lankadeepa.lk",
    "Timestamp": "2022 නොවැම්බර් මස 20",
    "Headline": "මහඉලුක්පල්ලමට කඩා වැදුණු පිරිස අල්ලන්නැයි කෘෂි ඇමතිගෙන් පොලිස්පතිට ලිපියක්",
    "News Content": "(අංජුල මහික වීරරත්න)මහඉලුප්පල්ලම ක්ෂේත්‍ර භෝග පර්යේෂණ හා සංවර්ධන ආයතනයට අනවසරයෙන් හා බලත්කාරයෙන් ඇතුල් වු පුද්ගලයන් කිහිප දෙනකු අත්අඩංගුවට ගන්නැයි ඉල්ලමින් පොලිස්පතිවරයාට ලිපියක් යොමු කරන ලෙස කෘෂිකර්ම අමාත්‍ය මහින්ද අමරවීර මහතා අමාත්‍යාංශයේ ලේකම් ගුණදාස සමරසිංහ මහතාට උපදෙස් දී තිබේ.ගොවි එකමුතුවක් යැයි කියා ගන්නා සංවිධානයක පිරිසක් මෙසේ අනවසරයෙන් පර්යේෂණ ආයතනයකට ඇතුල් වී ඇතැයි කෘෂිකර්ම අමාත්‍යාංශය නිවෙිදනය කරයි.මෙම පර්යේෂණායතනය ශාක නිරෝධායන නීති රීති අකුරටම ඉටු කරන ආයතනයක් බවද එම ස්ථානයට බලහත්කාරයෙන් ඇතුළු වූ පුද්ගලයන් එහි සේවය කරන කෘෂි විද්‍යාඥයින් හා නිලධාරීන් අපහසුතාවට පත් කරන ආකාරයට කටයුතු කර තිබෙන බවද අමාත්‍යාංශය පවසයි.මින්පසු කිසිම පුද්ගලයෙකුට නිසි අවසරයකින් තොරව බලහත්කාරයෙන් කෘෂිකර්ම අමාත්‍යාංශයට අයත් කිසිදු ගොවිපොළකට හෝ පර්යේෂණ ආයතනයකට කඩා වැදීමට ඉඩ නොදීමට අදාල ආයතන බලධාරින්ට උපදෙස් දෙමින් චක්‍රලේඛයක් නිකුත් කිරීමට ද නියමිත බව කෘෂිකර්ම අමාත්‍යාංශය පවසයි.   ",
    "URL": "https://www.lankadeepa.lk/news/මහඉලුක්පල්ලමට-කඩා-වැදුණු-පිරිස-අල්ලන්නැයි-කෘෂි-ඇමතිගෙන්-පොලිස්පතිට-ලිපියක්/101-623815",
    "Category": "latest_news"
}