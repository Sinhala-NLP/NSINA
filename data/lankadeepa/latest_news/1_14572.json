{
    "Source": "www.lankadeepa.lk",
    "Timestamp": "2022 ජුනි මස 24",
    "Headline": "මන්ත්‍රී තෙල් නැතුව කළු කඩේට ගිහින්",
    "News Content": " (සුජිත් හේවාජුලිගේ )දිවයිනේ සමහර ප්‍රදේශවල ඇතැම් සංවිධානාත්මක කණ්ඩායම් නිවෙස් ඇතුළු පිටස්තර ස්ථානවල ( කළු කඩේ)  පෙට්‍රල් සහ ඩීසල් සඟවා තබාගෙන  ලීටරයක් රුපියල් 1000ත් 1200ත් අතර මිල ගණන්වලට හොර රහසේ අලෙවි කරන බව වාර්තා වේ.මේ අතර හදිසි ගමනක් යෑමට තෙල් නොමැතිවීම  නිසා  ලීටරයක් රුපියල් නවසිය පනහ බැගින් පෙට්‍රල්  ලීටර් 5ක් කළු කඩයෙන් ඊයේ මිලදී ගැනීමට සිදුවූ බව  පාර්ලිමේන්තු මන්ත්‍රීවරයෙක් ලංකාදීපයට පැවැසීය.ඇතැම් සංවිධානාත්මක කණ්ඩායම් ඉන්ධන පිරවුම්හල්වලින් සිය වාහන වලට ඉන්ධන පුරවා ගෙන පැමිණ පසුව බට යොදා  ඉවතට ගෙන බෝතල් වලට පුරවා මෙසේ අලෙවි කෙරෙන බව දැනගන්නට   ඇත.මෙම ජාවාරමෙන් එම පුද්ගලයන් ලොකු ආදායමක්  දෛනිකව උපයා ගන්නා බවත් ජාවාරමට ඇතැම් ඉන්ධන පිරවුම්හල් සේවකයන්ගේද සහාය ලැබෙන බවත් තතු දත්තෝ  පවසති.තෙල් හිඟය නිසා හදිසි ගමන් සඳහා ඉතා අමාරුවෙන් වුවත්  කළු කඩයෙන්  ඉන්ධන  මිලදී ගැනීමට සිදුව ඇති  බව  ඉන්ධන පාරිභෝගිකයෝ පිරිසක් පැවසූහ.මෙවැනි නීති විරෝධී ඉන්ධන පිරවුම්හල් වැටලීමට  කටයුතු කරන බව රජය පැවසුවත් එය සාර්ථකව ක්‍රියාත්මක වන පාටක් පෙනෙන්නට නැතැයි ජනතාව පෙන්වා දෙති.  ",
    "URL": "https://www.lankadeepa.lk/latest_news/මන්ත්‍රී-තෙල්-නැතුව-කළු-කඩේට-ගිහින්/1-615335",
    "Category": "latest_news"
}