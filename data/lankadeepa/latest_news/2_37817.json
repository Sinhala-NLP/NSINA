{
    "Source": "www.lankadeepa.lk",
    "Timestamp": "2020 ජුනි මස 18",
    "Headline": "පැය 24ක් ඇතුළත ඉන්දියාවෙන් කොරෝනා ආසාදිතයන් 12,000ක්",
    "News Content": "ඉන්දියාවෙන් දිනක් ඇතුළත වාර්තා වූ වැඩිම ‘කොවිඩ්-19’ වයිරස ආසාදිතයන්ගේ ගණන අද (18) වාර්තා වූ අතර එම ගණන 12,281ක් විය.අසල්වැසි ඉන්දියාවෙන් දිනක් ඇතුළත වාර්තා වූ වැඩිම නව කොරෝනා ආසාදිතයන්ගේ ගණන ද එය විය.ලොව සිවුවැනියට වැඩිම ‘කොවිඩ්-19’ ආසාදිතයන් ගණනක් වාර්තා වන රට වන ඉන්දියාවෙන් අද (18) පස්වරු වනවිට වාර්තා වූ සමස්ත නව කොරෝනා ආසාදිතයන්ගේ ගණන 3,66,946ක් ලෙස දැක්විණි.වයිරසය ආසාදනය වී ඉන්දියාවේ විවිධ රෝහල්වල ප්‍රතිකාර ලබන ගණන අද (18) වනවිට 1,60,384ක් වූ අතර සුවය ලබා පිටව ගිය ගණන 1,94,325ක් විය.ඉන්දියාවෙන් අද පස්වරුවෙන් අවසන් වූ පැය 24ක කාලයේදී ‘කොවිඩ්-19’ ආසාදිත මරණ 334ක් වාර්තා වූ අතර ඒ අනුව එරටින් වාර්තා වන සමස්ත නව කොරෝනා ආසාදිත මරණ ගණන 12,237ක් දක්වා ඉහළ ගියේය.නව කොරෝනා වයිරසය හේතුවෙන් ඉන්දියාවේ වැඩිම බලපෑමක් එල්ල වූ ප්‍රාන්තය බවට පත්ව ඇත්තේ මහාරාෂ්ට්‍ර ප්‍රාන්තයයි. එම ප්‍රාන්තයෙන් අද (18) පස්වරු වනවිට වාර්තා වූ සමස්ත ආසාදිතයන්ගේ ගණන 1,16,752ක් දක්වා ඉහළ ගියේය. ඊට පසුව තමිල්නාඩුවෙන් ආසාදිතයන් 50,193 දෙනකු , දිල්ලියෙන් ආසාදිතයන් 47,102 දෙනකු සහ ගුජරාට් ප්‍රාන්තයෙන් ආසාදිතයන් 25,093 දෙනකු අද පස්වරු වනවිට හඳුනාගෙන තිබිණි.එන්.ඩී.ටීවී.055    ",
    "URL": "https://www.lankadeepa.lk/news/පැය-24ක්-ඇතුළත-ඉන්දියාවෙන්-කොරෝනා-ආසාදිතයන්-12-000ක්/101-573900",
    "Category": "latest_news"
}