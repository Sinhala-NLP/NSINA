{
    "Source": "www.lankadeepa.lk",
    "Timestamp": "2022 ඔක්තෝබර් මස 29",
    "Headline": "ඉදිකිරීම් කර්මාන්තයට වළපල්ලට යයිද",
    "News Content": "(අජන්ත කුමාර අගලකඩ)ආර්ථික අර්බුදයත් සමග මෙරට ඉදිකිරීම් කර්මාන්තය කඩා වැටීම හේතුවෙන් ප්‍රධානපෙළේ ඉදිකිරීම් සමාගම් කිහිපයක්ම වසා දැමීමේ අවදානමක් මතුව ඇතැයි වාර්තා වේ.අලුතින් ඉදිකිරීම් නොමැති වීම සහ අමුද්‍රව්‍ය මිල විශාල වශයෙන් ඉහළ යාම හේතුවෙන් ,එම සමාගම්වල මහාපරිමාණ යන්ත්‍රෝපකරණ දිරාපත් වෙමින් තිබෙන අතර,සේවකයන්ට වැටුප් ගෙවීම ද බරපතළ ගැටලුවක් වී ඇතැයි ප්‍රධාන පෙළේ ඉදිකිරීම් සමාගමක ඉන්ජිනේරුවරයෙක් සදහන් කළේය.මේ තත්වය ඉදිරි කාලයේදී තවත් දරුණු අතට හැරීමේ අවදානමක් තිබෙන බැවින්,ඉදිකිරීම් සමාගම් රැසක් වැසී යාමේ අවදානමක් මතුව ඇතැයි ඔහු සඳහන් කළේය.එසේ වුවහොත් අතිවිශාල පිරිසකට රැකියා අහිමි වන බව ද හෙතෙම කීවේය   ",
    "URL": "https://www.lankadeepa.lk/latest_news/ඉදිකිරීම්-කර්මාන්තයට-වළපල්ලට-යයිද/1-622419",
    "Category": "latest_news"
}