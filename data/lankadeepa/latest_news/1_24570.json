{
    "Source": "www.lankadeepa.lk",
    "Timestamp": "2021 සැප්තැම්බර් මස 21",
    "Headline": "ෆයිසර් මුලින්ම උසස් පෙළ දරුවන්ට",
    "News Content": " (සුජිත් හේවාජුලිගේ සහ අංජුල මහික වීරරත්න)අපොස උසස් පෙළ විභාගයට මෙවර පෙනී සිටින ශිෂ්‍ය ශිෂ්‍යාවන් වෙනුවෙන් ෆයිසර් එන්නත පළමුවෙන්ම ලබාදීමට තීරණය කර ඇතැයි අධ්‍යාපන අමාත්‍ය දිනේෂ් ගුණවර්ධන මහතා පාර්ලිමේන්තුවේදී අද(21) පැවැසීය.පාසල් ශිෂ්‍ය ශිෂ්‍යාවන්ට එන්නත් ලබාදීම සම්බන්ධයෙන් අධ්‍යාපන අමාත්‍යාංශය අදාල නිලධාරීන් සමග දැනටමත් සාකච්ඡා ආරම්භ කර ඇතැයිද හෙතෙම සඳහන් කළේය.පාසල් ශිෂ්‍ය ශිෂ්‍යාවන්ට කොවිඩ් මර්දන එන්නත ලබාදීමට ජනාධිපතිවරයා පසුගියදා උපදෙස් දුන් බවද ඔහු කීවේය.ගුණවර්ධන මහතා මෙසේ පැවසුවේ කොළඹ දිස්ත්‍රික් මන්ත්‍රී පාඨලී චම්පික රණවක මහතා ඇසූ ප්‍රශ්නයකට පිළිතුරු දෙමිනි.   ",
    "URL": "https://www.lankadeepa.lk/news/ෆයිසර්-මුලින්ම-උසස්-පෙළ-දරුවන්ට/101-599447",
    "Category": "latest_news"
}