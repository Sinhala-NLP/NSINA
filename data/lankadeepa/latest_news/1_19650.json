{
    "Source": "www.lankadeepa.lk",
    "Timestamp": "2022 ජනවාරි මස 31",
    "Headline": "උතුරු කොරියාව මිසයිලයක් අත්හදා බලයි",
    "News Content": "හවාසොංග්-12 මිසයිලය ඉරිදා දින සාර්ථකව අත්හදා බැලූ බව උතුරු කොරියාව පවසයි . මෙම මිසයිල අත්හදා බැලීම 2017 වසරෙන් පසු කළ ප්‍රබලතම මිසයිල අත්හදා බැලීම වේ .මෙය මධ්‍ය දුර බැලැස්ටික්  මිසයිලයක් වන අතර සම්පූර්ණ බලය යොදා සැතපුම් දහස් ගණනක් ගමන් කළ  හැකි බව පවසේ .මෙම මිසයිලය පළමු පරීක්ෂණයේදී  කිලෝමීටර 2000 ක්  උඩින් කිලෝ මීටර 800 දුරක් ආවරණය කළ  අතර සම්පුර්ණයෙන් කිලෝමීටර් 4000 ක දුරක් ගමන කල හැකි බව උතුරු කොරියානු රජය පවසයි .  එමනිසා  ඇමෙරිකානු භූමි ප්‍රදේශයක් වන ගුවාම් වෙත ද පහසුවෙන් ප්‍රහාර එල්ල කිරීමේ හැකියාව මෙම මිසයිලයට ලැබේ .අද  දින මෙම මිසයිල අත්හදා බැලීම පිළිබඳ උතුරු කොරියාව නිවේදනයක් නිකුත් කළ  අතර මිසයිලයේ සවි කරන ලද කැමරාවෙන් ගන්නා ලද කොරියානු  අර්ධද්වීපය සහ ඒ අවට  දුර්ලභ ඡ යාරූප කිහිපයක් ද මාධ්‍යයට නිකුත් කරන ලදි .(විමුක්ති එස් රුද්‍රිගු - බී.බී.සී පුවත් සේවය ඇසුරෙන් )  ",
    "URL": "https://www.lankadeepa.lk/latest_news/උතුරු-කොරියාව-මිසයිලයක්-අත්හදා-බලයි/1-607436",
    "Category": "latest_news"
}