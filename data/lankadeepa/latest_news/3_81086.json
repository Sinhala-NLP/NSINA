{
    "Source": "www.lankadeepa.lk",
    "Timestamp": "None  2015 දෙසැම්බර් මස 19",
    "Headline": "අය වැය තුනෙන් දෙකෙන් සම්මතයි",
    "News Content": "මුදල් ඇමති රවී කරුණානායක මහතා ඉදිරිපත් කර 2016 අය වැය තෙවැනි වර කියැවීම වැඩි ඡන්ද 109කින් සම්මත විය.අයවැයට පක්ෂව ඡන්ද 160ක් ලැබුණු අතර විරුද්ධව ලැබුණේ ඡන්ද 51ක් පමණි. මන්ත්‍රීවරු 13 දෙනෙක් ඡන්ද විමසන අවස්ථාවේ සභා ලැබේ නොසිටියහ.ජනතා විමුක්ති පෙරමුණ අයවැයට විරුද්ධව ඡන්දය දුන් අතර දෙමළ ජාතික සන්ධානය අය වැයට පක්ෂව ඡන්දය දුන්නේය. හිටපු ජනපති මහින්ද රාජපක්ෂ, විමල් වීරවංශ, පවිත්‍රා වන්නිආරච්චි, ජනක බණ්ඩාර, ගීතා කුමාරසිංහ සහ මනූෂ නානායක්කාර යන පාර්ලිමේන්තු මන්ත්‍රීවරු ද සභාවේ නොසිටියහ.අය වැය දෙවැනිවර කියැවීමේ ඡන්ද විමසීමේ දී පක්ෂව ඡන්ද 159ක් ලැබුණු අතර මෙවර එය එක් ඡන්දයකින් වැඩි වී තිබේ. ගිය වර විරුද්ධව ඡන්ද 52ක් ලැබුණු අතර මෙවර එය එක් ඡන්දයකින් අඩු වී ඇත.මහින්ද රාජපක්ෂ මහතා මුදල් ඇමති ලෙස ඉදිරිපත් කළ අවසන් අය වැයේ තෙවැනි වර ඡන්ද විමසීම පසුගිය වසරේ නොවැම්බර 24 වැනි දා පැවැත්වුණු අතර එය සම්මත වූයේ වැඩි ඡන්ද 95කිනි.  එවර පක්ෂව 152ක්ද විරුද්දව 58ක් ද ලැබිණි. ඡන්දය දෙන අවස්ථාවේ මන්ත්‍රීවරු 15 දෙනෙක් නොවූහ.2013 වසරේ අය වැය තෙවැනි වර කියැවීම වැඩි ඡන්ද 95කින් සම්මත විය. පක්ෂව ඡන්ද 155ක් ද, විරුද්ධව ඡන්ද 60ක් ද ලැබිණි.2012 අයවැය වැඩි ඡන්ද 98 කින් සම්මත විය. පක්ෂව ඡන්ද 158 ක්ද, විපක්ෂව ඡන්ද 60 ක්ද ලැබිණි. ",
    "URL": "https://www.lankadeepa.lk/latest_news/අය-වැය-තුනෙන්-දෙකෙන්-සම්මතයි/1-370357",
    "Category": "latest_news"
}