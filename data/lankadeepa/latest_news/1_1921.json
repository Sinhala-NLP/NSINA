{
    "Source": "www.lankadeepa.lk",
    "Timestamp": "2023 අගෝස්තු මස 21",
    "Headline": "කැන්ඩි ක්‍රීඩකයෝ එල්.පී.එල්. ශූරතාව දිනති",
    "News Content": "(යොහාන් භාසුර)ලංකා ප්‍රීමියර් ලීග් (එල්.පී.එල්.) ක්‍රිකට් තරගාවලියේ - 2023 ශූරතාව දිනාගැනීමට වනිඳු හසරංග නායකත්වය දැරූ බී - ලව් කැන්ඩි පිල අද (20) සමත් විය.කැන්ඩි පිල එල්.පී.එල්. තරගාවලියේ ශූරතාව දිනාගත් පළමු අවස්ථාව මෙය වේ.කොළඹ ආර්. ප්‍රේමදාස ක්‍රීඩාංගණයේදී අද රාත්‍රී පැවැති අවසන් මහ තරගයේදී බී - ලව් කැන්ඩි පිල කඩුලු 5 කින් දඹුල්ල අවුරා පිල පරාජය කිරීමට සමත් විය.කැන්ඩි පිල ලකුණු 148 ක ඉලක්කය ඕවර 19.5 කදී කඩුලු 5 ක් පමණක් දැවී සම්පූර්ණ කළේය.කමිඳු මෙන්ඩිස් විශිෂ්ට ඉනිමක් ක්‍රීඩා කරමින් පන්දු 37 කදී හතරේ පහර 3 ක් සහ හයේ පහරක් සමගින් ලකුණු 44 ක් රැස් කිරීමට සමත් විය.පළමුව පන්දුවට පහර දුන් දඹුල්ල අවුරා පිල වෙනුවෙන් ධනංජය ද සිල්වා පන්දු 29 කින් හයේ පහර 3 ක් සමගින් ලකුණු 40 ක් රැස්කිරීමට සමත් විය.වනිඳු හසරංග ආබාධයකට ලක්ව සිටීම නිසා මෙම තරගයට ක්‍රීඩා නොකළ අතර ඇන්ජලෝ මැතිව්ස් නායකයා ලෙස කටයුතු කළේය.දඹුල්ල අවුරා පිල ඕවර 20 කදී කඩුලු 4 ට 147 (කුසල් මෙන්ඩිස් 22, සදීර සමරවික්‍රම 36, කුසල් පෙරේරා නොදැවී 31, ධනංජය ද සිල්වා 40, චතුරංග ද සිල්වා 25/2) බී - ලව් කැන්ඩි පිල ඕවර 19.5 කදී කඩුලු 5 ට 151 (මොහොමඩ් හාරිස් 26 කමිඳු මෙන්ඩිස් 44 දිනේෂ් චන්දිමාල් 24, ඇන්ජලෝ මැතිව්ස් නොදැවී 25, අසීෆ් අලී 19, බිනුර ප්‍රනාන්දු 31/2, නුර් අහමඩ් 27/3)   ",
    "URL": "https://www.lankadeepa.lk/news/කැන්ඩි-ක්‍රීඩකයෝ-එල්-පී-එල්--ශූරතාව-දිනති/101-638466",
    "Category": "latest_news"
}