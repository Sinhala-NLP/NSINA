{
    "Source": "www.lankadeepa.lk",
    "Timestamp": "None  2016 ජනවාරි මස 15",
    "Headline": "බුකීකරුවෝ පරදිති ?",
    "News Content": "කිසියම් පුද්ගලයකු ශ්‍රී ලංකා ක්‍රිකට් කණ්ඩායමේ ක්‍රීඩකයින් දෙදෙනකු මුදලට තරග පාවා දීමට පොළඹවා ගැනීමට උත්සාහ කළ බව කියන සිද්ධියක් සම්බන්ධයෙන් සිදුකරන පරීක්ෂණ සඳහා ශ්‍රී ලංකා ක්‍රිකට් කණ්ඩායමේ නායක ඇන්ජලෝ මැතිව්ස් සඳුදා (18) පොලිස් මූල්‍ය අපරාධ විමර්ශන කොට්ඨාසයට කැඳවා ඇතැයි පොලිසිය කියයි.බුකීකරුවන් දෙදෙනකු ශ්‍රී ලංකා ක්‍රිකට් කණ්ඩායමේ කුසල් ජනිත් පෙරේරා සහ රංගන හේරත් මුදලට තරග පාවා දීමට පෙළඹවීමට උත්සාහ කර ඇති බවට එම ක්‍රීඩකයන් දෙදෙනා පැමිණිලි කර තිබිණි. ඒ අනුව පරීක්ෂණ පවත්වන ලෙසට ක්‍රීඩා අමාත්‍ය දයාසිරි ජයසේකර මහතා එෆ්සීඅයිඩියට කළ පැමිණිල්ලක් මත පොලිසිය පරීක්ෂණ අරඹා ඇත.පැමිණිල්ල වෙනුවෙන් ප්‍රකාශ ලබාගැනීමට කුසල් ජනිත් පෙරේරා සහ රංගන හේරත් පසුගිය 12 වැනිදා එහි කැඳවා තිබිණි. පැය තුනකට අධික කාලයක් ඔවුන්ගෙන් ප්‍රකාශ ලබාගත් බව පොලිසිය පවසයි. ",
    "URL": "https://www.lankadeepa.lk/latest_news/බුකීකරුවෝ-පරදිති--/1-377258",
    "Category": "latest_news"
}