{
    "Source": "www.lankadeepa.lk",
    "Timestamp": "2022 පෙබරවාරි මස 15",
    "Headline": "ශෙහාන් මාලකට ඇප",
    "News Content": "(නිමන්ති රණසිංහ)පාස්කු ඉරිදා ප්‍රහාර මාලාව සම්බන්ධයෙන් මාධ්‍ය සාකච්ඡාවක් පවත්වා රජය  කෙරෙහි ජනතාවගේ අනාදරය ඇතිවන ආකාරයෙන් කටයුතු කළැයි අපරාධ පරීක්ෂණ දෙපාර්තමේන්තුව අත්අඩංගුවට ගත් සමාජ ක්‍රියාකාරිකයකු වන ශෙහාන් මාලක ගමගේ රුපියල් ලක්ෂ 5 බැගින් වූ ශරීර ඇප දෙකක් මත මුදා හැරීමට මාලිගාකන්ද මහේස්ත්‍රාත් මහෙස්ත්‍රාත් තනූජා ලක්මාලි මහත්මිය අද (15) නියෝග කළාය.සෑම මසකම අවසන් ඉරුදින පෙරවරු 9ත් 12ත් අතර කාලයේ අපරාධ පරීක්ෂණ දෙපාර්තමේන්තුවේ පෙනී සිටින ලෙසටද නියෝග කළ මහේස්ත්‍රාත්වරිය, සැකකරුගේ විදේශ ගමන් තහනම් කිරීමේ නියෝගයක් ද නිකුත් කළාය.මෙම සැකකරු ඉකුත් අගෝස්තු මස 17 වැනිදා මරදානේ පිහිටි සාමය හා සමාජයීය කේන්ද්‍රයේ දී මාධ්‍ය හමුවක් පවත්වමින් මෙම සැකකරු දණ්ඩ නීති සංග්‍රහයේ 120 වන වගන්ති ප්‍රකාරව රජය කෙරෙහි ජනතාවගේ අනාදරය ජනිත වන ආකාරයෙන් කටයුතු කර ඇතැයි අපරාධ පරීක්ෂණ දෙපාර්තමේන්තුව සැකකරු අත්අඩංගුවට ගත් බව අධිකරණයට කරුණු ඉදිරිපත් විනි.    ",
    "URL": "https://www.lankadeepa.lk/news/ශෙහාන්-මාලකට-ඇප/101-608226",
    "Category": "latest_news"
}