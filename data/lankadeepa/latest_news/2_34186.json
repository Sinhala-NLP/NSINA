{
    "Source": "www.lankadeepa.lk",
    "Timestamp": "2021 පෙබරවාරි මස 09",
    "Headline": "​ජ්‍යෙෂ්ඨ මාධ්‍යවේදී වදාකඩ නවරත්න කලුරිය කරයි",
    "News Content": "ජ්‍යෙෂ්ඨ මාධ්‍යවේදියකු, ලේඛකයකු කවියකු සහ ගත් කතුවරයකුද වූ වදාකඩ නවරත්න මහතා ඊයේ (8) අභාවප්‍රාප්ත විය.මියයන විට 73 වැනි වියෙහි පසුවූ ඒ මහතා දූදරුවන් පස් දෙනකුගේ පියෙකි.වදාකඩ නවරත්න මහතා දිනකර, සත්දින, මැදපෙරදිග සහ ලංකාදීප යන පුවත්පත්වල මාධ්‍යවේදියකු ලෙස කටයුතු කළ අතර ‘සත්දින’ පුවත්පතේ ප්‍රධාන කර්තෘවරයා ලෙස ද කලක් සේවය කළේය.වවුල්කැලේ තීන්දුව, වැල්ලේ ලේ මල්, භීෂණයේ දිනපොත, වමේ වේදිකාවේ ​වෙඩි උණ්ඩය සහ තෙවන නැගිටීම යන නවකතා පාඨකයන්ට තිළිණ කළ වදාකඩ නවරත්න මහතා ‘සඳ’ නමැති කවි පත්‍රයේ කර්තෘවරයා ලෙසද කටයුතු කළේය.ජනමාධ්‍යවේදියකු ලෙස කැපවීමෙන් කටයුතු කළ ඒ මහතා කලාභූෂණ සම්මානය ඇතුළු සම්මාන කිහිපයකින් පිදුම් ලැබීය.එක්සත් ජාතීන්ගේ සහජීවන කවි සංවිධානයේ සභාපතිවරයා ලෙස හා තම්මැන්නා කවි සංවිධානයේ අනුශාසකවරයා ලෙස ද හෙතෙම කටයුතු කළේයදේහය මීරිගම විජයරජදහනේ 156 දරන නිවසේ තැන්පත්කර ඇති අතර අවසන් කටයුතු පසුව දැනුම් දෙනු ඇත.(***)  ",
    "URL": "https://www.lankadeepa.lk/latest_news/​ජ්‍යෙෂ්ඨ-මාධ්‍යවේදී-වදාකඩ-නවරත්න-කලුරිය-කරයි/1-585837",
    "Category": "latest_news"
}