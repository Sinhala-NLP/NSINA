{
    "Source": "www.lankadeepa.lk",
    "Timestamp": "2021 දෙසැම්බර් මස 03",
    "Headline": "ලිට්‍රෝ - ලාෆ් දෙකම නවතී",
    "News Content": "(යොහාන් භාසුර)ලිට්‍රෝ සහ ලාෆ් යන ගෑස් සමාගම් දෙකේම ගෑස් සැපයුම තාවකාලිකව අත්හිටුවූ බව පාරිභෝගික ආරක්‍ෂණ රාජ්‍ය අමාත්‍ය ලසන්ත අලගියවන්න මහතා ‘ලංකාදීප’යට පැවසීය.වර්තමාන වෙලළඳපොළේ ඇති ගෑස්වල සුවඳ වාහන වන ‘එතිල් මර්කැප්ටන්’ නැමැති ද්‍රව්‍ය ඇතුළත්ව නොමැති බවත් ගෑස්වලට එම ද්‍රව්‍ය ඇතුළත්කරන තෙක් සැපයුම අත්හිටුවන ලෙස අදාල සමාගම්වලට උපදෙස් දුන් බවත් රාජ්‍ය අමාත්‍යවරයා පැවසීය.  ගෘහස්ථ ගෑස්වල සංයුතිය වෙනස් කිරීම පිළිබඳ ගැටලුව සම්බන්ධයෙන් ඊයේ (02) රාත්‍රි පැවැතී විශේෂ සකච්ඡාවේදී මෙම තීරණයකට එළඹී බව ද රාජ්‍ය අමාත්‍යවරයා වැඩි දුරටත් සඳහන් කළේය.  පෙරවරු 7.42(නිමන්ති රණසිංහ,විනීතා එම් ගමගේ සහ යොහාන් බාසුර)නැවත දැනුම් දෙන තුරු වෙළෙඳපොළට ගෑස් නිකුත් කිරීම වහාම ක්‍රියාත්මක වන පරිදි අත්හිටුවීමට තීරණය කර ඇතැයි පාරිභෝගික සේවා කටයුතු පිළිබඳ අමාත්‍යාංශය තීරණය කර ඇත.එම අමාත්‍යාංශය නිවේදනයක් මගින් සඳහන් කර ඇත්තේ විශේෂඥ වෛද්‍ය වාර්තාවල නිරීක්ෂණ සැලකිල්ලට ගනිමින් මෙම තීරණය ගෙන ඇති බව ය.මෙම වසර තුළ ගෘහස්ථ ගෑස් ආශ්‍රිත පිපිරීම් 135 ක පමණ වාර්තා වී ඇති අතර මෙම පිපිරීම් සම්බන්ධයෙන් පොලිස් විමර්ශන ද මේ වන විට ආරම්භ වී තිබේ.  ",
    "URL": "https://www.lankadeepa.lk/latest_news/ලිට්‍රෝ---ලාෆ්-දෙකම-නවතී/1-604117",
    "Category": "latest_news"
}