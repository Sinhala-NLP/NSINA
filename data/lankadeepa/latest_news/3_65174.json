{
    "Source": "www.lankadeepa.lk",
    "Timestamp": "2017 අගෝස්තු මස 10",
    "Headline": "සයිටම් ගැන තීරණය කිරිඇල්ල අතේ",
    "News Content": "( තිළිණි ද සිල්වා සහ රංජන් කටුගම්පොළ)විශ්ව විද්‍යාල ප‍්‍රතිපාදන කොමිසම විසින් සයිටම් ආයතනයට ලබා දෙනු ලැබූ නීත්‍යානුකූලභාවය ඉවත් කළ හැක්කේ උසස් අධ්‍යාපන අමාත්‍යවරයාට පමණක් බව සයිටම් සිසුවිය වෙනුවෙන් පෙනී සිටින ජනාධිපති නීතීඥ රොමේෂ් ද සිල්වා මහතා අද (10) ශ්‍රේෂ්ඨාධිකරණය හමුවේ පැවසීය.සයිටම් ආයතනයෙන් උපාධිය ලබා පිටවන සිසුන්ට වෛද්‍ය වෘත්තිකයින් ලෙසට ලියාපදිංචි වීමට නීතිමය අයිතියක් ඇති බවට තීන්දු කරමින් දෙන ලද අභියාචනාධිකරණ තීන්දුව අභියෝගයට ලක් කරමින් ශ්‍රී ලංකා වෛද්‍ය සභාව විසින් ගොනු කරනු ලැබු අභියාචන පෙත්සම අද ශ්‍රේෂ්ඨාධීකරණය හමුවේ කැඳවු අවස්ථාවේ මේ බව කියැවිණි.මෙම අභියාචන පෙත්සම කැඳවූ අවස්ථාවේදී පෙත්සම්කාර පාර්ශවය වෙනුවෙන් ජනාධිපති නීතීඥ මනෝහාර ද සිල්වා මහතා කළ කරුණු දැක්වීම සම්පුර්ණයෙන්ම අවසන් වූ අතර අභියාචනාධිකරණ පෙත්සම්කාර සයිටම් සිසුවිය වෙනුවෙන් ජනාධිපති නීතීඥ රොමේෂ් ද සිල්වා මහතා  කරුණු දැක්වීම ආරම්භ කළේය.එහිදී අධිකරණය හමුවේ කරුණු දැක්වූ ජනාධිපති නීතීඥ රොමේෂ් ද සිල්වා මහතා කියා සිටියේ සයිටම් ආයතනය විශ්ව විද්‍යාල ප‍්‍රතිපාදන කොමිෂන් සභාව විසින් පිළිගත් ආයතනයක් බැවින් එහි ප‍්‍රමිතිය ගැන කිසිවකුටවත් ප‍්‍රශ්න කළ නොහැකි බවය.එම කරුණු දැක්වීම් සලකා බැලූ ශ්‍රේෂ්ඨාධිකරණය පෙත්සම්කාර සහ වගඋත්තරකාර පාර්ශවයේ  වැඩිදුර කරුණු සලකා බැලීම ලබන සැප්තැම්බර් 12 ,14 සහ 15 යන දිනයන් සඳහා කල් තබන ලදී.  ",
    "URL": "https://www.lankadeepa.lk/latest_news/සයිටම්-ගැන-තීරණය-කිරිඇල්ල-අතේ/1-516287",
    "Category": "latest_news"
}