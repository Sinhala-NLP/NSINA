{
    "Source": "www.lankadeepa.lk",
    "Timestamp": "2021 අප්‍රේල් මස 25",
    "Headline": "නුවරඑළියට අදත් මහ සෙනඟක්",
    "News Content": "(රංජිත් රාජපක්ෂ)කොවිඩ් 19 වෛරසය පැතිර යාමේ අවධානම නොතකා අද (25) දිනයෙත් දිවයිනේ විවිධ ප්‍රදේශවලින් සංචාරකයෝ විශාල පිරිසක් නුවරඑලියට පැමිණ සිටිහ.නුවරඑලිය මහ නගර සභාව සංවිධානය කර ඇති වසන්ත සැණකෙලියට සහභාගීවීමට මෙම පිරිස් පැමිණ සිටියහ.නුවරඑලිය ග්‍රෙගරි වැව අසන්නයේ 4 X 4 ජිප් රථ තරගාවලිය පැවති අතර, එම තරගාවලිය නැරඹිමටද විශාල සංචාරකයන් පිරිසක් පැමිණ සිටිය අතර එසෙ පැමිණි සංචාරකයන් විශාල පිරිසක් සෞඛ්‍යය උපදෙස් නොපිලිපදිමින් විනෝද වන අයුරු දක්නට ලැබුණි.   ",
    "URL": "https://www.lankadeepa.lk/latest_news/නුවරඑළියට-අදත්-මහ-සෙනඟක්/1-589394",
    "Category": "latest_news"
}