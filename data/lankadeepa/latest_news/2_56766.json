{
    "Source": "www.lankadeepa.lk",
    "Timestamp": "2018 ජුනි මස 01",
    "Headline": "රන් බිස්කට් ගෙන ආ පෝලන්ත ජාතිකයාට ලක්ෂ 50 ක දඩ",
    "News Content": "  (ටී.කේ.ජී.කපිල )                       පෝලන්ත ජාතිකයකු විසින් ඊයේ (31) උදෑසන නීතිවිරෝධී ලෙස ශ්‍රී ලංකාවට ගෙන ආ රන් බිස්කට් 100 සඳහා , රුපියල් ලක්ෂ 50 ක දඩ මුදලක් ගෙවන ලෙස නියම කර ඇතැයි රේගු මාධ්‍ය ප්‍රකාශක සුනිල් ජයරත්න මහතා පැවසීය .                 මේ පිළිබඳ වැඩිදුර රේගු පරීක්ෂණය කටුනායක ගුවන් තොටුපොළ රේගු අධ්‍යක්ෂ ඕ.එම්.ජාබීර් මහතාගේ උපදෙස් මත නියෝජ්‍ය රේගු අධ්‍යක්ෂ ජගත් ඔබේසේකර මහතා විසින් පවත්වා තිබිණි.                  එහිදී මෙම 60 හැවිරිදි පෝලන්ත ජාතිකයා විසින් ගෙන ආ රුපියල් හය කෝටි හැත්තෑ පන් ලක්ෂයක් වටිනා රන් බිස්කට්100 රාජසන්තක කළ අතර, ඊට අමතරව මෙම පුද්ගලයාට රුපියල් ලක්ෂ 50 ක දඩ මුදලක් නියම කර ලෙස නියෝග කර තිබේ.                       මෙම පෝලන්ත ජාතිකයා පසුගිය ආසන්න මාසයක කාළය තුළ 6 වතාවක් මේ ආකාරයට ශ්‍රී ලංකාවට පැමිණ ගොස් ඇති බව රේගු නිලධාරීන් අනාවරණය කර ගෙන ඇත.  ",
    "URL": "https://www.lankadeepa.lk/latest_news/රන්-බිස්කට්-ගෙන-ආ-පෝලන්ත-ජාතිකයාට-ලක්ෂ-50-ක-දඩ/1-530106",
    "Category": "latest_news"
}