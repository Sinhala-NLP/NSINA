{
    "Source": "www.lankadeepa.lk",
    "Timestamp": "2022 මැයි මස 29",
    "Headline": "ගජමුතු 76 සමග 67 හැවිරිදි අයෙක් මාට්ටු",
    "News Content": "(බිමල් ශ්‍යාමන් ජයසිංහ)අම්පාර ඉගිනියාගල දේවාලහිද, අළුත්ඇල ප්‍රදේශයේ දී ගජමුතු 76 ක් සන්තකයේ තබාගත් පුද්ගලයකු අත්අඩංගුවට ගත් බව පොලිස් විශේෂ කාර්ය බළකාය කියයි.මෙම ගජ මුතු එකක් ලක්ෂ 10 සිට ලක්ෂ 50 දක්වා මිලකට අලෙවි වන බව තහවුරු වී ඇත. මෑත කාලීනව අත්අඩංගුවට ගත් විශාලතම ගජමුතු තොගය මෙය වේ.අත්අඩංගුවට ගත් සැකකරු අම්පාර දේවාලහිද ප්‍රදේශයේ පදිංච් වයස අවුරුදු 67 ක පුද්ගලයකු වන අතර වැඩිදුර විමර්ශන කටයුතු සඳහා ඉගිනියාගල පොලිස් ස්ථානය වෙත භාර දී ඇත.ලෝකයේම සිටින ඇතුන්ගේ ජීවිත මේ ගජමුතු නිසාවෙන් විනාශ වන බවත් ඇතුන් ඝාතනය කර මෙම ගජ මුතු ලබා ගැනීම මුළු මහත් ජෛව පරිසර පද්ධතියටම කරන මහත් විනාශයක් බව සත්වවේදීහු කියති.   ",
    "URL": "https://www.lankadeepa.lk/latest_news/ගජමුතු-76-සමග-67-හැවිරිදි-අයෙක්-මාට්ටු/1-613867",
    "Category": "latest_news"
}