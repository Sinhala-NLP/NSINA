{
    "Source": "www.lankadeepa.lk",
    "Timestamp": "2023 අගෝස්තු මස 03",
    "Headline": "ජල ගාස්තුව සියයට 106 කින් ඉහළට",
    "News Content": "(යොහාන් භාසුර)මසකට ඒකක 15 කට අඩුවෙන් පාරිභෝජනය කරන පාරිභෝගිකයන්ගේ ගාස්තුව නව ජල ගාස්තු සංශෝධනයේදී සියයට 100 කට අධික ප්‍රමාණයකින් ඉහළ යන බව ජල සම්පාදන හා ජලාපවාහන මණ්ඩලය පවසයි.ගෘහස්ථ ජල පාරිභෝගිකයන්ගෙන් සියයට 62 ක් මසකට ඒකක 15 කට අඩුවෙන් පාරිභෝජනය කරන ජල ගාස්තු සංශෝධනයේදී වතු නිවාසවල ජනතාව සහ සමෘද්ධිලාභීන්ට සහන ලැබෙන බව ජල සම්පාදන හා ජලාපවාහන මණ්ඩලයේ උසස් නිලධාරියෙක් සඳහන් කළේය.රුපියල් 812 ක්ව පැවති මසකට ඒකක 15 කට අඩු පාරිභෝගියන්ගේ ජල ගාස්තුව මෙම මිල ඉහළ දැමීමත් සමඟ රුපියල් 1,700 ක් බවට පත්ව සියයට 106 කින් ඉහළ යන බව ද එම නිලධාරියා වැඩි දුරටත් සඳහන් කළේය.   ",
    "URL": "https://www.lankadeepa.lk/latest_news/ජල-ගාස්තුව-සියයට-106-කින්-ඉහළට/1-637506",
    "Category": "latest_news"
}