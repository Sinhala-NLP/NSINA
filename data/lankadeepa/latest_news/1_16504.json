{
    "Source": "www.lankadeepa.lk",
    "Timestamp": "2022 මැයි මස 01",
    "Headline": "එජාප මැයි රැළියෙන්",
    "News Content": "(අංජුල මහික වීරරත්න)ජාතික සහ ජාත්‍යන්තර වශයෙන් හරි තීරණ ගත්තොත් 2023 වසර අවසන් වීමට පෙර ලංකා ආර්ථිකය ස්ථාවර කරන්නට හැකි බව හිටපු අග්‍රාමාත්‍ය සහ එක්සත් ජාතික පක්ෂ නායක රනිල් වික්‍රමසිංහ මහතා අද(1)පැවසීය.පරණ දේශපාලනයෙන් මිදී අලුත් ගමන වෙනුවෙන් සියලු දෙනා එක්ව සටන් කළ යුතුව ඇතැයි ද හිටපු අග්‍රාමාත්‍යවරයා කීය. රනිල් වික්‍රමසිංහ මහතා මේ බව පැවසූයේ ජාතික සේවක සංගමය සංවිධාන කළ මැයිදින රැලියට සහභාගී වෙමිනි.අද මෙරට තරුණයන්ගේ පමණක් නොව සියලුම දෙනාගේ අනාගතය නැති වී තිබෙන අතර දැන් ශ්‍රී ලංකාව අරාජික වී හැමතැනම උද්ඝෝෂණ තිබෙන බවත් අද තිබෙන්නේ \"ගෝඨා ගෙදරයන්න, රාජපක්ෂවරු ගෙදර යන සටන් පාඨ දෙක පමණක් බවත් හිටපු අග්‍රාමාත්‍යවරයා කීය.ආණ්ඩුව ඇතුලෙත් දැන් කඩා වැටීමක් ඇති වී තිබෙන අතර ඒ කණ්ඩායම සහ සහෝදරයන් අතරත් ඝට්ටන තිබෙන බවත් 2019 ජනාධිපතිවරණයේදී ලැබුණු වරමත් 2020 වසරේ පාර්ලිමේන්තු මැතිවරණයේදී ලැබුණු වරමත් දැන් අහෝසි වී ගොස් සාමාන්‍ය භාෂාවෙන් කියනවා නම් වරම කැන්සල් වී ඇතැයි රනිල් වික්‍රමසිංහ මහතා පැවසීය.  ",
    "URL": "https://www.lankadeepa.lk/news/එජාප-මැයි-රැළියෙන්/101-612322",
    "Category": "latest_news"
}