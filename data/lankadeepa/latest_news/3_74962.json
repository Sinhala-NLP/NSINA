{
    "Source": "www.lankadeepa.lk",
    "Timestamp": "None  2016 ජුනි මස 15",
    "Headline": "‘අනතුර අවස්ථාවේ පාඨලී සිටි බවට සාක්කි නෑ‘",
    "News Content": "රාජගිරිය සරණ පාරේදී පාඨලී චම්පික රණවක ඇමැතිවරයාගේ අමාත්‍යාංශයට අයත් බව කියන මෝටර් රථයේ හැපී තරුණයකු තුවාල ලැබීමේ සිද්ධිය සම්බන්ධයෙන් මොරටුව විශ්ව විද්‍යාලයට යැවු සීසීටීවී දර්ශන වල ඇමැතිවරයාගේ හෝ ඔහුගේ හැඩරුව ඇති අයකු හෝ වෙනත් විද්‍යාත්මක පදනමකින් තහවුරු කළ හැකි සාක්කි නොමැති බව වාර්තාවේ සඳහන් බව පොලිසිය අධිකරණයට  දැන්වීය.මේ අතර පොලිසිය රෝහල් ගත කර සිටින සන්දීප සම්පත් ගෙන් ප්‍රකාශයක් ලබාගැනීමට නියමිතය.ඇමැතිවරයා විමර්ශනයේ සැකකරුවකු කිරිමට  තරම් සාක්කි  නොමැති බව පොලිසිය අධිකරණයට  දැන්වීය.දැනට  විමර්ශනයට අදාල රථය පැදවු  බව කියන තුසිත දිලුම්  කුමාර සැකකරුවකු ලෙස නම් කර ඇත. නඩු විභාගය ජුලි 29 වැනි දා දක්වා කල් තැබිණි. ",
    "URL": "https://www.lankadeepa.lk/latest_news/‘අනතුර-අවස්ථාවේ-පාඨලී-සිටි-බවට-සාක්කි-නෑ‘/1-427194",
    "Category": "latest_news"
}