{
    "Source": "www.lankadeepa.lk",
    "Timestamp": "2021 ජුලි මස 10",
    "Headline": "පළාත් සංචරණ සීමා තවත් සති දෙකකින් දිගු කෙරේ: සීමා කීපයක් ඉවතට",
    "News Content": "(සුජිත් හේවාජුලිගේ )කොරෝනා පාලනය සඳහා පනවා තිබූ පළාත් අතර සංචරණ සීමා තවත් සති දෙකකට දීර්ඝ කිරීමට තීරණය කර ඇතැයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානි යුද හමුදාපති ජෙනරාල් ශවේන්ද්‍ර සිල්වා මහතා පැවසීය .මේ අතර කොවිඩ් පාලනය සඳහා පනවනු ලැබ තිබූ තවත් සීමා කීපයක් රජයේ විසින් ලිහිල් කරනු ලැබ ඇත.මේ අනුව පූජනීය ස්ථාන විවෘත කිරීමට අවසර ලැබෙන අතර මංගල උත්සව පැවැත්වීමටද අවසර හිමිවේ .එහෙත් මංගල උත්සව පැවැත්විය හැක්කේ උපරිම සංඛ්‍යාව ලෙස එකසිය පනස් දෙනෙකු සම්බන්ධ කරගෙන පමණි. මංගල උත්සව සභාවල තිබිය හැකි උපරිම ආසන සංඛ්‍යාව වන්නේ මුළු ආසන සංඛ්‍යාවෙන් සියයට 25 කි.එසේම ඇවිදීමේ මංතීරු ,ආහාර පිටතට ගෙන යන අවන්හල් හා පිහිනුම් තටාක යනාදී ස්ථාන විවෘත කිරීමටද අවසර හිමි වී ඇත.කෙසේ වෙතත් කැසිනෝ ,රාත්‍රී සමාජ ශාලා සහ ඔට්ටු මධ්‍යස්ථාන තවදුරටත් වසා තැබිය යුතු බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන මහතා පවසයි.  ",
    "URL": "https://www.lankadeepa.lk/latest_news/පළාත්-සංචරණ-සීමා-තවත්-සති-දෙකකින්-දිගු-කෙරේ:-සීමා-කීපයක්-ඉවතට/1-594464",
    "Category": "latest_news"
}