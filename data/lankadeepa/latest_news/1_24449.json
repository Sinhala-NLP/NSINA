{
    "Source": "www.lankadeepa.lk",
    "Timestamp": "2021 සැප්තැම්බර් මස 23",
    "Headline": "හම්බන්තොට වරායට චීන වාහන කර්මාන්ත ශාලාවක්",
    "News Content": "(යොහාන් භාසුර)හම්බන්තොට ජාත්‍යන්තර වරාය සමූහය සහ චීනයේ ෂියාමන් කිං ලෝන්ග් යුනයිටඩ් මෝටර්රථ සමාගම ආයෝජන ගිවිසුමකට චීනයේ ෆුජියන්හිදී පසුගියදා අස්සන් තැබීය.මෙම අවබෝධතා ගිවිසුමත් සමඟ එම සමාගම හම්බන්තොට ජාත්‍යන්තර වරාය කර්මාන්ත ගම්මාන තුළ වාහන එකලස් කිරීමේ කර්මාන්ත ශාලාවක් ආරම්භ කිරීමට නියමිතය.ෂියාමන් කිං ලෝන්ග් යුනයිටඩ් මෝටර්රථ සමාගම විශාල සහ මධ්‍යම ප්‍රමාණයේ බස්, මෝටර් කෝච් සහ වෑන් රථ නිෂ්පාදනය කරන චීනයේ ප්‍රධානම වාහන නිෂ්පාදනය කරන සමාගම් දහයෙන් එකක් වන අතර එම සමාගම ලොව පුරා රටවල් 140 කට වැඩි සංඛ්‍යාවකට වාහන සපයයි.චීනයේ ශ්‍රී ලංකා තානාපති ආචාර්ය පාලිත කොහොන මහතාගේ සහ හම්බන්තොට වරාය ආයෝඡන සේවා සාමාන්‍යාධිකාරී ජස්ටින් ෂැං මහතාගේ ප්‍රධානත්වයෙන් යුත් හම්බන්තොට ජාත්‍යන්තර වරාය සමූහ ආයෝඡන ප්‍රවර්ධන කණ්ඩායමේ සාකච්ඡාවක ප්‍රතිඵලයක් මත මෙම ආයෝජනය නිර්මාණය වී තිබේ.    ",
    "URL": "https://www.lankadeepa.lk/latest_news/හම්බන්තොට-වරායට-චීන-වාහන-කර්මාන්ත-ශාලාවක්/1-599630",
    "Category": "latest_news"
}