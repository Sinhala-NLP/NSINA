{
    "Source": "www.lankadeepa.lk",
    "Timestamp": "None  2012 ඔක්තෝබර් මස 23",
    "Headline": "නවසීලන්ත - ශී‍්‍ර ලංකා කි‍්‍රකට්  තරග ප‍්‍රවේශපත් අළෙවියට",
    "News Content": "නවසීලන්තය සහ ශ්‍රී ලංකාව අතර මේ මස 30 වැනිදා ආරම්භ වන ක‍්‍රිකට් තරගාවලියේ මහනුවර පල්ලෙකැලේ ක‍්‍රීඩාංගණයේදී පැවැත්වෙන විස්සයි20 තරගයේ සහ පළමු එක්දින තරගයේ ප‍්‍රවේශපත් මේ දිනවල නිකුත් කරන බව ශ්‍රී ලංකා ක‍්‍රිකට් ආයතනය නිවේදනය කරයි.විස්සයි20 තරගය මේ මස 30 වැනිදා පස්වරු 7.00 ට ද, පළමු එක්දින තරගය නොවැම්බර් මස 1 වැනිදා පස්වරු 2.30 ට ද ආරම්භ වීමට නියමිතය.මහනුවර සිටි සෙන්ටර්හි අබාන්ස් ප‍්‍රදර්ශනාගාරයේදී සහ පල්ලෙකැලේ ක‍්‍රීඩාංගණයේ ප‍්‍රවේශපත් කවුළුවෙන් ලබාගත හැකිය.ප‍්‍රධාන පේ‍්‍රක්‍ෂකාගාරයේ ඉහළ මාලයේ ප‍්‍රවේශපතක් රුපියල් 300 කට, ‘ඒ’ සහ ‘බී’ පෙදෙසේ පහළ කොටසේ ප‍්‍රවේශපතක් රුපියල් 150 කට සහ එළිමහන් ප‍්‍රදේශයේ ප‍්‍රවේශපතක් රුපියල් 20 කට අළෙවි කෙරේ. ",
    "URL": "https://www.lankadeepa.lk/latest_news/නවසීලන්ත---ශී‍්‍ර-ලංකා-කි‍්‍රකට්--තරග-ප‍්‍රවේශපත්-අළෙවියට/1-72355",
    "Category": "latest_news"
}