{
    "Source": "www.lankadeepa.lk",
    "Timestamp": "2023 අගෝස්තු මස 31",
    "Headline": "ඊශ්‍රායල් තරුණියට කැත වැඩක් කළ තෙරපිවරයා අත්අඩංගුට",
    "News Content": "(ශ්‍රීනාත් ප්‍රසන්න ජයසූරිය)සංචාරයක් සඳහා පැමිණ සිටි ඊශ්‍රායල්  ජාතික  අවුරුදු විසි තුනක් වයසැති තරුණියකට පොතුවිල් සංචාරක කලාපයේ  සම්භාහන මධ්‍යස්ථානයක් තුළදී සම්බාහනය කරන මුවාවෙන් ලිංගික අතවරයක් කළේ යැයි කියන එම සම්බාහනය සිදුකළ පුද්ගලයා පොතුවිල්  පොලිසිය විසින් සැකපිට අත්අඩංගුවට ගෙන ඇත.මෙම විදේශීය තරුණිය විසින් කරන ලද පැමිණිල්ලක් අනුව පරීක්ෂණ පවත්වා මෙම සැකකරු අත්අඩංගුවට ගත් බව ප්‍රදේශයේ උසස් පොලිස් නිලධාරියෙක් ලංකාදීපයට පැවැසීය.මෙසේ සැකපිට අත්අඩංගුවට ගෙන ඇත්තේ වැලිගම ප්‍රදේශයේ පදිංචි තිස් 39 හැවිරිදි අයෙකි.අත්අඩංගුවට ගත් මෙම සැකකරු එම සම්බාහන මධ්‍යස්ථානයේ තෙරපි වරයෙකු ලෙස රැකියාවේ නිරතව සිටින අයෙක් බව පොලිසිය පවසයි.    ",
    "URL": "https://www.lankadeepa.lk/latest_news/ඊශ්‍රායල්-තරුණියට-කැත-වැඩක්-කළ-තෙරපිවරයා-අත්අඩංගුට/1-639021",
    "Category": "latest_news"
}