{
    "Source": "www.lankadeepa.lk",
    "Timestamp": "2017 ජුලි මස 10",
    "Headline": "ලක්ෂ 12 දුම්වැටි සමඟ තරුණයෙක් අල්ලයි",
    "News Content": "(ටී.කේ .ජී.කපිල ) විදේශීය නිෂ්පාදිත දුම්වැටි තොගයක් නීතිවිරෝධීව කුවේටයේ සිට ශ්‍රී ලංකාවට ගෙන ආ ව්‍යාපාරික තරුණයකු (29) කටුනායක ගුවන් තොටුපොළ දී අද (10) රේගුව විසින් අත් අඩංගුවට ගෙන ඇති බව රේගු මාධ්‍ය ප්‍රකාශක නියෝජ්‍ය රේගු අධ්‍යක්ෂ සුනිල් ජයරත්න මහතා පවසයි.ඔහු රැගෙන ආ භාණ්ඩ අඩංගු ගමන් මලුවල මෙම දුම්වැටි තොගය සගවා ගෙන තිබේ. මෙම දුම්වැටි විදේශීය නිෂ්පාදිත \"ටොප් මවුන්ට් \" වර්ගයේ වන අතර,එහි දුම්වැටි කාටූන් 125 ක් තිබූ බවත් ඒවායේ වටිනාකම රුපියල් දොලොස් ලක්ෂ පනස් දහසක් බවත් රේගුව සදහන් කරයි.දුම්වැටි තොගය රාජසන්තක කර තිබෙන අතර , මෙම ව්‍යාපාරිකයාට රුපියල් 25,000 ක දඩ මුදලක් ගෙවන ලෙසද නියෝග කර ඇත .  ",
    "URL": "https://www.lankadeepa.lk/latest_news/ලක්ෂ-12-දුම්වැටි-සමඟ-තරුණයෙක්-අල්ලයි/1-514893",
    "Category": "latest_news"
}