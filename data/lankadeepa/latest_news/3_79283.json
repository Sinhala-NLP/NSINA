{
    "Source": "www.lankadeepa.lk",
    "Timestamp": "None  2016 පෙබරවාරි මස 17",
    "Headline": "ඇඹිලිපිටි තීන්දුව සිකුරාදා",
    "News Content": "ඇඹිලිපිටියේ සාදයකදී සුමිත් ප්‍රසන්න ජයවර්ධන මරණයට පත්වීමේ සිද්ධියේ සාක්කි අද (17) අවසන් කළ ඇඹිලිපිටිය මහේස්ත්‍රාත් ප්‍රසන්න ප්‍රනාන්දු මහතා මරණ පරික්ෂණයේ තීන්දුව සිකුරාදාට (19) ප්‍රකාශයට පත් කරන බව කීවේය.මේ මරණය සම්බන්ධයෙන් අධිකරණයට ඉදිරිපත් කර සිටින සහකාර පොලිස් අධිකාරී ඩී.ඩබ්ලිව්.සී. ධර්මරත්න ලබන මාර්තු 2 වැනිදා තෙක් රිමාන්ඩ් කරන ලෙසද මහේස්ත්‍රාත් නියෝග කළේය.මිය ගිය සුමිත් ප්‍රසන්නගේ බිරිඳ ශෂිකා නිශාමනී මුණසිංහ මහත්මියද අධිකරණයට පැමිණ සිටියාය.පසුගිය ජනවාරි 4 වැනිදා ඇඹිලිපිටියේ මල්වර මගුල් ගෙයක ගැටුමක් බේරීමට ආ බව කියන පොලිසිය හා එහි සිටි අය අතර ඇතිවූ කලබලයෙන් පසු සුමිත් ප්‍රසන්න උඩු මහලකින් වැටී රත්නපුර රෝහලට ඇතුළු කරනු ලැබීය. ඔහු එහිදී මිය ගියේය. අධිකරණ නිලධාරීවරයාගේ පශ්චාත් මරණ පරීක්ෂණ වාර්තාව අද උසාවියට ලැබිණි. සහකාර පොලිස් අධිකාරී වෙනුවෙන් පෙනී සිටි ආනන්ද හෙට්ටිආරච්චි නීතිඥවරයා කරුණු දක්වමින් ප්‍රසන්න ජයවර්ධන බීමතින් සිටියදී බිමට වැටී මියගිය බව පශ්චාත් මරණ පරීක්ෂණ වාර්තාවේ ඇත්නම් තම සේවාදායකයා වෙනුවෙන් ඇප ඉල්ලා සිටින බවත් තම සේවාදායකයා ඔහු තල්ලු කිරීම නිසා බිමට වැටී මිය ගියේ නම් ඇප නොඉල්ලන බවත් කියා සිටියේය.අධිකරණය අවට අදත් ආරක්ෂාව තර කර තිබිණි.සහකාර පොලිස් අධිකාරී ධර්මරත්න ඇප ඉල්ලමින් ඇඹිලිපිටි මහාධිකරණයට පෙත්සමක් ගොනු කළේය. මහේස්ත්‍රාත් උසාවියට ඔහු ගෙන එද්දීත් ඔහු රැගෙන යද්දීත් නිල ඇඳුම් ඇඳ සිටි පොලිස් කාන්තාවන් ඇතුළු පිරිසක් ඔහුගේ ඡායාරූප ගැනීම වැළැක්වීමට නොයෙකුත් උපක්‍රම යෙදූහ.  ජායාරූප - ළහිරු හර්ෂණ ",
    "URL": "https://www.lankadeepa.lk/latest_news/ඇඹිලිපිටි-තීන්දුව-සිකුරාදා/1-386567",
    "Category": "latest_news"
}