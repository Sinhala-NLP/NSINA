{
    "Source": "www.lankadeepa.lk",
    "Timestamp": "2019 සැප්තැම්බර් මස 08",
    "Headline": "සාලින්දගේ පුරප්පාඩුවට එන අපේක්ෂකයාගේ නම ඇතුළත් ගැසට්ටුව හෙට",
    "News Content": "(රංජන් කස්තුරි)කුරුණෑගල දිස්ත්‍රික් පාර්ලිමේන්තු මන්ත්‍රී පුරප්පාඩුවට පත් කෙරෙන අපේක්ෂකයාගේ නම ඇතුළත් ගැසට් නිවේදනය හෙට (09) නිකුත් කරන බව මැතිවරණ කොමිසන් සභාවේ සභාපති මහින්ද දේශප්‍රිය මහතා පැවැසීය.කුරුණෑගල දිස්ත්‍රික් එක්සත් ජනතා නිදහස් සන්ධාන පාර්ලිමේන්තු මන්ත්‍රී සාලින්ද දිසානායක මහතාගේ අභාවය හේතුවෙන් හිසු වූ අසුන පිරවීම සඳහා මැතිවරණ කොමිසමට ගැටළු සහගත තත්ත්වයක් ඇතිවිය.පසුව කුරුණෑගල දිස්ත්‍රික් තේරීම් භාර නිලධාරියා විසින් නීතිපතිවරයාගේද උපදෙස් ඇතිව ඒ සඳහා අවශ්‍ය කටයුතු කරමින් හිස්වූ මන්ත්‍රී අසුන සඳහා අපේක්ෂකයෙකු නම් කර තිබේ.   ",
    "URL": "https://www.lankadeepa.lk/latest_news/සාලින්දගේ-පුරප්පාඩුවට-එන-අපේක්ෂකයාගේ-නම-ඇතුළත්-ගැසට්ටුව-හෙට/1-556606",
    "Category": "latest_news"
}