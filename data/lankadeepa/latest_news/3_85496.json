{
    "Source": "www.lankadeepa.lk",
    "Timestamp": "None  2015 ජුලි මස 23",
    "Headline": "මෛත්‍රී - රනිල් තොත්ත බබාලා කරලා",
    "News Content": "ජනපති මෛත්‍රිපාල සිරිසේන, අගමැති රනිල් වික්‍රමසිංහ සහ ඇමැතිවරුන් පිරිසකගේ මුහුණුවලට කුඩා දරුවන්ගේ ඡායාරූප බද්ධ කොට ෆේස්බුක් මගින් ප්‍රචාරය කළැයි කියන දකුණු පළාතේ ප්‍රාදේශීය දේශපාලනඥයකුගේ පුතකු (17) රුපියල් දෙලක්ෂයක ශරීර ඇප මත මුදාහරින ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මහතා අද නියෝග කළේය.යහපාලනයේ කොලු ගැටව් සෙට් එක යනුවෙන් නම් කර ඇති එම විකෘති ඡායාරූප සැකසූ බව කියන සිසුවා මෙවර අපොස උසස්පෙළ විභාගයට පෙනී සිටින බවද රහස් පොලිසිය අධිකරණයට දැන්වීය.දෙමාපියන්ගේ දේශපාලනයට දරුවන් මැදිහත් නොවිය යුතුයැයි මහේස්ත්‍රාත් එම සිසුවාට අවවාද කළේය.       ",
    "URL": "https://www.lankadeepa.lk/latest_news/මෛත්‍රී---රනිල්-තොත්ත-බබාලා-කරලා/1-334876",
    "Category": "latest_news"
}