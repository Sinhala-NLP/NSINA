{
    "Source": "www.lankadeepa.lk",
    "Timestamp": "2019 ජුනි මස 05",
    "Headline": "රාමළාන් අවසන් කළ මුස්ලිම්වරු අයි.එස් ට එරෙහිව පාරට බසිති",
    "News Content": "(හිරාන් ප්‍රියංකර ජයසිංහ)රාමළාන් උපවාසය අවසන් කළ ආණමඩුව මුස්ලිම් ජාතිකයෝ පිරිසක් සංඝට්ටිකුලම මුස්ලිම් දේවස්ථානය ඉදිරිපිටදී අයි.එස් ත්‍රස්තයන්ට එරෙහිව අද (05) විරෝධතාවයක නිරත වූහ.රාමළාන් උපවාසය අවසන් කිරීමෙන් පසු සංඝට්ටිකුලම මුස්ලිම් ජාතිකයින් එක්වී අයි.එස් ත්‍රස්තවාදීන්ට විරෝධය දක්වමින් පැවසුවේ මුස්ලිම් අපි එයිඑස් නොවේ ශ්‍රී ලාංකිකයින් බවයි.මෙම විරෝධතාවය පැයකට ආසන්න කාලයක් පැවති අතර ඉන් පසුව ආණමඩුව ශාසනාරක්ෂක බලමණ්ඩලයේ ලේඛකාධිකාරි වඩත්ත සෝමානන්ද හිමියෝ ද එම ස්ථානයට වැඩමකර ධර්ම දේශනාවක්ද පැවැත්වූහ.      ",
    "URL": "https://www.lankadeepa.lk/news/රාමළාන්-අවසන්-කළ-මුස්ලිම්වරු-අයි-එස්-ට-එරෙහිව-පාරට-බසිති/101-551578",
    "Category": "latest_news"
}