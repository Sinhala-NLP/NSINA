{
    "Source": "www.lankadeepa.lk",
    "Timestamp": "2018 මාර්තු මස 22",
    "Headline": "අනධ්‍යන සේවක සාකච්ඡා අසාර්ථකයි - වර්ජනය දිගටම",
    "News Content": "ප්‍රින්ස් රත්නායක විශ්වවිද්‍යාල අනධ්‍යයන සේවක වර්ජනය සම්බන්ධයෙන් උසස් අධ්‍යාපන රාජ්‍ය ඇමති  මොහාන් ලාල් ග්‍රේරු මහතා සමග අද පැවති සාකච්ඡාව ද  අසාර්ථකවූ බව  විශ්වවිද්‍යාල අනධ්‍යන සේවක වෘත්තීය සමිති ඒකාබද්ධ කමිටුවේ සම සභාපති එඩ්වඩ් මල්වත්තගේ මහතා පැවසීය.  දින 23 ක් ඉක්මවා ඇති විශ්විද්‍යාල අනධ්‍යන සේවක වර්ජනය සම්බන්ධයෙන් සේවක හඞට රජයේ පාර්ශ්වයෙන් කිසිදු සාධනීය ප්‍රතිචාරයක් නොමැති බවත් අද පැවති සාකච්ඡාවේදී ද එකඟතාවයකට පැමිණිය නොහැකි වු බවත් වර්ජනය තවදුරටත් අඛණ්ඩව ක්‍රියාත්මක කරන බව සම සභාපතිවරයා පැවසීය.  විශ්වවිද්‍යාල 15 ක සියලු කටයුතු මේ වන විට අකර්මන්‍යව පවතින අතර අසූ දහසකට අධික සිසු පිරිසකට සිය අධ්‍යාපන කටයුතු සති තුනකට වැඩි කාලයක් අතරමග නවතා නිවෙස්වල ගතකිරීමට සිදුව ඇත.  මේ අතර සමස්ත විශ්වවිද්‍යාල විධායක ශ්‍රේණි නිලධාරී සංගමයද අනධ්‍යන සේවක ඉල්ලීම්වලට සහාය දක්වමින් 22,23 දිනයන් හි සංකේත වැඩවර්ජනයක් දියත් කර ඇති අතර  26 වැනිදා වන විට මෙය    සමථයකට පත් නොවන්නේ නම් අඛණ්ඩ වර්ජනයකට පිවිසෙන බව එම සංගමයේ ලේකම් දයාල් අබේසිංහ මහතා පැවසීය.  ",
    "URL": "https://www.lankadeepa.lk/latest_news/අනධ්‍යන-සේවක-සාකච්ඡා-අසාර්ථකයි---වර්ජනය-දිගටම/1-526093",
    "Category": "latest_news"
}