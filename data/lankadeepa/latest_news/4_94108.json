{
    "Source": "www.lankadeepa.lk",
    "Timestamp": "None  2014 දෙසැම්බර් මස 31",
    "Headline": "ජනාධිපතිවරණය 2015",
    "News Content": "ජනාධිපති අපේක්ෂකයෝඡායාරූප -  රොමේෂ් ධනුෂ්ක සිල්වාජනපතිවරණ ආරක්ෂක වැඩපිළිවෙළමෙවර ජනාධිපතිවරණය වෙනුවෙන් පක්ෂ මාරුව බහුලව සිදුවිය. ඒ අනුව පාර්ලිමේන්තුවේ 2/3 ක බලයක් (මන්ත්‍රීන් 162) සහිතව සිටි ආණ්ඩු පක්ෂයට දැන් සිටින්නේ මන්ත්‍රීවරුන් 138 ක් පමණි. විපක්ෂයේ සිටි මන්ත්‍රීන් සංඛ්‍යාව 63 සිට 87 දක්වා වර්ධනය වී ඇත.2015 ජනවාරි 2 වැනිදා වනවිට පාර්ලිමේන්තුවේ මන්ත්‍රී සංයුතිය මෙසේ දැක්විය හැකිය.ජනාධිපතිවරණ ප්‍රතිඵල 1982-20101982 ජනාධිපතිවරණය එක්සත් ජාතික පක්ෂයෙන් තරග කළ ජේ.ආර්.ජයවර්ධන මහතා ජයග්‍රහණය කළේය. අනතුරුව ආර්.ප්‍රේමදාස, චන්ද්‍රිකා බණ්ඩාරනායක කුමාරතුංග හා මහින්ද රාජපක්ෂ යන ජනපතිවරු තේරී පත්වූහ. චන්ද්‍රිකා කුමාරතුංග හා මහින්ද රාජපක්ෂ ජනාධිපතිවරු දෙවරක් තෝරා පත්කර ගනු ලැබූහ.ශ්‍රී ලංකා ආණ්ඩුක්‍රම ව්‍යවස්ථාවේ 18 වැනි සංශෝධනය අනුව මහින්ද රාජපක්ෂ මහතා තෙවැනි වරටද මෙවර තරග කරයි.විවිධ අවස්ථාවලදී පක්ෂයේ නම වෙනස් කරමින් ඉදිරිපත්වූ ශ්‍රී ලංකා නිදහස් පක්ෂය වැඩි මැතිවරණ ප්‍රමාණයක් ජයග්‍රහණය කර ඇති අතර 2010 වසරේ අවසන්වරට පැවති ජනාධිපතිවරණයේදී ඉතිහාසයේ පළමුවරට එක්සත් ජාතික පක්ෂය තරග නොකළ අතර ඒ වෙනුවට ප්‍රජාතන්ත්‍රවාදී පක්ෂයේ හංසයා ලකුණින් සරත් ෆොන්සේකා මහතා තරග කළේය.ජාතික හෙළ උරුමය හා වෙනත් සිවිල් සංවිධාන රාශියක් ආණ්ඩුක්‍රම ව්‍යවස්ථාව සම්බන්ධයෙන් පවතින ගැටළු සාකච්ඡා කළ අතර එයට ජනතා විමුක්ති පෙරමුණ, ප්‍රජාතන්ත්‍රවාදී පක්ෂය ඇතුළු විපක්ෂයේ පක්ෂ ගණනාවක් එකතු විය. ඒ අනුව සන්ධාන රජයේ සෞඛ්‍ය ඇමති හා ශ්‍රී ලංකා නිදහස් පක්ෂ මහ ලේකම් මෛත්‍රීපාල සිරිසේන මහතා රජයෙන් ඉවත්වී විපක්ෂයේ පොදු අපේක්ෂකයා බවට පත්විය. එයට එක්සත් ජාතික පක්ෂයේ, ජාතික හෙළ උරුමයේ හා ප්‍රජාතන්ත්‍රවාදී පක්ෂයේ සහාය හිමිවී ඇති අතර ඉතිහාසයේ පළමුවරට පොදු සන්ධානයක් ලෙස එක්ව සිටිී.ග්‍රැෆික් නිර්මාණය-අකිල බද්දෙවිතාන1982 ඔක්තෝබර් මස 20 වැනිදා පැවති ජනාධිපතිවරණයට ප්‍රධාන අපේක්ෂකයන් 6 දෙනෙක් තරග කළ අතර එක්සත් ජාතික පක්ෂයෙන් ඉදිරිපත්වූ ජේ.ආර්.ජයවර්ධන මහතා, නිදහස් පක්ෂයේ හෙක්ටර් කොබ්බෑකඩුව මහතා සහ ජනතා විමුක්ති පෙරමුණු අපේක්ෂක රෝහණ විජේවීර මහතා අතර තියුණු සටනක් පැවතිණි.ජනාධිපතිවරණයෙන් ජේ.ආර්.ජයවර්ධන මහතා ඡන්ද 34,50,811 ක් ලබා ජයග්‍රහණය කළ අතර නිදහස් පක්ෂයේ අත ලකුණින් තරග කළ හෙක්ටර් කොබ්බෑකඩුව මහතා ඡන්ද 25,48,438 ක් ලබා ගත්තේය. රෝහණ විජේවීර මහතාද ඡන්ද 2,73,428 ක් ලැබූ අතර අනෙකුත් අපේක්ෂකයින් අතුරින් සමසමාජ පක්ෂය නියෝජනය කළ කොල්වින් ආර්.ද සිල්වා සහ දෙමළ කොන්ග්‍රසයෙන් ඉදිරිපත්වූ ජී.ජී පොන්නම්බලම් සහ නව සම සමාජ පක්ෂයේ වාසුදේව නානායක්කාර යන මහත්වරුද සැලකිය යුතු ඡන්ද ප්‍රමාණයක් ලැබූහ.ඡන්ද දායකයන් 65,22,147 දෙනෙක් 1982 ජනාධිපතිවරණයේදී ඡන්දය ප්‍රකාශ කර තිබුණි.1988 දෙසැම්බර් 19 වැනිදා පැවති ජනාධිපතිවරණයට ප්‍රධාන අපේක්ෂකයන් තිදෙනකු අතර ප්‍රබල සටනක් පැවති අතර එක්සත් ජාතික පක්ෂ අපේක්ෂක රණසිංහ ප්‍රේමදාස මහතා ඡන්ද 2,569,199 ක් ලබා ජයග්‍රහණය කළේය. ප්‍රතිවාදි අපේක්ෂිකාව වූ නිදහස් පක්ෂයේ සිරිමාවෝ බණ්ඩාරනායක මැතිණිය ඡන්ද 2,289,960 ක් ලබා කරට කර සටනක් දුන්නාය. තෙවැනි බලවේගය වූ ඔසී අබේගුණසේකර මහතා ශ්‍රී ලංකා මහජන පක්ෂයෙන් ඉදිරිපත්වී ඡන්ද 235,719 ක් ලබා ගත්තේය. එම ජනාධිපතිවරණයේදී ඡන්ද දායකයන් 5,094,778 දෙනෙක් ඡන්දය ප්‍රකාශ කර තිබුණි.1994 වසරේ පැවති ජනාධිපතිවරණය පොදුජන එක්සත් පෙරමුණ නමින් පුටුව ලකුණින් තරග කළ චන්ද්‍රිකා බණ්ඩාරනායක කුමාරතුංග මහත්මිය ජයග්‍රහණය කළේ විශාල ජයග්‍රාහී ප්‍රතිශතයකිනි. ඇය ඡන්ද 4,709,205 ක් ලබා ගත්තාය. විපක්ෂ අපේක්ෂක ශ්‍රීමතී දිසානායක මහත්මිය ඡන්ද 2,715,285 ක් ලබා දෙවැනි තැනට පත්විය. එවර මැතිවරණයේදී ස්වාධීන අපේක්ෂකයකු ලෙස ඉදිරිපත්වූ හඩ්සන් සමරසිංහ මහතා ඡන්ද 58,886 ක් ලබා ගත්තේය.1994 ජනාධිපතිවරණයේදී ඡන්ද දායකයන් 7,561,526 ක් ඡන්දය ලබාදී තිබුණි.1999 වසරේ පැවති ජනාධිපතිවරණයේදී ද චන්ද්‍රිකා බණ්ඩාරනායක කුමාරතුංග මහත්මිය සිය දෙවැනි ධූර කාලය වෙනුවෙන් තේරී පත්විය. ඇය 1999 වසරේදී ඡන්ද 4,312,157 ක් ලබාගත්තාය. විපක්ෂයෙන් ඉදිරිපත්වූ රනිල් වික්‍රමසිංහ මහතා ඡන්ද 3,602,748 ක් ලබා ගත්තේය. ජනතා විමුක්ති පෙරමුණු අපේක්ෂක නන්දන ගුණතිලක මහතා ඡන්ද 344,173 ක් ලබා ගත් අතර එවර ජනාධිපතිවරණයේදී 8,435,754 දෙනෙක් ඡන්දය ලබා දී තිබුණි.2005 වසරේදී පැවති ජනාධිපතිවරණය තීරණාත්මක මැතිවරණයක්වූ අතර එක්සත් ජාතික පක්ෂ අපේක්ෂක රනිල් වික්‍රමසිංහ මහතා සහ එක්සත් ජනතා නිදහස් සන්ධානයේ අපේක්ෂක මහින්ද රාජපක්ෂ මහතා අතර තියුණු සටනක් පැවතිණි. ඡන්ද 4,887,152 ක් ලබා මහින්ද රාජපක්ෂ මහතා එවර ජයග්‍රහණය ලබා ගත් අතර රනිල් වික්‍රමසිංහ මහතාද ඡන්ද 4,706,366 ක් ලබා ගත්තේය. අනෙකුත් පක්ෂ හා ස්වාධීන අපේක්ෂකයන්ට සැලකිය යුතු ඡන්ද ප්‍රමාණයක් ලබා ගැනීමට හැකියාව නොලැබිණි. 2005 වසරේ නොවැම්බර් 17 වැනිදා පැවති ජනාධිපතිවරණයේදී ඡන්ද දායකයන් 9,717,039 ක් ඡන්දය ලබා දී තිබුණි.අවසන් වරට පැවති 2010 ජනාධිපතිවරණයේදී ඉහළ ප්‍රතිශතයකින් ජයග්‍රහණය කිරීමට දෙවැනි වරටත් තේරී පත්වූ මහින්ද රාජපක්ෂ මහතා සමත්විය. එවර ඉතිහාසයේ ප්‍රථම වරට එක්සත් ජාතික පක්ෂයෙන් අපේක්ෂකයකු ඉදිරිපත් නොකළ අතර පොදු විපක්ෂයක් ලෙස එක්ව ප්‍රජාතන්ත්‍රවාදී පක්ෂයේ හංසයා ලකුණින් තරග කළ සරත් ෆොන්සේකා මහතාට සහාය පළ කළේය. ජනතා විමුක්ති පෙරමුණ ඇතුළු පක්ෂද සරත් ෆොන්සේකා මහතාට සහාය පළ කළ අතර එවර ඔහු ඡන්ද 4,173,185 ක් ලබා ගත්තේය. නමුත් මහින්ද රාජපක්ෂ මහතා 6,015,934 ක් ලබමින් 2010 ජනාධිපතිවරණය ජය ගත්තේය. ඡන්ද දායකයන් 10,393,613 දෙනෙක් ඡන්දය ලබා දී තිබුණි.මෙවර ජනාධිපතිවරණය සඳහා ඡන්දය ප්‍රකාශ කිරීම සඳහා සුදුසුකම් ලබා ඇති මුළු ඡන්ද දායකයන් සංඛ්‍යාව 15044490 කි. එයින් තැපැල් ඡන්දය සඳහා සුදුසුකම් ලබා ඇති සංඛ්‍යාව 545500 කි.ග්‍රැෆික් නිර්මාණ - අකිල බද්දෙවිතානග්‍රැෆික් නිර්මාණය - නිමල් ජයශාන්ත   ",
    "URL": "https://www.lankadeepa.lk/latest_news/ජනාධිපතිවරණය-2015/1-281517",
    "Category": "latest_news"
}