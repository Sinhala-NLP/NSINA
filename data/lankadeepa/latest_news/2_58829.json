{
    "Source": "www.lankadeepa.lk",
    "Timestamp": "2018 මාර්තු මස 14",
    "Headline": "නීතිවිරෝධීව ඕස්ට්‍රේලියා-ස්විට්සර්ලන්ඩ් ගිය 26 ක් යළි ලංකාවට",
    "News Content": "   (ටී.කේ.ජී.කපිල )                    නීතිවිරෝධී ලෙස ඕස්ට්‍රේලියාවට සහ ස්විට්සර්ලන්තයට ගොස් සිටි ශ්‍රී ලාංකිකයන් 26 දෙනෙකු , එම රටවලින් පිටුවහල් කර අද (14)  යළිත් ආපසු ශ්‍රී ලංකාවට එවා තිබුණි. මෙයින් ලාංකිකයන්  15 දෙනෙකු ඕස්ට්‍රේලියාවේ සිට  ද තවත් ලාංකිකයන් 11 දෙනෙකු ස්විට්සර්ලන්තයේ සිට ද  එම රටවලට අදාළ විශේෂ ගුවන් යානාවලින් කටුනායක ගුවන් තොටුපොළ වෙත එවා තිබේ.                    මෙම පිරිස සමඟ එම රටවලට අයත් විශාල ආරක්ෂක භට පිරිසක් ද එම ගුවන් යානාවල පැමිණ සිටියහ.                  මේ අතර සිංහල මෙන්ම ද්‍රවිඩ ජාතිකයන් ද සිටින බව ආගමන විගමන දෙපාර්තමේන්තු ප්‍රකාශකවරයෙක් පැවසීය .            මොවුන් ගෙන් අපරාධ පරීක්ෂණ දෙපාර්තමේන්තු නිලධාරීන් ප්‍රකාශ සටහන් කර ගැනීමෙන් පසු නිදහස් කර හැරීමට නියමිත බව කටුනායක ගුවන් තොටුපොළ ආරංචි මාර්ග පවසයි.  ",
    "URL": "https://www.lankadeepa.lk/latest_news/නීතිවිරෝධීව-ඕස්ට්‍රේලියා-ස්විට්සර්ලන්ඩ්-ගිය-26-ක්-යළි-ලංකාවට/1-525601",
    "Category": "latest_news"
}