{
    "Source": "www.lankadeepa.lk",
    "Timestamp": "None  2016 ඔක්තෝබර් මස 30",
    "Headline": "යමීගේ පෙනුම වෙනස් වෙලා",
    "News Content": "‘ෆෙයාර් ඇන්ඩ් ලවිලී’ වෙළෙඳ දැන්වීම් හරහා ලාංකීකයන් අප අතර අතිශය ජනප්‍රිය යමී ගෞතම් මේ දිනවල රාම් ගෝපාල් වර්මාගේ ‘සාර්කාර්’ තෙවැනි චිත්‍රපටය සඳහා රංගනයෙන් දායකව සිටින්නීය. නිතරම දකින යමීගේ අහිංසක පෙනුමට වඩා මෙවර ‘සාර්කාර්’ තෙවැනි චිත්‍රපටයේද යමීව දුෂ්ට පෙනුමකින් දක්නට ලැබෙන බව සඳහන් වේ.මෙහි යමී ‘අන්නු’ නම් දාමරික තරුණියගේ චරිතයට පණ පොවන අතර, ‘සාර්කාර්’ තුන්වැන්නේ යමී පෙනි සිටින දර්ශන කිහිපයක ඡායාරූප කිහිපයක් මේ වනවිට අන්තර්ජාලයට මුදාහැර තිබේ. පළමු හා දෙවැනි ‘සාර්කාර්’ චිත්‍රපටවලට දායක වු අයිශ්වර්යා හා කත්‍රිනා කයිෆ් මෙම චිත්‍රපටයට එක් නොවී තිබෙන අතර, මෙහි ප්‍රධාන නිළි චරිතය යමී ගෞතම්ට හිමිව තිබෙන බව සඳහන් වේ.  ",
    "URL": "https://www.lankadeepa.lk/latest_news/යමීගේ-පෙනුම-වෙනස්-වෙලා/1-473313",
    "Category": "latest_news"
}