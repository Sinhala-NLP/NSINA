{
    "Source": "www.lankadeepa.lk",
    "Timestamp": "None  2016 ජුනි මස 26",
    "Headline": "උඩුකුරුඤ්ඤං පෙති තොගයක් රාත්‍රී සමාජ ශාලාවකින් අල්ලයි",
    "News Content": "මනෝ භ්‍රමිත මත්ද්‍රව්‍ය ලෙස සැලකෙන මීතයිල්නෙඩියොක්සි-මෙතන්පෙතමයින් (එම්ඩීඑම්ඒ), ලිසර්ජික් ඇසිඩ් ඩයතලමයිඩ් පෙති 200ක් පමණ කොළඹ රාත්‍රී සමාජ ශාලාවකින් අත්අඩංගුවට ගත් පොලිසිය පෙත්තක් රුපියල් 2500 හා 3500 ගණනේ අලෙවි කළැයි කියන තිදෙනෙක් ද පොලිස් මත්ද්‍රව්‍ය කාර්යංශයෙන් අත්අඩංගුවට ගනු ලැබූහ.කොළඹ ප්‍රධාන පෙළේ රෙදි සාප්පුවක හිමිකරු බව කියන දේශපාලන සම්බන්ධකම් ඇති පුද්ගලයෙක් ද කොළඹ ජාත්‍යන්තර පාසලක සිසුවෙක් ද අත්අඩංගුවට ගත් තිදෙනා අතර වෙති.පාපන්දු පුහුණුකරුවකු බව කියන පුද්ගලයෙක් ද රාත්‍රී සමාජ ශාලා නර්තන ශිල්පීන් දෙදෙනෙක් ද අත්අඩංගුවට ගෙන මුදාහළ බව පොලිසිය කියයි.මෙම මත්පෙති භාවිත කරන්නන්ගේ මනස විකෘති වී නොයෙකුත් විකාර කරන්නන් බවට පත්වෙතියි වෛද්‍යවරු කියති. මොළයටද ඒවායින් දැඩි හානි සිදුවන බව කියති.  ",
    "URL": "https://www.lankadeepa.lk/latest_news/උඩුකුරුඤ්ඤං-පෙති-තොගයක්-රාත්‍රී-සමාජ-ශාලාවකින්-අල්ලයි/1-430935",
    "Category": "latest_news"
}