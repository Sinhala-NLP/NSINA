{
    "Source": "www.lankadeepa.lk",
    "Timestamp": "2022 අගෝස්තු මස 23",
    "Headline": "තරුණයකුට සුද්දයක් දැමූ පොලිසියේ සිවුදෙනාගේ වැඩ තහනම්",
    "News Content": "(ශාන්ත ප්‍රදීප් කුමාර කුලරත්න සහ ඉන්දිකා රාමනායක)කොට්ටාව විද්‍යාල හන්දිය ප්‍රදේශයේදී ඉකුත් 21 දා පුද්ගලයකුගේ රන්මාලයක් සහ ඇපල් වර්ගයේ ජංගම දුරකථනයක් වංචනික ලෙස සොරාගත් මාලබේ පොලිසියට අනුයුක්තව සේවය කළ පොලිස් සැරයන්වරයකු ඇතුළු නිලධාරීන් සිව් දෙනාගේ වැඩ තහනම් කළ බව නුගේගොඩ අංක 2 පොලිස් කොට්ඨාශය පවසයි .මෙසේ වැඩ තහනමට ලක්ව ඇත්තේ මාලබේ පොලිසියට අනුයුක්තව සේවය කළ පොලිස්  සැරයන්වරයෙකු පොලිස් කොස්තාපල්වරුන් දෙදෙනෙකු සහ විශේෂ කාර්යාංශයේ බුද්ධි නිලධාරියකු බව පොලීසිය කියයි .මෙම නිලධාරීන් සිව්දෙනා ඉකුත් 21 දා විද්‍යාල හංදිය ප්‍රදේශයේ රාජකාරියක නිරත ව සිටියදී මහමග රැඳී සිටි  කතා කිරීමට නොහැකි පුද්ගලයකු සැකපිට අත්අඩංගුවට ගෙන පොලිස් නිලධාරීන් ගමන්කළ ත්‍රිරෝද රථයකින් මද දුරක් රැගෙන ගොස් ඔහු සන්තකයේ තිබූ රන් මාලයක් සහ ජංගම දුරකථනයක් භාරයට ගෙන මහමග දමාගොස් තිබුණි.පසුව වලස්මුල්ල වීරකැටිය ප්‍රදේශයේ පදිංචි මෙම පුද්ගලයාගේ ජංගම දුරකථනය සහ රන්මාලය පොලිස් නිලධාරීන්  සිව් දෙනෙකු විසින් පැහැරගෙන තමා මහමග අතහැර දමා ගිය බවට කොට්ටාව පොලීසියේ පැමිණිල්ලක් කර තිබුණි.  ",
    "URL": "https://www.lankadeepa.lk/news/තරුණයකුට-සුද්දයක්-දැමූ-පොලිසියේ-සිවුදෙනාගේ-වැඩ-තහනම්/101-618632",
    "Category": "latest_news"
}