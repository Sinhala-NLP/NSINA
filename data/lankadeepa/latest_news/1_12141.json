{
    "Source": "www.lankadeepa.lk",
    "Timestamp": "2022 සැප්තැම්බර් මස 01",
    "Headline": "රට බංකොලොත් කළේ පාර්ලිමේන්තුව නොදැනුවත්වයි",
    "News Content": " (අංජුල මහික වීරරත්න සහ සුජිත් හේවාජුලිගේ)රට බංකොලොත් කිරීම ගැන  නිසි පරීක්ෂණයක් ඉල්ලීම පාර්ලිමේන්තුවේ 225 දෙනාගේම යුතුකම බවත්  රට බංකොලොත් කර ඇත්තේ   පාර්ලිමේන්තුව නොදැනුවත්ව බව  පරීක්ෂණයක් කර රටට කිව යුතු බවත් එක්සත් ජාතික පක්ෂ මන්ත්‍රී වජිර අබෙිවර්ධන මහතා පාර්ලිමේන්තුවේදී පැවසීය.රට බංකොලොත් කළේ පාර්ලිමේන්තු නියෝජිතයන් නොව පාර්ලිමේන්තුව  නොදැනුවත්ව වෙන කණ්ඩායමක් විසින් වන නමුත් වරද පාර්ලිමේන්තුව පිට පටවා තිබෙන බවද වජිර අබෙිවර්ධන මහතා කීය.රට බංකොලොත් කිරීමේ බලය මුදල් අමාත්‍යංශයට හෝ මහ බැංකුවට නැතැයි ද  බලයක් නොමැති දෙයක් කළ විට සියලුම දෙනා නිහඬව සිටින අතර දඬුවම් විඳින්නේ පාර්ලිමේන්තුවේ  නියෝජිතයන් බවද අබෙිවර්ධන මහතා පැවසීය .විදේශ ණය ගෙවන්නේ නැතැයි හිතුමතේ තීරණ ගන්නට ආණ්ඩුක්‍රම ව්‍යවස්ථාව අනුව බලයක් නැතැයි කී අබෙිවර්ධන මහතා පාර්ලිමේන්තුවට තිබෙන බලය අයුතු ලෙස පාවිච්චි කළ විට 225 දෙනාම ලැජ්ජාවට පත්විය යුතු බවද සඳහන් කළේය.රටේ තත්ත්වය පාර්ලිමේන්තුවට වාර්තා කළා නම් පාර්ලිමේන්තුව රැස්වී රට බංකොලොත් නොකර කටයුතු කරන්නට ක්‍රියාවලියක් හදනු ඇති බවද එසේනම් අද කරන වැඩේ එදා කරන්න තිබූ බවද වජිර අබෙිවර්ධන මහතා පැවසීය.පාර්ලිමේන්තුව මූල්‍ය පාලනය අතහැර වෙන අයට බාරදී තිබෙන නමුත් නීතියෙන් මූල්‍ය පාලනය අයත් වී ඇත්තේ පාර්ලිමේන්තුවට බවද වජිර අබෙිවර්ධන මහතා පැවසීය.බලයක් නැති ක්‍රියාවලියක් ලංකාවේ සිදුවී තිබෙන අතර ඒ ගැන ජනාධිපතිවරයා මන්ත්‍රීවරයකු ලෙස සිටියදී පාර්ලිමේන්තුවේ ප්‍රශ්න කර තිබෙන්නේ යැයිද සාර්ථක ව්‍යාපාරිකයන් අසාර්ථක ව්‍යාපාරිකයන් කළේ පාර්ලිමේන්තුව නොවේ යැයි වජිර අබෙිවර්ධන මහතා පැවසීය.රට බංකොලොත් කිරීමට  පාර්ලිමේන්තුවේ 225 වගකීම අවශ්‍ය නැති අතර මෙි ක්‍රියාවලියට පාර්ලිමේන්තුවේ අනුමැතිය ලබාදී නැත්නම් රට බංකොලොත් බවට ප්‍රකාශ කළ අය කර තිබෙන්නේ නීති විරෝධී වැඩක් බවද වජිර අබෙිවර්ධන මහතා කීය.පාර්ලිමේන්තුවේ අයවැය විවාදයට සහභාගී වෙමින් වජිර අබේවර්ධන මහතා මේ බව කීය.  ",
    "URL": "https://www.lankadeepa.lk/latest_news/රට-බංකොලොත්-කළේ-පාර්ලිමේන්තුව-නොදැනුවත්වයි/1-619111",
    "Category": "latest_news"
}