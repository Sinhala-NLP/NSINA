{
    "Source": "www.lankadeepa.lk",
    "Timestamp": "2020 ඔක්තෝබර් මස 20",
    "Headline": "මත්ද්‍රව්‍ය ජාවාරම්කරුවන් පලායාමට යොදා ගත් යතුරුපැදිය වැල්ලවත්තෙන් සොරා ගත් එකක්",
    "News Content": "(බිමල් ශ්‍යාමන් ජයසිංහ)මාලිගාවත්ත ලක්සඳ සෙවන මහල් නිවාස සංකීර්ණය තුළ සිට පොලිස් නිලධාරීන්ට වෙඩි තැබූ මත්ද්‍රව්‍ය  ජාවාරම්කරුවන් පලායාමට යොදා ගත් යතුරු පැදිය වැල්ලවත්ත ප්‍රදේශයෙන් සොරා ගත් එකක් බව මූලික විමර්ශනවලදී අනාවරණය වූ බව  කොළඹ අපරාධ කොට්ඨාසය කියයි.  මීට දින තුනකට පමණ ඉහතදී යතුරු පැදිය සොරාගෙන ඇති බවත්, එහි හිමිකරු ඒ සම්බන්ධයෙන් වැල්ලවත්ත පොලිසියට පැමිණිලි කර ඇති බවත් පොලිසිය පවසයි.එම යතුරු පැදිය ද තාප්පයක ගැටීමෙන් අනතුරට පත්වීමෙන් පසු  මත්ද්‍රව්‍ය ජාවාරම්කරුවන් දෙදෙනාම වෙනත් වාහනය නැගී පලාගොස් ඇතැයි පොලිසිය කියයි.(ඡායාරූපය - ළහිරු හර්ෂණ)  ",
    "URL": "https://www.lankadeepa.lk/news/මත්ද්‍රව්‍ය-ජාවාරම්කරුවන්-පලායාමට-යොදා-ගත්-යතුරුපැදිය-වැල්ලවත්තෙන්-සොරා-ගත්-එකක්/101-580849",
    "Category": "latest_news"
}