{
    "Source": "www.lankadeepa.lk",
    "Timestamp": "2017 ජුලි මස 31",
    "Headline": "මහින්දානන්දට රට යන්න අවසර",
    "News Content": "(නිමන්ති රණසිංහ)අල්ලස් නඩුවක් සම්බන්ධයෙන් විදෙස් ගමන් තහනම්ව සිටි හිටපු ඇමැති මහින්දානන්ද අලුත්ගමගේ මහතාට ලබන 8 වැනිදා සිට දින 16ක් විදෙස් ගතවීම සඳහා අවසර ලබාදීමට කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා අද(31) තීරණය කළේය.ඒ අනුව අලුත්ගමගේ මහතාගේ විදෙස් ගමන් තහනම තාවකාලිකව ඉවත් කෙරිණි.පෞද්ගලික අවශ්‍යතාවයක් වෙනුවෙන් ලබන අගෝස්තු 8 සිට 23 දක්වා දිනවල ඇමරිකා එක්සත් ජනපදයට යෑමට අවශ්‍ය බැවින් සිය විදෙස් ගමන් තහනම තාවකාලිකව ඉවත් කරන්නැයි ඔහුගේ නීතිඥවරයා විසින් මෝසමක් මගින් අධිකරණයට කරුණු ඉදිරිපත් කර තිබිණි.   ",
    "URL": "https://www.lankadeepa.lk/latest_news/මහින්දානන්දට-රට-යන්න-අවසර/1-515865",
    "Category": "latest_news"
}