{
    "Source": "www.lankadeepa.lk",
    "Timestamp": "None  2016 පෙබරවාරි මස 14",
    "Headline": "දම්සෝ ජල ක්‍රීඩාවට 400ක්",
    "News Content": "අම්බලන්ගොඩ ධර්මාශෝක විද්‍යාලයීය ක්‍රීඩා මණ්ඩලය මගින් 43 වැනි වරට සංවිධානය කරන සැතපුම් 2 ක විවෘත මුහුඳු පිහිණුම් තරඟාවලිය අම්බලන්ගොඩ තානායම අසල මුහුඳු තීරයේදී අද (14) උදෑසන පැවැත්වීය.ක්‍රීඩක ක්‍රීඩිකාවෝ 420 කගේ සහභාගීත්වයෙන් පැවති තරඟයට අම්බලන්ගොඩ පොලිසිය, ගාල්ල නාවික හමුදා කඳවුර, ශ්‍රී ලංකා ජල ක්‍රීඩා සංගමය, ශ්‍රී ලංකා පොලිස් ජීවිතාරක්ෂක කණ්ඩායම මේ තරඟාවලිය සඳහා ආරක්ෂාව ලබා දී තිබිණි. ශ්‍රී ලංකා ජල ක්‍රීඩා සංගමය විසින් විනිශ්චය කටයුතු සිදු කැරිණි.බාලක ජයග්‍රාහකයන්1 තරිඳු උදයංග - මාදම්ප මහා විද්‍යාලය2 හේෂාන් සොයිසා - මරදාන ශාන්ත ජෝසප් විද්‍යාලය3 විමල් කුමාර - ශ්‍රී ලංකා යුධ හමුදාවබාලිකා ජයග්‍රාහිකාවන්1 එස්.කේ.එස්. බියංකා - ධර්මාශෝක විද්‍යාලය2 සුනේත්‍රා විජේරත්න - ශ්‍රී ලංකා නාවික හමුදාව3 ශෂිනි නවෝද්‍යා - දේවානන්ද විද්‍යාලය ",
    "URL": "https://www.lankadeepa.lk/latest_news/දම්සෝ-ජල-ක්‍රීඩාවට-400ක්/1-385564",
    "Category": "latest_news"
}