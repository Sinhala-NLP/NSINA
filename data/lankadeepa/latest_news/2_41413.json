{
    "Source": "www.lankadeepa.lk",
    "Timestamp": "2020 මාර්තු මස 15",
    "Headline": "මහජන දින-සම්මන්ත්‍රණ අවලංගුයි",
    "News Content": "( ජයන්ත සමරකෝන්)රජයේ සියලුම කටයුතු කාර්යාල වලට පමණක් සීමා වන පරිදි සංවිධානය කිරීමටත්, මහජන දිනයන් , සාකච්ඡා, සම්මන්ත්‍රණ නැවත දැනුම් දෙනතුරු අවලංගු කිරීමටත්  රජය අද (15) තීරණය කර තිබේ.ඒ හැර අත්‍යවශ්‍ය රාජකාරීයකට හැර මහජනතාව නොකැඳවීමට ද  රාජ්‍ය පරිපාලන ස්වදේශ කටයුතු  අමාත්‍යංශය සියලු රාජ්‍ය ආයතන ප්‍රධානීන් සඳහා  උපදෙස් ලබා දී තිබේ.අමාත්‍ය ජනක බණ්ඩාර තෙන්නකෝන් මහතා  අමාත්‍යංශ ගණනාවක  ප්‍රධානීන් හා පැවති සාකච්ඡාවකදී අද (15) මෙම තීරණ පිළිබඳ දැනුම් දුන්නේය.  ",
    "URL": "https://www.lankadeepa.lk/covid19/මහජන-දින-සම්මන්ත්‍රණ-අවලංගුයි/203-567764",
    "Category": "latest_news"
}