{
    "Source": "www.lankadeepa.lk",
    "Timestamp": "2021 ඔක්තෝබර් මස 06",
    "Headline": "‘‘එක් සමාගමක ගෑස් මිල වැඩි කිරීමෙන් අනෙක් සමාගමට අසාධාරණයක්‘‘",
    "News Content": "(රංජන් කස්තුරි)එක් සමාගමකට පමණක් ගෑස් මිල වැඩිකර අලෙවි කිරීමට ඉඩ දීමෙන්  අනෙක් සමාගම කඩාවැටීමකට ලක්විය හැකි යැයි ‘‘ලිට්රෝ සුරැකීමේ ජාතික එකමුතුවේ“ සභාපති ටෙරන්ස් අප්පුහාමි මහතා පවසයි.රාජ්‍ය ආයතනයක් වන ලිට්රෝ ගෑස් සමාගම තව තවත් දියුණු කරනවා මිස එම සමාගම කඩාවැටීමකට ලක්වීමට ඉඩ නොතැබිය යුතු බව ද ඔහු සඳහන් කරයි.ලාෆ්ස් සමාගමට පමණක් ගෘහස්ථ ගෑස් සිල්න්ඩරයක මිල රුපියල් 360කින් ඉහළ නැංවීමට ඉඩ සලසාදීම මගින් රාජ්‍ය ආයතනයක් කඩා දැමීමේ ප්‍රයත්නයක්  වන බව ද ටෙරන්ස් අප්පුහාමි මහතා සඳහන් කළේය.  ",
    "URL": "https://www.lankadeepa.lk/latest_news/‘‘එක්-සමාගමක-ගෑස්-මිල-වැඩි-කිරීමෙන්-අනෙක්-සමාගමට-අසාධාරණයක්‘‘/1-600500",
    "Category": "latest_news"
}