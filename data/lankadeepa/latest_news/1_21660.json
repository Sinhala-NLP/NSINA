{
    "Source": "www.lankadeepa.lk",
    "Timestamp": "2021 දෙසැම්බර් මස 03",
    "Headline": "විදුලිය බිඳවැටීම ගැන ජොන්ස්ටන් පරීක්ෂණයක් ඉල්ලයි",
    "News Content": "(සුජිත් හේවාජුලිගේ සහ  අංජුල මහික වීරරත්න)පාර්ලිමේන්තුවේ විදුලිය ඇනහිටීම ගැන අපරාධ පරීක්ෂණ දෙපාර්තමේන්තුවට බාරදී පරීක්ෂණයක් පවත්වන්නැයි තමා කතානායකවරයාගෙන් ඉල්ලීමක් කරන බව ආණ්ඩු පක්ෂයේ ප්‍රධාන සංවිධායක ජොන්ස්ටන් ප්‍රනාන්දු මහතා පාර්ලිමේන්තුවේදී අද (3) පැවැසීය.ඔහු මෙසේ පැවසුවේ ආරක්ෂක අමාත්‍යාංශය ඇතුළු අමාත්‍යාංශ කිහිපයක වැය ශීර්ෂ පිළිබඳ අයවැය කාරක සභා අවස්ථාවේ විවාදයේදීය.පාර්ලිමේන්තුවේ විදුලිය පාලනය කරනු ලබන්නේ විදුලි බල මණ්ඩලය විසිනැයි පැවසූ ප්‍රනාන්දු මහතා පාර්ලිමේන්තුවේ විදුලිය පාලන කටයුතු  වෙනම ඉංජිනේරුවරයකු යටතට  පත් කරන්නැයි ඉල්ලිමක් කරන බවද ප්‍රකාශ කළේය.එය පාර්ලිමේන්තුවේ බලය යටතට පත් කළ යුතු බවද හෙතෙම කීවේය.මේ සිද්ධිය වූයේ ආරක්ෂක අමාත්‍යාංශය පිළිබඳ විවාදය යන අවස්ථාවේදී බවත් පාර්ලිමේන්තුවේ ආරක්ෂාව තහවුරුවිය යුතු බවත් ඔහු පැවසුවේය.මේ ප්‍රශ්නය අවසන් කිරීමට ලක්ෂ්මන් කිරිඇල්ල විපක්ෂයේ සංවිධායකවරයාද එකඟවූ බවත් තමා ඔහුට ඒ සම්බන්ධයෙන් ස්තූතිවන්ත  වන බවත්  ජොන්ස්ටන් ප්‍රනාන්දු මහතා වැඩිදුරටත් පැවැසීය.  ",
    "URL": "https://www.lankadeepa.lk/latest_news/විදුලිය-බිඳවැටීම-ගැන-ජොන්ස්ටන්-පරීක්ෂණයක්-ඉල්ලයි/1-604174",
    "Category": "latest_news"
}