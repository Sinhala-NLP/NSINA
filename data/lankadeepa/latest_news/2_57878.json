{
    "Source": "www.lankadeepa.lk",
    "Timestamp": "2018 අප්‍රේල් මස 25",
    "Headline": "සිංගප්පුරු-ශ්‍රි ලංකා වෙළඳ ගිවිසුම අත්හිටුවන්නැයි ඉල්ලයි",
    "News Content": "ආරියරත්න රණබාහු දැනට අස්සන් කර ඇති සිංගප්පුරු - ශ්‍රී ලංකා නිදහස් වෙළඳ ගිවිසුම බලාත්මක කරවීම වහාම ක්‍රියාත්මක වන පරිදි අත්හිටුවීමට කටයුතු කරන ලෙස ඉංජිනේරු සංගමය ජනාධිපති මෛත්‍රීපාල සිරිසේන  මහතාගෙන් ඉල්ලිමක් කළේය.ඊට අමතරව දැනට යෝජනා වී ඇති ඉන්දු- ලංකා ගිවිසුම සඳහා කෙරෙන ද්වි පාර්ශවික සාකච්ඡා ද වහාම ක්‍රියාත්මක වන පරිදි අත්හිටුවන ලෙස ද එම සංගමය වැඩිදුරටත් ඉල්ලීය.ඉංජිනේරු සංගමය විසින් එම ඉල්ලීම් කරනු ලැබුවේ කොළඹ 7 විජේසුන්දර මාවතේ පැවති විද්වත් වෘත්තිකයින්ගේ ආයතනයේ අද (25) දහවල් පැවති මාධ්‍ය හමුවක දීය.රජයට අවාසිදායක විදේශ වෙළඳ ගිවිසුම් වහා අත්හිටුවීමට පියවර ගන්නා ලෙස රජයට දැන්වීම සඳහා මෙම මාධ්‍ය හමුව පැවැත්විණි.  ",
    "URL": "https://www.lankadeepa.lk/latest_news/සිංගප්පුරු-ශ්‍රි-ලංකා-වෙළඳ-ගිවිසුම-අත්හිටුවන්නැයි-ඉල්ලයි/1-527901",
    "Category": "latest_news"
}