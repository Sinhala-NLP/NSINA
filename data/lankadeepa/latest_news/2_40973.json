{
    "Source": "www.lankadeepa.lk",
    "Timestamp": "2020 මාර්තු මස 22",
    "Headline": "ජර්මනියෙන් යූරෝ බිලියන 150ක පරිපූරක ඇස්තමේන්තුවක්",
    "News Content": "කොරෝනා ගෝලීය වසංගතයෙන් ආර්ථිකයට සිදුව තිබෙන බලපෑම පාලනය කරගැනීම සඳහා ඉදිරි දින කිහිපය තුළ යූරෝ  බිලියන 150 ක පරිපූරක ඇස්තමේන්තුවක් ඉදිරිපත් කරන බව ජර්මනියේ මුදල් අමාත්‍ය ඔලාෆ් ස්කොල්ස් මහතා පැවැසීය. \"යූරෝ බිලියන එකසිය පනහක් කියන්නේ අති විශාල මුදලක්. ඒ වුණත් ඒ මුදල අපට දැන් ඇතිව තිබෙන අවශ්‍යතා සපුරනවා\" යැයි හෙතෙම කීය.  බර්ලින් අගනුවරදී මාධ්‍ය හමුවක් පවත්වමින් ඔහු සෙනසුරාදා ඒ බව සඳහන් කළේය. \"ඊට අමතරව අපේ සමාගම් ස්ථාවරව පවත්වාගෙන යන්න ඕනෑ. ඒ සඳහා පියවර ගන්න අපි අපේ රටේ අනෙක් ආයතනවලටත් අඩිතාලම සකසනවා. මුලදීම පැහැදිලි සහ ශක්තිමත් සංඥාවක් දීම ඉතා වැදගත් \" එම මාධ්‍ය හමුවේදී ජර්මානු මුදල් අමාත්‍යවරයා වැඩිදුරටත් පැවැසීය.රොයිටර්  055  ",
    "URL": "https://www.lankadeepa.lk/covid19/ජර්මනියෙන්-යූරෝ-බිලියන-150ක-පරිපූරක-ඇස්තමේන්තුවක්/203-568380",
    "Category": "latest_news"
}