{
    "Source": "www.lankadeepa.lk",
    "Timestamp": "2021 ජුනි මස 24",
    "Headline": "දුමින්දගේ නිදහස් වීම ගැන ස.ජ.බයෙන් විරෝධය",
    "News Content": "(නිමල කොඩිතුවක්කු)වර්තමානයේ ශ්‍රී ලංකාවේ නීතියේ ස්වාධීපත්‍ය පමණක් නොව ස්වාධීනත්වය ද අභියෝගයට ලක්ව ඇති බව හිටපු පාර්ලිමේන්තු මන්ත්‍රී දුමින්ද සිල්වාට ලබා දුන් විශේෂ ජනාධිපති සමාව තුලින් පැහැදිලි වන බව සමගි ජන බලවේගය මහලේකම් පාර්ලිමේන්තු මන්ත්‍රී රංජිත් මද්දුමබණ්ඩාර මහතා පවසයි.මෙය රටේ ප්‍රජාතන්ත්‍රවාදි පාලනයට බරපතල අනතුරක් බවත් තමාට ව්‍යවස්ථාවෙන් හිමි බලයක් ජනාධිපතිවරයා විසින් අයුතු ලෙස භාවිතා කිරිම සමගි ජන බලවේගය ඉමහත් පිළිකුලෙන් යුතුව හෙලා දකින බවත් මහලේකම්වරයා නිවේදනයක් නිකුත් කරමින් සදහන් කරයි.සමගි ජනබලවේගයෙ මහලේකම් පාර්ලිමේන්තු මන්ත්‍රී රංජිත් මද්දුමබණ්ඩාර මහතා නිකුත් කළ නිවේදනයේ තවදුරටත් මෙසේ සඳහන් වේ .\"ප්‍රජාතන්ත්‍රවාදි පාලනය තුල වැදගත්ම සාධකය ලෙස රටක අධිකරණ ක්‍රියාදාමය හැදින්වේ. වර්තමානයේ ශ්‍රී ලංකාවේ නීතියේ ස්වාධීපත්‍ය පමණක් නොව ස්වාධීනත්වය ද අභියෝගයට ලක්ව ඇති බව දුමින්ද සිල්වාට ලබා දුන් විශේෂ ජනාධිපති සමාව තුලින් පැහැදිලි වේ.  ",
    "URL": "https://www.lankadeepa.lk/latest_news/දුමින්දගේ-නිදහස්-වීම-ගැන-ස-ජ-බයෙන්-විරෝධය/1-593299",
    "Category": "latest_news"
}