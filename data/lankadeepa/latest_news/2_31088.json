{
    "Source": "www.lankadeepa.lk",
    "Timestamp": "2021 ජුනි මස 01",
    "Headline": "”එක්ස්ප‍්‍රස් පර්ල්” නෞකාවේ කපිතාන්ගෙන් පැය 14ක ප්‍රකාශයක්",
    "News Content": "(නිමන්ති රණසිංහ)මෙරට මුහුදු සීමාවේ දි ගිනි ගැනීමට ලක්වු ”එක්ස්ප‍්‍රස් පර්ල්” නෞකාවේ කපිතාන්වරයා ඇතුළු නිලධාරීන් තිදෙනාගෙන් අපරාධ පරික්ෂණ දෙපාර්තමේන්තුව  පැය 14කට අධික කාලයක් ප‍්‍රකාශ සටහන් කර ගත් බව පොලිස් මාධ්‍ය ප‍්‍රකාශක නියෝජ්‍ය පොලිස්පති අජිත් රෝහණ මහතා පවසයි.ඒ අනුව, කපිතාන්වරයාගෙන් පැය 14ක්, ප‍්‍රධාන ඉංජිනේරුවරයාගෙන් පැය 13ක් සහ නියෝජ්‍ය ප‍්‍රධාන ඉංජිනේරුවරයාගෙන් පැය 12ක් වශයෙන් අපරාධ පරික්ෂණ දෙපාර්තමේන්තුව ඔවුන්ගෙන් ප‍්‍රශ්න කර ප‍්‍රකාශ සටහන් කරගත් බව ද මාධ්‍ය ප‍්‍රකාශකවරයා සදහන් කරයිමෙම ප‍්‍රකාශවල උදෘත නිතිපතිවරයා වෙත යොමු කර ඉදිරි නෛතික උපදෙස් ලබා ගැනීමට නියමිතව ඇති බවත්, මෙම ගිනි ගැනීමට අදාළ විශේෂඥ මතයන් ද ලබා ගෙන අපරාධ පරීක්ෂණ දෙපාර්තමේන්තුව තවදුරටත් විමර්ශන සිදුකරමින් සිටින බවත් හෙතෙම පැවසීය.   ",
    "URL": "https://www.lankadeepa.lk/news/”එක්ස්ප‍්‍රස්-පර්ල්”-නෞකාවේ-කපිතාන්ගෙන්-පැය-14ක-ප්‍රකාශයක්/101-591619",
    "Category": "latest_news"
}