{
    "Source": "www.lankadeepa.lk",
    "Timestamp": "None  2015 ජුලි මස 13",
    "Headline": "‘සන්ධානේ මාතර ද්විත්ව පුරවැසි ප්‍රශ්නය උසාවියට‘",
    "News Content": "ද්විත්ව පුරවැසි භාවය හිමි බව කියන ඩලස් අලහප්පෙරුම හා මනෝජ් සිරිසේනගේ නාමයෝජනා  සම්බන්ධයෙන් අධිකරණ ක්‍රියාමාර්ග ගන්නා බව ජනතා විමුක්ති පෙරමුණේ මාතර කණ්ඩායම් නායක සුනිල් හඳුන්නෙත්ති මහතා මතාර තේරීම්භාර නිලධාරී ඊ ඒ සී විදානාච්චි මහත්මියගේ ප්‍රකාශයෙන් පසු පැවසීය.ඇමෙරිකා පුරවැසි භාවය හා ශ්‍රී ලංකා පුරවැසි භාවය හිමි බව කියන ඩලස් අලහප්පෙරුමට සහ ඕස්ට්‍රේලියා සහ ශ්‍රී ලංකා පුරවැසිභාවය හිමි බව කියන මනෝජ් සිරිසේනගේ ද නාමයෝජනා ප්‍රතික්ෂේප කරන ලෙස  ආණ්ඩු ක්‍රම ව්‍යවස්ථාවේ 19 වැනි සංශෝධනයේ 91 වැනි වගන්තියේ 20 වැනි ඡේදය අනුව විරෝධතා ඉදිරිපත් කර තිබිණි.  ",
    "URL": "https://www.lankadeepa.lk/latest_news/‘සන්ධානේ-මාතර-ද්විත්ව-පුරවැසි-ප්‍රශ්නය-උසාවියට‘/1-332005",
    "Category": "latest_news"
}