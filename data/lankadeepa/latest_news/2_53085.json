{
    "Source": "www.lankadeepa.lk",
    "Timestamp": "2018 ඔක්තෝබර් මස 07",
    "Headline": "තෙබුවන වැසියෝ සැරයන් සනත්ට සාධාරණය ඉල්ලති",
    "News Content": "(බණ්ඩාරගම බිමල් ශ්‍යාමන් ජයසිංහ)      අසාධාරණ ලෙස සිරගත කළ තෙබුවන පොලිසියේ සැරයන් සනත් ගුණවර්ධන මහතාට සාධාරණය ඉටු කරන ලෙස අද (07) තෙබුවන පොලිසිය ඉදිරිපිට හා කලුතර නගරයට රැස්වූ ප්‍රදේශවාසීහු විශාල පිරිසක් විරෝධතා පුවරු රැගෙන උද්ඝෝෂණය කළහ. ඉකුත් 29 වැනි දින බලපත්‍ර නොමැතිව වැලි ප්‍රවාහනය කරන ලද ලොරියක් සැරයන්වරයා අත්අඩංගුවට ගෙන පොලිස් ස්ථානයට ගෙනඒමෙන් පසු නිසි අයුරින් නීතිය ක්‍රියාත්මක නොකර තෙබුවන පොලිස් ස්ථානාධිපතිවරයා මුදා හැරීමට විරෝධය පලකරමින් පොලිස් ස්ථානයෙන් රැගෙන ආ ටී56 ගිනි අවියකින් වෙඩි තබාගැනීමට උත්සාහ කිරීමේදී පොලිස් විශේෂ කාර්ය බලකායේ නිලධාරීහු සැරයන්වරයාගෙන් ගිනි අවිය මුදාගැනීමෙන් පසු  පොලිසිය මගින් අත්අඩංගුවට ගෙන මෙම මස 09 වැනි දින දක්වා රිමාන්ඩ් බාරයට පත්කළහ. අදාල පොලිස් සැරයන්වරයා නිසිලෙස නීතිය ක්‍රියාත්මක කර තිබුණත්, පොලිස් ස්ථානාධිපතිවරයා වැලි ව්‍යාපාරිකයන් වෙනුවෙන් පෙනී සිටීම සම්බන්ධයෙන් ප්‍රෙද්ශවාසීන්ගේ දැඩි විරෝධය එල්ලවිය.විවිධ වැකි ප්‍රදර්ශනය කරමින් ප්‍රදේශවාසීහු විශාල පිරිසක් උද්ඝෝෂණයේ යෙදුණහ. මේ පිළිබඳව ඊයේ (06) මාධ්‍ය හමුවක් පවත්වමින් පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා ප්‍රකාශකර සිටියේ ‘‘ පසුගිය දිනවල මහත් ආන්දෝලනයකට පත්වූ සිද්ධියක්.. මේ වැලි ප්‍රවාහනය කරන ලොරිය පිළිබඳව සමාජය තුළ නොයෙකුත් අදහස් සහ විවිධ මතිමතාන්තර පැතිරෙන්නට පටන්ගත්තා... ඒ අනුව රාජ්‍ය පරිපාලන කළමනාකරණ නීතිය හා සාමය පිළිබඳ අමාත්‍යතුමාගේ උපදෙස් මත මේ සම්බන්ධයෙන් විමර්ශණය කිරීමට පොලිස් මූලස්ථානයේ පොලිස් විශේෂ විමර්ෂණ ඒකකයට බාරදුන්නා. විශේෂයෙන් සිදුකළ වැටලීම පිළිබඳවත්, ඒ වැලි ලොරියට තිබුණ බව පවසන බලපත්‍රය පිළිබඳ විමර්ශණය කිරීමට නියමිතයි.. යනුවෙන් පැවැසීය.   ",
    "URL": "https://www.lankadeepa.lk/latest_news/තෙබුවන-වැසියෝ-සැරයන්-සනත්ට-සාධාරණය-ඉල්ලති/1-538055",
    "Category": "latest_news"
}