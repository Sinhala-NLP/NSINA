{
    "Source": "www.lankadeepa.lk",
    "Timestamp": "2018 මාර්තු මස 22",
    "Headline": "අලුත් ඡන්ද ක්‍රමය ගැන සමාලෝචනයක් ඕනෑ - අගමැති",
    "News Content": "නිමල කොඩිතුවක්කු ඉදිරි මැතිවරණ පැවැත්වෙන ක්‍රමවේදය සම්බන්ධයෙන් යළි සලකා බැලීමට සිදුවන බව අග්‍රාමාත්‍ය රනිල් වික්‍රමසිංහ මහතා අද(22) කොළඹදී පැවසීය. පසුගිය පළාත් පාලන මැතිවරණය පැවැත්වූ  නව මැතිවරණ ක්‍රමවේදය පිළිබඳ සමාලෝචනයක් සිදුකිරිම මගින් මෙම තීරණය ගත යුතු බවද අග්‍රාමාත්‍යවරයා කියා සිටියේය. අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අරලියගහ මන්දිරයේදී පැවති කොළඹ දිස්ත්‍රික්කයේ පළාත් පාලන ආයතන කිහිපයක එක්සත් ජාතික පක්ෂයේ මන්ත්‍රිවරුන් දිවුරුම් දීමේ උත්සවයට එක්වෙමින් ඒ මහතා මේ බව පැවසීය. නව මැතිවරණ ක්‍රමවේදය හේතුවෙන් සභා ගණනාවක අස්ථාවරභාවයක් මතුව  ඇති බැවින්  එය නිවැරදි කිරීමේ අවශ්‍යතාවයක් ඇති බවත් අග්‍රාමාතයවරයා සදහන් කෙළ්ය. ඊළඟ මැතිවරණයේදි මෙම ක්‍රමයේ නිවැරදි කිරිමක් සිදුවිය යුතු බවත්  ඒ  ගැන පාර්ලිමේන්තුවේදි තීරණ ගැනීමට සිදුවන බවත් අග්‍රාමාත්‍ය රනිල් වික්‍රමසිංහ මහතා වැඩිදුරටත් කීය.    ",
    "URL": "https://www.lankadeepa.lk/latest_news/අලුත්-ඡන්ද-ක්‍රමය-ගැන-සමාලෝචනයක්-ඕනෑ---අගමැති/1-526096",
    "Category": "latest_news"
}