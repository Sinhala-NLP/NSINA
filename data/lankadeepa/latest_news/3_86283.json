{
    "Source": "www.lankadeepa.lk",
    "Timestamp": "None  2015 ජුනි මස 30",
    "Headline": "‘නුවණින් හෙට ලොව දිනන්න‘ ගම්පහින් ඇරඹෙයි",
    "News Content": "හිටපු ආරක්ෂක රාජ්‍ය ඇමැති රුවන් විජයවර්ධන මහතාගේ සංකල්පයකට අනුව ගම්පහ දිස්ත්‍රික්කය කේන්ද්‍ර කරගනිමින් සියලු දිස්ත්‍රික්ක ආවරණය වන පරිදි ‘නුවණින් හෙට ලොව දිනන්න‘ විශේෂ ව්‍යාපෘතියක් හඳුන්වාදී ඇත.අධ්‍යාපනික, සාමාජික, ක්‍රීඩා, යොවුන්, කාන්තා යන සියලු ක්ෂේත්‍ර ආවරණය කෙරෙන මෙම ව්‍යාපෘතිය මගින් එළැඹෙන අ.පො.ස උසස් පෙළ, සාමාන්‍ය පෙළ හා ශිෂ්‍යත්ව විභාග ඉලක්ක කර ගනිමින් බස්නාහිර පළාතේ දරුවන්ගේ සාධන මට්ටම වර්ධනය කිරීමට පියවර ගෙන ඇත.‘විජය උදානය‘ සංකල්පය යටතේ ක්‍රියාත්මක මෙහි පළමු අදියර එහි නිර්මාතෘ හිටපු ආරක්ෂක රාජ්‍ය ඇමැති රුවන් විජයවර්ධන, මහාචාර්යවරුන් වන එස්.ආර්.ඩී.රෝසා, සමරකෝන් සිරිසේන, ආචාර්ය ප්‍රියන්ත ප්‍රේම කුමාර, සත්ජන ලංකා පදනමේ හා විජය උදානයේ අධ්‍යක්ෂක ජනක හේරත් යන මහත්වරුන්ගේ මූලිකත්වයෙන් කොළඹ රාජකීය, නාලන්නා ඇතුළු පාසල් රැසක ආචාර්යවරුන්ගේ සහභාගීත්වයෙන් ආරම්භ කෙරිණි.  ",
    "URL": "https://www.lankadeepa.lk/latest_news/‘නුවණින්-හෙට-ලොව-දිනන්න‘-ගම්පහින්-ඇරඹෙයි/1-328722",
    "Category": "latest_news"
}