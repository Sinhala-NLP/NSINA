{
    "Source": "www.lankadeepa.lk",
    "Timestamp": "2021 අගෝස්තු මස 05",
    "Headline": "වනජීවි නිලධාරියාගේ කනට ගැසූ මේජර් ජනරාල් උසාවියට කැඳවයි",
    "News Content": "(උපාලි ආනන්ද)මින්නේරිය ජාතික වනෝද්‍යානයේ  වනජීවී නිලධාරීන්ගේ රාජකාරියට බාධා කර මරණ තර්ජනය කර එක් වනජීවි නිලධාරියකුට පහර දුනනැයි චෝදනා ලැබ සිටින  මේජර් ජනරාල් මොහාන් රත්නායකට සැප්තැම්බර් මස 2 වැනිදා කැකිරාව මහේස්ත‍්‍රාත් අධිකරණයේ පෙනී සිටින්නැයි කැකිරාව දිසා විනිසුරු සහ මහේස්ත‍්‍රාත් සමන් වැරනියගොඩ මහතා නියෝග කළේය.මෙම සිද්ධිය සම්බන්ධයෙන් වනජීවි දෙපාර්තෙමින්තුව කැකිරාව මහේස්ත‍්‍රාත් අධිකරණය  හමුෙවි ගොනු කර ඇති පැමිණිල්ල යළි කැදවූ අවස්ථාෙවිදී මහේස්ත‍්‍රාත්වරයා මෙසේ නියෝග කරනු ලැබීයමෙහිදී වනජීවි දෙපාර්තෙමින්තුව වෙනුවෙන් අධිකරණයට කරුනු දක්වමින් අඩව් ආරක්ෂක නීතිඥ  ඒ.පී.කේ.ටී. ජයවර්ධන මහතා කියා සිටියේ වනජීවි නිලධාරීන්ගේ රාජකාරියට බාධා කර තර්ජනය  කර එක් නිලධාරියකුට  පහර දීෙමි සිද්ධිය සම්බන්ධයෙන් තම දෙපාර්තෙමින්තුව අධිකරණය හමුෙවි ගොනු කර ඇති පැමිණිල්ලට අදාල විමර්ශන සඳහා  ප‍්‍රකාශයක් ලබාදීමට පැමිණෙන ලෙස සැකකාර මේජර් ජනරාල්වරයාට  නිල වශයෙන් දැනුම් දුන්නද  ඔහු එම දැනුම් දීම නොසලකා හරිමින් ඊට  නොපැමිණි බවයි ඔමල්පේ සෝභිත හිමියන් සභාපතිත්වය හොබවන සතුන්ට සහ ස්වභාව ධර්මයට යුක්තිය උදෙසා සංවිධානය වෙනුවෙන් අධිකරණයට කරුනු දක්වමින් නීතිඥ අනුරුද්ධ විජේරත්න මහතා සදහන් කලේ  වන සතුන් සහ ස්වභාව ධර්මය ආරක්ෂා කිරීමට රාජකාරිමය වශයෙන් සහ නීතියෙන් බැදී සිටින වනජීවී නිලධාරීන්ට නිල බලය යොදා ගෙන තර්ජනය කිරීම ඉතාම බරපතල තත්වයක් බවයි    ",
    "URL": "https://www.lankadeepa.lk/news/වනජීවි-නිලධාරියාගේ-කනට-ගැසූ-මේජර්-ජනරාල්-උසාවියට-කැඳවයි/101-596390",
    "Category": "latest_news"
}