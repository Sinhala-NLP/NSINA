{
    "Source": "www.lankadeepa.lk",
    "Timestamp": "2022 ඔක්තෝබර් මස 10",
    "Headline": "වෛද්‍ය වරප්‍රසාද සෙසු වෘත්තීනුත් ඉල්ලයි",
    "News Content": "(රංජන් කස්තුරි)වෛද්‍යවරුන්ගේ විශ්‍රාම යෑමේ උපරිම වයස් සීමාව අවුරුදු 60ට වඩා ඉහළ නංවන්නේ නම් එම වරප්‍රසාදය සෞඛ්‍ය සේවාවේ අනෙකුත්  වෘත්තීන්ට ද සමව ලබාදිය යුතු යැයි සෞඛ්‍ය වෘත්තීය සමිති 20න් සැදුම්ලත් සෞඛ්‍ය වෘත්තීයවේදීන්ගේ සම්මේලනය ජනාධිපතිවරයාට ලිපියක් යවමින් සඳහන් කරයි.වෛද්‍යවරුන්ට පමණක් එම වරප්‍රසාදය ලබාදුනහොත් ඊට විරෝධය දක්වමින් අඛණ්ඩ වෘත්තීය සමිති ක්‍රියාමාර්ග ගන්නා බව ද සෞඛ්‍ය වෘත්තීයවේදීන්ගේ සම්මේලනය ජනාධිපතිවරයාට යවා ඇති එම ලිපියේ සඳහන් කර ඇත.අමාත්‍ය මණ්ඩල අනුකාරක කමිටුවක් මගින් ලබාදීමට නියමිත පක්ෂග්‍රාහී තීන්දුවක් මත වෛද්‍යවරුන්ගේ විශ්‍රාම වයස් සීමාව ඉහළ නැංවීම ඉතා අසාධාරණ බව ද එම ලිපියේ සඳහන් කර ඇත.  ",
    "URL": "https://www.lankadeepa.lk/news/වෛද්‍ය-වරප්‍රසාද-සෙසු-වෘත්තීනුත්-ඉල්ලයි/101-621262",
    "Category": "latest_news"
}