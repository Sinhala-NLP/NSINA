{
    "Source": "www.lankadeepa.lk",
    "Timestamp": "2020 ඔක්තෝබර් මස 22",
    "Headline": "මිනුවන්ගොඩ හුදෙකලා කළ ගම්මානවල වෙළඳසැල් විවෘත කරයි",
    "News Content": "(ටෝනි කරුණානායක)මිනුවන්ගොඩ සෞඛ්‍ය වෛද්‍ය නිලධාරී කාර්යබල ප්‍රදේශයට අයත් දැනට  හුදෙකලා කර ඇති ගනිහිමුල්ල, පේරලන්ද සහ හැලකන්දන යන ප්‍රදේශයන්හි ඇති වෙළඳසැල් 12 ක් විවෘතව තැබීමට අවසර ලබා දුන් බව  මිනුවන්ගොඩ පරිපාලන මහජන සෞඛ්‍යය පරික්ෂක අනුර රන්දෙණිය මහතා අද (22) පැවසීය.අත්‍යවශ්‍යම භාණ්ඩයක් ලබා ගැනීම සඳහා පමණක් එම වෙළඳසැල් වෙත  යන ලෙස එම ප්‍රදේශවල පදිංචි ජනතාව වෙත දැනුම් දුන් බව හෙතෙම වැඩිදුරටත් සඳහන් කළේය.විභාග අපේක්ෂකයාට තම බාරකරු සමඟ එම ගම්මාන තුනෙන් පිටවීමට සහ ඇතුළුවීමට හැකි බවත් වෙනත් කිසිදු අයෙකුට හෝ පාර්ශවයකට එම ගම්මාන තුනට ඇතුළුවීමට හෝ පිටවීමට නොහැකි බවත් පරිපාලන මහජන සෞඛ්‍යය පරීක්ෂක අනුර රන්දෙණිය පැවසීය.  ",
    "URL": "https://www.lankadeepa.lk/news/මිනුවන්ගොඩ-හුදෙකලා-කළ-ගම්මානවල-වෙළඳසැල්-විවෘත-කරයි/101-580963",
    "Category": "latest_news"
}