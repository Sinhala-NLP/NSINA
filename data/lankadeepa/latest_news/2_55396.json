{
    "Source": "www.lankadeepa.lk",
    "Timestamp": "2018 ජුලි මස 18",
    "Headline": "කළුගඟ ව්‍යාපෘතියට සෞදියෙන් කෝටි 265ක ණයක්",
    "News Content": "රංජන් කස්තුරි   කළුගඟ සංවර්ධන ව්‍යාපෘතියට සංවර්ධනය සඳහා වන සෞදි අරමුදල සෞදි රියාල් මිලියන 60ක් හෙවත් රුපියල් කෝටි 265ක අතිරේක ණය මුදලක් ලබා දීමට එකඟ වී තිබේ. සංවර්ධනය සඳහා වන සෞදි අරමුදල අරාබි ආර්ථික සංවර්ධනය සඳහා කුවේට් අරමුදල  හා ජාත්‍යන්තර සංවර්ධනය සඳහා වන ඔපෙක් අරමුදල යන සංවිධාන වල මූල්‍ය සහනය ඇතිව කළුගඟ සංවර්ධන ව්‍යාපෘතිය මහවැලි සංවර්ධන හා පරිසර අමාත්‍යාංශය මගින් ක්‍රියාත්මක කරයි. යෝජිත කළුගඟ ජලාශයේ ජල ධාරිතාව ඝන මීටර් මිලියන 265 වන අතර ඉන් ඝන මීටර් මිලියන 100ක් වාර්ෂිකව මොරගහකන්ද ජලාශයට හැරවීමට හැකිවන අතර මෙම ව්‍යාපෘතිය යටතේ කළුගඟ ද්‍රෝණියේ හෙක්ටයාර 3000 ක නව වාරි ප්‍රදේශයක් සංවර්ධනය වේ.  ",
    "URL": "https://www.lankadeepa.lk/latest_news/කළුගඟ-ව්‍යාපෘතියට-සෞදියෙන්-කෝටි-265ක-ණයක්/1-532972",
    "Category": "latest_news"
}