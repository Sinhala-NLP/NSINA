{
    "Source": "www.lankadeepa.lk",
    "Timestamp": "2017 නොවැම්බර් මස 13",
    "Headline": "භූමිකම්පාවෙන් මියගිය සංඛ්‍යාව 400ක්",
    "News Content": "ඉරාන ඉරාක දේශසීමාවේ ඇති වූ භූමි කම්පාවෙන් මියගිය සංඛ්‍යාව 400 ඉක්මවා ගොස් ඇතැයි දෙරටේ ආරංචි මාර්ග සඳහන් කරයි.   භූමිකම්පාව හේතුවෙන් තුවාල ලැබූ සංඛ්‍යාව 5,953 දක්වා ඉහළ ගොස් ඇතැයි ද එම ආරංචි මාර්ග තවදුරටත් කියයි. මියගිය සහ තුවාල ලැබූවන්ගේ සංඛ්‍යාව තවදුරටත් ඉහළ යා හැකි බව පවසන බලධාරීහූ අතුරුදන් වූවන් සෙවීමේ සහ මුදා ගැනීමේ මෙහෙයුම් තවමත් ක්‍රියාත්මක වන බව ද බලධාරීහූ පවසති.   භූමිකම්පාව නිසා විපතට පත්වූ 70,000කට වැඩි පිරිසකට හදිසි වාසස්ථාන අවශ්‍ය වී ඇතැයි ද ඉරාන රතු අඩ සඳ ව්‍යාපාරය පවසයි.  055  ",
    "URL": "https://www.lankadeepa.lk/latest_news/භූමිකම්පාවෙන්-මියගිය-සංඛ්‍යාව-400ක්/1-520239",
    "Category": "latest_news"
}