{
    "Source": "www.lankadeepa.lk",
    "Timestamp": "Editorial  2017 මාර්තු මස 27",
    "Headline": "බලපිටිය මහාධිකරණයේ ලේඛනාගාරයට හොරු පනිති",
    "News Content": "(දීපාල් ද සිල්වා)බලපිටිය මහාධිකරණයේ ලේඛනාගාරයට ඉරිදා (26) රාත්‍රියේ කිසියම් අයකු සොරෙන් ඇතුළුවී ඇතැයි පොලිසිය කියයි.එහි ඇති දැල් ගැසූ කවුළුවක් කඩා කිසිවකු ඇතුළුවී ඇතැයි ද එහි තිබූ කිසිවක් අතුරුදහන්ව ඇති බවට මෙතෙක් තොරතුරු ලැබී නැතැයි ද පොලිසිය සඳහන් කරයි.මේ සම්බන්ධයෙන් පොලිස් කණ්ඩායමක් විශේෂ පරීක්ෂණයක් ක්‍රියාත්මක කර ඇති අතර පොලිස් නිල සුනඛ ‘තාරා‘ ද එහි කැඳවා ඇත.  ",
    "URL": "https://www.lankadeepa.lk/latest_news/බලපිටිය-මහාධිකරණයේ-ලේඛනාගාරයට-හොරු-පනිති/1-511161",
    "Category": "latest_news"
}