{
    "Source": "www.lankadeepa.lk",
    "Timestamp": "2017 සැප්තැම්බර් මස 15",
    "Headline": "විශ්‍රාම ගිය ලංවිම සේවකයින් යළි සේවයට කැඳවයි",
    "News Content": "(රංජන් කස්තුරි)ලංකා විදුලිබල මණ්ඩලයේ සේවක සේවිකාවන් ආරම්භ කර ඇති අඛණ්ඩ වර්ජනයට විසඳුමක් ලෙස විශ්‍රාමික විදුලි සේවකයින් වහාම සේවයට කැඳවීමට විදුලි බල හා බල ශක්ති අමාත්‍යංශය පියවර ගෙන ඇත.ඒ අනුව ඉකුත් 2014 සැප්තැම්බර් 1වැනිදාට පසු විශ්‍රාම ලැබූ ක්ෂේත්‍ර කාර්මික සේවයට අදාළ සේවකයින් හා රියදුරන් නැවත සේවයට කැඳවන බව විදුලිබල හා බලශක්ති අමාත්‍යංශය අද(15) නිවේදනය කළේය.ඒ අනුව එම සේවකයින් තමන්ගේ සේවය ලංකා විදුලිබල මණ්ඩලයට ලබාදීමට කැමති නම් තමන් අවසන්වරට රාජකාරී කළ ස්ථානයට වහාම වාර්තා කළ යුතු බවද විදුලි බල හා බලශක්ති අමාත්‍යංශ ලේකම්වරයා නිවේදනය කරයි.  ",
    "URL": "https://www.lankadeepa.lk/latest_news/විශ්‍රාම-ගිය-ලංවිම-සේවකයින්-යළි-සේවයට-කැඳවයි/1-517803",
    "Category": "latest_news"
}