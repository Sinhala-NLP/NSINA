{
    "Source": "www.lankadeepa.lk",
    "Timestamp": "None  2016 අප්‍රේල් මස 08",
    "Headline": "කන්ටේනරයක් රේල් පීලි කඩයි : මගීහු දහස් ගණනක් මහ මග",
    "News Content": "පෑලියගොඩ බියගම පාරේ දුම්රිය පාලම යටින් අද (8) අලුයම ධාවනය වූ කන්ටේනරයක් පාලමේ හැපී රේල් පීලි කැඩී ගියේය. මෙම පාරේ කන්ටේනර් හා මීටර් 3.5කට වඩා උසැති බරවාහන ගමනාගමනය සපුරා තහනම්ය.පාලමේ හැපුණු කන්ටේනරයේ වහලද කැඩී හැකිලී ගොස් ඇත. මේ හේතුවෙන් ප්‍රධාන මාර්ගයේ දුම්රිය ප්‍රමාද බව දුම්රිය දෙපාර්තමේන්තු ආරංචි කියයි. අද පෙරවරුවේ රාජකාරී සඳහා පැමිණි මගීන් විශාල පිරිසකට මහමග රස්තියාදු වීමට සිදුවිය. බ්‍රහස්පතින්දා ද දුම්රියක ටිපර් රථයක් ගැටීම නිසා උදේ වරුවේ දුම්රිය ප්‍රමාද විය.ඡායාරූප - මලීෂා ගුණවර්ධන  ඡායාරූප - අමිල දර්ශන හේරත්  ඡායාරූප - කවීතා මධුෂානි  ජායාරූප - ජයමාල් චන්ද්‍රසිරි     වීඩියෝ - ජයමාල් චන්ද්‍රසිරිවීඩියෝ - අමිල දර්ශන ",
    "URL": "https://www.lankadeepa.lk/latest_news/කන්ටේනරයක්-රේල්-පීලි-කඩයි-:-මගීහු-දහස්-ගණනක්-මහ-මග/1-403824",
    "Category": "latest_news"
}