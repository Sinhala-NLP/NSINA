{
    "Source": "www.lankadeepa.lk",
    "Timestamp": "None  2014 ජුනි මස 26",
    "Headline": "උතුරුමැද මහ ඇමැති දුමින්දට ‘තමුසේ ’කියයි",
    "News Content": "එප්පාවල ශ්‍රී සිද්ධාර්ථ ජාතික පාසලේ ඉදි කිරීමට නියමිත මහින්දෝදය විද්‍යාපීඨයට මුල්ගල තැබීමේ  උත්සවයේ ප්‍රධාන ආරාධිතයා කවුරුන්දැයි අධ්‍යාපන සේවා  අමාත්‍ය දුමින්ද දිසානායක හා උතුරු මැද ප්‍රධාන අමාත්‍ය එස් එම් රංජිත් සමරකෝන් මහතා අතර එම උත්සවයේදී  උණුසුම් වචන හුවමාරුවක් ඇති විය.එහිදී  ඇමැතිවරුන් දෙදෙනා අතර ඇති වු වචන හුවමාරුව මෙසේයප්‍රධාන අමාත්‍ය එස් එම් රංජිත් සමරකෝන්මට මේවා ජනාධිපතිතුමා බාර දීලා තියෙන්නේඅධ්‍යාපන සේවා ඇමැති දුමින්ද දිසානායක ඔයාට මොනවද බාර දීලා තියෙන්නේ?ඉස්කෝලේ කැබිනට් ඇමැතිවරයෙක් සිටිද්දි එයා තමයි උත්සවයක ප්‍රධාන ආරාධිතයා වන්නේ.ඔයා දන්න දෙයක් කතා කරන්න.ප්‍රධාන අමාත්‍යවරයාඔයාලනේ මේවා වෙනස් කරන්නේඅධ්‍යාපන සේවා අමාත්‍යවරයාමොනවද ?අපි කොහෙද වෙනස් කළේ.වැරැදි දේ හරි ගස්සගන්නයි ඔයාට කියන්නේප්‍රධාන අමාත්‍යවරයා තමුසෙලානේ වැරැද්දුවේ මිනිස්සු ඉස්සරහාඅධ්‍යාපනසේවා අමාත්‍යවරයා කතා කරන්න ඉගෙන ගන්න.තමුසේ කියන්නේ කරත්ත  කාරයෙක්ද?යැයි එම උණුසුම් වචන හුවමාරුව සිදු විය.අනතුරුව අමාත්‍යවරුන් දෙපළ සුබ මොහොතින් මහා සංඝරත්නයේ  පිරිත් සඡ්ඣායනා මැද විද්‍යා පීඨයට මුල්ගල් ද  තැබුහ.           ",
    "URL": "https://www.lankadeepa.lk/latest_news/උතුරුමැද-මහ-ඇමැති-දුමින්දට-‘තමුසේ-’කියයි/1-245480",
    "Category": "latest_news"
}