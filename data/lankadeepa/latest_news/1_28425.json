{
    "Source": "www.lankadeepa.lk",
    "Timestamp": "2021 ජුනි මස 15",
    "Headline": "ලබන සතියේ පාර්ලිමේන්තු රැස්වීම් දින දෙකයි",
    "News Content": "(සුජිත් හේවාජුලිගේ)කොවිඩ් අවදානම හේතුවෙන් ලබන සතියේ පාර්ලිමේන්තු රැස්වීම් බොහෝදුරට දින දෙකකට සීමා වනු ඇතැයි එහි ආරංචි මාර්ගවලින් පැවසේ .මේ අනුව එම රැස්වීම් ලබන 22 සහ 23 යන දෙදිනේදී බොහෝ දුරට පැවැත්වෙනු ඇත .ලබන 24 වැනිදාට පොසොන් පොහොය දිනය යෙදී ඇති හෙයින් එම දිනය ද මෙහිදී සැළකිල්ලට ගනු ඇතැයි සඳහන් වේකොවිඩ් අවදානම හේතුවෙන් මෙම මස දෙවැනි සතියේ පාර්ලිමේන්තු රැස්වීම් ද දිනකට සීමාවිය . එම රැස්වීම පැවැත්වුණේ පසුගිය 8 වැනිදාය .කෙසේ වෙතත් ලබන සතියේ පාර්ලිමේන්තු රැස්වීම් පිළිබඳ අවසාන තීරණයක් ගැනීම සඳහා පාර්ලිමේන්තු කටයුතු පිළිබඳ කාරක සභාවේ විශේෂ රැස්වීමක් ලබන 21 වැනිදා සදුදා පැවැත්වීමට නියමිතය .   ",
    "URL": "https://www.lankadeepa.lk/latest_news/ලබන-සතියේ-පාර්ලිමේන්තු-රැස්වීම්-දින-දෙකයි/1-592580",
    "Category": "latest_news"
}