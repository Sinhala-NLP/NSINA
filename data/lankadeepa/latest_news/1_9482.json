{
    "Source": "www.lankadeepa.lk",
    "Timestamp": "2022 නොවැම්බර් මස 15",
    "Headline": "රනිල්ට සියඹලාපිටියගෙන් ලොකු සහතිකයක්",
    "News Content": " (සුජිත් හේවාජුලිගේ සහ අංජුල මහික වීරරත්න)එක මන්ත්‍රී ආසනයක් තිබුණු පුද්ගලයකු රට වෙනුවෙන් අභියෝගය බාරගෙන  ඉදිරිපත් වූ නිසා ප්‍රජාතන්ත්‍රවාදය තහවුරු කර ආර්ථිකය යම් මට්ටමකට ශක්තිමත් කර  ගැනීමට හැකි වූ බව මුදල් රාජ්‍ය අමාත්‍ය රංජිත් සියඹලාපිටිය මහතා පාර්ලිමේන්තුවේදී අද පැවසීය.ඔහු මෙසේ පැවසුවේ අයවැය විසර්ජන පනත් කෙටුම්පත පිළිබඳ දෙවැනි වර කියවීමේ විවාදයේදීය.සියඹලාපිටිය මහතා මෙසේද  ප්‍රකාශ කළේය.අරගලයෙන් පසු අවිධිමත් කණ්ඩායමකට පාර්ලිමේන්තුව අත්පත් වෙන්න ගියා. එහෙම වුණා නම් අයවැයක් නැහැ. රටේ අභියෝගය එක මන්ත්‍රී ආසනයක් තියෙන පුද්ගලයකු  බාරගත්තා. ඔහු රනිල් වික්‍රමසිංහ මහත්තයා.  එක මන්ත්‍රීවරයකු අභියෝගය බාරගත් නිසා අද මේ අය වැය ඉදිරිපත් කරන්න හැකි වුණා. රටේ ප්‍රජාතන්ත්‍රවාදය තහවුරු කරන්න හැකි වුණා. වර්තමාන මුදල් ඇමතිවරයාට මේ  අය වැය ඉදිරිපත් කිරීමට සිදුවී ඇත්තේ අභියෝගාත්මක කාලයකයි. රටේ අභියෝගය  බාර ගත්තා සේ අයවැය අභියෝගයත් ඔහු බාරගෙන කටයුතු කළා.  ",
    "URL": "https://www.lankadeepa.lk/latest_news/රනිල්ට-සියඹලාපිටියගෙන්-ලොකු-සහතිකයක්/1-623444",
    "Category": "latest_news"
}