{
    "Source": "www.lankadeepa.lk",
    "Timestamp": "None  2013 නොවැම්බර් මස 29",
    "Headline": "අයිසොන් ඉවරයි ?",
    "News Content": "ඉතා දීප්තිමත්ව දක්නට ලැබීම හේතුවෙන් සියවසේ වල්ගාතරුව ලෙස නම්කැරුණු අයිසොන් වල්ගාතරුව හිරුගේ ක්‍රියාකාරීත්වයට හසුව විනාශ වී යනු ඇතැයි තාරකා විද්‍යාඥයෝ කියති. අද හිරුට වඩාත් සමීපවන වල්ගාතරුවේ න්‍යෂ්ඨිය හිරුගේ උෂ්ණත්වය හා කිරණවල බලපෑමෙන් දැනටමත් බිදී ඇති බව විද්‍යාඥයන්ගේ මතයයි. ඔවුන් පවසන්නේ අද සවස හෝ හෙට අළුයම අයිසොන් හිරු ආසන්නයේ දී පුපුරා විනාශ වීමට ඉඩ ඇති බවයි.පසුගිය නොවැම්බර් 18 සිට 23 දක්වා අයිසොන් ශ්‍රී ලංකාවට ඉහළ නැගෙනහිර අහසේ දැකිය හැකි ලෙස ස්ථානගතවී පැවතිය ද අධික මීදුම හා වැසි සහිත කාලගුණය හේතුවෙන් මෙරට වැසියන්ට දැකගත නොහැකි විය. විද්‍යාඥයන් කියා සිටියේ හිරු ආසන්නයට යන වල්ගාතරුව යළි ආපසු හැරී එද්දී එය ශ්‍රී ලාංකිකයන්ට දැකගත හැකිවන බවයි. ",
    "URL": "https://www.lankadeepa.lk/latest_news/අයිසොන්-ඉවරයි--/1-189448",
    "Category": "latest_news"
}