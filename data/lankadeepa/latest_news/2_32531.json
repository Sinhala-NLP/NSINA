{
    "Source": "www.lankadeepa.lk",
    "Timestamp": "2021 අප්‍රේල් මස 20",
    "Headline": "කොළඹ වරාය නගරයට එරෙහි පෙත්සම් 17 ක පිටපත් කතානායකට",
    "News Content": "(සුජිත් හේවාජුලිගේ සහ අංජුල මහික වීරරත්න)කොළඹ වරාය නගර ආර්ථික කොමිෂන් සභාව සම්බන්ධයෙන් ශ්‍රේෂ්ඨාධිකරණයට ඉදිරිපත් ව ඇති පෙත්සම් 17 ක පිටපත් තමාට ලැබී ඇතැයි කතානායක මහින්ද යාපා අබේවර්ධන මහතා පාර්ලිමේන්තුවේ දී අද (20 )පැවැසී ය.ශ්‍රේෂ්ඨාධිකරණයට මෙම පෙත්සම් ඉදිරිපත් ව ඇත්තේ ආණ්ඩුක්‍රම ව්‍යවස්ථාවේ 121 (1) ව්‍යවස්ථාව ප්‍රකාරව යයිද කතානායක වරයා කීය.මේ අතර ශ්‍රී ලංකා ඉඩම් සංවර්ධන කිරීමේ සංස්ථා සංශෝධන පනත් කෙටුම්පත සම්බන්ධයෙන් ශ්‍රේෂ්ඨාධිකරණයට ඉදිරිපත් ව ඇති පෙත්සමක පිටපතක්ද තමාට ලැබී තිබෙන බව අබේවර්ධන මහතා පැවැසී ය.කතානායක වරයා මෙසේ පැවසූයේ සභාවේ කටයුතු ආරම්භයේදී නිවේදන ඉදිරිපත් කරමිනි.   ",
    "URL": "https://www.lankadeepa.lk/latest_news/කොළඹ-වරාය-නගරයට-එරෙහි-පෙත්සම්-17-ක-පිටපත්-කතානායකට/1-589073",
    "Category": "latest_news"
}