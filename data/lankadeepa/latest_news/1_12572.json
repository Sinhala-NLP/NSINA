{
    "Source": "www.lankadeepa.lk",
    "Timestamp": "2022 අගෝස්තු මස 19",
    "Headline": "කේතයට වැඩ නොකළ ඉන්ධන හල් 12කට තෙල් නෑ",
    "News Content": " (යොහාන් භාසුර)ජාතික ඉන්ධන බලපත්‍රය හෙවත් කිව්.ආර්. කේතයට අවම දායකත්ව දැක්වූ ඉන්ධන පිරවුම්හල් 12 ක ඉන්ධන සැපයුම තාවකාලිකව අත්හිටුවීමට තීරණය කළ බව විදුලිබල හා බලශක්ති අමාත්‍ය කංචන විජේසේකර මහතා අද (19) පස්වරුවේ පැවසීය.  ඉන්ධන පිරවුම්හල් සම්බන්ධයෙන් මහජන පැමිණිලි ලෙස ලැබී ඇති තොරතුරු අදාල පොලිස් ස්ථානවලට ලබාදෙමින් ඉන්ධන බෙදාහැරීම අඛණ්ඩව නියාමන කරන බව ද අමාත්‍ය කංචන විජේසේකර මහතා කීය.ලංකා ඛණිජ තෙල් සංස්ථාවේ වෙළඳ අංශය සමග ඉන්ධන බෙදාහැරීම පිළිබඳව අද (19) පස්වරුවේ පැවැති ප්‍රගති සමාලෝචන රැස්වීමේදී මෙම තීරණය ගත් බවත් කිව්.ආර්. ක්‍රමවේදය භාවිතා කිරීමේදී ඉන්ධන පිරවුම්හල් කටයුතු කරන ආකාරය අඛණ්ඩව නිරීක්‍ෂණය කරන බවත් අමාත්‍යවරයා වැඩි දුරටත් සඳහන් කළේය.   ",
    "URL": "https://www.lankadeepa.lk/latest_news/කේතයට-වැඩ-නොකළ-ඉන්ධන-හල්-12කට-තෙල්-නෑ/1-618426",
    "Category": "latest_news"
}