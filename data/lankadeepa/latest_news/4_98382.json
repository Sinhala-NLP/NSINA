{
    "Source": "www.lankadeepa.lk",
    "Timestamp": "None  2014 ජුනි මස 26",
    "Headline": "මීගමු සංගීතයෙන් පැරීසිය ඔපවත් වෙයි",
    "News Content": "ප‍්‍රංශයේ වෙසෙන විදේශිකයෝද තම තමන්ට හිමි සංස්කෘතික අංග සමග එයට ආවේනික සංගීත රාවයන්ගෙන් එම පරිසරය හැඩ වැඩ ගන්වයි එම දිනයට මුළු ප‍්‍රංශයම සංගීත ලෝකයකි.මෙම ලෝකයට එක් වීමට පැරීසියේ ශ්‍රී ලාංකිකයෝද අමතක නොකරති. ඒ අනුව මෙවර පැරීසියට නුදුරින් පිහිටි බගතලේ උද්‍යානයේදි පැරීසියේ ලාංකිකයෝ සංගීත දිනය මහ ඉහලින් සැමරූහ.ප‍්‍රංශයේ මිදි යුෂ, ස්කොට්ලන්තයේ බාර්ලි යුෂ, රුසියාවේ සිසිල් යුෂ අතරට ලාංකික රස බොජුන් එක්වී තිබුණේය. දේශීය හා විදේශීය ගීත වල රස විදිමින් සතුටෙන් සමගියෙන් විනෝද වීමට එම අවස්ථාව ලබා දුන්නේ පැරීසියේ මීගමු සංවිධානයයි. එහි ආරම්භක පුරවැසියාවූ අයිවන් සෙනෙවිරත්න, හිටපු හා වර්තමාන සභාපති රංජිත් ප‍්‍රනාන්දු හා ජයලත් ,ජෝ ප‍්‍රනාන්දු , ලක්මාල් යන මහත්වරුන් පිරිස අතරට එක් වෙමින් ඔවුන් පිළිගනිමින් සතුටු සාමිචියේ යෙදෙමින් සංග‍්‍රහා කරමින් උත්සවය සාර්ථක කර ගැනීමට වෙහෙසෙති. එම සංවිධානයේ සෙස්සෝද සිනහවෙන් කෑමෙන් බීමෙන් සංග‍්‍රහා කරති. සියල්ලෝ කති, බොති, නටති, සතුට බෙදා හදා ගනිති. එදින පැරීසියේ ලාංකිකයෝ  ප‍්‍රංශයේ 32 වන සංගීත දිනය එලෙස සැමරුවේය. ඔවුහු පැරීසියේ මීගමු සංවිධානයට ස්තුති කිරීමටද අමතක නොකළහ.යුරෝපයට වසන්ත ඝෘතුව ඇරඹෙන්නේ ජුනි මස 21 වැනිදාටය. හරිත වර්ණ තුරුලතා විවිධ වර්ණ පුෂ්පයන් ගෙන් වර්නවත් වූ පරිසරය හැඩ වැඩ වන්නේ මෙදින සිටය. 1982 ජුනි 21 වැනි දින ප‍්‍රංශයේ සංගීත දිනයක් ලෙස එවකට සිටි ප‍්‍රංශ සංස්කෘතික ඇමති ජැක් ලෑන්ග් මහතා විසින් ප‍්‍රකාශයට පත් කැරිණි. එදා සිට අද දක්වා එම දිනයට ප‍්‍රංශයේ සුප‍්‍රසිද්ධ ස්ථාන මෙන්ම බොහෝ මං මාවත් සංගීත කණ්ඩායම් වලින් පිරී ඉතිරී සෑම දිශාවක්ම සංගීත රාවයන්ගෙන් දෙසවනට මිහිරක් ගෙනදේ.    ",
    "URL": "https://www.lankadeepa.lk/latest_news/මීගමු-සංගීතයෙන්-පැරීසිය-ඔපවත්-වෙයි/1-245390",
    "Category": "latest_news"
}