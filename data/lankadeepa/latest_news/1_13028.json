{
    "Source": "www.lankadeepa.lk",
    "Timestamp": "2022 අගෝස්තු මස 06",
    "Headline": "දේශපාලනඥයන්ගේ වැනසූ නිවාස තට්ටු දෙකට තුනට හදලා දෙන්න ඕන",
    "News Content": " (සුජිත් හේවාජුලිගේ )ප්‍රචණ්ඩකාරී න් විසින්  විනාශ කරන ලද දේශපාලනඥයින්ගේ සහ   ව්‍යාපාරිකයින්ගේ සියලු නිවාස ප්‍රජාතන්ත්‍රවාදයේ නාමයෙන් නැවත ඉදිකර දිය යුතු බව  එක්සත් ජාතික පක්‍ෂ පාර්ලිමේන්තු මන්ත්‍රී වජිර අබේවර්ධන මහතා පැවසීයඑසේ විනාශ කළ තනි තට්ටුවේ නිවාස තට්ටු දෙකටද තට්ටු දෙකේ නිවාස තට්ටු තුනටද   නැවත ඉදිකළ  යුතු බව හෙතෙම සඳහන් කළේය.ජනතා නියෝජිතයින් මරා දැමීම, ඔවුන්ගේ නිවාස ගිනි තැබීම ප්‍රජාතන්ත්‍රවාදය නොවන බව පවසන මන්ත්‍රීවරයා  ම්ලේච්ඡ අදහස් දරන පිරිස් පාලනය කළ යුතු බවද කියා සිටී.එවන් ප්‍රජාතන්තවාදී නොවන කටයුතු වලට බියේ ජීවත් වීමට වඩා මිය යාම හොඳ බවත්   මෙවැනි වාතාවරණයක් පවතින්නේ නම්  අනාගත පරපුර දේශපාලනයට නොපැමිණෙනු ඇති බවත්  ඔහු සඳහන් කළේය.වජිර අබේවර්ධන මහතා මෙසේ පැවසුවේ පෞද්ගලික ගුවන් විදුලි නාලිකාවක් සමග සාකච්ඡාවකට එක්වෙමිනි.  ",
    "URL": "https://www.lankadeepa.lk/latest_news/දේශපාලනඥයන්ගේ-වැනසූ-නිවාස-තට්ටු-දෙකට-තුනට-හදලා-දෙන්න-ඕන/1-617676",
    "Category": "latest_news"
}