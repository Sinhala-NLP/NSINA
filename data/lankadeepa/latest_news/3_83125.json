{
    "Source": "www.lankadeepa.lk",
    "Timestamp": "None  2015 ඔක්තෝබර් මස 09",
    "Headline": "හමුදාවේ නම කෑ සෙබළුන් 20 වසරක් හිරේ",
    "News Content": "මුලතිව්හි විශ්වමඩු සරණාගත කඳවුරේ සිටි කාන්තාවන් දෙදෙනකු (27,37) දූෂණය කළ හමුදා සෙබළුන් සිව්දෙනකු යාපන මහාධිකරණ විනිසුරු මානික්කවාසගම් ඉලංචේලියන් මහතා 20 අවුරුදු සිර දඬුවමක්ද කතුන් දෙදෙනාට රුපියල් ලක්ෂ 5ක වන්දිද ගෙවන ලෙස නියෝග කළේය.වන්දිය නොගෙවන්නේ නම් සිර දඬුවම තවත් වසර 5කින් දීර්ඝ කළේය.පී.ජී.ශාන්ත සුබසිංහ, පී.බී.පියරත්න කුමාර, ජී.ධනුෂ්ක පුෂ්පකුමාර, ඒ.ජී.ආර්.ජී. ප්‍රියලාල් රත්නායක වැරදිකරුවෝ වූහ.2010-6-6 වැනි දින රාත්‍රියේ විශ්වමඩු නැවත පදිංචිකිරීමේ කඳවුරක කූඩාරමක සිටි 27 හැවිරිදි දෙදරු මවකද, 37 හැවිරිදි පස් දරු මවකද දූෂණය කළැයි ඔවුහු වරදකරුවෝ වූහ.සිව්වැනි විත්තිකරු නොමැතිව නඩුව විභාග විය. ඔවුන් යුද හමුදාවෙන් පළාගොස් ඇතැයි සඳහන් විය.යුද සමයේ තම පතිවත රැකගෙන සිටි එම කාන්තාවන් යුද්ධයෙන් පසුව දූෂණය කිරීම බරපතල සිද්ධියක් බවත් හමුදාවට සිදුවූ විශාල අපකීර්තියක් බවත් පිටු 82ක නඩු තීන්දුව ප්‍රකාශයට පත්කරමින් මහේස්ත්‍රාත්වරයා පැවසීය.   ",
    "URL": "https://www.lankadeepa.lk/latest_news/හමුදාවේ-නම-කෑ-සෙබළුන්-20-වසරක්-හිරේ/1-353414",
    "Category": "latest_news"
}