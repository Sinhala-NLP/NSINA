{
    "Source": "www.lankadeepa.lk",
    "Timestamp": "2022 සැප්තැම්බර් මස 02",
    "Headline": "වායුගෝලීය කැළඹිලි තත්වය ක්‍රමයෙන් ඉවත්වෙයි",
    "News Content": "(ඩයනා උදයංගනී)ශ්‍රී ලංකාව ආශ්‍රිතව පැවති පහළ වායුගෝලීය කැළඹිලි තත්වය ක්‍රමයෙන් ඉවත්වෙමින් පවතින බවත් ඒ අනුව පවතින වැසි තත්වය ද ක්‍රමයෙන් පහව යනු ඇති බවත්  කාලගුණ විද්‍යා දෙපාර්තමේන්තුව පවසයි.එසේ වුවත් අද (2) දිනයේත්  බස්නාහිර, සබරගමුව සහ වයඹ පළාත්වලත්, යාපනය, මහනුවර, නුවරඑළිය, ගාල්ල සහ මාතර දිස්ත්‍රික්කවලත් විටින් විට වැසි ඇතිවන බව එම දෙපාර්තමේන්තුවේ ප්‍රකාශකයෙක් පැවසීය.ඌව පළාතේත්, මඩකලපුව සහ අම්පාර දිස්ත්‍රික්කවලත් සවස් කාලයේ හෝ රාත්‍රී කාලයේ තැනින් තැන වැසි හෝ ගිගුරුම්  සහිත වැසි  ඇතිවබ බව ඔහු කීවේය.ගිගුරුම් සහිත වැසි සමඟ අකුණු අනතුරු සහ තාවකාලික තද සුළං ද ඇතිවිය හැකි බැවින් අනතුරු වළක්වාගැනීමට ක්‍රියා කරන්නැයි ද කාලගුණ විද්‍යා දෙපාර්තමේන්තුව ජනතාවට දැනුම්දීමක් කරයි. ",
    "URL": "https://www.lankadeepa.lk/news/වායුගෝලීය-කැළඹිලි-තත්වය-ක්‍රමයෙන්-ඉවත්වෙයි/101-619164",
    "Category": "latest_news"
}