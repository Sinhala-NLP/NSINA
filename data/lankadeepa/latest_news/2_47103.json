{
    "Source": "www.lankadeepa.lk",
    "Timestamp": "Editor  2019 ජුලි මස 13",
    "Headline": "මුහුදු රළට හසුවී ‍දැරියක් මරුට",
    "News Content": "(ඔගස්ටින් ප්‍රනාන්දු)     හලාවත මුහුදු වෙරළෙහි රළ පාගමින් විනෝදවෙමින් සිටි මවක හා දරු තිදෙනෙකු මුහුදට ගසා ගෙන ගියත් ඉන් දරු දෙදෙනෙකු හා මවගේ ජීවිතය බේරා ගත හැකිවූ අතර ඔවුන් අතර සිටි සිඟිති දැරියක් මුහුදෙහි ගිලි මිය ගිය බව හලාවත පොලිසිය කියයි.මෙසේ මිය ගොස් ඇත්තේ මහනුවර දංතුරේ ප්‍රදේශ‍යේ විසු ඖෂධි සෞම්‍යා  නෙත්සරා (අවුරුද්දක් සහ මාස 2ක් වයසැති) දියණියකි.මියගිය දියණිය සහ මාපියන් හා තවත් පිරිසක් සමග අද (13) අළුයමින් වෑන් රථයකින් හලාවත මුන්නේශ්වරම් පුද බිම වෙත පැමිණ ඇතිබව කියයි.පසුව ඔවුන් හලාවත මුහුදු වෙරළ කරා පෙරවරු 11 ට පමණ ඇති බවත්, මිය ගිය දරුවාගේ මව හා තවත් දරු දෙදෙනෙකු වෙරළේ රළ පාගමින් සිටිනා විට යෝධ මාරියාවක් පැමිණ මෙම සිව්දෙනාව මහ මුහුද කරා ඇදගෙන ගොස් ඇති බවත් එම අවස්ථාවේ එම ස්ථානයෙහි සිටි වැල්ල ගම්මානයේ ධීවර තරුණයටන් පිරිසක් වහා මුහුදට පැන මව හා දරු දෙදෙනෙකු ගේ දිවි ගලවා ගෙන ඇතත් මිය ගිය දරුවා බේරා ගැනීම පමාවී ඇති බවත් කියයි. පසුව එම දරුවාද ගොඩගෙන ඇතත් ඒ වනවිට දරුවාගේ තත්ත්වය අසාධ්‍යව  පැවැති අතර පසුව  ගිලන් රියකින් සිව් දෙනාම හලාවත දිස්ත්‍රික් මහ රෝහලට ඇතුළත් කර ඇත.මව හා දරු දෙදෙනාගේ තත්වය අසාධ්‍ය නොවන අතර බිළිඳා මියගොස් ඇති බව කියයි.හලාවත පොලිසිය පරික්ෂණ සිදුකරයි.    ",
    "URL": "https://www.lankadeepa.lk/latest_news/මුහුදු-රළට-හසුවී-‍දැරියක්-මරුට/1-553578",
    "Category": "latest_news"
}