{
    "Source": "www.lankadeepa.lk",
    "Timestamp": "2023 ඔක්තෝබර් මස 06",
    "Headline": "බස්, බවුසර් කන්ටේනර් ගැටි 20ක් රෝහලට",
    "News Content": "(පුෂ්පකුමාර මල්ලවආරච්චි)කොළඹ මහනුවර  මහා මාර්ගයේ බටලීය කජුපුරයේ දී අද 6 අලුයම පහට පමණ පෞද්ගලික මගී බස් රථයක්, බවුසරයක් හා කන්ටේනරයක් ගැටීමෙන් සිදු වූ අනතුරකින් 20ක පමණ පිරිසක් තුවාල ලබා රෝහල් ගතකර ඇතැයි නිට්ටඹුව පොලිසිය කියයි .අම්පාර සිට කොළඹ බලා ගමන් ගත් බස් රථයක් මෙසේ අනතුරට ලක් වී ඇත. බස් රථයට ඉදිරියෙන් පැමිණි කන්ටේනර් රථයක් බසයේ බදේ ගැටෙන අවස්ථාවේ පිටුපසින් ගමන් කළ බවුසරයක් ද බස් රථයේ පිටුපස ගැටී ඇතැයි හෙළි වී ඇත.තුවාල ලත් මගීන් වතුපිටිවල රෝහලට ඇතුළත් කර ඇත .මෙම අනතුර නිසා කොළඹ මහනුවර මහා මාර්ගයේ වාහන ගමනාගමනයට ද බාධා පැමිණ තිබේ.  ",
    "URL": "https://www.lankadeepa.lk/news/බස්--බවුසර්-කන්ටේනර්-ගැටි-20ක්-රෝහලට/101-640940",
    "Category": "latest_news"
}