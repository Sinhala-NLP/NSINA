{
    "Source": "www.lankadeepa.lk",
    "Timestamp": "2023 ඔක්තෝබර් මස 06",
    "Headline": "ඌරාපොල පාසලක කේක් නා විනෝද  වූ සිසුන් 9 ක් රෝහලේ",
    "News Content": "(පුෂ්පකුමාර මල්ලවආරච්චි )ගුරු දිනය සැමරීමට  ඌරාපොල ප්‍රදේශයේ  විදුහලක පැවති උත්සවයක්දී කේක් ආහාරයට ගෙන මුහුණේ කේක් තවරා ගනිමින් විනෝද වූ  7 ශ්‍රේණියේ ශිෂ්‍ය ශිෂ්‍යාවන් නව දෙනෙකු කිසියම් ආසාද්මික තාවයකට ලක්වීම හේතුවෙන්   අද  (06) දහවල්  වතුපිටිවල මූලික රෝහලට ඇතුළත් කරනු ලැබූ බව රෝහල් ප්‍රකාශකයෙක් කීය.ගුරු දිනය නිමිත්තෙන් පාසලට කේක් ගෙනවිත් ගුරුවරුන්ට ද පිළිගන්වා  පසුව ලමුන් ද කේක් අනුභව කර ඇත. පසුව ශිෂ්‍ය ශිෂ්‍යාවන් විසින් එකිනෙකා අතර කේක්  මුහුණේ සහ ඇගෙහි  තවරා ගනිමින් විනෝද වෙමින් සිට ඇත. .එම අවස්ථාවේ ඇතිවූ ආසාත්මික තාවක් හේතුවෙන් දරුවන්ව රෝහලට ඇතුළත් කර ඇත. සිසු  පිරිස අසාත්මිකතාවයට ලක්වූයේ කේක් ආහාරයට ගැනීම නිසා ද නැතහොත් ඔවුන් විනෝදය සඳහා කේක් මුහුණේ තවරා ගැනීමේදී ඇති වූ වෙනත් හේතුවකින් ද යන්න හෙළි වී නැත.    ",
    "URL": "https://www.lankadeepa.lk/latest_news/ඌරාපොල-පාසලක-කේක්-නා-විනෝද--වූ-සිසුන්-9-ක්-රෝහලේ/1-640975",
    "Category": "latest_news"
}