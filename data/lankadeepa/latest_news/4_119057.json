{
    "Source": "www.lankadeepa.lk",
    "Timestamp": "None  2011 සැප්තැම්බර් මස 26",
    "Headline": "වර්ණපුරගේ තුන් ඉරියව් දස්කම්  යුනිචෙලා පිලට ශුරතාව ගෙනෙයි",
    "News Content": "වෙළද සේවා කි‍්‍රකට් සංගමයට ශත සංවත්සරයක් පිරීම නිමිත්තෙන් සංවිධානය කරන ලද වෙළද සේවා ආරාධිත විස්සයි-20 කි‍්‍රකට් තරගාවලිය නිමාවට පත්වූයේ යුනිචෙලා කණ්ඩායමට තරගාවලියේ ශූරතාවය හිමිකර දෙමිනි.අවසන් මහා තරගයේදී වයස අවුරුදු 20න් පහළ ශී‍්‍ර ලංකා සංවර්ධන සංචිත කණ්ඩායමට එරෙහිව දක්ෂ පන්දු යැවීමක නිරත වූ මලින්ද වර්ණපුර,  ඕවර 4 කදී ලකුණු 18කට කඩුලූ 2 ක් දවා ගත් අතර පන්දු 25 කදී ලකුණු 41 ක් ලබාගනිමින් යුනිචෙලා පිල ශූරතාව කරා කැඳවාගෙන ගියේය. තරගයේ වීරයා සම්මානය මලින්ද වර්ණපුර විසින් දිනා ගන්නා ලදී. දක්‍ෂ පන්දු යැවීමක නිරත වූ මාලිංග බණ්ඩාර යුනිචෙලා පිල වෙනුවෙන් ලකුණු 12කට කඩුලූ 4ක් දවා ගත්තේය.තුන්වැනි ස්ථානය සදහා එදිරිසිංහ ට‍්‍රස්ට් ඉන්වෙස්ට්මන්ස්ට්ස් සහ හැටන් නැෂනල් බැංකු කණ්ඩායම අතර තරගය ජය ගැනීමට හැටන් නැෂනල් කණ්ඩායම සමත් විය. සමන් ජයන්ත නියමිත පන්දු වාර හතරේදී ලකුණු 12කට කඩුලූ 4ක් දවා ගත්තේය.අවසාන මහා තරගයයුනිචෙලා කණ්ඩායම හා වයස අවුරුදු 20න් පහළ සංවර්ධන සංචිත කණ්ඩායම අතර තරගයෙන් යුනිචෙලා කණ්ඩායම කඩුලූ 9කින් ජයග‍්‍රහණය කරන ලදීවයස අවුරුදු 20න් පහළ සංවර්ධන සංචිත කණ්ඩායමපන්දු වාර 19කදී සියලූ දෙනාම දැවී ලකුණු 98 (ෂෙහාන් ජයසුරිය 16,චතුරංග කුමාර 24,මලින්ද වර්ණපුර 18/2,මාලිංග බණ්ඩාර 12/4)යුනිචෙලා කණ්ඩායම පන්දු වාර 11.1කදී කඩුලූ 1කට ලකුණු 99 (මලින්ද වර්ණපුර නොදැවී 41,දිල්රුවන් පෙරේරා නොදැවී 38)තුන්වැනි ස්ථානය සදහා වූ තරගයහැටන් නැෂනල් බැංකු කණ්ඩායම හා එදිරිසිංහ ට‍්‍රස්ට් ඉන්වෙස්ට්මන්ට්ස් කණ්ඩායම අතර තරගය හැටන් නැෂනල් කී‍්‍රඩකයෝ කඩුලූ 5කින් ජය ගත්තේය.එදිරිසිංහ ට‍්‍රස්ට් ඉන්වෙස්ට්මන්ට්ස් කණ්ඩායම පන්දු වාර 18.2කදී සියලූ දෙනාම දැවී ලකුණු 79 (ගයාන් ද සිල්වා 20.කෝසල කුලසේකර 15/2,රනිල් ධම්මික 16/2,සමන් ජයන්ත 12/4)හැටන් නැෂනල් කණ්ඩායමපන්දු වාර 14කදී 82/5 (කෝසල කුලසේකර 17,මෙවන් ප‍්‍රනාන්දු 16,චරිත් ජයම්පති 10/2)  ",
    "URL": "https://www.lankadeepa.lk/latest_news/වර්ණපුරගේ-තුන්-ඉරියව්-දස්කම්--යුනිචෙලා-පිලට-ශුරතාව-ගෙනෙයි/1-5993",
    "Category": "latest_news"
}