{
    "Source": "www.lankadeepa.lk",
    "Timestamp": "None  2016 ජුනි මස 22",
    "Headline": "එන්න එන්න HOT වෙන පරිනීති",
    "News Content": "බොලිවුඩ් සිනමාවට පැමිණි මුල් කාලයේදී තරමක් තරබාරු සිරුරක් තිබු පරිනීති චොප්රා මේ වනවිට බොලිවුඩයේ සිටින සරාගිතම නිළිය බවට පත්ව සිටින බවට \"ලයිෆ් ඔෆ් බොලිවුඩ්\" වෙබ් අඩවිය වාර්තා කර සිටියි. මේ දිනවල රූපගත කෙරෙන ආක්ෂේ රෝයිගේ \"මෙරි ප්‍යාර් බින්දු\" චිත්‍රපටයට සම්බන්ධ වී සිටින ඇය, එම රූපගත කිරීම් අතරතුරදී ගත් ඡායාරූපයක් සිය \"ට්විටර්\" ගිණුමට එක්කර ඇත. 27 වැනි වියෙහි පසුවන පරිනීති චොප්රා මෙම ඡායාරූපයට ඉහළින් \"sooooo hot on set I want ice-creammmmmm.\" ලෙස නම් කර තිබුණ අතර, මේ වනවිට එම ඡායාරූපයට ලක්ෂ 3කට ආසන්න \"ට්විටර්\"  ගිණුම් හිමියන්ගෙන් ලයික්ස් ලැබී තිබෙන බව මෙම තොරතුරු වැඩිදුරටත් සඳහන් කර සිටියි. පරිනීති චොප්රා \"මෙරි ප්‍යාර් බින්දු\" චිත්‍රපටයේ අයේෂ්මන් කූරාණා සමගින් ප්‍රධාන චරිත නිරූපණය කරන අතර, ඇය 2014 වසරේදී රංගනයෙන් දායක වූ \"කිල් දිල්\" චිත්‍රපටයෙන් පසුව පෙනී සිටින පළමු චිත්‍රපටයද මෙය වේ.   ",
    "URL": "https://www.lankadeepa.lk/latest_news/එන්න-එන්න-HOT-වෙන-පරිනීති/1-429266",
    "Category": "latest_news"
}