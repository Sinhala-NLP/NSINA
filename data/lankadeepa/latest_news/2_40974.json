{
    "Source": "www.lankadeepa.lk",
    "Timestamp": "2020 මාර්තු මස 22",
    "Headline": "වන්දනාකරුවන් 98ක් රැගත් තවත් ගුවන් යානයක් කටුනායකට",
    "News Content": " (ටී.කේ.ජී.කපිල) මෙරටට පැමිණීමට නොහැකිව ඉන්දියාවේ රැදී සිටි ශ්‍රී ලාංකික වන්දනාකරුවන් 98ක පිරිසක් රැගත් තවත් ශ්‍රී ලන්කන් ගුවන් යානයක් අද(22) අලුයම කටුනායක ගුවන් තොටුපළ වෙත පැමිණියේය. මෙම පිරිස  අලුයම 3.26 ට ඉන්දියාවේ චෙන්නායි සිට පැමිණි ශ්‍රී ලන්කන් ගුවන් සේවයේ යූ.එල්.- 126 දරන ගුවන් යානයෙන් කටුනායක ගුවන් තොටුපළ වෙත පැමිණ තිබුණි . එම ගුවන් යානයෙන් පිරිමි වන්දනාකරුවෝ 28 දෙනෙක් ද , ගැහැනු වන්දනාකරුවෝ 69 දෙනෙක් සහ එක් කුඩා දරුවෙක් ද වශයෙන් 98ක් ඇතුළත්  වූහ. මෙම පිරිස නීරෝධායන කටයුතු සදහා ශ්‍රී ලංකා යුද හමුදාව බස් රථ යොදා ගෙන නියමිත මධ්‍යස්ථාන වෙත රැගෙනගියහ.  ",
    "URL": "https://www.lankadeepa.lk/covid19/වන්දනාකරුවන්-98ක්-රැගත්-තවත්-ගුවන්-යානයක්-කටුනායකට/203-568379",
    "Category": "latest_news"
}