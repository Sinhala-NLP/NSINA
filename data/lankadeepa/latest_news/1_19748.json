{
    "Source": "www.lankadeepa.lk",
    "Timestamp": "2022 ජනවාරි මස 28",
    "Headline": "‘රටේ ප්‍රශ්න විසඳන්න සියලු පක්ෂ අත්වැල් බැඳගත යුතුයි‘",
    "News Content": "(අංජුල මහික වීරරත්න)සමගි ජන බලවේගය සමග එකතු වීම හොඳ බව තමා ගේ අදහස යැයි එක්සත් ජාතික පක්ෂ නියෝජ්‍ය නායක රුවන් විජයවර්ධන මහතා මාධ්‍යවේදීන් ඇසූ ප්‍රශ්නයකට පිළිතුරු දෙමින්  මහනුවරදී අද (28) පැවසීය.රටේ ප්‍රශ්න විසඳන්නට නම් සමගි ජන බලවේගය ,එක්සත් ජාතික පක්ෂය පමණක් නොව පක්ෂ ගණනාවක් එකම වේදිකාවකට පැමිණිය යුතු බවද විජයවර්ධන මහතා සඳහන් කළේය.මහනුවර සංචාරයක් අතරතුර මාධ්‍යවේදීන් ඇසූ ප්‍රශ්නවලට පිළිතුරු දෙමින් වැඩිදුරටත් අදහස් දැක්වූ එජාප නියෝජ්‍ය නායකයා කීවෙි හරි වෙලාවට සියලු කණ්ඩායම් එකතු වනු ඇතැයි තමා සිතන බවයි.  ",
    "URL": "https://www.lankadeepa.lk/latest_news/‘රටේ-ප්‍රශ්න-විසඳන්න-සියලු-පක්ෂ-අත්වැල්-බැඳගත-යුතුයි‘/1-607272",
    "Category": "latest_news"
}