{
    "Source": "www.lankadeepa.lk",
    "Timestamp": "2018 අගෝස්තු මස 10",
    "Headline": "සයිටම් දරුවන් කබලෙන් ළිපට",
    "News Content": "(සුජිත් හේවාජුලිගේ සහ ආරියරත්න රණබාහු)සයිටම් පෞද්ගලික වෛද්‍ය විද්‍යාලයෙන් ඇතුළත් කළ වෛද්‍ය සිසුන්ගෙන් කොතලාවල විශ්ව විද්‍යාලය රුපියල් ලක්ෂ 13 බැගින් අයකිරීම නිසා ඒ දරුවන් අද කබලෙන් ලිපට වැටී ඇතැයි කළ්තර දිස්ත්‍රික් වෛද්‍ය නලින්ද ජයතිස්ස මහතා පාර්ලිමේන්තුවේදී අද (10) තොරතුරු හෙළිකළේය.ජයතිස්ස මහතා මේ බව පැවසුවේ ඌව වෙල්ලස්ස විශ්ව විද්‍යාලයට අනුබද්ධිත රජයේ වෛද්‍ය පීඨයක් ආරම්භ කරන්නැයි පුද්ගලික යෝජනාවක් ඉදිරිපත් කරමිනි.නලින්ද ජයතිස්ස මහතා මෙසේද කීය. “ සයිටම් එකෙන් පැමිණී දරුවන් දැන් කොතලාවල විශ්ව විද්‍යාලයේ ලියාපදිංචි කරන්නේ මේ ලක්ෂ 13 ද්න්නොත් පමණයි. දැන් වෙලා තියෙන්නේ මේ දරුවන් සයිටම් මුදලාලිලාගෙන් ගලවලා කොතලාවල මුදලාලිලාට දුන්නා වගේ වැඩක්... මුදල් අයකිරීම නිසා දරුවන් අද අසරණ වෙලා. ඒ දරුවන්ගෙන් මුදල් අයකිරීම වහාම නවත්වන්න කියලා රජයෙන් ඉල්ලා සිටින බවද“ පැවැසීය.    ",
    "URL": "https://www.lankadeepa.lk/latest_news/සයිටම්-දරුවන්-කබලෙන්-ළිපට/1-534368",
    "Category": "latest_news"
}