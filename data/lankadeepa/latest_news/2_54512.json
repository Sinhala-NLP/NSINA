{
    "Source": "www.lankadeepa.lk",
    "Timestamp": "2018 අගෝස්තු මස 20",
    "Headline": "‘ජනපති ධූරයේ සිටි අයට යළි තරග කළ නොහැකි බව 19 වැනි ව්‍යවස්ථාවේ නෑ’",
    "News Content": "(නාලක සංජීව දහනායක)මීට පෙර පැවති ආණ්ඩුක‍්‍රම ව්‍යවස්තාව අනුව ජනාධිපතිධූරයේ කටයුතු කළ තැනැත්තන්ට නැවැත ජනාධිපතිධූරයට තරඟ කළ නොහැකි බව 19 වැනි ආණ්ඩුක‍්‍රම ව්‍යවස්තාවේ කිසිම තැනක සඳහන් නොවන බව ශ්‍රී ලංකා පොදුජන පෙරමුණේ සභාපති මහාචාර්ය ජී.එල් පීරිස් මහතා අද (20) පැවසීය.යම්කිසි පනතක් බලාත්මක වන්නේ අනාගතයට මිස අතීතටය නොවන බැවින් හිටපු ජනාධිපති මහින්ද රාජපක්‍ෂ මහතාට හා හිටපු ජනාධිපතිනී චන්ද්‍රිකා බණ්ඩාරණායක කුමාරතුංග මහත්මියට 19 වැනි ව්‍යවස්තා සංශෝධනයේ ප‍්‍රතිපාදන බලනොපාන බවද කීය.එහිදී මහාචාර්ය ජී.එල් පීරිස් මහතා මෙසේද පැවසීය.විධායක ජනාධිපතිධූරය අහෝසි කරනවාට අපි සම්පූර්ණයෙන්ම විරුද්ධයි. විධායක ජනාධිපතිධූරය ඉවත් කිරීමෙන් රටේ ආරක්‍ෂාව සම්බන්ධයෙන් ඉතාම බරපතල ගැටලූ රාශියක් නිර්මාණය වෙනවා. පළාත් සභාවක විධායක බලය ආණ්ඩුකාරවරයාට ලැබී තිබෙනවා.නමුත් යෝජිත නව ආණ්ඩුක‍්‍රම ව්‍යවස්තාව අනුව පළාත් සභාවේ විධායක බලය මහ ඇමතිවරයාට ලැබෙනවා.එමෙන්ම යෝජිත ආණ්ඩුක‍්‍රම ව්‍යවස්තාව අනුව ඉදිරියේදී ජනාධිපතිවරණ පැවැත්වෙන්නේ නැහැ. ජනාධිපතිපත්කර ගැනීමට මහජනතාවට තිබෙන්නාවූ අයිතිය පාර්ලිමේන්තුවට පැවරෙනවා. ඒ අනුව මෙම ආණ්ඩුව ඉදිරියේදී මැතිවරණ පැවැත්වීමට කිසිම සූදානමක් නැති බව ඉතාම පැහැදිලියි.19 වැනි ආණ්ඩුක‍්‍රම ව්‍යවස්තා සංශෝධනය අනුව නැවත වරක් ජනාධිපතිවරණයකට තරඟ කිරීමට තමන්ට හැකියාව තිබේදැයි ශ්‍රේෂ්ඨාධිකරණයෙන් විමසා බැලීමට හිටපු ජනාධිපතිවරයා තීරණය කර තිබෙනවා. 19 වැනි ආණ්ඩුක‍්‍රම ව්‍යවස්තාවෙන් දැනට පවතින විධායක ජනාධිපතිධූරය සම්පූර්ණයෙන්ම වෙනස්වූවා මිස එය සංශෝධනය වූයේ නැහැ. ජනාධිපතිධූරය බිහිකරන වගන්තිය 19වැනි ආණ්ඩුක‍්‍රම ව්‍යවස්තාවෙන් සම්පූර්ණයෙන්ම කිරීම නිසා අද තිබෙන්නේ අලූත් ජනාධිපතිධූරයක්. 19 වැනි ආණ්ඩුක‍්‍රම ව්‍යවස්තාවේ 8 වැනි පරිච්ඡේදයෙන් ජනාධිපතිධූරයේ බලතල බොහෝමයක් වෙනස් කළා.ඒ අනුව අද තිබෙන්නේ ජේ. ආර් ජයවර්ධන මහතා විසින් නිර්මාණය කළ විධායක ජනාධිපතිධූරයට වඩා සම්පූර්ණයෙන්ම වෙනස් ජනාධිපතිධූරයක්. ජේ.ආර් ජයවර්ධන මහතා විසින් නිර්මාණය කළ ජනාධිපතිධූරය අනුව කැබිනට් ඇමතිවරුන්පත් කිරීමේදී  ජනාධිපතිවරයා අගමැතිවරයාගෙන් විමසීමට අවශ්‍ය නැහැ. ඡායාරූප - ජයමාල් චන්ද්‍රසිරි   ",
    "URL": "https://www.lankadeepa.lk/latest_news/‘ජනපති-ධූරයේ-සිටි-අයට-යළි-තරග-කළ-නොහැකි-බව-19-වැනි-ව්‍යවස්ථාවේ-නෑ’/1-534928",
    "Category": "latest_news"
}