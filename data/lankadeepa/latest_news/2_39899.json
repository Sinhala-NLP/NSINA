{
    "Source": "www.lankadeepa.lk",
    "Timestamp": "2020 අප්‍රේල් මස 08",
    "Headline": "ගත වූ පැය 24 දී ඇඳිරිනිතිය උල්ලංඝනය කළ 1815 ක් අත්අඩංගුවට",
    "News Content": "( බිමල් ශ්‍යාමන් ජයසිංහ)බදාදා (08) උදෑසන 6 අවසන්වූ ගතවූ පැය 24ක කාලය තුළ ඇඳිරිනීතිය උල්ලංඝනය කිරීම සම්බන්ධයෙන් පුද්ගලයින්  1815 ක් අත්අඩංගුවට ගෙන වාහන 595 ක් පොලිස් භාරයට ගත් බව පොලිස් මාධ්‍ය ප්‍රකාශක කාර්යාලය පවසයි. එසේම, කොවිඩ් 19 හෙවත් කොරෝනා වෛරසය ව්‍යාප්තවීම වැළැක්වීම සඳහා ඉකුත් මස 20 වැනි දින සවස 6.00 සිට දිවයින පුරා පොලිස් ඇඳිරිනීතිය පැනවීමෙන් පසු බදාදා(08) උදෑසන 6.00 දක්වා අත්අඩංගුවටගත් මුළු පුද්ගලයින් සංඛ්‍යාව 17717 ක් බවත්, පොලිස් භාරයට ගත් වාහන සංඛ්‍යාව 4586  ක් බවත් පොලිස් මාධ්‍ය ‍කොට්ඨාසය පවසා සිටී.   ",
    "URL": "https://www.lankadeepa.lk/latest_news/ගත-වූ-පැය-24-දී-ඇඳිරිනිතිය-උල්ලංඝනය-කළ-1815-ක්-අත්අඩංගුවට/1-569899",
    "Category": "latest_news"
}