{
    "Source": "www.lankadeepa.lk",
    "Timestamp": "None  2015 සැප්තැම්බර් මස 23",
    "Headline": "‘දූෂිතයන් අල්ලනවා වෙනුවට දැවැන්ත අමාත්‍යංශ දීලා‘",
    "News Content": "දූෂණයට එරෙහි වීම තේමා කරගෙන බලයට පැමිණි වත්මන් ආණ්ඩුව මාස 9 ත් ගතවී ඇතත් මේ වන තුරු  එකම දේශපාලකයකුට හෝ එකම නඩුවක් හෝ පවරා නැතැයි දූෂණ විරෝධී හඬ සංවිධානය පවසයි.ඒ වෙනුවට දූෂිත දෙශපාලකයින්ට දැවැන්ත අමාත්‍යංශ පුදා ඇතැයි කොළඹ ජාතික පුස්තකාලයේ පැවැති මාධ්‍ය හමුවක් අමතමින් දුෂණ විරෝධී හඞ සංවිධානයේ කැඳවුම්කරු වසන්ත සමරසිංහ මහතා ප්‍රකාශ කළේය.දූෂණ චෝදනා ඇති දේශපාලකයන්  කිහිපදෙනෙක් ම කැබිනට් මණ්ඩලය නියෝජනය කරන බව වගකීමෙන්  යුතුව ප්‍රකාශ කරන බවද හෙතෙම සඳහන් කළේය.මේ වන විට තම සංවිධානය රහස් පොලිසියට පැමිණිලි  හතරක් ද, අල්ලස් හෝ දූෂණ මර්දන කොමිසමට පැමිණිලි පණහක් ද දූෂණ මර්දන කමිටු ලේකමි කාර්යාලයට පැමිණිලි 73 ක් ද බාරදී ඇතැයි ද සමරසිංහ මහතා කීය.මෙකී පැමිණිලිවල ප්‍රගතිය පිළිබද ව පොලිස්පතිනරයාගෙන් ලිඛිතව විමසන බවද ඔහු සඳහන් කළේය.  ",
    "URL": "https://www.lankadeepa.lk/latest_news/‘දූෂිතයන්-අල්ලනවා-වෙනුවට-දැවැන්ත-අමාත්‍යංශ-දීලා‘/1-349877",
    "Category": "latest_news"
}