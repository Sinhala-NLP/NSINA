{
    "Source": "www.lankadeepa.lk",
    "Timestamp": "2020 ජනවාරි මස 03",
    "Headline": "ගුවන් අනතුරින් මිය ගිය අයගේ සිරුරු බදුල්ල රෝහලට",
    "News Content": "(සමන් පාලිත නානායක්කාර)හපුතලේ ගුවන් අනතුරින් මියගිය සිව් දෙනාගේ සිරුරු මහේස්ත්‍රාත්  නියෝගය අනුව පශ්චාත් මරණ පරීක්ෂණ කටයුතු සඳහා බදුල්ල මහ රෝහල වෙත ගෙන ආ බව හපුතලේ පොලිස් ස්ථානාධිපති පොලිස් පරීක්ෂක සාගර  දයාරත්න මහතා පැවසීය. බණ්ඩාරවෙල  මහේස්ත්‍රාත් කීර්ති කුඹුරුහේන මහතා සිද්ධිය වූ ස්ථානයට පැමිණ මහේස්ත්‍රාත් මරණ පරීක්ෂණය පැවැත්විය.රජයේ රස පරීක්ෂකවරුන් ද පරීක්ෂණ  සිදු කළේය.  සිරුරු හඳුනා ගැනීම සඳහා  බදුල්ල මහ රෝහලේ තබා ඇති අතර හෙට (4) සිරුරු ඥාතීන්ට බාරදෙන බවද පොලිස් ස්ථානාධිපති සාගර දයාරත්න මහතා වැඩිදුරටත් පැවසීය.   ",
    "URL": "https://www.lankadeepa.lk/latest_news/ගුවන්-අනතුරින්-මිය-ගිය-අයගේ-සිරුරු-බදුල්ල-රෝහලට/1-563459",
    "Category": "latest_news"
}