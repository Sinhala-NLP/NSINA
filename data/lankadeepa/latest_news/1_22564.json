{
    "Source": "www.lankadeepa.lk",
    "Timestamp": "2021 නොවැම්බර් මස 10",
    "Headline": "යුග දනවි බලාගාර ගිවිසුම ගැන විදුලිබල ඇමැතිගෙන් ප්‍රකාශයක්",
    "News Content": "(සුජිත් හේවාජුලිගේ සහ  අංජුල මහික වීරරත්න)යුග දනවි බලාගාර ගිවිසුම අනුව, කිසිදු සමාගමකට එල්.එන්.ජී සැපයීම  සඳහා කිසිදු ඒකාධිකාරියක් හිමි නොවන බව විදුලිබල අමාත්‍ය ගාමිණී ලොකුගේ මහතා පාර්ලිමේන්තුවේදී අද (10) පැවැසීය.අදාළ ගිවිසුම ක්‍රියාත්මක වන්නේ වසර පහක කාලයක් සඳහා පමණක් බවත් මන්නාරම් ද්‍රෝණියේ ගෑස් සහ ඛනිජ තෙල් පර්යේෂණ සඳහා අධිකාරී බලයද  එම  සමාගමට හිමි නොවන  බවත්  හෙතෙම සඳහන් කළේය.මෙසේ පැවසූයේ සමගි ජන බලවේගයේ කොළඹ දිස්ත්‍රික් මන්ත්‍රී මොහොමඩ්  මරික්කාර් මහතා මතු කළ ප්‍රශ්නයකට පිළිතුරු දෙමිනි.රජයේ සම්පත් කිසිදු විදේශයකට හෝ විදේශීය සමාගම්වලට   විකිණීමට රජය සූදානම් නැති බව පැවසූ ලොකුගේ මහතා ගිවිසුමේ පිටපතක් ලබන සතියේ ලබාදිය හැකි බවද ප්‍රකාශ කළේය.කැලණිතිස්ස බලාගාරය  සම්පූර්ණයෙන්ම  පවත්වාගෙන ගියේ ඇමරිකා සමාගමක් බවත් ඒ අවස්ථාවේදී  කිසිවකුත් ඒ ගැන කතා නොකළ බවත් ඔහු පැවසුවේය.එය ජපන් සමාගමකට ලබා දුන්නේ ඊයේ පෙරේදා බවත් ඇමැතිවරයා කීවේය.  ",
    "URL": "https://www.lankadeepa.lk/news/යුග-දනවි-බලාගාර-ගිවිසුම-ගැන-විදුලිබල-ඇමැතිගෙන්-ප්‍රකාශයක්/101-602687",
    "Category": "latest_news"
}