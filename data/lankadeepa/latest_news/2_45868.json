{
    "Source": "www.lankadeepa.lk",
    "Timestamp": "2019 සැප්තැම්බර් මස 10",
    "Headline": "ටී - 56 ගිනි අවියකින් නිවසකට වෙඩි තබා පලායයි",
    "News Content": "(ඔගස්ටින් ප්‍රනාන්දු) වෙන්නප්පුව බටහිර දුම්මලදෙනිය ප්‍රදේශයේ නිවසකට මෝටර් රථයකින් පැමිණි පිරිසක් ඊයේ (9) රාත්‍රියේ වෙඩි තබා පලාගොස් ඇතැයි වෙන්නප්පුව පොලිසිය කියයි.නිවසේ පදිංචි අයේෂා සමන්මලී ( 45 ) මහත්මිය කර ඇති පැමිණිල්ලක් අනුව නිවසේ සාමාජිකයන් රූපවාහිනිය නරඹමින් සිටියදී වෙඩි හඩක් ඇසුණු බවත් ජනේලවල වීදුරු බිදී ගිය බවත් දන්වා ඇත.එම අවස්ථාවේදී ම නිවස අසළ නවතා තිබූ සැකකකටයුතු මෝටර් රථයක් පිටව ගොස් ඇත.ටී 56 ගිනි අවියකින් මෙම වෙඩිතැබීම කර ඇතැයිද පොලිසිය පවසයි.මෙම වෙඩි තැබීම මධ්‍යම රාත්‍රි 11 ට පමණ සිදුව ඇති අතර කිසිවකුත් හානි සිදුව නැති බවත් පොලිසිය කියයි.පොලිසිය එම නිවස වෙත ගොස් පරීක්ෂණ ආරම්භ කර ඇත.  ",
    "URL": "https://www.lankadeepa.lk/latest_news/ටී---56-ගිනි-අවියකින්-නිවසකට-වෙඩි-තබා-පලායයි/1-556695",
    "Category": "latest_news"
}