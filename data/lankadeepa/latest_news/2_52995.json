{
    "Source": "www.lankadeepa.lk",
    "Timestamp": "2018 ඔක්තෝබර් මස 09",
    "Headline": "‘සභාග ආණ්ඩුවක් හදනවා නම් අවසන් තීරණ බලය මහින්දට‘",
    "News Content": "(නාලක සංජීව දහනායක සහ සුජිත් හේවාජුලිගේ)සභාග ආණ්ඩුවක් හදන්නේ නම් ඒ ගැන අවසන් තීරණයක් ගැනීම සඳහා හිටපු ජනපති මහින්ද රාජපක්ෂ මහතාට  බලය පැවැරීමට ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂයේ මන්ත්‍රීවරුන් තීරණය කර ඇත.ශ්‍රී ලංකා පොදුජන පෙරමුණේ සභාපති මහාචාර්ය ජී.එල් පීරිස් මහතාගේ නිවසේදී අද (9) රාත්‍රී පැවැති සාකච්ඡාවකදී මෙම තීරණය ගෙන තිබේ.හිටපු ජනපති මහින්ද රාජපක්ෂ මහතාද මේ සාකච්ඡාවට සහභාගි විය.මෙහිදී මන්ත්‍රීවරුන් අමතා ඇති හිටපු ජනාධිපතිවරයා සභාග ආණ්ඩුවකට යෑමට කිසිදු තීරණයක් ගෙන නොමැති බවත් එසේ ගන්නේනම් සියලු දෙනා දැනුම්වත් කරන බවත් පවසා ඇත.‘‘අපිට ඉන්නේ එක නායකයයි නායකයෝ දෙන්නෙක් නැහැ.නමුත් ඔබතුමා ගන්න තීරණය උඩ අපි හිටගන්නවා‘‘ යැයි පාර්ලිමේන්තු මන්ත්‍රී ජනක බණ්ඩාර තෙන්නකොන් මහතා මෙහිදී ප්‍රකාශ කර ඇතැයි දැනගන්නට ඇත.අයවැයේ දී කටයුතු කරන ආකාරය සම්බන්ධයෙන් එහිදී සාකච්ඡා කෙරුණු බව ශ්‍රී ලංකා පොදු ජන පෙරමුණේ ආරංචි මාර්ග කියයි.  ",
    "URL": "https://www.lankadeepa.lk/latest_news/‘සභාග-ආණ්ඩුවක්-හදනවා-නම්-අවසන්-තීරණ-බලය-මහින්දට‘/1-538203",
    "Category": "latest_news"
}