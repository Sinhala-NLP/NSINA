{
    "Source": "www.lankadeepa.lk",
    "Timestamp": "None  2016 මැයි මස 24",
    "Headline": "‘පහත් තැනින් යන ජලයට බාධා එපා‘",
    "News Content": "ගම්පහ කොළඹ දිස්ත්‍රික්කයන්හි ඇති වු ගංවතුර තත්වයට එක් හේතුවක් ලෙස නාගරික සංවර්ධනය නිසා ජල ප්‍රවාහන පද්ධතියට සිදු වු හානිය  බලපා ඇතැයි පේරාදෙණි විශ්ව විද්‍යලයේ භූ විද්‍යා පිළිබඳ මහාචාර්‍ය කපිල දහනායක මහතා කියයි.සුළු වර්ෂාවකදී පවා ජලය ගලා යෑමට ඇති ජල මංවලට බාධා ඇති වීම නිසා ගංවතුර ගැලිමේ තත්ත්වයට මුහුණ දිමට සිදු වි ඇතැයි ද ‍හේ පවසයි.නාගරික සංවර්ධනයේදි ඉදිවන මං මාවත් නව ගොඩනැගිලි ආදිය ඉදි කිරීමේදි ස්වභාවික ජල මාර්ග පැරණි භු සිතියම් වල ඇති බවත් යම් ඉදි කිරිමක් කරන විට ඒවාට බාධා ඇති වනවානම් ඒ සඳහා විකල්ප ක්‍රම උපයෝගි කර ගත යුතු බවත් කුඩා ජල පහරවල් වැසී යෑමෙන් ඒවා එකතුව අස්වාභාවික ගංවතුර ඇතිවන බවත් කපිල දහනායක මහතා පවසයි.කොළඹ, ගම්පහ පමණක් නොව නුවරඑළියේ පවා ගං වතුර ඇති වනුයේ ස්වභාවික ජල පහර අවහිර කිරීම නිසා යැයිද හේ කියයි.මේ අතර මහ වැස්සක දී කොළඹ නගරයේ රැස්වන ජලය මුහුදට ගෙනයාමේ නව උමං මාර්ග දෙකක් ඉදිකිරීමට යන බව මහ නගර හා බස්නාහිර සංවර්ධන අමාත්‍යාංශ ලේකම් නිහාල් රූපසිංහ මහතා පැවසීය.බෞද්ධාලෝක මාවතේ සිට බම්බලපිටිය දක්වා එක් උමං මාර්ගයක් හා දැනට පවතින කොළඹ වරායට උතුරින් ඇති මුතුවෙල් උමං මාර්ගය ආසන්නයෙන් තව උමං මාර්ගයක් ද ඉදි කරන බව ලේකම් ස`දහන් කළේය.ලෝක බැංකුවේ ඩොලර් මිලියන 100ක (රුපියල් 14669811874.33) ආධාර මේ වෙනුවෙන් ලැබී ඇති අතර ජාත්‍යන්තර විශේෂඥයින්ගේ සහය ඇතිව වසර දෙකක දී මෙම ඉදිකිරීම් අවසන් කිරීමට බලාපොරොත්තු වන බව ද ලේකම් කියා සිටියේය. ",
    "URL": "https://www.lankadeepa.lk/latest_news/‘පහත්-තැනින්-යන-ජලයට-බාධා-එපා‘/1-419256",
    "Category": "latest_news"
}