{
    "Source": "www.lankadeepa.lk",
    "Timestamp": "2022 ජනවාරි මස 10",
    "Headline": "කොළොම්තොටේ තැන් තුනකින් මළ සිරුර තුනක්",
    "News Content": "(ඉන්දිකා රාමනායක සහ බිමල් ශ්‍යාමන් ජයසිංහ)වැල්ලවත්ත , බම්බලපිටිය මුහුදු වෙරළට පිරිමි නිරුවත් මළ සිරුරු දෙකක් ගොඩ ගසා  ඇති  අතර කොලොන්නාව තෙල් සංස්ථාව  ආසන්නයේ  තෙල් ඇළක තිබී තවත් මළ සිරුරක් සොයාගෙන ඇතැයි පොලීසිය කියයි.වැල්ලවත්ත රාමක්‍රිෂ්ණා මාවත ආසන්නයට ගොඩ ගසා තිබූ මළ සිරුර මුහුදේ පාවෙමින් තිබූ බවත් වැල්ලවත්ත පොලිසියේ ස්ථානාධිපති ප්‍රධාන පොලිස් පරීක්ෂක රොෂාන් ද සිල්වා මහතා පවසයි.බම්බලපිටිය මැරීන් ඩ්‍රයිව් පාරෙ වෙරළ තීරයේ තිබී සොයාගත් මළසිරුර අධික ලෙස නරක් ව තිබුණ බවත් බම්බලපිටිය පොලිසියේ ස්ථානාධිපති ප්‍රධාන පොලිස් පරීක්ෂක ප්‍රසන්න රත්නායක මහතා පවසයි.මළ සිරුරු දෙක සම්බන්ධයෙන් මහේස්ත්‍රාත් පරීක්ෂණයක් පැවැත්වීමෙන් අනතුරුව හඳුනාගැනීම සඳහා කළුබෝවිල ශික්ෂණ රෝහලේ තැන්පත් කරන බවත් පොලිස් ස්ථානාධිපතිවරු වැඩිදුරටත් පැවසූහ.කොලොන්නාව  තෙල් සංස්ථාව  ආසන්නයේ  පිහිටි තෙල් ඇලේ තිබී හමු තරුණයාගේ මළ සිරුර  කාගේද යන්න තවමත් තහවුරු වී නැතැයි පොලීසිය කියයි.දෙමටගොඩ පොලිසිය සිද්ධිය සම්බන්ධයෙන් පරීක්ෂණ පවත්වයි.(ජායාරූප: රුෂිරු කොළඹතන්ත්‍රිගේ)(ඡායාරූප: ශාන්ත රත්නායක)  ",
    "URL": "https://www.lankadeepa.lk/latest_news/කොළොම්තොටේ-තැන්-තුනකින්-මළ සිරුර-තුනක්/1-606264",
    "Category": "latest_news"
}