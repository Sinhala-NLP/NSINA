{
    "Source": "www.lankadeepa.lk",
    "Timestamp": "2022 මැයි මස 19",
    "Headline": "මන්ත්‍රීවරු 53ක් දවල් කෑම එපා කියති",
    "News Content": "(සුජිත් හේවාජුලිගේ සහ  අංජුල මහික වීරරත්න)සියලුම  මන්ත්‍රීවරුන්ට  පාර්ලිමේන්තුවෙන් සැපයෙන දිවා ආහාර වේල රටේ ජනතාව මුහුණදී සිටින ආර්ථික  දුෂ්කරතා සැලකිල්ලට ගෙන  අත්හිටුවන ලෙස   ශ්‍රී ලංකා පොදුජන පෙරමුණේ මන්ත්‍රීවරු   53 දෙනෙක්  සිය අත්සනින් යුතුව සකස් කෙරුණු   ලිපියක්   කතානායක මහින්ද යාපා අබේවර්ධන මහතාට බාරදෙමින් අද (19) ඉල්ලීමක් කළහ.රටේ ජනතාව අද එක වේලක් හෝ ගත නොහැකිව අසීරුතාවයට පත්ව සිටින මොහොතක මන්ත්‍රීවරුන්ට සහ පාර්ලිමේන්තු කාර්ය මණ්ඩලයේ සාමාජිකයන්ට  දිවා ආහාර වේල සැපයීම සඳහා විශාල වියදමක් දැරීම අසාධාරණ බවද   මන්ත්‍රීවරු පිරිස   ඒ ලිපියෙන්  පෙන්වා දෙති.පාර්ලිමේන්තු රැස්වීම් දවස පුරා පැවැත්වෙන අවස්ථාවලදී පමණක්  වෙළෙඳපොළේ පවතින මිල ගණන් යටතේ  බත් පාර්සලයක් ලබාදීමට කටයුතු කරන ලෙසද  ඔවුහු ඉල්ලා සිටිති.මන්ත්‍රීවරුන්ට පාර්ලිමේන්තුවෙන් දිවා ආහාරය සැපයීම  ආර්ථික  අර්බුදය පවතින තාක්  අත්හිටුවන ලෙස මන්ත්‍රී පිරිසඑම ලිපියෙන් වැඩිදුරටත් ඉල්ලා සිටියහ.මෙම ලිපියට අත්සන් තබා ඇති පිරිසට  සිසිර ජයකොඩි, ප්‍රමිත බණ්ඩාර තෙන්නකෝන්, ප්‍රේමනාත් සී දොලවත්ත, කපිල අතුකෝරාල, ජානක තිස්ස කුට්ටිආරච්චි, සහන් ප්‍රදීප් විතාන ශාන්ත බණ්ඩාර, චරිත හේරත් , ලලිත් වර්ණ කුමාර, සමන්ප්‍රිය හෙරත් අරුන්දික ප්‍රනාන්දු, ඉන්දික අනුරුද්ධ පියල් නිශාන්ත ද සිල්වා , නාලක ගොඩහේවා, මහාචාර්ය චන්න ජයසුමන, ගයාෂාන් නවනන්දන, මධුර විතානගේ, පවිත්‍රා වන්නිආරච්චි කෙහෙළිය රඹුක්වැල්ල, ගාමිණී වලේබොඩ ඇතුළු මන්ත්‍රීවරු 53 දෙනෙක් ඇතුළත් වෙති  ",
    "URL": "https://www.lankadeepa.lk/latest_news/මන්ත්‍රීවරු-53ක්-දවල්-කෑම-එපා-කියති/1-613346",
    "Category": "latest_news"
}