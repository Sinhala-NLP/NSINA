{
    "Source": "www.lankadeepa.lk",
    "Timestamp": "None  2014 ජනවාරි මස 28",
    "Headline": "විජේවීරගේ මස්සිනා යළි රිමාන්ඩ්",
    "News Content": "ජනතා විමුක්ති පෙරමුණේ නිර්මාතෘ රෝහණ විජේවීරගේ මස්සිනා වන දොස්තර චන්ද්‍රා ප්‍රනාන්දු ජනවාරි 30 දක්වා යළි රිමාන්ඩ් කරන ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කළේය.අලුත්කඩේ උසාවිය අසළ දී සහල රාවයේ භික්ෂූන්ට හා මිනිසුන් කිහිප දෙනකුට පිහියෙන් අනින්නට තැත්කළැයි පොලිසිය ඔහු උසාවියට ඉදිරිපත් කරමින් කියා සිටියේය.සැකකරු මානසික වෛද්‍යවරයකුට පෙන්වා  වාර්තාවක් ඉදිරිපත් කරන්නැයි මහේස්ත්‍රාත් කලින් නියෝග කැර තිබිණි. ඒ අනුව ඔහු පිරික්සූ මානසික වෛද්‍ය විශේෂඥ දොස්තර නීල් ප්‍රණාන්දු ඔහුට ප්‍රතිකාර නියම කර ඇත.දොස්තර ප්‍රනාන්දු විත්ති කූඩුවේ සිට කරුණු දක්වමින් කියා සිටියේ අලුත්කඩේ උසාවිය අසල කලබලයේ දී භික්ෂූන් තමාගේ බඩට ගැසූ බවයි. දැන් දැඩි වේදනාවක් ඇතැයි ද ඔහු කීවේය.  ",
    "URL": "https://www.lankadeepa.lk/latest_news/විජේවීරගේ-මස්සිනා-යළි-රිමාන්ඩ්/1-206452",
    "Category": "latest_news"
}