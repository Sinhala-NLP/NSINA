{
    "Source": "www.lankadeepa.lk",
    "Timestamp": "2022 දෙසැම්බර් මස 01",
    "Headline": "පෞද්ගලික අධ්‍යාපනය එපා කියන අය මුදලට වැඩ",
    "News Content": "(අංජුල මහික වීරරත්න සහ සුජිත් හේවාජුලිගේ)පෞද්ගලික අධ්‍යාපනයට යන්න එපා යැයි කෑ ගහන විශ්ව විද්‍යාල වල ඇතුලේ ඉන්න  බාහිර උපාධි සදහා මුදලට පන්ති පවත්වා පෞද්ගලික ක්‍රමවේදයක් අනුගමනය කරන බව ජනාධිපති රනිල් වික්‍රමසිංහ මහතා පාර්ලිමේන්තුවේදී පැවසීය.නිදහස් අධ්‍යාපනය නම් බාහිර මෙන්ම අභ්‍යන්තර අධ්‍යාපනයද මුදලින් නිදහස් විය යුතු බව කී ජනාධිපතිවරයා කවුරුන් හෝ අධ්‍යාපනය බිස්නස් එකක් කරගන්නවා නම් ඊට බදු පැනවිය යුතු බවද කීය.අනාගතයේ රජයේ රැකියා නැති වන අතර රැකියා වෙළඳපොලට අවශ්‍ය අයුරින් අධ්‍යාපනය සකස් කරන බවද ජනාධිපතිවරයා පැවසීය.අධ්‍යාපන අමාත්‍යාංශය, කාන්තා හා ළමා කටයුතු, සමාජ සවිබල ගැන්වීමේ අමාත්‍යාංශයේ වැය ශීර්ෂ පිළිබඳ කාරක සභා අවස්ථා විවාදයට සහභාගී වෙමින් ජනාධිපතිවරයා මෙි බව කීය.  ",
    "URL": "https://www.lankadeepa.lk/news/පෞද්ගලික-අධ්‍යාපනය-එපා-කියන-අය-මුදලට-වැඩ/101-624484",
    "Category": "latest_news"
}