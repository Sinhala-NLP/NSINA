{
    "Source": "www.lankadeepa.lk",
    "Timestamp": "2017 දෙසැම්බර් මස 28",
    "Headline": "මඩු රක්ෂිතය තුල නීති විරෝධී අන්නාසි වගාවක්",
    "News Content": "ප්‍රියංකර ජයසිංහ    මන්නාරම මඩු රක්ෂිතය තුල නීති විරෝධී ලෙස වනය විනාශ කරමින් අක්කර 40 කට ආසන්න ප්‍රමාණයක වසර ගණනාවක සිට  අන්නාසි වගාවක් අරම්භ කර ඇති බව පරිසර වේදීන් චෝදනා කරති . මන්නාරම මඩු පාර වනජීවි අභය භුමිය ආසන්නයේ පිහිටි මඩු රක්ෂිතය  වන සංරක්ෂණ දෙපාර්තුමේන්තුවට අයත් අක්කර 93828 ක  රක්ෂිතයකි.මඩු රක්ෂිත තුළ මාර්ග ඉදිකරමින් කම්බි ගසා කොටු කර අවසරයකින් තොරව අන්නාසි වගාවක් අරම්භ කර  ඇත්තේ වන සංරක්ෂණ අණපනත් සම්පූර්ණයෙන් උල්ලංඝණය කරමින් බවද කියයි.  බැකෝ යන්ත්‍ර යොදා ගනිමින් එළි පෙහෙළි කළ අක්කර 40 ආසන්න භුමියේ අන්නාසි වගා කර ඇති අතර පොල් වගා කිරීමට ද සූදානමක් ද ඇති බව සඳහන් වේ. කෑලෑව තුළ මෙම අන්නාසි වගාව ආරම්භ කර ඇත්තේ ආයෝජන මංඩලය මගින් ක්‍රියාත්මක කාබනික අන්නාසි වගාවක් සිදුවන බවට විශාල පුවරුවක්ද සවි කරමිනි . මෙම අන්නාසි වගාව ඊශ්‍රායල් ජාතික ව්‍යාපාරිකයකු සිදු කර ඇති බවටද තොරතුරු ලැබි තිබේ .   ",
    "URL": "https://www.lankadeepa.lk/latest_news/මඩු-රක්ෂිතය-තුල-නීති-විරෝධී-අන්නාසි-වගාවක්/1-522234",
    "Category": "latest_news"
}