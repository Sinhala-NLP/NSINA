{
    "Source": "www.lankadeepa.lk",
    "Timestamp": "2021 සැප්තැම්බර් මස 23",
    "Headline": "සොරාගත් ත්‍රිරෝද පහක් සමග දෙකක් දැලේ",
    "News Content": "(තුසිත කුමාර ද සිල්වා)සොරකම් කර රැගෙන එන ත්‍රිරෝද රථ බේරුවලදී විවිධ වෙනස්කම්වලට ලක්කර එන්ජින්, චැසි අංක,සහ ලියාපදිංචි අංක වෙනස් කර අලෙවි කිරිමේ ජාවාරම් කළ බව කියන පුද්ගලයන් දෙදෙනකු  විකිණීමට තිබූ ත්‍රීරෝද රථ 5ක් සහ නීති විරෝධී කඩුවක් සමග අද අත්අඩංගුවට ගත් බව  කියයි .මෙම ජාවාරමේ මහ මොළකරු වන ප්‍රධාන සැකකරු ගරාජ් බාස් කෙනකු වන අතර කොළඹ ප්‍රදේශයෙන් සොරකම් කරගන්නා බේරුවලට ප්‍රදේශයට රැගෙන විත් අඩු මුදලට විකුණා තිබෙන අතර පොලිස් අත්අඩංගුවේ පසුවන මෙම ජාවාරම්කරුවන් එම ත්‍රීරෝද රථ අලුත් වැඩියා කිරීමේ මුවාවෙන් විවිධ ගරාජ්වල මෙන්ම විවිධ ස්ථානවල සඟවා ඒවායේ මුල් චැසි අංක , එන්ජින් අංක සහ ලියාපදිංචි අංක වෙනස්කර වරින්වර ත්‍රීරෝද රථ විකිණීමට සැලසුම් කර ඇත.බ්‍රෝකර්වරයකු ලෙස උපාය දූතයකු යොදවා ත්‍රිරොද රථයක් මිලට ගන්නා මුවාවෙන් ලබාගත් තොරතුරුමත ප්‍රථමයෙන් මහ මොළකරු සහ සහයක සැකකරු ත්‍රී රෝද රථයක්  අත්අඩංගුවට ගැනීමට කටයුතු කළ බව පොලිසිය කියයි .මෙම ජාවාරමට සම්බන්ධ ප්‍රධාන සැකකරු ලබා දුන් පදිංචි ලිපිනය ව්‍යාජ එකක් බව හඳුනාගත් පොලීසිය ඔහුගේ නිවස පරීක්ෂාවට ගිය අතර එහිදී මෙම පුද්ගලයාගේ නිදන ඇඳහි මෙට්ටය යට තිබී එකල මහත් ආන්දෝලනයට ලක්වූ ,,සහරාන්,, නැමැත්තා සම්බන්ධයෙන් ප්‍රවෘත්ති වාර්තා වූ යුගයේ ආරක්ෂක අංශ අත්අඩංගුවට ගත් ,, කඩු වලට සමාන අඩි දෙකක් පමණ දිග ඇති කඩුවක් ,, ප්‍රධාන ජාවාරම්කරු ගෙ නිවසේ තිබී පොලිස් භාරයට ගත් බව කියයි .මෙම සැකකරුවන් දෙදෙනා මෙලෙස සොරකම් කරන ත්‍රිරොද රථ අඩු මුදලට ලබා ගෙන  ත්‍රීරෝද රථවලට විවිධ රක්ෂණ සමාගම්වලින් අබලිව භාවිතයෙන් ඉවත්කරන එන්ජින් හා චැසි අංක කොටා ඊට අදාළ ලියාපදිංචි පොත් පත් ව්‍යාජ ලෙස සකසා විකිණීම කටයුතු කර තිබෙන බවත් විමර්ශන සිදුකරන පොලිසිය අනාවරණය කරගෙන තිබේ.මෙම ජාවාරම්කරුවන් මෙම ත්‍රීරෝද රථ මුදල් හදිස්සියකට යැයි කියා රුපියල් ලක්ෂ දෙකහමාරක් තුන යන ගණන්වලට විකිණීමට කටයුතු කරන බවත් පොලිසිය කියයි .   ",
    "URL": "https://www.lankadeepa.lk/latest_news/සොරාගත්-ත්‍රිරෝද-පහක්-සමග-දෙකක්-දැලේ/1-599632",
    "Category": "latest_news"
}