{
    "Source": "www.lankadeepa.lk",
    "Timestamp": "2020 ඔක්තෝබර් මස 29",
    "Headline": "සමෘද්ධි දෙපාර්ත‍‍මේන්තුව වසාදමයි",
    "News Content": "(විනීතා එම් ගමගේ) කළමණාකරණ සහයක නිලධාරිනියකට කොවිඩ් 19 රෝගය වැළඳී තිබීම හේතුවෙන් සමෘද්ධි සංවර්ධන දෙපාර්තමේන්තුව අද (29) වසා දමා තිබේ. එම නිලධාරිනියගේ සැමියා මාළු ව්‍යාපාරිකයෙකු බව එම දෙපාර්තමේන්තු ආරංචි මාර්ග පවසයි. සතියට දින තුනක්  පමණක් සේවයට එන ලෙස දන්වා තිබියදීත් මෙම නිලධාරිනිය සතියේ දින පහේම සේවයට පැමිණ ඇති  බවත් ඇගේ සැමියා මාළු ව්‍යාපාරිකයෙකු බව ඉහළ  නිලධාරින්ට දන්වා නැති  බවත් එම දෙපාර්තමේන්තුවේ නිලධාරියෙක් ලංකාදීපයට පැවැසීය. අද දහවල් එම දෙපාර්තමේන්තුව වසා දැමුණු අතර එහි සියලු සේවකයන් පීසීආර් පරික්ෂණ  සඳහා යොමු කළ බවද එම නිලධාරියා සඳහන් කළේය.  ",
    "URL": "https://www.lankadeepa.lk/latest_news/සමෘද්ධි-දෙපාර්ත‍‍මේන්තුව-වසාදමයි/1-581326",
    "Category": "latest_news"
}