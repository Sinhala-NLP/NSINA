{
    "Source": "www.lankadeepa.lk",
    "Timestamp": "None  2016 අප්‍රේල් මස 22",
    "Headline": "නව තානාපතිවරු හා කොමසාරිස්වරු ලංකාවට එති",
    "News Content": "ශ්‍රී ලංකාවට අලූතින් පත්ව ආ නව තානාපතිවරු පස් දෙනෙකු හා මහ කොමසාරිස්වරු දෙදෙනෙකු අද (22) ජනාධිපති කාර්යාලයේදී ජනාධිපති මෛතී‍්‍රපාල සිරිසේන මහතා වෙත සිය අක්ත පත‍්‍ර පිළිගැන්වුහ.උරුගුවේ, ටර්ක්මේනියාව, හංගේරියාව, ස්ලෝවේනියාව හා මාලි ජනරජය සඳහා තානාපතිවරු ද මලයාසියාව සහ මුරුසි රාජ්‍ය සඳහා මහකොමසාරිස්වරු ද මෙලෙස පත් ව සිටිති.උරුගුවේ ජනරජයේ කාලෝස් ඔලැන්ඩෝ, ටර්ක්මෙනිස්තාන් ජනරජය වෙනුවෙන් පරකාට් ඩුර්ඞ්යෙව්, හංගේරියා ජනරජය වෙනුවෙන් ගයුලා පෙටෝ, ස්ලෝවේනියා ජනරජයේ සොසෙෆ් ඩ්‍රොෆෙනික් හා මාලි ජනරජයේ නියන්ලෝරෝ යා සමාකේ තානාපතිවරු ලෙස ද මලයාසියාව හා මුරුසිය වෙනුවෙන් වෑන් සයිඞ් බීන් වැන් අබ්දුල්ලා හා ජග්දීශ්වර් ගෝබර්දන් මහ කොමසාරිස්වරු ද අක්ත‍්‍ර පත‍්‍ර බාර දුන්හ.    ",
    "URL": "https://www.lankadeepa.lk/latest_news/නව-තානාපතිවරු-හා-කොමසාරිස්වරු-ලංකාවට-එති/1-407918",
    "Category": "latest_news"
}