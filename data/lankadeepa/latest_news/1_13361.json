{
    "Source": "www.lankadeepa.lk",
    "Timestamp": "2022 ජුලි මස 28",
    "Headline": "හදිසිනීතිය පොහොට්ටුවේ ප්‍රතිපත්තිවලට විරුද්ධයි",
    "News Content": "(ඩයනා උදයංගනී)හදිසි නීතිය පැනවීම ශ්‍රී ලංකා පොදුජන පෙරමුණේ ප්‍රතිපත්ති හා ව්‍යවස්ථාවට විරුද්ධ බව එහි ආරම්භක සභාපති, පාර්ලිමේන්තු මන්ත්‍රී මහාචාර්ය ජී.එල් පීරිස් මහතා පැවසීය.එය ජිනීවාහිදී තවත් මසකින් පැවැත්වෙන මානව හිමිකම් කොමිෂන් සභාවේදී ශ්‍රී ලංකාවට අහිතකර ලෙස බලපෑ හැකි බව කී ජී.එල් පීරිස් මහතා ජී.එස්.පී ප්ලස් සහනය අහිමිවීමට ද හේතු විය හැකි බව සඳහන් කළේය.ශ්‍රී ලංකාවේ පවතින තත්වය අනුව මහජන ජීවිත හා දේපල ආරක්‍ෂා කිරීමට පවතින සාමාන්‍ය නීතිය ප්‍රමාණවත් බවත්, හදිසි නීතිය පැනවීමේ කිසිඳු අවශ්‍යතාවයක් නැති බවත් හෙතෙම කීවේය.මහාචාර්ය ජී.එල් පීරිස් මහතා මේ බව පැවසුවේ කොළඹ දී අද (28) පැවති මාධ්‍ය හමුවක් අමතමිනි.   ",
    "URL": "https://www.lankadeepa.lk/latest_news/හදිසිනීතිය-පොහොට්ටුවේ-ප්‍රතිපත්තිවලට-විරුද්ධයි/1-617177",
    "Category": "latest_news"
}