{
    "Source": "www.lankadeepa.lk",
    "Timestamp": "2020 මාර්තු මස 16",
    "Headline": "විශේෂ මෙහෙයුම් මැදිරියට ලැබුණු ඇමතුම් වලින් 880 ක් නිරෝධායනයට",
    "News Content": "කොරෝනා වයිරසය වැළඳී ඇත්දැයි සැක සහිත පුද්ගලයින් සම්බන්ධ දැනුම්   දීමේ අරමුණි පොලිස් මූලස්ථානය ස්ථාපිත කළ  විශේෂ මෙහෙයුම් මැදිරියට ලැබුණු දුරකතන ඇමැතුම් සමඟ මේ වන විට පුද්ගලයින්  880  දෙනකු නිරෝධායන මධ්‍යස්ථානවලට යොමු කර ඇතැයි නීති කොට්ඨාසය බාර නියෝජ්‍ය  පොලිස්පති   අජිත් රෝහණ මහතා අද(16) පැවසීය. ශ්‍රී ලංකාව පුරා පුද්ගලයින් මෙලෙස  නිරෝධායන කටයුතුවලට යොමු කර  ඇතැයිද  අජිත් රෝහණ මහතා එහිදී කීවේය. ප්‍රවෘත්ති අමාත්‍යංශයේදී මේ වන විට   පැවැත්වෙන සාකච්ඡාවේදී  නියෝජ්‍ය පොලිස්පතිවරයා  කීවේය. කොරෝනා  වයිරසය  නිරෝධායන ට සහය දැක්වීමේ අරමුණින්   එම  සිද්ධීන් දැනුම් දීම සදහා   පොලිස් මුලස්ථානයේ විශේෂ මෙහෙයුම් මැදිරියක් ස්ථාපිත ඊයේ ( 15) ස්ථාපිත කෙරිණි. එවැනි පුද්ගලයින් පිළිබඳව තොරතුරු     0112-444480/ 0112-444481/  0115-978730/ 0115-978734/  011-5 978720    යන අංක හා    [email protected]  විද්‍යුත්  තැපෑල් ඔස්සේ   මහජනයාට  තොරතුරු ලබා දිය හැකිය.  ",
    "URL": "https://www.lankadeepa.lk/covid19/විශේෂ මෙහෙයුම්-මැදිරියට-ලැබුණු-ඇමතුම්-වලින්-880-ක්-නිරෝධායනයට/203-567885",
    "Category": "latest_news"
}