{
    "Source": "www.lankadeepa.lk",
    "Timestamp": "2020 මාර්තු මස 30",
    "Headline": "නිරෝධායන මධ්‍යස්ථානවල සිටින 321 ක් හෙට ගෙදර යති",
    "News Content": "(ඩිල්ෂානි චතුරිකා දාබරේ) නිරෝධායන කටයුතු අවසන් කළ පුද්ගලයන් 321දෙනෙකු හෙට(31) දිනයේදී නිරෝධායන මධ්‍යස්ථානවලින් නිවාස බලා පිටත්ව යාමට නියමිත බව වැඩබලන ආරක්ෂක මාණ්ඩලික ප්‍රධානී, යුද හමුදාපති ලුතිනන් ජෙනරාල් ශවේන්ද්‍ර සිල්වා මහතා අද(30) පැවසීය. ඒ අනුව, හෙට දිනයේදී නිරෝධායන කටයුතු අවසන් කළ 104දෙනෙකු පෙරයකාඩු නිරෝධායන මධ්‍යස්ථානයෙන්ද, තවත් පුද්ගලයන් 11දෙනෙකු පූනානි නිරෝධායන මධ්‍යස්ථානයෙන්ද, ඉතිරි 206දෙනා ගුවන් හමුදාව විසින් සම්බන්ධීකරණය කරනු ලබව පුරවාසකුලම් නිරෝධායන මධ්‍යස්ථානයෙන්ද පිටත්වයාමට නියමිත බවද ඒ මහතා සඳහන් කළේය. ඒ මහතා මේ බව පැවසුවේ, රාජගිරියේ, කෝවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේදී අද(30) පැවති මාධ්‍ය හමුවකට සහභාගී වෙමිනි.  ",
    "URL": "https://www.lankadeepa.lk/latest_news/නිරෝධායන-මධ්‍යස්ථානවල-සිටින-321-ක්-හෙට-ගෙදර-යති/1-569295",
    "Category": "latest_news"
}