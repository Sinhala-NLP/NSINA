{
    "Source": "www.lankadeepa.lk",
    "Timestamp": "None  2014 පෙබරවාරි මස 11",
    "Headline": " උසාවිය උපවාස අයිතිය රකියි",
    "News Content": "කුරුණෑගල සර් ජෝන් කොතලාවල මහා විද්‍යාලයය අසළ අට්ටාලයක උපවාසය කරමින් සිටි පිරිස ඉවත් කිරීමට පොලිසිය පැතූ අධිකරණ නියෝගය ප්‍රතික්ෂේප කළ කුරුණෑගල ප්‍රධාන මහේස්ත්‍රාත් රවීන්ද්‍ර ප්‍රේමරත්න මහතා ඕනෑම පුද්ගලයකුට උපවාස කිරීමේ අයිතිය ඇතැයි ප්‍රකාශ කළේය.පොදු දේපළට හානියක් හෝ මාර්ගය අවහිර කිරීමක් වෙත්නම් පමණක් මැදිහත් විය හැකි බව මහේස්ත්‍රාත් ප්‍රකාශ කළේය.පාසල් නිල ඇඳුම ඇඳ සිටින ඡායාරූපයක් හා පාසලේ නිල ලාංඡනයේ රූපයක් ෆේස්බුක් සමාජ වෙබ් අඩවියේ පළ කළැයි උදෑසන රැස්වීමේ දී විදුහල්පති විසින් සිසුවියකට බැන වැදුණු බව කියන සිද්ධියකට විරෝධය පා ඔවූහු උපවාසය ඇරැඹූහ.එම සිද්ධියෙන් පසු ශිෂ්‍යාව දිවි නසා ගත්තාය.   ",
    "URL": "https://www.lankadeepa.lk/latest_news/උසාවිය-උපවාස-අයිතිය-රකියි/1-209618",
    "Category": "latest_news"
}