{
    "Source": "www.lankadeepa.lk",
    "Timestamp": "2021 ජුනි මස 23",
    "Headline": "කුලසිරි බුදවත්තයන් දිවි සැරිය නිමා කරයි",
    "News Content": "(ඩයනා උදයංගනී)මෙරට ප්‍රවීණ නර්තන ශිල්පියකු මෙන්ම නර්තනාචාර්යවරයකු වූ කුලසිරි බුදවත්ත අභාවප්‍රාප්ත විය.කලක් අසනීප වී සිටි බුදවත්ත මහතා මියයන විට 71 වන වියේ පසුවිය.උඩර‍ට, පහතරට නර්තන නර්තන සම්ප්‍රදායන් දෙකෙහිම විශේෂඥ දැනුමක් ලබා සිටි කුලසිරි බුදවත්තයන් මෙරට නර්තන කලාවේ ප්‍රගමනයට සුවිසල් මෙහෙවරක් ඉටුකළ අයෙකි.ඔහු 'බුදවත්ත රංගායතනය' නමින් රංගායතනයක් ද පවත්වාගෙන ගිය අතර නර්තන ‍ක්ෂේත්‍රයට ‍තවත් ශිල්පීන් රැසක් බිහිකළ ගුරුවරයෙක් ද විය. ඔහුගේ බිරිඳ වන නේමාලි බුදවත්ත මහත්මිය ද නර්තන ආචාර්යවරියකි.කුලසිරි බුදවත්ත මහතා එක් පුතෙකුගේ පියකු වන අතර රංගන රන්සිලු බුදවත්ත නම් ඔහුද නර්තනයේ මෙන්ම බෙරවාදනයේ දස්කම් දක්වන්නෙකි.හෙළ සිනමාවේ නිළි රැජිණ මාලිනී ‍ෆොන්සේකා මහත්මිය ද කුලසිරි බුදවත්ත මහතාගෙන් නර්තනය හදාරා ඇති අතර ප්‍රවීණ නර්තනාචාර්ය චන්දන වික්‍රමසිංහ, නර්තනාචාරිනී උප‍‍ේකා ගංගොඩවිල, රංගන ශිල්ප ශිල්පිනියන් වන ජගත් චමිල, සුරාජ් මාපා, මංජුලා කුමාරි, බුදවත්තයන්ගේ ශිෂ්‍ය පරම්පරාව නියෝජනය කරති.   ",
    "URL": "https://www.lankadeepa.lk/latest_news/කුලසිරි-බුදවත්තයන්-දිවි-සැරිය-නිමා-කරයි/1-593209",
    "Category": "latest_news"
}