{
    "Source": "www.lankadeepa.lk",
    "Timestamp": "2021 අගෝස්තු මස 04",
    "Headline": "පාර්ලිමේන්තුව අසල උද්ඝෝෂණයේදි රාජ්‍ය දේපළට හානි කළ දෙකක් සැකපිට",
    "News Content": "(බිමල් ශ්‍යාමන් ජයසිංහ)අන්තර් විශ්ව විද්‍යාල ශිෂ්‍ය බල මණ්ඩලය පාර්ලිමේන්තුව පිවිසුම ආසන්නයේ දී සංවිධානය කළ විරෝධතාවයේදී රාජ්‍ය දේපළට හානි කිරීම ඇතුළු චෝදනා රැසක් සම්බන්ධයෙන් පෙරටුගාමී පක්ෂයේ පාලන ලේකම්වරයා සහ නිදහස අධ්‍යාපනය උදෙසා සිසු ජන ව්‍යාපාරය සාමාජිකාවක ඊයෙ  රාත්‍රියේ අත්අඩංගුවට ගත් බව තලංගම පොලිසිය කියයි.මෙලෙස අත්අඩංගුවට ගෙන ඇත්තේ පෙරටුගාමී පක්ෂයේ පාලන ලේකම්වරයා ලෙස කටයුතු කළ කොස්වත්තගේ චමීර නිරෝෂණ පෙරේරා සහ නිදහස් අධ්‍යාපනය උදෙසා  ජන ව්‍යාපාරයේ සාමාජිකාවක් වන කෝෂිලා හංසිමාලි පෙරේරා යන අයවලුන්යඅත්අඩංගුවට ගත් මෙම දෙදෙනා නීති විරෝධී රැස්වීමක සාමාජිකයන් වීම, පොදු දේපල දේපල පනත ,රජයේ නිලධාරීන්ට බරපතළ තුවාල සිදු කිරීම සහ නිරෝධායන නීති උල්ලංඝනය කිරීම ඇතුළු චෝදනා රැසක් යටතේ කඩුවෙල අධිකරණයට ඉදිරිපත් කිරීමට නියමිතය   ",
    "URL": "https://www.lankadeepa.lk/latest_news/පාර්ලිමේන්තුව-අසල-උද්ඝෝෂණයේදි-රාජ්‍ය-දේපළට-හානි-කළ-දෙකක්-සැකපිට/1-596260",
    "Category": "latest_news"
}