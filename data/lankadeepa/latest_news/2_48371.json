{
    "Source": "www.lankadeepa.lk",
    "Timestamp": "2019 මැයි මස 13",
    "Headline": "වයඹටම පොලිස් ඇඳිරිනීතිය",
    "News Content": "පස්වරු 5.35තරිඳු ජයවර්ධනඇතිවී තිබෙන තත්ත්වය පාලනය කිරීම පිණිස වයාම ක්‍රියාත්මක වන පරිදි වයඹ පළාතටම   බලපැවැත්වෙන පරිදි ඇඳිරිනීතිය පැනවූ බව පොලිසිය කියයි.ප්‍රදේශයේ ආරක්ෂාව තහවුරු කිරීමට පොලිසිය සහ හමුදාව කටයුතු කරන බව උසස් පොලිස් නිලධාරියෙක් ලංකාදීපයට පැවසීය.තරිඳු ජයවර්ධන කුලියාපිටිය පොලිස් කොට්ඨාසයේ කුලියාපිටිය, දුම්මලසුරිය, බිංගිරිය සහ හෙට්ටිපොළ යන පොලිස් බල ප්‍රදේශවලට වහාම ක්‍රියාත්මක වන පරිදි හෙට (14) අලුයම හතර වන තෙක් යළි පොලිස් ඇඳිරිනීතිය පැනවූ බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා කියයි. නිකවැරටිය පොලිස් කොට්ඨාසයේ රස්නායකපුර සහ කොබෙයිගනේ යන පොලිස් බල ප්‍රදේශවලට ද වහාම ක්‍රියාත්මක වන පරිදි හෙට (14) පෙරවරු 4 තෙක්  ඇඳිරිනීතිය පැනවූ බව පොලිසිය පවසයි.ඇතිවී තිබෙන නොසන්සුන්කාරී තත්ත්වය පාලනය කිරීමට මෙලෙස පොලිස් ඇඳිරිනීතිය පැනවූ බව ද පොලිස් මාධ්‍ය ප්‍රකාශකවරයා කියයි.(ඡායාරූප - හිරාන් ප්‍රියංකර ජයසිංහ)   ",
    "URL": "https://www.lankadeepa.lk/latest_news/වයඹටම-පොලිස්-ඇඳිරිනීතිය/1-550360",
    "Category": "latest_news"
}