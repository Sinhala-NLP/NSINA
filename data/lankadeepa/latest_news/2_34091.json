{
    "Source": "www.lankadeepa.lk",
    "Timestamp": "2021 පෙබරවාරි මස 12",
    "Headline": "කෑගල්ලේ ගෑස් අළෙවි නියෝජිත ආයතනයක 7 කට කොවිඩ්",
    "News Content": "(නයෝමි දිල්රුක්ෂි) කෑගල්ල නගරයේ පවත්වාගෙන යන ගෘහස්ථ ගෑස් බෙදාහරින ආයතනයක සේවකයන් 7 දෙනෙක් හට කොරෝනා වයිරසය ආසාදනය වී ඇති බවට අද (12) හඳුනාගත් බව කෑගල්ල නගරයේ මහජන සෞඛ්‍ය පරික්ෂක ඩබ්ලිව් ඵම් අමරතිලක මහතා පැවසීය. ගෑස් බෙදාහරින ආයතනයේ සේවකයන් ( 55) දෙනෙකු යොදාගෙන සිදුකළ රැපිඩ් ඇන්ටිජන් පරික්ෂාවෙන් පසුව කොවිඩ් වයිරසය අසාදනය වී ඇති බව තහවුරු වී තිබේ. කොවිඩි ආසාදිතයින්  7 දෙනා රඹුක්කන සහ උදුගොඩ කොවිඩි ප්‍රතිකාර ඒකක වෙත ප්‍රතිකාර සඳහා යොමු කර තිබේ. කොවිඩි ආසාදිතයන්ගේ පළමු ආශ්‍රිතයන් ලෙස පවුල් 9 ක් ස්වයං නිරෝධායනයට යොමු කිරිමට කටයුතු කළ බවද මහජන සෞඛ්‍ය පරික්ෂක ඩබ්ලිව්. ඒම්. අමරතිලක මහතා වැඩිදුරටත් පැවසීය.   ",
    "URL": "https://www.lankadeepa.lk/latest_news/කෑගල්ලේ-ගෑස්-අළෙවි-නියෝජිත-ආයතනයක-7-කට-කොවිඩ්/1-586018",
    "Category": "latest_news"
}