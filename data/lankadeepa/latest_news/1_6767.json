{
    "Source": "www.lankadeepa.lk",
    "Timestamp": "2023 ජනවාරි මස 24",
    "Headline": "පැය දෙකයි විනාඩි 20 ක විදුලි කප්පාදුව නැවතත්",
    "News Content": "(යොහාන් භාසුර)පැය දෙකයි විනාඩි 20 ක විදුලි කප්පාදුව හෙට සහ අනිද්දා (25 සහ 26) දින දෙකේ ක්‍රියාත්මක කිරීමට අනුමැතිය දුන් බව මහජන උපයෝගිතා කොමිසමේ සභාපති ජනක රත්නායක මහතා අද (24) පැවසීය.ඒ අනුව ‘ඒ’ සිට ‘ඩබ්ලිව්’ දක්වා කලාප 20 ට දහවල් කාලයේ පැයක් ද, රාත්‍රී කාලයේ පැයයි විනාඩි 20 ක් ද, ලෙස විදුලි කප්පාදුව ක්‍රියාත්මක කිරීමට අවසර දුන් බවත් ජනක රත්නායක මහතා වැඩි දුරටත් කීය.උසස් පෙළ විභාගය හේතුවෙන් විදුලි කප්පාදුව පැය දෙකක් බවට අද දිනයේ පත්විය.    ",
    "URL": "https://www.lankadeepa.lk/news/පැය-දෙකයි-විනාඩි-20-ක-විදුලි-කප්පාදුව-නැවතත්/101-627448",
    "Category": "latest_news"
}