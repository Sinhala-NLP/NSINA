{
    "Source": "www.lankadeepa.lk",
    "Timestamp": "2023 පෙබරවාරි මස 09",
    "Headline": "ප්‍රතිපත්ති ප්‍රකාශය විවාදය ස.ජ.බ වර්ජනය කරයි",
    "News Content": "(සුජිත් හේවාජුලිගේ සහ  අංජුල මහික වීරරත්න)නව වැනි පාර්ලිමේන්තුවේ සිවුවැනි සභාවාරය  විවෘත කරමින් ජනාධිපතිවරයා ඉදිරිපත් කළ ආණ්ඩුවේ ප්‍රතිපත්ති ප්‍රකාශය පිළිබඳ සභාව කල් තබන අවස්ථාවේ  විවාදය සමගි ජන බලවේගය පක්ෂය අද (9) වර්ජනය කළේය.එම පක්ෂය පාර්ලිමේන්තුව විවෘත කිරීමේ  උත්සවයද වර්ජනය කළේය.ජනාධිපති රනිල් වික්‍රමසිංහ මහතා ආණ්ඩුවේ ප්‍රතිපත්ති ප්‍රකාශය ඉදිරිපත් කරමින් නව වැනි පාර්ලිමේන්තුවේ සිවු වැනි සභාවාරය විවෘත කළේ  හෙට (10) දිනයේය.ආණ්ඩුවේ ප්‍රතිපත්ති ප්‍රකාශය පිළිබඳ විවාදය  හෙට (10) දිනයේත්  පැවැත්වේ.විපක්ෂයේ සෙසු දේශපාලන පක්ෂවල නියෝජිතයෝ විවාදයේදී  අදහස් දැක්වූහ.මේ අතර මෙම විවාදයට සහභාගි වන්නේ දැයි අප ජාතික ජන බලවේගය  පක්ෂයේ පාර්ලිමේන්තු මන්ත්‍රීනි ආචාර්ය හරිනි අමරසූරිය මහත්මියගෙන් කළ විමසුමකදී ඇය පැවසුවේ  ඊයේ  විවාදයට තම මන්ත්‍රීවරුන්ට  සහභාගිවීමට නොහැකි වුවත් අද දිනයේ විවාදයට සහභාගිවන බවයි.    ",
    "URL": "https://www.lankadeepa.lk/latest_news/ප්‍රතිපත්ති-ප්‍රකාශය-විවාදය-ස-ජ-බ-වර්ජනය-කරයි/1-628362",
    "Category": "latest_news"
}