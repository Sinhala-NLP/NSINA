{
    "Source": "www.lankadeepa.lk",
    "Timestamp": "2023 අගෝස්තු මස 15",
    "Headline": "සුභසාධක ප්‍රතිලාභ මණ්ඩලයේ සභාපති අස්වෙයි",
    "News Content": "(අංජුල මහික වීරරත්න) සුභසාධක ප්‍රතිලාභ මණ්ඩලයේ සභාපති ධුරය දැරූ බී. විජයරත්න මහතා ඉල්ලා අස්වී තිබේ.විජයරත්න මහතාගේ සේවයෙන් ඉල්ලා අස්වීමේ ලිපිය ජනාධිපති ලේකම් සමන් ඒකනායක මහතා විසින් බාරගෙන ඇත.සුභසාධක ප්‍රතිලාභ මණ්ඩලයේ සභාපති ධුරය සඳහා ඉදිරියේදී සුදුස්සකු පත්කරන බව ජනාධිපති කාර්යාලයේ ජ්‍යෙෂ්ඨ ප්‍රකාශකයෙක් පැවසීය.අස්වැසුම  සමාජ සුභසාධක ප්‍රතිලාභ ලබා දීමට  සුදුස්සන් හඳුනාගැනීමේ කාර්යභාරය පැවරී තිබූයේ සුභසාධක ප්‍රතිලාභ මණ්ඩලයටයි.  ",
    "URL": "https://www.lankadeepa.lk/latest_news/සුභසාධක-ප්‍රතිලාභ-මණ්ඩලයේ-සභාපති-අස්වෙයි/1-638213",
    "Category": "latest_news"
}