{
    "Source": "www.lankadeepa.lk",
    "Timestamp": "2019 නොවැම්බර් මස 13",
    "Headline": "නිහඬ මැතිවරණ කාලය තුළ ප්‍රචාරණ කටයුතු වල නිරතවන්නන් වීඩියෝ ගතකරයි",
    "News Content": "(ඉන්දිකා රාමනායක)ජනාධිපතිවරයා තෝරාපත් කර ගැනීමේ පනතේ 70 වන වගන්තියේ  ප්‍රතිපාදන අනුව   ජනාධිපති මැතිවරණයට අදාල  සියලු  ප්‍රචාරන කටයුතු   අද  (13)   මධ්‍යම රාත්‍රීයේ සිට අවසන් වන බවත් මෙම නීති උල්ලංඝනය කර  ප්‍රචාරණ කටයුතු වල නිරත වන පිරිස්   වීඩියෝ කර  ඔවුන්ට නීතිය තදින්ම ක්‍රියාත්මක කරන බවත් පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී රුවන් ගුණසේකර මහතා පැවසීය.මේ සඳහා ක්‍රියා කළයුතු  ආකාරය සම්බන්ධයෙන් සියලු පොලිස් නිලධාරීන් දැනුවන් කර ඇති බවත් එවැනි ක්‍රියා  වීඩියෝ ගත කිරීම සඳහා පොලිස් නිලධාරීන්ට අවශ්‍ය ප්‍රතිපාදන ද ලබා  දී ඇති බවද රුවන් ගුණසේකර මහතා සඳහන් කළේය.මෙම නිහඬ කාලය තුළ    ප්‍රචාරණ කටයුතු වල නිරත පුද්ගලයන් එම වීඩියෝ  දර්ශන මගින්  හඳුනාගෙන ඔවුන් අත්අඩංගුවට ගෙන  නඩු පැවරීමට කටයුතු  කරන බවද හෙතෙම සඳහන් කළේය.  ",
    "URL": "https://www.lankadeepa.lk/news/නිහඬ-මැතිවරණ-කාලය-තුළ-ප්‍රචාරණ-කටයුතු-වල-නිරතවන්නන්-වීඩියෝ-ගතකරයි/101-560481",
    "Category": "latest_news"
}