{
    "Source": "www.lankadeepa.lk",
    "Timestamp": "2019 අගෝස්තු මස 01",
    "Headline": "විජයදාසට බැණ තර්ජනය කළ ගුරුවරයාට ඇප",
    "News Content": "( තිළිණි ද සිල්වා සහ රංජන් කටුගම්පොළ )නිවාඩු දින සංශෝධන පනත් කෙටුම්පත සම්බන්ධයෙන් ගොනු කළ නඩු විභාගය අතරේ ලබාදුන් විවේකයේ ජනාධිපති නීතීඥ  විජයදාස රාජපක්ෂ මහතාට බැණ තර්ජනය කළ උපකාරක පන්ති ගුරුවරයකු අධිකරණ බාරයට ගෙන පසුව රුපියල් ලක්ෂ පහක මුදල් ඇප සහ ශරීර ඇප දෙකක් මත මුදාහැරීමට ශ්‍රේෂ්ඨාධිකරණය අද (1) නියෝග කළේය.මෙලෙස ඇප නියම වූයේ නුගේගොඩ උපකාරක පන්ති ගුරුවරයකු වූ විමල් රෝහණ කෝදාගොඩ නැමැත්තාටය.එසේම එම උපකාරක පන්ති ගුරුවරයාට එරෙහිව අධිකරණයට අපහාස කිරීමේ චෝදනා පත්‍රයක් ලබන 27 වැනිදා අධිකරණය හමුවේ ගොනු කරන ලෙසට ද අගවිනිසුරු ජයන්ත ජයසූරිය මහතා නීතිපතිට නියෝග කළේය.නිවාඩු දින සංශෝධන පනත් කෙටුම්පතට එරෙහිව උපකාරක ගුරුවරුවරයකු හා පියකු ගොනු කළ පෙත්සම් විභාගයට ගන්නා  අතරතුර පෙරවරු 11.30 ට ලැබු කෙටි විවේකයේ දී අදාළ පුද්ගලයා ජනාධිපති නීතීඥ රාජපක්ෂ මහතාට බැණ තර්ජන කරන ලදී.ඉන්පසුව ඒ සම්බන්ධයෙන් රාජපක්ෂ මහතා අගවිනිසුරු ප්‍රමුඛ විනිසුරු මඬුල්ලට පැමිණිල්ලක් ඉදිරිපත් කළ අතර එම පැමිණිල්ල සම්බන්ධයෙන් විභාගයක් පැවැත්වීමෙන් පසුව මෙම නියෝග නිකුත් කෙරිණි.   ",
    "URL": "https://www.lankadeepa.lk/news/විජයදාසට-බැණ-තර්ජනය-කළ-ගුරුවරයාට-ඇප/101-554676",
    "Category": "latest_news"
}