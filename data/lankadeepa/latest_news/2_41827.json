{
    "Source": "www.lankadeepa.lk",
    "Timestamp": "2020 මාර්තු මස 03",
    "Headline": "කොරෝනා ආසාදිත ප්‍රථම ලාංකිකයා ඉතාලියෙන්",
    "News Content": "( තිළිණි ද සිල්වා )කොරෝනා වෛරසය ආසාදනය වූ මුල්ම ශ්‍රී ලාංකිකයා ඉතාලියෙන් වාර්තා වී ඇතැයි ඉතාලි ශ්‍රී ලංකා තානාපති කාර්යාල ආරංචි මාර්ග සඳහන් කරයි.මෙලෙස එම වෛරසයට ආසාදනය වී ඇත්තේ උතුරු ඉතාලියේ බ්‍රේස්සියා ප්‍රදේශයේ පදිංචි ලාංකික කාන්තාවකි.ඇය 46 හැවිරිදි වියේ පසුවන්නියක වේ.ඇය මේ වන විට බ්‍රෙස්සියා ප්‍රදේශයේ රෝහලක ප්‍රතිකාර ලබන අතර ඇය තත්ත්වය බරපතල නොවන බවද තානාපති කාර්යාලය ආරංචි මාර්ග සදහන් කරයි.ඇය හොරණ ප්‍රදේශයේ පදිංචිකාරියක වන අතර ඉතාලියේ කොරෝනා ආසාධිත රෝගීයකු රැක බලාගැනීමට ගිය අවස්ථාවේදී මෙලෙස රෝගය ආසාදනය වී තිබේ.  ",
    "URL": "https://www.lankadeepa.lk/latest_news/කොරෝනා-ආසාදිත-ප්‍රථම-ලාංකිකයා-ඉතාලියෙන්/1-567001",
    "Category": "latest_news"
}