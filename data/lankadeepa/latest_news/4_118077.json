{
    "Source": "www.lankadeepa.lk",
    "Timestamp": "None  2011 නොවැම්බර් මස 22",
    "Headline": "වාහන ලියාපදිංචි ගාස්තු වැඩි කරයි",
    "News Content": "මෙවර අයවැයෙන් යතුරු පැදි, ත්‍රීරෝද මෝටර් රථ, ත්‍රිරෝද, මොටර් රථ, ත්‍රිරෝද වෑන්රථ, ඩබල් කැබ් හා පෝක් ලිස්ට් සඳහා නව ලියාපදිංචි ගාස්තු ඉහළ නංවා තිබේ. අනිද්දා සිට (24) මෙම ගාස්තු ක්‍රියාත්මක කෙරෙන බව මෝටර් රථ ප්‍රවාහන කොමසාරිස් බී.ඩී.එල්. ධර්මසූරිය මහතා පවසයි.  ඒ අනුව ත්‍රිරෝද යතුරු පැදි හා ත්‍රිරෝද වෑන් රථ ගාස්තු රුපියල් 500කින් වැඩිවෙයි. එන්ජින් ධාරිතාව 1600ට අඩු කාර් සඳහා රුපියල් 5000 කින් ද එන්ජින් ධාරිතාව 1600ට වැඩි කාර් සඳහා රුපියල් 10000 කින් ලියාපදිංචි ගාස්තු වැඩි කර තිබේ. ඩබල් කැබ් රථල පොක්ට් ලිෆ්ට්ල වෑන් රථ ගාස්තු රුපියල්  5000 කින් ඉහළ නංවා ඇත. බස්, ලොරි, ට්‍රැක්ටර්, ට්‍රේලර්,අවමංගල.රථ, හා ගිලන් රථ ලියා පිදිංචි ගාස්තු ඉහළ නංවා නැත. ",
    "URL": "https://www.lankadeepa.lk/latest_news/වාහන-ලියාපදිංචි-ගාස්තු-වැඩි-කරයි/1-14130",
    "Category": "latest_news"
}