{
    "Source": "www.lankadeepa.lk",
    "Timestamp": "2018 ජුලි මස 27",
    "Headline": "කොතලාවල ආරක්ෂක විශ්ව විද්‍යාලයේ 349 දෙනකුට තීරුබදු රහිත වාහන බලපත්‍ර",
    "News Content": "(සුජිත් හේවාජුලිගේ ) ත්‍රිවිධ හමුදාවේ සහ කොතලාවල ආරක්ෂක විශ්ව විද්‍යාලයේ  349 දෙනකුට  ගිය වසරේදී තීරු බදු රහිත වාහන බලපත්‍ර දී ඇතැයි ආරක්ෂක අමාත්‍යංශය පවසයි.ත්‍රිවිධ හමුදාවේ හා කොතලාවල ආරක්ෂක විශ්ව විද්‍යාලයේ  දැනට සේවයේ යෙදී සිටින නිලධාරීන් 314 දෙනකුටත් විශ්‍රාමික නිලධාරීන් 35 දෙනකුටත්  තීරුබදු රහිත වාහනබලපත්‍ර මෙසේ නිකුත් කර  තිබෙන බව  ආරක්ෂක අමාත්‍යංශය පාර්ලිමේන්තුවට ඉදිරිපත් කළ අලුත්ම වාර්තාවේ සඳහන් වෙයි.දැනට සේවයේ යෙදී සිටින නිලධාරීන්ගේ තීරුබදු රහිත වාහන බලපත්‍ර වැඩිම ප්‍රමාණයක්  නිකුත් කර ඇත්තේ  ශ්‍රී ලංකා යුද හමුදාවටයි.යුද හමුදාවේ නිලධාරීන් 171 දෙනකුට ඒ බලපත්‍ර  නිකුත්   කර ඇත.ඊට පසු නාවික හමුදාවේ නිලධාරීන්  86 දෙනකුටත් ගුවන් හමුදාවේ ලිනධාරීන් 48 දෙනකුටත්  කොතලාවල ආරක්ෂක විශ්ව විද්‍යාලයේ 9 දෙනකුටත් තීරුබදු රහිත වාහන බලපත්‍ර  නිකුත් කර ඇතැයි එම වාර්තාවේ සඳහන් වේ.මෙයට අමතරව යුද හමුදාවේ  විශ්‍රාමික නිලධාරීන් 22ටත්  ගුවන් හමුදාවේ විශ්‍රාමික 8 දෙනකුටත්  නාවික හමුදාවේ නිලධාරීන් පස් දෙනකුටත්  තීරුබදු රහිත වාහන බලපත්‍ර නිකුත් කර තිබේ.   ",
    "URL": "https://www.lankadeepa.lk/latest_news/කොතලාවල-ආරක්ෂක-විශ්ව-විද්‍යාලයේ-349-දෙනකුට-තීරුබදු-රහිත-වාහන-බලපත්‍ර/1-533464",
    "Category": "latest_news"
}