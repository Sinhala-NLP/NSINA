{
    "Source": "www.lankadeepa.lk",
    "Timestamp": "2019 දෙසැම්බර් මස 20",
    "Headline": "අධිවේගී මඟේ ගිය වෑන් රියක ගැටී පුද්ගලයෙක් මරුට",
    "News Content": "(බිමල් ශ්‍යාමන් ජයසිංහ)දක්ෂිණ අධිවේගී මාර්ගයේ කිලෝ මීටර් 31 දොඩංගොඩ අක්කර 20 ප්‍රදේශයේ පාගමනින් ගමන් ගත් නාදුනන පුද්ගලයකු අද (20) සුඛෝපභෝගී වෑන් රථයක ගැටීමෙන් මිය ගොස් ඇතැයි දක්ෂිණ අධිවේගී ගැලනිගම රථ වාහන පොලිසිය පවසයි.අනතුර සම්බන්ධයෙන් වෑන් රථ රියදුරා අත්අඩංගුවට ගත් බව පොලිසිය පවසයි.මතුගම ප්‍රදේශයේ ව්‍යාපාරිකයකු වෑන් රථය ධාවනය කරමින් සිටියදී මෙම පුද්ගලයා එකවරම මාර්ගයට පැමිණිමත් සමඟ වෑන් රථයේ ඉදිරිපස වම්පස ගැටී  මෙම අනතුර සිදුව ඇතැයි පොලිසිය පවසයි.  ",
    "URL": "https://www.lankadeepa.lk/latest_news/අධිවේගී-මඟේ-ගිය-වෑන්-රියක-ගැටී-පුද්ගලයෙක්-මරුට/1-562621",
    "Category": "latest_news"
}