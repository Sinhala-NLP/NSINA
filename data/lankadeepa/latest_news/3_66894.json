{
    "Source": "www.lankadeepa.lk",
    "Timestamp": "2017 මැයි මස 19",
    "Headline": "කිලිනොච්චියේදී පොලිස් රියකට වෙඩි",
    "News Content": "(සිතුම් චතුරංග,රොමේෂ් මධුෂංක) කිලිනොච්චි පලෙයි පොලිසිය බල ප්‍රදේශයේ බ්‍රහස්පතින්දා (18) මධ්‍යම රාත්‍රීයේ පොලිසිය ජංගම රථයකට  වෙඩි ප්‍රහාරයක් එල්ල වී තිබේ. එම අවස්ථාවේ දී පොලිස් සැරයන්වරයකු සහ කොස්තාපල් වරුන් දෙදෙනෙකු රාජකාරි  කරමින් සිට ඇත. එම ස්ථානයයේ අද (19) අලුයම කළ සෝදිසි  මෙහෙයුමකදී ටී56  ගිනි අවියක කොටස් හමුවී තිබේ.පොලිස් විශේෂකාර්ය බළකායේ සහ පොලිසිය මේ වන විට  සෝදිසි මෙහෙයුම් අරඹා ඇති අතර  මෙය කිසිවෙකුගේ කඩාකප්පල් ක්‍රියාවක් බව සැක කරයි .වෙඩි ප‍්‍රහාර හේතුවෙන් රාජකාරියේ නිරත පොලිස් නිලධාරීන්ට හෝ පොලිස් ජංගම රථයට කිසිදු හානියක් සිදු නොවී ඇති බවත් එම ස්ථානයට ආසන්නයේ තිබූ දුම්රිය ආලෝක සංඥා කිහිපයකට වෙඩි ප‍්‍රහාර එල්ලවී තිබූ බව පොලිසිය පවසති.බ්‍රහස්පතින්දා (18) ත‍්‍රස්තවාදය අවසන් කළ හා එල්.ටි.ටි.ඊ නායකයා මියගිය දිනය හේතුවෙන් කිසියම් පුද්ගලයකු කඩාකප්පල් කාරි ක‍්‍රියාවක් සිදුකිරීම සඳහා මෙලෙස වෙඩි ප‍්‍රහාර එල්ල කරන්නට ඇතැයි පොලිසිය සැක පළ කරති.අදාල ස්ථානය අවට මේ වන විට කිලිනොච්චිය නියෝජ්‍ය පොලිස්පති ඩබ්ලිව් .එම්.ආර්. මහේෂ් වැලිකන්න මහතාගේ උපදෙස් මත යුදහමුදාව , පොලිස් විශේෂ කාර්ය බළකාය හා පොලිස් නිලධාරීන් විශේෂ මෙහෙයුමක් ආරම්භ කොට තිබේ.සිද්ධිය සම්බන්ධයෙන් සැකපිට කිසිවෙකු මෙතෙක් අත්අඩංගුවටගෙන නොමැති අතර කිලිනොච්චිය පොලිසිය හා පලෙයි පොලිස් ස්ථානය වැඩිදුර විමර්ශණ සිදුකරති. පලෙයි ප්‍රදේශය පුරා ආරක්ෂාව තර කර ඇත.සොයා ගත් උපකරණ ඔස්සේ විශේෂ සෝදිසි මෙහෙයුමක් ක්‍රියාත්මක කර ඇති බවත් තවමත් කිසිදු තොරතුරක් සොයා ගෙන නැති බව පවසයි.(ජායාරූප - සිතුම් චතුරංග)   ",
    "URL": "https://www.lankadeepa.lk/latest_news/කිලිනොච්චියේදී-පොලිස්-රියකට-වෙඩි/1-512909",
    "Category": "latest_news"
}