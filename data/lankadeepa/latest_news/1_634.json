{
    "Source": "www.lankadeepa.lk",
    "Timestamp": "2023 සැප්තැම්බර් මස 26",
    "Headline": "හරි කලටම ජනපතිවරණය මහ මැතිවරණය තියෙනවා",
    "News Content": "(අංජුල මහික වීරරත්න)නියමිත කලට වෙිලාවට  ජනාධිපතිවරණය සහ පාර්ලිමේන්තු මැතිවරණය  පැවැත්වෙන බව එක්සත් ජාතික පක්ෂ සභාපති පාර්ලිමේන්තු මන්ත්‍රී වජිර අබේවර්ධන මහතා පැවසීය.එම මැතිවරණ සඳහා මුදල් වෙන් කර තිබුණත් නැතත් ඉදිරියේදී  දී මුදල් සම්මත කර ගැනීමේ අරමුණින් ජනාධිපතිවරයාට එම මැතිවරණ පැවැත්විය හැකි බවට ආණ්ඩුක්‍රම ව්‍යවස්ථාවේ පැහැදිලිව සඳහන්ව තිබෙන බව කී අබේවර්ධන මහතා  සෙසු මැතිවරණ ආණ්ඩුක්‍රම ව්‍යවස්ථාවේ කොටසක් නොවන අතර වෙනත් අණපනත් යටතේ තිබෙන රෙගුලාසි බව සඳහන් කළේය.ගාල්ලේ පැවති උත්සවයකින් අනතුරුව මාධ්‍යවේදීන් ඇසූ ප්‍රශ්න වලට පිළිතුරු දෙමින් අබේවර්ධන මහතා මේ බව කීය.මේ අය වැයේදී ජනතාවට කුමන සහනයක් ලැබෙනවා දැයි එහිදී මාධ්‍යවේදීන් ඇසූ ප්‍රශ්නයකට පිළිතුරු දෙමින් අබෙිවර්ධන  මහතා පැවසූයේ  අයවැය සුරංගනා කතා පොත් එකට බැඳ පැත්තකින් තබා සුරංගනා කතාවක් නොවන අයවැය පොතක් රචනා කරන්න තිබෙන බවයි.  ",
    "URL": "https://www.lankadeepa.lk/latest_news/හරි-කලටම-ජනපතිවරණය-මහ-මැතිවරණය-තියෙනවා/1-640420",
    "Category": "latest_news"
}