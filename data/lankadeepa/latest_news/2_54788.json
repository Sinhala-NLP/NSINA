{
    "Source": "www.lankadeepa.lk",
    "Timestamp": "2018 අගෝස්තු මස 10",
    "Headline": "අල්ලස් ගත් භාෂා පරිවර්තකයාට සිරදඬුවම්",
    "News Content": "(මනෝප්‍රිය ගුණසේකර) නඩු වාර්තාවක පිටපතක් කඩිනමින් ලබාදීම සහ පුද්ගලයකුගෙන් රුපියල් 3,000/-ක අල්ලසක් ගත් හොරණ මහෙස්ත්‍රාත් අධිකරණයේ හිටපු භාෂා පරිවර්තකවරයාට වසර 2 ක බරපතල වැඩ සහිත සිරදඬුවම් නියම කිරිමට කොළඹ මහාධිකරණ විනිසුරු විකුම් කළුආරච්චි මහතා නියෝග කළේය.ඔහු අල්ලස්  වශයෙන් ලබාගත් රුපියල් 4,000/-ක මුදල දඩයක් ලෙස අයකර ගැනීමට ද නියම කළේය.ඊට අමතරව රුපියල් 4,000/-ක දඩයක් ද නියම කළ විනිසුරුවරයා එම දඩ මුදල නොගෙවුවහොත් අමතර මාස 8ක ලිහිල් වැඩ සහිත සිරදඬුවමක් ද නියම කළේය.චෝදනාවන්ට වරදකරුවීම නිසා මෙලෙස දඬුවම් නියම වුයේ හොරණ මහෙස්ත්‍රාත් අධිකරණයේ භාෂා පරිවර්තක ලෙස කටයුතු කළ කීර්තී පේ‍්‍රමරත්න ප‍්‍රනාන්දු නමැත්තාටය.  ",
    "URL": "https://www.lankadeepa.lk/latest_news/අල්ලස්-ගත්-භාෂා-පරිවර්තකයාට-සිරදඬුවම්/1-534327",
    "Category": "latest_news"
}