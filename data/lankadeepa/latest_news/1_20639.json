{
    "Source": "www.lankadeepa.lk",
    "Timestamp": "2022 ජනවාරි මස 02",
    "Headline": "රාජ්‍ය නොවන සංවිධානවලට විදේශ ආධාර අහිමි වෙයි",
    "News Content": "ඉන්දියාවේ ක්‍රියාත්මක, රාජ්‍ය නොවන සංවිධාන 12,000 කට විදේශ ආධාර ලබා ගැනීම සඳහා පැවැති බලපත්‍ර යළි අලුත් නොකිරීමට ඉන්දීය ස්වදේශ කටයුතු අමත්‍යාංශය පියවර ගැනීමත් සමග, එම බලපත්‍ර අහෝසි වී ඇතැයි එරට මාධ්‍ය වාර්තා කර තිබේ.අසරණ සරණ වෙනුවෙන්, තෙරේසා මව්තුමිය ආරම්භ කළ, කතෝලික සභාව යටතේ පවතින, 'මිෂනරිස් ඔෆ් චැරිටි' රාජ්‍ය නොවන පුණ්‍යායතනය ද එසේ විදේශ ආධාර ලැබීමේ බලපත්‍රය අහෝසි කෙරුණු සංවිධානයකි.ඊට අමතරව‍ ඔක්ස්ෆෑම්, ඉන්දීය ක්‍ෂයරෝග සම්මේලනය, ජාතික කලා මධ්‍යස්ථානය සහ ඉන්දීය ඉස්ලාමීය සංස්කෘතික මධ්‍යස්ථානය ඇතුළු ප්‍රසිද්ධ රාජ්‍ය නොවන සංවිධාන රැසකට ද විදේශ ආධාර ලැබීමේ බලපත්‍ර අහෝසි වී ඇති බව ඉන්දීය මාධ්‍ය වාර්තා පෙන්වා දෙයි.මේ හැර, ඇතැම් රාජ්‍ය නොවන සංවිධානවලට ඔවුන්ගේ බලපත්‍ර අහෝසි වීම සිදුවී ඇත්තේ, ඒවා නිසි කලට යවත්කාලීන නොකළ බැවින් යැයි ද පැවැසෙයි. එසේ බලපත්‍ර අහෝසි වූ සංවිධාන ගණන 5,789 ක් යැයි මාධ්‍ය පැහැදිලි කර තිබේ.(එන්.ඩී.ටීවී.)  ",
    "URL": "https://www.lankadeepa.lk/latest_news/රාජ්‍ය-නොවන-සංවිධානවලට-විදේශ-ආධාර-අහිමි-වෙයි/1-605822",
    "Category": "latest_news"
}