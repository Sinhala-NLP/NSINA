{
    "Source": "www.lankadeepa.lk",
    "Timestamp": "2022 අගෝස්තු මස 17",
    "Headline": "’’රනිල් වැඩ්ඩෙක් නොවෙයි’’",
    "News Content": " (සුජිත් හේවාජුලිගේ)කොළඹින් පරාද වී ගෙදර ගිය රනිල් වික්‍රමසිංහ මහතා වැඩ්ඩකු වන්නේ කෙසේදැයි විපක්ෂ නායක සජිත් ප්‍රේමදාස මහතා ප්‍රශ්න කළේය.රනිල් වික්‍රමසිංහ වැඩ්ඩෙකු  යැයි  සමහරුන් පවසන බව  පැවසූ විපක්ෂනායකවරයා   කොළඹ දිස්ත්‍රික්කයෙන් පැරදී ගෙදර ගිය ඔහු  ජනාධිපතිවරයා බවට පත්වීම නිසා එසේ පවසන්නේ යැයිද   ප්‍රකාශ කළේය.කෙසේ වෙතත් රනිල් වික‍්‍රමසිංහ ජනාධිපති ධුරයට  පත්වූ  ක්‍රමවේදය ප්‍රශ්න නොකරන බවත් එම පත්වීම සිදු වූයේ  ව්‍යවස්ථානුකූලව බවත් ප්‍රේමදාස මහතා පැවසුවේය.රාජපක්ෂ හොරු රැල රකින බවට තමන්ද පොරොන්දු වූයේ නම් අද තමා මෙරට ජනාධිපති බව ඔහු තවදුරටත් පැවසීය.  ",
    "URL": "https://www.lankadeepa.lk/latest_news/’’රනිල්-වැඩ්ඩෙක්-නොවෙයි’’/1-618252",
    "Category": "latest_news"
}