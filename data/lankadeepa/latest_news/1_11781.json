{
    "Source": "www.lankadeepa.lk",
    "Timestamp": "2022 සැප්තැම්බර් මස 13",
    "Headline": "රැජින වෙනුවෙන් 19 රජයේ නිවාඩු",
    "News Content": "(ඩයනා උදයංගනී)ජාතික ශෝක දිනයක් ලෙස ප්‍රකාශයට පත්කර ඇති  ලබන 19 වැනිදා රජයේ විශේෂ නිවාඩු දිනයක් ලෙස රාජ්‍ය පරිපාලන, පළාත් සභා සහ පළාත් පාලන අමාත්‍යාංශය මගින් ප්‍රකාශයට පත් කර ඇත.පොදුරාජ්‍ය මණ්ඩල ප්‍රධානී සහ1952 සිට 1972 දක්වා මෙරට අගරැජිණ ලෙස ද කටයුතු කළ දෙවන එළිසබෙත් රැජිණගේ අවසන් කටයුතු පැවැත්වෙන 19 වැනිදා දිනය රජයේ ශෝක දිනයක් ලෙස ප්‍රකාශයට පත්කර ඇති බැවින් ‍එදින විශේෂ නිවාඩු දිනයක් ලෙස ප්‍රකාශයට පත්කිරීමට රජය තීරණය කළ ඇතැයි එම අමාත්‍යාංශයේ ලේකම් එම්.එම්.පී.කේ මායාදුන්නේ මහතා නිවේදනයක් නිකුත් කරමින් කියා සිටී.මෙම නිවාඩු දිනය අත්‍යාවශ්‍ය සේවා පවත්වාගැනීමේදී බාධාවක් නොවිය යුතු බව ද ලේකම්වරයා සිය නිවේදනයේ දක්වා ඇත.   ",
    "URL": "https://www.lankadeepa.lk/latest_news/රැජින-වෙනුවෙන්-19-රජයේ-නිවාඩු/1-619729",
    "Category": "latest_news"
}