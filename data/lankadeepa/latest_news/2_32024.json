{
    "Source": "www.lankadeepa.lk",
    "Timestamp": "2021 මැයි මස 04",
    "Headline": "“සෞඛ්‍ය නීති අකුරටම පිළිපදින්න කතානායක කියයි“",
    "News Content": "(සුජිත් හේවාජුලිගේ සහ අංජුල මහික වීරරත්න )කොවිඩ් අවදානම හේතුවෙන් මැතිසබයේදී මෙන්ම ඉන් පිටතදීත් සෞඛ්‍ය නීති අකුරටම පිළිපදින්නැයි කතානායක මහින්ද යාපා අබේවර්ධන මහතා සියලුම මන්ත්‍රීවරුන්ගෙන් පාර්ලිමේන්තුවේ දී අද (4)ඉල්ලීමක් කළේය .සියලු මන්ත්‍රීවරුන් මැතිසබේ දී මෙන්ම ඉන් පිටතදීත් මුඛ ආවරණ පැළඳ, දෑත් පිරිසුදු කරගෙන ,සමාජ දුරස්ථභාවය රැකගෙන කටයුතු කිරීම වැදගත් බව ද කතානායක වරයා මෙහිදී සඳහන් කළේය.එමෙන්ම පාර්ලිමේන්තු සේවකයින් ,ආරක්ෂක අංශ නිලධාරීන් හා මාධ්‍යවේදීන් ද සෞඛ්‍ය නීති අකුරටම පිළිපදිමින් කටයුතු කළ යුතු බව ඔහු දැනුම් දුන්නේය .කතානායකවරයා මෙම දැනුම් දීමක් කළේ සභාවේ කටයුතු ආරම්භයේදී නිවේදන ඉදිරිපත් කරමිනි.  ",
    "URL": "https://www.lankadeepa.lk/news/“සෞඛ්‍ය-නීති-අකුරටම-පිළිපදින්න-කතානායක-කියයි“/101-589961",
    "Category": "latest_news"
}