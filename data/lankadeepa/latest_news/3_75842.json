{
    "Source": "www.lankadeepa.lk",
    "Timestamp": "None  2016 මැයි මස 24",
    "Headline": "ඩිලාන් පරණ තැටියම ගහයි",
    "News Content": "නීත්‍යනුකුලව ආණ්ඩුවක් පිහිටුවීමට මහින්දටවත් චන්ද්‍රිකාටත් බැහැ එකම සුදුස්සා වර්තමාන ජනාධිපති මෛත්‍රිපාල සිරිසේන මහතා යැයි එක්සත් ජනතා නිදහස් සන්ධානයේ මහාමාර්ග රාජ්‍ය අමාත්‍ය ඩිලාන් පෙරේරා මහතා අද (24) පක්ෂ මුලස්ථානයේදී පැවති මාධ්‍ය හමුවේදී කීවේය.‘19 ව්‍යවස්ථා සංශෝධනය අනුව හිටපු ජනාධිපති චන්ද්‍රිකා බණ්ඩාරනායකටවත් මහින්ද රාජපක්‍ෂ මහතාටත් ජනාධිපතිවරණයට තරග කරන්න බැහැ එම නිසා අපට හදන්න වෙන්නේ මෛත්‍රිපාල සිරිසේන මහතාගේ ආණ්ඩුවක්. නීතියෙන් ප්‍රශ්නයක් නැති නිසා එතුමා ඡන්දේ ඉල්ලනවා. ඒ සඳහායි අපි වැඩ කටයුතු ආරම්භ කර තිබෙන්නේ. පක්ෂයේ මැද පෙළත් ශක්තිමත් කර පක්ෂයේ ඉහළයි පහළයි එකතු කරනවා ඒවගේම මෙවර අය වැයට අපේ පක්ෂයේ අදහස් හා යෝජනා රැසක්ම ඉදිරිපත් කරන්න බලාපොරොත්තු වෙනවා‘ ",
    "URL": "https://www.lankadeepa.lk/latest_news/ඩිලාන්-පරණ-තැටියම-ගහයි/1-419149",
    "Category": "latest_news"
}