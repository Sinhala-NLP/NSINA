{
    "Source": "www.lankadeepa.lk",
    "Timestamp": "2022 නොවැම්බර් මස 29",
    "Headline": "මහනුවර පිළිකා රෝහලේ ඒ.සී ප්‍රශ්නය තවම විසඳිලා නැහැ",
    "News Content": " (සුජිත් හේවාජුලිගේ සහ  අංජුල මහික වීරරත්න)මහනුවර පිළිකා රෝහලේ වායු සමීකරණ යන්ත්‍රවල ප්‍රශ්නය තවම විසඳී නැතැයි විපක්ෂයේ ප්‍රධාන සංවිධායක නීතිඥ ලක්ෂ්මන්  කිරිඇල්ල මහතා පාර්ලිමේන්තුවේදී අද (29) පැවසීය.වෛද්‍යවරුන් දෙදෙනෙකු  අද උදේත් කතා කර ඒ ගැන පැවසූ බවද ඔහු සඳහන් කළේය.කිරිඇල්ල මහතා මෙසේ පැවසුවේ සභාවේ  කටයුතු ආරම්භයේදී ප්‍රකාශයක් කරමිනි.ලක්ෂ්මන් කිරිඇල්ල මහතා:මහනුවර පිළිකා රෝහලේ ප්‍රශ්නය තවම විසඳිලා නැහැ. ඒසී යන්ත්‍ර දෙකක් අක්‍රීයයි.  වෛද්‍යවරුන්  දෙදෙනකු  මට අද උදෙත් කතා කරලා කිව්වා. ලක්ෂ හතළිස් ගහනක බිලක් තියෙනවා ඒ නිසා  ප්‍රතිකාර කටයුතු කරන්න බෑ. ඒකයි දොස්තරලා කියන්නේ.සෞඛ්‍ය අමාත්‍ය කෙහෙළිය රඹුක්වැල්ල මහතා:දෙකෙන් එකක් තමයි  පාවිච්චි කරන්නේ. අනිත් ඒකට මුදල් වෙන් කරලා තියෙනවා. ඒ ප්‍රශ්නය ඉදිරිපත් කළාට  බොහොම ස්තූතියි. එතන වෙලා තියෙන්නෙ විදුලිය කප්පාදුවීමක් නොවෙයි.  ",
    "URL": "https://www.lankadeepa.lk/latest_news/මහනුවර-පිළිකා-රෝහලේ-ඒ-සී-ප්‍රශ්නය-තවම-විසඳිලා-නැහැ/1-624377",
    "Category": "latest_news"
}