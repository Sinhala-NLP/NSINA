{
    "Source": "www.lankadeepa.lk",
    "Timestamp": "2019 නොවැම්බර් මස 10",
    "Headline": "‘ඒකාධිපති වියරුවෙන් - ආඥාදායකත්වයෙන් ක්‍රියාත්මක වූ රටවල් විනාශවුණා’",
    "News Content": "(නිමල කොඩිතුවක්කු)ජාතිවාදය ආගම්වාදය විකුණමින් බලය වෙනුවෙන් කෑදර ඇමරිකානු පුරවැසියෙකු මෙරට ජනාධිපති ලෙස පත් කරනවාද, ජාති ආලයෙන් ආගම් ආලයෙන් කටයුතු කරමින් රට ප‍්‍රජාතන්ත‍්‍රවාදය කරා ගෙනයන සජිත් පේ‍්‍රමදාස මහතා ජනාධිපති කරන්නේද යන තීන්දුව රටේ ජනතාව ගත යුතුව ඇතැයි එක්සත් භික්ෂු පෙරමුණේ සභාපති බෝපිටියේ ධම්මිස්සර හිමියෝ  (10) පැවසූහ.සිංහල, බෞද්ධ ජනතාව මෙන්ම රටේ වෙනත් ජාති ආගම් අදහන ජනතාව සජිත් පේ‍්‍රමදාස මහතා වටා එක් රොක් වන්නේ සියලුදෙනාට නිදහසේ ජීවත් විය හැකි රටක් නිර්මාණය කළ හැක්කේ ඔහුට පමණක් නිසා යැයිද උන්වහන්සේ සඳහන් කළහ.කොළඹ වෝක්ෂෝල් වීදියේ පිහිටි නව ප‍්‍රජාතන්ත‍්‍රවාදී පෙරමුණේ ජනාධිපති අපේක්ෂක සජිත් පේ‍්‍රමදාස මහතාගේ ප‍්‍රධාන මෙහෙයුම් කාර්යාලයේ පැවැති මාධ්‍ය හමුවකට එක්වෙමින් උන්වහන්සේ මේ බව පැවැසූහ. එහිදී වැඩිදුරටත් අදහස් දැක්වූ බෝපිටියේ ධම්මිස්සර හිමියෝ මෙසේද සඳහන් කළහ. ‘‘ඒකාධිපති වියරුවෙන්, අඥාදායකත්වයෙන් ක‍්‍රියාත්මක වූ රටවල්, ලොකයේ විනාශ වු බව අපි දන්නවා. හිට්ලර් ජර්මනියත්,  මුසොලනි ඉතාලියත්,  මාර්කොස් ඉන්දියාවත්,  පොල්පොට් කාම්බෝජයත්,  ඉඞී අමීන් උගන්ඩාවත්, සදාම් හුසේන ඉරාකයත් පාලනය කළා. මේ අය බලකාමය මුල්කර ගෙන, ඒකාධිපති වියරුවෙන් මහජනතාව පාලනය කළා. මේ නිසා ඒ රටවල් විනාශ වුණා. අපේ රටේ ජනතාවගේ බලාපොරොත්තුව, රටට ජනතාවාදී පුරවැසියෙක් පත් කරගන්නයි. ඒ වෙනුවෙන් සජිත් පේ‍්‍රමදාස මහතා ජයග‍්‍රහණය කිරීමට අපි සියලූ දෙනා කැපවිය යුතුයි.සජිත් පේ‍්‍රමදාස මහතාගේ ප‍්‍රතිවාදී අපේක්ෂකයා වන  ගෝඨාභය රාජපක්ෂ මහතා  මෙරට පුරවැසියෙක් නෙවෙයි. ඒ නිසා අපිට ඔහු ගැන විශ්වාසයක් තැබිය නොහැකියි. එතුමාගේ දරුවන්, බිරිය  ඇමරිකානු ජාතිකයන්. ඒවැනි නායකයෙක් ගැන අපට විශ්වාසය තැබිය නොහැකියි. ඇමරිකන් පුරවැසියකු වූ ගෝඨාභය රාජපක්ෂ මහතා  මෙටර ජාතික උරුමය, ජාති ආලය, ආගම් ආලය ගැන කතා කරනවා.  ඇමරිකානු පුරවැසියකුට මේ ගැන  කතාකරන්න අයිතයක් තියනව ද කියළා අපි අහනවා. රටේ පොදු ජනතාවම, ත‍්‍රිසිංහලයම ඒක්රොක් කර ගෙන, මහා සංඝරත්නයෙන් සහ අනෙකුත් ආගම්වල ආශිර්වාදයෙන්, ලබන 16 වැනිදා පවත්වන ජනාධිපතිවරණයෙන් සජිත් පේ‍්‍රමදාස මහතා මේ රටේ ජනාධිපති බවට පත් කරනවා’’ යැයිද උන්වහන්සේ එහිදී පැවැසූහ. එහිදී අදහස් දැක්වූ මතුරට ධර්මාලංකාර හිමියෝ මෙසේ පැවසූහ.  ‘‘මේ රට නව මාවතකට ගෙන යන්න පුළුවන්, සුදුස්සා කව්ද කියා තෝරා ගැනීම අපේ ප‍්‍රධාන කටයුත්ත බවට දැන් පත්ව තිබෙනවා. රට නව ලෝකයට ගෙන යන්න ඉදිරිපත් වී තිබෙන් ප‍්‍රධාන අපේක්ෂකයන්ගෙන් ගෝඨාභයගේ සහ සජිත්ගේ වයස පිළිබඳව සිතුවාම, මේ නවලොව හදන්න පුළුවන් වසය 72 පුද්ගලයාට ද, වයස 52 කේ පුද්ගලයාට ද, කියල මෙරට ජනතාව තේරුම් ගත යුතුයි. සජිත් ප්‍රේමදාස, ජාතිවාදී හෝ අගම්වාදී නයකයෙක් නොවෙයි. ඒ වගේම වර්ගවාදී බේදයක් නැතිව, රටේ ආරක්ෂාව ජාතියේ ආරක්ෂාව, ආගමේ ආරක්ෂාව මුල්කර ගෙන තමයි ඒතුමා මේ සටනට බැහැලා තියෙන්නේ. රාජපක්ෂ කඳවුර වෛරී කඳවුරක්, සජිත් කඳවුර ඇවිල්ලා මෛත‍්‍රියෙන් වැඩකරන කදවුරක්, ඔවුන්ගේ හැසිරීම අපි නිවැරදිව තේරුම් ගත යුතුයි. මෙරට අන්තවාදීන් පෝෂණය කළේ මොන කඳවුරද, අන්තවාදීන්ට පඩි ගෙව්වේ මොන කඳවුරද කියලා අද රටේ ජනතාව දන්නවා.එවැනි මිනීමරු පාලනයක් නැවත නිර්මානය නොවන් වගබලා ගන්නා ලෙස මේරටේ තරුණ තරුණියන්ගෙන් අපි ඉල්ලා සිටිනවා’’ යැයිද උන්වහන්සේ එහිදී පැවසූහ.  ",
    "URL": "https://www.lankadeepa.lk/news/‘ඒකාධිපති-වියරුවෙන්---ආඥාදායකත්වයෙන්-ක්‍රියාත්මක-වූ-රටවල්-විනාශවුණා’/101-560272",
    "Category": "latest_news"
}