{
    "Source": "www.lankadeepa.lk",
    "Timestamp": "2020 මාර්තු මස 18",
    "Headline": "අමිතාබ් බච්චන් ස්වයං නිරෝධායනයේ",
    "News Content": "නිවාසවලදී ස්වයං-නිරෝධායනය වන පුද්ගලයන් හඳුනාගෙන තහවුරු කරගැනීම සඳහා ඉන්දියාවේ, මහාරාෂ්ට ප්‍රාන්තයේ බලධාරීන් තීරණය කර තිබේ. වයිරසය සම්බන්ධයෙන් මහජනයා ගෙන ඇති ක්‍රියාමාර්ග පිළිබඳව සොයාබලන නිලධාරීන්ගේ පහසුව සඳහා මෙම පියවර ගෙන ඇත. ප්‍රවීණ රංගන ශිල්පී අමිතාබ් බච්චන් මහතා ද, මුම්බායිහි සිය නිවසේදී ස්වයං-නිරෝධායන කාලයක් ගත කරන බව ඔවුන් හඳුනාගෙන ඇත. බච්චන් මහතා තීන්ත මගින් සටහන් කළ මුද්‍රාවක් සිය දෑත්වල තබා එහි ඡායාරූපයක්ද සිය ට්විටර් ගිණුමෙහි සඳහන් කර තිබිණි. ‘සුරක්ෂිතවන්න, පරීක්ෂාකාරී වන්න, ආසාදනය වී ඇත්නම් තනිව රැඳී සිටින්න’ යැයි එම මුද්‍රාවෙහි සටහන් ව ඇත. මේ වනවිට ලොව පුරා බොහෝදෙනෙක් සිය නිවාසවලට  වී ස්වයං-නිරෝධායන කාලයක් ගතකරමින් සිටිති.  ",
    "URL": "https://www.lankadeepa.lk/covid19/අමිතාබ්-බච්චන්-ස්වයං-නිරෝධායනයේ/203-568083",
    "Category": "latest_news"
}