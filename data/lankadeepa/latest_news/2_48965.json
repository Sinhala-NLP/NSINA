{
    "Source": "www.lankadeepa.lk",
    "Timestamp": "2019 අප්‍රේල් මස 25",
    "Headline": "අනන්‍යතාවය තහවුරු කිරීමට නොහැකි වූ 13 ක් කල්පිටියේදී අත්අඩංගුවට",
    "News Content": "(හිරාන් ප්‍රියංකර ජයසිංහ)කල්පිටිය එත්තාලේ තිහලිය ප්‍රදේශයේ පොලිසිය සහ නාවික හමුදාව එක්ව සිදුකළ මෙහෙයුමකදී අනන්‍යතාවය තහවුරු කර ගැනීමට නොහැකි වූ කාන්තාවක් ඇතුළු 13 දෙනෙකු අද (25) අත්අඩංගුවට ගත් බව කල්පිටිය පොලිසිය කියයි.මෙසේ අත්අඩංගුවට ගත් පිරිස කල්පිටියේ පදිංචිකරුවන් නොවන බවත් ඔවුන්ගේ අනන්‍යතාවය තහවුරු කර ගැනීමට කිසිදු සාක්ෂීයක් නොමැති වීමත් මොවුන් පැමිණි බව පැවසෙන යතුරු පැදි ත්‍රිවිලර් ඇතුළු දෑ වෙනත් පළාත් වල ලියාපදිංචි කළ ඒවා වීම නිසා ප්‍රශ්න කිරීම  සඳහා කල්පිටිය පොලිසිය මගින් අත්අඩංගුවට ගෙන ඇත.කල්පිටිය විජය නාවුක කඳවුරේ පිරිස් හා කල්පිටිය පොලිසිය එකාබද්ධව  මෙම මෙහෙයුම සිදුකර තිබු අතර එහිදී මෙම සැකකරුවන් අත්අඩංගුවට ගෙන තිබුනී.අත් අඩංගුවට ගත් පිරිස අතර කාන්තාවක් සිටි බවත් මොවුන් වයස අවුරුදු 20 සිට 45 දක්වා සිමාවල පසුවු පිරිස් බව පොලිසිය කියයි.  ",
    "URL": "https://www.lankadeepa.lk/latest_news/අනන්‍යතාවය-තහවුරු-කිරීමට-නොහැකි-වූ-13-ක්-කල්පිටියේදී-අත්අඩංගුවට/1-549213",
    "Category": "latest_news"
}