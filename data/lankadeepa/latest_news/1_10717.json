{
    "Source": "www.lankadeepa.lk",
    "Timestamp": "2022 ඔක්තෝබර් මස 13",
    "Headline": "නව බදු සංශෝධනය රටේ ආර්ථිකයට දැඩි බලපෑමක් ඇති කරනවා",
    "News Content": " (නිමල කොඩිතුවක්කු)රජය හඳුන්වා දී ඇති ඒකාධිපති බදු සංශෝධනය  රටේ ආර්ථිකයට දැඩි බලපෑම් එල්ල කරනු ඇති බව පාර්ලිමේන්තු මන්ත්‍රී ආචාර්ය හර්ෂ ද සිල්වා මහතා කොළඹදී පැවසීය.මෙම ඒකාධිපති බදු සංශෝධනය නිසි විශ්ලේෂණයක් සිදුකර සාකච්ඡාවට බඳුන් කළ යුතු බවත් මන්ත්‍රීවරයා සඳහන් කළේය.ආර්ථික ප්‍රතිසංස්කරණ සහ බදු වල යම්කිසි සංශෝධනයක් සිදු විය යුතු බව පිළිගන්නා නමුත් එම සංශෝධන සිදු විය යුත්තේ ජනතාව,මධ්‍යම විවසායකයන්  සහ ආයතන වලට දරාගත හැකි වන ලෙස බවත් විපක්ෂනායක කාර්යාලයේ පැවති මාධ්‍ය හමුවකදී ඔහු මේ බව පැවසීය.රට මුහුණ දී ඇති ආර්ථික අර්බුදයෙන් ගොඩ ගැනීම සඳහා සිදුකරන ලද සැත්කම සිදුකළ යුත්තේ ලෙඩා බේරා ගැනීමට බවත් ලෙඩා මිය යන්නේ නම් එම සැත්කමෙන් පලක් නොවන බවත් මන්ත්‍රීවරයා සඳහන් කළේය.\"කිබුල බනිස් එකක් උනත් පොඩ්ඩ පොඩ්ඩ කන්න ඕනේ එහෙම නැතුව කෙලින්ම උගුරේ එබුවොත් සිර වී මරණයට පත් වනවා\" යැයි ද හර්ෂ ද සිල්වා මහතා කීවේය.රජය ඉදිරිපත් කළ නව බදු පතිපත්තිය කිසිදු  විශ්ලේෂණයකින් හෝ විපක්ෂයේ අදහස් ලබා ගැනීමකින් තොරව ඒකාධිපති අයුරින් සිදුකර ඇති බවත් මන්ත්‍රීවරයා පැවසීය.එමගින් රට සම්පූර්ණයෙන්ම විනාශයට පත්වී නැති භංගස්ථාන වනු ඇති බවත් ඔහු තවදුරටත් කීවේය.  ",
    "URL": "https://www.lankadeepa.lk/news/නව-බදු-සංශෝධනය-රටේ-ආර්ථිකයට-දැඩි-බලපෑමක්-ඇති-කරනවා/101-621469",
    "Category": "latest_news"
}