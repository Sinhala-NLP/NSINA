{
    "Source": "www.lankadeepa.lk",
    "Timestamp": "2023 ජනවාරි මස 14",
    "Headline": "එජාප වාරියපොළ පක්ෂ කාර්යාලයට බෝම්බ ප්‍රහාරයක්",
    "News Content": " (රවින්ද්‍ර ප්‍රභාත් නෙත්තසිංහ සහ ශ්‍රීනාත් ප්‍රසන්න ජයසූරිය)වාරියපොල දීගිතව ප්‍රදේශයේ පිහිටි  එක්සත් ජාතික පක්ෂ කාර්‍යාලයට  පෙට්‍රල් බෝම්බ ප්‍රහාරයක් එල්ල කර ඇතැයි වාරියපොල පොලිසිය කියයි.ප්‍රහාරය හේතුවෙන් එහි තිබූ වත්මන් ජනපති එජාප නායක රනිල් වික්‍රමසිංහ මහතාගේ රුව සහිත බැනරයකට සුළු හානි සිදුව ඇත.වාරියපොල මැතිවරණ කොට්ඨාසයේ එක්සත් ජාතික පක්ෂයේ ප්‍රධාන සංවිධායක ධනුෂ්ක බාලසූරිය මහතා කියා සිටියේ ජනතා විමුක්ති පෙරමුණේ පිරිසක් මෙම සිද්ධියට සම්බන්ධ බවයි.ඔවුන් ඊයේ දහවල් එම කාර්‍යාලයට පැමිණ එය ඉවත් කරගන්නා ලෙසට තර්ජනය කළ බවද ඒ මහතා පැවසීය.  ",
    "URL": "https://www.lankadeepa.lk/latest_news/එජාප-වාරියපොළ-පක්ෂ-කාර්යාලයට-බෝම්බ-ප්‍රහාරයක්/1-626899",
    "Category": "latest_news"
}