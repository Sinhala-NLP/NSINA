{
    "Source": "www.lankadeepa.lk",
    "Timestamp": "2020 ජුලි මස 02",
    "Headline": "කංජිපානී ඉම්රාන්ගේ සිරකුටියෙන් දුරකථන හමුවීමේ සිද්ධිය ගැන පරීක්ෂණයක්",
    "News Content": "(ජයන්ත සමරකෝන්)බූස්ස විශේෂ බන්ධනාගාරයේ රඳවා සිටින සංවිධානාත්මක අපරාධ කල්ලි නායකයෙකු වන කංජිපානී ඉම්රාන් නැමැත්තාගේ සිරකුටියේ තිබී ජංගම දුරකථනයක් , චාජරයක් හා සිම්පත් 4 ක් හමුවීමේ සිද්ධිය සම්බන්ධයෙන් පරීක්ෂණයක් ආරම්භ කර ඇතැයි බන්ධනාගාර කොමසාරිස් ජනරාල් තුෂාර උපුල්දෙණිය මහතා පැවැසීය.පොලිස් විශේෂ කාර්ය බලකායේ ආරක්ෂාව හා පරීක්ෂාව යටතේ පවතින මෙම බන්ධනාගාර සිරකුටියකින් තහනම් භාණ්ඩ හමුවීම ගැටලුවක් බවද ඒ මහතා කීය.බන්ධනාගාර බුද්ධි අංශ නිලධාරීන් කණ්ඩායමකට ලැබුණු තොරතුරක් මත මෙම වැටලීම කරනු ලැබුවේ ඊයේ (01) අළුයම් කාලයේදීය.  ",
    "URL": "https://www.lankadeepa.lk/latest_news/කංජිපානී-ඉම්රාන්ගේ-සිරකුටියෙන්-දුරකථන-හමුවීමේ-සිද්ධිය-ගැන-පරීක්ෂණයක්/1-574733",
    "Category": "latest_news"
}