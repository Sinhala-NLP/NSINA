{
    "Source": "www.lankadeepa.lk",
    "Timestamp": "2021 ජුනි මස 21",
    "Headline": "දඹුල්ලේ එළවළු තොග මිල අහස උසට යයි",
    "News Content": "(කාංචන කුමාර ආරියදාස)දඹුල්ල ආර්ථික මධ්‍යස්ථානය 20  රාත්‍රී 10 ට  විවෘත කිරීමත් සමග  ලැබෙන එළවළු ප්‍රමාණය ද ,මිලදී ගැනීම සදහා ගැනුම්කරුවන්  විශාල වශයෙන් පැමිණීමත් සමග  එළවළු මිල ද වෙනදාට වඩා  විශාල වශයෙන් ඉහළ ගොස් ඇතැයි ව්‍යාපාරිකයෝ පවසති.දිවයින පුරා  එළවළු වගා කළ ගොවින් නිශිපාදන දඹුල්ලට රැගෙන ආ අතර රාත්‍රී කාලයේම ආර්ථිකයට ඇතුලත් කර ගැනීමට අවසර ලබාදී තිබිණි . ලැබෙන  එළවළු ප්‍රමාණයට අධික ඉල්ලුමක් පැවතීමත් සමග ඉහල  මිලක් ලැබෙන බව ව්‍යාපාරිකයෝ  පවසති .ඒ අනුව දඹුල්ල ආර්ථික මධ්‍යස්ථානයේ 21  දින පෙරවරුව වන විට කිලෝවක තොග මිල මෙසේ සටහන්ව  තිබිණි.බෝංචි 280 -300, ගෝවා 150 ත් 160 ත්, අමුමිරිස් 150ක් 200ත් ,  ලීක්ස් 140- 160 ත්, දඹල 150ත් 160ක් , කරවිල  280 -300 ත් , කැරට්  140- 150ත් ,වට්ටක්කා 35ත් 45ත් ,  මාළුමිරිස් 280- 300 පිපිඤ්ඤා80 ත් 90 ත් වම්බටු 140 -150  මෑ කරල් 150 - 160 ලීක්ස් 140 ත් 160 ත්, පතෝල 80 -100 ,වැටකොළු 120 -140, එළබටු 200-220  නොකොල් 90 ත් 110 ත් , මුරුංගා 300 ත්  කැකිරි 100 ත් 105 ත් අතර මිලයකට අලවි වන බව වෙළෙන්දෝ කියති .  ",
    "URL": "https://www.lankadeepa.lk/latest_news/දඹුල්ලේ-එළවළු-තොග-මිල-අහස-උසට-යයි/1-592995",
    "Category": "latest_news"
}