{
    "Source": "www.lankadeepa.lk",
    "Timestamp": "None  2016 මාර්තු මස 11",
    "Headline": "නිලුක්ෂි දැන් පෙම්වතියක් ",
    "News Content": "වෙළෙඳ දැන්වීම් නිරූපිකාවක ලෙස කලා ක්ෂේත්‍රයට එක්වූ නිලුක්ෂි මධුෂිකා මේ වනවිට වඩාත් ජනප්‍රියව ඇත්තේ ටෙලි නාට්‍ය නිළියක් ලෙසිනි. දැනට ටෙලි නාට්‍ය බොහෝ ප්‍රමාණයක් සඳහා රංගනයෙන් දායක වී ඇති නිලුක්ෂි ප්‍රේක්ෂකයන් අතර වඩාත් කතාබහට ලක්වූයේ \"එළිය අරන්\" ටෙලි නාට්‍යයේ \"නාමලී\" චරිතය හරහාය. කලා ක්ෂේත්‍රයේද දැනට කාර්යබහුල නිළියක වන නිලුක්ෂි මේ දිනවල \"ආදර අසපුව\" හා \"කළු කුරුල්ලෝ\" නම් ඉදිරියේදී විකාශයවීමට පෙළගැසී තිබෙන ටෙලි නාට්‍යයන්හි රූගත කිර‍ිම් කටයුතු සඳහා සම්බන්ධ වී සිටියි. මේ කාර්යබහුලත්වය මැද නුදුරේදීම නිලුක්ෂිගේ පෞද්ගලික ජීවිතේද වෙනසක් වීමට නියමිතව තිබෙන අතර, ඒ පිළිබඳව ඇය අපිට අදහස් පැවසුවේ මෙලෙසිනි.\"මම දැන් පෙම්වතියක්.\" ඒ නිසා ටිකක් විතර මගේ පෞද්ගලික ජීවිතේ පැත්තත් ටිකක් කාර්ය බහුලයි. මගේ පෙම්වතා විදේශයක රැකියාවක් කරන කෙනෙක්. අපි දෙන්නා මුණගැහිලා නම් දැන් වැඩි කාලයක් නැහැ. \"ෆේස්බුක්\" කතා බහකින් තමයි අපේ ප්‍රේම සම්බන්ධය ඇති වුණේ. මීට මාසේකට කලින් එයා ලංකාවට ආපු වෙලාවේ අපේ ගෙදර ආවා. දෙමවුපියෝ එක්ක කතා බහ කරලා අපේ ප්‍රේම සම්බන්ධයට කැමැත්ත ගත්තා. ඉතින් දැන් අපි දෙන්නාගේම තීරණය වෙලා තියෙන්නේ අපේ විවාහ ගිවිසුම් ගැනීම සිදුකරන්න.ඉතින් තවත් ටික කාලයකින් අපේ විවාහ ගිවිසුම සිදුකරන්න සැලසුම් කර තියෙනවා. මේ දවස්වල \"ආදර අසපුව\", \"හංස පිහාටු\" හා \"කළු කුරුල්ලෝ\" ටෙලි නාට්‍යවල රූපගත කිරීම් කටයුතු සඳහා දායකවෙලා ඉන්නවා. ඒ කාර්යබහුලත්වයත් එක්ක මගේ විවාහ ගිවිසුම් වැඩකටයුතු තරමක් දුරට අතපසු වෙලා තියෙනවා. ඉතින් කලා කටයුතුවල වැඩ ඉවර වුණ ගමන් මගේ පෞද්ගලික ජීවිතේ වෙනස ගැන හිතන්න ඕනා. බුද්ධික සේනාධීර   ",
    "URL": "https://www.lankadeepa.lk/latest_news/නිලුක්ෂි-දැන්-පෙම්වතියක්/1-393581",
    "Category": "latest_news"
}