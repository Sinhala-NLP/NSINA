{
    "Source": "www.lankadeepa.lk",
    "Timestamp": "2022 අප්‍රේල් මස 06",
    "Headline": "‘හෙල්මට් සිද්ධිය ගැන අනුර කුමාරගෙන් ප්‍රකාශයක්‘",
    "News Content": "(සුජිත් හේවාජුලිගේ සහ  අංජුල මහික වීරරත්න)වාහනයට හෙල්මටයක් පැළඳ නැගි පුද්ගලයා තමාගේ ආරක්ෂාව සඳහා ස්වෙච්ඡාවෙන් පැමිණි පක්ෂයේ අයකු බවත්  එම සිද්ධිය සම්බන්ධයෙන් පරීක්ෂණයක් පවත්වන්නේ  නම් ඒ සඳහා ඔහු  ඉදිරිපත් කිරීමට සූදානම් බවත් ජාතික ජන බලවේගය පක්ෂයේ පාර්ලිමේන්තු මන්ත්‍රී අනුර කුමාර දිසානායක මහතා  පාර්ලිමේන්තුවේදී අද (6) පැවසීය.දිසානායක මහතා මෙසේ පැවසුවේ එම හෙල්මට් සිද්ධිය සම්බන්ධයෙන් ආණ්ඩු පක්ෂයේ  ප්‍රධාන සංවිධායක ජොන්ස්ටන් ප්‍රනාන්දු මහතා කළ චෝදනාවකට පිළිතුරු දෙමිනි.පක්ෂයේ  නායකයන්ගේ ආරක්ෂාව සඳහා  සාමාජිකයන් ස්වෙච්ඡාවෙන් ඉදිරිපත්වී කටයුතු කරන බවද ඔහු කීවේය.පාර්ලිමේන්තුව  අසල උද්ඝෝෂණයේ යෙදුණු කණ්ඩායමක් ඇසූ ප්‍රශ්න වලට තමා පිළිතුරු දුන් බවත් වංචා දූෂණ කර පලා යන අයට ඉඩ නොදෙන ලෙස තමා එහිදී ඔවුන්ගෙන් ඉල්ලා සිටි බවත් අනුර දිසානායක මහතා පැවසීය.එසේම අරගලය නතර නොකරන  ලෙස ඒ පිරිසට  දැනුම් දුන්නේ යැයිද ඔහු පැවසුවේය.ලසන්ත වික්‍රමතුංග ඝාතනයට අදටත් විත්තිකරුවකු නැති බවත් එදා ආරක්ෂක ලේකම්වරයා ලෙස කටයුතු කළ වර්තමාන ජනාධිපතිවරයාගේ මනස ගැන හොඳ වැටහීමක් පවතින හෙයින් ස්වෙච්ඡාවෙන් ආරක්ෂාව සපයා ගන්නා බවත් දිසානායක මහතා කීය.තමා ගමන් කරන විට පක්ෂයේ සහෝදරයන් ආරක්ෂාව සපයන බව පැවසූ මන්ත්‍රීවරයා  පවතින තත්වය යටතේ මෝඩ කමට බෙල්ල දීමට සූදානම් නැති බවත් සඳහන් කළේය.ඝාතනයන්ට වගකිවයුතු පුද්ගලයකු මහ පුටුවේ සිටින විට නිදැල්ලේ හැසිරිය හැකි දැයි අනුර දිසානායක මහතා ප්‍රශ්න කළේය.\"අපේ ජීවිත ලාභයට ගොදුරු කරගන්න ඉඩ දෙන්නේ නැහැ. වාහනයට නැග්ගා පුද්ගලයා පරීක්ෂණයට ඉදිරිපත් කරන්න කියනවා නම් මා එසේ කරන්නම්.අසූ තුනේ නාටක යළි යළි ගොඩ නගන්න එනවා නම් එය අසාර්ථක බව මතක තියාගන්න.\"උඩුමහලේ ජීවත්වූ ජනාධිපතිවරයාට අද බංකරයක  ඉන්නට සිදු වෙලා. ජනතාවගේ බලයට පාලකයන්  තුෂ්නිම්භූත වෙලා.  ",
    "URL": "https://www.lankadeepa.lk/latest_news/‘හෙල්මට්-සිද්ධිය-ගැන-අනුර-කුමාරගෙන්-ප්‍රකාශයක්‘/1-611102",
    "Category": "latest_news"
}