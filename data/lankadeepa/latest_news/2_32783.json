{
    "Source": "www.lankadeepa.lk",
    "Timestamp": "2021 අප්‍රේල් මස 08",
    "Headline": "අජිත් මාන්නප්පෙරුම මැතිසබයට",
    "News Content": "(සුජිත් හේවාජූලිගේ)රන්ජන් රාමනායක මහතාගේ මන්ත්‍රී ආසනය සඳහා හිටපු රාජ්‍ය ඇමැතිවරයකු වූ ඉංජිනේරු අජිත් මාන්නප්පෙරුම මහතා පත් කිරීමේ ගැසට් නිවේදනය මැතිවරණ කොමිෂන් සභාව විසින් අද  (8) පස්වරුවේ නිකුත් කරනු ලැබීය.මේ අනුව මාන්නප්පෙරුම මහතා එම මන්ත්‍රී ධූරයෙහි කතානායකවරයා ඉදිරියේ ඉදිරි දිනක දිවුරුම් දෙනු ඇත.රන්ජන් රාමනායක මහතාගේ මන්ත්‍රී ආසනය පුරප්පාඩු වී  ඇතැයි  පාර්ලිමේන්තු මහා ලේකම්වරයා මැතිවරණ කොමිෂන් සභාවට පසුගිය දා දැනුම් දුන්නේය.   ",
    "URL": "https://www.lankadeepa.lk/news/අජිත්-මාන්නප්පෙරුම-මැතිසබයට/101-588611",
    "Category": "latest_news"
}