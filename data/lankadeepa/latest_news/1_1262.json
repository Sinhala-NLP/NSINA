{
    "Source": "www.lankadeepa.lk",
    "Timestamp": "2023 සැප්තැම්බර් මස 08",
    "Headline": "සෞඛ්‍ය අවුලේ මුල මෛත්‍රී හෙළිකරයි",
    "News Content": "(අංජුල මහික වීරරත්න සහ සුජිත් හේවාජුලිගේ)ලංකාවේ සෞඛ්‍ය අමාත්‍යාංශය කඩා වැටුණේ 2019 වසරේ අලුත් ආණ්ඩුව පැමිණ කැබිනට් මණ්ඩලය පත් කිරීමෙන් අනතුරව යැයි හිටපු  ජනාධිපති පොළොන්නරුව දිස්ත්‍රික් මන්ත්‍රී මෛත්‍රීපාල සිරිසේන මහතා පාර්ලිමේන්තුවේ දී පැවසීය.අලුත් ආණ්ඩුව පැමිණ සෞඛ්‍ය අමාත්‍යංශයට ඇමතිවරුන් හතර දෙනෙක් පත් කළ බව කී සිරිසේන මහතා එවිට ඒ ඇමතිවරු හතර දෙනා හතර පැත්තට අදින්න පටන් ගත් බව සඳහන් කළේය.එයින් විශාල ආරවුලක් ඇති වු බව කී හිටපු ජනාධිපතිවරයා එවිට ආයතන වල නිලධාරීන්ට තීන්දු තීරණ ගන්න බැරිව ගිය බවද එක එක ඇමතිවරයාට ඕනෑ විදියට වැඩ කරන්න ගොස්  සෞඛ්‍ය අමාත්‍යාංශය විශාල අවුලකට පත් වු බව සඳහන් කළේය.හිටපු සෞඛ්‍ය ඇමැති වරයෙක් ලෙස එම අමාත්‍යාංශයේ අගමුල ගැන හොඳ අවබෝධයක් තමාට  තිබෙන බවද හිටපු ජනාධිපතිවරයා කීය .  ",
    "URL": "https://www.lankadeepa.lk/news/සෞඛ්‍ය-අවුලේ-මුල-මෛත්‍රී-හෙළිකරයි/101-639476",
    "Category": "latest_news"
}