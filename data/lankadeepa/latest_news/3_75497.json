{
    "Source": "www.lankadeepa.lk",
    "Timestamp": "None  2016 ජුනි මස 02",
    "Headline": "රක්ෂණ සමාගම් පරිශ්‍ර තුළ රථ වාහන විමර්ශන කාර්යාල 5 ක්",
    "News Content": "රථ වාහනවලට සම්බන්ධ රියැදුරන් සඳහා අනුගමනය කෙරෙන ක්‍රියාමාර්ගය වඩාත් පහසු කිරීමේ අරමුණෙන් රක්ෂණ සමාගම් තුළ රථවාහන විමර්ශන පහක් අලුතින් විවෘත කිරීමට මෝටර් රථ දෙපාර්තමේන්තුව කටයුතු කර තිබේ.රියැදුරන්ට අනතුරුවලට අදාළ ක්‍රියාමාර්ග සියල්ලම එකම තැනකින් සම්පූර්ණ කරවා ගැනීම පහසු කිරීම සඳහා මෝටර් රථ දෙපාර්තමේන්තුව සහ රක්ෂණ සමාගම් ඒකාබද්ධ කිරීමේ එක් පියවරක් ලෙසින් නව සේවාව ලබාදෙන බව සිය ෆේස් බුක් ගිණුම හරහා නිවේදනයක් නිකුත් කරන අභ්‍යන්තර අමාත්‍යාංශය පවසයි.ඒ අනුව රිය අනතුරුවලට සම්බන්ධ රියැදුරන්ට දැන් කෙලින්ම අනතුරට හේතුවූ පාර්ශ්වයේ රක්ෂණ සමාගමට ගොස් එහි ස්ථාපිත කර ඇති රථවාහන විමර්ශන කාර්යාලයේදී සිද්ධිය ලියාපදිංචි කළ හැකිය.එලෙස ලියාපදිංචි කිරීමෙන් අනතුරුව අනෙක් පාර්ශ්වයට අදාළ රක්ෂණ සමාගමේ නිලධාරියෙකු වෙත ගොස් සිය වාහනය අලුත්වැඩියා කිරීම සඳහා අවශ්‍ය කරන ක්‍රියාමාර්ගයන් සම්පූර්ණ කරගත හැකිය. ඒ නිසා රියැදුරන්ට තවදුරටත් මෝටර් රථ දෙපාර්තමේන්තුවේ සේවා මධ්‍යස්ථානවල විමර්ශන අංශය වෙත යාමට සිදුවන්නේ නැත.රක්ෂණ සමාගම්වල රඳවා සිටින රථ වාහන විමර්ශකයන් ටැබ්ලට් පරිගණකයක් ආධාරයෙන් අනතුර ඉලෙක්ට්‍රොනිකව ලියාපදිංචි කර වාහනයේ ඡායාරූපයක් ලබාගෙන අදාළ රක්ෂණ සමාගම සමග සෘජුවම සංනිවේදනය කරනු ඇත. මේ අතර අනතුරේ වින්දිතයාට අනතුරේ තොරතුරු ඇතුළත් කෙටි පණිවුඩයක් ලැබෙන අතර එවිට කෙලින්ම රක්ෂණ සමාගම වෙත ගොස් සිය වාහනය අලුත්වැඩියා කරගැනීමට ඔහු හැකිය.මීට පෙර පැවැති ක්‍රමයට අනුව අනතුරු සිද්ධ වූ ස්ථානයට පොලිස් නිලධාරියෙක් පැමිණෙනතුරු එම ස්ථානයේ රැඳී සිටීමට හෝ රථවාහන විමර්ශන අංශයට ගොස් අනතුර ලියාපදිංචි කොට ඒ සම්බන්ධයෙන් වාර්තාවක් ගෙන අදාළ රක්ෂණ සමාගම වෙත යාමට අනතුරුවලට සම්බන්ධ රියැදුරන්ට සිදුවිය. ",
    "URL": "https://www.lankadeepa.lk/latest_news/රක්ෂණ-සමාගම්-පරිශ්‍ර-තුළ-රථ-වාහන-විමර්ශන-කාර්යාල-5-ක්/1-422363",
    "Category": "latest_news"
}