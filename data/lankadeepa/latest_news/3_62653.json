{
    "Source": "www.lankadeepa.lk",
    "Timestamp": "2017 දෙසැම්බර් මස 21",
    "Headline": "මහනුවර නම් 24ක් ප්‍රතික්ෂේප වෙයි",
    "News Content": "මොහොමඩ් ආසික්, ජේ .ඒ.එල්.ජයසිංහ,  චමිල් රූපසිංහ මහනුවර දිස්ත්‍රික්කයේ පළාත් පාලන ආයතන 20 ක් සඳහා පිළිගත් දේශපාලන පක්ෂ 14 කින් සහ ස්වාධීන කණ්ඩායම් 11 කින් නාම යෝජනා 115 ක් ලැබුණු බවත් එයින්  අත්සන් නොකිරීම සහ දිවුරුම් සහතික නොමැති වීම හේතුවෙන් ශ්‍රී ලංකා පොදු ජන පෙරමුණ  පූජාපිටිය ප්‍රාදේශිය සභාව වෙත ඉදිරිපත් කර තිබූ නම් දෙකක් ,  එකමුතු ප්‍රගතිශිලි සන්ධානය මහනුවර මහ නගර සභාවට ඉදිරිපත් කර තිබූ එක් නමක්  ඇතුළුව  නම් 24 ක් ප්‍රතික්ෂේ වූ බවත් මහනුවර දිස්ත්‍රික් ලේකම් සහ දිස්ත්‍රික් තේරීම්භාර නිළධාරි එච්.එම්.පී. හිටිසේකර මහතා පැවසීය. මහනුවර දිස්ත්‍රික්කයේ පළාත් පාලන ආයතන සඳහා නාම  යෝජනා භාර ගැනීම අද 21 වනදා දහවල්  අවසන් විමෙන්  පසුව අද  සවස  පැවැති මාධ්‍ය හමුවේදී ඒ මහතා එසේ කීය. මහනුවර දිස්ත්‍රික්කයේ ඡන්ද දායකයින් 10,97,342 කු මෙවර ඡන්දය දීමට සුදුසුකම් ලබා ඇති බවත් දිස්ත්‍රික්කයේ ඡන්ද මධ්‍යස්ථාන 925 ක දී ඔවුන් ඡන්දය භාවිතා කරන බවත් මධ්‍යස්ථාන 368 කදී ඡන්ද ගණන් කිරීම සිදු වන බවත් දිස්ත්‍රික් ලේකම් වරයා කීවේය.  ",
    "URL": "https://www.lankadeepa.lk/latest_news/මහනුවර-නම්-24ක්-ප්‍රතික්ෂේප-වෙයි/1-521940",
    "Category": "latest_news"
}