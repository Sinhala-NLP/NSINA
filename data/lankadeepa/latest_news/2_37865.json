{
    "Source": "www.lankadeepa.lk",
    "Timestamp": "2020 ජුනි මස 17",
    "Headline": "ව්‍යාජ චැසි හා එන්ජින් අංක කොටන ස්ථානයක් හොරණින් අල්ලයි",
    "News Content": "(බිමල් ෂ්‍යාමන් ජයසිංහ)හොරණ ගොඩැල්ල ප්‍රදේශීය පවත්වාගෙන ගිය යතුරු පැදි වලට  ව්‍යාජ අයුරින් චැසි හා එන්ජින් අංක කොටන ස්ථානයක් වටලා එන්ජින්,චැසි,  අමතර කොටස් මෙන්ම එම අංක කෙටීමට උපයෝගී කර ගත් උපකරණ සමග පුද්ගලයින් සිව් දෙනෙකු අත්අඩංගුවට ගත් බව පිළියන්දල පොලිසිය කියයි .එම  සැකකරුවන් සමඟ රුපියල් ලක්ෂ 20ක් පමණ වටිනා යතුරුපැදි වල එන්ජින් 10ක්, චැසි දෙකක්, අමතර කොටස් රැසක්, ග්‍රයින්ඩරයක්, අංක තහඩු දෙකක් ඇතුළු උපකරණ රැසක්  පොලිසිය  බාරයට ගෙන ඇත .යතුරුපැදියක් නැති වූ බවට පිළියන්දල  පොලීසියට ලද පැමිණිල්ලකට අදාළව විමර්ශන සිදු කිරීමේදී පිලියන්දල පොලිසියේ  අපරාධ  කොට්ඨාසයේ ස්ථානාධිපති ප්‍රධාන පොලිස් පරීක්ෂක රොහාන් විශ්වනාත් මහතාට ලද රහසිගත තොරතුරකට අනුව හොරණ ගොඩැල්ල ප්‍රදේශයේ මෙම  ස්ථානය වැටලූ බව පොලිසිය කියයි .  ",
    "URL": "https://www.lankadeepa.lk/latest_news/ව්‍යාජ-චැසි-හා-එන්ජින්-අංක-කොටන-ස්ථානයක්-හොරණින්-අල්ලයි/1-573805",
    "Category": "latest_news"
}