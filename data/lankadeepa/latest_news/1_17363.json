{
    "Source": "www.lankadeepa.lk",
    "Timestamp": "2022 අප්‍රේල් මස 05",
    "Headline": "‘මේ මොහොතේ රට ගොඩ ගත හැකි එකම නායකයා රනිල් ‘",
    "News Content": "(අංජුල මහික වීරරත්න)රට පත්ව තිබෙන මේ දැවැන්ත අර්බූදයෙන් ගොඩගැනීම අගමැතිකම ලබාගෙන කළ නොහැකි බවත්, ඒ සඳහා ආණ්ඩුක්‍රම ව්‍යවස්ථාවට අනුකූලව විධායක ජනාධිපතිවරයාගේ බලතල අවශ්‍ය කරන බව එක්සත් ජාතික පක්ෂ සභාපති වජිර අබේවර්ධන මහතා ප්‍රකාශ කළේය. කඩා වැටී තිබෙන රට ගොඩනැගීම සදහා ආණ්ඩුක්‍රම ව්‍යවස්ථාවට අනුකූලව පියවර ගත යුතු බවත් ඒ සඳහා මූලිකවම කළ යුත්තේ ජාතික එකඟතාවයක් ඇතිකරගැනීම බවත් එජාප සභාපතිවරයා  පෙන්වා දුන්නේය. වජිර අබේවර්ධන මහතා මෙම අදහස් පළ කළේ රටේ උද්ගතව තිබෙන වත්මන් තත්ත්වය පිළිබඳව අද (05) කොළඹදී මාධ්‍යයට අදහස් දක්වමිනි.රට ගොඩගන්න පුලුවන් නායකයෙක් පාර්ලිමේන්තුවේ සිටින බවත් ඒ රනිල් වික්‍රමසිංහ මහතා බවත් කී එජාප සභාපතිවරයා   ජනතාව පත්ව ඇති අසීරු තත්ත්වයෙන් ගොඩගැනීමට සමස්ත රාජ්‍ය යාන්ත්‍රණයත්, පාර්ලිමේන්තුව මෙන්ම විරුද්ධ පක්ෂයත් අසමත් වී තිබෙන බව කීය.    ",
    "URL": "https://www.lankadeepa.lk/news/‘මේ-මොහොතේ-රට-ගොඩ-ගත-හැකි-එකම-නායකයා-රනිල්-‘/101-611032",
    "Category": "latest_news"
}