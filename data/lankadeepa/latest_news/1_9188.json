{
    "Source": "www.lankadeepa.lk",
    "Timestamp": "2022 නොවැම්බර් මස 21",
    "Headline": "පුරාවස්තු සෙවූ 6ක් මාට්ටු",
    "News Content": "(ඉන්දිකා  රාමනායක)පුරාවස්තු   ලබා ගැනීමේ අරමුණින් තණමල්විල ගලපිටිගල ප්‍රදේශයේ රක්ෂිතයට අනවසරයෙන්   ඇතුලු වී ගල්තලාවක කොටසක කැනීම් සිදුකරමින් සිටි හිමිවරුන් තිදෙනකු  ඇතුලු සැකකරුවන්  6 දෙනකු තණමල්විල පොලිසිය  විසින්  අද (21)  අත්අඩංගුවට  ගත් බව පොලිසිය කියයි.අත්අඩංගුවට ගත් හිමිවරු තිදෙනා අතර විහාරාධිපති හිමිනමක් ද සිටින  බව පොලිසිය කියයි.පිරිස ගල්තලාවක කොටසක කැණිම් සිදුකරන බවට තණමල්විල පොලිසියට ලද තොරත-රකට අනුව මෙම වැටලීම සිදුකර ඇත.නිධන් ගැනීම සදහා සැකකරුවන් විසින් රැගෙන ආ පූජා භාණ්ඩ, කැවිලි වර්ග, මල් පහන්, කැණීම් සදහා යොදාගත් උදලු 3 ක්, අලවංගු 3 ක්, හා සැකකරුවන්  මෙම ස්ථානයට පැමිණ සිටි කැබ් රථය අත්අඩංගුවට ගත් බව පොලිසිය පවසයි.  ",
    "URL": "https://www.lankadeepa.lk/news/පුරාවස්තු-සෙවූ 6ක්-මාට්ටු/101-623894",
    "Category": "latest_news"
}