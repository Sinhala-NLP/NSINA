{
    "Source": "www.lankadeepa.lk",
    "Timestamp": "2021 ජුලි මස 02",
    "Headline": "‘‘එජාපයෙත් දායකත්වය ගෙන නව සන්ධානයක් හදා ජනාධිපතිවරණයට ඉදිරිපත් වෙනවා‘‘",
    "News Content": "(පුෂ්පකුමාර මල්ලවආරච්චි)ඉදිරි ජනාධිපතිවරණය වෙනුවෙන් සමගි ජනබල සංධානයක් ලෙස විපක්ෂය ඒකරාශී කිරීමට කටයුතු කර අපේක්ෂකයකු ඉදිරිපත් කිරීමට සූදානම් බවත් ඊට එක්සත් ජාතික පක්ෂයට ද ඒ සඳහා දායකත්වය ලබාදිය හැකි බවත් සමගි ජන බලවේගයේ ජාතික සංවිධායක පාර්ලිමේන්තු මන්ත්‍රී තිස්ස අත්තනායක මහතා දංඕවිටදී අද පැවසීය.තිස්ස අත්තනායක මහතා මේ අදහස් පළ කළේ අමරපුර මහා නිකායේ චූල ගන්ධි පාර්ශ්වයේ අනු නායක රදාවඩුන්නේ අස්සජි නා හිමියන් බැහැ දැකීමෙන් අනතුරුව මාධ්‍ය අමතමිනි .සමගි ජන බලවේගය විහාරස්ථාන සමඟ ගනුදෙනු කරන්නේ කිසිවකු අනුකරණය කිරීමට නොවේ. අපේ රටේ කිසිවකුට පන්සල පල්ලිය කෝවිල අමතක කර ගමනක් යා නොහැකියි.සමගි ජන බලවේගය සදහම් යාත්‍රා වැඩපිළිවෙළ ක්‍රියාත්මක තියෙන්නෙත් ඒ අනුවයි. අපේ ගමන පන්සල පල්ලිය කෝවිල ආදී සියලු ආගමික ස්ථාන කේන්ද්‍ර කරගෙන ගමනක් යමින් සිටිනවා.    ",
    "URL": "https://www.lankadeepa.lk/latest_news/‘‘එජාපයෙත්-දායකත්වය-ගෙන-නව-සන්ධානයක්-හදා-ජනාධිපතිවරණයට-ඉදිරිපත්-වෙනවා‘‘/1-593867",
    "Category": "latest_news"
}