{
    "Source": "www.lankadeepa.lk",
    "Timestamp": "None  2016 අගෝස්තු මස 09",
    "Headline": "මහ කොමසාරිස් බුදුන් වැඳ වැඩ අරඹයි",
    "News Content": "බ්‍රිතාන්‍යයේ නව මහකොමසාර්ස් බුදුන් වඳීඑක්සත් රාජධානියේ නව ශ්‍රී ලංකා මහ කොමසාරිස් අමාරි විජේවර්ධන සිය රාජකාරි කටයුතු ආරම්භ කිරීමට පෙරාතුව 8 වැනි සඳුදා ලන්ඩන් බෞද්ධ විහාරස්ථානයට ගොස් ත්‍රිවිධ රත්නයේ ආශීර්වාදය ලබා ගත්තාය. ඇය ලන්ඩන් නුවරට පැමිණියේ පසුගිය සෙනසුරාදාය.වැඩබලන මහකොමසාරිස් සුගීශ්වර ගුණරත්න සහ තානාපති කාර්යයාලයේ මනෝජ් වර්ණපාල ඇය කැටුව විහාරස්ථානයට පැමිණියහ. විහාරාධිපති මහා බ්‍රිතාන්‍යයේ ප්‍රධාන සංඝ නායක බෝගොඩ සීලවිමල නාහිමියන් ඇතුළු මහා සංඝරත්නය විජේවර්ධන මහත්මිය ප්‍රධාන පිරිස පංච ශීලයෙහි පිහිටුවා සෙත් පිරිත් සජ්ජායනා කොට ආශිර්වාද කළහ.සීලවිමල නාහිමියෝ ලන්ඩන් බෞද්ධ විහාරස්ථානය සමඟ ශ්‍රී ලංකා මහකොමසාරිස් කාර්යාලයේ කාලාන්තරයක් තිස්සේ පවත්නා සමීප සම්බන්ධතාවය ස්තුති පූර්වකව නාහිමියෝ  සිහිපත් කළහ.අද මෙන් නොව ලන්ඩනයේ ශ්‍රී ලාංකික බෞද්ධයන් එතරම් නොසිටි වකවානුවක ලන්ඩන් බෞද්ධ විහාරස්ථානයේ වැඩ කටයුතු පවත්වාගෙන යාම  සඳහා මහ කොමසාරිස් කාර්යාලයෙන් අනුපමේය අත්වැලක් ලැබුන බවත් අද පවා සෑම මාසයකම පළමුවන දවසේ දානය පිරිනැමෙන්නේ මහ කොමසාරිස් කාර්යාලයෙන් බවත්, මහකොමසාරිස් තනතුර සඳහා බෞද්ධ නොවන අය පත්ව සිටි අවදි වලදී පවා මෙම ක්‍රියාදාමය කිසිදු වෙනසක් නොමැතිව පවත්වාගෙන ගිය බවත්, මහ කොමසාරිස් කාර්යාලය මඟින් සංවිධානය කැරෙන ආගමික, සමාජීය සහ සංස්කෘතික වැඩකටයුතු වලදී අවශ්‍ය මඟ පෙන්වීම් සහ ආගමානුකුල අනුශාසනා නිබදව ලන්ඩන් බෞද්ධ විහාරස්ථානයෙන් ලබාගත් බවත් උන්වහන්සේ පැවසුහ.සැදැහැවත් බොදු සමාජ සේවිකාවක මෙන්ම සාර්ථක වෙළඳ ව්‍යාපාරයක හිමිකාරියක ලන්ඩනයේ ශ්‍රී ලංකා මහකොමසාරිස් තනතුරට පත්වීම පිළිබඳව සතුටුවන බව පැවසු සීලවිමල නාහිමියෝ එතුමියගෙන් බ්‍රිතාන්‍යයේ ජිවත්වන සියලුම ශ්‍රී ලාංකිකයින්හටද ජාති ආගම් භේදයකින් තොරව අත්‍යාවශ්‍ය සේවයක් ලබාගැනීමේ අවස්තාව උදාවනු ඇතැයිද පැවසුහ.ලන්ඩන් බෞද්ධ විහාරස්ථාන පාලක මණ්ඩලය වෙනුවෙන් ආචාර්ය ලකී පනාගොඩ, සුදන්ත අබේකෝන් සහ අබේකෝන් මහත්මිය නව මහකොමසාරිස් තුමිය පිළිගනිම සඳහා පැමිණ සිටියහ. විජේවර්ධන මැතිනිය සිත තනතුරේ වැඩ කටයුතු බදාදා ආරම්භ කරනු ඇත. ඊට පෙරාතුව අඟහරුවාදා ශ්‍රී සද්ධාතිස්ස ජාත්‍යන්තර බෞද්ධ විහාරස්තානයටද වෙම්බ්ලි ඉලපතිශ්වර් හින්දු දෙවාලයටද ගොස් ආශිර්වාද ලබාගැනීමටද බලාපොරොත්තු වන්නීය. ක්‍රිස් නොනිස් මහතාගේ ධූර කාලයෙන් පසුව අතිවූ පුරප්පාඩුවට අමාරි විජේවර්ධන මහත්මිය මේ තනතුර සඳහා පත් කර ඇත.         ",
    "URL": "https://www.lankadeepa.lk/latest_news/මහ-කොමසාරිස්-බුදුන්-වැඳ-වැඩ-අරඹයි/1-445563",
    "Category": "latest_news"
}