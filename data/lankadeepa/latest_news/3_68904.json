{
    "Source": "www.lankadeepa.lk",
    "Timestamp": "None  2016 දෙසැම්බර් මස 02",
    "Headline": "අපේ සංස්කෘතියට ගැළපෙන දේ විතරයි කරන්නේ",
    "News Content": "නිරූපණ ක්ෂේත්‍රයට නවකයෙකු වන චාමා නිමේෂි සමගින් අද ‘සාරවිට’ තරු කතා බහ අපි ඇරඹුවෙමු. මේ වනවිට මනාලියන්ගේ විලාසිතා දැක්මවල් බොහොමයකට දායක වී ඇති ඇය නිරූපණ ක්ෂේත්‍රයට සම්බන්ධව වී ඇත්තේ තවමත් මාස කිහිපයක් පමණි. ඉදිරියේදී රංගනයටද එක්වීමට අපේක්ෂාවෙන් සිටින චාමා ඒ පිළිබඳව මෙසේ තොරතුරු පැවසුවෙමු. චාමා නිරූපිකාවක් වුණේ?මගේ අම්මාගේ මිතුරියක් හිටියා නිමේෂා කියලා. එයා රූපලාවණ්‍ය ශිල්පිණියක්. එයා මාව දැකලා කතා කළා මනාලියන්ගේ විලාසිතා දැක්මකට එක් වෙන්න. ඒ හරහා තමයි නිරූපණයට සම්බන්ධ වුණේ. මම පළමු වරට මනාලියන්ගේ දැක්මකට දායක වුණේ මේ අවුරුද්දේ පෙබරවාරි 26 වැනිදා. දැනට කොපමණ විලාසිතා දැක්මවල්වලට දායක වෙලා තියෙනවාද?ප්‍රමාණය නම් මතක නැහැ. ගොඩක් මනාලියන්ගේ දැක්මවල්වලට තමයි සහභාගී වෙලා තියෙන්නේ. කුරුණෑගල තිබුණ මනාලියන් දැක්මකදී මම පළමු වැනියා වුණා. කොළඹ තිබුණ මනාලියන්ගේ දැක්මකදී තුන්වැනි තැන ලැබුණා. වෙනත් කලා කටයුතුවලට දායක වෙන්න ආරාධනා ලැබුණේ නැද්ද?දැනට ගීත රූප රචනාවකට දායක වෙන්න අවස්ථාව ලැබිලා තියෙනවා. බලමු ඉදිරියේදී. රංගනය පැත්තට යොමු වෙන්න අදහසකුත් තියෙනවා. ඉදිරියේදී ආරාධනාවක් ලැබුණොත් සලකලා බලනවා. පොඩි කාලේ තිබුණ හීනයක්ද චමාගේ මේක?හැමෝටම එක එක හීන තියෙනවා නේ. මගේ හිනේ තිබුණේ පරිගණක අංශයෙන් ඉදිරියට යන්න. අදටත් ඒ හීනේ තියෙනවා. නිරූපණය කියන්නෙ මම විනෝදයට කරන වෘත්තිය. බොහෝ දුරට මම නිරූපණ ක්ෂේත්‍රයට අමතරව පරිගණක ක්ෂේත්‍රයත් සම්බන්ධ වෙලා එය වෘත්තිය විදිහට තෝරගනියි. නිරූපණ ක්ෂේත්‍රය හොඳද?නිරූපණ ක්ෂේත්‍රය මට ගැළපෙනවා. ඒ වගේම මට හැමෝගේම ආරාධනා ලැබෙනවා විවිධ නිරූපණ වැඩවලට. නමුත්, මම ඒ හැම එකක්ම භාරගන්නේ නැහැ. තෝරා බේරාගෙන තමයි වැඩවලට සම්බන්ධ වෙන්නේ. චාමා කියන්නේ නිරූපණ ක්ෂේත්‍රයට අලුත් කෙනෙක්. නවකයෙක් විදිහට ක්ෂේත්‍රය ගැන මොකද හිතන්නේ?තමන්ගේ නම තියාගෙන වැඩ කළොත් මම හිතන්නේ ක්ෂේත්‍රය හොඳ තැනකට යන්න පුළුවන් වේවි කියලා. ඒක තියෙන්නේ තමන්ගේ අතේ. නිරූපණ ක්ෂේත්‍රය ගොඩක් හොඳයි. ඒක තමන්ට හොඳ විදිහට හදාගෙන යන එක තමන් බලාගන්න ඕනා. නිරූපණ කටයුතුවලදී ඔබගේ සීමාවන් තියෙනවාද?ඔව්, තියෙනවා. ඒ මොනවද?මම අපේ සංස්කෘතියට ගැළපෙන සීමාවේ ඉන්න කෙනෙක්. එතැනින් එහාට මම යන්නේ නැහැ. අනිත් නිරූපණයට සම්බන්ධ අය ගැන කියන්න මම දන්නේ නැහැ. නමුත්, මම මගේ සීමාව අපේ සංස්කෘතියට ගැළපෙන තැනින් නතර කරනවා. ඉලක්ක තියෙනවා?ලොකු ඉලක්ක නැහැ මට. මොකද, මගේ ඉලක්කවලට මට යන්න බැරි වුණොත් මට ගොඩක් දුක් වෙන්න සිද්ධ වෙන නිසා. මේ ක්ෂේත්‍රය තුළ තැනකට එන්න කැමතියි. ඒ වගේම නිරූපිකාවක් විදිහට නමක් හදාගන්නත් කැමතියි. උදවු කළ අය?මගේ අම්මා, තාත්තා, ඒ වගේම මට මේ ක්ෂේත්‍රය එන්න උදවු කරපු නිමේෂා අක්කා. එයාට මේ මොහොතේදී මගේ කෘතවේදීත්වය පිරිනමන්න ඕනා. ඒ වගේම මගේ පෙම්වතාව මතක් කරන්න ඕනා. මගේ හැම වැඩක්ම තෝරලා දෙන්නේ එයා.  ",
    "URL": "https://www.lankadeepa.lk/latest_news/අපේ-සංස්කෘතියට-ගැළපෙන-දේ-විතරයි-කරන්නේ/1-485940",
    "Category": "latest_news"
}