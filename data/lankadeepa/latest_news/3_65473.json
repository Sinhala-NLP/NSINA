{
    "Source": "www.lankadeepa.lk",
    "Timestamp": "2017 ජුලි මස 26",
    "Headline": "පිච්ච මල් පූජාව වෙනුවෙන් විශේෂ දුම්රිය සේවයක්",
    "News Content": "අනුරාධපුර ජය ශ්‍රී මහා බෝධිය අබියස පැවැත්වෙන පිච්ච මල් පූජාවට සහභාගිවන බැතිමතුන් වෙනුවෙන් මේ මස 29 සහ 30 දිනවලදී විශේෂ දුම්රිය  6ක් යොදවා ඇතැයි දුම්රිය දෙපාර්තමේන්තුව පවසයි.ඒ අනුව 29දා පෙරවරු 5.00ට, පෙරවරු 7.10ට සහ පෙරවරු 7.55ට කොළඹ කොටුවෙන් අනුරාධපුරය දක්වා ගමන් කිරීම සඳහා දුම්රිය තුනක් යොදවා ඇත.30වැනිදා අලුයම 1.40ට, පෙරවරු 9.30ට හා පස්වරු 12.30ට දුම්රිය තුනක් අනුරාධපුරින් පිටත්වීමට නියමිතය.මීට මඅතර ම යාල්දේවි හා රජරට රැජිණ ශීඝ්‍රගාමී දුම්රියවලට අමතර මැදිරි එක් කිරීමක් ද සිදුකර ඇතැයි දුම්රිය දෙපාර්තමේන්තුව ප්‍රකාශ කරයි.  ",
    "URL": "https://www.lankadeepa.lk/latest_news/පිච්ච-මල්-පූජාව-වෙනුවෙන්-විශේෂ-දුම්රිය-සේවයක්/1-515613",
    "Category": "latest_news"
}