{
    "Source": "www.lankadeepa.lk",
    "Timestamp": "2021 සැප්තැම්බර් මස 25",
    "Headline": "එන්නත  ගත් දරුවන්ගේ ගැටළු ඇත්නම් දැනුම් දීමට දුරකතන අංකයක්",
    "News Content": "(සුජිත් හේවාජුලිගේ)කොවිඩ් මර්දන ෆයිසර් එන්නත ලබාගත් විවිධ ආබාධ සහිත දරුවන්ට එසේ එන්නත ලබාගැනීමෙන් පසු යම් ගැටලුවක් හෝ අපහසුතාවක් ඇත්නම් කොළඹ රිජ්වේ ආර්යා ළමා රෝහලේ 0702703954 යන දුරකතන අංකයට දැනුම් දෙන ලෙස එම රෝහල් ප්‍රධානීහු ඉල්ලීමක් කරති.එම දුරකථන අංකය පැය 24 පුරා ක්‍රියාත්මක වන බවද ඔවුහු සඳහන් කරති.දරුවන්ට එන්නත ලබාදීමෙන් පසු උණ තත්වයක් ඇතිවුවහොත් පැරසිටමෝල් පෙත්තක් ලබාදීම ගැටලුවක් නැති බවත් දරුවන් මහන්සි වෙන ආකාරයේ ක්‍රියාකාරකම්වල නොයෙදවිය යුතු බවත් ළමා රෝග පිළිබඳ විශේෂඥ වෛද්‍ය මහාචාර්ය ශ්‍යාමන් රවීන්ද්‍රජිත් මහතා පැවසීය.   ",
    "URL": "https://www.lankadeepa.lk/latest_news/එන්නත--ගත්-දරුවන්ගේ-ගැටළු-ඇත්නම්-දැනුම්-දීමට-දුරකතන-අංකයක්/1-599758",
    "Category": "latest_news"
}