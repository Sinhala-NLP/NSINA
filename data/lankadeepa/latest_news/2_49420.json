{
    "Source": "www.lankadeepa.lk",
    "Timestamp": "2019 අප්‍රේල් මස 01",
    "Headline": "රටවල් 14කට නම් කළ තානාපතිවරුන්ට අනුමැතිය",
    "News Content": "(තිළිණි ද සිල්වා)  රටවල් 14 ක් සඳහා නම් කළ නව ශ්‍රී ලංකා තානාපතිවරුන්ගේ නාමයෝජනා උසස් නිලතල පිළිබඳ පාර්ලිමේන්තු කාරක සභාව අනුමත කර ඇතැයි විදේශ කටයුතු අමාත්‍යාංශය සඳහන් කරයි. ඒ අනුව එම කමිටුව විසින් අනුමත කරනු ලැබ ඇත්තේ ජනාධිපති මෛත‍්‍රිපාල සිරිසේන මහතා විසින් නම් කරන ලද වෘත්තීය රාජ්‍යතාන්ත‍්‍රික නිලධාරීන් 14 දෙනකුගේ පත්වීම්ය. ශ‍්‍රී ලංකා විදේශ සේවයේ පළමුවැනි ශ්‍රේණියට අයත් ජ්‍යෙෂ්ඨ නිලධාරීන් 14 දෙනා මෙසේය. 1.    නිව්යෝක් නුවර එක්සත් ජාතීන් සඳහා වූ ශ‍්‍රී ලංකා නිත්‍ය නියෝජිත ‐ කේ.ඞී. සෙනෙවිරත්න මහත්මිය 2.    ඇමෙරිකා එක්සත් ජනපදයේ ශ‍්‍රී ලංකා තානාපති ‐රොඩ්නි එම්. පෙරේරා මහතා3.    බෙල්ජියමේ හා යුරෝපා සංගමයේ ශ‍්‍රී ලංකා තානාපතිනි ‐ගේ‍්‍රස් ආසිර්වාදම් මහත්මිය4.    නෙදර්ලන්තයේ ශ‍්‍රී ලංකා තානාපති සහ රසායනික අවි තහනම් කිරීම පිළිබඳ සංවිධානය සඳහා වූ නිත්‍ය නියෝජිත ‐ඒ.එස්. නාකන්දල මහතා5.    ඉන්දුනීසියාවේ ශ‍්‍රී ලංකා තානාපතිනි ‐වයි.කේ. ගුණසේකර මහත්මිය6.    තායිලන්තයේ ශ‍්‍රී ලංකා තානාපතිනි ‐ජේ.ඒ.එස්.කේ. ජයසූරිය මහත්මිය7.     බහරේනයේ ශ‍්‍රී ලංකා තානාපතිනි ‐ ප‍්‍රදීපා සේරම් මහත්මිය 8.    පිලිපීනයේ ශ‍්‍රී ලංකා තානාපතිනි ‐ශෝබිනී ගුණසේකර මහත්මිය9.     ඔස්ට‍්‍රියාවේ ශ‍්‍රී ලංකා තානාපතිනි සහ ජාත්‍යන්තර පරමාණු ශක්ති නියෝජිතායතනය සඳහා වූ නිත්‍ය නියෝජිත ‐සරෝජා සිරිසේන මහත්මිය10.   ඕමානයේ ශ‍්‍රී ලංකා තානාපති ‐  ඕ.එල්. අමීර්අජ්වාඞ් මහතා11.   එක්සත් අරාබි එමීර් රාජ්‍යයේ ශ‍්‍රී ලංකා තානාපති ‐එම්.ජේ.පී. ජයසිංහ මහතා12.   ඊශ‍්‍රායලයේ ශ‍්‍රී ලංකා තානාපති ‐ වරුණ විල්පාත මහතා13.   සිංගප්පූරුවේ ශ‍්‍රී ලංකා මහකොමසාරිස් ‐සෂිකලා පේ‍්‍රමවර්ධන මෙනෙවිය14.   තුර්කියේ ශ‍්‍රී ලංකා තානාපති ‐රිස්වි හසන් මහතා,  මෙම පත්වීම් සමඟ විදේශයන්හි පිහිටි ශ‍්‍රී ලංකා දූත මණ්ඩලවල ප‍්‍රධානී තනතුර දරන වෘත්තීය රාජ්‍ය තාන්ත‍්‍රික නිලධාරීන්ගේ ප‍්‍රතිශතය සියයට 36.57 සිට සියයට 46 දක්වා වැඩි වී තිබෙන බව විදේශ අමාත්‍යාංශය කියා සිටී. ශ‍්‍රී ලංකාව විදේශයන්හි තානාපති කාර්යාල හා මහකොමසාරිස් කාර්යාල 52 ක් පවත්වාගෙන යනු ලබයි.   ",
    "URL": "https://www.lankadeepa.lk/news/රටවල්-14කට-නම්-කළ-තානාපතිවරුන්ට-අනුමැතිය/101-548181",
    "Category": "latest_news"
}