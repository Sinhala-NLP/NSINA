{
    "Source": "www.lankadeepa.lk",
    "Timestamp": "2020 මැයි මස 27",
    "Headline": "හිටපු මහාධිකරණ විනිසුරු ගිහාන් පිලපිටියට අභියාචනාධිකරණයෙන් අතුරු නියෝගයක්",
    "News Content": " (තිළිණි ද  සිල්වා සහ රංජන් කටුගම්පොළ )හිටපු මහාධිකරණ විනිසුරු ගිහාන් පිලපිටිය මහතාට ලබන 28 වැනිදා නුගේගොඩ මහේස්ත්‍රාත් අධිකරණය හමුවේ පෙනී සිටීම වළක්වාලමින් අභියාචනාධිකරණය අද (27) අතුරු නියෝගයක් නිකුත් කරන ලදී.ලබන ජුනී 8 වැනිදා තෙක් බලපැවැත්වෙන පරිදි අභියාචනාධිකරණය  මෙම අතුරු නියෝගය නිකුත් කරනු ලැබ ඇත.හිටපු පාර්ලිමේන්තු මන්ත්‍රී රංජන් රාමනායක මහතා සමඟ එක්වී බොරු සාක්ෂි සෑදීම සඳහා කුමන්ත්‍රණය කළා යැයි කියන චෝදනා යටතේ තමන්ට එරෙහිව නුගේ⁣ගොඩ  මහසේත්‍රාත් අධිකරණය හමුවේ පැවැත්වෙන නඩු විභාගය අත්හිටුවන නියෝගයක් නිකුත් කරන්නැයි ඉල්ලා හිටපු මහාධිකරණ විනිසුරු ගිහාන් පිලපිටිය මහතා ගොනු කළ රිට් පෙත්සම සලකා බලමින් අභියාචනාධිකරණය මෙම අතුරු නියෝගය නිකුත් කළේය.සභාපති ඒ.එච්.එම්.ඩී නවාස් සහ සෝභිත රාජකරුණා යන මහත්වරුන් ගෙන් යුතු අභියාචනාධිකරණ විනිසුරු මඩුල්ලක් හමුවේ මෙම පෙත්සම සලකා බැලිණි.මෙම පෙත්සම අද අධිකරණය හමුවේ සලකා බැලූ අවස්ථාවේදී පෙත්සම්කාර හිටපු මහාධිකරණ විනිසුරුවරයා වෙනුවෙන් පෙනී සිටි ජනාධිපති නීතීඥ රො⁣මේෂ් ද සිල්වා මහතා කියා සිටියේ තම සේවාදායකයාට එරෙහිව , හිටපු  පාර්ලිමේන්තු මන්ත්‍රී රංජන් රාමනායක මහතා සමඟ එක්වී බොරු සාක්ෂි සෑදීම සඳහා කුමන්ත්‍රණය කළා යැයි කියන චෝදනා යටතේ  නුගේ⁣ගොඩ  මහේස්ත්‍රාත් අධිකරණය හමුවේ පැවැත්වෙන නඩු විභාගයට අදාළව එම මහෙස්ත්‍රාත් අධිකරණය නිකුත් කළ සිතාසිය නීතියට පටහැනි බවය.එසේම එම සිතාසිය මගින් සිය සේවාදායකයාගේ අයිතිවාසිකම් කඩවී ඇති බවත් , එය ස්වභාව යුක්ත මූලධර්මයට පටහැනි බවද ජනාධිපති නීතීඥවරයා අධිකරණය හමුවේ කියා සිටියේය.කරුණු සලකා බැලූ අභියාචනාධිකරණ විනිසුරු මඩුල්ල  හිටපු මහාධිකරණ විනිසුරු ගිහාන් පිලපිටිය මහතා ලබන ජුනි 08 වැනිදා තෙක්නු ගේගොඩ මහේස්ත්‍රාත් අධිකරණය හමුවේ පෙනී සිටීම වළක්වාලමින් මෙම අතුරු නියෝගයක් නිකුත් ක⁣ළේය.තමන්ට එරෙහිව නුගේගොඩ මහේස්ත්‍රාත් අධිකරණය හමුවේ පැවැත්වෙන නඩු විභාගය නවත්වන නියෝගයක් නිකුත් කරන්නැයි ඉල්ලා ගිහාන් පිලපිටිය මහතා ගොනු කළ මෙම රිට් පෙත්සමේ වගඋත්තරකරුවන් වශයෙන් නුගේගොඩ මහේස්ත්‍රාත් , වැඩබලන පොලිස්පති ඇතුළු තිදෙනෙකු නම් කරනු ලැබ තිබිණි.   ",
    "URL": "https://www.lankadeepa.lk/latest_news/හිටපු-මහාධිකරණ-විනිසුරු-ගිහාන්-පිලපිටියට-අභියාචනාධිකරණයෙන්-අතුරු-නියෝගයක්/1-572718",
    "Category": "latest_news"
}