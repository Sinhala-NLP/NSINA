{
    "Source": "www.lankadeepa.lk",
    "Timestamp": "2018 අප්‍රේල් මස 02",
    "Headline": "විශ්වාස භංගය පරාජය කර  ජනපති සටන අරඹන්න එජාපය සූදානම්",
    "News Content": "(අංජුල මහික වීරරත්න)අගමැතිවරයාට එරෙහි  විශ්වාසභංගය පරාජය  කිරීමෙන් අනතුරුව   2020 ජනාධිපති  සටන අරඹන බව අධ්‍යාපන ඇමැති අකිල විරාජ් කාරියවසම් මහතා මාධ්‍ය හමුවකදී අද (02) පැවසීය.අප්‍රේල් 04 වැනිදා  විශ්වාසභංගය  පරාජය කිරීමට කවුරුත් නොසිතන බලවේග  ඒකරාශී වන බවද   අමාත්‍යවරයා සඳහන් කළේය.2015 ජනවරම රකින්නට සියළුම දෙනාට යුතුකමක් ඇතැයි කී අමාත්‍යවරයා වත්මන් ජනපති පත් කිරීමට විරුද්ධ වු අය අද ජාතික ලැයිස්තුවෙන් පැමිණ වෛර පිරිමසා ගැනීමට හදන බවද සඳහන් කළේයමෙහිදී අදහස් දැක්වුඑක්සත් ජාතික පක්ෂ පාර්ලිමේන්තු මන්ත්‍රී  නලීන් බණ්ඩාර මහතා පැවසුයේ පොහොට්ටුවේ ඡන්දත් විශ්වාසභංගයට එරෙහිව දෙන්නට ඉඩ ඇති බවයි. ඡන්ද එකසිය විසි ගණනකට වැඩිපුර විශ්වාසභංගයට එරෙහිව ලැබෙන බවද මන්ත්‍රීවරයා කීය.සිරිකොත  එක්සත්   ජාතික පක්ෂ මුලස්ථානයේදී මෙම මාධ්‍ය හමුව පැවැත්විණී. ඡායාරූප -  ෙරාමේෂ්  ධනුෂ්ක සිල්වා     ",
    "URL": "https://www.lankadeepa.lk/latest_news/විශ්වාස-භංගය-පරාජය-කර--ජනපති-සටන-අරඹන්න-එජාපය-සූදානම්/1-526749",
    "Category": "latest_news"
}