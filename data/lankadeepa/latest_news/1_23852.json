{
    "Source": "www.lankadeepa.lk",
    "Timestamp": "2021 ඔක්තෝබර් මස 08",
    "Headline": "මිරිහානේ රඳවා සිටින නයිජීරුවන් පිටුවහල් කරන්නැයි නියෝග",
    "News Content": "( තිළිණි ද සිල්වා )අන්තර්ජාල වංචා චෝදනා මත මිරිහාන රැඳවුම් මධ්‍යස්ථානයේ රඳවා සිටින සියලුම නයිජීරියානු ජාතිකයින් 44 මෙරටින් පිටුවහල් කිරීම සම්බන්ධයෙන් මේවන විට නීතිපති දෙපාර්තුමේන්තුව සමග සාකච්ඡා කරමින් සිටින බව ආගමන විගමන දෙපාර්තමේන්තුවේ ජ්‍යෙෂ්ඨ නිලධාරියෙක් ලංකාදීපයට පැවසීය.මෙම පිරිස් වහාම පිටුවහල් කරන ලෙස ජනාධිපතිවරයා දුන් නියෝගය මත ආරක්ෂක අමාත්‍යාංශයේ මග පෙන්වීමෙන් අදාළ කටයුතු සිදු කෙරමින් පවතින බවද එම නිලධාරියා වැඩිදුරටත් කියා සිටියේය.මෙම නජීරියානුවන් සදහා මෙරටට අධිකරණවල නඩු විභාගයන් පැවැත්වෙන හෙයින් ඔවුන් පිටුවහල් කිරීමේ දී ආගමන විගමන දෙපාර්තමේන්තුව ගත හැකි සුදුසුම පියවර සම්බන්ධයෙන් නීතිපති දෙපාර්තුමේන්තුවෙන් නීතී උපදෙස් ලබා ගන්නා බවද හෙතෙම වැඩිදුරටත් කීවේය.පසුගිය මාස කිහිපය තුළදී අන්තර්ජාල වංචා සම්බන්ධයෙන් අත්අඩංගුවට නයිජීරියානු ජාතිකයින් 44 දෙනෙකු රාජ්‍ය අරමුදල් උපයෝගී කරගනිමින් රැඳවුම් මධ්‍යස්ථානයට පිටුවහල් කිරීමට පියවර ගන්නා ලෙස ජනාධිපතිවරයා ආගමන හා විගමන පාලක ජනරාල්වරයාට නියෝග කර තිබිණි.අනුව මෙම ජාතිකයින් පිටුවහල් කිරීම සඳහා රුපියල් මිලියන 41 ක් පමණ වැය වන බව ආගමන හා විගමන පාලක ජනරාල්වරයා ජනාධිපතිවරයාට දැනුම් දී ඇති අතර ඒ වන විටත් මුළු මුදලින් සියයට 80 ක් ගෙවීමට පොලිස් දෙපාර්තමේන්තුව එකඟ වී ඇති බව වාර්තා වේ.   ",
    "URL": "https://www.lankadeepa.lk/latest_news/මිරිහානේ-රඳවා-සිටින-නයිජීරුවන්-පිටුවහල්-කරන්නැයි-නියෝග/1-600603",
    "Category": "latest_news"
}