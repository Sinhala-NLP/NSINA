{
    "Source": "www.lankadeepa.lk",
    "Timestamp": "2017 මාර්තු මස 30",
    "Headline": "ඖෂධවේදීන්ගේ විරෝධයෙන් මීගමුවේ රෝගීන් දුෂ්කරතාවක",
    "News Content": "(ප්‍රසාද් මුතුකුඩ)මීගමුව දිස්ත්‍රික් මහ රෝහලේ ඖෂධවේදීන් පිරිසක් අද (30) සිය සේවා කටයුතු වලින් ඉවත්වීම නිසා බාහිර රෝගීන් විශාල පිරිසක් දැඩි අපහසුතාවයකට පත්වූ බව එම රෝහලේ උසස් නිළධාරියෙක් ලංකාදීයට පැවැසීය.මීගමුව දිස්ත්‍රික් මහ රෝහලේ ඖෂධ නිකුත් කිරීමේ අංශයට නව ඖෂධ සංයෝජකයින් සිවු දෙනෙකු බඳවාගැනීමට විරෝධය පළකරමින් ඔවුහු මෙලෙස සේවයෙන් ඉවත් වූහ.රෝහල් අධක්ෂිකා නිලන්ති පතිරණ මහත්මිය රෝහල් පොලීසියේද   සහය ඇතිව දමා වසා තිබු ඖෂධ නිකුත් කිරීමේ අංශයේ දොරටුවල අගුළු කඩා විවෘත කර ඖෂධ නිකුත් කිරීමට කටයුතු කළාය.   ",
    "URL": "https://www.lankadeepa.lk/latest_news/ඖෂධවේදීන්ගේ-විරෝධයෙන්-මීගමුවේ-රෝගීන්-දුෂ්කරතාවක/1-511309",
    "Category": "latest_news"
}