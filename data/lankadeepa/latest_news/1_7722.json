{
    "Source": "www.lankadeepa.lk",
    "Timestamp": "2022 දෙසැම්බර් මස 30",
    "Headline": "විදුලි ඉල්ලුමෙන් සියයට 13ක් පෞද්ගලික අංශයෙන්",
    "News Content": "(යොහාන් භාසුර)පෞද්ගලික පුනර්ජනනීය ප්‍රභවයන්ගෙන් ලබන වසරේ (2023) ජාතික විදුලිබල ඉල්ලුමෙන් සියයට 13ක් ලබාගැනීමට සැළසුම් කර ඇතැයි ලංකා විදුලිබල මණ්ඩලයේ උසස් නිලධාරියෙක් පැවසීය.එම සැළසුමට අනුව වහළය මත සවිකරන සූර්ය පැනල සහ සූර්ය පැනලවලින් ජනනය කරන විදුලි ගබඩා කිරීමට බැටරි හදුන්වාදීම පිළිබඳව විශේෂ අවදානය යොමු කර ඇති බව කී එම නිලධාරියා ඒ සඳහා ජනතාව උනන්දු කිරීමේ වැඩසටහන් ක්‍රියාත්මක කරන බව ද සඳහන් කළේය.  ලබන වසරේ ජාතික විදුලි ඉල්ලුමෙන් සියයට 28 ක් ගල්අඟුරුවලින් ද, සියයට 27 ක් ජල විදුලියෙන් ද, සියයට 13 ක් ඩීසල් සහ දැවීතෙල්වලින් ද, ලබාගැනීමට බලාපොරොත්තු වන බවත් පෞද්ගලික ඩීසල් සහ දැවීතෙල් බලාගාරවලින් සියයට 12 ක ප්‍රමාණයක් ලබාගැනීමට සිදුවන බවත් එම නිලධාරියා වැඩි දුරටත් කීය.   ",
    "URL": "https://www.lankadeepa.lk/latest_news/විදුලි-ඉල්ලුමෙන්-සියයට-13ක්-පෞද්ගලික-අංශයෙන්/1-626045",
    "Category": "latest_news"
}