{
    "Source": "www.lankadeepa.lk",
    "Timestamp": "None  2011 ඔක්තෝබර් මස 18",
    "Headline": "දම්පල් මහ ගෙදර වෙන්දේසියේ?",
    "News Content": "ජාතික වීරවරයකු වූ අනගාරික ධර්මපාලතුමාගේ මහගෙදර පිහිටි මාතර හිත්තැටියේ පොකුණුවත්ත ඉඩම කැබලි කැර විකිණීමට යතියි ප‍්‍රදේශවාසීහු කියති. හිත්තැටිය රජමහා විහාරාධිපති ගොඩගම චුලාලංකාර නාහිමියන් පැවැසුයේ මේ ඉඩම වෙන්දේසි කිරීම නතර කිරීමට මහා බෝධි සමාගම ඉදිරිපත් විය යුතු බවයි.  මහාබෝධි සමාගමේ පරිපාලන නිලධාරී සුරංගනී සේනානායක මහත්මිය පැවැසුයේ මේ ගැන සොයා බලන බවයි. ධර්මපාල පදනමේ සභාපති නොයෙල් විජේනායක මහතා කියා සිටියේ මේ ඉඩම ආරක්ෂා කැර ගැනීමට සියලූ දේ කරන බවයි. මේ ඉඩමේ  දැන් සිටින පුද්ගලයා සොයාගත නොහැකි විය.  ",
    "URL": "https://www.lankadeepa.lk/latest_news/දම්පල්-මහ-ගෙදර-වෙන්දේසියේ-/1-9667",
    "Category": "latest_news"
}