{
    "Source": "www.lankadeepa.lk",
    "Timestamp": "None  2012 දෙසැම්බර් මස 23",
    "Headline": "හාම්පුතා පැන්න තැනින්ම සේවකයාත් ගඟට බිලි",
    "News Content": "ඉතාලියේ මන්තෝවා නුවර ශ්‍රී ලාංකිකයෙක් ගඟකට වැටී මිය ගිය බව ඉතාලි පොලීසිය කියයි.ඔහු ගඟට පැන්නේද, එසේ නැත්නම් වෙනත් හේතුවක් නිසා මරණයට පත්වූයේ ද යන්න සොයා බලන බව ඉතාලි පොලීසිය සඳහන් කරයි.ඔහුගේ හාම්පුතා වන කම්හල් හිමියකු එම ගඟට එම ස්ථානයෙන්ම පැණ මීට පෙර සිය දිවි නසාගෙන ඇත.අනුරාධපුරයේ සිට ඉතාලියට ගොස් පදිංචි වූ මෙම ශ්‍රී ලාංකිකයා එම හාම්පුතාගේ විශ්වාසවන්තම සේවකයෙන් විය.පසුගිය මාස කිහිපියේදී මිලානෝ, නාපෝලි, වෙරෝනා හා මන්තෝවා නගරයන්හි පදිංචි ශ්‍රී ලාංකිකයන් දස දෙනකු පමණ සිය දිවි නසාගෙන ඇතැයි ඉතාලි පොලීසිය පවසයි. ",
    "URL": "https://www.lankadeepa.lk/latest_news/හාම්පුතා-පැන්න-තැනින්ම-සේවකයාත්-ගඟට-බිලි/1-87644",
    "Category": "latest_news"
}