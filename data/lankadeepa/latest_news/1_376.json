{
    "Source": "www.lankadeepa.lk",
    "Timestamp": "2023 ඔක්තෝබර් මස 03",
    "Headline": "’’අම්මට මදුරු කොයිල් එකක් ගෙනිහින් දෙන්න’’",
    "News Content": "(අංජුල මහික වීරරත්න සහ සුජිත් හේවාජුලිගේ)හේමා ප්‍රේමදාස මැතිනිය මදුරු කොයිල් ඇතුළු භාණ්ඩ කිහිපයක් ඉල්ලා ජනාධිපති ලේකම් කාර්යාලයට ලිපියක් යොමු කර ඇතැයි ශ්‍රී ලංකා පොදුජන පෙරමුණේ මන්ත්‍රී මහින්දානන්ද අලුත්ගමගේ මහතා පාර්ලිමේන්තුවේදී අද (3)පැවසීය.රට හදන්න කතා කරන්න පෙර වැදූ මවට මදුරු කොයිල් එකක් ගෙනිහින් දෙන්නැයි  විපක්ෂ නායක සජිත් ප්‍රේමදාස මහතාගෙන් ඉල්ලා සිටින බවද අලුත්ගමගේ මහතා කීය.හේමා ප්‍රේමදාස මැතිනිය 2023.9.20 දින ජනාධිපති කාර්යාලයේ  ගණකාධිකාරීවරියට ලිපියක්  යොමු කරමින් මදුරු කොයිල්,නිල් පාට පෑන් 2ක්,ගම් බෝතල්,හාෆ් ෂීට්, ෆයිල් කවර ඉල්ලා ඇතැයි ද තමා ඒ ලිපිය පාර්ලිමේන්තුවේ සභා ගත කරන බව ද අලුත්ගමගේ මහතා කීය.  ",
    "URL": "https://www.lankadeepa.lk/news/’’අම්මට-මදුරු-කොයිල්-එකක්-ගෙනිහින්-දෙන්න’’/101-640778",
    "Category": "latest_news"
}