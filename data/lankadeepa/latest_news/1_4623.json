{
    "Source": "www.lankadeepa.lk",
    "Timestamp": "2023 ජුනි මස 07",
    "Headline": "‘‘පොන්නම්බලමි අත්අඩංගුවට ගන්නා බව දැනුම් දුන්නා‘‘",
    "News Content": "(සුජිත් හේවාජුලිගේ සහ අංජුල මහික වීරරත්න)කුමාර් පොන්නම්බලම් මන්ත්‍රීවරයා අත්අඩංගුවට ගැනීමට කටයුතු කරන බව පොලීසියේ ප්‍රධානීන් තමාට කල් තියා දැනුම් දුන්නේ යැයිද පොලීසියේ රාජකාරි කටයුතුවලට බාධා කිරීමට හැකියාවක් නැතැයිද කතානායක මහින්ද යාපා අබේවර්ධන මහතා පාර්ලිමේන්තුවේදී අද  (7) පැවසීය.කතානායකවරයා මෙසේ පැවසුවේ විපක්ෂ නායක සජිත් ප්‍රේමදාස මහතා ඇතුළු විපක්ෂයේ මන්ත්‍රීවරුන් කිහිපදෙනකු කුමාර් පොන්නම්බලම් මන්ත්‍රීවරයා අත්අඩංගුවට ගැනීමේ සිද්ධිය සම්බන්ධයෙන් අදහස් දැක්වූ අවස්ථාවේදීය.කතානායක මහින්ද යාපා අබේවර්ධන මහතා මෙසේද සඳහන් කළේය.පොලීසියේ ඉහළ නිලධාරීන් මට මේ සිද්ධිය වාර්තා කළා. උසාවියට කරුණු වාර්තා කරලා කුමාර් පොන්නම්බලම් මන්ත්‍රිතුමා අත්අඩංගුවට ගැනීමට කටයුතු කරන බව දැනුම් දුන්නා . එතුමාට පාර්ලිමේන්තුවට පැමිණීමට ඇති අයිතියට බාධා කරන්න කිසිම කෙනකුට බෑ. පොන්නම්බලම් මන්ත්‍රීතුමාත් පොලිසියේ අයත් ඩීඅයිජී මහත්තයාත් මේ සම්බන්ධයෙන් මට කතා කළා. . අද ඔහු කිලිනොච්චි උසාවියට ඉදිරිපත් කරලා ආපහු පාර්ලිමේන්තුවට සහභාගි කරනවා කියලා කිව්වා. ඒක තමයි ඒ අයගේ සැලැස්ම. ඒ රාජකාරියට බාධා කරන්න අපිට බැහැ. උසාවියට ඉදිරිපත් කිරීම ඒ අයගේ වගකීමක්. ඒ තත්ත්වය තමයි වාර්තා වෙලා තියෙන්නේ.විපක්ෂ නායක සජිත් ප්‍රේමදාස මහතාකුමාර් පොන්නම්බලම් මන්ත්‍රීවරයා අත්අඩංගුවට අරගෙන තියෙනවා. සිද්ධියේ හරි වැරදි ගැන කතා කරන්න සූදානම් නැහැ. නමුත් මන්ත්‍රීවරයකු විදියට එතුමාගෙ වරප්‍රසාද කතා කතාකරන්න ඔහුට අයිතියක් තියෙනවා. එතුමා ඔබතුමාටත් කතා කරලා තියෙනවා. පාර්ලිමේන්තු සැසිවාරයෙන් පසු පොලිස් ස්ථානයට යනවා කියලා කියලා තියෙනවා. ඔහුගේ ප්‍රතිපත්ති ගැන අපිට වෙනම මතයක් තියෙනවා. මේ සභාවට එද්දී ඔහු අත්අඩංගුවට ගන්න බැහැ. මේ රටේ නීතිය හරියට ක්‍රියාත්මක කරන්න. මන්ත්‍රීවරුන්ගේ වරප්‍රසාද අරක්ෂා කරන්න කටයුතු කරන්න.විපක්ෂ ප්‍රධාන සංවිධායක නීතිඥ ලක්ෂ්මන් කිරිඇල්ල මහතා:ඔහු සාමකාමී මන්ත්‍රීවරයෙක්. ඔහුට ආරක්ෂකයන් නැහැ. උතුරේ මන්ත්‍රීවරයකු වෙලත් ආරක්ෂකයන් නෑ. මෙතන සමහරුන්ටනම් ආරක්ෂකයෝ පහ හය ඉන්නවා. ඔහු හැමතැනම යන්නෙ ඩ්‍රයිවර් එක්ක විතරයි. එතුමා අත්අඩංගුවට අරගෙන තියෙන්නේ පාර්ලිමේන්තුවට එද්දී. එහෙම කරන්න බැහැ. පාර්ලිමේන්තුවට එද්දී යද්දි මන්ත්‍රීවරයකු අත්අඩංගුවට ගන්න බැහැ.   ",
    "URL": "https://www.lankadeepa.lk/news/‘‘පොන්නම්බලමි-අත්අඩංගුවට-ගන්නා-බව-දැනුම්-දුන්නා‘‘/101-634396",
    "Category": "latest_news"
}