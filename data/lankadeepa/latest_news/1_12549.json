{
    "Source": "www.lankadeepa.lk",
    "Timestamp": "2022 අගෝස්තු මස 21",
    "Headline": "පුටින් උපදේශකයාගේ දියණිය බෝම්බ ප්‍රහාරයකින් මියයයි",
    "News Content": "රුසියන් ජනාධිපති ව්ලැදිමීර් පුටින්ගේ සමීපතම හිතවතකු මෙන්ම රුසියාවේ පිළිගත් දාර්ශනිකයකු ද වන ඇලෙක්සැන්ඩර් ඩූගින්ගේ දියණිය ඩර්යා ඩූගින් මොස්කව් අගනුවරට නුදුරින් බෝම්බ ප්‍රහාරයකට හසුවී ජීවිතක්ෂයට පත්වූවාය.රුසියන් ජනාධිපති ව්ලැදිමීර් පුටින්ගේ ප්‍රධාන උපදේශකවරයා ලෙස උපදෙස් ලබා දෙන්නේ ද ඇලෙක්සැන්ඩර් ඩූගින් ය. ඩර්යා ඩූගින් මියගියේ ඇගේ මෝටර් රථයේ අටවා තිබූ බෝම්බයක් පුපුරා යෑමෙනි.බෝම්බය අටවන්න ඇත්තේ ඩර්යා ඩූගින්ට ද නැතිනම් ඇලෙක්සැන්ඩර් ඩූගින් ඉලක්ක කර ගනිමින් ද යන්න මෙතෙක් අනාවරණය වී නැත.(බීබීසී)  ",
    "URL": "https://www.lankadeepa.lk/world_news/පුටින්-උපදේශකයාගේ-දියණිය-බෝම්බ-ප්‍රහාරයකින්-මියයයි/14-618466",
    "Category": "latest_news"
}