{
    "Source": "www.lankadeepa.lk",
    "Timestamp": "None  2016 අගෝස්තු මස 22",
    "Headline": "බම්බලපිටි ව්‍යාපාරිකයා පැහැර ගනී ?",
    "News Content": "බම්බලපිටියේ ධනවත් රෙදිපිළි ව්‍යාපාරියකු (29) නානදුන පිරිසක් විසින් පැහැර ගන්නා ලදැයි ඔහුගේ බිරිඳ අද (22) බම්බලපිටිය පොලිසියට පැමිණිලි කළාය.මෝටර් රියකින් පැමිණි පිරිසක් බම්බලපිටිය කොතලාවල මාවතේ ඔහුගේ නිවස ඉදිරිපිට දී පැහැර ගත් බව ද ඇයගේ පැමිණිල්ලේ සඳහන් වේ.පැහැරගත් ව්‍යාපාරිකයා මොහොමඩ් සකීම් සුලෙයිමන් බවත්, ඔහුගේ අත් ඔරලෝසුව නිවස අසළ තිබී සොයා ගත් බවත්, එම පෙදෙසේ ලේ පැල්ලම් කිහිපයක් තිබූ බවත් පොලිසිය පවසයි.ලේ සාම්පල පරීක්ෂණ සඳහා ලබා ගත් බව ද පොලිසිය පවසයි.  ඡායාරූප - බිමල් ශ්‍යාමන් ජයසිංහ(වීඩියෝ ඩේලිමිරර්) ",
    "URL": "https://www.lankadeepa.lk/latest_news/බම්බලපිටි-ව්‍යාපාරිකයා-පැහැර-ගනී--/1-449847",
    "Category": "latest_news"
}