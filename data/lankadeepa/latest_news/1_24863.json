{
    "Source": "www.lankadeepa.lk",
    "Timestamp": "2021 සැප්තැම්බර් මස 13",
    "Headline": "කෑගල්ල උප නගරාධිපති කෝවිඩ් ආසදනය වි මරුට",
    "News Content": "(චමින්ද වැවතැන්න)කෑගල්ල නගර සභාවේ උප නගරාධිපති ලලිත් ජයශාන්ත (50) කොවිඩ් 19 ආසාදනය වීමෙන් අද සවස මිය ගිය බව සෞඛ්‍ය අංශ කියයි.2006 වර්ෂයේ පැවති පළාත් පාලන මැතිවරණයේදී කෑගල්ල නගර සභාවට ප්‍රථම වරට තරග කොට ජයග්‍රහණය කර කෑගල්ල නගර සභාවට මන්ත්‍රීවරයකු තේරී පත් විය.2011 වර්ෂයේ පැවති පළාත් පාලන මැතිවරණයට තරග කොට ජයග්‍රහණය කළ ලලිත් ජයශාන්ත මහතා කෑගල්ල නගර සභාවේ උප නගරාධිපතිවරයා ලෙස කටයුතු කළේය.පසුව 2018 වර්ෂයේ පැවැති පළාත් පාලන මැතිවරණයේදී යලි කෑගල්ල නගර කොට්ඨාසයෙන් ශ්‍රී ලංකා පොදුජන පෙරමුණ යටතේ තරග කර ඇති ජයශාන්ත මහතා කොට්ඨාසය ජයග්‍රහණය කර පසුව යළ දෙවැනි වතාවට  කෑගල්ල නගර සභාවේ උප නගරාධිපතිවරයා ලෙස සේවය කළ බව  කෑගල්ල නගරාධිපති ජී.කේ. සමරසිංහ මහතා පවසයි.මිය ගිය නගරාධිපතිවරයාගේ දේහය පිළිබඳ අවසන් කටයුතු අද 14 දා සවස මහනුවර මහයියාව ආදාහනාගාරයේ දී සිදු කිරීමට නියමිතව තිබුණි.   ",
    "URL": "https://www.lankadeepa.lk/latest_news/කෑගල්ල-උප-නගරාධිපති-කෝවිඩ්-ආසදනය-වි මරුට/1-598937",
    "Category": "latest_news"
}