{
    "Source": "www.lankadeepa.lk",
    "Timestamp": "None  2016 අප්‍රේල් මස 10",
    "Headline": "ඒ කාලේ කැට ගහද්දි ඇල්ලුවේ ශත 25 ඔට්ටු ",
    "News Content": "සුරෑපී රංගන ශිල්පිනී නදීශා හේමමාලී මේ දිනවල බොහෝ ජනප්‍රිය චරිතයක්. ඉතිං සිංහල අලුත් අවුරුද්ද ගැන අප හා සොඳුරු කතාබහකට ඇය අපත් සමග එකතු වුණා. සිංහල අලුත් අවුරැද්ද ගැන තිබෙන ඔබේ පැරුණිම මතකය අවදි කළොත්?මම කුඩාම කාලේ අවුරුදු ගැන මතක් වෙන හැම විටම මගේ මතකයට එන්නෙ කැවුම් සුවඳ, අනික කැට ගහන එක. ඒ කාලෙ ඔබ අවුරුද්දට ගමේ යනවද?අපි හිටියෙ ගමේනෙ. අපේ මහගෙදර තිබුණෙ හික්කඩුව මැටිවල. ඉතිං අලුත් අවුරුද්දට නෑදෑයො සේරම එකතු වෙන්නෙ එහෙ. චූටිම කාලෙ අවුරුදු සැමරෑ හැටි මතකද?අපි රතිඤ්ඤා පත්තු කළා. හැම ක්‍රීඩාවකටම සහභාගී වුණා. ඇති තරම් විනෝද වුණා. ඒ කාලේ ඔබේ ප්‍රියතම ක්‍රීඩාව මොකක්ද?කැට ගහන එක තමයි අවුරුදු කාලෙ වැඩියෙන්ම කළේ. ඒ කාලෙ ඇල්ලුවේ ශත 25 ඔට්ටු. කැට ගහද්දී ඔබට අසාධාරණකම් වෙලා නැද්ද?අපෝ නැහැ. මොකද මමනෙ හොර කරන්නෙ. මම සෙල්ලම් කරන්න ගියාම හොර දෙයියෙක්. දැනුත් ඉතිං එහෙම තමයි. මට ඕනෙ කොහොම හරි දිනන්න. ඒක තමයි මගේ Fun එක. අලුත් අවුරැදු චාරිත්‍ර එහෙම ඒ විදිහටම පිළිපදිනවද?එහෙමයි. ඒ කාලෙ ඉඳලම ඒවා අකුරටම පිළිපදිනවා. පවුලේ වැඩිමලා හැටියට ඔබ මාපියන්ට අවුරැදු කාලේ සහයෝගය දැක්වූයේ කොහොමද?අම්මෝ. අපිනෙ ඉතිං කැවිලි හදන්න පිටි කොටලා දුන්නෙ. කැවිලි හදන්නෙ කවුද?ආච්චි අම්මා, අම්මා, පුංචි ඒගොල්ලො තමයි. ඔබ ආසම කැවිලි වර්ගය මොකක්ද?අතිරහ තමයි මම වැඩියෙන්ම කැමති. කොකිස්, ආස්මි වගේම කැවුම් සුවඳටත් ආසයි. ඔබට හදන්න පුළුවන් කැවිලි වර්ගය මොකක්ද?අනේ මොකුත්ම බැහැ. අපි පුරැදු වුණේ කන්න විතරනේ. ඔබ ඒ කාලෙ අවුරැදු කුමරිය තේරීමේ තරගවලට සහභාගී වෙලා තිබෙනවාද?කොළඹ ආවට පස්සේ නම් රෑ රුජනන් තේරීමේ තරගවලට සහභාගි වුණා. ජයග්‍රහණත් අත්කර ගත්තා. කොට්ට පොර ක්‍රීඩාවට ඔබ දක්වන්නෙ පුදුමාකාර දක්ෂතාවක්. ඒ ආභාෂය ලැබුණේ කොහොමද?අපේ තාත්තගෙන්. අපේ තාත්තගේ ගම බලපිටිය. එහෙ අවුරැදු කාලෙට අපේ තාත්තා කොට්ට පොර තරග ජයග්‍රහණ කරන විදිහ මම දැකලා තියෙනවා. ඒ ආභාෂය මට අනිවාර්ෙයන්ම ලැබෙන්න ඇති. මේ අවුරැද්දෙත් දෙරණ කලා ගමේ අවුරැදු උළෙලේ මම පස් වැනි වතාවටත් කොට්ට පොර ශූරතාවය දිනා ගත්තා. ඉතාම සතුටුයි අපට. ඉතිං එළඹෙන අලුත් අවුරැද්දෙ ඔබ මොනවද කරන්න බලාපොරොත්තු වෙන්නෙ?විශේෂයෙන්ම මම අවුරැදු දවසෙ හිරැ ටීවී එකත් එක්ක සජීවි වැඩසටහනකට සහභාගී වෙනවා. මුල්ම වතාවට සුවිශේෂී නර්තන අංගයකුත් ඉදිරිපත් කරන්න බලාපොරොත්තු වෙනවා. අනිවාර්ෙයන්ම පන්සල් යනවා. ආච්චි අම්මා, සීයා බලන්න යනවා. කැට ගහන්නෙ නැද්ද?ඇයි නැත්තෙ? සුපුරැදු විදිහට යාළුවො, ඥාති සොයුරැ සොයුරියන් එක්ක කැට ගහනවා වගේ Fun එකක් වෙන කොහෙද? කැට ගහලා ඔබ හැමදාම දිනනවද?දිනන වෙලාවලුත් තියෙනවා. ඉස්සර ශත 25 ඔට්ටු ඇල්ලුවට දැන් නම් රැපියල් සීය, දහස් ගණන්වලට යන්නෙ. දැන්නම් දින්නම හැමෝටම බෙදනවා. ඉස්සර නම් දිනපු අයගෙන් මම බලෙන් ගන්නවා. ඔබ හිතන විදිහට සිංහල හා හින්දු අලුත් අවුරැද්දෙ සැබෑ අර්ථය මොකක්ද?මම හිතන්නෙ මේක මේ රටේ හැමෝටම අයිති ජාතික උත්සවයක්. අපි කා අතරත් සාමය හා සමගිය පතුරුවන්න මේ තමයි සුදුසුම කාලය. අලුත් අවුරුද්ද කියන්නෙ එකමුතුකමේ සංකේතය. අපි සියලු දෙනාම තරහ මරහ අමතක කරලා, වැරදුණු තැන් හදාගෙන, නැවුම් බලාපොරොත්තු හිතේ පුරවගෙන ඉදිරි වසරට පිය නගන්න ඕනෙ. මේ සිංහල අලුත් අවුරුද්දෙවත් තනිකඩ ජීවිතයට ආයුබෝවන් කියන්න බලාපොරොත්තුවක් නැද්ද?අනේ ඇයි නැත්තෙ. තියෙනවා, තියෙනවා. ඔබටත් හොඳ ඉවක් තියෙනවා වගේ. අනිවාර්යෙන්ම තනිකඩ ජීවිතයට ආයුබෝවන් කියන්න වේවි. මොකද අලුත් අවුරුදු කුමාරයෙක් මගේ ජීවිතයට එබිකම් කරනවා. එයා ගැන විස්තර අලුත් අවුරුද්දෙම හෙළි කරන්නම්කො. රමේෂ් උවයිස් / සේයාරෑ I සුමුදු  ",
    "URL": "https://www.lankadeepa.lk/latest_news/ඒ-කාලේ-කැට-ගහද්දි-ඇල්ලුවේ-ශත-25-ඔට්ටු/1-404268",
    "Category": "latest_news"
}