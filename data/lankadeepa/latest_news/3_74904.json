{
    "Source": "www.lankadeepa.lk",
    "Timestamp": "None  2016 ජුනි මස 16",
    "Headline": "පේරාදෙණි - රජරට - කැළණි සිසුහු  පාරට බසිති",
    "News Content": "කැලණිය විශ්ව විද්‍යාලයේ සිසුන් අත්අඩංගුවට ගැනීම හා ශිෂ්‍ය මර්දනයට විරෝධය පා පේරාදෙණිය  විශ්ව විද්‍යාලයේ  මහා ශිෂ්‍ය සංගමය සංවිධානය කළ උද්ඝෝෂණයක් අද (16) ගලහ මංසන්දියේදී පැවැත්විණි.මේ අතර රජරට විශ්ව විද්‍යාලයේ සිසුහුද අද මිහින්තලේ නගරයේ දී විරෝධතාවයක නිරත වූහ.විශ්ව විද්‍යාලය ඉදිරිපිටින් ඇරඹී විරෝධතා පෙළපාළිය මිහින්තලේ නගරයට පැමිණි අතර නගරයේ වටරවුම ඉදිරිපිට දී සටන් පාඨ කියමින් සිසුහු උද්ඝෝෂණය කළහ.යුක්තිය ඉල්ලා  සටන් කළ සිසුන්ට  ආණ්ඩුව පොලිසිය යොදා එල්ල කළ කඳුළු ගෑස් හා ජල ප්‍රහාර හෙළා දකින බව පවසමින්  කැළණි විශ්ව විද්‍යාලයේ මහා ශිෂ්‍ය  සංගමයේ සිසුහු  අද (15) උද්ඝෝෂණයක්  ඇරඹුහ.   ඡායාරූප - සෙනරත් බණ්ඩාර  ඡායාරූප - කිත්සිරි වනසිංහ   ඡායාරූප - ලාල් එස් කුමාර ",
    "URL": "https://www.lankadeepa.lk/latest_news/පේරාදෙණි---රජරට---කැළණි-සිසුහු--පාරට-බසිති/1-427638",
    "Category": "latest_news"
}