{
    "Source": "www.lankadeepa.lk",
    "Timestamp": "2022 මාර්තු මස 11",
    "Headline": "මැතිසබයේ ’’IOස’’ පෝස්ටරයක්",
    "News Content": "(සුජිත් හේවාජුලිගේ සහ  අංජුල මහික වීරරත්න)සමගි ජන බලවේගයේ මන්ත්‍රීවරුන් පිරිසක් අද (11) පාර්ලිමේන්තුවේ කටයුතු ආරම්භයේදී ඉන්දීය තෙල් සමාගමේ ලාංඡනයට සමාන ලාංඡනයක් සහිත  පෝස්ටරයක් වරින් වර ප්‍රදර්ශනය  කරනු දැකගත හැකිවිය.පෝස්ටරයේ එම ලාංඡනයේ  \"I.O.ස\" යනුවෙන් සටහන්ව තිබිණ.එම ලාංඡනය සහිත පෝස්ටරය මුලින්ම ප්‍රදර්ශනය කළේ සමගි ජන බලවේගයේ කුරුණෑගල දිස්ත්‍රික් මන්ත්‍රී නලීන් බණ්ඩාර  ජයමහ මහතාය.විපක්ෂයේ මන්ත්‍රීවරයකු කතා කරන අවස්ථාවේදී ඔහුට සභාවේ කැමරාව යොමුවන විට   එම කැමරාවට හසුවන සේ   ඒ පෝස්ටරය ප්‍රදර්ශනය කිරීමට  සමගි ජන බලවේගයේ මන්ත්‍රීවරුන්  කටයුතු කරනු දැකගත හැකිවිය.සමගි ජන බලවේගයේ මන්ත්‍රීවරුන් මේ පෝස්ටරය ප්‍රදර්ශනය කළද ආණ්ඩු පක්ෂයේ මන්ත්‍රීවරුන්ගෙන් ඊට  කිසිදු බාධාවක් එල්ලවූයේ නැත.  ",
    "URL": "https://www.lankadeepa.lk/latest_news/මැතිසබයේ-’’IOස’’-පෝස්ටරයක්/1-609618",
    "Category": "latest_news"
}