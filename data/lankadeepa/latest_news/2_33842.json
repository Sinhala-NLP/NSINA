{
    "Source": "www.lankadeepa.lk",
    "Timestamp": "2021 පෙබරවාරි මස 24",
    "Headline": "හරක් කටාගේ ගෝලයන් දෙදෙනෙකු අවි ආයුධ සමඟ අල්ලයි",
    "News Content": "(බිමල් ශ්‍යාමන් ජයසිංහ)දකුණු පළාතේ සංවිධානාත්මක අපරාධකරුවකු හා පාතාල නායකයකු වන මිදිගම චින්තක නොහොත්  හරක් කටාගෙ ප්‍රධාන ගෝලයෙකු  හා තවත් පුද්ගලයෙකු අවි ආයුධ රැසක් සමග ඊයේ  රාත්‍රීයේ  අහංගම ,රිදීගම නැගෙනහිර ,දම්මල වත්ත ප්‍රදේශයේ සිදුකළ වැටලීමකදී අත්අඩංගුවට ගත් බව පොලිස් විශේෂ කාර්ය බලකා සංවිධානාත්මක අපරාධ මර්ධන ඒකකය කියයි.සැකකරුවන් දෙදෙනා අතර ප්‍රධාන සැකකරුට අවි ආයුධ ලබා දුන් පුද්ගලයා ද සිටින බව පොලීසිය කියයි.එම සැකකරු සමඟ මිලිමීටර්  0.22 උණ්ඩ යොදන කළු පැහැති පෑන් පිස්තෝලයක් ,ටී 56 මැගසින්   1 ක් ,ටී 56 ජීව උණ්ඩ 22 ක් ,ටී 56  බයිනෙත්තුවක් හා කඩු 3  ක්  පොලිසිය භාරයට ගෙන ඇත.සැකකරුවන් දෙදෙනා වැඩිදුර පරීක්ෂණ සඳහා වැලිගම  පොලිසිය වෙත භාර දී ඇත  ",
    "URL": "https://www.lankadeepa.lk/latest_news/හරක්-කටාගේ-ගෝලයන්-දෙදෙනෙකු-අවි-ආයුධ-සමඟ-අල්ලයි/1-586521",
    "Category": "latest_news"
}