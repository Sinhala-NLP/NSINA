{
    "Source": "www.lankadeepa.lk",
    "Timestamp": "2023 ජුලි මස 07",
    "Headline": "රනිල් තමන් ගැන හිතන්නේ නෑ",
    "News Content": "(අංජුල මහික වීරරත්න)රනිල් වික්‍රමසිංහ ජනාධිපතිවරයා තීන්දු ගන්නේ තමන්ගේ පෞද්ගලික දේශපාලන අනාගතය ගැන සිතා නොව රටේ දෙකෝටි විසි ලක්ෂයක් වන සමස්ථ මහජනතාවගේ අනාගතය ගැන සිතන බව එක්සත් ජාතික පක්ෂ සභාපති පාර්ලිමේන්තු මන්ත්‍රී වජිර අබේවර්ධන මහතා පැවසීය.ජනතාව වෙනුවෙන් බංකොලොත් රට බාරගත් රනිල් වික්‍රමසිංහ දැන් ලෝකයටම ආදර්ශයක් දෙමින් රට නැවත යථා තත්ත්වයට පත් කරමින් සිටින බව කී අබෙිවර්ධන මහතා එවැනි ආර්ථික වශයෙන් කඩා වැටුණු ලෝකයේ ඇතැම් රටවල් මේ වනවිටත් ගොඩ ඒමට සමත් වී නැතැයි කීය.ජනපති පැරීසියේදීත්, එංගලන්තයෙදීත් ලෝකයේ ආධාර දෙන සෑම කණ්ඩායමක් සමඟම ශ්‍රී ලංකාව බංකොලොත් භාවයෙන් මුදවා ගැනීම පිළිබඳව අඛණ්ඩව සාකච්ඡා කර තිබෙන ඒ සෑම රටක්ම වත්මන් වැඩපිළිවෙල අගය කොට තිබෙන බව පැවසීය.මෙවැනි කඩා වැටුණු රටක් ගොඩගැනීමට නීතීරීතී, අණපනත්, විවිධ සංශෝධන අවශ්‍ය කරන අතර ඒවා ලෝකයේ වෙනත් රටවල් පවා අනුගමනය කරන බව කී අබෙිවර්ධන මහතා නමුත් එම නීතීරීතී වැරදි විදිහට විවේචනය කරමින් රටේ ජනතාව නොමඟ යැවීමට විපක්ෂය ප්‍රමුඛ ඇතැම් කණ්ඩායම් කටයුතු කරන බව පෙනෙන්නට තිබෙන බවද ජනතාව මේ ගැන හොඳ අවබෝධයෙන් සිටිය යුතු යැයිද සඳහන් කළේය.කොළඹ දී මාධ්‍යයට මාධ්‍යට විශේෂ ප්‍රකාශයක් කරමින් වජිර අබෙිවර්ධන මහතා මේ බව කීය.   ",
    "URL": "https://www.lankadeepa.lk/latest_news/රනිල්-තමන්-ගැන-හිතන්නේ-නෑ/1-636004",
    "Category": "latest_news"
}