{
    "Source": "www.lankadeepa.lk",
    "Timestamp": "2021 දෙසැම්බර් මස 01",
    "Headline": "පාසල් පහසුකම් ගාස්තුවලට ඇමති මැදිහත්වෙයි",
    "News Content": "(සුජිත් හේවාජුලිගේ සහ  අංජුල මහික වීරරත්න)පාසල්වල පහසුකම් හා සේවා ගාස්තු අය කිරීම නැවැත්වීම  සම්බන්ධයෙන්  තමා මැදිහත් වන බව අධ්‍යාපන අමාත්‍ය දිනේෂ් ගුණවර්ධන මහතා  පාර්ලිමේන්තුවේදී අද (1) පැවැසීය.ඔහු මෙසේ පැවසුවේ විපක්ෂනායක සජිත් ප්‍රේමදාස මහතා  මේ සම්බන්ධයෙන්  මතු කළ ප්‍රශ්නයකට පිළිතුරු දෙමිනි.මේ කාරණය ගැන පෙන්වා දීම ගැන විපක්ෂනායකවරයාට තමා ස්තූතිවන්ත වන බවද  අමාත්‍යවරයා සඳහන් කළේය.විපක්ෂ නායක සජිත් ප්‍රේමදාස මහතා මෙම ප්‍රශ්නය මතු කරමින්  රටේ බොහෝ පාසල්   පහසුකම් හා සේවා ගාස්තු අය කිරීමට  පටන් ගෙන ඇති හෙයින්  රටේ ලොකු ආර්ථික ප්‍රශ්නයක්  පවතින අවස්ථාවක  මවුපියන් මත  මේ ආකාරයට බර පැටවීම අසාධාරණ බව   ප්‍රකාශ කළේ‍ය.සමහර පාසල් පහසුකම් ගාස්තු සහ සේවා ගාස්තු සමග දරුවන් රැගෙන එන ලෙස දැනුම් දී ඇතැයිද  ඔහු සඳහන් කළේය.දරුවන්ගෙන් මෙලෙස  මුදල් අයකිරීම කන්නන්ගර ප්‍රතිපත්තියට එකඟ දැයි ප්‍රශ්න කළ විපක්ෂනායකවරයා මෙලෙස මුදල් අයකිරීම අය කිරීම නවත්වන ලෙස දැනුම් දෙමින් විශේෂ චක්‍රලේඛයක් නිකුත් කරන්නැයි තමා අධ්‍යාපන ඇමැතිවරයාගෙන් ඉල්ලීමක් කරන බවද ප්‍රකාශ කළේය.  ",
    "URL": "https://www.lankadeepa.lk/news/පාසල්-පහසුකම්-ගාස්තුවලට-ඇමති-මැදිහත්වෙයි/101-603989",
    "Category": "latest_news"
}