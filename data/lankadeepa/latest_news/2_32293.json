{
    "Source": "www.lankadeepa.lk",
    "Timestamp": "2021 අප්‍රේල් මස 27",
    "Headline": "විපක්ෂ නායක යුරෝපා සංගමයේ රටවල තානාපතිවරුන් හමුවෙයි",
    "News Content": "(නිමල කොඩිතුවක්කු)විපක්ෂ නායක සජිත් ප්‍රේමදාස මහතා හා යුරෝපා සංගමයේ රටවල තානාපතිවරුන්   අතර විශේෂ හමුවක් පෙරවරුවේ විපක්ෂ නායක කාර්යාලයේ දී අද(27) පැවැත්විණි.යුරෝපා සංගමයේ තානාපති ඩෙනිස් චායිබි ප්‍රංශ තානාපති එරික් ලැවර්ටු,ඉතාලි තානාපතිනි රීටා ගුයිලානා, ජර්මන් තානාපති හොල්ගර් සූබර්ට්, රොමේනියානු තානාපති වික්ටර් චුඩෙයා යන රාජතාන්ත්‍රික නිලධාරීන් ඇතුළු පිරිසක් මේ සඳහා එක්ව සිටියහ.වර්තමානයේ පවත්නා කොරෝනා ව්‍යසනය අබියස ලෝකය මුහුණ දී සිටින අර්බුදකාරී තත්ත්වයත්, ඊට සමගාමීව ශ්‍රී ලංකාව මුහුණ දී සිටින තත්ත්වයත් පිළිබඳව මෙහිදී විශේෂ අවධානයක් යොමු වූ බව විපක්ෂ නායක කාර්යාලය සඳහන් කරයි.මෙම ව්‍යසනය කළමනාකරණයේ දී ඇතිවී තිබෙන දුර්වලතා පිළිබඳවද මෙහිදී අවධානය යොමු කරනු ලැබීය .ආණ්ඩුව විසින් දියත්කොට ඇති මර්ධනකාරී වැඩපිළිවෙළ පිළිබඳව මෙහිදී විශේෂ අවධානයක් යොමුව ඇත.   ",
    "URL": "https://www.lankadeepa.lk/news/විපක්ෂ-නායක-යුරෝපා-සංගමයේ-රටවල-තානාපතිවරුන්-හමුවෙයි/101-589498",
    "Category": "latest_news"
}