{
    "Source": "www.lankadeepa.lk",
    "Timestamp": "2018 අගෝස්තු මස 08",
    "Headline": "හොරෙන් හරක් පටවාගෙන වෑන් රියට වෙඩි",
    "News Content": "  (ජේ.කේ.එල්.චාමින්ද) පොලිස් අණ නොතකා හොර හරක් පටවාගෙන යමින් තිබු ඩොල්පින් වර්ගයේ වෑන් රථයකට පොලිසිය විසින් වෙඩි තබා  එය නතර ගෙන ඇති අතර  එම වෑන් රථය හා එළ හරක් පස් දෙනෙකු පොලිස් බාරයට ගත් බව අක්මිමන පොලිසිය කියයි.වෑන් රථයේ සිටි අය පැන ගොස් ඇති බව පොලිසිය කියයි. අද (8) අලුයම 2.00ට පමණ මෙම සිද්ධිය වි ඇති අතර හොර හරක් පටවාගෙන යමින් තිබු ඩොල්පින් රථය නතර කරන ලෙස පොලිසිය සංඥාකර ඇත.එහෙත් ඩොල්පින් වෑන් රථය නොනවත්වා ධාවනය කිරිම නිසා පොලිසිය විසින් වෑන් රථය පසු පස එළවාගෙන ගොස් වෙඩි තබා ඇති අතර වෑන් රථයේ රෝදයකට වෙඩි වැදිමෙන් නතර වී තිබේ. එහි සිටි එක් ගවයකු තෙරපිම නිසා මියගොස් ඇති බවද පොලිසිය කියයි.     ",
    "URL": "https://www.lankadeepa.lk/latest_news/හොරෙන්-හරක්-පටවාගෙන-වෑන්-රියට-වෙඩි/1-534158",
    "Category": "latest_news"
}