{
    "Source": "www.lankadeepa.lk",
    "Timestamp": "2021 අගෝස්තු මස 02",
    "Headline": "කාබනික පොහොරවලට හුරුකරන හැටි සජිත් කියයි",
    "News Content": "(නිමල කොඩිතුවක්කු)කාබනික පොහොරවලට ජනතාව හුරුවන තුරු කාබනික සහ රසායනික පොහොර දෙවර්ගයම භාවිතා කිරීම සඳහා අවස්ථාව සලසා දෙන ලෙස ආණ්ඩුවෙන් යළිත් වරක් ඉල්ලා සිටින බව විපක්ෂ නායක සජිත් ප්‍රේමදාස මහතා පැවසීය.ක්‍රමවත් සහ නිශ්චිත සැලැස්මකට අනුව ගත යුතු තීන්දු පටු අරමුණු වෙනුවෙන් ගැනීම හේතුවෙන් මෙරට ගොවි ජනතාවත් සමස්ත රට වැසියනුත් බරපතල අනතුරක අභිමුව සිටින බවද විපක්ෂ නායකවරයා සදහන් කළේය.ලුණුගම්වෙහෙර බෙරලිහෙල ප්‍රදේශයේ ජනතාව හමු වෙමින් ඔහු මේ බව පැවසීය. එහිදී ප්‍රදේශයේ ජනතාව මුහුණ දෙන විශේෂ ප්‍රශ්න කිහිපයක් පිළිබඳව විපක්ෂ නායකවරයා  සිය අවධානය යොමු කළේය.විපක්ෂ නායක සජිත් ප්‍රේමදාස මහතා නිවාස හා ඉදිකිරීම් අමාත්‍යවරයාව කටයුතු කරන අවධියේ දී ප්‍රදේශයේ ජල ගැටලුව විසඳීම වෙනුවෙන් ලුණුගම්වෙහෙර ජල යෝජනා ක්‍රමය වැඩි දියුණු කිරීම සඳහා වූ ව්‍යාපෘතිය ආරම්භ කළ අතර නව ආණ්ඩුව විසින් එම ව්‍යාපෘතිය අතරමඟ නවතා දැමීම හේතුවෙන් ප්‍රදේශයේ ජනතාව බලවත් ජල ගැටලුවකට මුහුණ දී සිටින බවද එහිදී හෙළි විය.මේ පිළිබඳව විපක්ෂ නායකවරයා සිය අවධානය යොමු කළ අතර ලුණුගම්වෙහෙර ජල යෝජනා ක්‍රමය වැඩි දියුණු කිරීම සහ ජල ගැටලුවට ස්ථිරසාර විසඳුමක් ලබාදීමේ අවශ්‍යතාවය එහිදී අවධාරණය කරනු ලැබීය.  ",
    "URL": "https://www.lankadeepa.lk/latest_news/කාබනික-පොහොරවලට-හුරුකරන-හැටි-සජිත්-කියයි/1-596103",
    "Category": "latest_news"
}