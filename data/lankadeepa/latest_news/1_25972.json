{
    "Source": "www.lankadeepa.lk",
    "Timestamp": "2021 අගෝස්තු මස 16",
    "Headline": "ෆයිසර් එන්නත් තවත් ලක්ෂයක් දිවයිනට",
    "News Content": "(ටී.කේ.ජී.කපිල)මෙරට එන්නත්කරණ වැඩසටහන සදහා යොදා ගැනීමට ශ්‍රී ලංකාව මිළදී ගත්, \" ෆයිසර් \" එන්නත්, තවත් මාත්‍රා ලක්ෂයක් අද අලුයම  කටුනායක ගුවන් තොටුපළ වෙත රැගෙන ආ බව ගුවන් තොටුපළ කාර්යය භාර නිලධාරීවරයා ද සනාථ කළේය .මෙම එන්නත් කිලෝ ග්රැම් 460 ක් බරැති,පෙට්ටි 13 තුළ අසුරා තිබුණි .මුලින්ම මෙම එන්නත් නෙදර්ලන්තයේ , ඇමස්ටර්ඩෑම් නුවර සිට කටාර් රාජ්‍යයේ දෝහා වෙත ගෙනැවිත් තිබුණි .එතැන් සිට කටාර් ගුවන් සේවයේ කිව්.ආර්.- 668 දරන භාණ්ඩ ප්‍රවාහන ගුවන් යානයෙන් , අද දින අලුයම 02.35 ට කටුනායක ගුවන් තොටුපළ වෙත රැගෙන පැමිණ තිබුණි .   ",
    "URL": "https://www.lankadeepa.lk/latest_news/ෆයිසර්-එන්නත්-තවත්-ලක්ෂයක්-දිවයිනට/1-597007",
    "Category": "latest_news"
}