{
    "Source": "www.lankadeepa.lk",
    "Timestamp": "2020 මාර්තු මස 13",
    "Headline": "ආසාදිත මඟ පෙන්වන්නාගේ පුතාත් අයිඩීඑච් රෝහලට",
    "News Content": "(ශාන්ත ප්‍රදීප් කුමාර කුලරත්න) කොරෝනා ආසාදනය වී රෝහල්ගතව සිටින සංචාරක මඟ පෙන්වන්නාගේ 18 හැවිරිදි ප්‍රත්‍රයා ද මීට සුළු මොහොතකට පෙර වෛද්‍ය පරීක්ෂණයක් සඳහා අයි.ඩී.එච්. රෝහලට ඇතුළත් කළ බව රෝහල් ආරංචි මාර්ග පවසයි. එම දරුවාගේ උගුරේ සෙම පැටලීම සහ හිසරදය පැවතීම හේතුවෙන් ඒ බව ප්‍රාදේශීය සෞඛ්‍ය බලධාරීන් දැනුවත් කිරීමත් සමඟ රෝහල් ගතකිරීමට පියවර ගෙන ඇත. ඒ අනුව, වෛද්‍ය පරීක්ෂණයක් සඳහා යොමුකිරීමට නියමිත අතර දරුවා කිසිදු අසාධ්‍ය තත්වයක් පෙන්නුම් නොකරන බවද ආරංචි මාර්ග වැඩිදුරටත් පවසයි.  ",
    "URL": "https://www.lankadeepa.lk/covid19/ආසාදිත-මඟ-පෙන්වන්නාගේ-පුතාත්-අයිඩීඑච්-රෝහලට/203-567677",
    "Category": "latest_news"
}