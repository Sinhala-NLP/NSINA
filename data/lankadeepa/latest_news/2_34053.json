{
    "Source": "www.lankadeepa.lk",
    "Timestamp": "2021 පෙබරවාරි මස 15",
    "Headline": "අලව්වේ වෙළඳසැල් 19ක් වසාදමයි",
    "News Content": "(අධිකාරි මුදියන්සේ) අලව්ව නගරයේ වෙළඳසැල් 19 ක සේවය කරන පුද්ගලයන්  27  දෙනෙකුට කොරෝනා ආසාදනය වී ඇති බව  අලව්ව අතිරේක වෛද්‍ය නිලධාරී ඒ හේරත් මහත්මිය පැවසුවාය.ආසාදිතයින් සිටි වෙළඳසැල් වසාදැමීමට කටයුතු කළ බව  සෞඛ්‍ය අංශ  පැවසීය.පසුගිය 12 වැනිදා අලව්ව වෙළඳසැල් ආශ්‍රිතව 500 දෙනෙකුට  සිදුකළ  පී.සී.ආර්  පරීක්ෂණ වාර්තා අද (15) ලැබීමෙන් පසු මෙම ආසාදිතයින් පිරිස හඳුනාගෙන ඇති බව ඒ මහත්මිය කීවාය.  ඔවුන්ගේ පළමු පෙළ ආශ්‍රිතයින්  හඳුනාගෙන  ගෘහස්ථ නිරෝධනයට ලක් කිරීම කටයුතු කරන බව සෞඛ්‍ය අංශ  පැවසීය.   ",
    "URL": "https://www.lankadeepa.lk/news/අලව්වේ-වෙළඳසැල්-19ක්-වසාදමයි/101-586106",
    "Category": "latest_news"
}