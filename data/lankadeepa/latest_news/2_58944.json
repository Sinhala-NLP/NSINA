{
    "Source": "www.lankadeepa.lk",
    "Timestamp": "2018 මාර්තු මස 08",
    "Headline": "මහනුවර කලහයෙන් 2ක් මරුට  11කට තුවාල - 71ක් සැකපිට",
    "News Content": "(තරිඳු ජයවර්ධන සහ ඉන්දිකා රාමනායක)මාර්තු 04 වැනි දා සිට අද (08 වැනිදා) උදෑසන දක්වා  මහනුවර දිස්ත්‍රික්කයේ ඇතිවූ කළහකාරී සිද්ධීන්වලින් දෙදෙනෙක් මියගිය බවත් 11 දෙනෙක් තුවාල ලැබූ බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය. මෙම සිදුවීම් සම්බන්ධයෙන් අද වන විට 71 දෙනකු සැකපිට අත්අඩංගුවට ගෙන තිබිණ.මහනුවර දිස්ත්‍රික්කයේ තෙල්දෙණිය, මැණික්හින්න, දිගන සහ අකුරණ ඇතුළු ප්‍රදේශ කිහිපයක ඇතිවූ සිදුවීම් සම්බන්ධ වාර්තාව පොලිසිය විසින් අද ප්‍රකාශයට පත් කරන ලදි. රජයේ ප්‍රවෘත්ති අධ්‍යක්ෂ ජනරාල් නීතීඥ සුදර්ශන ගුණවර්ධන, පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සහ යුද හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු යන මහත්වරුන්ගේ ප්‍රධානත්වයෙන් අද පොලිස් මූලස්ථානයේ පැවැති මාධ්‍ය හමුවකදී මෙම තොරතුරු ප්‍රකාශයට පත් කළේය.මාර්තු 05 වැනිදා රාත්‍රී පල්ලේකැලේ පොලිස් වසමේ වෙළෙඳසලක් හා නිවසක් ගිනි තබා ඇතැයි ද එම නිවස තුල තිබී 26 හැවිරිදි තරුණයකුගේ මළ සිරුරක් සොයා ගත්තේයැයි ද, දුම ආඝ්‍රාණය වීමෙන් ඔහු මිය ගිය බව පශ්චාත් මරණ පරීක්ෂණයේදී අනාවරණය වීයැයි ද පොලිස් මාධ්‍ය ප්‍රකාශකවරයා සඳහන් කළේය.පූජාපිටිය පොලිස් වසමේ මුල්ලේගම ප්‍රචණ්ඩකාරී ක්‍රියාවක් කිරීමට යෑමේදී අත්අබෝම්බයක් පිපිරී පුද්ගලයකු මිය ගොස් ඇතැයි ද, අත්බෝම්බයේ ආරක්ෂිත ඇණය මිය ගිය පුද්ගලයා සිටි ස්ථානයේ තිබී සොයා ගත්තේයැයිද ඔහු අවුරුදු 28ක පුද්ගලයකු බව ද පොලිස් මාධ්‍ය ප්‍රකාශකවරයා සඳහන් කළේය. එම අවස්ථාවේ තුවාල ලැබූ 11ක් රෝහල් ගත කරනු ලැබ සිටිති.මාර්තු 04 වැනිදා රාත්‍රියේ සිට අද උදෑසන 6.00 දක්වා කාලයේ මහනුවර පොලිස් කොට්ඨාසයේ නිවාස හා වෙළෙඳසල්වලට අලාභ හානි කිරීමේ සිද්ධි 45ක් වාර්තා වූ බවත්, පූජනීය ස්ථානවලට අලාභ හානි කිරීමේ සිද්ධි 04 වාර්තා වූ බවත්, වාහනවලට අලාභහානි කිරීමේ සිද්ධි 11ක් වාර්තා වූ බවත් පොලිසිය කියයි.මෙම සිදුවීම් සම්බන්ධයෙන් සැකපිට 71 එක් දෙනකු අත්අඩංගුවට ගෙන ඇති බව පොලිසිය කියයි. ඒ අතර ඇඳිරිනීතිය කඩ කළ හතර දෙනෙක් ද සිටිති.එම සැකකරුවන් අත්අඩංගුවට ගත් පොලිසි මෙසේය.මහනුවර පොලිසියෙන් 8යිතෙල්දෙණිය පොලිසියෙන් 30යිමැණික්හින්න පොලිසියෙන් 07යිකටුගස්තොට පොලිසියෙන් 06යිවත්තේගම පොලිසියෙන් 06යිතලාතුඔය පොලිසියෙන් 13යිපල්ලේකැලේ පොලිසියෙන් 01යි නිවාස හා වෙළ﻿ඳසල්වලට හානි කිරීමේ සිද්ධි පොලිස් වසම් අනුව මෙසේය.රංගලින් 02යිකඩුගන්නාවෙන් 05යිමැණික්හින්නෙන් 01යිපල්ලේකැලෙන් 16යිතෙල්දෙණියෙන් 18යිවත්තේගමින් 02යිමහනුවරින් 1යි පුජනීය ස්ථානවලට අලාභ හානි කිරීමේ සිදුවීම්.කටුගස්තොටින් 03යිපුජාපිටියෙන් 01යි වාහනවලට අලාභ හානි කිරීමේ සිදුවීම්රංගලින් 03යිමැණික්හින්නෙන් 01යිපල්ලේකැළෙන් 05යිතෙල්දෙණියෙන් 02යි  ",
    "URL": "https://www.lankadeepa.lk/latest_news/මහනුවර-කලහයෙන්-2ක්-මරුට--11කට-තුවාල---71ක්-සැකපිට/1-525341",
    "Category": "latest_news"
}