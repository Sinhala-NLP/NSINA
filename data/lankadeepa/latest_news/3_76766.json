{
    "Source": "www.lankadeepa.lk",
    "Timestamp": "None  2016 මැයි මස 01",
    "Headline": "මැයි රැලි පොජ්ජට මංගච්ඡති",
    "News Content": "ඉතිහාසයේ පළමුවරට තම අයිතිවාසිකම් දිනා ගැනීම සඳහා දමිළ වැදි ගෝත්‍රිකයෝ සහ ආදිවාසීන් පිරිසක් එජාප බොරැල්ල කැම්බල් පිටියේ මැයි දින රැලියට පූනානි දුම්රිය ස්ථානයෙන් 30 වැනිදා දුම්රිය ගමන් ඇරැඹූහ.මඩකලපුව කිරාන්, මිණිමිහින්තවලි, අක්කරාන සහ බිබිල නිල්ගල පාරම්පරිකව මී කැඩීම, දඩයම් කිරීම මෙන්ම ධීවර රැකියාවල නිරත තමන් දුම්රියේ ගමනක් යන පළමු වතාව මෙය බවද දෙමළ වැදි ගෝත්‍රික නායක වෛරමුත්තු නඩරාජා ඇත්තෝ පැවසීය.මෙම මැයි දින රැලියට 30කට ආසන්න දෙමළ සිංහල ආදි වාසීන් කණ්ඩායමක් එක්වූ බව සංවිධායක අතුල ශ්‍රී ලාල් කීවේය.‘එජාප රැලියට ගොස් ආධාර උපකාර ඉල්ලන්නේ නැහැ. අපේ සංස්කෘතිය පරිසරය, වනාන්තර බේරා දෙන්න කියා රනිල් වික්‍රමසිංහ අගමැතිට සංදේශයක් බාර දෙනවා‘ යැයි ආදීවාසී නායකයා සඳහන් කළේය.        ",
    "URL": "https://www.lankadeepa.lk/latest_news/මැයි-රැලි-පොජ්ජට-මංගච්ඡති/1-410815",
    "Category": "latest_news"
}