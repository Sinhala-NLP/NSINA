{
    "Source": "www.lankadeepa.lk",
    "Timestamp": "None  2015 අප්‍රේල් මස 20",
    "Headline": "‘මයුරා මැදුර හිටපු ජනපතිට දෙන්නේ නෑ‘",
    "News Content": "නාවල පිහිටි පීකොක් මන්දිරිය හිටපු ජනපති මහින්ද රාජපක්ෂ මහතාගේ පදිංචියට නොදෙන බවත්, තමා එම තීරණයට එළඹියේ ව්‍යාපාරික පැත්තෙන් බවත්, ව්‍යාපාරික ඒ එස් පී ලියනගේ මහතා කියයි.‘රට බේරා ගත් නායකයා විදියට හිටපු ජනාධිපතිට මගේ ඒ ගේ පදිංචියට දෙන්න හිතුවා. නමුත් ව්‍යාපාරික පැත්තෙන් බැලුවොත් එය මගේ ව්‍යාපාරයන්ට බාධාවත්. මට හිටපු ජනාධිපතිත් ඕනෑ. මේ රජයත් ඕනෑ. ඒ නිසා මා ඔහුට ගේ දෙන්නේ නැහැ.‘ රහස් පොලිසිය පීකොක් මන්දිරය ගැන තමාගෙන් ප්‍රශ්න කළ බව ද, ඊට අදාළ සවිස්තර තොරතුරු ලබා දුන් බව ද ඔහු පවසයි.පීකොක් මන්දිරය තමා වෙනත් පාර්ශ්වයකට විකුණා ඇත්දැයි සොයා බලන ලෙස තවත් ලිපියක් රහස් පොලිසියට බාර දුන් බව ද ඔහු පවසයි.  ",
    "URL": "https://www.lankadeepa.lk/latest_news/‘මයුරා-මැදුර-හිටපු-ජනපතිට-දෙන්නේ-නෑ‘/1-310205",
    "Category": "latest_news"
}