{
    "Source": "www.lankadeepa.lk",
    "Timestamp": "2019 මාර්තු මස 07",
    "Headline": "ශ්‍රී ලංකාවේ ස්ථාවරය අවසන් මොහොතේදී",
    "News Content": "(අංජුල මහික වීරරත්න) ස්විට්සර්ලන්තයේ ජිනීවා නුවර පැවැත්වෙන එක්සත් ජාතීන්ගේ මානව හිමිකම් කවුන්සිල සැසිවාරයේ දී අනුගමනය කළ යුතු ස්ථාවරය ගැන අවසන් මොහොතේ දී තීරණය කිරීමට රජය අදහස් කර සිටියි.එක්සත් ජාතීන්ගේ මානව හිමිකම් කවුන්සිලයේ ශ්‍රී ලංකාව පිළිබඳ සැසිවාරය මාර්තු මස 22 දා සහ 23 දා ජිනිවා නුවරදී පැවැත්වීමට නියමිතය.ජිනිවාහී පැවැත්වෙන මානව හිමිකම් සැසිවාරයට ජනාධිපති මෛත්‍රීපාල සිරිසේන මහතාගේ නියෝජිතයින් ලෙස පාර්ලිමේන්තු මන්ත්‍රීවරුන් වන මහින්ද සමරසිංහ, සරත් අමුණුගම, යන මහත්වරුන් හා උතුරේ ආණ්ඩුකාර සුරේන් රාඝවන් මහතා සහභාගී වන බව මේ වන විට ප්‍රකාශ කර තිබේ.මානව හිමිකම් කවුන්සිලය ශ්‍රී ලංකාව සම්බන්ධයෙන් ඉදිරිපත් කර තිබෙන යෝජනාවට කල් ගැනීම සඳහා වන ඉල්ලීම මේ වන විට මානව හිමිකම් කවුන්සිලය වෙත යොමු කිරීමට ශ්‍රී ලංකාව පියවර ගෙන පවතියි.ජිනිවා මානව හිමිකම් කවුන්සිලය ගන්න ස්ථාවරය තීරණය කරන්නේ අවසන් මොහොතේ බව සභානායක ලක්ෂ්මන් කිරිඇල්ල මහතා ප්‍රකාශ කළේය.  ",
    "URL": "https://www.lankadeepa.lk/latest_news/ශ්‍රී-ලංකාවේ-ස්ථාවරය-අවසන්-මොහොතේදී/1-546882",
    "Category": "latest_news"
}