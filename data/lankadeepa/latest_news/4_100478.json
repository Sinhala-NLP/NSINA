{
    "Source": "www.lankadeepa.lk",
    "Timestamp": "None  2013 දෙසැම්බර් මස 06",
    "Headline": "අතයි කකුල බද්ධ කරයි",
    "News Content": "යාන්ත්‍රික ලී ඉරීමේ යන්ත්‍ර දෙකකට හසු වී  වම් අත මැණික් කටුව ළගින්ද දකුණු පාදය දණ හිස ළගින් ද වෙන් වු සේවකයකුට එම අවයව බද්ධ කිරීමේ පැය දොළහක සැත්කමක් සාර්ථකව අවසන් කළ බව කොළඹ ජාතික රෝහලේ ප්ලාස්ටික් ශල්‍ය වෛද්‍ය ඒකකය කියයි.ප්ලාස්ටික් ශල්‍ය වෛද්‍ය කණ්ඩායම් තුනක් මේ සැත්කමට එක් වු බව ප්ලාස්ටික් ශල්‍ය වෛද්‍ය ඒකයේ ප්‍රධානී වෛද්‍ය දුලිප්  පෙරේරා මහතා පවසයි.දැරණියගල තිදරු පියෙක් (59) මේ සැත්කමට ලක් විය.මුල්ලේරියාව රෝහලේ සිට තුවාල කරු පස් වැනිදා සවස 4.30 ට ජාතික රෝහලට ඇතුළු කළ බව සැත්කම සම්බන්ධයෙන්  නායකත්වය ගෙන ක්‍රියා කළ ජ්‍යෙෂ්ඨ වෛද්‍ය ලේඛකාධිකාරි වෛද්‍ය  කපිල මෙන්ඩිස් මහතා කියයි.‘රෝගියාගේ අත් දෙකකුත් පයකුත් කැපී තිබුණා.වෙන් වු කොටස් අයිස් වල බහා නිසි පරිදි රැගෙන විත් තිබුණා. දකුණු කකුල සම්පුර්ණයෙන් වෙන් වී නොතිබුණත් නහර වලින් එල්ලෙමින් තිබුණා.දකුණු අත ඉරුම් යන්ත්‍රයේ දැති වලට හසු වී ඇඹරිගොස් තිබුණා .ඒ අනුව ඒ අතේ වෙන් වු කොටස බද්ධ කළේ නෑ.එහෙත් වම් අත හා දකුණු පාදය බේරා ගත්තා. සැත්කම් තුනක් එකවිට කිරීමත්, බද්ධ කළ යුතු අවයව  ‘නරක්වීමට පෙර‘ බද්ධ කිරීමත් අප මුහුණ දුන් ලොකු අභියෝගයක් .එහෙයින් වෛද්‍යවරුන් දෙදෙනා බැගින් කණ්ඩායම් දෙකකට බෙදී වම් හා දකුණු අතට කණ්ඩායම් දෙකකුත් දකුණු කකුලට තවත් කණ්ඩායමකුත් යොදා ගැනුණා.තුවාලකරුගේ පාදයේ ලේ නහර වලට හානි සිදු වී තිබුණේ නැහැ .ඒක විශේෂ වාසියක්.රෝගියාගෙන් අධික ලෙස ලේ වහනය වීම නිසා  ඔහු යම් තරමතට අඩපණ වී සිටිනවා.‘ප්ලාස්ටික් ශල්‍ය වෛද්‍ය ඒකකයේ උප ප්‍රධාන ශල්‍ය වෛද්‍යවරුන් වන ධම්මික දිසානායක හා  කුෂාන්  බෙනරගම මහත්වරු මෙසේ පැවසුහ.‘මෙවැනි යන්ත්‍ර ක්‍රියාත්මක කිරීමේදී ආරක්ෂක ආවරණද ආරක්ෂක ක්‍රමද භාවිත නොකිරීම නිසා  මේ අනතුරු සිදුවනවා.අත් පා යන්ත්‍රවලට හසුවීමෙන් තුවාල වන අයගේ සංඛ්‍යාව ඉහළ යන බව පේනවා.‘අනතුර ලක් වු රෝගියාගේ පුත්  දිනිදු සඳරුවන් (24)‘නංගි මල්ලියි මමයි අම්මයි ජීවත් වන්නේ තාත්තා ලී මෝලෙන් උපයන මුදලින්.වැඩ කළේ හිඹූටානේ.පුංචි දැති රෝද සහිත පොඩි මැෂිමේ හිර වු ලී කොටයක් ගැනීමට තාත්තා ගිහින් තියෙනවා. සරම පැටලී තාත්තා ලොකු මැෂිමට විසි වී තිබෙනවා.තුවාල සිදු වී ඇත්තේ ඒ අවස්ථාවේ.තාත්තාගේ කකුලක් 2012 දීත්  ලී ඉරුම් යන්ත්‍රයකට හසු වුණා .ඉන් පසු තාත්තා ආබාධිත තත්ත්වයට පත් වුණා.‘ප්ලාස්ටික් ශල්‍ය වෛද්‍ය ඒකකයේ ප්‍රධාන විශේෂඥ ශල්‍ය වෛද්‍ය  දුලීප් පෙරේරා,එම අංශ උප ප්‍රධානී ප්ලාස්ටික් විශේෂඥ ශල්‍ය වෛද්‍ය ධම්මික දිසානායක මහත්වරුන්ගේ අධික්ෂණයෙන් ජ්‍යෙෂ්ඨ ලේඛකාධිකාරීවරුන් තිදෙනෙක් වන කපිල මෙන්ඩිස් ,අමිල සිරිවර්ධන,කේ චෙලියන්,ජ්‍යෙෂ්ඨ වෛද්‍යවරුන් දෙපළක් වන රවීන්ද්‍ර රාජපක්ෂ,අනුෂ ගුණසේකර යන මහත්මීන් නිර්වින්දන වෛද්‍ය ජ්‍යෙෂ්ඨ ලේඛකාධිකාරී සුනිතා රත්නසිරි මහත්මිය,සහ නිර්වින්දන වෛද්‍යවරුන් වන වසන්තා පිරිස් ,ඒ රමේෂ්   යන මහත්වරු ද හෙද හෙදි කාර්ය මණ්ඩල ලේඛකාධිකාරී  වෛද්‍ය නිශාන්ත වීරසිංහ යන මහත්වරු ඇතුළු  කණ්ඩායම මේ සැත්කම සිදු කළහ.ප්‍රධාන  ශල්‍ය වෛද්‍ය දුලීප් පෙරේරාප්ලාස්ටික් ශල්‍ය වෛද්‍ය ඒකකයේ උප ප්‍රධාන විශේෂඥ වෛද්‍ය ධම්මික දිසානායකවෛද්‍ය තුෂාන්ජ්‍යෙෂ්ඨ ව්‍යෛ රවීන්ද්‍ර රාජපක්ෂජ්‍යෙෂ්ඨ වෛද්‍ය අන්ෂා ගුණසේකරවෛද්‍ය කපිල මෙන්ඩිස්වෛද නිශාන්ත වීරසිංහජ්‍යෙෂ්ඨ ලේඛකාධිකාරී අමිල සිරිවර්ධනඅනතුරට ලක්වු සෝමසිරිගේ පුත් දිනිදු සදරුවන් ",
    "URL": "https://www.lankadeepa.lk/latest_news/අතයි-කකුල-බද්ධ-කරයි/1-191812",
    "Category": "latest_news"
}