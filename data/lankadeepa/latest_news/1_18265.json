{
    "Source": "www.lankadeepa.lk",
    "Timestamp": "2022 මාර්තු මස 12",
    "Headline": "’’පොල් ප්‍රදර්ශන’’ පිටරට තියන්න කෝටි 13 ක් වැය කරලා",
    "News Content": "(සුජිත් හේවාජුලිගේ )පොල් සංවර්ධන අධිකාරිය  විදේශයන්හි ප්‍රදර්ශන පැවැත්වීම සඳහා රුපියල් කෝටි 13 කට වැඩි මුදලක් වැය කර ඇතැයි තොරතුරු අනාවරණයවූ බව  පොදු  ව්‍යාපාර පිළිබඳ පාර්ලිමේන්තු කාරක සභාව(කෝප්)  පාර්ලිමේන්තුවට ඉදිරිපත් කළ එහි අලුත්ම වාර්තාවේ සඳහන් වේ.මින් එක් කෝටි තිස්පන් ලක්ෂයකට වැඩි මුදලක් වැයවී ඇත්තේ  නිලධාරීන්ගේ ගුවන් ගමන් සඳහා යැයි එම කමිටුව පවසයි.විදේශ ප්‍රදර්ශන සඳහා  මෙම මුදල වැය කර ඇතැයි පැවසෙන්නේ 2017 --2019 අතර කාලයේදීය.විදේශයන්හි ප්‍රදර්ශන පැවැත්වීම සඳහා මෙපමණ විශාල මූල්‍ය ප්‍රාග්ධනයක් වැය කිරීම සම්බන්ධයෙන් වාර්තාවක් ඉදිරිපත් කරන ලෙස  කෝප් කමිටුව පොල් සංවර්ධන මණ්ඩලයට  නියෝග කර ඇත.එසේම මෙම ප්‍රදර්ශනය සඳහා විදේශගත වන නිලධාරීන් ඒ සඳහා ප්‍රමාණවත් දැනීමක් සහිත නිලධාරින්ද යන වග පරීක්ෂාකර වාර්තා කරන ලෙසට  වැඩිදුරටත් දැනුම් දී ඇත.මේ අතර  පොල් සංවර්ධන මණ්ඩලයේ හිටපු සභාපති ඇතුළු ජ්‍යෙෂ්ඨ නිලධාරින් විසි හත් දෙනකුට  කෝටි දෙකකට ආසන්න  මුදලක් කම්කරු දීමනාවක් ලෙස 2011- 2015 අතර කාලයේදී  ගෙවා ඇතැයි පවසන  එම කමිටුව  මෙම මුදල අයකර ගැනීමට මෙතෙක් කටයුතු කර නැතැයිද චෝදනා කරයි.  ",
    "URL": "https://www.lankadeepa.lk/news/’’පොල්-ප්‍රදර්ශන’’-පිටරට-තියන්න-කෝටි-13-ක්-වැය-කරලා/101-609675",
    "Category": "latest_news"
}