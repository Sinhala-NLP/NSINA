{
    "Source": "www.lankadeepa.lk",
    "Timestamp": "None  2015 නොවැම්බර් මස 09",
    "Headline": "‘යහපාලන රජයේ අයවැය වෙනස්‘        ",
    "News Content": "සෑම රජයක්ම අයවැයෙන් ප්‍රතිපාදන වෙන් කළද මෙවර යහපාලන රජය අයවැයෙන් අන් සෑම රජයකටම වඩා ප්‍රතිපාදන වෙන් කර ඇති බව ජනමාධ්‍ය ඇමැති ගයන්ත කරුණාතිලක මහතා කීවේය.ගාල්ල රිපන් බාලිකා විදුහලේ පැවති ත්‍යාග ප්‍රධානෝත්සවයට එක්වෙමින් ඇමැතිවරයා ඒ බව පැවසීය.මේ ආකාරයේ සිසුන් දිරි ගැන්වීමේ වැඩසටහන් වලින් තව තවත් අප දූ දරුවන් දිරි ගැන්වී රටට සේවාවක් කළ හැකි පිරිසක් බවට පත්වීමට අධිෂ්ඨාන කර ගත යුතු බවත් ඇමැතිවරයා කියා සිටියේය. මෙම උත්සවයට පාර්ලිමේන්තු මන්ත්‍රී විජේපාල හෙට්ටිආරච්චි මහතා , විදුහල්පති එන්.එස් .ආර්.අයිරාංගනී මහත්මිය ඇතුළු ආරාධිතයින් විශාල ප්‍රමාණයක් එක්ව සිටියහ.     ",
    "URL": "https://www.lankadeepa.lk/latest_news/‘යහපාලන-රජයේ-අයවැය-වෙනස්‘/1-359937",
    "Category": "latest_news"
}