{
    "Source": "www.lankadeepa.lk",
    "Timestamp": "None  2012 නොවැම්බර් මස 18",
    "Headline": "ලන්ඩන් පිරිත් පින්කම පැවැත්වේ",
    "News Content": "බ්‍රිතාන්‍යෙය් ශ්‍රී ලංකා මහ කොමසාරිස් කාර්යාලයේ වාර්ෂික පිරිත් පින්කම ලන්ඩන් බෞද්ධ විහාරාධිපති හා මහා බ්‍රිතාන්‍යයේ ප්‍රධාන සංඝනායක බෝගොඩ සීලවිමල නාහිමියන්ගේ ප්‍රධානත්වයෙන් පැවැත්විණි.මහින්ද රාජපක්ෂ ජනපතිටත්, ශ්‍රී ලංකා වාසීනටත් සෙත් පැතීම සඳහා පැවති මේ පින්කමට ලන්ඩනයේ ශ්‍රී සද්ධාතිස්ස බෞද්ධ මධ්‍යස්ථානාධිපති අග්ගමහා පණ්ඩිත ගලයායේ පියදස්සී නාහිමි, බර්මින්හැම් මහා විහාරාධිපති විතාරන්දෙනියේ කස්සක නාහිමි, නැගෙනහිර ලන්ඩනයේ ලුම්බිනි විහාරාධිපති මාකුරේ මංගල නාහිමි, ලෙච් වර්ත් ධම්ම නිකේතනාධිපති අකුරල සමිත නාහිමි ඇතුළු ලන්ඩනයේ බෞද්ධ හිමිවරු ඊට වැඩම කර සිටියහ.ශ්‍රී ලංකාවේ මහ කොමසාරිස් දොස්තර ක්‍රිස් නෝනිස්, නියෝජ්‍ය කොමසාරිස් නෙවිල් ද සිල්වා මහත්වරු ද, ඔවුන්ගේ පවුල්වල සාමාජිකයෝ ද, ලන්ඩනයේ ශ්‍රී ලංකා වාසීහුද  මේ පින්කමට එක් වූහ.සර්ව රාත්‍රික පිරිත් දේශනයක් සහ සාංඝික දානයක් පින්කමට ඇතුලත් වූහ.  ",
    "URL": "https://www.lankadeepa.lk/latest_news/ලන්ඩන්-පිරිත්-පින්කම-පැවැත්වේ/1-77812",
    "Category": "latest_news"
}