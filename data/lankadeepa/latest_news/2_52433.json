{
    "Source": "www.lankadeepa.lk",
    "Timestamp": "2018 ඔක්තෝබර් මස 29",
    "Headline": "අර්ජුනට ඇප",
    "News Content": "නිමන්ති රණසිංහපස්වරු 6.00කොළඹ අපරාධ කොට්ඨාසය විසින් අත්අඩංගුවට  ගත් හිටපු ඛනිජ තෙල් සංවර්ධන ඇමැති අර්ජුන රණතුංග මහතාට ඇප ලබාදීමට කොළඹ අතිරේක මහේස්ත්‍රාත් ප්‍රියන්ත ලියනගේ මහතා අද (29) නියෝග කළේය.ලක්ෂ පහක ශරීර ඇපයක් මත ඔහු මුදා හැරීමට මහේස්ත්‍රාත්වරයා නියෝග කළ අතර නඩුව දෙසැම්බර් 4 වැනි දා යළි කැඳවීමට නියමිතය. පස්වරු  - 5.45(රොමේෂ් ධනුෂ්ක සිල්වා)අත්අඩංගුවට ගත් හිටපු  ඇමැති අර්ජුන රණතුංග මහතා කොළඹ ප්‍රධාන මහේස්ත්‍රාත් රංග දිසානායක මහතා හමුවට මීට සුළු වේලාවකට පෙර ඉදිරිපත් කෙරිණි.  (තරිඳු ජයවර්ධන) ඛනිජ තෙල් සංවර්ධන හිටපු අමාත්‍ය අර්ජුන රණතුංග මහතා අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා කියයි. ඔහු අත්අඩංගුවට ගෙන ඇත්තේ කොළඹ අපරාධ කොට්ඨාසය විසිනි.ඊයේ (29) ඛනිජ තෙල් නීති ගත සංස්ථාවේ ඇති වු  උණුසුම් අවස්ථාවේ දී ඇමැති ආරක්ෂක නිලධාරියකු විසින් කළ වෙඩි තැබීමකින් අයකු මියගොස් තවත් දෙදෙනකු තුවාල ලැබූ අතර එම සිද්ධියට සැකපිට රණතුංග මහතා අත්අඩංගුවට ගත් බව පොලිසිය කියයි.හිටපු අමාත්‍යවරයා අද අධිකරණයට ඉදිරිපත් කිරීමට නියමිතය.ඡායාරූප - රෝමේෂ් ධනුෂ්ක සිල්වා    ",
    "URL": "https://www.lankadeepa.lk/latest_news/අර්ජුනට-ඇප/1-539431",
    "Category": "latest_news"
}