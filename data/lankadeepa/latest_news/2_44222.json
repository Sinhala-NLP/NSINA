{
    "Source": "www.lankadeepa.lk",
    "Timestamp": "2019 නොවැම්බර් මස 21",
    "Headline": "ජනපතිගේ නිවේදන නිල මාධ්‍ය වලින් පමණයි",
    "News Content": "(නිමන්ති රණසිංහ)තම නිල නිවේදන නිකුත් කෙරෙන්නේ ජනාධිපති කාර්යාලයට අනුබද්ධ මාධ්‍ය මගින් හෝ ජනාධිපති නිල සමාජ මාධ්‍ය ඔස්සේ පමණක් බව ජනාධිපති ගෝඨාභය රාජපක්ෂ මහතා අද (21) සිය නිල සමාජ මාධ්‍ය ඔස්සේ නිවේදනයක් නිකුත් කරමින් සඳහන් කරයි.මේ දිනවල සමාජ මාධ්‍ය ඔස්සේ තමන් විසින් කරන ලද ප්‍රකාශ ලෙස හුවා දක්වමින් නොයෙකුත් අසත්‍ය ප්‍රචාර සමාජ මාධ්‍ය ඔස්සේ සංසරණය වෙමින් පවතින බවද ජනාධිපති ගෝඨාභය රාජපක්ෂ මහතා එම නිවේදනයේ සඳහන් කර ඇත.ගෝඨාභය රාජපක්ෂ මහතාගේ නිල ෆේස් බුක් හා ට්විටර් ගිණුමේ මෙම නිවේදනය භාෂා තුනෙන්ම නිකුත් කර තිබුණේ අද පස්වරු 5 ට පමණය.   ",
    "URL": "https://www.lankadeepa.lk/latest_news/ජනපතිගේ-නිවේදන-නිල-මාධ්‍ය-වලින්-පමණයි/1-560946",
    "Category": "latest_news"
}