{
    "Source": "www.lankadeepa.lk",
    "Timestamp": "2021 අප්‍රේල් මස 29",
    "Headline": "‘‘ජාත්‍යන්තර මුහුදේදී කා සමගවත් සබඳතා එපා‘‘",
    "News Content": "( තිළිණි ද සිල්වා)කොරෝනා ව්‍යාප්තිය හේතුවෙන් ජාත්‍යන්තර මුහුදේදී ඉන්දීය ධීවරයින් සමග සබඳතා පැවැත්වීමෙන් වළකින්නැයි ධීවර දෙපාර්තමේන්තුව උතුරේ ධීවරයින්ගෙන් ඉල්ලා සිටී.එම ඉන්දීය ධීවරයින් සමග ගනුදෙනු සහ භාණ්ඩ හුවමාරු සිදු නොකරන ලෙසට ද ධීවරයින්ගෙන් ඉල්ලා සිටින බව ධීවර දෙපාර්තමේන්තුවේ මෙහෙයුම් අධ්‍යක්ෂ කල්‍යාණි හේවාපතිරණ මහත්මිය සඳහන් කළාය.කහ වැනි නීති විරෝධී භාණ්ඩ ඉන්දියාවේ සිට ධීවර යාත්‍රා වලින් රැගෙන ඒමෙන් වළකින ලෙස ද ධීවර දෙපාර්තමේන්තුවේ මෙහෙයුම් අධ්‍යක්ෂවරිය මෙරට ධීවරයින්ගෙන් ඉල්ලා සිටින්නීය.සෞඛ්‍ය ආරක්ෂිතව ධීවර කටයුතුවල යෙදීමෙන් කොරෝනා අවදානමෙන් මෙරට ධීවරයින් ආරක්ෂා කිරීමට හැකි බව ධීවර දෙපාර්තමේන්තුව කියා සිටී.  ",
    "URL": "https://www.lankadeepa.lk/latest_news/‘‘ජාත්‍යන්තර-මුහුදේදී-කා-සමගවත්-සබඳතා-එපා‘‘/1-589672",
    "Category": "latest_news"
}