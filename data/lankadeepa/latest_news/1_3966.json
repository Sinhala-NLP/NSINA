{
    "Source": "www.lankadeepa.lk",
    "Timestamp": "2023 ජුනි මස 26",
    "Headline": "කුවෙට් පොසොන් උත්සවයෙන්",
    "News Content": "(ටී.කේ.ජී.කපිල)කුවේට් ශ්‍රී ලංකා තානාපති කාර්යාලයේ දී පොසොන් පොහොය නිමිත්තෙන් විශේෂ වැඩසටහක් පැවැත්විණි. තානාපති කාර්යාලයේ සහ එහි වාසය කරන ශ්‍රී ලාංකිකයන්ගේ සහභාගීත්වයෙන් පිහිටුවා ගත් \" අපි ශ්‍රී ලාංකිකයෝ \" සංවිධානයේ , සංවිධායකත්වයෙන් පොසොන් උත්සවය දෙදිනක් පුරා පැවැත්විණි.මෙම උත්සවයට කුවේට් රාජ්‍යයේ රැකියාවල සහ එරට ව්‍යාපාරික කටයුතු වල නිරතව සිටින ශ්‍රී ලාංකිකයන් විශාල පිරිසක් සහභාගී වී සිටියහ .ශ්‍රී ලංකාවෙන් වැඩම කළ සිල් මාතාවක් විසින් සුමදුර ධර්ම දේශනයක් පැවැත්වූ අතර 16 වැනි දා  ශීල සමාදානයක් දවස පුරා පැවැත්වුනි .මෙම දින දෙක තුළම බත් සහ අයිස් ක්‍රීම් දන්සැලක් පැවැත්වූ අතර , \" අපණ්නක ජාතකය \" නිරූපනය කෙරෙන දර්ශනීය තොරණක් ද එරට වෙසෙන ශ්‍රී ලාංකිකයන් විසින් සකස් කර තිබුණි .  ",
    "URL": "https://www.lankadeepa.lk/latest_news/කුවෙට්-පොසොන්-උත්සවයෙන්/1-635398",
    "Category": "latest_news"
}