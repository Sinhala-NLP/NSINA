{
    "Source": "www.lankadeepa.lk",
    "Timestamp": "2019 දෙසැම්බර් මස 02",
    "Headline": "හෙලිකොප්ටරයක් නිර්මාණය කළ සිසුවා උසස් අධ්‍යාපන ඇමැති හමුවෙයි",
    "News Content": " (ඩයනා උදයංගනී)හෙලිකොප්ටරයක් නිර්මාණය කළ රත්නපුර, කුරුවිට මධ්‍ය මහා විද්‍යාලයේ තරුෂික දිලංක සිසුවා අද (2) උසස් අධ්‍යාපන, තාක්ෂණ හා නවෝත්පාදන, තොරතුරු හා සන්නිවේදන තාක්ෂණ අමාත්‍ය ආචාර්ය බන්දුල ගුණවර්ධන මහතා හමුවිය.තාක්ෂණවේදය හදාරන 13 වසර ශිෂ්‍යයෙක් වන තරුෂික අමාත්‍යවරයාගේ ආරාධනයක් අනුව උසස් අධ්‍යාපන අමාත්‍යාංශයට පැමිණියේය. අමාත්‍යවරයා එම සිසුවාගේ තොරතුරු විමසූ අයුරු ඡායාරූපයේ දැක්වේ.අමාත්‍යංශ ලේකම් අනුර දිසානායක, විශ්වවිද්‍යාල ප‍්‍රතිපාදන කොමිසන් සභාවේ ලේකම් ආචාර්ය ප‍්‍රියන්ත පේ‍්‍රමකුමාර යන  මහත්වරුන්, සිසුවාගේ පාසලේ විෂය භාර ආචාර්යවරයා, සිසුවාගේ දෙමාපියන් ඇතුළු පිරිසක් මෙම අවස්ථාවට සහභාගී වූහ.එම සිසුවා ලබන වසරේ අ.පො.ස උසස් පෙළ විභාගයට පෙනී සිටීමෙන් පසු අවශ්‍ය තාක්ෂණික සහ න්‍යායාත්මක දැනුම ලබා දෙමින් ඔහුට අවශ්‍ය නිපැයුම් සඳහා යොමු කිරීමට ද නව නිපැයුම් කරුවන්ගේ කොමිසමේ සභාපති මහාචාර්ය රංගික හල්වතුර මහතාගේ ද අදහස් විමසීමකින් පසු අමාත්‍යවරයා තීරණය කළේය.  ",
    "URL": "https://www.lankadeepa.lk/latest_news/හෙලිකොප්ටරයක්-නිර්මාණය-කළ-සිසුවා-උසස්-අධ්‍යාපන-ඇමැති-හමුවෙයි/1-561561",
    "Category": "latest_news"
}