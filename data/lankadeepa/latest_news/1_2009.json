{
    "Source": "www.lankadeepa.lk",
    "Timestamp": "2023 අගෝස්තු මස 18",
    "Headline": "හමුදාවට ගියත් ආරේ ගුණ නෑරේ",
    "News Content": "(හිරාන් ප්‍රියංකර ජයසිංහ)මාදම්පේ රත්මල්ගාර රජයෙ වතු යායෙන් පොල් සොරකම් කිරීමේ නිරත වු යුද හමුදා ලාන්ස කෝප්‍රල්වරයකු වතු මුරකරුවන් හා පාලනාධිකාරිය එක්වි අද (18) මාදම්පේ පොලිසියට භාර දීමට කටයුතු කර තිබුණි.මෙසේ පොලිස් අත් අඩංගුවට පත්ව ඇත්තේ මාදම්පේ පනිරේන්ඩාව ප්‍රදේශයේ පදිංචිකරුවෙකු බව කියයි.පොල් සොරකමේ නිරතව සිටි ලාන්ස් කෝප්‍රල්වරයා වතු පාලනාධිකාරිය විසින් අත් අඩංගුවට ගන්නා අවස්ථවේදී සොරකම් කර රැගෙන යාමට එකතු කර තිබු පොල් ගෙඩි 182ක් සන්තකයෙ තබා ගෙන සිට ඇති බව මාදම්පේ පොලිසිය කියයි.රත්මල්ගාර රජයෙ පොල් වතු යායෙ නිරන්තරයෙන් පොල් සොරකම් සිදුවන බවත් එම සොරුන් අත් අඩංගුවට ගැනිමට පාලනාධිකාරිය හා මුරකරුවන් විසින් නිරන්තර සෝදිසියෙන් සිටින බවද කියයි.   ",
    "URL": "https://www.lankadeepa.lk/latest_news/හමුදාවට-ගියත්-ආරේ-ගුණ-නෑරේ/1-638344",
    "Category": "latest_news"
}