{
    "Source": "www.lankadeepa.lk",
    "Timestamp": "2022 මාර්තු මස 14",
    "Headline": "සංචාරකයින්ගේ ආරක්ෂාව වැඩි කරන්න අලුතින් පොලීසි 12 ක්",
    "News Content": "(ඉන්දිකා  රාමනායක)මෙරටට පැමිණෙන සංචාරකයන් ආරක්ෂාව තහවුරු කිරීම සදහා සංචාරක  පොලිස් ස්ථානය වැඩි වශයෙන් ස්ථාපිත  කිරීමට පියවර ගෙන ඇති බව පොලිසිය පවසයි.දැනටමත් දිවයින පුරා සංචාර පොලිස් ස්ථාන 15 ක්  ඉදිකර ඇති බවත් එය  27 ක් දක්වා වර්ධනය කිරීමට පියවර ගෙන ඇති  බව ජ්‍යෙෂ්ඨ පොලිස් මාධ්‍ය ප්‍රකාශක  ජ්‍යෙෂ්ඨ නියෝජ්‍ය පොලිස්පති   අජිත් රෝහණ මහතා පවසයි.සංචාරකයන්ට අවශ්‍ය තොරතුරු ලබා ගැනීම සදහා,  සංචාරකයින් රැවැට්ටීම් වලින්  වලක්වා ගැනීම  සදහා, බලෙන් භාණ්ඩ විකිණීම වලක්වා ගැනීම සදහා, අයුතු ලෙස මුදල්  ලබා ගැනීමේ ක්‍රියාවන් වලක්වා ගැනීම සදහා,  හිංසන, කාන්තා හිංසන හා  අපයෝජන වලක්වා ගැනීම සදහා  මෙලෙස සංචාර  පොලිස් ස්ථාන  ඉදිකිරීම   සිදුකරන බව ද  ඒ මහතා කියා සිටියේය.සංචාරකයින් කූඨ වෙළෙදුන්, කුළී රථ රියදුරන්ගේ ග්‍රහනය ලක්වට අවස්ථා රැසක් හා, කාන්තාවන් ද නොයෙක් හිංසන වලට ලක්වන අවස්ථාව වරින් වර වාර්තා වු බවත්, සංචාරකයන් වෙනුවෙන් සංචාරක පොලිස් ස්ථාන වැඩි කිරීමෙන් මෙම තත්වයන් වලක්වා ගත හැකි බවද අජිත් රෝහණ මහතා කිීය.සංචාරකයන් බහුල වශයෙන්  සැරිසරණ ප්‍රදේශ වල පොලිස් ස්ථාන ඉදිකරන බවද අජිත් රෝහණ මහතා වැඩිදුරටත් පවසයි.  ",
    "URL": "https://www.lankadeepa.lk/news/සංචාරකයින්ගේ-ආරක්ෂාව-වැඩි-කරන්න-අලුතින්-පොලීසි-12-ක්/101-609757",
    "Category": "latest_news"
}