{
    "Source": "www.lankadeepa.lk",
    "Timestamp": "2022 ජනවාරි මස 28",
    "Headline": "පෑවිල්ලෙන් උස් බිම්වලට ජල ගැටලු",
    "News Content": "(නිමල කොඩිතුවක්කු)මේ දිනවල පවතින අධික පෑවිල්ල හේතුවෙන් උස්බිම් සහිත ප්‍රදේශවලට ජල සැපයුමේ පීඩනය අඩු වීමට හෝ ජලය නොලැබී යාමට  ඉඩ පවතින බව ජාතික ජල ජලසම්පාදන හා ජලාප්‍රවාහන මණ්ඩලයේ නියෝජ්‍ය සාමාන්‍යාධිකාරී නිෂ්පාදන අජිත් පෙරේරා මහතා ලංකාදීපයට පැවැසීය.මේ හේතුවෙන් අරපිරිමැස්මෙන් ජලය පරිභෝජනය කරන ලෙස සියලුම පාරිභෝගිකයන්ගෙන් ඉල්ලීමක් කරන බව ද නියෝජ්‍ය සාමාන්‍යාධිකාරිවරයා ප්‍රකාශ කළේය.මේ දිනවල පවතින අධික පෑවිල්ල ජල සැපයුමට බාධාවක් නොවුණත් ජල පරිභෝජනය සීඝ්‍රයෙන් ඉහළ යාම  ගැටලුවක් වී ඇතැයි ද ඔහු කිව්ය.මල් පාත්ති, ගෙවතු වගා සඳහා සහ වාහන සේදීම වැනි කටයුතු වලට  පිරිසිදු ජලය භාවිතා කිරීමෙන් වළකින ලෙසට ඉල්ලා සිටින බවත් හෙතෙම වැඩිදුරටත් කීවේය.  ",
    "URL": "https://www.lankadeepa.lk/latest_news/පෑවිල්ලෙන්-උස්-බිම්වලට-ජල-ගැටලු/1-607257",
    "Category": "latest_news"
}