{
    "Source": "www.lankadeepa.lk",
    "Timestamp": "2022 මැයි මස 04",
    "Headline": "‘ඉතිරි වී තිබෙන සංචිත සොච්චමෙන් තෙල් නැවක් වත් ගන්න බෑ‘",
    "News Content": "(අංජුල මහික වීරරත්න සහ සුජිත් හේවාජුලිගේ)වර්තමානයේ රටේ ඉතිරි වී තිබෙන විදේශ සංචිත ටිකෙන් තෙල් නැවක් වත් මිලදී ගන්නට හැකියාවක් නැතැයි කොළඹ දිස්ත්‍රික් මන්ත්‍රී ආචාර්ය හර්ෂ ද සිල්වා මහතා පාර්ලිමේන්තුවේ පාර්ලිමේන්තුවේදී අද (4) පැවසීය.මේ වන විට තිබෙන ඩොලර් සංචිත ප්‍රමාණය මිලියන 50 ක් බව මුදල් අමාත්‍යවරයා සඳහන් කළ බව කී හර්ෂ ද සිල්වා මහතා මේ අනුව රට බංකොලොත් භාවයෙනුත් පහළට ඇද වැටී තිබෙන බවද සඳහන් කළේය.ආහාර උද්ධමනය සියයට 40ක් දක්වා ඉහල ගොස් ඇති  බවට ආණ්ඩුවේ නිල වාර්තාවල දැක්වෙන බව කී හර්ෂ ද සිල්වා මහතා දැන්  1990 සුව සුවසැරිය දුවන්නත් සල්ලි නැතැයි ද ඊට මුදල් ටිකක් දෙන්නැයි අගමැතිවරයාගෙන් ඉල්ලා සිටින බවද පැවසීය.තවදුරටත් දත්ත හැංඟීම අප අපටම වංචා කර ගැනීමක් වන හෙයින් එසේ නොකරන ලෙස ඉල්ලා සිටින්නේ යැයි ද හර්ෂ ද සිල්වා මහතා කීය.මෙි වන විට ඩොලරය  සියයට සියයකින්  අවප්‍රමාණය වී ඇති අතර මෙවැනි දේ වෙන්නේ මොන ලෝකෙදැයි ප්‍රශ්න කළ හර්ෂ ද සිල්වා මහතා ආණ්ඩුව ගත් මේ ඔලමොට්ටල තීරණ  වලට වග කියන්නේ කවුදැයි විමසීය.   ",
    "URL": "https://www.lankadeepa.lk/news/‘ඉතිරි-වී-තිබෙන-සංචිත-සොච්චමෙන්-තෙල්-නැවක්-වත්-ගන්න-බෑ‘/101-612489",
    "Category": "latest_news"
}