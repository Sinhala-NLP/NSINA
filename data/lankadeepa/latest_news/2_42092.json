{
    "Source": "www.lankadeepa.lk",
    "Timestamp": "2020 පෙබරවාරි මස 19",
    "Headline": "රන්ජන් - කතානායක පාර්ලිමේන්තුවේදී මත ගැටුමක",
    "News Content": "(ආරියරත්න රණබාහු , සුජිත් හේවාජුලිගේ සහ අංජුල මහික වීරරත්න‍)රන්ජන් රාමනායක මන්ත්‍රීවරයාගේ හඬපටවල කුණු හරුප සඳහන් බවට පුවත්පත්වල පළවූ වාර්තාවල කුණු හරුප යන වචනය වෙනුවට අසභ්‍ය වචනය යෙදුවානම් සුදුසු යැයි සිතන බව කතානායක කරු ජයසූරිය මහතා පාර්ලිමේන්තුවේදී අද (19) පැවසීය.කතානායකවරයා ඒ බව පැවසුවේ පාර්ලිමේන්තු මන්ත්‍රී රන්ජන් රාමනායක මහතා මතුකළ වරප්‍රසාද ප්‍රශ්නයකට පිළිතුරු දෙමිනිරන්ජන් රාමනායක මන්ත්‍රීවරයාගේ හඬපට පිළිබඳ පාර්ලිමේන්තුවේදී ඊයේ (18) මතුවූ ගැටළුවකදී කතානායකවරයා ඒවායේ වැඩිපුර ඇත්තේ ඕපදූප වලට වඩා කුණුහරුප යැයි කළ ප්‍රකාශය පදනම් කරගනිමින්  පුවත්පත්  වල පළවූ වාර්තා පිළිබඳව මෙහිදී රාමනායක මහතා කාතානායකවරයාගෙන් ප්‍රශ්න කර සිටියේය.ඒ පිළිබඳව පාර්ලිමේන්තුවේදී ඔවුන් දෙදෙනා අතර අද (19) ඇතිවූ සංවාදයේදී රන්ජන් රාමනායක මන්ත්‍රීවරයා ගරු කතානායකතුමනි යනුවෙන් ආරම්භ කළ කතාව අවසන් කළේ කතානායකවරයාට ලොක්කා යැයි අමතමනි. රන්ජන් රාමනායක මහතා.ඊයේ මම බන්ධනාගාර රියෙන් මේ සභාවට එන්න පොඩ්ඩක් ප්‍රමාද වුණා.මට ඇහුණේ නැහැ ගෞරවනිය කතානායකතුමා මේ වගේ දෙයක් කියනවා නමුත් ජාතික පුවත්පතක් වන ලංකාදීප පුවත්පතේ අද තියෙනවා ‘‘ රන්ජන්ගේ කටහඬ පටවල වැඩිපුර තියෙන්නේ කුණුහරුප , මන්ත්‍රීන්ට දීම ගැන සලකා බලයි ගරු කතානායකතුමා කියයි කියලා.මම හිතනවා තමුන්නාන්සේ ඉන්නේ මන්ත්‍රීවරු ආරක්ෂා කරන්න.මම බොහොම වගකීමෙන් කියනවා.පසුගිය ටිකේ මහින්ද රාජපක්ෂ අගමැතිතුමා කිව්වා මගේ කටහඬ පටි ගැන සොයන්න ජනාධිපති කොමිසමක් දානවා කියලා.මම ඒකට ඇගිලි ගැන ගැන බලාගෙන සිටිනවා.ලංකාවේ ජනතාවට අයිතියක් තියෙනවා තමුන් ඡන්ද දුන්නු ,කාර් පර්මිට් දුන්නු , අවුරුදු පහෙන් පස්සේ විශ්‍රාම වැටුප් දුන්නු , කරන්ට් බිල් ලයිට් බිල් සැප වාහන වලම ගෙවන මේ පුද්ගලයන්ගේ පැටිකිරිය කතාබහ සහ ජීවත්වන ක්‍රමය ගැන දැන ගන්න අයිතිය තියෙනවා.ඒ ගැන මේ කටහඬ පටි හරහා ජනතාවට දැනගන්න පුළුවන් මම වගකීමෙන් කියනවා. මේ කටහඬ පටිවල තියෙන්නේ මම කතා කරපු ගරු අගමැති මහින්ද රාජපක්ෂ මහත්මයාගේ කටහඬ පටි දෙකක්.හිටපු ජනාධිපති මෛත්‍රීපාල සිරිසේන ගේ හඬපටයක් , එස්.බී දිසානායක මහත්මයාගේ හඬපටයක්, කැබිනට් ඇමැති මහින්දානන්ද අලුත්ගමගේ බිරිඳ ආශා අලුත්ගමගේ කටහඬ පට දෙකක් , විමල් වීරවංශ මහත්මයාගේ බිරිඳ  ශෂී වීරවංශගේ කඩහඬ පටි එකක් සහ ශ්‍රී ලංකා නිදහස් පක්ෂයේ මහලේකම් දයාසිරි ජයසේකර මහත්මයාගේ  හඬපටයක්.මේ එකදු හඬපටයකවත් කුණුහරුප නැහැ. නමුත් කොහොමද ඔබතුමා හරි මේ සභාවේ කවුරු හරි මොකක්ද නිර්ණායකය කුණු හරුප නිර්වචන කළේ.කතානායකමන්ත්‍රීතුමා මේ සම්බන්ධයෙන් පුවත්පත්වලින් දෙන ශීර්ෂ පාඨ ගැන මට බාර ගන්න බැහැ.මමත් කණගාටු වෙනවා.ඒ ගැන මමත් පොඩ්ඩක් හොයලා බලන්නම්.කුණුහරුප වෙනුවට අසභ්‍ය කියනවානම් අසෝබනයි කියනවානම් වඩා හොඳයි. ඒ නිසා මම පොයින්ට් එක ගන්නම් අවශ්‍ය විදියට. අදාළ පුවත්පත් සමඟ සාකච්ඡා කරලා යම්කිසි නිවැරදි කිරීමක් කරලා කතා කරන්නම්.පුවත්පත් ආයතන සමඟ කතා කරලා ඒ කටයුතු කරන්නම්.රන්ජන් රාමනායක මහතාගරු කතානායකතුමනි දැනුත් මාධ්‍ය ඉන්නවා.ඔබතුමා දැනුත් කිව්වා අසභ්‍යයි කියලා.ලොක්කා එතකොට ඒකත් මාධ්‍යයේ යනවා නේ.කතානායකමම ඒක බලාන්න ඕන.හොයලා බලන්න ඕන.රන්ජන් රාමනායක මහතාඑතකොට දැන් ආයේ කිව්වම ලොක්කා අරගොල්ලෝ ලියනවානේ.රන්ජන් රාමනායක මහතාපුදුම ආණ්ඩුවක් එතකොට ඔබතුමා දැනුත් කියනවා අසභ්‍යයි කියලා අර කට්ටිය දැන් ඒකත් ලියයි.මං කියන කුණුහරුප ජනාධිපති අහගෙන ඉන්නවදකතානායකමම දැන් ඔබතුමාට කන් දුන්නනේ.හොදයි හොදයි මම අදලා ආයතන සමඟ කතා කරන්නම්.බොහොම ස්තූතියි   ",
    "URL": "https://www.lankadeepa.lk/latest_news/රන්ජන්---කතානායක-පාර්ලිමේන්තුවේදී-මත-ගැටුමක/1-566369",
    "Category": "latest_news"
}