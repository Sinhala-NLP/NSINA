{
    "Source": "www.lankadeepa.lk",
    "Timestamp": "2020 දෙසැම්බර් මස 21",
    "Headline": "මුහුණු ආවරණ නැතිව සෙල්ෆි ගහලා - චීලි ජනාධිපතිට ඩොලර් 3500 ක් දඩ",
    "News Content": "  මුව ආවරණයක් නොපැලඳ සෙල්ෆි ඡායාරූපයකට පෙනී සිටීම හේතුවෙන් චීලි ජනාධිපති සෙබස්තියන් පිනේරාට අමෙරිකානු ඩොලර් 3500 ක දඩ මුදලක් නියම කර ඇත.වෙරළ තීරයකදී චිලී ජනාධිපතිවරයා කාන්තාවක් සමග මුව ආවරණයක් නොමැතිව ලබාගත් සෙල්ෆි ඡායාරූපයක් පසුගිය දිනවල එරට සමාජ මාධ්‍ය තුළින් ප්‍රචාරය විය.එම ඡායාරූපය සම්බන්ධයෙන් චිලී ජනාධිපති සෙබස්තියන් පිනේරා සමාව අයැදෙමින් කියා සිටියේ මුව ආවරණයක් නොමැතිව ඡායාරූපයකට පෙනී සිටිමේ වරද තමා පිළිගන්නා බවය.චිලී රාජ්‍යයේ මුව ආවරණ නොපැලඳීමේ නිතී දැඩි බැවින් ජනාධිපතිවරයාට මෙලෙස දඩ මුදලක් නියම කර ඇති බව විදෙස් මාධ්‍ය සඳහන් කළේය. මේ වන විට චිලී රාජ්‍යයේ කොවිඩ් නයින්ටීන් ආසාදිතයින් 583,354 දෙනෙකු හඳුනාගෙන ඇති අතර මරණ 16,101ක් සිදුව තිබේ. ගාඩියන් ඇසුරෙනි.-125    ",
    "URL": "https://www.lankadeepa.lk/covid19/මුහුණු-ආවරණ-නැතිව-සෙල්ෆි-ගහලා---චීලි-ජනාධිපතිට-ඩොලර්-3500-ක්-දඩ/203-583634",
    "Category": "latest_news"
}