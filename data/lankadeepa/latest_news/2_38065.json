{
    "Source": "www.lankadeepa.lk",
    "Timestamp": "2020 ජුනි මස 08",
    "Headline": "බදුල්ල - කොළඹ දුම්රිය ගමනා ගමනය සුපුරුදු පරිදි",
    "News Content": "(පාලිත ආරියවංශ)කොවිඩ් 19  වසංගතය හේතුවෙන් නතර වී තිබූ  බදුල්ල - කොළඹ දුම්රිය ධාවනය මාස 2 යි දවස් 18 කට පසු අද (8) ආරම්භවිය.ඒ අනුව උඩරට මැණිකේ දුම්රිය බදුල්ලෙන් පෙරවරු 5.45 ට කොළඹ බලා ගමන් ආරම්භ කළේය.පොඩි මැණිකේ දුම්රිය පෙරවරු 8.30 ට බදුල්ලේ සිට කොළඹ බලා ගමන් ආරම්භ කිරීමට නියමිතව ඇති බව දුම්රිය ස්ථානාධිපතිවරයා කීය.බදුල්ලේ සිට කොළඹ බලා පෙරවරු 11.00 ට  ධාවනය වූ දුම්රිය පෙරවරු 10.15 ත් , භාණ්ඩ ප්‍රවාහන දුම්රිය මහනුවර දක්වා පෙරවරු 11.00 ත් සහ රාත්‍රී තැපැල් දුම්රිය පස්වරු 5.45 ත් ධාවනය වන බව දුම්රිය ස්ථානාධිපතිවරයා පැවසීය.   ",
    "URL": "https://www.lankadeepa.lk/latest_news/බදුල්ල---කොළඹ-දුම්රිය-ගමනා-ගමනය-සුපුරුදු-පරිදි/1-573345",
    "Category": "latest_news"
}