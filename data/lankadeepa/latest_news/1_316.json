{
    "Source": "www.lankadeepa.lk",
    "Timestamp": "2023 ඔක්තෝබර් මස 04",
    "Headline": "ශ්‍රී ලංකාවට සහය දිවීමේ ලෝකඩ පදක්කමක්",
    "News Content": "(යොහාන් භාසුර)චීනයේදී දැන් පැවැත්වෙන ආසියානු ක්‍රීඩා උළෙලේ මීටර 400X4 පිරිමි සහය දිවීමේ ඉසව්වේ ලෝකඩ පදක්කම දිනාගැනීමට ශ්‍රී ලංකා ක්‍රීඩකයෝ අද (4) පස්වරුවේ සමත් වූහ. ශ්‍රී ලංකා කණ්ඩායම මිනිත්තු 3:02.55 කින් තරගය අවසන් කරමින් නව ශ්‍රී ලංකා වාර්තාවක් ද පිහිටුවීමට සමත් විය.අරුණ දර්ශන, කෞෂික කේෂාන්, රජිත රාජකරුණා සහ කාලිංග කුමාරගේ තරගයට සහභාගි වූහ.එහි රන් පදක්කම ඉන්දියාව (මිනිත්තු 3:01.58) සහ රිදී පදක්කම කටාර් රාජ්‍යය (මිනිත්තු 3:02.05) දිනාගැනීමට සමත් විය.   ",
    "URL": "https://www.lankadeepa.lk/latest_news/ශ්‍රී-ලංකාවට-සහය-දිවීමේ-ලෝකඩ-පදක්කමක්/1-640859",
    "Category": "latest_news"
}