{
    "Source": "www.lankadeepa.lk",
    "Timestamp": "2022 අගෝස්තු මස 16",
    "Headline": "මාධ්‍යවේදීන් සඳහා වරලත් මාධ්‍ය වෘත්තිකයන්ගේ ආයතනයක්",
    "News Content": "(ඩයනා උදයංගනී)මාධ්‍යවේදීන්ගේ වෘත්තීයභාවය ඉහළ නැංවීමේ අරමුණින් ‘ශ්‍රී ලංකා වරලත් මාධ්‍ය වෘත්තිකයන්ගේ ආයතනය’ නමින් නව ආයතනයක් ස්ථාපිත කිරීමට අමාත්‍ය මණ්ඩල අනුමැතිය හිමිවූ බව කැබිනට් ප්‍රකාශක, ප්‍රවාහන, මහාමාර්ග සහ ජනමාධ්‍ය අමාත්‍ය ආචාර්ය බන්දුල ගුණවර්ධන මහතා පැවසීය.මාධ්‍යවේදීන්ගේ අධ්‍යාපනික, වෘත්තීය දක්‍ෂතා නිපුණතා වර්ධනය කර ජාත්‍යන්තර සම්මතයන්ට අනුකූල මාධ්‍යකරණයක් ශ්‍රී ලංකාව තුළ ක්‍රියාත්මක කිරීම සඳහා මෙවැන්නක් පිහිටුවන බව ඇමතිවරයා සඳහන් කළේය.ගණකාධිකරණ වෘත්තියේ යෙදෙන්නන්ට සුදුසුකම් සම්පූර්ණ කරගැනීමෙන් අනතුරුව  වරලත් ගණකාධිකාරී යනුවෙන් යෙදිය හැකි අතර, එක්සත් රාජධානියේ ඇති වරලත් මාධ්‍ය වෘත්තිකයන්ගේ ආයතනයට අනුව පවතින ඉහළ ගුණාත්මක තත්වයට මෙරට මාධ්‍යවේදීන් පත්කිරීමට බලාපොරොත්තු වන බවත්, ජනමාධ්‍ය ක්‍ෂේත්‍රවල ප්‍රවීණයන් අමාත්‍යාංශ ලේකම්වරයා ඇතුළු කමිටුවක් මෙම ආයතනය පිහිටුවීමට දළ් කෙටුම්පතක් සකස් කර ඇති බවත් ඇමතිවරයා කීවේය.ඒ මත පදනම්ව නීති කෙටුම්පත් සම්පාදක දෙපාර්තමේන්තුව හරහා පනත් කෙටුම්පතක් සැකසීමට බලාපොරොත්තු වන බව කී ඇමතිවරයා තම අමාත්‍යධූර කාලය තුළම මෙය පිහිටුවීමට බලාපොරොත්තු වන බව ද කීවේය.අමාත්‍ය බන්දුල ගුණවර්ධන මහතා මේ බව පැවසුවේ රජයේ ප්‍රවෘත්ති දෙපාර්තමේන්තුවේ දී අද (16) පැවති කැබිනට් තීරණ දැනුම්දීමේ මාධ්‍ය හමුවේදීය.  ",
    "URL": "https://www.lankadeepa.lk/latest_news/මාධ්‍යවේදීන්-සඳහා-වරලත්-මාධ්‍ය-වෘත්තිකයන්ගේ-ආයතනයක්/1-618219",
    "Category": "latest_news"
}