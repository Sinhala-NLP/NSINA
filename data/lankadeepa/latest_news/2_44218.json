{
    "Source": "www.lankadeepa.lk",
    "Timestamp": "2019 නොවැම්බර් මස 21",
    "Headline": "ප්‍රචාරක පුවරු - ප්‍රචාරණ කාර්යාල වසා දමන්නැයි ජනපතිගෙන් උපදෙස්",
    "News Content": "(ඉන්දිකා රාමනායක සහ නාලක සංජීව දහනායක)තම ජයග්‍රහණයට සුබ පතමින් දිවයිනපුරා ප්‍රදර්ශනය කර ඇති සියලුම ප්‍රචාරක පුවරු ඉවත්කරන ලෙසට හා මැතිවරණ සමයේදී විවෘතව තැබුණු ප්‍රචාරණ කාර්යාල වසාදමන ලෙස ජනාධිපති ගෝඨාභය රාජපක්‍ෂ මහතා අද (21)  වැඩබලන පොලිස්පති චන්දන වික්‍රමරත්න මහතාට උපදෙස් දී තිබේ.පොලිස්පතිවරයා මෙම නියෝගය සම්බන්ධයෙන් අද දිනයේදීම සියලුම පොලිස් ස්ථානාධිපතිවරුන් හා උසස් නිලධාරීන් දැනුවත් කර ඇත.එමෙන්ම දැන්වීම් පුවරු හා මැතිවරණ ප්‍රචාරණ කාර්යාල ඇති ස්ථාන හඳුනා ගැනීමට බුද්ධි අංශ නිලධාරීන්ගේ සහයද ලබාගැනීමට කටයුතු කරන බවද වැඩබලන පොලිස්පතිවරයා සඳහන් කළේය.ඒ අනුව පොලිසිය හා දේශපාලන ආධාරකරුවන් එක්වී අද දිනයේදී දැන්වීම් පුවරු ඉවත් කිරීම් හා මැතිවරණ ප්‍රචාරණ කාර්යාල වසා දැමීමට කටයුතු කළ බව උසස් පොලිස් නිලධාරියෙක් ලංකාදීපයට පැවැසීය.පරිසර හිතකාමීව තමන් ජනාධිපතිවරණ මැතිවරණ ව්‍යාපාරය මෙහෙයවන බවට ජනාධිපති ගෝඨාභය රාජපක්‍ෂ මහතා ජනාධිපතිවරණ අපේක්‍ෂකධූරයට පත්වූ දිනයේදීම ප්‍රකාශ කළහ.   ",
    "URL": "https://www.lankadeepa.lk/latest_news/ප්‍රචාරක-පුවරු---ප්‍රචාරණ-කාර්යාල-වසා-දමන්නැයි-ජනපතිගෙන්-උපදෙස්/1-560951",
    "Category": "latest_news"
}