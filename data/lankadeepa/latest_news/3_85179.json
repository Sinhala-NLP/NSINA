{
    "Source": "www.lankadeepa.lk",
    "Timestamp": "None  2015 අගෝස්තු මස 02",
    "Headline": "උතුරු හසුන",
    "News Content": "දෙමළ ජාතික සන්ධානයේ මැතිවරණ ප්‍රචාරක කටයුතු වලට සහභාගී වන්නේ නැති බවට උතුරු පළාත් මහ ඇමැති සී වී විග්නේශ්වරන් වරන් මහතා කර ඇති ප්‍රකාශය සම්බන්ධයෙන් මැතිවරණයෙන් පසුව තීරණයකට එළඹෙ බව එම සන්ධානයේ නායක ආර් සම්බන්ධන් මහතා  කී බව බ්‍රිතාන්‍ය ගුවන් විදුලියේ දෙමළ සේවය වාර්තා කරයි.මේ ගැන විග්නේශ්වරන් මහතා තමා සමඟ කිසිවක් කියා නැති බවත්, ඡන්දෙන් පසු ඒ ගැන සාකච්ඡා කරන බවත් සම්බන්ධන් මහතා පවසයි.දෙමළ  ප්‍රජාව සමඟ ඒකාබද්ධවී ගමන් කළ හැකි දේශපාලන ප්‍රවේශයක් ශ්‍රී ලංකා මුස්ලිම් කොංග්‍රසය ඇති කරමින් සිටින බව එහි නායක රාවුෆ් හකීම් මහතා කියයි.එරාවුර්හි පැවැති ජන රැලියක දී ඔහු මේ බව කීවේය. ",
    "URL": "https://www.lankadeepa.lk/latest_news/උතුරු-හසුන/1-337195",
    "Category": "latest_news"
}