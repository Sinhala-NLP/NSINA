{
    "Source": "www.lankadeepa.lk",
    "Timestamp": "None  2016 සැප්තැම්බර් මස 12",
    "Headline": "‘මලයාසියාවේ ආරක්ෂාව මදි‘",
    "News Content": "මලයාසියාවේ සිටින ශ්‍රී ලංකා මහකොමසාරිස් අයි අන්සාර් මහතා දෙමළ විරෝධතාකරුවන් පිරිසකගෙන් ප‍්‍රහාරයකට ගොදුරු වූයේ එරට පරිපාලනයේ ඇති දුර්වලතා සහ ක්වාලාලම්පූර් ගුවන්තොටුපළ පර්යන්තයේ පවතින දැඩි අනාරක්ෂිතභාවය හේතුවෙන් යැයි ඉන්දියාවේ පළවන ‘‘ ඉන්දියන් එක්ස්ප‍්‍රස් ’’ පුවත් සේවය කියයි.එසේම ශ්‍රී ලංකා මහකොමසාරිස්වරයාට එවැනි ප‍්‍රහාරයක් එල්ල වූ ක්වාලාලම්පූර් ගුවන්තොටේ විශේෂ අමුත්තන් සඳහා  වෙන්වු විශේෂ ආරක්ෂාවක් නොමැති කමින් යැයි ද රජයේ ප‍්‍රකාශයකු උපුටා දක්වමින්  එම පුවත්පත පවසයි.හිටපු ජනාධිපති මහින්ද රාජපක්ෂ මහතාගේ ආසියානු ජාත්‍යන්තර පක්ෂ සම්මේලනයට සහභාගී වීම සඳහා මැලේසියාවේ කළ සංචාරයේදී යම් යම් අනාරක්ෂිත තත්ත්වයන් වාර්තාවන බව අන්සාර් මහතා මැලේසියා පොලීසයට පවා දැනුම් දී තිබුණද එම පොලිස් බලධාරීන් විසින් ඒ පිළිබඳ තැකීමක් නොකළ බවද එහි සඳහන් ව ඇත.කෙසේ වෙතත් මැලේසියාවේ  ශ්‍රී ලංකා මහකොමසාරිස් වරයාට ගුවන්තොටුපළේදී ප‍්‍රහාරයකට ගොදුරු වීමට මත්තෙන් විරෝධතාකරුවන් පිරිසක්  ඔහුගේ නිවසට පෙට‍්‍රල් බෝම්බ ප‍්‍රහාරයක් එල්ල කිරීමේ  අවදානමක් පවතින බවට එරට පොලීසියට තොරතුරු පවා ලැබී තිබුණු බවද ඉන්දියන් එක්ස්ප‍්‍රස් පුවත්පත් වාර්තාවේ සඳහන් වේ.ඒ පිළිබඳ සලකා බලමින් එක් දිනකට පමණක් මලයාසියා පොලීසිය  ක්වාලාලම්පූර් අගනුවර පිහිටි ශ්‍රී ලංකා මහකොමසාරිස් කාර්යාලය වෙත ආරක්ෂාව ලබා දුන් බවද එම පුවත්පත කියයි.    ",
    "URL": "https://www.lankadeepa.lk/latest_news/‘මලයාසියාවේ-ආරක්ෂාව-මදි‘/1-456901",
    "Category": "latest_news"
}