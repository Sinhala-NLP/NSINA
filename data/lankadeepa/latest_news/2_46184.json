{
    "Source": "www.lankadeepa.lk",
    "Timestamp": "2019 අගෝස්තු මස 23",
    "Headline": "හදිසි නීතිය අවසන් කිරීමට රජය තීරණය කරයි",
    "News Content": "මාස හතරක් මුළුල්ලේ ක්‍රියාත්මක කෙරුණු හදිසි නීතිය අවසන් කිරීමට රජය තීරණය කර ඇතැයි ප්‍රංශ පුවත් සේවය අද (23) වාර්තා කළේය.පාස්කු ඉරිදා (අප්‍රේල් 21) එල්ල වූ මරාගෙන මැරුණු ත්‍රස්ත ප්‍රහාර මාලාවෙන් පසුව රට තුළ නීතිය ක්‍රියාත්ක කිරීමට ජනාධිපති මෛත්‍රීපාල සිරිසේන මහතා පියවර ගත්තේය. ඒ අනුව අප්‍රේල් මස 22 වැනිදා සිට මාසයෙන් මාසයට ජූලි 22 වැනිදා දක්වා හදිසි නීතිය දීර්ඝ කළේය.  එසේ වුවත් ජනාධිපති මෛත්‍රීපාල සිරිසේන මහතා තවත් මාසයකට හදිසි නීතිය දීර්ඝ නොකර ඇතැයි වාර්තා වේ.නිල ආරංචි මාර්ගයක් උපුටා දක්වමින් ජනාධිපතිවරයා හදිසි නීතිය දීර්ඝ කෙරෙන අති විශේෂ ගැසට් පත්‍රයකට අත්සන් තබා නැතැයි ද ප්‍රංශ පුවත් සේවය වාර්තා කර ඇත. රජයේ මුද්‍රණාලයද ඒ බව තහවුරු කළේ යැයි ප්‍රංශ පුවත් සේවය තවදුරටත් වාර්තා කර ඇත. පාස්කු ඉරිදා එල්ල වූ මරාගෙන මැරුණු ත්‍රස්ත ප්‍රහාර මාලාවෙන් 258 දෙනකු මියගොස් 500කට ආසන්න පිරිසක් තුවාල ලැබූහ.  055   ",
    "URL": "https://www.lankadeepa.lk/news/හදිසි-නීතිය-අවසන්-කිරීමට-රජය-තීරණය-කරයි/101-555824",
    "Category": "latest_news"
}