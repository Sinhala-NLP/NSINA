{
    "Source": "www.lankadeepa.lk",
    "Timestamp": "2017 මැයි මස 12",
    "Headline": "ඩෙංගු ප්‍රතිකාර කරන්න කුරුණෑගල රෝහල අවටින් ආධාර ඉල්ලයි",
    "News Content": "(පුෂ්පකුමාර ජයරත්න)කුරුණෑගල රෝහලේ පවතින ඩෙංගු අවදානම හේතුවෙන් රෝහල් පරිශ්‍රය හා ඒ අවට ඩෙංගු අවදානම් කලාපයක් ලෙස ප්‍රකාශයට පත් කරන්නැයි කුරුණෑගල රෝහලේ අධ්‍යක්ෂ වෛද්‍ය චන්දන හැඳගස්ගමුව මහතා සෞඛ්‍ය සේවා අධ්‍යක්ෂ ජනරාල්වරයාගෙන් ඉල්ලීමක් කර ඇත.ඊට අමතරව ප්‍රතිකාර සඳහා රෝහල් කාර්ය මණ්ඩලයට ප්‍රමාණවත් නොවන බැවින් අවට රෝහල්වලින් අවශ්‍ය කාර්ය මණ්ඩලය සපයා දෙන ලෙසද වෛද්‍ය හැඳගස්ගමුව මහතා ඉල්ලා ඇත. රෝහල් කාර්ය මණ්ඩලයේ බහුතරයක් ද ඩෙංගු රෝගයට ගොදුරුව සිටින බැවින් රෝහලේ ප්‍රතිකාර සේවාවන් පවත්වාගෙන යාම බරපතල ගැටලුවක් බව ද අධ්‍යක්ෂවරයා සඳහන් කර සිටී.  ",
    "URL": "https://www.lankadeepa.lk/latest_news/ඩෙංගු-ප්‍රතිකාර-කරන්න-කුරුණෑගල-රෝහල-අවටින්-ආධාර-ඉල්ලයි/1-512673",
    "Category": "latest_news"
}