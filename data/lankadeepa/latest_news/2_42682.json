{
    "Source": "www.lankadeepa.lk",
    "Timestamp": "2020 ජනවාරි මස 28",
    "Headline": "චීනයෙන් එන සිසුන් දියතලාව කඳවුරට",
    "News Content": "(ඩයනා උදයංගනී)චීනයේ වූහාන් ප්‍රාන්තයේ සිට ශ්‍රී ලංකාවට පැමිණෙන සිසුන් සති දෙකක කාලයක් දියතලාව යුද හමුදා කඳවුරේ රඳවා තබන බව සෞඛ්‍ය හා දේශීය වෛද්‍ය ඇමතිනී පවිත්‍රා වන්නිආරච්චි මහත්මිය පැවසුවාය.ඔවුන් එහි  කාමරවල වෙන් වෙන්ව රඳවා තබාගෙන පරීක්ෂාවන්ට ලක්කරන බවද ඇය කීවාය.එමෙන්ම චීනයේ සිට මෙරටට පැමිණෙන සියලු දෙනා සම්බන්ධයෙන් තොරතුරු ලබාගෙන සෞඛ්‍ය අංශ මගින් නිරන්තරපරීක්ෂාවන්ට ලක්කිරීමට පියවර ගෙන ඇතැයිද ඇය සදහන් කළාය.ඇමතිවරිය මේ බව පැවසුවේ රජයේ ප්‍රවෘත්ති දෙපාර්තමේන්තුවේ දී අද (28) පැවති මාධ්‍ය හමුවක් අමතමිනි.  ",
    "URL": "https://www.lankadeepa.lk/news/චීනයෙන්-එන-සිසුන්-දියතලාව-කඳවුරට/101-564965",
    "Category": "latest_news"
}