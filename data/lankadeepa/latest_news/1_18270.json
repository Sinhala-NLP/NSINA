{
    "Source": "www.lankadeepa.lk",
    "Timestamp": "2022 මාර්තු මස 12",
    "Headline": "අද සවස බොහෝ ප්‍රදේශවලට වැසි",
    "News Content": "(ඩයනා උදයංගනී)දිවයිනේ බොහෝ ප්‍රදේශවලට අද (12) සවස 2.00 න් පසු වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසයි.ඒ අනුව මධ්‍යම, දකුණු, සබරගමුව සහ ඌව පළාත්වල, ඇතැම් ස්ථානයන්හි මිලිමීටර 100 ට වැඩි තද වැසි හා සෙසු ප්‍රදේශවල මිලිමීටර 50 ට වැඩි තරමක් තද වැසි ඇතිවන බව එම දෙපාර්තමේන්තුවේ ප්‍රකාශකයෙක් පැවසීය.නැගෙනහිර හා ඌව පළාත්වල උදෑසන කාලයේ දී ද වැසි ස්වල්පයක් ඇතිවන බව එම ප්‍රකාශකයා සඳහන් කළේය.ගිගුරුම් සහිත වැසි සමඟ තාවකාලික තද සුළං සහ අකුණු අනතුරු ද ඇතිවිය හැකි බැවින් අනතුරු අවම කරගැනීමට ක්‍රියාකරන්නැයි කාලගුණ විද්‍යා දෙපාර්තමේන්තුව ජනතාවට දැනුම්දීමක් කරයි.   ",
    "URL": "https://www.lankadeepa.lk/news/අද-සවස-බොහෝ-ප්‍රදේශවලට-වැසි/101-609665",
    "Category": "latest_news"
}