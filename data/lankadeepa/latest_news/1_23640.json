{
    "Source": "www.lankadeepa.lk",
    "Timestamp": "2021 ඔක්තෝබර් මස 13",
    "Headline": "භූ විද්‍යා සමීක්ෂණ හා පතල් කාර්යාංශයේ ආදායම ඉහළට",
    "News Content": "(ඩයනා උදයංගනී)භූ විද්‍යා සමීක්ෂණ හා පතල් කාර්යාංශය මෙම වසරේ අගෝස්තු මාසය අවසන් වන විට පසුගිය වසරට සාපේක්ෂව සියයට 74ක ආදායම් වර්ධනයක් ලබාගෙන ඇතැයි පරිසර අමාත්‍ය මහින්ද අමරවීර මහතා පැවසීය.එම ආයතනය ගතවූ කාලයේදී ලබා ඇති ආදායම විසින් රුපියල් කෝටි 20 කට අධික බව තමන්ට දැනුම් දී ඇතැයි අමාත්‍යවරයා සඳහන් කළේය.වැලි, කළුගල්, පස් හා බොරළු සම්බන්ධව කැණීම් හා ප්‍රවාහන බලපත් ලබා දීම, ඛනිජ සම්පත් අපනයනය සඳහා බලපත් ලබා දීම මෙන්ම විවිධ බාහිර  ආයතන විසින් සිදු කරගනු ලබන භූ සමීක්ෂණ වැනි සේවාවන් මගින් මෙම ආදායම් උපයා ඇති අතර මෙම වසරේ ගත වූ කාලය තුළ වැලි, කළුගල්, පස් හා බොරළු ප්‍රවාහණය සඳහා එම ආයතනය මගින් ලබා දී ඇති බලපත් ප්‍රමාණය 7,77,000කි.   ",
    "URL": "https://www.lankadeepa.lk/latest_news/භූ-විද්‍යා-සමීක්ෂණ-හා-පතල්-කාර්යාංශයේ-ආදායම-ඉහළට/1-600936",
    "Category": "latest_news"
}