{
    "Source": "www.lankadeepa.lk",
    "Timestamp": "None  2015 අප්‍රේල් මස 05",
    "Headline": "දොස්තරට මාධ්‍යවේදියාට සම්මාන",
    "News Content": "කොළඹ විශ්ව විද්‍යාලයේ භෞතික විද්‍යා අංශයේ මහාචාර්ය චන්දන ජයරත්න මහතාගේ සභාපතිත්වයෙන් යුත් මෙත් සවිය පදනම සංවිධානය කළ මෛත්‍රී භූෂණ උපහාර උළෙල හා සංවත්සර සැමරුම අද (5) කොළඹ 07, බෞද්ධාලෝක මාවතේ පිහිටි ධර්ම ගවේෂී බෞද්ධාශ්‍රම ශාලාවේදී පැවැත්විණි.ප්‍රධාන ආරාධිතයා වශයෙන් විදුලි බල හා බල ශක්ති අමාත්‍ය පාඨලී චම්පික රණවක මහතා සහභාගීවූ අතර එහිදී ජනමාධ්‍ය සේවය අගයමින් ලංකාදීප පත්‍රයේ හා ලංකාදීප වෙබ් අඩවියේ නිදහස් මාධ්‍යවේදී විශ්ව ගැමුණු ප්‍රියංකර මහතා ජනමාධ්‍ය ප්‍රසාධන හා  වෛද්‍ය වෘත්තීයේ සේවය අගයමින් වෛද්‍ය රුක්ෂානා විනූපිකා  හේතුමුනි ද සිල්වා මහත්මිය අහිංසා සාධනී ගෞරව නාම වලින් පිදුම් ලැබූහ.අමරපුර ශ්‍රී ධර්මරක්ෂිත මහා නිකායේ මහානායක ත්‍රිකුණාමලේ ආනන්ද නාහිමි හා එහි අධිකරණ සංඝනායක අහංගම ආනන්ද නාහිමියෝද අනුශාසකත්වය දරමින් වැඩසටහනට එක්වූහ.                  ඡායාරූප - අකිල බද්දෙවිතාන ",
    "URL": "https://www.lankadeepa.lk/latest_news/දොස්තරට-මාධ්‍යවේදියාට-සම්මාන/1-307435",
    "Category": "latest_news"
}