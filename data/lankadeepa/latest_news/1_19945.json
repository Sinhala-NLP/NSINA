{
    "Source": "www.lankadeepa.lk",
    "Timestamp": "2022 ජනවාරි මස 22",
    "Headline": "මම අත්සන් කරපු සමහර ගැසට් තවමත් ක්‍රියාත්මක වෙලා නැහැ",
    "News Content": "(සුජිත් හේවාජුලිගේ )තමා ජනාධිපති ධූරය දැරූ කාලයේ දී අත්සන් කළ ඇතැම් ගැසට්  නිවේදන තවමත් ක්‍රියාත්මක වී නැතැයි හිටපු ජනාධිපති පොලොන්නරුව දිස්ත්‍රික් පාර්ලිමේන්තු මන්ත්‍රී මෛත්‍රිපාල සිරිසේන මහතා චෝදනා කළේය .තමා එම ගැසට් නිවේදන නිකුත් කළේ පරිසරයේ  ආරක්ෂාව වෙනුවෙන් බවද ඔහු සඳහන් කළේය .ඔහු මෙසේ පැවසුවේ කොළඹ බණ්ඩාරනායක සම්මන්ත්‍රණ ශාලාවේ දී පැවැති උත්සවයකදීයවත්මන් ආණ්ඩුව පස් සහ වැලි ප්‍රවාහන බලපත්‍ර ඉවත් කිරීම පිළිබඳව තමා විමතියට පත්වූ බවද ඔහු කීවේය\"මම ජනාධිපති ධූරය දරන  කාලයේදී ගැසට් නිවේදන 65කට අත්සන් කළා. ඉන් මාස තුනකට පස්සෙතමයි  මම ජනාධිපති ධුරයෙන් සමු ගත්තෙ .විදුලි කියත් ලියාපදිංචි  කරන්නත් ගැසට් නිවේදනයක් නිකුත් කළා. සමහරු මේවට  මට හිනා වුණා . සමාජ වෙබ් අඩවිවලින් මට කුඩුවෙන්න ගැහුවා.මගේ ඇඟේ කෑලි ගැලෙව්වේ නැති ටික විතරයි .\"  ",
    "URL": "https://www.lankadeepa.lk/news/මම-අත්සන්-කරපු-සමහර-ගැසට්-තවමත්-ක්‍රියාත්මක-වෙලා-නැහැ/101-606942",
    "Category": "latest_news"
}