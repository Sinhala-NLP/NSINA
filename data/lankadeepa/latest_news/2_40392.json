{
    "Source": "www.lankadeepa.lk",
    "Timestamp": "2020 මාර්තු මස 29",
    "Headline": "කොරෝනා සහන වැඩට කොටපොල ප්‍රාදේශීය සභාවෙන් ලක්ෂ 10 ක්",
    "News Content": "සුමතිපාල දීයගහගේකොරෝනා වයිරස මර්ධන කටයුතු සහ ජනතාවට සහන ලබාදිම සදහා කොටපොල ප්‍රාදේශීය සභාව රුපියල් ලක්ෂ 10 ක් වෙන්කර ඇතැයි කොටපොල ප්‍රාදේශීය සභාවේ සභාපති දයානන්ද අබේවික්‍රම මහතා පැවසීය.ඒ අනුව අවශ්‍ය ආහාර ද්‍රව්‍ය පිළිබද ප්‍රාදේශීය සභාවට දැනුම් දුන් විට එම ද්‍රව්‍ය සහිත බඩු මල්ල සභාවේ සේවකයෙකු විසින් පාපැදියකින් එම නිවසටම ගෙන ගොස්දීම සිදු කරන බවත් මේ සදහා පාපැදි සහිත සේවකයින් පස් දෙනෙක් යොදවා සිටින බවත් අබේවික්‍රම මහතා සදහන් කළේය.එමෙන්ම ජනතාවට අවශ්‍ය පානිය ජලය බව්සර් මගින් බෙදාහැරිමට එම සභාව කටයුතු යොදා තිබේ.දෙනියාය සහ කොටපොල නගර ඇතුලු සියලුම පොදු ස්ථාන විෂබීජහරනය කිරිමද නොකඩවා සිදු කරනු ලබයි.දෙනියාය රෝහලට කොරෝනා රෝගීන් ඇතුලු කරනු ලැබුවහොත් නිරෝධායනය කිරිම සදහා වෙන් කර ඇති වාට්ටුවේ කාර්ය මණ්ඩලය වෙනුවෙන් වැසිකළියක් සහ නාන කාමරයක්ද පැය විසි හතරක් ඇතුලත ඉදිකරවා දුන් බවද අබේවික්‍රම මහතා සදහන් කළේය.එම වාට්ටුවේ වෛද්‍යවරුන්ට නතරවීමට රාජ්‍ය පරිපාලන අමාත්‍යංශයට අයත් නිල නිවසක් සහ හෙදි කාර්ය මණ්ඩලය සදහා කුඩා තේවතු සංවර්ධන අධිකාරියට අයත් නිල නිවසක්ද ලබාදිමට ප්‍රාදේශීය සභාව පියවර ගෙන ඇත.එම රෝහලට ඇතුලු කරන කොරෝනා ආසාදතයින්ට ඇන්දවිම සදහා සරොම් දහයක් සහ චිත්ත දහයක්ද ලබාදී ඇති අතර වෛද්‍ය කාර්ය මණ්ඩලයට අවශ්‍ය ඇදුම් මැසිම සදහා රෙදි තොගයක්ද දෙනියාය රෝහල වෙත ලබා දුන් බවද අබේවික්‍රම මහතා පැවසිය.  ",
    "URL": "https://www.lankadeepa.lk/latest_news/කොරෝනා-සහන-වැඩට-කොටපොල-ප්‍රාදේශීය-සභාවෙන්-ලක්ෂ-10-ක්/1-569185",
    "Category": "latest_news"
}