{
    "Source": "www.lankadeepa.lk",
    "Timestamp": "2020 ජනවාරි මස 19",
    "Headline": "රන්ජන්ට බන්ධනාගාර නිලධාරීන්ගෙන්  අවවාද",
    "News Content": "( ජයන්ත සමරකෝන්) රිමාන්ඩ් බන්ධනාගාරයේ පසුවන  පාර්ලිමේන්තු  මන්ත්‍රී රන්ජන් රාමනායක මහතාට මැගසින් බන්ධනාගාර නිලධාරීන්  අවවාද කර ඇතැයි එම බන්ධනාගාර ආරංචි මාර්ග කියයි. බන්ධනාගාරය තුළදී ඒ ආඥාපනතට  අනුව හැසිරීමටත්  නිලධාරීන් සමඟ කටයුතු කිරීමේදී එහි  ක්‍රමවේදයන් අනුගමනය කරන ලෙස  ඔහුට අවවාද කර ඇතැයි ද දැනගන්නට ඇත. මන්ත්‍රීවරයාගේ සුව දුක් විමසීම සඳහා ඊයේ ( 18)   එහි ගිය පිරිසක් ඇද ඇතිරිලි දෙකක් එකට එක් කර සකස් කරන ලද මෙට්ටයක්  වැනි උපකරණයක් ලබා දීමට තැත් කළද එය නිලධාරීන් විසින් වළක්වා ඇතැයිද  කියති.ඒ අනුව ඔවුහු ඒවා නැවත රැගෙන විත් තිබේ. මන්ත්‍රීවරයා මේ වන විට මැගසීන් බන්ධනාගාරයේ ‘ජී‘ වාට්ටුවේ රඳවා සිටි.එළැඹෙන 29 වැනි දින ඔහු යළි අධිකරණයට ඉදිරිපත් කිරීමට නියමිතය.     ",
    "URL": "https://www.lankadeepa.lk/latest_news/රන්ජන්ට-බන්ධනාගාර-නිලධාරීන්ගෙන්--අවවාද/1-564391",
    "Category": "latest_news"
}