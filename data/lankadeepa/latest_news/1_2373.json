{
    "Source": "www.lankadeepa.lk",
    "Timestamp": "2023 අගෝස්තු මස 08",
    "Headline": "කිසි විටෙක විදුලිය කපන්නේ නෑ",
    "News Content": "(අංජුල මහික වීරරත්න)රජය කිසිඳු අවස්ථාවක විදුලි කප්පාදුවකට සූදානම් නැති බව  විදුලිබල හා බලශක්ති අමාත්‍ය කංචන විජේසේකර මහතා පැවසීය.ඒ සම්බන්ධයෙන්  ජනතාව අනියත බියක් ඇති කර ගත යුතු නැති බව කී අමාත්‍යවරයා විදුලි උත්පාදනයට ජලය නිකුත් කිරීම සම්බන්ධයෙන් ඇතැම් දේශපාලන කණ්ඩායම්  අසත්‍ය මත සමාජගත කරමින් ජනතාව නොමඟ යැවීමේ උත්සාහයක නිරත වන බවත්  ඊට හසු නොවන ලෙස ජනතාවගෙන් ඉල්ලා සිටින බවත් කීය විදුලිබල හා බලශක්ති අමාත්‍ය කංචන විජේසේකර මහතා මේ බව සඳහන් කර සිටියේ 'ස්ථාවර රටකට සැවොම එක මඟකට' මැයෙන් අද (08) ජනාධිපති මාධ්‍ය කේන්ද්‍රයේ පැවති ප්‍රවෘත්ති සාකච්ඡාවට එක්වෙමිනි.දිවයින පුරා සියලු ප්‍රදේශවලට අඛණ්ඩ විදුලි සැපයුමක් ලබාදීමට මෙන්ම සමනළ වැව ජලාශයෙන් ලබා දිය හැකි උපරිම ජල ප්‍රමාණය විදුලිය උත්පාදනය වෙනුවෙන් ලබාදීමට, කැබිනට් මණ්ඩලය තීරණය කර තිබෙන බව  අමාත්‍යවරයා කීය.  ",
    "URL": "https://www.lankadeepa.lk/latest_news/කිසි-විටෙක-විදුලිය-කපන්නේ-නෑ/1-637790",
    "Category": "latest_news"
}