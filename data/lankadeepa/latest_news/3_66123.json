{
    "Source": "www.lankadeepa.lk",
    "Timestamp": "2017 ජුනි මස 22",
    "Headline": "සයිටම් නිසා වෛද්‍යවරු ගහ ගනිති",
    "News Content": "ඉන්දිකා රාමනායකසයිටම් අර්බුදය  නිමා කරමු   මැයෙන්  අද  පස්වරුවේ ශ්‍රී ලංකා පදනම් ආයතනයේ පැවති විද්වත් සමුළුවකදී වෛද්‍යවරුන් පිරිසක් අතර ඇති  වු ගැටුමකින් පහර කෑමට ලක්වූ  එක් වෛද්‍යවරයකු කොළඹ ජාතික රෝහලට ඇතුළත් කර ඇති බව පොලිසිය කියයි.රජයේ වෛද්‍ය නිලදධාරීන්ගේ සංගමයේ වෛද්‍යවරුන් දෙදෙනකු ඇතුලූ පිරිසක් මෙම ප්‍රහාර එල්ල කර ඇති බවට  තොරතුරු ලැබි ඇති බවද පොලිස් ආරංචි මාර්ග සදහන් කරයි.මෙම විද්වත් සමුළුව  අද පස්වරු 1.30 ආරම්භ කර තිබු අතර එය අවසානයේ පැවති  තේපැන් සංග්‍රහයක්  අතර තුර ඇති වු  සයිටම් සම්බන්ධයෙන් ඇති වූ කතාබහක්  බහින් බස් වීමක් දක්වා දුරදිග ගොස්  මෙම පහර දීම සිදුව ඇති බවට පැමිණිලි ලැබුණ බවද උසස් පොලිස් නිලධාරියෙක් සදහන් කළේය.මරදාන පොලිසිය සිද්ධිය සම්බන්ධයෙන් පරීක්ෂණ පවත්වයි.සිද්ධයෙන්  පහර කෑමට ලක්ව වූ වෛද්‍යවරයා කොළම ජාතික රෝහලේ හදිසි අනතුරු අංශයේ ප්‍රතිකාර ලබයි.  ",
    "URL": "https://www.lankadeepa.lk/latest_news/සයිටම්-නිසා-වෛද්‍යවරු-ගහ-ගනිති/1-514274",
    "Category": "latest_news"
}