{
    "Source": "www.lankadeepa.lk",
    "Timestamp": "2021 මැයි මස 04",
    "Headline": "කොරෝනා ආසාදිතයෝ 1150ක් හඳුනා ගැනෙති",
    "News Content": "(ඩයනා උදයංගනී)කොවිඩ් 19 වයිරස ආසාදිත තවත් 1,150 දෙනකු අද (4) වාර්තා වී ඇත.මෙම ආසාදිතයින් අලුත් අවුරුදු කොවිඩ් පොකුරට අයත් බව සෞඛ්‍ය ප්‍රවර්ධන කාර්යාංශය පවසයි. මෙම නව ආසාදිතයින් පිරිසත් සමඟ මෙරටින් වාර්තා වී ඇති සමස්ත කොවිඩ් රෝගීන් සංඛ්‍යාව 1,14,826 ක් දක්වා ඉහළ ගොස් තිබේ.මේ අතරින් ආසාදිතයින් 14,758 දෙනෙක් මේ වන විටත් රෝහල් හා ප්‍රතිකාර මධ්‍යස්ථානවල ප්‍රතිකාර ලබමින් සිටිති.එමෙන්ම කොවිඩ් ආසාදනය වූ 944 දෙනෙක් සුවය ලබා අද (4) රෝහල්වලින් පිටත්ව ගොස් ඇති අතර මේ වන විට මෙරට සුවය ලැබූ කොවිඩ් ආසාදිතයින් සංඛ්‍යාව 99,153 ක් බව ද සෞඛ්‍ය ප්‍රවර්ධන කාර්යාංශය සඳහන් කරයි.ශ්‍රී ලංකාවෙන් මේ වන විට වාර්තා වී ඇති කොවිඩ් මරණ සංඛ්‍යාව 709 කි.   ",
    "URL": "https://www.lankadeepa.lk/latest_news/කොරෝනා-ආසාදිතයෝ-1150ක්-හඳුනා-ගැනෙති/1-590000",
    "Category": "latest_news"
}