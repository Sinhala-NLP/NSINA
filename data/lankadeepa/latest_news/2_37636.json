{
    "Source": "www.lankadeepa.lk",
    "Timestamp": "2020 ජුනි මස 25",
    "Headline": "බූස්ස නාවික හමුදා කඳවුරේ නිරෝධායනය වූ නාවිකයින් තිදෙනෙකුට කොරෝනා",
    "News Content": "(ඩී.ජී.සුගතපාල)බූස්ස නිපුණ නාවික හමුදා කඳවුරේ පවත්වා ගෙන යනු ලබන නිරෝධායන මධ්‍යස්ථානයේ නිරෝධායනය වූ නාවිකයින් තිදෙනෙකුට කොරෝනා වයිරසය ආසාදනය වී ඇති බවට අද (25) සිදු කරන ලද පී.සී.ආර්.පරීක්ෂණයේදී තහවුරුවී ඇතැයි දකුණු පළාත් සෞඛ්‍ය සේවා අධ්‍යක්ෂ කාර්යාලය පවසයි.මෙසේ කොරෝනා වයිරසය ආසාදනයවී ඇති තිදෙනා ගම්පහ වැලිවේරිය,ගිරිඋල්ල කන්දෙවත්ත සහ උඩවලව යන ප්‍රදේශවල පදිංචිකරුවෝ වෙති.මොවුන් නාවික ආරක්ෂක කටයුතුවලින් පසුව මේ මස 11 දින මෙම නිරෝධායන මධ්‍යස්ථානයට යොමුකර ඇත.  ",
    "URL": "https://www.lankadeepa.lk/latest_news/බූස්ස-නාවික-හමුදා-කඳවුරේ-නිරෝධායනය-වූ-නාවිකයින්-තිදෙනෙකුට-කොරෝනා/1-574289",
    "Category": "latest_news"
}