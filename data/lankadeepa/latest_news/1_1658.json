{
    "Source": "www.lankadeepa.lk",
    "Timestamp": "2023 අගෝස්තු මස 28",
    "Headline": "නොසැලකිල්ල නියාමනයේ කෝටි 19ක් කා දමයි",
    "News Content": "(සුජිත් හේවාජුලිගේ )ජාතික ඖෂධ නියාමන අධිකාරිය සිය සේවා ගාස්තු කලට වේලාවට සංශෝධනය කිරීම පැහැර හැරීම හේතුවෙන්රුපියල් කෝටි 19 කට ආසන්න ආදායමක් පසුගිය  2021 වර්ෂයේදී අහිමිව ගොස් ඇතැයි  ජාතික විගණන කාර්යාලය නිකුත් කළ අලුත්ම වාර්තාවක සඳහන් වේ.මෙසේ අහිමිව ඇත්තේ ඖෂධ,වෛද්‍ය උපකරණ සහ වෙනත් නිෂ්පාදන සම්බන්ධයෙන් ලියාපදිංචි සහතික නිකුත් කිරීම,බලපත්‍ර ලබාදීම, ලියාපදිංචියෙන් නිදහස් කිරීමේ අනුමැතිය, ඇසුරුම් කිරීම සඳහා අනුමැතිය,නියෝජිත ආයතන පැවරීම සඳහා අනුමැතිය,පරීක්ෂණ පැවැත්වීම සහ සපයනු ලබන අනෙකුත් සේවාවන්  වෙනුවෙන් අය කෙරෙන ගාස්තුවලින් කොටසක් බවද  එම වාර්තාවේ දැක්වේ.මෙම සේවා වෙනුවෙන් අය කෙරෙන ගාස්තු අවසන් වරට සංශෝධනය කර තිබුණේ 2018 වර්ෂයේ ජනවාරි 5 වැනිදා බවත්  2021 වර්ෂයේදී  ගාස්තු සමාලෝචනය කර අදාළ සංශෝධන භාණ්ඩාගාර අනුමැතිය සඳහා ඉදිරිපත් කිරීමට කටයුතු කළ යුතු වුවත් අධිකාරියේ  බලධාරීන් ඒ අනුව කටයුතු කර නොතිබූ බවත්  ජාතික විගණන කාර්යාලය පවසයි.මේ අතර නිලධාරීන්ගේ අතපසුවීම්  හා වෙනත් විවිධ ගැටළු හේතුවෙන් 2021 වර්ෂයේ අවස්ථා 18 කදී ලක්ෂ දහ දහයකට වැඩි ආදායමක් විවිධ ආයතන වලට  ආපසු ගෙවා තිබූ බව වාර්තාවේ සඳහන් වේ.    ",
    "URL": "https://www.lankadeepa.lk/latest_news/නොසැලකිල්ල-නියාමනයේ-කෝටි-19ක්-කා-දමයි/1-638887",
    "Category": "latest_news"
}