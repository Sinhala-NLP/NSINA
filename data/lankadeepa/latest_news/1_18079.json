{
    "Source": "www.lankadeepa.lk",
    "Timestamp": "2022 මාර්තු මස 17",
    "Headline": "සූර්ය පැනල ජාතික විදුබල පද්ධතියට එකතු නොකිරීම ගැන වාර්තාවක් ඉල්ලයි",
    "News Content": "(යොහාන් භාසුර)නිවාස සහ ආයතන රැසක සවිකර ඇති සූර්ය පැනලවලින් ජනනය වන විදුලිය ජාතික විදුලි පද්ධතියට එකතු කිරීම ප්‍රමාද වී ඇති බවත් එම විදුලිය ජාතික විදුලි බල පද්ධතියට එකතු නොකිරීම සහ ප්‍රමාද කිරීම පිළිබඳව කඩිනම් වාර්තාවක් දෙන ලෙස බලධාරීන්ට විදුලිය පිළිබඳ අමාත්‍ය මණ්ඩල අනුකමිටුව නියෝග කළ බවත් එම අමාත්‍ය මණ්ඩල අනුකමිටුවේ සභාපති, මහාමාර්ග අමාත්‍ය ජොන්ස්ටන් ප්‍රනාන්දු මහතා පැවසීය.එම විදුලිය ඉදිරියේදී ජාතික විදුලි පද්ධතියට එකතු කිරීමට අවශ්‍ය ක්‍රියාමාර්ග ගන්නා බව කී අමාත්‍යවරයා හිටපු බලශක්ති අමාත්‍ය උදය ගම්මන්පිල මහතාගේ නිවසට සවිකළ සූර්ය බලශක්ති පැනල ජාතික විදුලිබල පද්ධතියට සම්බන්ධ කිරීමට ද මාස 6 කට අධික කාලයක් ගත වී ඇති බව ද සඳහන් කළේය.  ",
    "URL": "https://www.lankadeepa.lk/latest_news/සූර්ය-පැනල-ජාතික-විදුබල-පද්ධතියට-එකතු-නොකිරීම-ගැන-වාර්තාවක්-ඉල්ලයි/1-609951",
    "Category": "latest_news"
}