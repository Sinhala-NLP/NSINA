{
    "Source": "www.lankadeepa.lk",
    "Timestamp": "2022 සැප්තැම්බර් මස 11",
    "Headline": "ස්වර් ණ පුස්තක සම්මානය ’ප්‍රේමානිසංශ’ කෘතියට",
    "News Content": "(ඩයනා උදයංගනී සහ ළහිරු හර්ෂණ)වසරේ හොඳම නව කතාවට හිමි ස්වර් ණ පුස්තක සම්මානය මෙවර චන්ද්‍රරත්න බණ්ඩාර මහතා රචනා කළ  ‘ප්‍රේමානිසංශ’ කෘතියට හිමිවිය.‘2022 ස්වර් ණ පුස්තක සම්මාන උළෙල’ ශ්‍රී ලංකා මහබැංකුවේ අධිපති, ආචාර් ය නන්දලාල් වීරසිංහ මහතාගේ ප්‍රධානත්වයෙන්, සම්පත් බැංකුව අනුග්‍රහය යටතේ කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී ඊයේ (10) පස්වරුවේ පැවැත්විණ.  ස්වර් ණ පුස්තක සම්මානය හිමිකරගත් කෘතිය වෙනුවෙන් රුපියල් 7,50,000 ක ත්‍යාග මුදලක් ද හිමිවූ අතර මෙම කෘතිය සරසවි ප්‍රකාශනයකි.මීට අමතරව එරික් ඉලයප්ආරච්චි විසින් රචිත ‘නකුල මුනි’ (ගොඩගේ ප්‍රකාශන), සේපාලී මායාදුන්නේ මහත්මිය රචනා කළ ‘හින්දොස්මාලේ’ (මියුසස් ප්‍රකාශන), ශමෙල් ජයකොඩි මහත්මිය රචනා කළ ‘මගේ චිකාගෝ හදවත’ (සරසවි ප්‍රකාශන), කීර්ති වැලිසරගේ මහතා රචනා කළ ‘සන්ධ්‍යානන්දය’ (සරසවි ප්‍රකාශන) යන කෘතීන්ද මෙවර ස්වර් ණ පුස්තක සම්මාන උළෙලේ අවසන් වටයට තේරී තිබූ අතර, එම කෘතීන් වෙනුවෙන් ද රුපියල් ලක්‍ෂය බැගින් මුදල් ත්‍යාග මුදල් හිමිවිය.  ",
    "URL": "https://www.lankadeepa.lk/latest_news/ස්වර්-ණ-පුස්තක-සම්මානය-’ප්‍රේමානිසංශ’-කෘතියට/1-619636",
    "Category": "latest_news"
}