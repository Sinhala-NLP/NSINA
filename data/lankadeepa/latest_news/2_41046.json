{
    "Source": "www.lankadeepa.lk",
    "Timestamp": "2020 මාර්තු මස 21",
    "Headline": "කොරෝනා වසංගතය නොතකා උතුරු කොරියාව මිසයිල යවයි",
    "News Content": "උතුරු කොරියාව විසින් අද(21) මිසයිල අත්හදාබැලීමක් සිදුකර ඇති බව දකුණු කොරියානු හමුදාව පවසයි. නැගෙනහිර ප්යොන්ගන් පළාතේ සිට ජපන් මුහුදට යොමු කරනු ලැබූ මේවා කෙටි දුර බැලස්ටික් මිසයිල ලෙස හඳුනාගෙන ඇත. ප්‍රක්ෂේපන කිලෝමීටර 410 ක උපරිම දුරකින් කිලෝමීටර 50 ක් පමණ උසකින් පියාසර කර තිබේ.  මේ සම්බන්ධව අදහස් දක්වමින් දකුණු කොරියාවේ ඒකාබද්ධ මාණ්ඩලික ප්‍රධානී පැවසුවේ තත්ත්වය අධීක්‍ෂණය කරමින් සිටින බවයි. කොවිඩ් -19 වසංගතයෙන් මුළු ලෝකයටම පීඩා විඳින මොහොතක මෙම ක්‍රියාවන් “අතිශයින් නුසුදුසු” යැයි හෙතෙම විස්තර කළේය.  උතුරු කොරියාව මේ මස මුලදී ද වෙඩි තැබීමේ අභ්‍යාසවල කොටසක් ලෙස මිසයිල කිහිපයක් ගුවන්ගත කළේය. (බීබීසී ඇසුරිණි - 085)    ",
    "URL": "https://www.lankadeepa.lk/latest_news/කොරෝනා-වසංගතය-නොතකා-උතුරු-කොරියාව-මිසයිල-යවයි/1-568283",
    "Category": "latest_news"
}