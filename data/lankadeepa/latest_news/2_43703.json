{
    "Source": "www.lankadeepa.lk",
    "Timestamp": "2019 දෙසැම්බර් මස 18",
    "Headline": "මාධ්‍යවේදීන්ට අධිකරණයේ දොරටු  වැසේ",
    "News Content": "(නිමන්ති රණසිංහ)හිටපු අමාත්‍ය පාඨලී චම්පික රණවක මහතා කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීම වාර්තා කිරීමට ගිය මාධ්‍යවේදීන්ට පොලිස් නිලධාරීන් විසින් එහි ගේට්ටු වසා දමා ඇතුළුවීමට ඉඩ නොදීම නිසා ඔවුහු අද රාත්‍රීයේ අපහසුතාවට පත්වූහ.මේ සිද්ධිය හේතුවෙන් එම අවස්ථාව වාර්තා කරගත නොහැකිව මාධ්‍යවේදීන් විශාල පිරිසක් අධිකරණ ගේට්ටුව අසල රැඳී සිටිනු දක්නට ලැබිණ.මේ අවස්ථාවේදී අධිකරණයේ ආරක්ෂක කටයුතු භාරව සිට ඇතැයි පැවසෙන්නේ කොළඹ දකුණු ප්‍රදේශය භාර ජ්‍යෙෂ්ඨ පොලිස් අධිකාරී ඒ.ජේ.වයි.බී ක්‍රිශාන්ත මහතයි.  ",
    "URL": "https://www.lankadeepa.lk/latest_news/මාධ්‍යවේදීන්ට-අධිකරණයේ-දොරටු--වැසේ/1-562512",
    "Category": "latest_news"
}