{
    "Source": "www.lankadeepa.lk",
    "Timestamp": "2021 නොවැම්බර් මස 07",
    "Headline": "භාණ්ඩ 15 ක්  සතොසෙන් අඩු මිලට",
    "News Content": "(යොහාන් භාසුර)ලංකා සතොසෙන් අත්‍යවශ්‍ය භාණ්ඩ වර්ග 15 ක් වෙළෙඳපොළේ පවත්නා මිලට වඩා රුපියල් 1, 000 ක් අඩුවෙන් මිලදී ගතහැකි බව වෙළෙඳ අමාත්‍ය ආචාර්ය බන්දුල ගුණවර්ධන මහතා පැවසීය.සතොස ඍජු දුරකථන අංක වන 1998 ට ඇමතීම මඟින් මෙම  භාණ්ඩ වර්ග 15 මිලදී ගැනීමට පාරිභෝගිකයාට අවස්ථාව සලසා ඇති බව කී අමාත්‍ය ආචාර්ය බන්දුල ගුණවර්ධන මහතා ලෝකයේ භාණ්ඩ මිල නිර්ණය කරන රටවල්වල සැපයුම් ජාලය කඩා වැටීමෙන් රටකට ඇති එකම විසඳුම නිෂ්පාදනය ශක්තිමත් කිරීම පමණක් බව ද සඳහන් කළේය.ලංකා සතොස අළෙවිසල් ජාලය හරහා පාරිභෝගිකයාට සහන ලබාදීම සම්බන්ධයෙන් දැනුවත් කිරීම සඳහා කොළඹදී පැවති මාධ්‍ය හමුවේදී අමාත්‍ය ආචාර්ය බන්දුල ගුණවර්ධන මහතා එසේ පැවසීය.    ",
    "URL": "https://www.lankadeepa.lk/news/භාණ්ඩ-15-ක්--සතොසෙන්-අඩු-මිලට/101-602449",
    "Category": "latest_news"
}