{
    "Source": "www.lankadeepa.lk",
    "Timestamp": "2018 දෙසැම්බර් මස 07",
    "Headline": "එජාපෙ නායකයාට විශ්වාසය පළ කරන යෝජනාවක් බදාදා පාර්ලිමේන්තුවේ",
    "News Content": "(නිමල කොඩිතුවක්කු)        එක්සත් ජාතික පෙරමුණු නායක රනිල් වික‍්‍රමසිංහ මහතාට විශ්වාසය පළ කිරීමේ යෝජනාවක් ලබන බදාදා (12) පාර්ලිමේන්තුවේ දී විවාදයට  ගැනීමට නියමිතය.එම යෝජනාව මේ වනවිට පාර්ලිමේන්තු මහලේකම්වරයා වෙත භාරදී ඇති බව එක්සත් ජාතික පෙරමුණු මන්ත‍්‍රිවරුන් සඳහන් කරයි.එක්සත් ජාතික පක්ෂයේ නියෝජ්‍ය නායක සජිත් පේ‍්‍රමදාස මහතා එම යෝජනාව බාරදීමට මූලිකත්වය  ගෙන කටයුතු කර ඇත.පවතින දේශපාලන අර්බුදය  අවසන් වීමෙන් පසු  රනිල් වික‍්‍රමසිංහ මහතා අග‍්‍රාමාත්‍යවරයා බවට පත්කිරිම සම්බන්ධයෙන් එක්සත් ජාතික පෙරමුණ සියයට සියයක  එකඟතාවයකින් යුතුව කටයුතු කරන බවද මේ සම්බන්ධයෙන් අදහස් දක්වමින් පාර්ලිමේන්තු මන්ත‍්‍රී අජිත් පී පෙරේරා මහතා පැවැසීය.රනිල් වික‍්‍රමසිංහ, සජිත් පේ‍්‍රමදාස යන මහත්වරුන් ඇතුළු එක්සත් ජාතික පෙරමුණේ සියලූම නායකයන් මේ අර්බුදයට  මුහුණ දිය යුතු ආකාරය පිළිබඳ ඒකමතයක සිට කටයුතු කරන බවද ඔහු සඳහන් කළේය.    ",
    "URL": "https://www.lankadeepa.lk/news/එජාපෙ-නායකයාට-විශ්වාසය-පළ-කරන-යෝජනාවක්-බදාදා-පාර්ලිමේන්තුවේ/101-541800",
    "Category": "latest_news"
}