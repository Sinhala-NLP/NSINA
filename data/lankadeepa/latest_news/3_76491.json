{
    "Source": "www.lankadeepa.lk",
    "Timestamp": "None  2016 මැයි මස 08",
    "Headline": "නාවික හමුදාව රට සල්ලි උපයයි",
    "News Content": "වැලිසර නාවික හමුදා කඳවුරු වැඩපොළේ නිෂ්පාදනය කළ  යාත‍්‍රා නවයක්   නයිජීරියා රජය වෙත අලෙවි කළ බව නාවික හමුදාව කියයි.නාවික හමුදාව විදෙස් රටකට යාත්‍රා අලෙවි කල ප‍්‍රථම අවස්ථාව මෙය බව නාවික හමුදා වැඩබලන මාධ්‍ය ප‍්‍රකාශක කපිතාන්  කෝසල වර්ණකුලසුරිය කියයි.මෙම යාත‍්‍රා නවය  අතරට කුඩා  යාත‍්‍රා තුනක් හා  වෙරළාරක්ෂක යාත‍්‍රා හයක් වන බවත් මෙම බෝට්ටු අලෙවියෙන්  රුපියල් කෝටි 60 ක  අදායමක් නාවික හමුදා  උපයා ගත් බවත් කියති.ශි‍්‍ර ලංකාවේ නයිජීරියා මහකොමසාරිස්  එස් අහමඩ් මසහතාට යාත්‍රා බාර දීමේ උත්සවයට ශි‍්‍ර ලංකා නාවික හමුදා අධ්‍යක්ෂක ජනරාල් මෙහෙයුම්  රියර් අද්මිරාල්   ධර්මේන්ද්‍ර වෑත්තෑව,  අධ්‍යක්ෂ ජනරාල් ඉංජිනේරු රියර් අද්මිරාල්  නිලන්ත පේ‍්‍රමසිරි,  යන මහත්වරුන්  සහභාගි  වුහ.යුද්ධය  පැවැති වකවානුවේ අවශ්‍යතාව මත 1994  නාවික හමුදා විශේෂ යාත‍්‍රා බලඝනය වෙනුවෙන්   මෙම යාත‍්‍රා නිශ්පාදනය ආරම්ක කර ඇති අතර මේ දක්වා යාත‍්‍රා 120 වැඩි ප‍්‍රමාණයක් නිෂ්පාදන කර ඇති බවද නාවික හමුදාව සඳහන් කරයි       ",
    "URL": "https://www.lankadeepa.lk/latest_news/නාවික-හමුදාව-රට-සල්ලි-උපයයි/1-413292",
    "Category": "latest_news"
}