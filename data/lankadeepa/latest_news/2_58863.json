{
    "Source": "www.lankadeepa.lk",
    "Timestamp": "2018 මාර්තු මස 13",
    "Headline": "ගුවන් තොටෙන් දුම්වැටි තොගයක් අල්ලයි",
    "News Content": " (ටී.කේ.ජී.කපිල )                       රුපියල් ලක්ෂ 5 ක් වටිනා විදේශීය නිෂ්පාදිත දුම්වැටි තොගයක් නීතිවිරෝධී ලෙස මෙරටට ගෙන ආ, ගුවන් මගියෙක් අද (13) අලුයම කටුනායක ගුවන් තොටුපොළේ දී අත් අඩංගුවට ගත් බව සහකාර රේගු මාධ්‍ය ප්‍රකාශක පවසයි.                         මොහු වෙන්නප්පුව මාරවිල ප්‍රදේශයේ පදිංචි 42 හැවිරිදි ව්‍යාපාරියෙකි.                        ඔහු රැගෙන ආ ගමන් මල්ලේ විදේශීය නිෂ්පාදිත දුම්වැටි 10,000 ක් අඩංගු දුම්වැටි කාටූන් 50 ක් සඟවා ගෙන තිබී රේගු නිලධාරීන් විසින් සොයා ගන්නා ලදී.                        මෙම දුම්වැටි තොගය රාජසන්තක කර නීතිවිරෝධී ලෙස මෙරටට රැගෙන ආ මෙම ව්‍යාපාරිකයාට රුපියල් 50,000 ක දඩ මුදලක් ගෙවන ලෙස නියෝග කළේය.  ",
    "URL": "https://www.lankadeepa.lk/latest_news/ගුවන්-තොටෙන්-දුම්වැටි-තොගයක්-අල්ලයි/1-525530",
    "Category": "latest_news"
}