{
    "Source": "www.lankadeepa.lk",
    "Timestamp": "None  2016 ජුලි මස 05",
    "Headline": "සජින් වාස් යළි රිමාන්ඩ්",
    "News Content": "මහින්ද රාජපක්ෂ රජයේ හිටපු මන්ත්‍රීවරයකු වූ සජින් වාස් ගුණවර්ධන ලබන සිකුරාදා (8) තෙක් යළි රිමාන්ඩ් කරන ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කළේය.කොස්මෝස් නම් ආයතනය මගින් රුපියල් කෝටි 61ක මුදල් අවභාවිතය සම්බන්ධයෙන් මුදල් විශුද්ධිකරණ පනත යටතේ මේ නඩුව පවරා ඇත.සජින් වාස්ගේ ද කොස්මෝස් ගණකාධිකාරී ද රහස් පොලිසියට දුන් ප්‍රකාශ පරස්පර විරෝධී බව රහස් පොලිසියට අධිකරණයට දැන්වීය. මේ දෙදෙනාම එකවර කැඳවා ලබන 7 වැනිදා කටඋත්තර ගන්නැයි මහේස්ත්‍රාත් රහස් පොලිසියට නියෝග කළේය.   ",
    "URL": "https://www.lankadeepa.lk/latest_news/සජින්-වාස්-යළි-රිමාන්ඩ්/1-433835",
    "Category": "latest_news"
}