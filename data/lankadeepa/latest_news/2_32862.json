{
    "Source": "www.lankadeepa.lk",
    "Timestamp": "2021 අප්‍රේල් මස 06",
    "Headline": "රුසියාවෙන් කොරෝනා එන්නත් තව ලක්ෂ 60ක්",
    "News Content": "(ඩයනා උදයංගනී)කොවිඩ් -19 වෛරස ව්‍යාප්තිය වැළැක්වීම සඳහා රුසියාවේ නිෂ්පාදිත \"ස්පුට්නික් V\" එන්නත් මාත්‍රා තවත් මිලියන 6ක් මිල දී ගැනීමට කැබිනට් මණ්ඩල අනුමැතිය හිමිව තිබේ.මීට පෙර ද “ස්පුට්නික් V“ කොවිඩ් එන්නත් මිලියන 7ක් මිල දී ගැනීම සඳහා මාර්තු 23 වන දින පැවති අමාත්‍ය මණ්ඩල රැස්වීමේ දී අනුමැතිය හිමිව තිබුණි.එම එන්නත් තොගයට අමතරව එම මිලටම තවත් \"ස්පුට්නික් V\" එන්නත් මාත්‍රා මිලියන 6ක් මිල දී ගැනීමට සෞඛ්‍ය අමාත්‍ය පවිත්‍රා වන්නිආරච්චි මහත්මිය ඉදිරිපත් කළ කැබිනට් පත්‍රකාවට මෙලෙස අනුමැතිය හිමිව තිබේ.මෙහිදී එක් එන්නත් මාත්‍රාවක් අමෙරිකානු ඩොලර් 9.95ක් බැගින් මිල දී ගැනීමට නියමිතය.ජාතික ඖෂධ නියාමන අධිකාරිය මගින් ද රුසියාවේ නිෂ්පාදිත “ස්පුට්නික් V“ එන්නත ශ්‍රී ලංකාව තුළ හදිසි භාවිතය සඳහා අනුමැතිය ලබා දී ඇත.   ",
    "URL": "https://www.lankadeepa.lk/latest_news/රුසියාවෙන්-කොරෝනා-එන්නත්-තව-ලක්ෂ-60ක්/1-588469",
    "Category": "latest_news"
}