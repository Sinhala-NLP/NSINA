{
    "Source": "www.lankadeepa.lk",
    "Timestamp": "2021 නොවැම්බර් මස 13",
    "Headline": "‘‘කොවිඩ් සමඟ ඩිජිටල්කරණයේ අසීමිත ප්‍රයෝජනය හදුනාගත්තා‘‘",
    "News Content": "(යොහාන් භාසුර)ශ්‍රී ලංකාවේ ඉදිරි ගමන ඩිජිටල්කරණය මත රඳා පවතින බව වඩාත් පැහැදිළි බවත් ‘කොවිඩ්’ ව්‍යාප්තියත් සමඟ ඩිජිටල්කරණයේ අසීමිත ප්‍රයෝජනය හොඳින් වටහා ගැනීමට හැකිවූ බවත් තරුණ හා ක්‍රීඩා, සංවර්ධන සම්බන්ධීකරණ අමාත්‍ය හා ඩිජිටල් ව්‍යවසාය සංවර්ධන රාජ්‍ය අමාත්‍ය නාමල් රාජපක්ෂ මහතා පවසයි.කොවිඩ් වසංගතයෙන් නිදහස් වන විට ශ්‍රී ලංකාව රටක් ලෙස ලෝකය සමග ගණුදෙනු කිරීමට සූදානම් වියයුතු යැයි කී අමාත්‍ය නාමල් රාජපක්‍ෂ මහතා ගමේ ජනතාවට ඩිජිටල් උපාංග හරහා ගනුදෙණු කිරීමට අවකාශය නිර්මාණය කිරීමෙන් එම ඉලක්කය යථාර්ථයක් බවට පත්වන බව ද සඳහන් කළේය.හැදුනුම්පත ඩිජිටල් කර සියලු තොරතුරු අන්තර්ගතකර කොපමණ ඩිජිටල්කරණය කිරීමට උත්සහ කළත් හැදුනුම්පත මූල්‍ය ගණුදෙනු සඳහා පහසුකම් එකතු කරන්න බැරි වුවහොත් එහි ප්‍රයෝජනයක් නොමැති බවත් නාමල් රාජපක්‍ෂ මහතා වැඩි දුරටත් පැවසීය.   ",
    "URL": "https://www.lankadeepa.lk/news/‘‘කොවිඩ්-සමඟ-ඩිජිටල්කරණයේ-අසීමිත-ප්‍රයෝජනය-හදුනාගත්තා‘‘/101-602886",
    "Category": "latest_news"
}