{
    "Source": "www.lankadeepa.lk",
    "Timestamp": "2021 මාර්තු මස 04",
    "Headline": "වැඩබිම් වලට අමුද්‍රව්‍ය යවන්න මිලියන 450 යි : ආදායම මිලියන 150 යි",
    "News Content": "(දයාසිලී ලියනගේ) රාජ්‍ය ඉංජිනේරු සංස්ථාවේ වැඩ බිම්වලට අවශ්‍ය අමුද්‍රව්‍ය යැවීමට අවශ්‍ය මුදල් නොතිබීම නිසා එම අමුද්‍රව්‍ය වැඩබිම් වල කටයුතු අඩාල වී ඇති බව වාර්තා වේ. මේ තත්ත්වය නිසා වැඩබිම් වලින් ලැබෙන ආදායම ද නිසි ලෙස නොලැබෙන බැවින් සේවක වැටුප් ගෙවීම ද දින ගණනාවක් ප්‍රමාද වී ඇති බව රාජ්‍ය ඉංජිනේරු සංස්ථා සේවක සංගමය සඳහන් කරයි. පසුගිය කාලය පුරාම රාජ්‍ය ඉංජිනේරු සංස්ථා වැටුප් ගෙවා ඇත්තේ දින කීපයක් ප්‍රමාද වූ බවද වාර්තා වේ. වැටුප හා ජීවන අංක දීමනාව හැර අනෙකුත් කිසිම දීමනාවක් නොදුන් බවද ඉංජිනේරු සංස්ථා සේවක සංගමය සඳහන් කරයි. සාමාන්‍යයෙන් සෑම මසකම 25 වැනිදා වන විට වැටුප ගෙවිය යුතු වුවත් මෑතකදී සිට රාජ්‍ය ඉංජිනේරු සංස්ථා සේවකයන්ට වුවත් වැටුප ගෙවා ඇත්තේ ඊළඟ මාසයේ මුල සතියේ බවද දැනගන්නට ඇත. සේවක වැටුප සඳහා මාසයකදී රුපියල් මිලියන 150 ක පමණ මුදලක් වැය වන අතර වැඩ බිම්වලට අවශ්‍ය අමුද්‍රව්‍ය සැපයීමට මිලියන 400 ක් 450 ක් අතර ප්‍රමාණයක් වැය වෙයි. රාජ්‍ය ඉංජිනේරු සංස්ථාවට රජයේ ඉදිකිරිම් හිමිවිය යුතුව ඇතත් පසුගිය කාලය පුරාම එම අවස්ථාව නිසි ලෙස හිමිවී නැති බවද සේවක සංගමය කියයි.  ",
    "URL": "https://www.lankadeepa.lk/latest_news/වැඩබිම්-වලට-අමුද්‍රව්‍ය-යවන්න-මිලියන-450-යි-:-ආදායම-මිලියන-150-යි/1-586830",
    "Category": "latest_news"
}