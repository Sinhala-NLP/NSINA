{
    "Source": "www.lankadeepa.lk",
    "Timestamp": "2019 අගෝස්තු මස 11",
    "Headline": "කොල්ලකරුවන්ගේ වෙඩිල්ලෙන් ඉන්ධන හලේ සේවකයා මරුට",
    "News Content": "(පුෂ්පකුමාර ජයරත්න)පොල්ගහවෙල-කුරුණෑගල ප්‍රධාන මාර්ගයේ ගොඩවෙල පිහිටි ඉන්ධන පිරවුම්හලකට පැමිණි කොල්ලකරුවන් පිරිසක් කළ වෙඩි තැබීමකින්  සේවකයකු මියගොස් ඇතැයි පොලසිය කියයි.අද (11) අලුයම   මෙම  සිදුවීම වී ඇති අතර  පැමිණි කොල්ලකරුවන් ඉන්ධන පිරවුම්හලේ   මුදල් කොල්ල කා   පලා යද්දි  කළ වෙඩි තැබීමකින්  සේවකයා මිය ගොස් ඇතැයි පරීක්ෂණවලදී අනාවරණය වී තිබේ. යතුරුපැදියකින් පැමිණි කොල්ලකරුවන් දෙදෙනෙකුගෙන් එක් අයෙකු වෙඩි තබා ඇති අතර, කොල්ලය වැළැක්වීමට උත්සහ දැරූ සේවකයා වෙඩි පහරින් මියගොස් ඇත.අරණායක පදිංචිකරුවෙකු වන බී.පී.කුමාරසිංහ නමැති 27 හැවිරිදි තරුණයෙකු වෙඩි පහරින් මිය ගොස් තිබේ.  ",
    "URL": "https://www.lankadeepa.lk/latest_news/කොල්ලකරුවන්ගේ-වෙඩිල්ලෙන්-ඉන්ධන-හලේ-සේවකයා-මරුට/1-555151",
    "Category": "latest_news"
}