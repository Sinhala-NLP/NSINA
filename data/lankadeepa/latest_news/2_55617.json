{
    "Source": "www.lankadeepa.lk",
    "Timestamp": "2018 ජුලි මස 10",
    "Headline": "පෙට්‍රල් රුපියල් 08කින් - ඩීසල් 09කින් ඉහළට",
    "News Content": "ඩයනා උදයංගනී ඉන්ධන මිල අද (10) මධ්‍යම රාත්‍රියේ සිට ඉහළ නැංවීමට රජය තීරණය කර තිබේ. ඒ අනුව ඔක්ටේන් 92 වර්ගයේ පෙට‍්‍රල් ලීටරයක මිල රුපියල් 08 කින්ද, ඔක්ටේන් 95 වර්ගයේ පෙට‍්‍රල් ලීටරයක මිල රුපියල් 7කින්, ඩීසල් ලීටරයක මිල රුපියල් 09 කින් ඉහළ දැමීමට තීරණය කර ඇති බව රජයේ ආරංචි මාර්ග පවසයි. මේ අනුව ඔක්ටේන් 92 වර්ගයේ පෙට‍්‍රල් ලීටරයක් රුපියල් 145 දක්වාත්, ඔක්ටේන් 95 පෙට‍්‍රල් ලීටරය රුපියල් 155 දක්වාත්, ඞීසල් ලීටරය රුපියල් රුපියල් 118 දක්වා සහ සුපර් ඞීසල් ලීටරයක මිල රුපියල් 129 දක්වාත් ඉහළ ගොස් ඇත. මුදල් අමාත්යාංයශය   හඳුන්වා දී ඇති මිල සූත‍්‍රය ක්‍රියාත්මක කිරීම ගැන අද කැබිනට් මණ්ඩලයේ දී සාකච්ඡා විය. කැබිනට් මණ්ඩලයේදී මේ ගැන තීරණයකට එළැඹීමට නොහැකි වූ අතර ඉන්පසු ඉන්ධන මිල සූත‍්‍රය සම්බන්ධයෙන් සාකච්ඡාවක් ජනාධිපති ලේකම් කාර්යාලයේදී ජනාධිපති මෛත‍්‍රීපාල සිරිසේන මහතාගේ ප‍්‍රධානත්වූයෙන් අද පස්වරුවේ පැවති අතර එහිදී මෙම තීරණය ගෙන තිබේ. එහිදී මුදල් අමාත්‍යාංශය හඳුන්වා දුන් මිල සූත‍්‍රයට අනුව ඉන්ධන මිල ඉහළ දැමීමට තීරණය වී ඇත.  ",
    "URL": "https://www.lankadeepa.lk/latest_news/පෙට්‍රල්-රුපියල්-08කින්---ඩීසල්-09කින්-ඉහළට/1-532471",
    "Category": "latest_news"
}