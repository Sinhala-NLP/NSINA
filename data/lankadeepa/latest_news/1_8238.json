{
    "Source": "www.lankadeepa.lk",
    "Timestamp": "2022 දෙසැම්බර් මස 15",
    "Headline": "59 - 62 අතර වෛද්‍යවරුනට වසර සේවා දිගුවක්",
    "News Content": "(සුජිත් හේවජූලිගේ)දැනට සේවයේ නිරත වයස අවුරුදු 59ත් 62ත් අතර වෛද්‍යවරුන්ට වසරක සේවා දීර්ඝයක් ලබා දීමට රජය තීරණය කර ඇත.මේ තීරණය දැනුම් දෙමින් අගමැති, රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍ය දිනේෂ් ගුණවර්ධන මහතා විසින් අති විශේෂ නිවේදනයක් පසුගිය 12 වැනිදා නිකුත් කරනු ලැබීය.මේ නිවේදනය අනුව වසරක සේවා දිර්ඝය හිමි වනුයේ විශේෂඥ වෛද්‍යවරුන්ට රජයේ වෛද්‍ය නිලධාරීන්ට දත්ත ශල්‍ය වෛද්‍ය නිලධාරීන්ට සහ රජයේ ලියාපදිංචි වෛද්‍ය නිලධාරීන්ටය.කෙසේ වෙතත් වයස අවුරුදු 63 සම්පූර්ණ කර ඇති වෛද්‍යවරුන් දෙසැම්බර් 31 වැනි දිනට ප්‍රථම විශ්‍රාම ගැන්වෙනු ඇත.මේ අනුව  වයස 59 සම්පූර්ණ වී ඇති වෛද්‍යවරුන්ට වයස 60 තෙක් රාජකාරි කිරීමටත් වයස 60 සම්පූර්ණ වී ඇති වෛද්‍යවරුන්ට වයස අවුරුදු 61 දක්වා රාජකාරි කිරීමටත් වයස 61 සම්පුර්ණ වී ඇති වෛද්‍යවරුන් අවුරුදු 62  දක්වා රාජකාරි කිරීමටත් වයස අවුරුදු  62 සම්පූර්ණ වී ඇති වෛද්‍යවරුන්ට වයස 63 දක්වා රාජකාරි කිරීමටත් අවස්ථාව සැලසෙනු ඇත.අගමැතිවරයා එම නිවේදනය නිකුත් කරනු ලැබ ඇත්තේ විශ්‍රාම වැටුප් ව්‍යවස්ථා සංග්‍රහය සංශෝධනය කරමිනි.   ",
    "URL": "https://www.lankadeepa.lk/latest_news/59---62-අතර-වෛද්‍යවරුනට-වසර-සේවා-දිගුවක්/1-625290",
    "Category": "latest_news"
}