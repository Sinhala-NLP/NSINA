{
    "Source": "www.lankadeepa.lk",
    "Timestamp": "2020 නොවැම්බර් මස 07",
    "Headline": "ඇමරිකානු ජනපතිවරණයේ ජය ජෝ බයිඩන්ට",
    "News Content": " ඡන්ද ගණ හෙවත් ඡන්ද සමූහ 284 ක ජය හිමි කරගනිමින් ඇමෙරිකානු ජනාධිපතිවරණයේ ජය ලැබීමට ඩිමොක්‍රටික් පක්ෂයේ අපේක්ෂක ජෝ බයිඩන් අද (7) සමත් විය. කෙසේ නමුත් වත්මන් ජනාධිපති ඩොනල්ඩ් ට්‍රම්ප් පරාජය බාරගන්නා ආකාරයක් පෙනෙන්නට නැතැයි ද විදෙස් පුවත් සේවා වාර්තා කරයි.ඇසෝසියේටඩ් ප්‍රෙස් හෙවත් ඒ.පී. පුවත් සේවය මෙලෙස ඇමෙරිකානු ජනාධිපතිවරයා ජයග්‍රාහකයා නම් කර ඇතැයි ද විදෙස් පුවත් සේවා වාර්තා කරයි.ඇමෙරිකානු ජනාධිපතිවරණයෙන් ජයග්‍රහණයට ලැබීමට නම් ඡන්ද ගණ හෙවත් ඡන්ද සමූහ 270 ක බලය තහවුරු කරගත යුතු ය.හිටපු උප ජනාධිපතිවරයකු වන ජෝ බයිඩන් ඡන්ද ගණ හෙවත් ඡන්ද සමූහ 284 ක බලය හිමි කරගනිද්දි වත්මන් ජනාධිපති ඩොනල්ඩ් ට්‍රම්ප්ට හිමිකරගැනීමට හැකිව ඇත්තේ ඡන්ද ගණ 214 ක් පමණි.ඡන්ද ගණ (ඡන්ද සමූහ) ඉලෙක්ටෝරල් කොලේජ් යන ඉංග්‍රීස වචනයෙන් හැඳින්වේ. ඒ.එෆ්.පී./රොයිටර්ස් 055  ",
    "URL": "https://www.lankadeepa.lk/news/ඇමරිකානු-ජනපතිවරණයේ-ජය-ජෝ-බයිඩන්ට/101-581712",
    "Category": "latest_news"
}