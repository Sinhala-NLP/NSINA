{
    "Source": "www.lankadeepa.lk",
    "Timestamp": "2023 අගෝස්තු මස 20",
    "Headline": "රේගුවේ නමින් වංචා ඉහළ ගිහිල්ලා",
    "News Content": "(යොහාන් භාසුර)රේගු දෙපාර්තමේන්තුව සම්බන්ධ තොරතුරු සහ විස්තර භාවිතා කර ජනතාව රවටා මූල්‍ය වංචා කිරීම ඉහළ ගොස් ඇති බව රේගු දෙපාර්තමේන්තුවේ උසස් නිලධාරියෙක් පැවසීය.රේගු දෙපාර්තමේන්තුවේ ලිපි ශීර්ෂ, දුරකථන අංක සහ රේගු නිලධාරීන්ගේ නම් යොදා ගනිමින් කරන වංචා ඉහළ ගොස් ඇති බවත් නාදුනන පුද්ගලයන්ගේ බැංකු ගිණුම්වලට මුදල් තැන්පත් නොකරන ලෙස ඉල්ලා සිටින බවත් එම නිලධාරියා කීය.රේගුවේ නම භාවිතා කරමින් වංචා කරන පුද්ගලයන් පිළිබඳව හැකි ඉක්මණින් දැනුවත් කරන ලෙස ද එම නිලධාරියා වැඩි දුරට සඳහන් කළේය.    ",
    "URL": "https://www.lankadeepa.lk/news/රේගුවේ-නමින්-වංචා-ඉහළ-ගිහිල්ලා/101-638438",
    "Category": "latest_news"
}