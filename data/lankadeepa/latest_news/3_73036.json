{
    "Source": "www.lankadeepa.lk",
    "Timestamp": "None  2016 අගෝස්තු මස 06",
    "Headline": "හොලිවුඩය සරසන ළමා නිළියෝ",
    "News Content": "කුඩා කාලයේ අප සියලු දෙනා ළමා චිත්‍රපට සඳහා වැඩි ඇල්මක් දක්වන බව නොරහසකි. එමෙන්ම ළමා කාලයේදී ඒ චිත්‍රපටවලට මෙන්ම ඒවායේ රඟපෑ ළමා චරිතවලටද ඒ ඇල්ම ඒ ආකාරයෙන්ම තිබීම පොදු කාරණාවකි. අප මෙම ලිපිය මගින් ගෙනහැර දක්වන්නේ මේ වනවිට හොලිවුඩයේ අඩුවයසින් ජනප්‍රියත්වයට පත්ව ඇති රංගන ශිල්පීන් පිළිබඳවය. 2016 වසර තුළ මේ වනවිට වැඩි ජනප්‍රියත්වයක් හිමි කරගෙන සිටින රංගන ශිල්පීන් තිදෙනෙකු පිළිබඳව IMDb වෙබ් අඩවිය මෙසේ වාර්තා කර තිබිණි. Bailee Madison මේ වනවිට 16 වැනි වියේ පසුවන ඇය ක්ෂේත්‍රයට පිවිසියේ 2006 වර්ෂයේදීLonely Hearts නම් චිත්‍රපටය ඔස්සේය. මෙම චිත්‍රපටය සඳහා ඇය දායක වූයේ ඇයට වයස අවුරුදු 07දීය. ඉන්පසු ඇයට 2007 වර්ෂයේදී රූපවාහිනී කතාමාලාවක රංගන වරම් හිමි විය. ඒ CSI: NY නම් රූපවාහිනී කතාමාලාවයි. ඉන්පසු ඇය 2007 වර්ෂය තුළ රූපවාහිනී කතාමාලා කතාමාලා 05ක් සඳහා රංගනයෙන් දායක වූවාය.එමෙන්ම ඇය2008 වර්ෂයේ සිට 2013 වර්ෂය දක්වා චිත්‍රපට 13ක් සඳහා රංගනයෙන් දායක වී තිබේ.ඉන්පසු අවුරුදු කිහිපයක් චිත්‍රපටවලට සමු දී සිටියද ඇය මේ දක්වා රූපවාහිනී කතාමාලා සඳහා ඇය 2016 වනතෙක් දායක විය.ඇය නැවත චිත්‍රපට සඳහා පිවිසීමට නියමිත වන්නේ 2017 වර්ෂයේදී Cowgirls Story චිත්‍රපටය ඔස්සේය. ඇය මේවනවිට සම්මාන 04කින් පිදුම් ලබා ඇත. ඒ 2008 වර්ෂයේදී පැවැත්වූ Young Artist Awardsහිදී Best Performance in a Feature Film Young Actress Age Ten or Younger ලෙස සහ Best Performance in a Feature Film – Young Ensemble Cast සම්මානය සහ Supporting Young Actress ලෙසයි.එම වර්ෂයේදීම MovieGuide Awards හිදී Most Inspirational Television Acting සම්මානයෙන්ද පිදුම් ලැබීය. 2017 වර්ෂයේදී ඇය චිත්‍රපට දෙකක් සඳහා දායක වීමට නියමිතය.    Mackenzie Foy 2009 ළමා නිරූපිකාව ලෙස ක්ෂේත්‍රයට පැමිණි ඇය මේවනවිට 15 වැනි වියේ පසුවෙයි. 2000 වර්ෂයේදී උපන් ඇය 2009 වර්ෂයේදී \"Til Death\"රූපවාහිනී කතාමාලාවට රංගනයෙන් දායක වෙමින් රංගන ක්ෂේත්‍රයට ප්‍රවිෂ්ට වීමට වරම් හිමිවිය.ඇය ඇමෙරිකානු ළමා නිරූපිකාවක් ලෙස ප්‍රසිද්ධියට පත්වූයේවෙළෙඳ දැන්වීම් ඔස්සේය.2011 වර්ෂයේදී චිත්‍රපට ක්ෂේත්‍රය පිවිසීමට අවස්ථාව උදාවූයේThe Twilight Saga: Breaking Dawn – Part 1චිත්‍රපටය ඔස්සේය. ඉන්පසු 2012 වර්ෂයේදී The Twilight Saga: Breaking Dawn චිත්‍රපටයේ දෙවැන්නටද දායක වීමට වරම් හිමිවිය. ඇය මේ වනවිට චිත්‍රපට 08ක් සඳහා දායක වී ඇත. මෙම වර්ෂයේදී ඇය රංගනයෙන් දායක වූ චිත්‍රපටයක් තිරගත වීමට නියමිතය. ඒ The Great Wall නම් චිත්‍රපටයයි. 2009 වර්ෂයේ සිට ඇය රූපවාහිනී කතාමාලා 06ක් සඳහා දායක විය. මේ වනවිටත් විකාශය වන Jesse Stone: Lost in Paradise රූපවාහිනී කතාමාලාවෙහිද ඇය රංගනයෙන් දායක වෙයි. The Twilight Saga: Breaking Dawn – Part 2 චිත්‍රපට හේතුවෙන් 2013 වර්ෂයේදී ඇය සම්මාන දෙකකින් පිදුම් ලැබුවාය. ඒGolden Raspberry Awardහිදී Worst Screen Couple නම් සම්මානය සහ Worst Screen Ensemble නම් සම්මානයයි. ඉන්පසු 2015 වර්ෂයේදී Saturn Award නම් සම්මාන රාත්‍රියේදී Best Performance by a Younger Actor නම් සම්මානයෙන් පිදුම් ලබා ඇත.    Morgan Lily 2000 වර්ෂයේ උපන් ඇය ක්ෂේත්‍රයට ප්‍රවිෂ්ට වූයේ 2002 වර්ෂයේදීය. ඇගේ පළමු චිත්‍රපටය වූයේ 2005 වර්ෂයේදී තිරගතවූ Shards නම් චිත්‍රපටයයි. ඒ වනවිට ඇයට වයස අවුරුදු 05ක් විය. මෙම චිත්‍රපටයෙන් පසු ඇය නිරූපණ ක්ෂේත්‍රයටද ප්‍රවිෂ්ටවූ අතර, නිරූපණ මේ වනවිට රූපවාහිනී වෙළෙඳ දැන්වීම් 21ක් සඳහා දායක වී තිබේ.2008 වර්ෂයේදී Henry Poole Is Here චිත්‍රපටය ඔස්සේ ඇය විශාල ජනප්‍රියත්වයක් ලබාගත් අතර, 2011 වර්ෂයේදීX-Men: First Class චිත්‍රපටය සඳහාද දායක විය. ඇය රංගනයෙන් දායක වූ Raven ළමා චරිතයට බොහෝදෙනා ආදරය කළහ. ඉන්පසු 2014 වර්ෂයේදී තිරගතවූ X-Men: Days of Future Pastචිත්‍රපටය සඳහාද ඇය රංගනයෙන් දායක වූ අතර, ඒ සඳහා ඇයට බොහෝ ප්‍රතිචාර හිමිවිය.මේ වනවිට චිත්‍රපටය 22ක් සඳහා දායක වී ඇති ඇය රංගනයෙන් දායක වූ Grey's Anatomy චිත්‍රපටය ඉදිරියේදී එළිදැක්වීමට නියමිතය.  ඩිලාන් ක්‍රිෂාන්ත  ",
    "URL": "https://www.lankadeepa.lk/latest_news/හොලිවුඩය-සරසන-ළමා-නිළියෝ/1-444400",
    "Category": "latest_news"
}