{
    "Source": "www.lankadeepa.lk",
    "Timestamp": "2018 දෙසැම්බර් මස 06",
    "Headline": "දින දෙකකින් ආහාර නොගත් දරුවෝ තිදෙනෙක් පොතුවිල් පොලිසියට එති",
    "News Content": "(වසන්ත චන්ද්‍රපාල)පොතුවිල් ගම්මානයේ  දරුවන් තිදෙනෙකු තමන්ට බඩගිනි බව පවසමින් පොතුවිල් පොලිසියට පැමිණ ආහාරය ඉල්ලා තිබෙන පුවතක් පොතුවිල් ප්‍ර‍දේශයෙන්  වාර්තාවේ.අද (06) පිරිමි ළමුන් දෙදෙනෙකු සහ කුඩා ගැහැණු දරුවෙකු පැමිණ දින දෙකකින් ආහාර නොගත් බව පවසා පොලිසියෙන් ආහාර ඉල්ලා තිබේ.පසුව පොතුවිල් පොලිස් ස්ථානාධිපති පොලිස් පරීක්ෂක නිශාන්ත කුමාරසිංහ මහතා විසින් මෙම දරුවන්ට ආහාර ලබාදීමට කටයුතු කර ඇත.මෙම දරුවන් පිලිබඳව පොලිසිය කරුණු සොයා බැලිමේදී මෙම දරුවන් තිදෙනාගේ පියා විදේශ ගතව ඇති අතර මව මෙම දරුවන්ට නොසලකන බව සොයාගෙන තිබේ.තම මවට වෙනත් පුද්ගලයෙක් ආහාර ගෙනත් දෙන බවත් තමන්ට එම ආහාර ලබා නොදෙන බවත් මෙම දරුවන් තිදෙනා පොලිසියට පවසා තිබේ.ඉකුත් 05 වැනිදා ආහාර ගැනීමෙන් පසුව කිසිම ආහාරයක් මෙම දරුවන් ලබාගෙන නැති අතර පොලිස් නිලධාරීන් විසින් මෙම දරුවන්ට ආහාර ලබාදී තිබේ.මෙම දරුවන් තිදෙනාගෙන් දෙදෙනෙක් පිරිමි දරුවන් වන අතර ඔවුන් වයස අවුරුදු 14 සහ 13 වියෙහි පසුවෙති ගැහැණු දරුවාට වයස අවුරුදු 07 කි.පොතුවිල් පොලිසිය මගින් මෙම දරුවන්ගේ මව අත්අඩංගුවට ගෙන දරු තිදෙනා සමඟ පොතුවිල් මහේස්ත්‍රාත් අධිකරණයට ඉදිරිපත් කළ අතර පොතුවිල් මහේස්ත්‍රාත් මොහමඩ් රාෆි මහතා විසින් මවමෙම මස 12 දක්වා රක්ෂිත බන්ධනාගාර ගත කළ අතර මෙම දරුවන් තිදෙනා ළමා ආරක්ෂණ අධිකාරියේ රැකවරණය යටතේ ඔවුන් ගේ මාමාට භාරදි තිබේ.මෙම මස 12 වෙනි දින මෙම දරුවන් නැවත අධිකරණයට ඉදිරිපත් කරන ලෙසද මහේස්ත්‍රාත්වරයා පොලිසියට නියෝග කර තිබේ.    ",
    "URL": "https://www.lankadeepa.lk/latest_news/දින-දෙකකින්-ආහාර-නොගත්-දරුවෝ-තිදෙනෙක්-පොතුවිල්-පොලිසියට-එති/1-541739",
    "Category": "latest_news"
}