{
    "Source": "www.lankadeepa.lk",
    "Timestamp": "2017 ඔක්තෝබර් මස 25",
    "Headline": "දුම්රියේ ගැටී සිසුවා මියයයි",
    "News Content": "(සිතුම් චතුරංග)වවුනියාව අවුසදපිටිය ප‍්‍රදේශයේදී කොළඹ සිට යාපනය බලා ධාවනයවූ සීඝ‍්‍රගාමි දුම්රියේ  ගැටීමෙන් පාසල් සිසුවකු (17) අද (25) මියගොස් ඇතැයි ඊරට්ටපෙරියකුලම පොලිසිය පවසයි.ජංගම දුරකතනයේ ශ්‍රව්‍ය උපකරණ භාවිතා කරමින් සිංදු අසමින් එම සිසුවා දුම්රිය මාර්ගයේ ගමන්කරන අවස්ථාවේදී පසුපසින් පැමිණි දුම්රියේ ගැටී ඇති බව පොලිසිය පැවසීය.මෙලෙස මියගොස් ඇත්තේ වවුනියාව ප‍්‍රදේශයේ පාසලක උසස්පෙළ කලා අංශයෙන් ඉගෙනුම ලැබූ පාසල් සිසුවෙකි. අනතුරින් පාසල් සිසුවා එම ස්ථානයේදීම මියගොස් සිටි අතර දුම්රිය සේවකයින් විසින් සිරුර වවුනියාව දුම්රිය ස්ථානයට රැගෙන එනු ලැබීය.  ",
    "URL": "https://www.lankadeepa.lk/latest_news/දුම්රියේ-ගැටී-සිසුවා-මියයයි/1-519469",
    "Category": "latest_news"
}