{
    "Source": "www.lankadeepa.lk",
    "Timestamp": "None  2013 මැයි මස 14",
    "Headline": "ගයාන් - අශාන් විශිෂ්ට දස්කම් දක්වති",
    "News Content": "‘සීගිරි රැළි ක්‍රොස්’ තරගාවලියේ දක්‍ෂතම යතුරු පැදි ධාවකයා ලෙස ගයාන් සඳරුවන්ද දක්ෂතම රියදුරා වශයෙන් අශාන් සිල්වාද සම්මාන දිනාගත්හ.යතුරු පැදි අංශයේ කණ්ඩායම් ශූරතාව ගයාන් සඳරුවන් සහ ඔහුගේ සොහොයුරු ශානුක සඳරුවන් නියෝජනය කරන ‘හොන්ඩා’ කණ්ඩායම විසින් දිනාගනිද්දී මෝටර් රථ අංශයේ කණ්ඩායම් ශූරතාව අශාන් සිල්වා සහ ඉර්ෆාන් ෆෝඞ් නියෝජනය කළ ‘මාග්නි රේසිං’ කණ්ඩායම විසින් දිනාගනු ලැබීය.මෙම තරගාවලිය පසුගිය ඉරිදා (12 වැනිදා) සීගිරිය ගුවන් හමුදා ධාවන පථයේදී පැවැත්විණ. එම්. එක්ස්. කාණ්ඩයේ (සි. ධා. 125 සිට සි. ධා. 250 දක්වා) මෝටර් ක්‍රොස් පළමු යතුරු පැදි තරගය දෙවැනියා ලෙසින්ද, දෙවැනි තරගයේ ජයග‍්‍රාහකයා ලෙසින්ද නිමා කරමින් ගයාන් සඳරුවන් දක්ෂතම යතුරු පැදි ධාවකයාට හිමි කුසලානයට දිනාගත්තේය.පළමු තරගය ආරම්භයේදී සිදුවූ අනතුරක් හේතුවෙන් තරමක ප‍්‍රමාදයකින් යුතුව තරගය ඇරඹූ ගයාන් ඔහුට ඉදිරියෙන් සිටි අනිකුත් තරග කරුවන් අභිබවා යමින් දෙවැනියා ලෙස තරගය නිමා කළේ පැමිණ සිටි නරඹන්නන්ගේ ජය ඝෝෂා මැදය.ගයාන්ට අභියෝගයක් විය හැකි කී‍්‍රඩකයන් දෙදෙනෙකු වන ශෙහාන් සී. අධිකාරි එම්. එක්ස්. කාණ්ඩයේ (සි. ධා. 125 සිට සි. ධා. 250 දක්වා) දෙවැනි මෝටර්ක්‍රොස් තරගයේදී, යතුරු පැදියේ මතුවූ යාන්තී‍්‍රක දෝශයක් හේතුවෙන් තරගය අතරමැද තරගයෙන් ඉවත්වීමට සිදුවිය. පුහුණුවීම් අතරතුර සිදුවූ අනතුරක් හේතුවෙන් ඉශාන් දසනායකද අවසන් මොහොතේ තරගාවලියට සහභාගී නොවීය.එස්. එල්. එච්. කාණ්ඩයේ (සි. ධා. 1600 දක්වා) දෙවැනි මෝටර් රථ තරගයේදී ප‍්‍රථම ස්ථානය දිනාගත් අශාන් සිල්වා, එස්. එල්. ජී. ටී. කාණ්ඩයේ (සි. ධා. 3500 දක්වා) මෝටර් රථ තරග 2 ම ජය ගනිමින් දක්ෂතම රියැදුරා බවට පත්විය.පසුගිය වරසරේ දක්ෂතම රියැදුරා බවට පත්වූ දිනේෂ් දෙහෙරගොඩට මෙවර දිනාගත හැකිවූයේ එස්. එල්. ජී. ටී. කාණ්ඩයේ (සි. ධා. 3500 දක්වා) දෙවැනි මෝටර් රථ තරගයේ දෙවැනි ස්ථානය පමණි. එම කාණ්ඩයේ පළමු තරගය ඔහු අවසන් කළේ සිව්වැනියා ලෙසය.ප‍්‍රවීණ රියැදුරු උපුල්වන් සේරසිංහ ඔහුගේ ප‍්‍රියතම තරග ඉසව්ව වන එස්. එල්. එන්. කාණ්ඩයේ (සි. ධා. 1500 දක්වා) ෆෝඞ් ලේසර් / මැස්ඩා මෝටර් රථ තරගය ජයගත්තේ අනිකුත් තරග කරුවන්ට වඩා මීටර 250 ක් පමණ ඉදිරියෙන් සිටිමිනි. ඉන් නොනැවතුන ඔහු එස්. එල්. එන්. කාණ්ඩයේ (සි. ධා. 1300 දක්වා) ෆෝඞ් ලේසර් / මැස්ඩා මෝටර් රථ තරගයේ ප‍්‍රථම ස්ථානයත්, එස්. එල්. එච්. කාණ්ඩයේ (සි. ධා. 1600 දක්වා) මෝටර් රථ තරග දෙකේම දෙවැනි ස්ථානත් දිනා ගත්තේ තවමත් ඔහු මෙම කී‍්‍රඩාවට තරුණ බව කියාපාමිනි.එස්. එම්. කාණ්ඩයේ (සි. ධා. 250 දක්වා) සුපිරි යතුරු පැදි තරගය දෙවැනියා ලෙසන් අවසන් කළ උදේශ් වෙඩිසිංහ එම කාණ්ඩයේම (සි. ධා. 450 දක්වා) සුපිරි යතුරු පැදි තරගය ජයගනිමින් සුපිරි යතුරු පැදි තරග වලදී වැඩි ගෞරව හිමිකරගැනීමට සමත්විය. ඔහුගේ සොහොයුරු ප‍්‍රවීණ යතුරු පැදි ධාවක ආනන්ද වෙඩිසිංහට එම තරගයේදී හිමිවූයේ තෙවැනි ස්ථානයයි.ශී‍්‍ර ලංකා ගුවන් හමුදාව විසින් මෝටර්කී‍්‍රඩා රියදුරන්ගේ සංගමය (SLADA) සමග එක්ව සංවිධානය කරණු ලැබූ මෙම තරගාවලියේ තරග කිහිපයක්ම විවිධ හේතූන් මත නොපැවැත්වුණ අතර අවුරුදු 10 න් පහළ, අවුරුදු 13 න් පහළ, අවුරුදු 16 න් පහළ තරගද එ අතර විය.තරග ප‍්‍රතිඵලසන්නද්ධ සේවා ( සි. ධා. 125 දක්වා) යතුරු පැදි1  නිහාල් විජේරත්න2  මධුර පීරිස්3  රංජිත් සමරවීරඑස්. එල්. ඒ කාණ්ඩයේ (සි. ධා. 1000 දක්වා) කුඩා මෝටර් රථ1  චතුර විජේරත්න2  ලක්මාල් විජේරත්න3  කේ. පරමේෂ්වරන්එම්. එක්ස්. කාණ්ඩයේ සන්නද්ධ සේවා (සි. ධා. 125 දක්වා) තරග යතුරු පැදි1  සමීර පේ‍්‍රමරත්න2  මිතුන් ජයසංක3  නිහාල් විජේරත්නඑස්. එල්. එන්. කාණ්ඩයේ (සි. ධා. 1300 දක්වා) ෆෝඞ් ලේසර් / මැස්ඩා මෝටර් රථ1  උපුල්වන් සේරසිංහ2  කුෂාන් පීරිස්3  දමිත් වීරසිංහඑස්. එල්. ජී. ටී. කාණ්ඩයේ (සි. ධා. 3500 දක්වා) මෝටර් රථ - පළමු තරගය1  අශාන් සිල්වා2  පසිදු පීරිස්3  අරවින්ද පේ‍්‍රමදාසඑස්. එම්. කාණ්ඩයේ (සි. ධා. 250 දක්වා) සුපිරි යතුරු පැදි1  උදික ශී‍්‍රමාල් මලවිගේ2  උදේශ් වෙඩිසිංහ3  චමින්ද ද සිල්වාඑම්. එක්ස්. කාණ්ඩයේ (සි. ධා. 125 දක්වා) මෝටර්ක්‍රොස් යතුරු පැදි1  ශෙහාන් සී. අධිකාරි2  රුමීෂ බුල්ජන්ස්3  සමීර පේ‍්‍රමරත්නඑස්. එල්. එන්. කාණ්ඩයේ (සි. ධා. 1000 දක්වා) සාමාන්‍ය මෝටර් රථ1  උශාන් ද සිල්වා2  බුද්ධික ද සිල්වා3  ගයාන් රණතුංග‘එම්’ කාණ්ඩයේ (සි. ධා. 250 දක්වා) සාමන්‍යය සහ නවීකරණය කරන ලද යතුරු පැදි (ස්ටී‍්‍රට් ටේ‍්‍රල්) - පළමු තරගය1  ලහිරු ජීවන්ත2  ශානුක සඳරුවන්3  සම්පත් කුමාරඑස්. එල්. එන්. කාණ්ඩයේ (සි. ධා. 1500 දක්වා) ෆෝඞ් ලේසර් / මැස්ඩා මෝටර් රථ1  උපුල්වන් සේරසිංහ2  චමින්ද වීරසූරිය3  කුෂාන් පීරිස්එම්. එක්ස්. කාණ්ඩයේ (සි. ධා. 125 සිට සි. ධා. 250 දක්වා) මෝටර්ක්‍රොස් යතුරු පැදි - පළමු තරගය1  ශෙහාන් සී. අධිකාරි2  ගයාන් සඳරුවන්3  සමීර පේ‍්‍රමරත්නඑස්. එල්. එච්. කාණ්ඩයේ (සි. ධා. 1600 දක්වා) පළමු මෝටර් රථ1  පසිඳු පීරිස්2  උපුල්වන් සේරසිංහ3  ජනක ඩයස්ට‍්‍රක් සහ ජීප් කාණ්ඩයේ විවෘත තරගය1  දිනේෂ් සේනානායක2  ඉශ්රාක් වහබ්3  සංජය සේදර සෙනරත්‘එම්’ කාණ්ඩයේ (සි. ධා. 250 දක්වා) සාමන්‍ය සහ නවීකරණය කරන ලද යතුරු පැදි (ස්ටී‍්‍රට් ටේ‍්‍රල්) - දෙවැනි තරගය1  ශානුක සඳරුවන්2  ලහිරු ජීවන්ත3  සම්පත් කුමාරඑස්. එම්. කාණ්ඩයේ (සි. ධා. 450 දක්වා) සුපිරි යතුරු පැදි1  උදේශ් වෙඩිසිංහ2  තුසිත ගුණසේකර3  ආනන්ද වෙඩිසිංහඑස්. එල්. එච්. කාණ්ඩයේ (සි. ධා. 1600 දක්වා) මෝටර් රථ - දෙවැනි තරගය1  අශාන් සිල්වා2  උපුල්වන් සේරසිංහ3  ලක්මාල් විජේරත්නඑස්. එල්. එච්. කාණ්ඩයේ (සි. ධා. 2200 දක්වා) සුබරු මෝටර් රථ තරගය1  ටිරෝන් හෙන්දාවිතාරණ2  සංජය සේදර සෙනරත්3  චවින්ද ධර්මවර්ධනඑම්. එක්ස්. කාණ්ඩයේ (සි. ධා. 125 සිට සි. ධා. 250 දක්වා) මෝටර්ක්‍රොස් යතුරු පැදි - දෙවැනි තරගය1  ගයාන් සඳරුවන්2  සමීර පේ‍්‍රමරත්න3  ශානුක සඳරුවන්.එස්. එල්. ජී. ටී. කාණ්ඩයේ (සි. ධා. 3500 දක්වා) දෙවැනි මෝටර් රථ තරගය1  අශාන් සිල්වා2  දිනේෂ් දෙහෙරගොඩ3  ජනක ඩයස් (ඡායාරූප - ශාන්ත රත්නායක) ",
    "URL": "https://www.lankadeepa.lk/latest_news/ගයාන්---අශාන්-විශිෂ්ට-දස්කම්-දක්වති/1-121940",
    "Category": "latest_news"
}