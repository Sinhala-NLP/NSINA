{
    "Source": "www.lankadeepa.lk",
    "Timestamp": "2020 මැයි මස 24",
    "Headline": "වැටුපෙන් මුදල් අය කරගත්තැයි  ලංකා ගුරු සංගමය නඩු කියන්න යයි",
    "News Content": "(දයාරත්න ඇඹෝගම)තම වැටුපෙන් මුදල් අය නොකර ගන්නා ලෙසට ලිඛිතව ඉල්ලා සිටියදි විදුහල්පතිවරුන් ගෙන් සහ ගුරුවරුන්ගේ වැටුපෙන් මුදල් අයකර ගැනිමට විරුද්ධව ජනාධිපති ලේකම්වරයා ඇතුළු බලධාරින්ට විරුද්ධව ඉදිරි සතියේ නඩු පවරන බව ලංකා ගුරු සංගමයේ සභාපති ප්‍රියන්ත ප්‍රනාන්දු මහතා පැවසිය. අනුරාධපුර නගරයේ පිහිටි ඒ මහතාගේ නිවසේ අද (24)දින පැවති මාධ්‍ය හමුවකදි හෙතෙම මේ බව පැවසිය. එම මාධ්‍ය හමුවේදි ලංකා ගුරු සංගමයේ සභාපති ප්‍රියන්ත ප්‍රනාන්දු මහතා මෙසේද පැවසිය. ජනාධිපති ලේකම්වරයා විසින් ලිපියකින් කර තිබු ඉල්ලිමක් පරිදි කොවිඩ් සහන අරමුදලට කියා මෙම විදුහල්පතිවරැන් ගෙන් සහ ගුරුවරුන් ගෙන් බලහත් කාරයෙන්  මැයි මාසයේ වැටුපෙන් දිනක වැටුප අයකර ගෙන තිබෙනවා බලහත් කාරයෙන්.ඔවුන් තමන්ගේ වැටුපෙන් මුදල් අයකර නොගන්නා ලෙසට අදාල බලධාරින්ට ලිඛිතව දැණුම්දි තිබියත් මෙලෙස වැටුප් අය කිරිම නිති විරෝධියි. රජය පලමුවෙන්ම කිවේ කැමති අයෙකුට පමනක් සිය වැටුප කොවිඩ් සහන අරමුදලට පරිත්‍යාග කරන්න පුලුවන් කියලයි.ඒ වුනාට මේ වන විට පළාත් කිහිපයක රජයේ සේවකයන් ගෙන් වැටුප් මුදල් අයකර ගෙන තියෙනවා. විශේෂයෙන්ම නැගෙනහිර පළාතේ ගුරු විදුහල්පතිවරුන් ගෙන්. මේවන විට ලබන වැටුපත් මදි රජයේ සේවකයන්ට ජිවිත්විමට.ඒ අතර රජය අත්‍යවශ්‍ය භාණ්ඩ මත පනවා තිබු බදු ඉහල දමා තිබෙනවා.ඒ නිසා ඉදිරියේදි භාණ්ඩ මිල ඉහල යන්න පුලුවන්.එහෙම තියෙද්දි ලබන වැටුපත් රජයේ සේවකයන් ගෙන් ආණ්ඩුව මංකොල්ල කනවා.නැගෙනහිර පළාතේ අධ්‍යාපන අධ්‍යක්ෂකවරයාගේ නියෝගයක් මත සියළුම ගුරු විදුහල්පතිවරුන්ගේ දිනක වැටුප අයකර තිබෙනවා.මේක අසාධාරණයක්.ඒ නිසා නැගෙනහිර පළාතේ තත්වය පදනම් කර ගෙන අධිකරණයට යාමට කටයුතු සුදානම් කොට තිබෙනවා.අපි ලබන සතියේ අනිවාර්යෙන්ම බලහත් කාරයෙන් වැටුප අයකර ගත් කිහිප දෙනෙකු සමග අධිකරණයේ නඩු පවරනවා.මේවන විටත් මේ සම්බන්ධ නීතිමය කටයුතු අපි අවසන් කොට තිබෙනවා.ඉදිරියේදිත් රජයේ සේවකයන් ගෙන් විවිධ විවිධ කාරනා වලට වැටුප් අයකර ගන්න නියමිතයි.බලහත් කාරයෙන් වැටුපෙන් මුදල් අයකර ගැනිම නිති විරෝධියි.මේක වහාම නතර කරන්න. ඒ වාගේම අත්‍යවශ්‍ය භාණ්ඩ සදහා බදුවැඩි කිරිම වහාම අත් හිටුවන්න.මේවන විට රටේ ඉන්ධන මිල අඩු කිරිමේ හැකියාව තිබියදි රජය විසින් මහජනයාට සහනයක් ලබා නොදෙන බවද ප්‍රියන්ත ප්‍රනාන්දු මහතා මෙහිදි පැවසිය. මෙම මාධ්‍ය හමුවට ලංකා ගුරු සංගමයේ අනුරාධපුර දිසා ලේකම් සරත් ගුණතිලක,දිස්ත්‍රික් කමිටු නියෝජිත ප්‍රසන්න සිරිසේන යන මහත්වරුද එක්ව සිටියහ.    ",
    "URL": "https://www.lankadeepa.lk/latest_news/වැටුපෙන්-මුදල්-අය-කරගත්තැයි--ලංකා-ගුරු-සංගමය-නඩු-කියන්න-යයි/1-572519",
    "Category": "latest_news"
}