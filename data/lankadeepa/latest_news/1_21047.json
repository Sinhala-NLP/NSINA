{
    "Source": "www.lankadeepa.lk",
    "Timestamp": "2021 දෙසැම්බර් මස 20",
    "Headline": "පුරාවස්තු සෙවූ 6ක් එස්.ටී.එෆ් දැලේ",
    "News Content": "(ඉන්දිකා රාමනායක)ස්කෑනර් යන්ත්‍රයක්  භාවිතයෙන් පුරාවස්තු පුරාවස්තු සොයමින් සිටි පුද්ගලයින් 06 දෙනෙකු ඊච්චලන්පත්තු ප්‍රදේශයේ දී අත්අඩංගුවට ගත් බව විශේෂ  කාර්ය බළකාය කියයි.ඊච්චලම්පත්තුව පොලිස් වසමේ , පූනගර් ප්‍රදේශයේ දී  පිරිසක් ස්කෑනර්  යන්ත්‍රයක් භාවිතා කරමින්  කැණීම් කරන බවට කන්තලේ විශේෂ කාර්ය බලකා කඳවුරට ලැබුණු තොරතුරකට අනුව ඊයේ (19)  සවස මෙම වැටලීම සිදුකර ඇත.මෙම පිරිස වයස අවුරුදු 40- 55 අතර පසුවන පන්නිපිටිය, නූරිය, මාලඹේ  යන ප්‍රදේශවල පදිංචිකරුවන් බවද විශේෂ කාර්ය බලකාය කියයි .තවද අලවංගු ,පොරව , සවල්, උදලු , ඇතුළු කැණීම් උපකරණ රැසක් අත්අඩංගුවට ගෙන ඇත.    ",
    "URL": "https://www.lankadeepa.lk/latest_news/පුරාවස්තු-සෙවූ-6ක්-එස්-ටී-එෆ්-දැලේ/1-605156",
    "Category": "latest_news"
}