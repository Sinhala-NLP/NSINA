{
    "Source": "www.lankadeepa.lk",
    "Timestamp": "2021 ජනවාරි මස 14",
    "Headline": "කොරෝනා සෑදී සුව වූ හිමියෝ තම දායකයන් නිදහස් කරන්නයි කියති",
    "News Content": "(අජිත්ලාල් ශාන්තඋදය)කෝවිඩ් 19 ආසාදනය වී අයිඞීඑච් රෝහලේ ප‍්‍රතිකාර ලබා සුව වී ගමට පැමිණ, තමාගේ පළමුපෙළ ආශ‍්‍රිතයන් වු  දැනට නිරෝධායනයට ලක්  කර සිටින  දායක නිවාස තුනකට මහ රෑ  කඩාවැදුණු හිමිනමක් එම නිවෙස්වල නිරෝධයන දැන්වීම් කඩදාසි ඉරාදමා යකානටා ඇතැයි කුරුවිට පොලීසිය කියයි.ප‍්‍රදේශයේ මහජන සෞඛ්‍ය පරීක්‍ෂකවරයාට ද රාත‍්‍රියේ දුරකතනයෙන් කතා කර ඔහුට ද දොස් පවරා තමාට කොවිඞ් සුව වී ඇති නිසා නිරෝධායනයට ලක්කර ඇති තමාගේ පළමුපෙළ ආශ‍්‍රිතයන් ද මුදාරින ලෙස  බලකර ඇති බව ද පොලීසිය පැවසුවේය.මහජන සෞඛ්‍ය පරීක්‍ෂකවරයාගේ ජංගම දුරකතනයට කෙටි පණිවිඩද එවා ඇති බව පොලිසිය පැවසුවේය. කෝවිඞ් ආසාදිත වූ මෙම හිමිනමගේ පළමුපෙළ ආශ‍්‍රිතයින් 35ක් මේ වනවිට නිරෝධයනයට ලක්කර ඇත. ඔවුන් අතර පොලිස් නිලධාරීන් සිව්දෙනෙක් ද සිටිති.පොලිසිය විසින් මෙම හිමි නමට අවවාද කර ඇති අතර නැවත අනිසි හැසිරිම් සම්බන්‍ධයෙන් පැමිණිල්ලක් ලදහොත් නඩු පවරන  බවට අවවාද කළ බවද කුරුවිට පොලීසිය පැවසුවේය.කුරුවිට පරගල ප‍්‍රදේශයේ විහාරස්ථානයක වැඩ වසන හිමිනමකට පපුවේ අමාරුවක් සෑදී ඇති නිසා  1990 හදිසි සේවා ගිලන් රථයක් එවන ලෙස පසුගිය දෙසැම්බර් 27දා දැනුම් දී තිබුණිආසන්නම ගිලන් රථය කුරුවිට පොලිස්ථානය වූ අතර ඒ වනවිටත් එම ගිලන් රථය වෙනත් රෝගියෙකු රැගෙන යමින් තිබුණි. ආසන්නම  වෙනත් පොලිස්ථානයක නවතා ඇති 1990 ගිලන් රථයක් එකී පන්සල වෙත යැවිමට අඩුම තරමින් පැයකට ආසන්න කාලයක් ගතවන් බව තහවුරු වී තිබුණි.එතෙක් සිටින්නට බැරිනිසා තමා පොලිස් ජීප් රථයෙන් හෝ යවන්නැයි කුරුවිට පොලිස්ථානයට කතාකර හිමිනම ඉල්ලා ඇත. ඒ අනුව නිලධාරින් හතරදෙනෙක් ජීප් රථයෙන් විහාරස්ථානයට ගොස් දායක මහත්මයෙක්ද සමග හිමිනම රත්නපුර මහ රෝහලට ඇතුළුකර තිබුණි. ඒ අවස්ථාවේ හිමිනමගෙන් පීසීආර් සාම්පල් ලබාගෙන තිබුණි. ඒවායේ ප‍්‍රතිඵල 29දා රාත‍්‍රී ලැබි තිබුණි. හිමිනමට කෝවිඞ් ආසාදිත බව තහවුරුවී තිබුණි.උන්වහන්සේ කොළඹ අයිඞීඑච් රෝහල වෙත යැවිනි. 31දා සිට උන්වහන්සේගේ පළමු පෙළ ආශ‍්‍රීතයන් 35 දෙනෙක් නිරෝධායනයට ලක්කරනු ලැබීය. විහාරස්ථානය ආසන්නයේ නිවාස තුනකුත් යාබද, කනේගල්ල, අඩවිකන්ද, තෙප්පනාව, ආදී ප‍්‍රදේශවල අය එසේ නිරෝධායනට ලක්කර තිබිනි. එ අතර හිමිනම් රෝහල්ගත කිරීමට ගිය පොලිස් නිලධාරින් හතර දෙනාද විය.  ",
    "URL": "https://www.lankadeepa.lk/latest_news/කොරෝනා-සෑදී-සුව-වූ-හිමියෝ-තම-දායකයන්-නිදහස්-කරන්නයි-කියති/1-584654",
    "Category": "latest_news"
}