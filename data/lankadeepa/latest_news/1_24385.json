{
    "Source": "www.lankadeepa.lk",
    "Timestamp": "2021 සැප්තැම්බර් මස 25",
    "Headline": "නිරිත දිගට මීටර් 100 ඉක්මවූ තද වැසි",
    "News Content": "(ඩයනා උදයංගනී)දිවයිනේ නිරිත දිග ප්‍රදේශවලට අද මිලිමීටර 100 ට වැඩි තද වැසි ඇතිවනු ඇතැයි කාලගුණ විද්‍යා දෙපාර්තමේන්තුව පවසයි.ඒ අනුව බස්නාහිර, සබරගමුව, මධ්‍යම සහ වයඹ පළාත්වලත්, ගාල්ල සහ මාතර දිස්ත්‍රික්කවලත් විතින් විට වැසි හෝ ගිගුරුම් සහිත වැසි ඇති වන බව එම දෙපාර්තමේන්තුවේ ප්‍රකාශකයෙක් සඳහන් කළේය.නැගනහිර සහ ඌව පළාත්වල ද සවස් කාලයේ හෝ රාත්‍රී කාලයේ තැනින් තැන වැසි හෝ ගිගුරුම් සහිත වැසි ඇති වන බව එම ප්‍රකාශකයා පැවසීය.නිරිත දිග මෝසමේ බලපෑමෙන් මෙම වැසි ඇතිවේ.ගිගුරුම් සහිත වැසි ඇතිවන අවස්ථාවල අකුණු අනතුරු හා තාවකාලික තද සුළං ඇතිවිය හැකි බවද ඔහු කීවේය.   ",
    "URL": "https://www.lankadeepa.lk/latest_news/නිරිත-දිගට-මීටර්-100-ඉක්මවූ-තද-වැසි/1-599747",
    "Category": "latest_news"
}