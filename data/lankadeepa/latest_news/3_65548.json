{
    "Source": "www.lankadeepa.lk",
    "Timestamp": "2017 ජුලි මස 21",
    "Headline": "ලක්ෂ 31ක් කොල්ලකෑවැයි තුනක් සැකපිට",
    "News Content": "(බිමල් ශ්‍යාමන් ජයසිංහ)හොරණ අරපනාගොල්ල කර්මාන්ත ශාලාවකට අයත් රුපියල් තිස් එක් ලක්ෂයකට අධික මුදලක් කොල්ලකෑමේ සිද්ධියට සම්බන්ධයෙන් එම මුදල් බාරව සිටි අයකැමිවරයකු ඇතුළු  තිදෙනකු අද (21) කහංවිල දී අත්අඩංගුවට ගත් බව පොලිසිය කියයි.ගිනි අවියක්,උණ්ඩ 12ක්,හමුදා නිල ඇඳුම් සහ සෙල්ලම් පිස්තෝලයක් ද අත්අඩංගුවට ගෙන තිබේ.සැකකරුවන් අතර හිටපු හමුදා කෝප්‍රල්වරයකු ද සිටින බවත් හෙරොයින් මත්කුඩුවලට ඇබ්බැහි වූවකුද සිටින බව පොලිසිය කියයි.කොල්ලකන ලද මුදලින් මිලදී ගෙන ඇති බව කියන ගෘහ භාණ්ඩ මුළුතැන් උපකරණ කිහිපයක් ද පොලිසිය බාරයට ගෙන තිබේ.  ",
    "URL": "https://www.lankadeepa.lk/latest_news/ලක්ෂ-31ක්-කොල්ලකෑවැයි-තුනක්-සැකපිට/1-515449",
    "Category": "latest_news"
}