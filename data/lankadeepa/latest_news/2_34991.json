{
    "Source": "www.lankadeepa.lk",
    "Timestamp": "2021 ජනවාරි මස 07",
    "Headline": "දොම්පේ පොලීසියේ අපරාධ අංශයේ ස්ථානාධිපති මත්ද්‍රව්‍ය සමඟ අත්අඩංගුවට",
    "News Content": "(බිමල් ශ්‍යාමන් ජයසිංහ)දොම්පේ පොලිසියේ අපරාධ අංශයේ ස්ථානාධිපති ලෙස කටයුතු කරන  ප්‍රධාන පොලිස් පරීක්ෂක ප්‍රභාත් ගුණවර්ධන සහ තවත් පුද්ගලයෙකු  මැන්ඩි මත්ද්‍රව්‍ය සහ ගංජා  සමඟ අද(07) අලුයම අත්අඩංගුවට ගත් බව  පානදුර වලාන දූෂණ මර්දන මර්දන ප්‍රහාරක ඒකකය කියයි.සැකකාර  ප්‍රධාන පොලිස් පරීක්ෂකවරයා  සන්තකයේ  ගංජා ග්‍රෑම් 5ක් සහ  අනෙක් සැකකරු සන්තකයේ මැන්ඩි ග්‍රෑම් 30  මෙන්ම ප්‍රධාන පොලිස් පරීක්ෂකවරයා ගමන්ගත් සුඛෝපභෝගී  මෝටර් රථය ද පොලිස් බාරයට ගෙන ඇත.ප්‍රධාන පොලිස් පරීක්ෂකවරයා කඩුවෙල ප්‍රදේශයේ දී  අනෙක් සැකකරු  අතුරුගිරිය ප්‍රදේශයේදී අත්අඩංගුවට ගෙන ඇත.  ",
    "URL": "https://www.lankadeepa.lk/latest_news/දොම්පේ-පොලීසියේ-අපරාධ-අංශයේ-ස්ථානාධිපති-මත්ද්‍රව්‍ය-සමඟ-අත්අඩංගුවට/1-584255",
    "Category": "latest_news"
}