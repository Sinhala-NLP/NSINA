{
    "Source": "www.lankadeepa.lk",
    "Timestamp": "None  2012 මැයි මස 27",
    "Headline": "අයි. පී. එල්. ක‍්‍රිකට් ශුරතාව කොල්කටා නයිට් රයිඩර්ස්ට",
    "News Content": "චෙන්නායිහි ඊයේ (27) පැවැති අයි. පී. එල්. ක‍්‍රිකට් තරගාවලියේ අවසාන මහා තරගයේදී මන්වින්දර් බිස්ලා (89) සහ ජැක් කලිස් (69) ගේ විශිෂ්ඨ පිතිහරඹය නිසා කොල්කටා නයිට් රයිඩර්ස් පිල  චෙන්නායි සුපර් කිංග්ස් පිල කඩුුලූ 5 කින් පරාජය කරමින් ශුරතාව දිනාගත්තේය.කාසියේ වාසිය දීනු චෙන්නායි පිල පළමුව පන්දුවට පහර දිමට පැමිණි අතර ඔවුන් පන්දුවාර 20 තුලදී කඩුලූ 3 ක් දැවී ලකුණු 190 ක් ලබා ගත්තේය. පිළිතුරු ඉනිම ක‍්‍රීඩා කර කොල්කටා පිල  ඕවර 19. 4 දී ලකුණු 192 ක් ලබා ගනිමින් ජය අත්කර ගත්තේය.මන්වින්දර් බිස්ලා පන්දු 48 දී හතරේ පහර 8 ක් සහ හයේ පහර 5 ක් සමගින් වෙගවත් ලකුණු 89 ලබා දෙමින් නයිට් රයිඩර්ස් පිලට ජයමාවත පදා දුන්නේය. අවසාන මහා තරගයේ වීරයා ලෙස මන්වින්දර් බිස්ලා සම්මාන දීනා ගත්තේය.කොල්කටා කණ්ඩායම අවසාන මහා තරගයට සුදුසුකම් ලැබු පළමු අවස්ථාව මෙය වන අතර චෙන්නායි පිල ගිය වර අයි. පී. එල්. ක‍්‍රිකට් ශුරතාවය දීනා ගත් කණ්ඩායම වේ.චෙන්නායි සුපර් කිංග්ස් පිල  ඕවර 20 කදී කඩුලූ 3 ට 190 (මයිකල් හසී 54, මුරලි විජේ 42, සුරේෂ් රයිනා 74)කොල්කාටා නයිට් රයිඩර්ස්  ඕවර 19.4  කදී කඩුලූ 5 ට 192 ( මන්වින්දර් බිස්ලා 89, ජැක් කලිස් 69)   ",
    "URL": "https://www.lankadeepa.lk/latest_news/අයි--පී--එල්--ක‍්‍රිකට්-ශුරතාව-කොල්කටා-නයිට්-රයිඩර්ස්ට/1-45082",
    "Category": "latest_news"
}