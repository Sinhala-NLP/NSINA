{
    "Source": "www.lankadeepa.lk",
    "Timestamp": "2018 ජුලි මස 04",
    "Headline": "සිංගප්පුරු සමුළුවක ප්‍රධාන දේශනයට අගමැති තෝරාගනී",
    "News Content": " (නිමල කොඩිතුවක්කු)     රාජ්‍ය නායකයින්, අමාත්‍යවරුන්, ජාත්‍යන්තර සංවිධාන සහ ලෝක ප‍්‍රසිද්ධ සමාගම් සහභාගී වන සිංගප්පූරුවේ පැවැත්වෙන ජාත්‍යන්තර සමුළුවක ප‍්‍රධාන දේශනය සිදු කිරීම සඳහා ශ‍්‍රී ලංකා අග‍්‍රාමාත්‍ය රනිල් වික‍්‍රමසිංහ මහතා තෝරා ගෙන තිබේ. තිරසර නාගරික සතිය නමින් හැඳින්වෙන මෙම සමුළුව සඳහා රටවල් 125කට අධික සංඛ්‍යාවකින් නියෝජිතයෝ 21,000ක් පමණ සහභාගී වීමට නියමිතය.තිරසාර නාගරික සංවර්ධනය සඳහා වේදිකාවක් නිර්මාණය කිරීම මෙම සමුළුවේ අරමුණ වේ.ලබන සදුදා (9) ආරම්භ වන මෙම සමුළුව දෙදිනක් පුරා පැවැත්වේ.  ",
    "URL": "https://www.lankadeepa.lk/latest_news/සිංගප්පුරු-සමුළුවක-ප්‍රධාන-දේශනයට-අගමැති-තෝරාගනී/1-532087",
    "Category": "latest_news"
}