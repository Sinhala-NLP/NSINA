{
    "Source": "www.lankadeepa.lk",
    "Timestamp": "2017 ජුනි මස 30",
    "Headline": "හිඟ බදු නොගෙව්වොත් දේපළ තහනම්",
    "News Content": "(ගයාන් සූරියආරච්චි)කැළණිය ප‍්‍රාදේශීය බල ප‍්‍රදේශයේ හිඟ වරිපනම් බදු නොගෙවන පුද්ගලයන්ගේ දේපළ තහනම් කරන බව කැළණිය ප‍්‍රාදේශීය සභාවේ ලේකම් කේ.එච්. කපිල කුමාර මහතා පවසයි.2017 පළමු කාර්තුව වන විට රුපියල් කෝටි 4 කට ආසන්න හිඟ වරිපනම් කැළණිය ප‍්‍රාදේශීය සභාවට අය විය යුතු බවත් ජූලි මස 15 වැනිදාට ප‍්‍රථම හිඟ වරිපනම් බදු නොගෙවන්නන්ට 1987/15 දරණ ප‍්‍රාදේශීය සභා පනතට අනුව නීතිමය ක්‍රියාමාර්ග ගන්නා බවත් ඒ මහතා කියයි.කාර්තුව අවසන්වීමෙන් පසු ගෙවන හිඟ බදු මුදල් සඳහා 15%ක වරෙන්තු ගාස්තුවක් ගෙවීමට සිදුවන බවත්   කුමාර මහතා පවසයි.  ",
    "URL": "https://www.lankadeepa.lk/latest_news/හිඟ-බදු-නොගෙව්වොත්-දේපළ-තහනම්/1-514546",
    "Category": "latest_news"
}