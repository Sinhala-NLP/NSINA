{
    "Source": "www.lankadeepa.lk",
    "Timestamp": "None  2011 සැප්තැම්බර් මස 11",
    "Headline": "කිරි අම්මා දානය ලන්ඩන් යයි",
    "News Content": "කිරි අම්මාවරුන් 49 දෙනකු සහභාගි වූ දානයක් ලන්ඩනයේ කිංස්බරියේ ශ‍්‍රී සද්ධාතිස්ස අන්තර්ජාතික බෞද්ධ මධ්‍යස්ථානයේ දී  පැවැත්විණි. පත්තිනි මෑණියන් උදෙසා පවත්වන මේ දානයේ අරමූණ අපල උපද්‍රව දුරුවී ආතුරයනටත්  සෙසු අයටත් හොඳ කාලයක් පැතීමයි. විහාරාධිපති ගලයායේ පියදස්සි හිමියන්ගේ අනුශාසනා පරිදි පැවැත්වූ මේ දානයේ දී කිරි අම්මාවරුනට කැවුම්, කොකිස්, කිරිබත්, පළතුරු හා සුදු රෙදි ද පිරිනැමිණි. ලීලාරත්න කාරියවසම් මහතා සෙසු දායකයන්ගේ  ද සහායෙන් දානයේ කටයුතු කළේය.  ",
    "URL": "https://www.lankadeepa.lk/latest_news/කිරි-අම්මා-දානය-ලන්ඩන්-යයි/1-3252",
    "Category": "latest_news"
}