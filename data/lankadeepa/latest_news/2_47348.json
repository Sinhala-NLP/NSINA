{
    "Source": "www.lankadeepa.lk",
    "Timestamp": "2019 ජුලි මස 02",
    "Headline": "ඉදිරි මාසවලදී සංවර්ධන වේගය වැඩි කරන බව අගමැති කියයි",
    "News Content": "(අංජුල මහික වීරරත්න)ආණ්ඩුව ඉදිරියට යන ගමන කිසි විටෙක අඩාල නොකරන අතර ඉදිරි මාස කීපයේදී සංවර්ධන වේගය තව තවත් වැඩි කරමින් ඊට අවශ්‍ය මුදල් යොදවන බව අග්‍රාමාත්‍ය රනිල් වික්‍රමසිංහ මහතා අරලියගහ මන්දිරයේදී අද (02) පැවැසීය.සැප්තැම්බර්, ඔක්තෝබර් මාස වන විට සංවර්ධන වැඩසටහන් සියල්ල සාර්ථකව නිම කරන ලෙස අමාත්‍ය මණ්ඩලයට උපදෙස් දී තිබෙන බවද අග්‍රාමාත්‍යවරයා සඳහන් කළේය.අග්‍රාමාත්‍ය රනිල් වික්‍රමසිංහ මහතා මේ බව පැවසුයේ සමෘද්ධි නිවාස ලොතරැයි ජයග්‍රාහකයින් සඳහා චෙක්පත් ප්‍රදානය කිරීමේ උත්සවයේ ප්‍රධාන ආරාධිතයා ලෙස සහභාගි වෙමිනි.“දිරිය මිනිසුන්ගේ සොඳුරු නිවහන” යන තේමාවෙන් සමෘද්ධි සංවර්ධන දෙපාර්තමේන්තුව සහ ප්‍රාථමික කර්මාන්ත හා සමාජ සවිබල ගැන්වීමේ අමාත්‍යාංශය සංවිධානය කළ මෙම උත්සවයේදී ජුනි මාසය සඳහා වන සමෘද්ධි නිවාස ලොතරැයි දිනුම් ඇදීම අග්‍රාමාත්‍යවරයා අතින් සිදුකෙරිණි.  ",
    "URL": "https://www.lankadeepa.lk/latest_news/ඉදිරි-මාසවලදී-සංවර්ධන-වේගය-වැඩි-කරන-බව-අගමැති-කියයි/1-552952",
    "Category": "latest_news"
}