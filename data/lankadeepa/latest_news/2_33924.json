{
    "Source": "www.lankadeepa.lk",
    "Timestamp": "2021 පෙබරවාරි මස 19",
    "Headline": "ගාල්ල නගරාධිපති පී.සී.ආර් - නිරෝධායනය ප්‍රතික්ෂේප කරයි",
    "News Content": "(ජී.ඩබ්ලිව් කේ. ප්‍රේමතිලක ද සිල්වා)කොවිඩ් ආසාදිතයකුගේ ආශ්‍රිතයකු වීම නිසා ගාල්ල මහා නගරාධිපති ප්‍රියන්ත සහබන්දු මහතාට නිරෝධානයට හා පී සී ආර් පරීක්ෂණයක් සිදුකිරීමට අවශ්‍ය බව පැවසූ විට ඒ මහතා එම ඉල්ලීම් සියල්ලම ප්‍රතික්ෂේප කිරීම හේතුවෙන් ගාල්ලේ කොරෝනා පාලනය සම්බන්ධව ගැටලු සහගත තත්වයක් මතුවී ඇතැයි රජයේ වෛද්‍ය නිලධාරීන්ගේ සංගමයේ ගාල්ල දිස්ත්‍රික් ශාඛාවේ ලේකම් වෛද්‍ය මංජුල ද සොයිසා මහතා පැවසීය. සෞඛ්‍ය නීතිරීති අනුගමනය නොකරමින් තම සුපුරුදු රාජකාරිවල නගරාධිපති නිරතව ඇති බවද හෙතෙම කීය. වෛද්‍ය මංජුල ද සොයිසා මහතා තවදුරටත් පැවසූයේ ගාල්ල නාගරිකයේ පළමු පුරවැසියා මෙසේ හැසිරීම කනගාටුවට කරුණක් බවයි. මේ සම්බන්ධයෙන් ගාල්ල මහා නගරාධිපති ප්‍රියන්ත සහබන්දු මහතා මහතාගෙන් විමසීමේදී ඒ මහතා මෙසේ කීය. “මට කවුරුවත් නිරෝධායනය වෙන්න හෝ පීසීආර්  කිරීමට උපදෙස් දුන්නේ නැහැ. නගර සභාවේ සේවකයන් 16දෙනෙක් නම් නිරෝධනයට මහජන සෞඛ්‍ය පරීක්ෂකවරුන්ගේ උපදෙස් පිට ලක් කළා”  ",
    "URL": "https://www.lankadeepa.lk/latest_news/ගාල්ල-නගරාධිපති-පී-සී-ආර්---නිරෝධායනය-ප්‍රතික්ෂේප-කරයි/1-586361",
    "Category": "latest_news"
}