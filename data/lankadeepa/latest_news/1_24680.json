{
    "Source": "www.lankadeepa.lk",
    "Timestamp": "2021 සැප්තැම්බර් මස 18",
    "Headline": "සයිනෝෆාම් එන්නත් ලක්ෂ 40ක් කටුනායකට",
    "News Content": "(ටී.කේ.ජී.කපිල)ශ්‍රී ලංකාවේ එන්නත්කරණය සදහා චීනයෙන් මිළදී ගත්, රට නිෂ්පාදිත \" සයිනොෆාම් \" එන්නත් ,තවත් මාත්‍රා ලක්ෂ 40 ක් (මිලියන 04 ) බෙයිජිං නුවර සිට , ශ්‍රී ලන්කන් ගුවන් සේවයේ විශේෂ භාණ්ඩ ප්‍රවාහන ගුවන් යානයක් මගින් අද දින අලුයම කටුනායක ගුවන් තොටුපළ වෙත රැගෙන ආ බව ගුවන්තොටුපොළ ආරංචි මාර්ග කියයි.එන්නත් මාත්‍රා ලක්ෂ 40 ක් ශ්‍රී ලංකාවට ගෙන ආ දෙවන අවස්ථාව මෙයයි .මෙම එක් එන්නත් බදුනක් තුළ එන්නත් මාත්‍රා 05 ක් අසුරා තිබීම නිසා , එන්නත් බදුන් ලක්ෂ 08 කින් සමන්විත මෙම එන්නත් ලක්ෂ 40 ක තොගය එක් ගුවන් යානයකින්ම එකවරම ප්‍රවාහනය කිරීමට හැකි වී තිබේ .කිලෝ ග්රැම් 16,214 ක් බරැති මෙම එන්නත් පෙට්ටි 41 ක් තුළ අසුරා තිබුණි .ගුවන් යානයෙන් පිටතට ගත් එන්නත් තොගය,ගුවන් තොටුපළ ගුවන් භාණ්ඩ අංශයේ ශීතකරණ තුළ තැන්පත් කිරීමට පියවර ගෙන තිබුණි .   ",
    "URL": "https://www.lankadeepa.lk/latest_news/සයිනෝෆාම්-එන්නත්-ලක්ෂ-40ක්-කටුනායකට/1-599260",
    "Category": "latest_news"
}