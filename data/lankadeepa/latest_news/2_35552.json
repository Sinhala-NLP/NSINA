{
    "Source": "www.lankadeepa.lk",
    "Timestamp": "2020 දෙසැම්බර් මස 09",
    "Headline": "මහනුවර ක්‍රීඩකයෝ දෙවැනි ජය ලබති",
    "News Content": " (ශානුක අරවින්ද)යාපනය ස්ටැලියන්ස් කණ්ඩායමට එරෙහිව අද (9 වැනිදා) හම්බන්තොට මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේදී පැවැති ලංකන් ප්‍රිමියර් ලීග් තරගාවලියේ 16 වැනි තර‍ගයෙන් කඩුලු 6 ක ජයක් වාර්තා කිරීමට මහනුවර ටස්කර්ස් කණ්ඩායම සමත් විය. ‍‍මේ දක්වා තරග 7 කට සහභාගි වී ඇති මහනුවර කණ්ඩායම එහිදී ලැබූ දෙවැනි ජය මෙය විය.ජයග්‍රහණය සඳහා ලකුණු 151 ක ඉලක්කයක් හඹාගිය මහනුවර ක්‍රීඩකයෝ පන්දු 5 ක් ඉතිරිව තිබියදී කඩුලු 4 ක් පමණක් දැවී එම ඉලක්කය සපුරාගත්හ. අසේල ගුණරත්න (නොදැවී 52) සහ ඉර්ෆාන් පතන් (නොදැවි 25) එක්ව පස්වැනි කඩුල්ල වෙනුවෙන් පන්දු 35 කදී ලකුණු 56 ක නොබිඳුණ සම්බන්ධතාවක් ගොඩනගමින් මහනුවර කණ්ඩායමේ ජයග්‍රහණය තහවුරු කළහ.වැඩි විස්තර සඳහා www.kelimandala.lk වෙත පිවිසෙන්න.   ",
    "URL": "https://www.lankadeepa.lk/latest_news/මහනුවර-ක්‍රීඩකයෝ-දෙවැනි-ජය-ලබති/1-583170",
    "Category": "latest_news"
}