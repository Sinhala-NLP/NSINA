{
    "Source": "www.lankadeepa.lk",
    "Timestamp": "2023 මැයි මස 09",
    "Headline": "රිය අනතුරින් 8 ක් රෝහලේ",
    "News Content": "(ප්‍රභාත් නෙත්තසිංහ)කුරුණෑගල පුත්තලම මාර්ගයේ වාරියපොල වේරපොල ප්‍රදේශයේදී අද (09) උදෑසන සිදුවූ රිය අනතුරකින් 08 දෙනෙකු තුවාල ලබා ඇතැයි වාරියපොල පොලිසිය කියයි.කුරුණෑගල දෙසින් පැමිණි වෑන් රථයක් සහ පාදෙණිය දෙසින් පැමිණි කාර් රථයක් මුහුණට මුහුණ ගැටීමෙන් අනතුර සිදුව ඇත.අනතුර හේතුවෙන් වෑන් රථයේ පැමිණි කාන්තාවන් තිදෙනෙකු ඇතුළු හය දෙනෙක් සහ කාර් රථයේ පැමිණි යුවලක් වාරියපොල දිසා රෝහලට ඇතුළු කළ බව පොලීසිය කියයි.අනතුරින් බරපතළ තත්වයේ පසුවූ 07දෙනෙකුම වැඩිදුර ප්‍රථිකාර සදහා කුරුණෑගල ශික්ෂණ රෝහලට මාරුකර යවා ඇත.වෑන් රථයේ පැමිණි පිරිස හෝමාගම ප්‍රදේශයේ පදිංචිකරුවන් පිරිසක් වන අතට කාර් රථයේ පැමිණ ඇත්තේ මහව ප්‍රදේශයේ පදිංචි යුවලකි.වාරියපොල පොලිසියේ රථවාහන අංශය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/news/රිය-අනතුරින්-8-ක්-රෝහලේ/101-632832",
    "Category": "latest_news"
}