{
    "Source": "www.lankadeepa.lk",
    "Timestamp": "2020 දෙසැම්බර් මස 23",
    "Headline": "මාරවිල වයින් නිෂ්පාදනාගාරයක් වටලයි",
    "News Content": " (හිරාන් ප්‍රියංකර ජයසිංහ) බලපත්‍ර නොමැතිව වයින් නිෂ්පාදනය කර අලෙවි කිරීමේ මධ්‍යස්ථානයක් වටලා එහි අලෙවියට සූදානම් කර තිබු ලක්ෂ දෙකකට ආසන්න වයින් තොගයක් සුරාබදු නිලධාරින් අද (23) අත්අඩංගුවට ගෙන ඇත. මෙසේ අත්අඩංගුවට ගෙන තිබුණේ මෙයට පෙර බලපත්‍ර නොමැතිව වයින් නිෂ්පාදනය කිරීමේ වරදට හසුවු සැකකරුවකු බවත් අදාළ සැකකරු සමග නිෂ්පාදනය කර තිබු වයින් ලීටර් 60 ක් ද සුරාබදු නිලධාරීහු අත්අඩංගුවට ගත්හ. අදාළ ස්ථානයේ නිෂ්පාදනය කරනු ලබන වයින් අන්තර්ජාලය හරහා ගැණුම්කරුවන්ට අලෙවි කිරීම්වලද නිරත වී ඇති බවත් සුරාබදු නිලධාරීහු පවසති. අත්අඩංගුවට ගත් සැකකරු සුරාබදු ඇප මත මුදා හැර ඇති අතර නැවත 2021 ජනවාරි 27 දින මාරවිල දිසා අධිකරණයට ඉදිරිපත් වන ලෙස දන්වා තිබේ.   ",
    "URL": "https://www.lankadeepa.lk/latest_news/මාරවිල-වයින්-නිෂ්පාදනාගාරයක්-වටලයි/1-583738",
    "Category": "latest_news"
}