{
    "Source": "www.lankadeepa.lk",
    "Timestamp": "None  2012 අප්‍රේල් මස 25",
    "Headline": "ලන්ඩන් පන්සලකට බෝම්බ ප්‍රහාරයක්",
    "News Content": "ලන්ඩනයේ කිංස්බරි  ශ්‍රි සද්ධාතිස්ස අන්තර් ජාතික බෞද්ධ මධ්‍යස්ථානයට අඟහරුවා දා රාත්‍රී පෙට්‍රල් බොම්බ තුනක් ගැසීමෙන් බිත්තියකට සුළු හානි සිදුව ඇතැයි ලන්ඩන් පොලිසිය කියයි. තරුණයන් තිදෙනකු අසල රිය ගාලක සිට මෙම බෝම්බ ගසා ඇති බවත් එයින් ගින්නක් හටගත් බවත් වාර්තවෙයි. පොලිසිය එහි පැමිණ සමීප රූප විඩියෝ පට ද අධිකරණ වෛද්‍ය පරීක්ෂණ සඳහා අවශ්‍ය නියැදි රැගෙන ගියේය. විහාරාධිපති ගලයායේ පියදස්සී හිමියන් පැවැසුයේ කවුරුන් කුමක් සඳහා මෙය කළාදැයි නොදන්නා බවයි. බ්‍රිතාන්‍යයේ ශ්‍රී ලංකා මහා කොමසාරිස් කාර්යාලයය ද එහි නිලධරයෙක් විහාරයට යැවිය.  ",
    "URL": "https://www.lankadeepa.lk/latest_news/ලන්ඩන්-පන්සලකට-බෝම්බ-ප්‍රහාරයක්/1-38875",
    "Category": "latest_news"
}