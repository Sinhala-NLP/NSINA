{
    "Source": "www.lankadeepa.lk",
    "Timestamp": "2022 අගෝස්තු මස 25",
    "Headline": "දින දෙකට කොවිඩ් මරණ 10 ක්",
    "News Content": "(යොහාන් භාසුර)‘කොවිඩ්’ ආසාදිතවූ තවත් පුද්ගලයන් හයදෙනකු ඊයේ (24) මරණයට පත් වී ඇතැයි සෞඛ්‍ය සේවා අධ්‍යක්ෂ ජනරාල්වරයා අද (25) පස්වරුවේ තහවුරු කළේය.මෙම මරණ හයත් පෙරේදා (23) වාර්තා වූ මරණ හතරත් සමඟ දින දෙකක් තුළ ‘කොවිඩ්’ ආසාදිතයන් දස දෙනෙකු මරණ පත්වීම කැපී පෙනේ.මියගිය පුද්ගලයන් අතර වයස අවුරුදු 60 ට වැඩි පුද්ගලයන් පස්දෙනකු සහ වයස 30 ත් 59 ත් අතර පුද්ගලයකු සිටින බවත් ඒ අතර පිරිමින් හතරක් සහ කාන්තාවන් දෙදෙනකු සිටින බවත් සෞඛ්‍ය සේවා අධ්‍යක්ෂ ජනරාල්වරයා වැඩි දුරටත් සඳහන් කළේය.  ",
    "URL": "https://www.lankadeepa.lk/news/දින-දෙකට-කොවිඩ්-මරණ-10-ක්/101-618754",
    "Category": "latest_news"
}