{
    "Source": "www.lankadeepa.lk",
    "Timestamp": "2017 ජුලි මස 21",
    "Headline": "’සහල්- අත්‍යවශ්‍ය භාණ්ඩ පිටරටින්’ -  ජනපති කියයි",
    "News Content": "(සුජිත් හේවාජුලිගේ)නියඟයෙන් ජනතාව මුහුණ දී සිටින පීඩාව අවම කිරීම සඳහා සහල් ඇතුළු අත්‍යවශ්‍ය භාණ්ඩ පිටරටින් ගෙන්වීමට රජය තීරණය කර ඇතැයි ජනාධිපති මෛත‍්‍රීපාල සිරිසේන මහතා ගල්ගමුවේදී පැවැසීය.මියන්මාරයෙන් සහ පාකිස්තානයෙන් සහල් මෙටි‍්‍රක් ටොන් ලක්‍ෂ දෙකක් ළඟදීම ගෙන්වන බව කී ජනාධිපතිවරයා තායිලන්තයෙනුත් සහල් තොග ගෙන්වීමට ඇනවුම් කර තිබෙන බව ප‍්‍රකාශ කළේය.ජනාධිපතිවරයා මෙසේ පැවැසුවේ ගල්ගමුව මූලික රෝහල විවෘත කිරීමෙන් පසුව එම රෝහල් පරිශ‍්‍රයේදී පැවැති උත්සවයේදීය.ජනාධිපතිවරයා එහිදී මෙසේ ද කීය.නියඟය නිසා රටේ සහල් නිෂ්පාදනය සියයට පනහකින් වැටිලා. සියයට 50ක පසුබෑමක්. බොහෝ ප‍්‍රදේශවලට කන්න දෙකකින් වතුර නැහැ. වෙළෙඳපොලේ සහල් මිල වගේම එළවළු මිලත් ඉහළ ගිහිල්ලා. මේකෙ ප‍්‍රතිඵලයක් විදියට ජීවන වියදම ඉහළ ගිහින් තිබෙනවා.මේ තත්ත්වය නිසා ජනතාව මුහුණ දී තිබෙන පීඩාව අවම කිරීමට කටයුතු කිරීම රජයක වගකීමක්. මේ තීරණ ගත්තේ ඒ තත්ත්වය සැලකිල්ලට ගෙනයි.  ",
    "URL": "https://www.lankadeepa.lk/latest_news/’සහල්--අත්‍යවශ්‍ය-භාණ්ඩ-පිටරටින්’----ජනපති-කියයි/1-515409",
    "Category": "latest_news"
}