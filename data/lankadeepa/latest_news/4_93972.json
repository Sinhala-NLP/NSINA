{
    "Source": "www.lankadeepa.lk",
    "Timestamp": "None  2015 ජනවාරි මස 05",
    "Headline": "මෛත්‍රිගේ ප්‍රතිපත්තියට හිමි තැන ජනපති කියයි",
    "News Content": "‘‘මම දිනුවාම පොදු අපේක්ෂකයාගේ ප්‍රතිපත්ති ප්‍රකාශය කුණු කූඩයට දමනවා. අද ප්‍රදේශ රැසකට ගිහින් මෙහේට ආවේ. මට පැහැදිලිව කියන්න පුළුවන් අපි අති විශිෂ්ට ජයක් ලබන බව. අපි මහින්දෝදය විද්‍යාගාර දුන්නා. සෑම දිස්ත්‍රික්කයකටම යුනිවර්සිටි කොලේජ් ඉදිකරනවා. ලක්ෂයක් සිසුන් බඳවා ගැනීමට කටයුතු කරනවා. මම උතුරේත් දකුණේත් කියන්නේ එකම දෙය. කළු නම් කළු සුදු නම් සුදු. මම ඔබේ දරුවා ලෝකය දිනන්න පුළුවන් දරුවන් බවට පත් කරනවා. මගේ පිරිසිදු දෑතට එන දරුවන් රකිනවා.‘‘ජනපති මහින්ද රාජපක්ෂ මහතා අවසන් ජන රැලිය අමතමින් අද (5) කැස්බෑවේදී කීවේය. එක්සත් ජනතා නිදහස් සන්ධානයේ මහ ලේකම් සුසිල් ප්‍රේම්ජයන්ත, විමල් වීරවංශ, දිනේෂ් ගුණවර්ධන, තිස්ස අත්තනායක, ගාමිණී ලොකුගේ, වාසුදේව නානායක්කාර ඇතුළු අමාත්‍යවරුන් විශාල පිරිසක්ද ඊට එක්වූහ. ",
    "URL": "https://www.lankadeepa.lk/latest_news/මෛත්‍රිගේ-ප්‍රතිපත්තියට-හිමි-තැන-ජනපති-කියයි/1-287921",
    "Category": "latest_news"
}