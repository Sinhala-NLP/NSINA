{
    "Source": "www.lankadeepa.lk",
    "Timestamp": "2018 සැප්තැම්බර් මස 13",
    "Headline": "බස්නාහිර පුටු ප්‍රශ්නය කෝප් කමිටුවට",
    "News Content": "සුජිත් හේවාජුලිගේබස්නාහිර පළාත් සභාව මිල අධික පුටු මිලදී ගැනීමට ගෙන තිබූ තීරණය හා එහි මූල්‍ය අක්‍රමිකතා සම්බන්ධයෙන් තොරතුරු විමසීම සඳහා පළාත් සභාවේ ප්‍රධානීන් ලබන 18 වැනිදා පාර්ලිමේන්තුවේ රාජ්‍ය ගිණුම් කාරක සභාවට (කෝප්) කැඳවීමට තීරණය කර ඇත.බස්නාහිර පළාත් සභාව පසුගිය කාලයේදී ගත් විවිධ තීන්දු තීරණ සම්බන්ධයෙන් රටේ දැඩි කතා බහකට ලක්වුණු අතර එම තීන්දු තීරණ සම්බන්ධයෙන්ද මෙහිදී කරුණු විමසීමට නියමිතව ඇතැයි පාර්ලිමේන්තු රාජ්‍ය ගිණුම් කාරක සභාවේ ප්‍රකාශකයෙක් පැවැසීය.බස්නාහිර පළාත් සභාවේ වියදම් සම්බන්ධයෙන් රජයේ විගණකාධිපති දෙපාර්තමේන්තුව නිකුත් කළ විගණන වාර්තා සම්බන්ධයෙන් ද මෙහිදී දීර්ඝව සාකච්ඡා කරන බව රාජ්‍ය ගිණුම් කාරක සභාව පවසයි.බස්නාහිර පළාත් සභාව නව ගොඩනැගිල්ලකට ගෙන යෑමේදී හා ඊට විවිධ දේවල් මිලදී ගැනීමේදී අක්‍රමිකතා සිදුව ඇති බවට චෝදනා එල්ල වී ඇතැයිද එම කාරක සභාව සඳහන් කරයි.බස්නාහිර පළාත් සභා මූල්‍ය කටයුතු සම්බන්ධයෙන් යම් තොරතුරු ඇත්නම් ලබන 18 වැනිදා පෙර ඒ තොරතුරු ලිපි හෝ දුරකථන මාර්ගයෙන් රාජ්‍ය ගිණුම් සභාවට දැනුම් දෙන ලෙස ඉල්ලීමක් කෙරේ.  ",
    "URL": "https://www.lankadeepa.lk/latest_news/බස්නාහිර-පුටු-ප්‍රශ්නය-කෝප්-කමිටුවට/1-536589",
    "Category": "latest_news"
}