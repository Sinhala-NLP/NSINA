{
    "Source": "www.lankadeepa.lk",
    "Timestamp": "2023 ජුනි මස 26",
    "Headline": "උත්තර පත්‍ර බැලීම පැත්තක දමා ගුරුවරු සල්ලි ඉල්ලා විරෝධයේ",
    "News Content": "(සුමිත් පොතුපිටිය)අපොස උසස් පෙල විභාගයේ  උත්තර පත්‍ර පරීක්ෂා කරන කළුතර බාලිකා විදුහලේ ගුරුවරුන් 300 ක් පමණ අද සිය කටයුතුවලින් ඉවත්ව කළුතර බාලිකා විදුහල ඉදිරිපිට විරෝධතාවයක් සිදුකරන ලදී.රජය මගින් පොරොන්දුවූ අත්තිකාරම් මුදල් ලබානොදිම හේතුවෙන් විරෝධතාව සිදුකරන ලදී.දින 12 කට පෙරම මුදල් භාරගත් බවට අත්සන් ලබාගත් බවද ඔවුන් පවසති.පසුගිය අපොස උපෙල විභාගයේ උත්තර පත්‍ර පරීක්ෂා කිරීම වෙනුවෙන් දින පහෙන් පහට 3000 ක් ලබාදෙන්න පොරොන්දු වුණත් අදට දින 12 වන නමුත් එය ලබාදී නොමැති බවත් ඔවුහූ පවසති .එහෙත් මුදල් බැරකළ බවට මැසේජ් එකක් දමා ඇතත් මෙතෙක් කිසිදු ගූරුවරයකුට මුදල් ලැබී නොමැති බවත්, මුදල් ලැබීමෙන් පසු නැවත උත්තර පත්‍ර පරීක්ෂා කරන බවත් ඔවුහු පවසති.   ",
    "URL": "https://www.lankadeepa.lk/latest_news/උත්තර-පත්‍ර-බැලීම-පැත්තක-දමා-ගුරුවරු-සල්ලි-ඉල්ලා-විරෝධයේ/1-635372",
    "Category": "latest_news"
}