{
    "Source": "www.lankadeepa.lk",
    "Timestamp": "None  2015 ජුලි මස 05",
    "Headline": "‘පස්ස දොරෙන් එන්නේ නෑ‘ - ජෝශප් මයිකල්",
    "News Content": "ඉදිරි තීරණාත්මක මහ මැතිවරණයේ දී තමන් එක්සත් ජාතික පක්ෂයේ ජාතික ලැයිස්තුව යටතේ ඉදිරිපත් වන බවට පළවන වාර්තා අසත්‍ය බව අමාත්‍ය ජෝශප් මයිකල් පෙරේරා මහතා මාධ්‍ය නිවේදනයක් නිකුත් කරමින් පවසයි.සුපුරුදු පරිදි තමන් ගම්පහ දිස්ත්‍රික්කයෙන් එක්සත් ජාතික පක්ෂ අපේක්ෂකයෙකු ලෙස ඉදිරිපත් වන බව අමාත්‍යවරයා කියයි. අමාත්‍ය ජෝශප් මයිකල් පෙරේරා මහතා 1976 වසරේ සිට පාර්ලිමේන්තුව නියෝජනය කරන අතර ජාතික ලැයිස්තුවෙන් පාර්ලිමේන්තුවට පැමිණ ඇත්තේ එක් වරක් එනම් 2010 වසරේදී පමණක් බවත් එම නිවේදනයේ සඳහන්ය.  ",
    "URL": "https://www.lankadeepa.lk/latest_news/‘පස්ස-දොරෙන්-එන්නේ-නෑ‘---ජෝශප්-මයිකල්/1-329810",
    "Category": "latest_news"
}