{
    "Source": "www.lankadeepa.lk",
    "Timestamp": "2021 අගෝස්තු මස 19",
    "Headline": "ජී.එල්.පීරිස් සතුටින්",
    "News Content": "( තිළිණි ද සිල්වා )වසර හයකට පසු නැවත විදේශ අමාත්‍යාංශයට පැමිණීමට ලැබීම පිළිබඳව තමා සතුටු වන බව නව විදේශ අමාත්‍ය මහාචාර්ය ජී.එල්.පීරිස් මහතා පවසයි.නව විදේශ අමාත්‍යවරයා  විදේශ අමාත්‍යාංශයේදී රාජකාරී බාර ගැනීමෙන් පසු රැස්ව සිටි පිරිස අමතා මේ බව පැවසීය. නව විදේශ අමාත්‍ය මහාචාර්ය ජී.එල්. පීරිස්  සහ  අමාත්‍ය දිනේෂ් ගුණවර්ධන  මහත්වරුන් දෙපලම අමාත්‍යාංශයේ ජ්‍යෙෂ්ඨ කාර්ය මණ්ඩලය ද හමු වූහ.එහිදී වැඩිදුරටත් අදහස් දැක්වූ විදේශ අමාත්‍ය ජී.එල්.පීරිස් මහතා කියා සිටියේ ගතවූ වසර දෙක තුළ දී විදේශ අමාත්‍යාංශයට ලබා දුන් නායකත්වය වෙනුවෙන්  අමාත්‍ය දිනේෂ් ගුණවර්ධන මහතා විශිෂ්ඨ බවත් ,විදේශ අමාත්‍යාංශයේ සියලු කටයුතුවල දී, දිනේෂ් ගුණවර්ධන අමාත්‍යවරයා ශ්‍රී ලංකාවට ආවේනික ආත්ම ගෞරවය හා කීර්තිය අනතුරට පත් නොවන ආකාරයෙන් කටයුතු කළ බවය.බෙල්ලන්විල රජමහා විහාරයේ විහාරාධිපති ආචාර්ය බෙල්ලන්විල ධම්මරතන නායක ස්වාමීන් වහන්සේ ප්‍රමුඛ මහා සංඝයා වහන්සේ මෙම අවස්ථාවේ දී නව අමාත්‍යවරයාට  ආශීර්වාද කළහ.  ",
    "URL": "https://www.lankadeepa.lk/news/ජී-එල්-පීරිස්-සතුටින්/101-597261",
    "Category": "latest_news"
}