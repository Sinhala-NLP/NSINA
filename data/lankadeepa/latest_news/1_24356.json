{
    "Source": "www.lankadeepa.lk",
    "Timestamp": "2021 සැප්තැම්බර් මස 26",
    "Headline": "‘රටේ සම්පත් විකිණීමට එරෙහිව මහපාරේ අරගලය අරඹනවා’",
    "News Content": "(නිමල කොඩිතුවක්කු)රටේ සම්පත් තමන්ගේ පුද්ගලික දේපල සේ සලකමින් කුණු කොල්ලෙට විකුණා දමන කාඩ්බෝඩ් දේශප්‍රේමීන්ට  එරෙහි සෞඛ්‍යමය සහ නිරෝධායන නීති රීති වලට අනුගතව මහපාරෙ අරගලය ආරම්භ කරන බව විපක්ෂ නායක සජිත් ප්‍රේමදාස මහතා පැවසීය.ආණ්ඩුවේ දේශීය සම්පත් විකිණීමට එරෙහිව සියලු බලවේග හා එක්ව  මහජන පවුරක් සේ ගොඩනැගෙන බවත් විපක්ෂ නායකවරයා සඳහන් කළේය.ආණ්ඩුව මැතිවරණයට පෙර ඉදිරිපත් කරනු ලැබූ සෞභාග්‍යයේ දැක්ම කීතු කීතු වලට ඉරා දමමින් ඒ වෙනුවට මහා පාවාදීමේ දැක්ම ක්‍රියාත්මක කරමින් සිටින බවත් පානම දී පැවති විපක්ෂයෙන් හුස්මක් වැඩසටහනට එක්වෙමින් ඔහු මේ බව  පැවසීය.ආණ්ඩුව  හොර රහසේම කෙරවලපිටිය යුගදනවි බලාගාරය  කුණු කොල්ලෙට විකුණා දමමින් මෑත ඉතිහාසයේ මහා පාවාදීම සිදු කළ බවද ඔහු සඳහන් කළේය.ආණ්ඩුව අද  වනවිට සිය ජනවරම වීසි කොට පෞද්ගලික කොමිස් ජාවාරම් ක්‍රියාත්මක කිරීම උදෙසා රටේ සම්පත් කුණුකොල්ලෙට විකුණමින් සිටින බවත් ආණ්ඩුවේ දේශද්‍රෝහී ප්‍රෝඩාව  ඒ හරහා මනාව දැක ගත හැකි බවත් ඒ මහතා පැවසීය.  ",
    "URL": "https://www.lankadeepa.lk/news/‘රටේ-සම්පත්-විකිණීමට-එරෙහිව-මහපාරේ-අරගලය-අරඹනවා’/101-599787",
    "Category": "latest_news"
}