{
    "Source": "www.lankadeepa.lk",
    "Timestamp": "None  2014 අගෝස්තු මස 07",
    "Headline": "රජුන් තනන වැඩේ බිනර මහේ",
    "News Content": "ජාතික නායකත්වක් ලබා දිය හැකි  රාජ්‍ය නායකයකු බිහි කිරීම සඳහා සැප්තැම්බර  මාසයේදී කොළඹ දී  සංඝ සමුළුවක් කැඳවා රජුන් තනන වැඩපිළිවෙළ ආරම්භ කරන  බව  බොදුබල සේනා  සංවිධානයේ ලෙක්ම්  ගලගොඩ අත්තේ ඥානසාර හිමි අද (7) බොරැල්ල බෞද්ධ මහා සම්මේලන ශ්‍රවණාගාරයේ පැවැති නියෝත මහ සංඝ සමුළුවේදී  පැවසූහ. පොදු විපක්ෂයක් ගැන කතා කරන කෝට්ටේ ශ්‍රී නාග විහාරාධිපතා මාදුළුවාවේ  සෝභිත හිමිට සහ විපක්ෂ නායක රනිල් වික්‍රමසිංහට මහතා  ජාතියේ අවශ්‍යතාවන් සම්පුර්ණ   කළ නොහැකියි ද  ඥානසාර හිමියෝ සඳහන් කළහ.බෞද්ධ විරෝධි  මෙහෙයුමට එරෙහිව නූතන සිංහල  භික්ෂු  වංශයේ  පුනරාගමනය ලෙස නම් කැර තිබු  මෙම නියෝජිත මහ සංඝ සමුළුව  සඳහා බොදුබල සේනාවේ සභාපති කිරම විමලජෝති හිමි සහ ජාතික සංවිධායක  විතාරන්දෙණියේ  නන්ද හිමි  ඇතුළු භික්ෂුහු දෙසිය පණහක් පමණ සහභාගී වී සිටියහ. ",
    "URL": "https://www.lankadeepa.lk/latest_news/රජුන්-තනන-වැඩේ-බිනර-මහේ/1-255178",
    "Category": "latest_news"
}