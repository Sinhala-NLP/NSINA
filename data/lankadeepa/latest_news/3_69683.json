{
    "Source": "www.lankadeepa.lk",
    "Timestamp": "None  2016 නොවැම්බර් මස 08",
    "Headline": "ලකිත් ශ්‍යාමන්ගේ අළුත්ම ගීතයක්",
    "News Content": "ලකිත් ශ්‍යාමන්ගේ අළුත්ම ගීතය වන \"මේ තරම් ප්‍රේමයක්\" ගීතය පසුගියදා රූප ගත කලා. ඒ කුරුණෑගල පොල්ගහවෙල ප්‍රද්‍රෙශයේ හා ඉතාලියේ මිලානෝ නුවර ආශ්‍රිතවයි. සමාජ සේවයේ නියුතු දොස්තර කෙනෙකුගේ ආදරක් වටා ගෙතෙන කථාවකින් මෙම රූප රචනය හැඩ වෙලා තිබෙනවා. ලකිත් ශ්‍යාමන් විසින් ගායනා කරනු ලබන මෙම ගීතයෙහි ගීත රචනය සිදු කර තිබෙන්නේත් ඔහු විසින් වන අතර එහි සංගීතය ගයාන් සී. බෙන්තරගේ විසින් සිදු කර තිබෙනවා. මෙම රූප රචනය බාරව කටයුතු කර ඇත්තේ ලංකාවේ ජනප්‍රිය ගීත ගණනාවකටම රූප රචනයන් එක් කල D-SON ආයතනය වන අතර රජීව බීකේ විසින් එහි අධ්‍යක්ෂණයත් ඉදුනිල් රත්නයෙක විසින් එහි තිර පිටපතත් සකසා තිබෙනවා. මෙම රූප රචනය සදහා රංගනයෙන් දායකත්වය සපයනු ලබන්නේ යොවුන් පරපුරේ ජනප්‍රිය රංගන ශිල්පියෙකු වන මාධව විජේසිංහ සහා ජනප්‍රිය රූපවාහිනී නිවේදිකාවක වන අමාධි උපේක්ෂා යි. මෙම මස අවසානයේදී මෙය තම රසිකයන්ට තිළිණ කරන්නට ඔහු බලාපොරොත්තුවෙන් සිටිනවා.   ",
    "URL": "https://www.lankadeepa.lk/latest_news/ලකිත්-ශ්‍යාමන්ගේ-අළුත්ම-ගීතයක්/1-477003",
    "Category": "latest_news"
}