{
    "Source": "www.lankadeepa.lk",
    "Timestamp": "2022 අගෝස්තු මස 24",
    "Headline": "වගා හානි සත්ව ලැයිස්තුවෙන් වන අලියා ඉවතට",
    "News Content": "(අංජුල මහික වීරරත්න)ශ්‍රී ලංකාවේ වගා හානි සිදු කරන වනසත්ව ලැයිස්තුවෙන් වන අලියා ඉවත් කිරීමට පියවර ගන්නා ලෙස කෘෂිකර්ම වනජීවී හා වනසම්පත් සංරක්ෂණ අමාත්‍ය මහින්ද අමරවීර මහතා වනජීවි හා වනසම්පත් සංරක්ෂණ අමාත්‍යාංශයේ ලේකම් චන්ද්‍රා හේරත් මහත්මියට උපදෙස් දුන්නේය.  වගා හානි සිදු කරන සතුන්  අතරින් වන අලියාගෙන් සිදුවන වගා හානිය සමස්ත වගා හානියෙන් සියයට 20ක් පමණ අවම ප්‍රමාණයක් බවත්    සියයට 46ක පමණ වගා හානියක් රිළවා, වඳුරා, මොණරා,වල් ඌරා හා දඩුලේනාගෙන් සිදුවන බව තහවුරු වී ඇතැයි කෘෂිකර්ම අමාත්‍යාංශය පවසයි.  ",
    "URL": "https://www.lankadeepa.lk/news/වගා-හානි-සත්ව-ලැයිස්තුවෙන්-වන-අලියා-ඉවතට/101-618691",
    "Category": "latest_news"
}