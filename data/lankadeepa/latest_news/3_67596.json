{
    "Source": "www.lankadeepa.lk",
    "Timestamp": "2017 අප්‍රේල් මස 04",
    "Headline": "සිසුවාට පහර දුන් පොලිසියේ දෙන්නාට ඇප",
    "News Content": "(තරිඳු ජයවර්ධන සහ ඉන්දිකා රාමනායක)රියදුරු බලපත් නැතිව යතුරු පැදියක් ධාවනය කළ බව කියන පාසල් සිසුවකුට දොඩම්ගොඩදී පහර දුන් පොලිස් කොස්තාපල්වරු  දෙදෙනා රුපියල් ලක්ෂ 2 ක් බැගින් වූ ශරීර ඇප මත   කළුතර මහේස්ත්‍රත් අධිකරණය විසින් මුදා හරිනු ලැබිණ.පොලිස්පතිවරයාගේ නියමයෙන් කළුතර සහකාර පොලිස් අධිකාරීවරයකු කළ විමර්ශනයෙන් පසු ඊයේ (03) පොලිස් නිලධාරීන් දෙදෙනාගේ වැඩ තහනම් කළ අතර අද උදේ ඔවුහු අත්අඩංගුවට ගනු ලැබූහ.රියදුරු බලපත් නැතිව යතුරු පැදිය ධාවනය කළ සිසුවාට සහ ඔහුට යතුරු පැදිය දුන් පුද්ගලයාට එරෙහිව රථවාහන නීතිය යටතේ ක්‍රියාමාර්ග ගැනීමට නියමිතය. පොලිසියේ දෙදෙනා පාසල් සිසුවාට අතින් පයින් පහර දුන් අයුරු සමාජ මාධ්‍යයේ ප්‍රචාරය වූ අතර විමර්ශන ආරම්භ වූයේ ඒ අනුවය.  ",
    "URL": "https://www.lankadeepa.lk/latest_news/සිසුවාට-පහර-දුන්-පොලිසියේ-දෙන්නාට-ඇප/1-511492",
    "Category": "latest_news"
}