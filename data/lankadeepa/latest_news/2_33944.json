{
    "Source": "www.lankadeepa.lk",
    "Timestamp": "2021 පෙබරවාරි මස 18",
    "Headline": "රජයේ සේවකයන්ගෙන් රජයට කෝටි හයහමාරක පොල්ලක්",
    "News Content": "(දයාසීලි ලියනගේ)වසර 08ක කාලයක් රජයේ නිලනිවාසවල පදිංචිව සිටි බලධාරින්ගෙන් රුපියල් මිලියන 64.6 ක නිවාස කුලී රජයට අයවිය යුතුව තිබූ බව වාර්තා වී තිබේ.වර්ෂ 2012 සිට 2019 දක්වා වූ කාලය තුළ නිවාස කුලී ගෙවීම පැහැර හැර තිබේ. වසර 2019 අවසන් වනතුරුත් එම කුලී ආදායම අයකරගෙන නොතිබුණු බව ජාතික විගණන කාර්යාලය නිකුත් කළ වාර්තාවක සඳහන් කර ඇත.රජයේ නිවාසවල පදිංචි විවාහක නිලධාරියෙකුගේ වැටුපෙන් 7.5% ක්ද, අවිවාහක නිලධාරියෙකුගෙන් 7.5% ක්ද නිවාස කුලී වශයෙන් අයකරනු ලබයි.සියලුම රජයේ නිවාසවල බදුකාලය වර්ෂ 05කට සීමා වෙයි.  ",
    "URL": "https://www.lankadeepa.lk/latest_news/රජයේ-සේවකයන්ගෙන්-රජයට-කෝටි-හයහමාරක-පොල්ලක්/1-586312",
    "Category": "latest_news"
}