{
    "Source": "www.lankadeepa.lk",
    "Timestamp": "None  2013 මාර්තු මස 15",
    "Headline": "ඇසිඩ් ගැසීයැයි වෙදාත් යළි රිමාන්ඩ්",
    "News Content": "උතුරු මැද පළාත් ආයුර්වේද කොමසාරිස් කුමාර අල්විස් මහතාට ඇසිඩ් ගැසී යැයි කියන ආයුර්වේද වෛද්‍යවරයා ඇතුළු තිදෙනා අනුරාධපුර ප්‍රධාන මහේස්ත්‍රාත්  රුවන්දිකා මාරපන මහත්මිය විසින් ලබන 27 වැනි දා තෙක් යළි රිමාන්ඩ් කරනු ලැබූහ. මින්නේරිය, හබරණ පාර ආයුර්වේද වෛද්‍ය සුසිරි කුමාර වික්‍රමසිංහ, ශ්‍රී ලංකා යුද හමුදාවේ දෙවන ගජබා රෙජිමේන්තුවේ සෙබළකු වන නිට්ටඹුව ඌරාපොළ පල්කුඹුර නුවන් කුමාර සහ මාළු වෙළෙන්දකු වන කැලණිය තොරණ පාරේ ඩබ්ලිව්. ඒ.  තෝසිත ඔවුහුය. කුමාර අල්විස් මහතාගේ ඇස් දෙකේ පෙනීම ලබාගත හැකිදැයි උත්සහයක් ගැනීමට ඔහු එතෙර යැවීමට නියමිතය. ",
    "URL": "https://www.lankadeepa.lk/latest_news/ඇසිඩ්-ගැසීයැයි-වෙදාත්-යළි-රිමාන්ඩ්/1-102862",
    "Category": "latest_news"
}