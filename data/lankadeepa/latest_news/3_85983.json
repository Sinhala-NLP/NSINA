{
    "Source": "www.lankadeepa.lk",
    "Timestamp": "None  2015 ජුලි මස 09",
    "Headline": "‘අනේ රාළහාමි ආතල් එක ගන්න හෙමිහිට උස්සල තියන්න‘",
    "News Content": "කැලණි ගඟ අසබඩය. හෝ ගාන පොකුණ ආසන්නයේය. සුරාමතින් සිටි පිරිසක් වැටලීමට පොලිසිය පැන්නාලු. පිරිස අතර සිටි කිහිප දෙනකු පැන දිවූහ. වැඩි දෙනා කුලී වැඩකරන්නෝය. පෙනුමට හීන්දෑරිය. එක් මත්ලෝලියෙක් එතැනම නතර වී සිටියාලු. ඔහු හිස බිමට නවාගෙන සිටියේය.‘ඒයි නැගිටපන්‘ යනුවෙන් පොලිසියෙන් කෑගැසුවේය.ඔහු අඩවන් දෙනෙතින් හිස හරවා පොලිස් නිලධරයා දෙස බැලූවේය. ‘ඒයි අපි පොලිසියෙන්. නැගපන් ජීප් එකට‘ යනුවෙන් පොලිස් නිලධරයා අණ කළේය. එවිට අඩවන් දෙනෙත හිමි තරුණයා බැගෑපත් වී ‘අනේ සර් අමාරුවෙන් ගත්ත ආතල් එක කඩන්න නම් එපා. හෙමින් උස්සලා ජීප් එකේ තියන්න‘ යනුවෙන් පැවසීය.පොලිසිය දත් මිටි කාගෙන ඔහු ජිප් රියට නංවා ගත්තේය. එසේ කිරීමේදී පීසී කෙනකුගේ දකුණු කකුලද වරක් දෙවරක් ඉස්සී ආතල්කාරයාගේ පශ්චාත් බාගය ස්පර්ශ කළ බවද කියති.ඒ ආසන්නයේම තවත් සිද්ධියකි. රහසේ වැලි ගොඩදමන පිරිසක් අල්ලන්න පොලිස් නිලධාරීන් ගියාලු. කොටසක් අඳුරේම පොලිසියට කොටුවූහ. තව කිහිප දෙනෙක් ගඟ යටින්ම පීනා ගිහින්ලු. අල්ලාගත් අය මතට ලොල් වෙලාලු.  ",
    "URL": "https://www.lankadeepa.lk/latest_news/‘අනේ-රාළහාමි-ආතල්-එක-ගන්න-හෙමිහිට-උස්සල-තියන්න‘/1-331022",
    "Category": "latest_news"
}