{
    "Source": "www.lankadeepa.lk",
    "Timestamp": "2022 මාර්තු මස 19",
    "Headline": "විදේශ ලේකම් -එක්සත් ජනපද තානාපති අතර හමුවක්",
    "News Content": "(විමුක්ති එස්. රොද්‍රිගූ)නව එක්සත් ජනපද තානාපති ජූලි චන්ග් මහත්මිය විදේශ ලේකම් අද්මිරාල් මහාචාර්ය ජයනාත් කොළඹගේ මහතා විදේශ කටයුතු අමාත්‍යංශයේදී පසුගිය 16 දින හමුවූවාය.නව තානාපතිනිය ලෙස චන්ග් මහත්මිය පත්වීම පිළිබඳ විදේශ ලේකම් මහාචාර්ය කොළඹගේ මහතා සුබපැතුම් පළ කළ අතර ශ්‍රී ලංකාව සමග ඵලදායී ලෙස කටයුතු කිරීමට කැපවී සිටින බවත් ශ්‍රී ලංකාවට සිය සහයෝගය ලබාදෙන බවත් චන්ග් මහත්මිය  එහිදී තහවුරු කළාය.මෙහිදී ඇමෙරිකා එක්සත් ජනපදය හා ශ්‍රී ලංකාව අතර පවත්නා ද්වීපාර්ශවික සහයෝගීතාවය පිළිබඳ සාකච්චා කළ අතර එක්සත් ජනපද රාජ්‍ය දෙපාර්තමේන්තුවේ දේශපාලන කටයුතු පිළිබඳ උප ලේකම් වික්ටෝරියා නූලෑන්ඩ් මහත්මියගේ සංචාරය සහ ලබන සතියේ පැවැත්වීමට නියමිත ශ්‍රී ලංකා එක්සත් ජනපද හවුල්කාරිත්ව සංවාදයේ 4 වෙනි සැසිවාරය කැඳවීම සඳහා අවශ්‍ය කටයුතු සුදානම් වෙමින් පවතින බවද ඔවූහු සඳහන් කළහ.   ",
    "URL": "https://www.lankadeepa.lk/latest_news/විදේශ-ලේකම්--එක්සත්-ජනපද-තානාපති-අතර-හමුවක්/1-610062",
    "Category": "latest_news"
}