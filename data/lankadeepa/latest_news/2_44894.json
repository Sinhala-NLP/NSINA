{
    "Source": "www.lankadeepa.lk",
    "Timestamp": "2019 ඔක්තෝබර් මස 22",
    "Headline": "මහේෂ් සේනානායකගේ ප්‍රතිපත්ති ප්‍රකාශය එළිදැක්වීම අනිද්දා",
    "News Content": "(ඩයනා උදයංගනී)ජාතික ජනතා පක්‍ෂයේ ජනාධිපති අපේක්‍ෂක හිටපු යුද හමුදාපති ජෙනරාල් මහේෂ් සේනානායක මහතාගේ ජනාධිපතිවරණ ප‍්‍රතිපත්ති ප‍්‍රකාශය කොළඹ, නිදහස් මාවතේ පිහිටි ශ්‍රී ලංකා පදනම් ආයතනයේදී අනිද්දා (24) පස්වරු 5.00 ට එළිදැක්වීමට නියමිතය. ජාතික ආරක්‍ෂාව, ගැමි ආර්ථිකය නගා සිටුවමින් දේශීය ආර්ථිකය නැංවීම, අධ්‍යාපන කුසලතා සහ මානව සම්පත් සංවර්ධනය ආදී අංශ රැසක් යටතේ මෙම ප‍්‍රතිපත්ති ප‍්‍රකාශය සකස් කර ඇති බව ජාතික ජනතා ව්‍යාපාරයේ ප‍්‍රකාශකයෙක් පැවසීය.ජෙනරාල් මහේෂ් සේනානායක මහතා සහ හිටපු විගණකාධිපති ගාමිණී විජේසිංහ මහතා ද මෙම අවස්ථාවේදී අදහස් දැක්වීමට නියමිතය.  ",
    "URL": "https://www.lankadeepa.lk/latest_news/මහේෂ්-සේනානායකගේ-ප්‍රතිපත්ති-ප්‍රකාශය-එළිදැක්වීම-අනිද්දා/1-559259",
    "Category": "latest_news"
}