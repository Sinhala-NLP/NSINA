{
    "Source": "www.lankadeepa.lk",
    "Timestamp": "2022 අගෝස්තු මස 03",
    "Headline": "මත්කුඩු ගැන හොයන්න ගිය සැරයන් ගුටි කා රෝහලේ",
    "News Content": "(සුමිත් පොතුපිටිය)මත්කුඩු වැටලීමක් සම්බන්ධයෙන් බුද්ධි තොරතුරු ලබා ගැනීමට ගිය පොලිස් සැරයන්වරයකු ත්‍රීරෝද රථ තුනකින් සහ යතුරුපැදියකින් ‍පැමිණි ජාවාරම්කරුවන් පිරිසකගේ පහරදීමට ලක්ව  පානදුර මූලික රෝහලට ඇතුලත් කර ඇතැයි රෝහල් ආරංචි මාර්ග සදහන් කරයි.මෙසේ පහරකෑමට ලක්ව ඇත්තේ පානදුර කොට්ඨාස බුද්ධි අංශයට අයත්ව රාජකාරි නියුතු පොලිස් සැරයන්වරයෙකි.පානදුර මෝදරවිල මහල් නිවාස සංකීර්ණයේ හෙරොයින් මත්කුඩු ජාවාරමක් සම්බන්ධයෙන් බුද්ධි තොරතුරු ලබාගැනීම සදහා අදාල සැරයන්රයා එහි ගොස් ඇති අතර අදාල තොරතුරු ලබාගෙන ගාලුපාර දෙසට එමින් සිටියදී පහරකැමට ලක්ව ඇතැයි සදහන් වේ. ත්‍රීරෝද රථ තුනකින් සහ යතුරුපැදියකින් පැමිණි කාන්තාවන් තිදෙනකු ඇතුළු දස දෙනකුට ආසන්න පිරිසක් ඔහු වටකර පොලු මුගුරු වලින් පහරදී ඇතැයිද පැවසේ.සිද්ධිය සම්බන්ධයෙන් පානදුර පොලිස් කොට්ඨාසයේ උපදෙස් පරිදි පොලිස් කණ්ඩායමක් පරීක්ෂණ පවත්වති .   ",
    "URL": "https://www.lankadeepa.lk/news/මත්කුඩු-ගැන-හොයන්න-ගිය-සැරයන්-ගුටි-කා-රෝහලේ/101-617493",
    "Category": "latest_news"
}