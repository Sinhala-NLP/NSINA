{
    "Source": "www.lankadeepa.lk",
    "Timestamp": "2018 ඔක්තෝබර් මස 28",
    "Headline": "කඩිනමින්   පාර්ලිමේන්තුව කැඳවන්නැයි විපක්ෂ නායක ඉල්ලයි",
    "News Content": "හර්ෂණ තුෂාර සිල්වා ශ්‍රී ලංකා ප්‍රජාතන්ත්‍රවාදී සමාජවාදී ජනරජයේ ආණ්ඩුක්‍රම ව්‍යවස්ථාවේ පරමාධිපත්‍ය පවත්වා ගැනීම  සහ පාර්ලිමේන්තුවේ පරමාධිපත්‍යය හඳුනා ගනිමින් කඩිනමින් පාර්ලිමේන්තුව කැඳවන්නැයි විපක්ෂ නායක ආර් සම්බන්දන් මහතා කතානායක කරු ජයසූරිය මහතාට ලිපියක් යවමින් දන්වා ඇත. විපක්ෂ නායක ආර්. සම්පන්දන් මහතා කතානායක කරු ජයසූරිය මහතාට මෙම ලිපිය යවා ඇත්තේ අද (28) පස්වරුවේය. එම ලිපියේ මෙසේ ද සඳන්වේ. “ ශ්‍රී ලංකා ප්‍රජාතන්ත්‍රවාදී සමාජවාදී ජනරජයේ ආණ්ඩුක්‍රම ව්‍යවස්ථාවේ පරමාධිපත්‍ය පවත්වා ගැනීමේ අවශ්‍යතාව හඳුනා ගනිමින් සහ ප්‍රජාතන්ත්‍රවාදී ලෙස තේරී පත්වූ ජනතා නියෝජිතයන්ගෙන් සමන්විත පාර්ලිමේන්තුවේ පරමාධිපත්‍ය හඳුනා ගනිමින්, නීතියේ ආධිපත්‍යය පවත්වා ගැනීම වෙනුවෙන් පාර්ලිමේන්තුවට එහි නීත්‍යනුකූල කටයුතු කරගෙන යෑම සඳහා පාර්ලිමේන්තුව කැඳවන්නැයි මම ඔබෙන් ඉල්ලා සිටිනවා”.   ",
    "URL": "https://www.lankadeepa.lk/news/කඩිනමින්---පාර්ලිමේන්තුව-කැඳවන්නැයි-විපක්ෂ-නායක-ඉල්ලයි/101-539360",
    "Category": "latest_news"
}