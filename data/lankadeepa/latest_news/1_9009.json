{
    "Source": "www.lankadeepa.lk",
    "Timestamp": "2022 නොවැම්බර් මස 25",
    "Headline": "නිදා සිටි බිළිඳා උඩු මහලෙන් බිමට දමලා",
    "News Content": "(ඉන්දිකා රාමනායක සහ යොහාන් භාසුර)ග්‍රෑන්ඩ්පාස් සමගිපුර මහල් නිවාස සංකීර්ණයේ තෙවන මහළෙන් වයස අවුරුදු 1 1/2 කුඩා පිරිමි දරුවකු එහි ජනේලයෙන් ඉවතට විසිකිරිමෙන් බිමට වැටී මියගොස් ඇතැයි ග්‍රෑන්පාස් පොලිසිය පවසයි.සිද්ධිය සම්බන්ධයෙන් දරුවාගේ මවගේ වැඩිමහල් සොහොයුරා අඩංගුවට ගත් බව ද පොලීසිය සඳහන් කරයි.සිද්ධියෙන් මියගොස් ඇත්තේ මොහොමඩ් යූසුෆ් නමැති පිරිමි දරුවකු බව පොලිසිය කියයි.දරුවා  නිදා සිටියදී සිටියදී පැමිණ ඇති මෙම සැකකරු  එකවරම නිදා සිටි දරුවා ජනේලයෙන් ඉවතට විසිකර ඇති බව ද බවද පොලිසිය සඳහන්.බරපතළ තුවාල ලැබූ දරුවා කොළඹ ළමා රෝහල වෙත රැගෙන විත් ඇති අතර එහිදී දරුවා පරික්ෂා කළ වෛද්‍යවරුන් ඔය ඔහු මියගොස් ඇති බවට දැනුම් දී ඇත.සැකකරු (35) හැවිරිදි පුද්ගලයකු බවත් ඔහු මානසික රෝගයකින් පෙළෙන ඒ සදහා ප්‍රතිකාර ගනිමින් සිටි අයකු බවද පොලිසිය සඳහන් කරයි.සැකකරු බිරිඳගෙන් වෙන්වී ඔහු මෙම නිවසේ නිවසේම පදිංචිව සිට ඇති බවද පොලිසිය සඳහන් කරයි.2022 නොවැ 25 වන සිකු, ප.ව. 02:24(යොහාන් භාසුර)ග්‍රෑන්ඩ්පාස් සමගිපුර මහල් නිවාස සංකීර්ණයේ ඉහළ මහලයකින් වයස අවුරුදු එකහමාරක කුඩා දරුවෙකු බිමට දමා ඝාතනය කර ඇතැයි යැයි ‌පොලිසිය කියයිඝාතනය සම්බන්ධයෙන් මිය ගිය දරුවාගේ බාප්පා අත්අඩංගුවට ගත් බව උසස් පොලිස් නිලධාරියෙක් අද (25) පස්වරුවේ පැවසීය.අත්අඩංගුවට පත්ව සිටින පුද්ගලයා ඝාතනයට ලක්වූ දරුවාගේ ඥාතියෙකු බව ද පොසිය සඳහන් කරයි.(ඡායාරූප සැපයුම: බිමල් ශ්‍යාමන් ජයසිංහ)  ",
    "URL": "https://www.lankadeepa.lk/news/නිදා-සිටි-බිළිඳා-උඩු-මහලෙන්-බිමට-දමලා/101-624163",
    "Category": "latest_news"
}