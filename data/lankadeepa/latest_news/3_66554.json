{
    "Source": "www.lankadeepa.lk",
    "Timestamp": "2017 ජුනි මස 04",
    "Headline": "වලස්මුල්ලෙන් පවුල් 58ක් ඉවත් කළ යුතුයි",
    "News Content": "(සනත් ගමගේ)වලස්මුල්ල ප්‍රාදේශීය ලේකම් කොට්ඨාශයේ නාය යෑමේ අවදානම් ප්‍රදේශවලින් පවුල් 58 ක් අනීවාර්යෙන්ම ඉවත් කළ යුතු බව වලස්මුල්ල ප්‍රාදේශීය ලේකම් එන්.ආර් විතානගේ මහතා පවසයි.සපුතන්ත්‍රි කන්ද අවට ප්‍රදේශයේ පවුල් 22 ක් ද, රම්මල කන්ද ප්‍රදේශයෙන් පවුල් 12 ක් ද,වීදිකන්ද ආශ්‍රිතව පවුල් 24 ක් ද ඉවත් කළ යුතු බව ගෙඩනැගිලි පර්යේෂණ ආයතනය මගින් දන්වා ඇතැයි ලේකම්වරයා කියයි.මෙම පවුල් වලින් ඇතැම් අය එම ස්ථානවලින් ඉවත් විමට අකමැත්තක් දක්වන බවත් දැනට සිටින ස්ථානයේම කැඩි ගිය නිවාස තනා ගැනීමට ඉල්ලා ඇති බවද ඒ මහතා කියයිමෙම පවුල් සඳහා  නිවාස සෑදිමට සුදුසු ඉඩම් ප්‍රාදේශීය ලේකම් කොට්ඨාසයෙන් සොයාබලන ලෙසටත් එසේ නොමැතිනම් ආසන්න ප්‍රාදේශිය ලේකම් කොට්ඨාසයෙන් හෝ අත්පත් කර ගැනිමට වහා පියවර ගන්නැයි හම්බන්තොට දිස්ත්‍රික් ලේකම් ඩබ්.එච් කරුණාරත්න මහතා උපදෙස් ලබා දුන් බවද කියැවිණි.   ",
    "URL": "https://www.lankadeepa.lk/latest_news/වලස්මුල්ලෙන්-පවුල්-58ක්-ඉවත්-කළ-යුතුයි/1-513503",
    "Category": "latest_news"
}