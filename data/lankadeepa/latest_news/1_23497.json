{
    "Source": "www.lankadeepa.lk",
    "Timestamp": "2021 ඔක්තෝබර් මස 16",
    "Headline": "පළාත් සභා මැතිවරණය කඩිනම් කරන්නැයි හිටපු ජනපතිගෙන් ඉල්ලීමක්",
    "News Content": "(සුජිත් හේවාජුලිගේ )පළාත් සභා මැතිවරණය කඩිනමින් පැවැත්විමට කටයුතු කරන ලෙස ආණ්ඩුවෙන් ඉල්ලීමක් කරන බව ශ්‍රි ලංකා නිදහස් පක්ෂ සභාපති හිටපු ජනාධිපති මෛත්‍රිපාල සිරිසේන මහතා පැවැසීය.ඔහු මෙසේ පැවසුවේ ශ්‍රී ලංකා නිදහස් පක්ෂ මධ්‍යම කාරක සභා රැස්වීමට සහභාගීවීමෙන් පසු මාධ්‍යවේදීන් අමතමිනි.බඩු මිල ඉහළ යෑම නිසා ජනතාව දැඩි පීඩනයකට පත්ව සිටින බවත් ජනතාවට මේ මොහොතේදී යම් සහනයක්  ලබා දීමට කටයුතු කළ යුතු බවත් හිටපු ජනාධිපතිවරයා ප්‍රකාශ කළේය.කෙසේ වෙතත් මේ ප්‍රශ්නයට  හදිසි ක්ෂණික විසඳුම් ඇතැයි තමා විශ්වාස නොකරන බවද  ඔහු පැවසුවේය.ශ්‍රී ලංකා නිදහස් පක්ෂයේ   ප්‍රතිසංවිධානය කිරීමේ වැඩපිළිවෙල කාර්යක්ෂම කිරීම සම්බන්ධයෙන් මෙම සභාවේදී  විශේෂයෙන්  සාකච්ඡා කෙරුණු බවත් පක්ෂයේ  යාන්ත්‍රණය ශක්තිමත් කිරීමට මේ අනුව ඉදිරියේදී කටයුතු කරන බවත්  සිරිසේන මහතා ප්‍රකාශ කළේය.  ",
    "URL": "https://www.lankadeepa.lk/latest_news/පළාත්-සභා-මැතිවරණය-කඩිනම්-කරන්නැයි-හිටපු-ජනපතිගෙන්-ඉල්ලීමක්/1-601163",
    "Category": "latest_news"
}