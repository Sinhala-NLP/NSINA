{
    "Source": "www.lankadeepa.lk",
    "Timestamp": "2019 දෙසැම්බර් මස 17",
    "Headline": "සැමියාගේ පිහි පහරින් බිරිය මරුට",
    "News Content": " (චමින්ද වැවවත්ත)කෑගල්ල  මහාධිකරණය  ඉදිපිටදී   සැමියාගේ  පිහි පහරට ලක් වූ බව කියන  බිරිද  (30) මිය ගොස් ඇතැයි  පොලීසිය කියයි. කෑගල්ල මහාධිකරණයේ විභාග වෙමින් පවතින නඩුවකට බිරිද   පැමිණෙමින්  සිටියදී අධිකරණය ආසන්නයේදී මෙය සිදුව තිබේ. එම පිහි පහරින් බිරිද එම ස්ථානයේදී  මිය ගොස් ඇතැයි පොලීසිය සඳහන් කළේය.මියගොස් ඇත්තේ ශාමලී ප්‍රියංගිකා නමැති  දෙදරු මවකි. සැකකාර සැමියා අත්අඩංගුවට ගෙන ඇති බවද පොලීසිය සඳහන් කළේය.සැකකාර සැමියා( 40) යුද හමුදා සෙබළෙකු  බවද පොලීසිය සඳහන් කරයි.  ",
    "URL": "https://www.lankadeepa.lk/latest_news/සැමියාගේ-පිහි-පහරින්-බිරිය-මරුට/1-562408",
    "Category": "latest_news"
}