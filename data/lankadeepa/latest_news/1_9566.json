{
    "Source": "www.lankadeepa.lk",
    "Timestamp": "2022 නොවැම්බර් මස 12",
    "Headline": "එලිසබත් රැජිනගේ පිලිරුවක් නිරාවරණය කෙරේ",
    "News Content": "අභාවප්‍රාප්ත වූ දෙවැනි එලිසබත් මහ රැජිනගේ පළමු පිළිරුව, ඇගේ පුතු තෙවැනි චාල්ස් රජු අතින් පසුගිය දා නිරාවරණය කෙරුණි.පිළිරුව ඇත්තේ එංගලන්තයේ යෝක් පළාතේය. දෙවැනි එලිසබත් මහ රැජින අභාවප්‍රාප්ත වූයේ පසුගිය සැප්තැම්බර් 8 වැනිදාය.අඩි 6 ක් උසැති පිළිමය, ඉදි කිරීම සිදුවී ඇත්තේ රැජිනගේ අභාවයට පෙර පසුගිය අගෝස්තු මාසයේය. ඒ ඇය බ්‍රිතාන්‍ය රජ කිරුළ දරා වසර 70 ක් සපිරීම නිමිත්තෙනි.(රොයිටර්)  ",
    "URL": "https://www.lankadeepa.lk/latest_news/එලිසබත්-රැජිනගේ-පිලිරුවක්-නිරාවරණය-කෙරේ/1-623304",
    "Category": "latest_news"
}