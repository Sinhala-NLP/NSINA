{
    "Source": "www.lankadeepa.lk",
    "Timestamp": "None  2016 ජුනි මස 28",
    "Headline": "දීපිකා හා රන්වීර්ගේ ප්‍රේමයත් අහවරයි",
    "News Content": "වසර දෙකට ආසන්න කාලයක් තිස්සේ බොලිවුඩ් සිනමා තරු යුවළක් වූ දිපීකා පදුකෝන් හා රන්වීර් සිං අතර පැවැති ප්‍රේම සම්බන්ධය මේ වනවිට බිඳ වැටී තිබෙන බව ,බොලිවුඩ් ඔෆ් ලයිෆ්, වෙබ් අඩවිය වාර්තා කරනවා. මේ පිළිබඳව වැඩිදුරටත් අදහස් දක්වමින් මෙම වෙබ් අඩවිය සඳහන් කර ඇත්තේ දීපිකා හා රන්වීර් සිංගේ ප්‍රේම සම්බන්ධය අද ඊයේ බිඳ වැටුණ එකක් නොවන බවත්, එය මීට මාස කිහිපයකට පෙර මේ ප්‍රේම සම්බන්ධය බිඳ වැටි තිබෙන එකක් බවත්, එය ඔවුන් කිසිවිටෙකත් මාධ්‍යයට දැනෙන්නට කටයුතු නොකළ බවත් මම වෙබ් අඩවිය සඳහන් කර සිටියි.පසුගිය වසරේ මාර්තු මාසයේදී ශ්‍රී ලංකාවේ පැවැති විවාහ මංගල්‍යයකට සහභාගී වූ ඔවුන් දෙදෙනා ඉන්පසුව මෙම ප්‍රේම සම්බන්ධය නවතා දැමීමට කටයුතු කර තිබුණ බව මෙම වෙබ් අඩවිය වාර්තා කර සිටිනවා. ලැබෙන තොරතුරුවලට අනුව දීපිකා හොලිවුඩ් සිනමාවට සම්බන්ධ වී වැඩ කිරීමට කටයුතු කිරීමත් සමග රන්වීර් අමතක කර දමන්නට උත්සාහ කළ බවත්, ඔහු පසුගිය කාලයේදී %බෙපික්රේ^ චිත්‍රපටයක පැරිස් නගරයට ගොස් සිටින විට දිපීකා හමුවීමට රන්වීර් උත්සාහ ගත්තද ඇය විසින් හිතාමතාම ඔහුව මගහැර තිබීමත් නිසා මෙම ප්‍රේම සම්බන්ධය දෙදෙනා අතර නොතිබෙන බව තහවුරු වු බව සඳහන්වෙනවා.  ",
    "URL": "https://www.lankadeepa.lk/latest_news/දීපිකා-හා-රන්වීර්ගේ-ප්‍රේමයත්-අහවරයි/1-431250",
    "Category": "latest_news"
}