{
    "Source": "www.lankadeepa.lk",
    "Timestamp": "2023 ඔක්තෝබර් මස 02",
    "Headline": "බස් ගාස්තු ඉහළ යන්නේ නෑ",
    "News Content": "(යොහාන් භාසුර)ඩීසල් මිල ඊයේ (1) මධ්‍යම රාත්‍රීයේ සිට රුපියල් 10 කින් ඉහළ දැමුව ද බස් ගාස්තු ඉහළ නොදමන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා අද (2) පැවසීය.ජාතික බස් ගාස්තු ප්‍රතිපත්තියට අනුව ඉන්ධන මිල ඉහළ යෑමේ ප්‍රතිශතය සියයට 4 කට වඩා වැඩි වුවහොත් පමණක් බස් ගාස්තු ඉහළ දැමිය හැකි බව කී විජේරත්න මහතා රුපියල් 10 කින් මිල ඉහළ යෑම සියයට 2 පමණ ප්‍රතිශතයක් බව ද සඳහන් කළේය.මාසයෙන් මාසයට ඉන්ධන මිල ඉහළ දමන්නේ නම් ජාතික ප්‍රතිපත්තිය වෙනස් කළ යුතු බවත් එයට පිළියමක් ලෙස පෙරගෙවුම් කාඩ්පත හැකි ඉක්මණින් සියලුම බස් රථවල ක්‍රියාත්මක කළ යුතු බවත් ඒ මහතා වැඩි දුරටත් කීය.   ",
    "URL": "https://www.lankadeepa.lk/videos/බස්-ගාස්තු-ඉහළ-යන්නේ-නෑ/12-640694",
    "Category": "latest_news"
}