{
    "Source": "www.lankadeepa.lk",
    "Timestamp": "2022 දෙසැම්බර් මස 22",
    "Headline": "පේරාදෙණි සිසුන් තවදුරටත් රිමාන්ඩ්",
    "News Content": "(ජේ.ඒ.එල්. ජයසිංහ)පේරාදෙණිය විශ්ව විද්‍යාලයේ හිටපු උප කුලපති භූවිද්‍යා අංශයේ ජ්‍යෙෂ්ඨ මහාචාර්ය අතුල සේනාරත්න මහටත් ඔහුගේ නිවෙසටත්  පවුලේ සාමාජිකයන්ටත් පහරදීමේ සිද්ධිය සම්බන්ධයෙන්  රිමාන්ඩ් බාරයේ සිටි  සිසුන් 12 දෙනා ජනවාරි 4 දක්වා තවදුරටත් රිමාන්ඩ් බාරයේ තබන්නැයි  මහනුවර ප්‍රධාන මහේස්ත්‍රාත්  ශ්‍රීනිත් විජේසේකර මහතා නියෝග කළේය.සැකකරුවන් අධිකරණයට ඉදිරිපත් කරමින් සිද්ධිය සම්බන්ධයෙන් මූලික විමර්ශන අවසන් වී නොමැති බව අපරාධ පරීක්ෂණ නිලධාරීහු අධිකරණයට දැනුම් දුන්හ. ඒ අනුව සැකකාර සිසුන් තවදුරටත් රිමාන්ඩ් බාරයට පත් කළේය.  ",
    "URL": "https://www.lankadeepa.lk/news/පේරාදෙණි-සිසුන්-තවදුරටත්-රිමාන්ඩ්/101-625634",
    "Category": "latest_news"
}