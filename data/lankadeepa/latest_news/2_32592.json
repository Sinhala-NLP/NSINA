{
    "Source": "www.lankadeepa.lk",
    "Timestamp": "2021 අප්‍රේල් මස 18",
    "Headline": "පක්ෂ නායකයින්ගේ විශේෂ රැස්වීමක් හෙට",
    "News Content": "( සුජිත් හේවාජුලිගේ )ආණ්ඩුවේ පක්ෂ නායකයින්ගේ විශේෂ රැස්වීමක්  අගමැති මහින්ද  රාජපක්ෂ මහතාගේ  ප්‍රධානත්වයෙන් අරලියගහ මන්දිරයේදී හෙට ( 19) පැවැත්වීමට නියමිතය.ආන්දෝලනයට තුඩුදී ඇති  කොළඹ වරායේ නගර  ආර්ථික කොමිෂන් සභාව පිහිටුවීමට අදාළ පනත් කෙටුම්පත ඇතුළු කරුණු ගණනාවක් මෙහිදී සාකච්ඡා කිරීමට අපේක්ෂා කරන බව රජයේ ආරංචිමාර්ගවලින් පැවසේ . මෙහෙදී සාකච්ඡා කිරීමට බලාපොරොත්තුවන මාතෘකා අතර මැයි දින රැස්වීම් පැවැත්වීම හා පලාත් සභා මැතිවරණ පනත ද වෙතියි එම ආරංචි මාර්ග සඳහන් කරයි.කොළඹ වරාය නගර ආර්ථික කොමිෂන් සභාව පිහිටුවීම අදාළ පනත් කෙටුම්පත  අනුමැතිය සඳහා පාර්ලිමේන්තුවට  දැනටමත් ඉදිරිපත් කර ඇත.    ",
    "URL": "https://www.lankadeepa.lk/latest_news/පක්ෂ-නායකයින්ගේ-විශේෂ-රැස්වීමක්-හෙට/1-588954",
    "Category": "latest_news"
}