{
    "Source": "www.lankadeepa.lk",
    "Timestamp": "2020 නොවැම්බර් මස 13",
    "Headline": "විදේශවල රැඳී සිටින අය ගෙන්වා ගැනීම ලබන සත‍ියේ සිට",
    "News Content": " (විනීතා එම් ගමගේ)  මෙරටට පැමිණීමේ බලාපොරොත්තුවෙන් විදේශ රටවල රැඳී සිටින ශ්‍රී ලාංකිකයන් ගෙන්වා ගැනීම ලබන සතියේ සිට ආරම්භ කිරීමට කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථාන ප්‍රධානී යුදහමුදාපති ශවේන්ද්‍ර සිල්වා මහතා එකඟතාව පළ කළ බව ශ්‍රී ලංකා විදේශ සේවා නියුක්ති කාර්යංශයේ මාධ්‍ය ප්‍රකාශක මංගල රන්දෙනිය මහතා පැවැසීය.එහි දී කොරියාවේ හා මැද පෙරදිග රැඳී සිටින  පිරිස් පළමුවෙන් ගෙන්වා ගැනීමට බලා‍පොරොත්තු වන බව ද රන්දෙනිය මහතා  පැවැසීය.         විශේෂයෙන් කොරියාවේ රැකියා සඳහා යාමට පිරිසක් සිටින බැවින් එහි සිටින පිරිස් ගෙන්වා ගැනීම ඉක්මන් කළ යුතුව ඇතැයි ද ඔහු කියා සිටියේය.එමෙන්ම මැදපෙරදිග රටවල රැකියා අහිමිව සිටින අය ද ඉක්මණින් ගෙන්වා ගත යුතු බව කී කාර්යංශ මාධ්‍ය ප්‍රකාශකවරයා වඩාත් ප්‍රමුඛතාව දිය යුතු පිරිස්වලට ප්‍රමුඛතාව දෙමින් ඔවුන් ගෙන්වා ගන්නා  බවද කීය. මේ වනවිට කොවිඩ් වයිරසය පැතිර යාම හේතුවෙන් රැකියා අහිමි වූ පිරිස් මෙන්ම ගිවිසුම් ගත රැකියා කාලය ඉක්ම යාම හේතුවෙන් මව්රටට පැමිණීමට බලාප‍ොරොත්තුවෙන් සිටින පිරිස් ද එහි ඇති  බවත් යම් යම් අසනීප තත්ත්වයන් ඇති අය මෙනම තව දුරටත් රැඳී සිටීමෙන් දඩ මුදල්වලට යටත් වීමට ඉඩ ඇති අය ද ඉක්මණින් ගෙන්වා ගත යුතු යැයි ද හෙතෙම සදහන් කළේය.   ",
    "URL": "https://www.lankadeepa.lk/covid19/විදේශවල-රැඳී-සිටින-අය-ගෙන්වා-ගැනීම-ලබන-සත‍ියේ-සිට/203-581984",
    "Category": "latest_news"
}