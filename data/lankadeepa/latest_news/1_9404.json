{
    "Source": "www.lankadeepa.lk",
    "Timestamp": "2022 නොවැම්බර් මස 16",
    "Headline": "මන්නාරම රදගුරු ජනපති හමු වෙයි",
    "News Content": "(අංජුල මහික වීරරත්න) ෆිඩෙල්ස් ලයනල් එම්මානුවෙල් ප්‍රනාන්දු මන්නාරම රදගුරු තුමා ඇතුළු පූජකතුමන්ලා පිරිසක් අද (16) පෙරවරුවේ ජනාධිපති කාර්යාලයේ දී ජනාධිපති රනිල් වික්‍රමසිංහ මහතා හමු වූහ.මන්නාරම ප්‍රදේශයේ ඉඩම් ගැටලු ඇතුළු කරුණු කිහිපයක් පිළිබඳ මෙහිදී ජනාධිපතිවරයා දැණුවත් කෙරුණු අතර ඒ පිළිබඳ අවධානය යොමු කළ ජනාධිපති රනිල් වික්‍රමසිංහ මහතා එම ගැටලු විසඳීමට කඩිනම් පියවර ගන්නා බව සඳහන් කළේය. මඩු වන්දනාවේ පැමිණෙන බැතිතුන්ට අවශ්‍ය පහසුකම් සැලසීම පිළිබඳව ද මෙහිදී විශේෂ සාකච්ඡාවට ලක් විය.ජොයිස් පෙපි සොසායි (Joyce Peppi Sosai Santia) , ඇන්තනී සොසායි (Antony Sosai) ඇතුළු පියතුමන්ලා ද සහ පාර්ලිමේන්තු මන්ත්‍රී කාවින්ද ජයවර්ධන මහතා ඇතුළු පිරිසක් ද මෙම අවස්ථාවට එක්ව සිටියහ.  ",
    "URL": "https://www.lankadeepa.lk/latest_news/මන්නාරම-රදගුරු-ජනපති-හමු-වෙයි/1-623547",
    "Category": "latest_news"
}