{
    "Source": "www.lankadeepa.lk",
    "Timestamp": "None  2016 අගෝස්තු මස 09",
    "Headline": "‘අතුරුදන්වූවන් සොයන කාර්යාලය හමුදාවට තර්ජනයක්‘",
    "News Content": "අතුරුදන්වූවන් පිළිබඳ සොයා බැලීම සඳහා ආරම්භ කිරීමට නියමිත කාර්යාලය මෙරට දේශපාලන නායකයන්ට හා හමුදාවට දරුණු තර්ජනයක් යැයි ලංකා සම සමාජ පක්ෂයේ නායක මහාචාර්ය තිස්ස විතාරණ මහතා අද (9) පැවැසීය. වගවීම් ක්‍රියාවලියේ පළමු පියවර ලෙස මෙම කාර්යාලය ආරම්භ කිරීමට සූදානම් යැයි කී විතාරණ මහතා එම කාර්යාලය රටේ ව්‍යවස්ථා හා අධිකරණය පද්ධතියට යට නොවී එම බලතල ඉක්මවා කටයුතු කරන බව ද කීවේය. බොරැල්ල එන්.එම් පෙරේරා කේන්ද්‍රයේදී පැවැති සමාජවාදී ජනතා පෙරමුණේ සතිපතා මාධ්‍ය හමුව අමතමින් මහාචාර්ය තිස්ස විතාරණ මහතා ඒ බව සඳහන් කළේය.   ",
    "URL": "https://www.lankadeepa.lk/latest_news/‘අතුරුදන්වූවන්-සොයන-කාර්යාලය-හමුදාවට-තර්ජනයක්‘/1-445968",
    "Category": "latest_news"
}