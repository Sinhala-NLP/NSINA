{
    "Source": "www.lankadeepa.lk",
    "Timestamp": "2022 ඔක්තෝබර් මස 02",
    "Headline": "ත්‍රීරෝද ගාස්තු පහත දාන්න කොන්දේසියක්",
    "News Content": " (යොහාන් භාසුර)පෙට්‍රල් ලීටරයක මිල රුපියල් 40 කින් පහත දැමීම පිළිබඳව අවධානය යොමුකර ත්‍රීරෝද රථ ගාස්තු පහත දැමීමට හැකියාව ඇති බව සමස්ත ලංකා ත්‍රිරෝද රථ රියදුරන්ගේ වෘත්තීය සමිතියේ සභාපති ලලිත් ධර්මසේකර මහතා ‘ලංකාදීප’යට පැවසීය.වර්තමානයේ ලබාදෙන පෙට්‍රල් ලීටර 5 ක කෝටාව ඉහළ දමන්නේ නම්  ගාස්තු අඩු කළ හැකි බව කී ධර්මසේකර මහතා රජයෙන් ඒ සඳහා අඛණ්ඩව ඉල්ලීම් කරමින් සිටින බව ද සඳහන් කළේය.ලීටර පහේ පෙට්‍රල් කෝටාව ප්‍රමාණවත් නොවීම තුළ ත්‍රීරෝද රථ හිමියන්ට වෙනත් පුද්ගලයන්ගෙන් පෙට්‍රල් ඉල්ලාගෙන යෑමට සිදුවී ඇති බව ද ඒ මහතා වැඩි දුරටත් කීය.    ",
    "URL": "https://www.lankadeepa.lk/latest_news/ත්‍රීරෝද-ගාස්තු-පහත-දාන්න-කොන්දේසියක්/1-620780",
    "Category": "latest_news"
}