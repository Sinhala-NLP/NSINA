{
    "Source": "www.lankadeepa.lk",
    "Timestamp": "2019 සැප්තැම්බර් මස 02",
    "Headline": "කටුනායක - වේයන්ගොඩ අලුත් දුම්රියක් මාර්ගයක්",
    "News Content": "(මනෝජ් හර්ෂික)කටුනායක ගුවන්තොටුපොල සිට වේයන්ගොඩ දක්වා නව දුම්රිය මාර්ගයක් ඉදි කිරීමට අපේක්ෂා කරන බව ප්‍රවාහන හා සිවිල් ගුවන් සේවා අමාත්‍ය අර්ජුන රණතුංග මහතා අද(02) පැවැසීය.මිනුවන්ගොඩ ප්‍රාදේශීය ලේකම් කාර්යාලයේ පැවැති උත්සවයකට එක්වෙමින් අමාත්‍යවරයා මේ බව සඳහන් කළේය.ඒ අනුව කටුනායක ගුවන්තොටුපොළට පැමිණෙන විදෙස් සංචාරයින්ට හා දේශීය මගීන්ට කොළඹ නොගොස්  දුම්රියෙන්ම වේයන්ගොඩ හරහා නුවර, බදුල්ල, යාපනය, ත්‍රීකුණාමලය වැනි ප්‍රදේශවලට ගමන් කිරීමේ හැකියාව මේ තුළින් පවතින බවද අමාත්‍යවරයා එහිදී කීය.නව දුම්රිය මාර්ගය ඉදි කිරීමට සඳහා ඇති හැකියාව මේ වන විට දුම්රිය දෙපාර්තමේන්තුව සහ ප්‍රවාහන අමාත්‍යාංශය මූලික කටයුතු සොයා බලමින් සිටින බව අමාත්‍යවරයා එහිදී වැඩිදුරටත් සඳහන් කළේය.    ",
    "URL": "https://www.lankadeepa.lk/latest_news/කටුනායක---වේයන්ගොඩ-අලුත්-දුම්රියක්-මාර්ගයක්/1-556254",
    "Category": "latest_news"
}