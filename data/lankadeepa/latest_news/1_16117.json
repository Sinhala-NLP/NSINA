{
    "Source": "www.lankadeepa.lk",
    "Timestamp": "2022 මැයි මස 11",
    "Headline": "‘පෞද්ගලික බස් දේශපාලන කටයුතුවලට දෙන්නේ නෑ‘",
    "News Content": "(යොහාන් භාසුර)පෞද්ගලික බස් රථ මින් ඉදිරියට කිසිඳු දේශපාලන කටයුත්තකට නිකුත් නොකිරීමට තීරණය කළ බව සමස්ත ලංකා පෞද්ගලික බස් සංගම් සම්මේලනයේ ප්‍රධාන ලේකම් අංජන ප්‍රියංජිත් මහතා ‘ලංකාදීප’යට පැවසීය.අරලිගහ මන්දිරයේ පැවැති රැස්වීම වැනි අවස්ථාවට සහභාගි වීම සඳහා පෞද්ගලික බස් රථ හිමියන් මුදල් අයකිරීම මත පමණක් ද, ඇතැමුන් පෞද්ගලික හිතවත්කම මත පමණක් ද ලබාදෙන බවත් ඉදිරියේදී කිසිඳු හේතුවක් මත දේශපාලන කටයුතුවලට බස් නොලැබෙන බවත් ප්‍රියංජිත් මහතා වැඩි දුරටත් කීය.ගාලුමුවදොර ‘අරගල භූමිය’ සහ එහි සිටි පිරිසට පහර දීමට සහභාගි වූ ඇතැම් පුද්ගලයන් කොළඹට පැමිණි බස් රථ 20 කට අධික සංඛ්‍යාවක් කොළඹ සහ අවට ප්‍රදේශවල ගිනිතබා විනාශ කර තිබේ.    ",
    "URL": "https://www.lankadeepa.lk/latest_news/‘පෞද්ගලික-බස්-දේශපාලන-කටයුතුවලට-දෙන්නේ-නෑ‘/1-612889",
    "Category": "latest_news"
}