{
    "Source": "www.lankadeepa.lk",
    "Timestamp": "2018 අගෝස්තු මස 27",
    "Headline": "හිටපු හමුදාපති රොහාන් දළුවත්ත අභාවප්‍රාප්ත වෙයි",
    "News Content": "ඉන්දිකා රාමනායක හිටපු යුද හමුදාපතිවරයකු  වු ජෙනරාල් රොහාන් දළුවත්ත මහතා අද (27) දහවල් අභාවප‍්‍රාප්ත විය.හදිසි අසනීප තත්ත්වයක්  හේතුවෙන් කොළඹ යුද හමුදා රෝහලේ නේවාසිකව ප‍්‍රතිකාර ලබමින් සිටියදී  ඒ මහතා  අභාවප‍්‍රාප්ත වී තිබුණි.මිය යන විට 77 වැනි වියේ පසුවු ඒ මහතා ශි‍්‍ර ලංකා යුද හමුදාවවේ 14 වැනි යුද හමුදාපතිවරයා වශයෙන් කටයුතු කර තිබුණි.1941.5.8 දින උපත ලබා  ඒ ඇති ඒ මහතා 1961 වසරේ කෙඩෙට් නිලධාරියකු වශයෙන් යුද හමුදාවට එක්ව ඇති අතර වසර 35 ක යුද හමුදා සේවා කාලය තුළ විවිධ නිළතල හොබවමින් ත‍්‍රස්තවාදය පරාජය කිරීමට විශේෂ දස්කම් දැක් වු නිලධාරියෙක් විය.1996 -- 1998  වසර තුළ ශ්‍රී ලංකා යුද හමුදාවේ 14 වැනි හමුදාපතිවරයා වශයෙන් කටයුතු කළ ඒ මහතා 1996 වසරේ යාපනය අර්ධද්විපය ත‍්‍රස්තවාදීන්ගේ මුදා ගැනීමේ රිවිරැස මෙහෙයුම ආරම්භ කිරීමට පුරෝගාමී වු සෙන්පතියා බවට විය.වසර 35 ක යුද හමුදා සේවා කාලයකින් පසු 1998 වසරේ යුද හමුදාවේ සේවයෙන් විශ‍්‍රාම ගිය ඒ මහතා පසුව එවකට ඒකාබද්ධ මෙහෙයුම් මුලස්ථානයේ අණදෙන නිලධාරි (වත්මන් ආරක්ෂක මාණ්ඩලික  ප‍්‍රධානි)  වශයෙන් කටයුතු කළේය.2002 - 2005 වසරේ ඒ මහතා බ‍්‍රසීල තානාපතිවරයා වශයෙන් ද කටයුතු කර ඇත.යුද හමුදා සේවා කාලය තුළ දැක්වු දස්කම් හේතුවෙන්  වීර වික‍්‍රම විභූෂණ,  පරම වීර වික‍්‍රම,  උත්තම සේවා  පදක්කම, විශිෂ්ඨ සේවා විභූෂණ,  ආදි පදක්කම්  රැසකින් ඒ මහතා පිදුම් ලබා තිබුණි.     ",
    "URL": "https://www.lankadeepa.lk/latest_news/හිටපු-හමුදාපති-රොහාන්-දළුවත්ත-අභාවප්‍රාප්ත-වෙයි/1-535381",
    "Category": "latest_news"
}