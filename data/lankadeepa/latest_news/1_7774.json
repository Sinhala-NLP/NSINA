{
    "Source": "www.lankadeepa.lk",
    "Timestamp": "2022 දෙසැම්බර් මස 29",
    "Headline": "ජගත් කුමාරත් හෙට තීරණයක් ගනී",
    "News Content": "(ඩයනා උදයංගනී)ආණ්ඩුව ජනතාව පීඩාවට පත්වන අයුරින් කටයුතු කරන්නේ නම් එහි ඉන්නවාද නැද්ද යන්න ගැන තීන්දුවක් ගැනීමට සිදුවන බව ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී ජගත් කුමාර මහතා පැවසීය.යළිත් විදුලිබිල වැඩිකළහොත් ජනතාව විශාල වශයෙන් පීඩාවට පත්වන බව කී මන්ත්‍රීවරයා ආදායම් වැඩිකරගැනීම සඳහා වෙනත් යෝජනා ක්‍රියාවට නැංවිය යුතු බව ද සඳහන් කළේය.විදුලිබිල වැඩි කළහොත් ඉදිරි මැතිවරණවලදී රෙදි ඇඳගෙන ජනතාව අසලටයාමට නොහැකි වන බව කී මන්ත්‍රීවරයා එබැවින් ජනයා තවදුරටත් පීඩාවට පත්නොකර මත්පැන් හා මත්ද්‍රව්‍යවල බදු වැඩිකර ආදායම් සොයාගන්නැයි ජනාධිපතිවරයාගෙන් හා අගමැතිවරයාගෙන් ඉල්ලීමක් කරන බව ද කීවේය.ජගත් කුමාර මහතා මේ බව පැවසුවේ කොළඹ දී පැවති මාධ්‍ය හමුවක් අමතමිනි.මත්පැන් හා මත්ද්‍රව්‍ය මිල ඉහළ නොදමන්නේ ආණ්ඩුවේ සිටින අයගේ සහය එම ව්‍යාපාරයට ලැබෙන නිසා බවට අන්තරායකර ඖෂධ පාලක මණ්ඩලයේ සභාපතිවරයා ඉකුත් දා ප්‍රකාශ කළ බව කී ජගත් කුමාර මහතා පාර්ලිමේන්තුවේ මත්පැන් අලෙවි බලපත්‍ර ඇති, විදුලි බිල් හා ජල බිල් නොගෙවන අය සිටින බව කීවත් ඒ කවුරුන්ද යන්න නම් සහිතව හෙළිදරව් නොකිරීම නිසා එවන් වැරදි නොකරන තමන් වැනි අයටද අපහසුතාවට පත්ව සිටින බව ප්‍රකාශ කළේය.   ",
    "URL": "https://www.lankadeepa.lk/news/ජගත්-කුමාරත්-හෙට-තීරණයක්-ගනී/101-625968",
    "Category": "latest_news"
}