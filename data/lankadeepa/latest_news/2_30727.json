{
    "Source": "www.lankadeepa.lk",
    "Timestamp": "2021 ජුනි මස 12",
    "Headline": "ඈත මුහුදේ අතරුදන් වු ධීවරයා කිලේ මීටර් 30ක් පිහිනා ගොඩබිමට",
    "News Content": "(පද්මා කුමාරී කංකානම්ගේ)කල්පිටියෙන් මුහුදු ගොස් අතුරුදහන් වූ බව කියන ධීවරයකු කිලෝ මීටර් 30ක් දුරට පිහිනා  මන්නාරම වෙරළ තීරයට පැමිණ සිටියදී  ප්‍රතිකාර සඳහා මන්නාරම රෝහලට ඇතුළත් කළ බව  බව පොලිසිය පවසයි. මෙසේ අතුරුදහන්ව ඇත්තේ කල්පිටිය ආණවාසල ජනසවිපුර පදිංචි එම්මානුවෙල් දිලාන් කොස්තා නම් එක් දරු පියෙකි.මොහු කිලෝ මීටර 30 කට ආසන්න දුරක් මුහුදේ පිහිනා මෙසේ වෙරළ තීරයට පැමිණ ඇත.මෙම ධීවරයා පසු ගිය 9 දින රාත්‍රියේ තවත් ධීවරයකු සමග මුහුදට ගොස් ඇති අතර මුහුදේ කිමිදී මසුන් මරණ අතර මේ ධීවරයා අතුරුදහන්ව තිබිණි. ඔහුගේ සහායක ධීවරයා 10 දින රාත්‍රියේ ධීවර යාත්‍රාව සමග තනිව ගොඩ බිමට පැමිණ මේ බව දන්වා ඇතකල්පිටිය පොලිසිය වැඩි දුර පරීක්ෂණ පවත්වයි.  ",
    "URL": "https://www.lankadeepa.lk/news/ඈත-මුහුදේ-අතරුදන්-වු-ධීවරයා-කිලේ-මීටර්-30ක්-පිහිනා-ගොඩබිමට/101-592390",
    "Category": "latest_news"
}