{
    "Source": "www.lankadeepa.lk",
    "Timestamp": "2021 අගෝස්තු මස 22",
    "Headline": "‘‘මිත්‍යාමතවලින් කොරෝනා පරද්දන්න බෑ‘‘",
    "News Content": "(ක්‍රිෂාන් ජීවක ජයරුක්)පැණි මුට්ටි ටොන් ගණන් බිව්වත් පැණි මුට්ටි හිසේ තබාගෙන ගොස් ගඟට නොව බෝක්කු යටට දැම්මත් කොරෝනා වයිරසය පාලනය කළ නොහැකි බවත් එය කළ හැක්කේ එන්නත්කරණය ඇතුළු විද්‍යාත්මක උත්තර සෙවීමකින් හෝ දේශීය වෛද්‍ය ක්‍රමයෙන් පමණක් බව ජනමාධ්‍ය අමාත්‍ය ඩලස් අලහප්පෙරුම මහතා පවසයි.මාතර දිස්ත්‍රික්කයේ පාසල් දරුවන් සදහා වැලිගම ප්‍රාදේශීය සභාව මගින් නොමිලයේ ක්‍රියාත්මක කරන “සිප්දොර”අධ්‍යාපනික මාර්ග ගත වැඩසටහනට දින 100 ක් සම්පූර්ණ වීම නිමිත්තෙන් පැවැත්වු උත්සවයක දී ඒ මහතා ඒබව කීය.මිත්‍යාමත වලින් කොරෝනා වයිරසය පැරදිය නොහැකි බව ද අමාත්‍යවරයා කීය. ඔන්ලයින් තාක්ෂණය ඔස්සේ අමාත්‍යවරයා දරුවන් හා ඔවුන්ගේ මාපියන් ආමන්ත්‍රණය කරන ලදි.කොරෝනා වසංගතය නිසා රටේ ජනතාව බරපතල සෞඛ්‍ය තර්ජනයකට ලක්ව ඇති බවත් එය ජාතික ආර්ථිකයට මෙන්ම දරුවන්ගේ අධ්‍යාපනයට හා මානව සමාජයේ පැවැත්මට විශාල බාධාවක් එල්ල වී ඇති බවත් ඒ මහතා පැවසීය.ඉන් දරුණුම බලපෑම එල්ල වී ඇත්තේ අධ්‍යාපනයට බවත් එම අභියෝගය නිවැරදි කිරීමද අපහසු කටයුත්තක් බව සදහන් කළේය.   ",
    "URL": "https://www.lankadeepa.lk/latest_news/‘‘මිත්‍යාමතවලින්-කොරෝනා-පරද්දන්න-බෑ‘‘/1-597444",
    "Category": "latest_news"
}