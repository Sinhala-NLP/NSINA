{
    "Source": "www.lankadeepa.lk",
    "Timestamp": "2023 මැයි මස 12",
    "Headline": "සෞදියේ දුක්විඳින බිරිය ගෙන්වා දෙන්න මුදල් ඉල්ලා",
    "News Content": "(සුරංග රාජනායක)සෞදි අරාබියේ නිවසක වධ බන්ධනයන්ට ලක් වී දුක්විඳි තිස් හැවිරිදි දෙදරු මවක වන ගම්පොල අඟුරුමුල්ල පහලවත්තහේන පදිංචි සචිනි මධුෂානි ගුණසේකර  පිළිබඳව මාධ්‍ය මගින් හෙළි කිරීම සමග ඇය සෞදි තානාපති කාර්යාලය වෙත ගෙන්වා ඇතත් ඇය මෙරටට ගෙන ඒමට නම් ඒජන්සිය වෙත රුපියල් දෙලක්ෂ අනුඅට දහසක මුදලක් ගෙවන ලෙස විදේශීයව සේවා නියුක්ති කාර්යාංශය ප්‍රකාශ කරන බව ඇගේ සැමියා පවසයි.වත්තේගෙදර ශිරන්ත මධුසංඛ තිලකරත්න වන ඔහු වැඩිදුරටත් සදහන් කළේ මෙම මුදල නොගෙවන්නේ නම් ඉදිරියේදී රුපියල් ලක්ෂ 27 ක මුදලක් ගෙවීමට සිදුවන බව සෞදි තානාපති කාර්යාල නිළධරින් තමාට දැනුම් දුන් බවයි.ගම්පොල විදේශ සේවා ආයතනයක් මැදිහත් වී තමාගේ බිරිඳ ගෘහ සේවයට යැවීමේ දී ඔවුන් විසින් රුපියල් ලක්ෂ හතරක මුදලක් හා ඉන්පසු රුපියල් 13000 සක මුදලක් දෙන බව ප්‍රකාශ කළද ඔවුන් ඒ කිසිවක් තමාට නොදුන් බවද තිලකරත්න යන අය පවසයි.සෞදි තානාපති කාර්යාලයේ සිටින බිරිඳ ගෙන්වා ගැනීමට විදෙස සේවා කාර්යාංශය වෙත කීහිප වරක් ගියද ඒ අය ඒජන්සිය පැත්ත ඇරගෙන කතා කරමින් බිරිඳ ගෙන්වා ගැනීමට උදව් නොකරන බවද ඔහු කියයි.දරු දෙදෙනා බලාගෙන නිවසේ සිටින තමා හට කිසිදු කුලි වැඩකට යාමට නොහැකිව සිටින නිසා නිසි ලෙස ආහාර සපයා ගැනීමටවත් මුදල් සොයා ගැනීමට නොහැකිව සිටියදී සෞදි තානාපති කාර්යාලය කියන රුපියල් ලක්ෂ 27 හෝ විදේශ රැකියා ආයතනය කියන රුපියල් ලක්ෂ තුන වත් සොයා ගැනීමට නොහැකි බව මොහු පැහැදිලි කරයි.   ",
    "URL": "https://www.lankadeepa.lk/news/සෞදියේ-දුක්විඳින-බිරිය-ගෙන්වා-දෙන්න-මුදල්-ඉල්ලා/101-632975",
    "Category": "latest_news"
}