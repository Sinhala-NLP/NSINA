{
    "Source": "www.lankadeepa.lk",
    "Timestamp": "2023 ජුනි මස 07",
    "Headline": "අයේෂාට එක්සත් රාජධානියේ විනිසුරු පදවියක්",
    "News Content": "(විමුක්ති එස් රුද්‍රිගු)ශ්‍රී ලංකා සම්භවයක් සහිත බ්‍රිතාන්‍ය ජාතික නීතීඥවරියක වන 34 හැවිරිදි අයේෂා ස්මාර්ට් මහත්මියට එක්සත් රාජධානියේ ක්‍රවුන් අධිකරණයේ විනිසුරු පදවියක් හිමිව තිබේ.අයේෂා මහත්මිය නීතීඥවරියක මෙන්ම වෘත්තියෙන් වෛද්‍යවරියක්ද වේ. එපමණක් නොව ක්‍රවුන් අධිකරණයට තේරී පත් වූ ලාබාලතම සුදු ජාතික නොවන කාන්තාවද වේ.එක්සත් රාජධානියේ මහේස්ත්‍රාත් අධිකරණයෙන් ඉදිරිපත් වන අභියාචනා ක්‍රවුන් අධිකරණයේ විභාග කරනු ලබයි.ක්‍රවුන් අධිකරණයේ විනිසුරු ධුරය ලබා ගැනීමට ප්‍රථම විභාග දෙකකින් සමත් වීම අත්‍යාවශ්‍ය කරුණකි.විභාග දෙකකින් සමත් වීම පමණක් ප්‍රමාණවත් නොවන අතර අවසානයේ රජතුමාගේ හෝ රැජිනගේ අනුමැතිය ලබා ගැනීමද අත්‍යාවශ්‍ය වේ.අයේෂා මහත්මිය 2014 වසරේදී නිඩර් ඩේල් ප්‍රදේශයට පදිංචියට පැමිණ ඇත.අනතුරුව ලීඩ්ස් සරසවියෙන් ඇය වෛද්‍ය උපාධිය ලබා ගෙන තිබේ.   ",
    "URL": "https://www.lankadeepa.lk/latest_news/අයේෂාට-එක්සත්-රාජධානියේ-විනිසුරු-පදවියක්/1-634430",
    "Category": "latest_news"
}