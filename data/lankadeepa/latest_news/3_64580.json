{
    "Source": "www.lankadeepa.lk",
    "Timestamp": "2017 සැප්තැම්බර් මස 13",
    "Headline": "ඇලෝසියස්ට සාක්කි දීමට බල කළ නොහැකි බව කොමිසම දන්වයි",
    "News Content": "(මනෝප්‍රිය ගුණසේකර)පර්පෙචුවල් ට්‍රෙෂරීස් සමාගමේ අධ්‍යක්ෂ අර්ජුන් ඇලෝසියස්ට බැඳුම්කර කොමිසම හමුවේ සාක්කි දීමට බල කිරීමේ හැකියාවක් නැතැයි එම කොමිසම අද(13) තීන්දු කළේය.සිය කැමැත්තෙන් කොමිසම හමුවේ සාක්කි දිය හැකි බවත් එසේ නොමැතිව කොමිසමක් හමුවේ සාක්කි ලබාදෙන ලෙස බලකිරීමේ හැකියාවක් නැති බවත් කොමිසම දන්වා සිටි අතර බැඳුම්කර වංචාව සම්බන්ධයෙන් කරුණු 13ක් පිළිබඳ දන්නේදැයි හෙළි කරගැනීමට අර්ජුන් ඇලෝසියස්ගෙන් සාක්කි විමසීමට අපේක්ෂිතව සිටි බවද කොමිසම ප්‍රකාශ කළේය.  ",
    "URL": "https://www.lankadeepa.lk/latest_news/ඇලෝසියස්ට-සාක්කි-දීමට-බල-කළ-නොහැකි-බව-කොමිසම-දන්වයි/1-517674",
    "Category": "latest_news"
}