{
    "Source": "www.lankadeepa.lk",
    "Timestamp": "2022 සැප්තැම්බර් මස 14",
    "Headline": "කිලිනොච්චිය දියවරෙන් පුරවන්න වැව් දෙකක් එකට යා කරයි",
    "News Content": "(අංජුල මහික වීරරත්න)කිලිනොච්චියේ වැව් දෙකක් එකට යා කොට සංවර්ධන කටයුතු සඳහා ලෝක බැංකු ආධාර යටතේ රුපියල් මිලියන 70ක් වෙන් කර තිබේ.කිළිනොච්චියේ ඉනොච්චි වැව හා තෙලිකරෙයි වැව් දෙක මෙි අනුව සංවර්ධනය කෙරෙයි.උතුරු පළාත සඳහා ක්‍රියාත්මක කෘෂිකර්ම අමාත්‍යාංශයේ දේශගුණික විපර්යාස කෘෂිකාර්මික ව්‍යාපෘතිය යටතේ මෙම වැව් දෙක  ප්‍රතිසංස්කරණය කිරීමේ කටයුතු පසුගියදා ආරම්භ කෙරිණි.කෘෂිකර්ම, වනජීවී හා වනසම්පත් සංරක්ෂණ අමාත්‍ය මහින්ද අමරවීර මහතා අතින් මෙම ප්‍රතිසංස්කරණ කටයුතු ආරම්භ කෙරුණු අතර මෙහිදී අදහස් පළ කළ අමාත්‍යවරයා ලබන මහ කන්නය සඳහා අවශ්‍ය යුරියා පොහොර ලබා දීම උතුරු පළාතෙන් ආරම්භ කළ බව සඳහන් කළේය.මහ කන්නයේ වී වගාව සඳහා අවශ්‍ය යුරියා පොහොරවලින් පළමු තොගය වශයෙන් මෙට්‍රික් ටොන් 200ක් දැනටමත් යාපනයට එවීමට කටයුතු කර තිබෙන බවද අමාත්‍යවරයා කීය.  ",
    "URL": "https://www.lankadeepa.lk/news/කිලිනොච්චිය-දියවරෙන්-පුරවන්න-වැව්-දෙකක්-එකට-යා-කරයි/101-619790",
    "Category": "latest_news"
}