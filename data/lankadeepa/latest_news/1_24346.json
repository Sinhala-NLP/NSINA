{
    "Source": "www.lankadeepa.lk",
    "Timestamp": "2021 සැප්තැම්බර් මස 26",
    "Headline": "යක්කු ගස් නගිද්දී අත්සන් කළ යුගදනවි ගිවිසුම ගැන දන්නෙත් යක්කු විතරයි",
    "News Content": "(අංජුල මහික වීරරත්න)යුග දනවි බලාගාරයේ 40% ක කොටස්   ඇමරිකාවේ සමාගමකට  දීම ආරක්ෂාව අනතුරේ හෙලීමක් යැයි සමගි ජන බලවේගයේ  මැද කොළඹ සංවිධායක පාර්ලිමේන්තු මන්ත්‍රී මුජිබුර් රහුමාන් මහතා පැවසීය.මහ රෑ යක්කු ගස් නගින වෙලාවෙි අත්සන් කළ එම ගිවිසුමේ සඳහන් කරුණු ගැන දන්නේ \"යක්කු\" පමණක් බවද රහුමාන් මහතා පැවසීය.ලෝකයේ කිසිම රටක විදුලි බලය සැපයීම විදේශ සමාගම්වලට ලබා දෙන්නේ නැති බව කී රහුමාන් මහතා රටක ජාතික ආරක්ෂාව යනු තුවක්කු වලින් කරන දේවල් පමණක් නොව ඊට  ජලය විදුලිය ඇතුළු ජන ජීවිතයට සම්බන්ධ සියලු කාරණා ඇතුලත් වන බවද කීය   ",
    "URL": "https://www.lankadeepa.lk/news/යක්කු-ගස්-නගිද්දී-අත්සන්-කළ-යුගදනවි-ගිවිසුම-ගැන-දන්නෙත්-යක්කු-විතරයි/101-599802",
    "Category": "latest_news"
}