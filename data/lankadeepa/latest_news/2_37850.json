{
    "Source": "www.lankadeepa.lk",
    "Timestamp": "2020 ජුනි මස 17",
    "Headline": "බස් රථ මිලදී ගැනීමේදී සියයට 4 ක සහන ණයක්",
    "News Content": "(නිමල කොඩිතුවක්කු)පෞද්ගලික බස් රථ බස් රථ කර්මාන්තය නංවාලීම සඳහා බස් රථ මිලදී ගැනීමට  4 % ක සහන පොලී පදනම යටතේ ණය මුදල් ලබාදීමට අද (17) දින රැස්වූ  අමාත්‍ය මණ්ඩලය තීරණය කළ  බව මගී ප්‍රවාහන කළමනාකරණ සහ විදුලිබල බලශක්ති අමාත්‍ය මහින්ද අමරවීර මහතා පැවසීය.මෙම සහන පදනම යටතේ ණය ලබා දෙන්නේ පහත් පතුල් සහිත බස්රථ මිලදී ගැනීම සඳහා  පමණක් බවද අමාත්‍යවරයා සදහන් කළේය.ප්‍රවාහන කළමණාකරන සහ විදුලිබල බලශක්ති අමාත්‍ය මහින්ද අමරවීර මහතාගේ ප්‍රධානත්වයෙන් කොළඹ  මල්පාරේ ඛනිජ තෙල් අමාත්‍යංශ ශ්‍රවණාගාරයේ දී අද(17) පැවති මාධ්‍ය හමුවකදී අමාත්‍යවරයා මේ බව පැවසීය.ලොරි චැසි වලට අටවන ලද බස් රථ වෙනුවට ඉදිරියේදී නියම බස්රථ මගී ප්‍රවාහන සඳහා යෙදවීම රජයේ මෙම වැඩපිළිවෙලේ අරමුණ බවද අමාත්‍යවරයා සඳහන් කළේය.එමෙන්ම බස් රථ වල ගමන් කරන  මගීන්ගේ පහසුව උදෙසා පැසෙන්ජර් ඇප් එකක් හදන්වා දීමට ලබන සතියේදී කටයුතු කරන බව ද අමරවීර මහතා පැවසීය.බස් රථ ධාවනය වන ස්ථාන සහ වේලාවන් මගීන්ට කල්තියා දැන ගැනිමේ පහසුව සැලසීම මෙම වැඩසටහනේ මූලික අරමුණ බවද අමාත්‍යවරයා සඳහන් කළේය.   ",
    "URL": "https://www.lankadeepa.lk/news/බස්-රථ-මිලදී-ගැනීමේදී-සියයට-4-ක-සහන-ණයක්/101-573832",
    "Category": "latest_news"
}