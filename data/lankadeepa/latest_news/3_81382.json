{
    "Source": "www.lankadeepa.lk",
    "Timestamp": "None  2015 දෙසැම්බර් මස 10",
    "Headline": "ඩී.එස්.සිසුවා දණහිසේ සැත්කමට ආධාර පතයි",
    "News Content": "කොළඹ ඩී.එස්.සේනානායක විද්‍යාලයේ උසස් පෙළ ශිෂ්‍ය චතුරංග දිල්ශාන් සිල්වා ‘‘ඔස්ටියෝ සාකොමා“ නමැති අස්ථි පිළිකා රෝගයෙන් පීඩා විඳියි. චතුරංග ඉගෙනුමට මහත් දස්කම් දක්වන්නෙකි. ඉක්මණින් ඔහුගේ දණහිසේ සැත්කමක් කළ යුතුයැයි වෛද්‍යවරු කියති. මේ සැත්කමේ දී නව දණහිස් අස්ථියක් බද්ධ කළ යුතුය. එය විදෙස් රටකින් ආනයනය කිරීමට සිදුව ඇත.සැත්කමට හා ඉන්පසු කරන කිමෝතෙරපි ප්‍රතිකාරවලට ලක්ෂ 80ට වැඩි මුදලක් වැය වෙතැයි වෛද්‍යවරු කියති.ඔහුගේ පියා පුද්ගලික ආයතනයක සුළු රැකියාවක නිරත බැවින් මෙවැනි විශාල මුදලක් වැය කිරීම ද අසීරු කරුණකි.මේ දරුවාගේ ජීවිතය බේරාගැනීමට විද්‍යාලයීය සිසුන්, ගුරුවරු, දෙමාපියන් දැඩි වෙහෙසක් දරයි. ඔවුහු මේ සඳහා පරිත්‍යාගශීලීන්ගේ උදව් උපකාරය ද පතති.මේ දරුවාගේ සැත්කමට ආධාර කරන්නේ නම් 121854955280 සම්පත් බැංකුව බොරැල්ල ශාඛාවේ බැංකු ගිණුමට ඔබේ ආධාරය බැර කිරීමට හැකියාව ඇත. පියාගේ දුරකථන අංකය 0773074999 ",
    "URL": "https://www.lankadeepa.lk/latest_news/ඩී-එස්-සිසුවා-දණහිසේ-සැත්කමට-ආධාර-පතයි/1-367837",
    "Category": "latest_news"
}