{
    "Source": "www.lankadeepa.lk",
    "Timestamp": "2021 ජුලි මස 13",
    "Headline": "අපචාරවලට ලක්වන දරුවන්ගෙන් වීඩියෝ සාක්ෂි ලබාගැනීමේ ඒකක පළාත් මට්ටමින්",
    "News Content": " (ඩයනා උදයංගනී)විවිධ අපචාර හා අපයෝජනවලට ලක්වූ දරුවන් ලබාදෙන සාක්ෂි  වීඩියෝ පටිගත කිරීමේ ඒකක 9 ක් පළාත් මට්ටමින් පිහිටුවීමට අමාත්‍ය මණ්ඩලය තීරණය කර ඇත. පළාත් සියල්ල ආවරණය වන පරිදි රෝහල් ආශ්‍රිතව මෙම ඒකක පිහිටුවීමට නියමිතය. විවිධ අපචාර හා අපයෝජනවලට ලක්වන දරුවන් එම සිද්ධියට අදාළව ලබාදෙන සාක්ෂිය අධිකරණ ක්‍රියාවලියේදී ඉතා වැදගත් වන අතර එම සාක්ෂි වීඩියෝ සාක්ෂි ලෙස ලබාගෙන අධිකරණයට ඉදිරිපත් කිරීමේ ප්‍රතිපාදන පවතී. දැනට මෙම සාක්ෂි පටිගත කිරීමේ ඒකකයක් ඇත්තේ ජාතික ළමාරක්ෂක අධිකාරියේ පමණි.   ",
    "URL": "https://www.lankadeepa.lk/news/අපචාරවලට-ලක්වන-දරුවන්ගෙන්-වීඩියෝ-සාක්ෂි-ලබාගැනීමේ-ඒකක-පළාත්-මට්ටමින්/101-594655",
    "Category": "latest_news"
}