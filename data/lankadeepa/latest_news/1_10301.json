{
    "Source": "www.lankadeepa.lk",
    "Timestamp": "2022 ඔක්තෝබර් මස 25",
    "Headline": "වෙළෙඳපොළේ ඇති පාන් පිටි පරිභෝජනයට නුසුදුසුයි",
    "News Content": "(නිමල කොඩිතුවක්කු)වෙළෙඳපොළේ ඇති තිරිඟු පිටි පරිභෝජනයට නුසුදුසු තත්ත්වයේ පවතින බව ආපනශාලා හිමියන්ගේ සංගමයේ සභාපති අසේල සම්පත් මහතා කොළඹ දී අද (25) පැවසීය.තිරිගු පිටි වල පවතින ප්‍රමිතිය පිළිබඳ ශ්‍රී ලංකා ප්‍රමිති ආයතනය දැනුවත් කළ බවත් ඔහු සඳහන් කළේය.අනතුරුව තිරිඟු පිටි සාම්පල මාධ්‍ය හමුවේ ප්‍රදර්ශනය කිරීමට ද කටයුතු කරනු ලැබීය.එහිදී පණුවන් සහ ගුල්ලන් සහිත පරිභෝජනයට නුසුදුසු පාන් පිටි සම්බන්ධයෙන් අවශ්‍ය ක්‍රියාමාර්ග ගන්නැයි රජයෙන් ඉල්ලීමක් ද කරනු ලැබීය.මෙම අවස්ථාව සඳහා ආපනශාලා හිමියන්ගේ සංගමය ඇතුළු තවත් සිවිල් සංවිධාන කිහිපයක් එක්ව සිටියහ.  ",
    "URL": "https://www.lankadeepa.lk/latest_news/වෙළෙඳපොළේ-ඇති-පාන්-පිටි-පරිභෝජනයට-නුසුදුසුයි/1-622153",
    "Category": "latest_news"
}