{
    "Source": "www.lankadeepa.lk",
    "Timestamp": "2022 මාර්තු මස 25",
    "Headline": "පැය 10ක විදුලි කැපිල්ල සිදු නොවීමට ඉඩ",
    "News Content": "(යොහාන් භාසුර)විදුලිය නිෂ්පාදනය කිරීමට අවශ්‍ය ඉන්ධන ඉදිරි සති දෙක තුළ ලබාදීමට ඛනිජ තෙල් සංස්ථාව එකඟතාව පළකර ඇති නිසා පැය 10 ක් විදුලිය කප්පාදු කිරීමේ අවශ්‍යතාවක් නොවනු ඇති බව මහජන උපයෝගිතා කොමිසමේ සභාපති ජනක රත්නායක මහතා පැවසීය. ලංකා ඛනිජ තෙල් නීතිගත සංස්ථාව මගින් ඉදිරි සති දෙක ඇතුළත අවශ්‍ය ඉන්ධන ප්‍රමාණය දෛනිකව දීමට පොරොන්දු වූ බව කී ජනක රත්නායක මහතා එම ඉන්ධන ප්‍රමාණය ලබන සඳුදා සිට ලැබුණ හොත් ගැටලුවක් මතු නොවන බව ද සඳහන් කළේය.   ",
    "URL": "https://www.lankadeepa.lk/latest_news/පැය-10ක-විදුලි-කැපිල්ල-සිදු-නොවීමට-ඉඩ/1-610432",
    "Category": "latest_news"
}