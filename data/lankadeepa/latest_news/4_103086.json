{
    "Source": "www.lankadeepa.lk",
    "Timestamp": "None  2013 අගෝස්තු මස 05",
    "Headline": "සැකකරුවකු සල්ලිවලට ගන්න හදලා",
    "News Content": "දැරණියගල නූරිවත්ත වතු අධිකාරී නිහාල් පෙරේරා ඝාතනයේ වගකීම බාර ගන්නා ලෙස අමිල නම් සැකකරු ක්‍රිෂ්ණවේල් රාජේන්දුන් නම් සැකකරුට පවසා ඇතැයි ද එසේ වගකීම බාර ගන්නේ නම් ඔහුට රුපියල් ලක්ෂ 15ක් දී ඔහුගේ පවුල ද බලා ගන්නා බව කියා ඇතැයි ද රහස් පොලිසිය අවිස්සාවේල්ල ප්‍රධාන මහේස්ත්‍රාත් ඩී.එච්. අනුෂ්ක සෙනෙවිරත්න මහතාට අද දැන්වීය.ක්‍රීෂ්ණවේල්ගේ කටඋත්තර ලියාගන්නා ලෙස නියෝග කළ මහේස්ත්‍රාත්වරයා ඔහු වෙනම රඳවා තබන්නැයි ද බන්ධනාගාරයට නියෝග කෙළේය.බුලත්කොහුපිටියෙන්  අත්අංගුවට ගත් සැකකරු සිද්ධියට සම්බන්ධ නොවන බව රහස් පොලිසිය දැන්විය. ඔහු නිදහස් කරන ලෙස මහේස්ත්‍රතිවරයා නියෝග කළේය.කැබ් රථය අඩංගු නඩු භාණ්ඩ ගැන වාර්තා ඉදිරිපත් කරන ලෙස ද දැන්වීය.අනිල් චම්පික විජේසිංහ (අතකොටා) ඇතුළු සැකකරුවෝ දැඩි ආරක්ෂාව මැද්දේ රැගෙනවිත් සිටියහ. ලබන 19 වැනි ද තෙක් සැකකරුවෝ නැවත රිමාන්ඩ් කරනු ලැබූහ.  ",
    "URL": "https://www.lankadeepa.lk/latest_news/සැකකරුවකු-සල්ලිවලට-ගන්න-හදලා/1-158650",
    "Category": "latest_news"
}