{
    "Source": "www.lankadeepa.lk",
    "Timestamp": "None  2012 අප්‍රේල් මස 21",
    "Headline": "කට්ටි පැන්න 33ක් පොලිස් දැලේ",
    "News Content": "පොලීසිය, පොලිස් විශේෂ කාර්ය බලකාය සහ පොලිස් මත්ද්‍රව්‍ය කාර්යංශය මගින් බොරැල්ල ටී 20 වත්තේ අද අළුයම සිදුකරන ලද පැය දෙක හමාරක විශේෂ මෙහෙයුමකින් පසු සැකකරුවන් 33ක් අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා කියයි.අත්අඩංගුවට ගත්තවුන් අතර වරෙන්තු සැකකරුවන් 5ක්, දිවයිනේ ලියාපදිංචි අපරාධකරුවන් 8ක්, සොරකම් කොල්ලකෑම් සඳහා අවශ්‍ය සැකකරුවන් 12ක්, හෙරොයින් සන්තකයේ තබාගත් සැකකරුවන් 04ක්, ගංජා සංතකයේ තබාගත් සැකකරුවන් 03 සහ විදේශ රටක නිශ්පාදිත අත්බෝම්බයක් ලග තබාගත් එක් සැකකරුවකුද සිටින බව අජිත් රෝහණ මහතා පවසයි. ",
    "URL": "https://www.lankadeepa.lk/latest_news/කට්ටි-පැන්න-33ක්-පොලිස්-දැලේ/1-38003",
    "Category": "latest_news"
}