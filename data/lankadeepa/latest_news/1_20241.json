{
    "Source": "www.lankadeepa.lk",
    "Timestamp": "2022 ජනවාරි මස 13",
    "Headline": "එජාප අලුත් මුහුණු තව සතියකින් එළියට",
    "News Content": "(අංජුල මහික වීරරත්න)එක්සත් ජාතික පක්ෂයේ  අනාගත දේශපාලන කටයුතුවල නිරත වන අලුත් මුහුණු පළමු කණ්ඩායම හඳුන්වාදීම මේ මස 23 සහ 24 දෙදින සිදු කෙරේ.සෞඛ්‍ය නීති රීති  වලට අනුගත වන පරිදි පිරිස කැඳවා අලුත් මුහුණු හඳුන්වා දීම සිදු කරන ලෙස එක්සත් ජාතික පක්ෂ නායක සහ  හිටපු අග්‍රාමාත්‍ය රනිල් වික්‍රමසිංහ මහතා දුන් උපදෙස් වල සඳහන් වේ. එක්සත් ජාතික පක්ෂ නියෝජ්‍ය නායක රුවන් විජයවර්ධන, මහා ලේකම් පාලිත රංගේ බණ්ඩාර, සභාපති වජිර අබේවර්ධන,උපනායක අකිල විරාජ් කාරියවසම් මහත්වරුන් ප්‍රමුඛ එජාප ජේෂ්ඨයන්ගේ  මූලිකත්වයෙන් පක්ෂයේ අනාගත දේශපාලන නායකයින් තෝරා ගැනීම පසුගිය කාලය පුරාම සිදුවිය. එක්සත් ජාතික පක්ෂයේ අනාගත දේශපාලන පළමු කණ්ඩායම හඳුන්වා දීමෙන් පසු සති දෙකකට වරක් නව මුහුණු  හඳුන්වා දීම සිදු කරන බව එජාප සභාපති වජිර අබේවර්ධන මහතා සඳහන් කළේය.  ",
    "URL": "https://www.lankadeepa.lk/latest_news/එජාප-අලුත්-මුහුණු-තව-සතියකින්-එළියට/1-606451",
    "Category": "latest_news"
}