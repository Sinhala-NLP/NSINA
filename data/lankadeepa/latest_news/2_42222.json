{
    "Source": "www.lankadeepa.lk",
    "Timestamp": "2020 පෙබරවාරි මස 16",
    "Headline": "ලක්ෂ 20 ක දැව ගෙන ගිය ලී මෝල් හිමියකු ඇතුළු තිදෙනෙකු අල්ලයි",
    "News Content": "(මනෝප‍්‍රිය ගුණසේකර)රුපියල් ලක්‍ෂ 20 ක් පමණ වටිනා දැව තොගයක් ත‍්‍රිකුණාමලයට රැගෙන යමින් සිටි ලී මෝල් හිමියකු ඇතුළු තිදෙනෙකු අත්අඩංගුවට ගත් බව වන සංරක්‍ෂණ දෙපාර්තමේන්තුවේ නිලධාරීහු පිරිසක් සමත්වූහ.රජයේ කැලෑවලින් දැව කපා ‘අත්‍යවශ්‍ය සේවා’ පුවරුව සවිකළ ලොරි රථ යොදාගෙන දැව ජාවාරමක් කරන බවට කුරුණෑගල අඩවි වන නිලධාරී ජයන්ත විමලසිරි මහතාට ලැබුණු තොරතුරකට අනුව කුරුණෑගල දඹුල්ල මාර්ගයේ කළ හදිසි සෝදිසි මෙහෙයුමකදී සැකකරුවන් අත්අඩංගුවට ගෙන ඇත.කුරුණෑගල දිසා වන නිලධාරී ලලිත් ගමගේ මහතාගේ උපදෙස් මත සැකකරුවන්ගෙන් කළ ප‍්‍රශ්න කිරීම්වලදී රජයේ කැලෑවලින් බලපත‍්‍ර නොමැතිව කැපු දැව විවිධ ප‍්‍රදේශවලට ප‍්‍රවාහනය කිරීම දීර්ඝ කාලයක් තිස්සේ කර ඇති බවට තොරතුරු හෙළි වී තිබේ.‘අත්‍යවශ්‍ය සේවා’ පුවරුව සවිකළ ලොරි රථ පොලිසිය හෝ වෙනත් රජයේ නිලධාරීන් පරීක්‍ෂාවට ලක් නොකීරීමෙන් නීතීවිරෝධී දැව ප‍්‍රවාහනය කිරීමට දැව ජාවාරම්කරුවන් මෙලෙස කටයුතු යොදා ඇත.   ",
    "URL": "https://www.lankadeepa.lk/news/ලක්ෂ-20-ක-දැව-ගෙන-ගිය-ලී-මෝල්-හිමියකු-ඇතුළු-තිදෙනෙකු-අල්ලයි/101-566108",
    "Category": "latest_news"
}