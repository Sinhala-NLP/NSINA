{
    "Source": "www.lankadeepa.lk",
    "Timestamp": "2021 අගෝස්තු මස 07",
    "Headline": "ගල්ගමුවේ නිවෙසකින් මළ සිරුරු තුනක් සොයාගනී",
    "News Content": "(ඉන්දිකා රාමනායක)ගල්ගමුව මහනාන්නේරිය ප්‍රදේශයේ නිවසක තිබී පුද්ගල මළ සිරුරු තුනක් අද  සොයා ගත් බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා පවසයි.සිද්ධියෙන් මියගොස් ඇත්තේ වයස අවුරුදු 28 ක විවාහක කාන්තාවක්,ඇගේ දස හැවිරිදි පුත්‍රයා සහ ඇගේ 28 හැවිරිදි අනියම් සැමියා බව කියන පුද්ගලයා බව ද පොලිස් මාධ්‍ය ප්‍රකාශකවරයා කීය.නිවස තුළ ඇති වූ කිසියම් ආරවුලක් හේතුවෙන් කාන්තාවගේ අනියම් සැමියා කාන්තාව සහ දරුවා ඝාතනය කර ඔහු ද සිය දිවි හානි කරගෙන ඇති බවට සැකකරන බව පොලිස් මාධ්‍ය ප්‍රකාශකවරයා කීය.සිද්ධිය සම්බන්ධයෙන් මහේස්ත්‍රාත් පරීක්ෂණය පැවැත්වීමට නියමිතව ඇත.   ",
    "URL": "https://www.lankadeepa.lk/latest_news/ගල්ගමුවේ-නිවෙසකින්-මළ-සිරුරු-තුනක්-සොයාගනී/1-596503",
    "Category": "latest_news"
}