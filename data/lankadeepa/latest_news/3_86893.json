{
    "Source": "www.lankadeepa.lk",
    "Timestamp": "None  2015 ජුනි මස 09",
    "Headline": "වෙලේ සුදාගේ කළු සල්ලි සුදු කළ ගැහැණිය රිමාන්ඩ්",
    "News Content": "වෙලේ සුදා මත් ද්‍රව්‍ය ජාවාරම් මගින් උපයාගන්නා ලදැයි කියන මුදල් ඉඩම් මිලදී ගනිමින් හා බැංකු ගිණුම්වල තැන්පත් කරමින් විශුද්ධිකරණය කළැයි පිළියන්දල පදිංචි කාන්තාවක් ලබන 19 වැනිදා තෙක් රිමාන්ඩ් කිරීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා අද (9) නියෝග කළේය.රහස් පොලිස් පරීක්ෂණවලදී හෙළිවූ කරුණු සැලකිල්ලට ගත් අධිකරණය නිසංසලා සඳකුමාරි නමැත්තිය වෙලේ සුදා හෙවත් ගම්පොළ විදානගේ සමන්ත කුමාර, සුරාස් අහමඩ් සහ වෙලේ සුදාගේ බාල සොයුරු සාලිය කුමාර යන අය සමග රිමාන්ඩ් භාරයට පත් කරනු ලැබ සිටිති.ඇයගේ සැමියා වන අසංක චානක ෆොන්සේකා නමැත්තාද මෙම හෙරොයින් ජාවාරමට සම්බන්ධවී සැඟවී ඇති බවට තොරතුරු හෙළිවී ඇති බවත් ඔහු සොයා පරීක්ෂණ සිදුකරන බවත් පොලිසිය කියයි.  ",
    "URL": "https://www.lankadeepa.lk/latest_news/වෙලේ-සුදාගේ-කළු-සල්ලි-සුදු-කළ-ගැහැණිය-රිමාන්ඩ්/1-323569",
    "Category": "latest_news"
}