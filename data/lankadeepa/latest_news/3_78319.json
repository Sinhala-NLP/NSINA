{
    "Source": "www.lankadeepa.lk",
    "Timestamp": "None  2016 මාර්තු මස 19",
    "Headline": "මම කැමති Bridal පැත්තට",
    "News Content": "නිරූපණ ක්ෂේත්‍රයේ තමන්ට වූ කලා ලොවට අඩිතාලමක් ගොඩනගා ගනිමින්, රංගන ක්ෂේත්‍රයෙන් ඉදිරියට පැමිණීමට ඇයගේ කැමැත්තයි. මංගල විලාසිතා දැක්මවල් හිදී නිරන්තරයෙන් දකින්නට ලැබෙන ඇය, රෝෂිනී කෞශල්‍යයයි. ඇය මෙලෙස අපට ඇගේ හඬ අවදි කළාය.\"මේ දවස්වල ගොඩක් Bridal Shows තියෙනවා. මම කැමති වැඩි වශයෙන් Bridal පැත්තට නිසා ඒ දේවල්වලට සහභාගී වෙනවා. ඊට අමතරව වෙළෙඳ දැන්වීමක් සහ වීඩියෝ සඳහා දායකත්වය ලබා දෙන්න තියෙනවා. ඉදිරියේදී මම රංගනයෙන් දායක වුණු වීඩියෝවක් එන්න තියෙනවා. ඒකේ නම නම් මතක නැහැ. මේ දවස්වල පැවැත්වෙන ක්‍රිකට් ලෝක කුසලානය වෙනුවෙන් තමයි ඒ ගීතය නිර්මාණය කළේ. ඊට අමතරව කිව්වොත් දැනට මම වෙළෙඳ දැන්වීමක් දෙකක් සඳහා දායක වෙලා තියෙනවා. ඒ මන්චි කොමේ සඳහායි. තවත් එකක් එන්න තියෙනවා. හිරු ටීවි එකේ \"සයිබර් ක්‍රයිම්\" වැඩසටහන සඳහා මම රංගනයෙන් දායක වෙලා තියෙනවා. දැනට චිත්‍රපට කිහිපයක් සඳහා ආරාධනා ලැබුණා. හොඳ දෙයක් තිබුණොත් ඒ සඳහා දායක වෙන්න තමයි හිතන්නේ. රංගනය සහ නිරූපණය කියන අංශ දෙකටම මගේ කැමැත්ත තියෙනවා.\" ඩිලාන් ක්‍රිෂාන්ත / ඡායාරූප - රෝෂිනී කෞශල්‍යයාගේ Facebook ගිණුමෙන්   ",
    "URL": "https://www.lankadeepa.lk/latest_news/මම-කැමති-Bridal-පැත්තට/1-396353",
    "Category": "latest_news"
}