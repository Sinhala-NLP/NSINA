{
    "Source": "www.lankadeepa.lk",
    "Timestamp": "2020 මැයි මස 14",
    "Headline": "මාලදිවයිනේ සිටින ලාංකිකයින් පිරිසක් රැගෙන එන්න යානයක් පිටත් වෙයි",
    "News Content": "(ටී.කේ.ජී.කපිල )කොරෝනා වසංගත රෝග තත්වය නිසා ශ්‍රී ලංකාවට පැමිණීමට නොහැකිව මාලදිවයින තුළ සිර වී සිටින  ශ්‍රී ලාංකිකයන් 288 දෙනෙකු යළි මෙරටට රැගෙන ඒම සදහා ශ්‍රී ලන්කන් ගුවන් සේවයේ ගුවන් යානයක් අද(14 ) උදෑසන කටුනායක ගුවන් තොටුපළෙන් මාලේ ගුවන් තොටුපළ බලා පිටත්ව ගියේය . ශ්‍රී ලන්කන් ගුවන් සේවයේ යූ.එල්.- 101 දරණ එම ගුවන් යානය අද උදෑසන 7.30 ට කටුනායක ගුවන් තොටුපළෙන් මාලේ ගුවන් තොටුපළ බලා පිටත් වී ගොස් තිබේ .මෙම ගුවන් යානය තුළ ගුවන් මගීන් නොවූ අතර ,ගුවන් යානා කාර්යය මණ්ඩලය 11 දෙනෙකු  පමණක් ගමන් ගනිමින් සිටියහ . මෙම ගුවන් යානය , මෙම මගීන් පිරිස ද  රැගෙන අද දහවල් 11.30 ට යළි කටුනායක ගුවන් තොටුපළ වෙත පැමිණීමට නියමිතය .    ",
    "URL": "https://www.lankadeepa.lk/news/මාලදිවයිනේ-සිටින-ලාංකිකයින්-පිරිසක්-රැගෙන-එන්න-යානයක්-පිටත්-වෙයි/101-571869",
    "Category": "latest_news"
}