{
    "Source": "www.lankadeepa.lk",
    "Timestamp": "2021 නොවැම්බර් මස 22",
    "Headline": "'යළ කන්නයේ සිට රසායනික පොහොර'",
    "News Content": "(යොහාන් භාසුර)පොහොර ප්‍රශ්නයට පැලැස්තර විසඳුම් නොදී යළ කන්නයේ සිට රසායනික පොහොර ලබාදිය යුතු යැයි ශ්‍රී ලංකා නිදහස් පක්‍ෂයේ ලේකම් රාජ්‍ය අමාත්‍ය දයාසිරි ජයසේකර මහතා පැවසීය.කාබනික පොහොර ආනයනය කිරීම මෙම ප්‍රශ්නයට විසඳුමක් නොවන බවත් වකුගඩු රෝග වැළදීමට දියවැඩියාව සහ අධික රුධිර පීඩනය යන දෙක ප්‍රධාන වන අතර වැඩි කොටසක් පොහොර නොව විවිධ කාරණා බවත් රාජ්‍ය අමාත්‍යවරයා පැවසයි.ශ්‍රී ලංකාව කාබනික පොහොර ආනයනය කරන ලෝකයේ එකම රට බවට පත්ව ඇති බවත් ජනතාවට මිලදී ගතහැකි හොඳ පොහොරක් හදලා ලබාදුන්නේ නම් ප්‍රශ්න අවසන් බවත්  දයාසිරි ජයසේකර මහතා කීය.  ",
    "URL": "https://www.lankadeepa.lk/news/-යළ-කන්නයේ-සිට-රසායනික-පොහොර-/101-603440",
    "Category": "latest_news"
}