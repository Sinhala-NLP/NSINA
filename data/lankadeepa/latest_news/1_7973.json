{
    "Source": "www.lankadeepa.lk",
    "Timestamp": "2022 දෙසැම්බර් මස 23",
    "Headline": "ප්‍රසන්න රාජ්‍ය නිලධාරීන්ට ඇඟිල්ල දිගු කරයි",
    "News Content": "(අංජුල මහික වීරරත්න)මහජන ගැටළු විසඳීමට රාජ්‍ය නිලධාරින්ගේ සහය ලැබෙන්නේ නැතැයි ද රාජ්‍ය නිලධාරින්ගේ වැරදි නිසා දේශපාලනඥයා බැණුම් අසන බවද  නාගරික සංවර්ධන හා නිවාස අමාත්‍ය ප්‍රසන්න රණතුංග මහතා පැවසීය.ගමේ ජනතාව මුහුණ දෙන ගැටළු විසඳීම සඳහා වන රැස්වීම් මාලාවක් ලබන මස 31වැනිදාට පෙර සංවිධානය කරන ලෙස ද අමාත්‍ය ප්‍රසන්න රණතුංග මහතා ගම්පහ දිස්ත්‍රික් ලේකම්වරයාට උපදෙස් දුන්නේය.මේ සඳහා ගම්පහ දිස්ත්‍රික්කයේ සියලුම ප්‍රාදේශීය ලේකම්වරුන් සහ අනෙකුත් රාජ්‍ය නිලධාරින්ද සහභාගී කර ගත යුතු බව අමාත්‍යවරයා කීය.සමෟද්ධිය හා අනෙකුත් ව්‍යාපෘතිවලදී ආධාර ලබාදෙන පිරිස් තෝරාගත් ආකාරය එම රැස්වීම් වලදී රාජ්‍ය නිලධාරීන් ප්‍රකාශ කළයුතු බවද අමාත්‍යවරයා පැවසීය.ගම්පහ දිස්ත්‍රික් ලේකම් කාර්යාලයේ පැවති ගම්පහ දිස්ත්‍රික් සම්බන්ධීකරණ කමිටු රැස්වීමට සහභාගී වෙමින් අමාත්‍යවරයා මේ බව සඳහන් කළේය.  ",
    "URL": "https://www.lankadeepa.lk/latest_news/ප්‍රසන්න-රාජ්‍ය-නිලධාරීන්ට-ඇඟිල්ල-දිගු-කරයි/1-625678",
    "Category": "latest_news"
}