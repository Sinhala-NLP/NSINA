{
    "Source": "www.lankadeepa.lk",
    "Timestamp": "2021 දෙසැම්බර් මස 26",
    "Headline": "දක්ෂිණ අධිවේගය වාහන තුනක් එකට ගැටේ",
    "News Content": "(බිමල් ශ්‍යාමන් ජයසිංහ)දක්ෂිණ අධිවේගී මාර්ගයේ කහතුඩුව කිලෝමීටර් 3.7 ප්‍රදේශයේදී අද 26 අලුයම වාහන තුනක් එකිනෙක ගැටීමෙන් පුද්ගලයන් හත් දෙනකු තුවාල ලැබූ බව දක්ෂිණ අධිවේගී රථවාහන පොලීසිය කියයිතුවාල ලැබූවන් අතර අඹු සැමි යුවලක් ,එකම පවුලේ සහෝදර සහෝදරියන් මෙන්ම ආබාධිත පුද්ගලයකු වන බව පොලිසිය කියයිගාල්ල සිට කොළඹ දිසාවට ධාවනය වෙමින් තිබූ මෝටර් රථයක් පිටුපසින් ලොරි රථයක් ගැටීමෙන් අනතුරුව එයින් විනාඩි කිහිපයක් ගතවෙද්දී එම දිශාවටම ධාවනය වූ වෑන් රථයක් ලොරි රථයේ පිටුපස ගැටීමෙන් මෙම අනතුර සිදුවී ඇතැයි පොලිසිය කියයිඅනතුරින් ලොරි රථයේ රියදුරු සහ සහායකයා මෙන්ම වෑන් රථයේ සිටි පුද්ගලයන් පස් දෙනාම තුවාල ලැබූ බවත් ඔවුන් කතරගම වන්දනාවේ ගොස් පැමිණෙමින් සිටි අය බවත් පොලිසිය කියයි   ",
    "URL": "https://www.lankadeepa.lk/latest_news/දක්ෂිණ-අධිවේගය-වාහන-තුනක්-එකට-ගැටේ/1-605491",
    "Category": "latest_news"
}