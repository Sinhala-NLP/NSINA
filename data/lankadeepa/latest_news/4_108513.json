{
    "Source": "www.lankadeepa.lk",
    "Timestamp": "None  2013 පෙබරවාරි මස 07",
    "Headline": "හොරාට හෙනහුරා ලබයි",
    "News Content": "හොරෙක් අද (7) සවස වේයන්ගොඩ වදුරව නිවසකට වහලෙන් බැස්සේය. ගෙහිමියෝ හොරා දුටහ.කලබල වූ හොරා ගෙයින් පැන්නේය. අත තුබූ පිහිය ළෙල වමින් දුම්රිය පාරේ දිව්වේය. ගැමියෝ ද ඔහු ලුහු බැන්දාහ. පිරිසක් රේල්පාරේ දුවනු  ඈත සිටම දුටු මහනුවර-කොළඹ අන්තර් නගර දුම්රිය රියදුරා දුම්රිය නතර කර ගත්තේය.හොරා පිහියත් සමග දුම්රියට නැග්ගේය.පිහිය පෙන්වමින් දුම්රිය ධාවනය කරන්නැයි කෑගැසුවේය. ඒත් රියදුරා එසේ ඔහුගේ අණ පිළිපැද්දේ නැත.ඔහු ඇල්ලීමට ආ පිරිස ඔහු නිරායුධ කර දුම්රියෙන් බස්සවා ගත්හ. පිහිය ද රන් පැහැ කාන්තා අත් ඔරලෝසුවක් ද සමග ඔහු වේයන්ගොඩ පොලීසියට බාර දීමට ඔවුනට හැකි විය. ",
    "URL": "https://www.lankadeepa.lk/latest_news/හොරාට-හෙනහුරා-ලබයි/1-96968",
    "Category": "latest_news"
}