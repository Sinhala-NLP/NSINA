{
    "Source": "www.lankadeepa.lk",
    "Timestamp": "None  2016 ජනවාරි මස 27",
    "Headline": "‘කැඩෙන පක්ෂවල සමන්ලතා නොඑතේ‘",
    "News Content": "ශ්‍රී ලංකා නිදහස් පක්‍ෂයේ බෙදීමක් ඇති වුවහොත් එහි වාසිය සැලසෙන්නේ දෙකඩ වීමෙන් ඇතිවන කණ්ඩායම් දෙකට නොව වෙනත් පක්‍ෂයකට බැවින් ඒ බව තේරුම් ගෙන ඉදිරි පළාත් පාලන මැතිවරණයේ දී පක්‍ෂයේ සියලූ දෙනා එක්ව කටයුතු කළ යුතු යැයි ආපදා කළමනාකරණ අමාත්‍ය අනුර ප‍්‍රියදර්ශන යාපා මහතා පැවසීය.සමන් ලතා එතෙන්නේ සඳුන් ගස් වටා සේම ශක්තිමත් සන්ධාන ගොඩනැගෙන්නේ ශක්තිමත් පක්‍ෂ වටා බැවින් පක්‍ෂය සමගි සම්පන්නව හා ශක්තිමත්ව කටයුතු කළොත් එක්සත් ජනතා නිදහස් සන්ධානයද තවදුරටත් ශක්තිමක් වනු ඇතැයි අමාත්‍යවරයා සඳහන් කළේය.පක්‍ෂයේ මතවාදී ගැටුමක් තිබුණත් සාකච්ඡා කර පවතින ගැටළු විසඳාගෙන ඉදිරියට යාමේ හැකියාව තිබෙන බව කී ඇමතිවරයා ඒ ආකාරයෙන් කටයුතු කිරීම නිසා පසුගිය මහ මැතිවරණයේ දී ශ්‍රීලනිපයට සැලකිය යුතු ආසන සංඛ්‍යාවක් ලබා ගැනීමට හැකි වූ බව ද කීවේය.අමාත්‍යවරයා මේ බව පැවසුවේ කොළඹ, ඩාර්ලි පාරේ පිහිටි ශ්‍රී ලංකා නිදහස් පක්‍ෂ මූලස්ථානයේ දී අද (27) පැවති මාධ්‍ය හමුවක් අමතමිනි. ",
    "URL": "https://www.lankadeepa.lk/latest_news/‘කැඩෙන-පක්ෂවල-සමන්ලතා-නොඑතේ‘/1-380381",
    "Category": "latest_news"
}