{
    "Source": "www.lankadeepa.lk",
    "Timestamp": "2022 නොවැම්බර් මස 30",
    "Headline": "දක්ෂ ඇමතිලා ලිප් බොක්කට දාලා",
    "News Content": " (අංජුල මහික වීරරත්න සහ සුජිත් හේවාජුලිගේ)හැකියාවක් ඇති බුද්ධිමත් ඇමතිවරුන් ලිප් බොක්කට දමා ඇතැයි සමගි ජන බලවේගයේ මාතර දිස්ත්‍රික් මන්ත්‍රී බුද්ධික පතිරණ මහතා පාර්ලිමේන්තුවේ දී පැවසීය.ලංකාවේ කුරුඳු ලෝකෙ වෙන කොහේවත් නැතැයි ද කුඩා තේ වතු හිමියන් අද අසරණ තත්වයකට පත්වෙලා තිබෙන බවද කී පතිරණ මහතා එක එක්කෙනාගේ කඩදාසි පඩංගු කියවන්නේ නැතිව ක්ෂේත්‍ර පරීක්ෂණ කර ඇත්ත වටහා ගන්නැයි ඇමතිවරුන්ගෙන් ඉල්ලා සිටින බවද සඳහන් කළේය.කර්මාන්ත ,වෙළෙඳ හා වැවිලි කර්මාන්ත අමාත්‍යාංශ වලට අයවැයෙන් වෙන්කර ඇති වෙන් කර ඇති මුදල සලකා බැලූ විට රටේ ආහාර සුරක්ෂිතතාවයට දක්වන සැලකිල්ල හොඳින්ම තේරුම් ගන්නට හැකියාව තිබෙන බව කී බුද්ධික පතිරණ මහතා වැවිලි අමාත්‍යාංශයට බිලියන 14ක් කර්මාන්ත අමාත්‍යාංශයට බිලියන අටක් සහ වෙළෙඳ අමාත්‍යංශයට  රුපියල්  බිලියන හයක් වශයෙන් වෙන්කර තිබෙන බවද කීය.  ",
    "URL": "https://www.lankadeepa.lk/latest_news/දක්ෂ-ඇමතිලා-ලිප්-බොක්කට-දාලා/1-624427",
    "Category": "latest_news"
}