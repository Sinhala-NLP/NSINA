{
    "Source": "www.lankadeepa.lk",
    "Timestamp": "None  2012 අප්‍රේල් මස 02",
    "Headline": "පාසල් ක‍්‍රිකට් නව සභාපති ආනන්ද විදුහල්පති ධර්මසේන ",
    "News Content": "පාසල් ක‍්‍රිකට් සංගමයේ නව සභාපතිවරයා ලෙස කොළඹ ආනන්ද විදුහලේ විදුහපති එල්. එම්. ඞී. ධර්මසේන මහතා පත්විය. එම සංගමයේ වාර්ෂික මහ සභාව සහ නිලවරණය (2012/2013) ඉකුත්දා කොළඹ නාලන්දා විදුහලේදී පැවැත්විණි.මෙම නිලවරණයේදී ප‍්‍රධාන ලේකම් ධූරයට සහ උප සභාපති ධූර 7 සඳහා ඡුන්ද විමසීමක් පැවැති අතර මෙවර මහා සභා රැස්වීම පැය 6 කට ආසන්න කාලයක් පැවතීම කැපී පෙනුණි.දෙහිවල එස්. ද එස්. ජයසිංහ විදුහලේ ක‍්‍රිකට් භාර ආචාර්ය මෙන්ම පළමු පෙළ ක‍්‍රිකට් විනිසුරුවකු ද වන ඩිල්ෂාන් ද සිල්වා (140) සහ රාගම බැසිලිකා විදුහලේ ක‍්‍රිකට් භාර ආචාර්ය මංජුල වාස් (71) යන මහත්වරු ලේකම් ධූරයට තරග කළ අතර එහිදී ඩිල්ෂාන් ද සිල්වා මහතා වැඩි ඡුන්ද 69 කින් ජය ලැබීය.උප සභාපති ධූර 7 සඳහා 10 දෙනකු ඉදිරිපත් වීම නිසා ඒ සඳහා ඡන්ද විමසීමක් පැවැත්විණි.නව නිලධාරී මණ්ඩලය:සභාපති - එල්. එම්. ඞී. ධර්මසේන මහතා (විදුහල්පති ) කොළඹ ආනන්ද විදුහල),ප‍්‍රධාන ලේකම් - ඩිල්ෂාන් ද සිල්වා මහතා (දෙහිවල එස්. ද එස්. ජයසිංහ විදුහල),උප සභාපතිවරු (7) - ජගත් සේනාරත්න (විදුහල්පති - අම්බලන්ගොඩ පී. ද එස්. කුලරත්න විදුහල), සරත්චන්ද්‍ර සිල්වා (විදුහල්පති - පානදුර රාජකීය විදුහල), මේජර් බී. ඒ. ඞී. වානගුරු (විදුහල්පති - දෙහිවල එස්. ද එස්. ජයසිංහ විදුහල), මොහාන් වික‍්‍රමසිංහ (කටුනේරිය ශාන්ත සෙබස්තියන් විදුහල), ජේ.  ඕ. එස්. පණ්ඩිතරත්න (අම්බලන්ගොඩ ධර්මාශෝක විදුහල) මංගල ජයරත්න (හඹරණ ඉසුරු පාසල) යන මහත්වරු සහ ඥන පොන්රාජ පියතුමා (විදුහල්පති - යාපනය ශාන්ත ජෝන් විදුහල),උප ලේකම් - වසන්ත කාරියවසම් මහතා (කොට්ටාව ආනන්ද විදුහල),භාණ්ඩාගාරික - නිහාල් ප‍්‍රනාන්දු මහතා (කොළඹ ඞී. එස්. සේනානායක විදුහල),උප භාණ්ඩාගාරික - නිශාන්ත කුමාර මහතා (රත්ගම දේවපතිරාජ විදුහල),ගණන්පරීක්‍ෂක - එන්. සී. දිසානායක මහතා (වයඹ රාජකීය විදුහල)  ",
    "URL": "https://www.lankadeepa.lk/latest_news/පාසල්-ක‍්‍රිකට්-නව-සභාපති-ආනන්ද-විදුහල්පති-ධර්මසේන/1-34460",
    "Category": "latest_news"
}