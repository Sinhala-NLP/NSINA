{
    "Source": "www.lankadeepa.lk",
    "Timestamp": "None  2016 ජුලි මස 12",
    "Headline": "‘අපේ පිහිටට ඉන්නේ ශ්‍රේෂ්ඨාධිකරණය පමණයි‘",
    "News Content": "සිල්ලර බඩු වෙළඳාම, සෞඛ්‍ය ක්ෂේත්‍රය සහ විදුලි සංදේශ ක්ෂේත්‍රයන් සඳහා වැට් බදු නොගසන බවට පාර්ලිමේන්තුවට ආණ්ඩුව දිව්රා පොරොන්දු දුන් නමුත් එය කඩකරමින් දැන් පාර්ලිමේන්තුව සහ අහිංසක මහජනතාව වැට්වලින් බුල්ඩෝසර් කිරීමට පටන් ගෙන ඇතැයි එක්සත් ජනතා නිදහස් සන්ධාන පාර්ලිමේන්තු මන්ත්‍රී බන්දුල ගුණවර්ධන මහතා පැවසීය.‘අයවැයේ බදු සංශෝධනයක් ආණ්ඩුවට අවශ්‍ය නම් කළ යුතු වන්නේ පාර්ලිමේන්තුවේ තුනෙන් දෙකක බලයකින් යුතුව එය නැවත සම්මත කරවා ගැනීමයි. මේ යහපාලන ආණ්ඩුව ජනතාව පෙලන එකෙන් මුදවා ගැනීමට අපට දැන් පිහිටට ඉන්නේ මේ රටේ ශ්‍රේෂ්ඨාධිකරණය පමණයි.‘ ",
    "URL": "https://www.lankadeepa.lk/latest_news/‘අපේ-පිහිටට-ඉන්නේ-ශ්‍රේෂ්ඨාධිකරණය-පමණයි‘/1-436453",
    "Category": "latest_news"
}