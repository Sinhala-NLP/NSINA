{
    "Source": "www.lankadeepa.lk",
    "Timestamp": "2020 ජුනි මස 15",
    "Headline": "ලක්ෂ 10 ක මත්කුඩු සමග කාන්තාවක් අත්අඩංගුවට",
    "News Content": "(බිමල් ෂ්‍යාමන් ජයසිංහ) කුඩා දරුවෙකු යතුරු පැදියේ රැගෙන යමින් හොරෙයින්  මත්කුඩු මහා පරිමාණයෙන් බෙදා හැරීමේ නිරත වූ කාන්තාවක් අද  (15) රුපියල් ලක්ෂ 10 කට අධික වටිනා මත්කුඩු තොගයක් සමග අත්අඩංගුවට ගත් බව කහතුඩුව පොලිසිය කියයි.සැකකාරිය සමග ග්‍රෑම්  තුනකට අධික බරින් යුත් මත්කුඩු පැකට් දෙසීයක් ,ග්‍රෑම් පනස්  නවයක් බර මත්කුඩු අඩංගු කුඩා පාර්සල් පහලොවක් ,  විද්‍යුත් තරාදි දෙකක්, ජංගම දුරකථන හතරක් පොලිසිය භාරයට  ගෙන ඇත .බන්ධනාගාර ගතව සිටින මහා පරිමාණ මත්ද්‍රව්‍ය ජාවාරම් කරුවන් දෙදෙනෙකුගේ  මත්කුඩු මෙම සැකකාරිය ප්‍රවාහනය කරන බවට අනාවරණය වූ බව පොලිසිය කියයි .   ",
    "URL": "https://www.lankadeepa.lk/latest_news/ලක්ෂ-10-ක-මත්කුඩු-සමග-කාන්තාවක්-අත්අඩංගුවට/1-573696",
    "Category": "latest_news"
}