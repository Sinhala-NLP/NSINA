{
    "Source": "www.lankadeepa.lk",
    "Timestamp": "2020 දෙසැම්බර් මස 07",
    "Headline": "හපුතලේ ප්‍රා. සභා සභාපතිවරයාගෙ පහරදීමෙන් පුද්ගලයකු රෝහලේ   ",
    "News Content": " (සමන් පාලිත නානායක්කාර) හපුතලේ ප්‍රාදේශීය සභාවේ සභාපතිවරයාගේ පහර දීමෙන් තුවාල ලැබූ පුද්ගලයකු අද (7) හපුතලේ දිසා රෝහලට ඇතුළත් කළ බව හපුතලේ පොලීසිය කියයි. පල්ලියට අයත් වැටක් ඉදි කරමින් සිටි  යදී අවසර නොමැතිව වැට ඉදි කරන බවට තර්ජනය කරමින් තමාට පහර දුන් බව ඔහු  පොලිසියට පවසා තිබේ.  මේ පිළිබඳව හපුතලේ ප්‍රාදේශීය සභාවේ සභාපති කේ බී කන්දසාමි  කන්නා මහතාගෙන් කළ විමසුමකදී මෙසේ කීවේය.  මා ඔහුට පහර දීමක් කළේ නැහැ.  ඔහු මා සමග පෞද්ගලික අමනාපකමක්  තිබෙනවා. ඔහු මුහුණට හමුවූ අවස්ථාවේ මට පහරදීමට පැමිණියා. මා තල්ලු කරද්දී ඔහු කානුවට  වැටුනා යැයි ද සභාපතිවරයා පැවසීය.   ",
    "URL": "https://www.lankadeepa.lk/latest_news/හපුතලේ-ප්‍රා--සභා-සභාපතිවරයාගෙ-පහරදීමෙන්-පුද්ගලයකු-රෝහලේ - /1-583082",
    "Category": "latest_news"
}