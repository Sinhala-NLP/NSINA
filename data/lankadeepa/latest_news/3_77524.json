{
    "Source": "www.lankadeepa.lk",
    "Timestamp": "None  2016 අප්‍රේල් මස 10",
    "Headline": "පොලිස්පති විශ්‍රාම යන්න පෙර ගමට පොලිසියක් දෙයි",
    "News Content": "පස් වසරක පොලිස්පති සේවයෙන් පසුව සඳුදා (11) විශ්‍රාම යන පොලිස්පති ඉඹුල්පේ පින්නවල කනතිරියංවල පොලිසිය අද (10) විවෘත කළේය.ශ්‍රී ලංකාවේ 443 වැනි පොලිසිය එයයි. රත්නපුර දිස්ත්‍රික්කයේ 26 වැනි පොලිසිය ද එයයි. ‘තනතුරු ලැබුණාට පසු ගම අමතක කළේ නෑ. ඉගෙනගත් උඩගම මහා විද්‍යාලය කනතිරියංවල පන්සල, දහම් පාසල අමතක කළේ නෑ. සඳුදා විශ්‍රාම යන මම අද ගමේ ජනතාවට පොලිසියක් ලබාදුන්නා. මගේ ගමේ ජනතාව සමග මිත්‍රශීලීව කටයුතු කරන්නැයි මේ පොලිසියට එන අයගෙන් මම ඉල්ලා සිටිනවා. අපරාධකරු යළි අපරාධයකට යොමුවී වළක්වා යහපත් මිනිසකු කිරීමයි පොලිසියේ සංකල්පය විය යුත්තේ‘ යැයි  එහිදී අදහස් දක්වමින් පොලිස්පතිවරයා කීවේය.   ",
    "URL": "https://www.lankadeepa.lk/latest_news/පොලිස්පති-විශ්‍රාම-යන්න-පෙර-ගමට-පොලිසියක්-දෙයි/1-404577",
    "Category": "latest_news"
}