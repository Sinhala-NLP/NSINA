{
    "Source": "www.lankadeepa.lk",
    "Timestamp": "2017 අප්‍රේල් මස 14",
    "Headline": "මිතොටමුල්ලේ කුණු කන්ද කඩා වැටිමෙන්  ප්‍රදේශයේ උණුසුම් තත්ත්වයක්",
    "News Content": "(අරුණ ශාන්ත කුමාර, කිත්මි චේතාරි, ඉන්දිකා රාමනායක, තරිඳු ජයවර්ධන සහ බිමල් ශ්‍යාමන් ජයසිංහ)මිතොමුල්ල  කුණුකන්දේ කොටසක් කඩා වැටිමෙන් දහම්පුර ප්‍රදේශයේ නිවාස කිහිපයක් යටවිමත් සමග එම පුදේශයේ නොසන්සුන් තත්ත්වයක් හටගෙන ඇත. කුණු කන්ද කඩා වැටීම නිසා ගෙවල්  100 කට ආසන්න සංඛ්‍යාවක් යටවී ඇතැයිද වාර්තාවේ.⁣නිවාස කිහිපයක් මුළුමනින්ම විනාශ වී තිබෙන අතර තවත් නිවාස රැසකට අර්ධ වශයෙන් හානි වී තිබේ.මීතොටමුල්ල කුණු කන්ද එතැනින් ඉවත් කරන⁣ ලෙස ඉල්ලා අධිකරණය හමුවට ගිය නිතිඥ නුවන් බෝපගේ මහතා කියා සිටි⁣යේ නිවාස 100 කට වඩා යටවී ඇති බවට සැක කරක බවයි. විපතට පත්වූවන් බේරා ගැනීමට ප්‍රදේශවාසීන් උත්සාහ කරමින් සිටින බවත් ඒ  මහකි පැවසීය .මේ වන විට තුවාලකරුවන් හය දෙනකු බේරාගෙන රෝහලට ගෙනගොස් ඇතැයි පොලිසිය කියයි. පොලිසි සහ සෙසු පිරිස එම ප්‍රදේශයේ  නිවෙස්වල ජනතාව ඉවත් කරමින් සිටිති.විපතට පත්වූවන්ට සහන සලසන ලෙස ජනාධිපත මෛත්‍රීපාල සිරිසේන මහතා ත්‍රිවිධ හමදාවට නියෝග කර තිබේ.තත්ත්වය එසේ තිබියදී ජනතාව බලධාරින්ට චෝදනාකරමින් විරෝධතාවේ නිරත වෙමින් පසු වන අතර බැකෝ යන්ත්‍රයකට ද ගිනි තාබා ඇතැයි වාර්තාවේ. කුණු කන්දේ කොටසක්  අසල ඇල මාර්ගයටද කඩා වැටි තවත් නිවෙස් කිහිපයක් ජලයෙන්ද යටවි ඇත.   ",
    "URL": "https://www.lankadeepa.lk/latest_news/මිතොටමුල්ලේ-කුණු-කන්ද-කඩා-වැටිමෙන්--ප්‍රදේශයේ-උණුසුම්-තත්ත්වයක්/1-511797",
    "Category": "latest_news"
}