{
    "Source": "www.lankadeepa.lk",
    "Timestamp": "2020 පෙබරවාරි මස 14",
    "Headline": "ලක්ෂ 10 ක මත්කුඩු-දුරකතන මීගමු බන්ධනාගාරයෙන් අත්අඩංගුවට",
    "News Content": "(ජයන්ත සමරකෝන්)මීගමුව ඉන්ධනාගාරයේ කළ හදිසි සෝදිසි මෙහෙයුමක දී විශේෂ ගණයේ  සිර කුටි කිහිපයක තිබී රුපියල් ලක්ෂ 10 ක් පමණ වටිනාකමින් යුත් මත්කුඩු තොගයක් සමඟ ජංගම දුරකතන ඇතුළු උපාංග රැසක් අත්අඩංගුවට ගත් බව බන්ධනාගාර බුද්ධි අංශය පවසයි.මෙම බන්ධනාගාරය තුළ මෙවැනි වැටලීමක් කර ඇත්තේ දිර්ඝ කාලයකින් පසුව වන අතර බන්ධනාගාර අධිකාරිය කිහිප අවස්ථාවකදීම විරුද්ධත්වය පළ කර තිබූ බවද පැවසේ.බුද්ධි අංශ නිලධාරීන් 27 දෙනෙකුගෙන් යුත් මෙම කණ්ඩායම ඊයේ (13) රාත්‍රී මෙම වැටලීම සිදුකර ඇත.මීගමුව බන්ධනාගාරයෙන් මෙවැනි නීතිවිරෝධී ද්‍රව්‍ය තොගයක් එකවර අත්අඩංගුවට ගෙන ඇති ප්‍රථම අවස්ථාව මෙය වේ.  ",
    "URL": "https://www.lankadeepa.lk/latest_news/ලක්ෂ-10-ක-මත්කුඩු-දුරකතන-මීගමු-බන්ධනාගාරයෙන්-අත්අඩංගුවට/1-566039",
    "Category": "latest_news"
}