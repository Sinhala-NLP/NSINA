{
    "Source": "www.lankadeepa.lk",
    "Timestamp": "2023 ජනවාරි මස 02",
    "Headline": "විදුලිබිල වැඩිකළොත් උසාවි යනවා",
    "News Content": "(ඩයනා උදයංගනී)විදුලි ගාස්තු යළිත් වැඩිකිරීමට රජය ක්‍රියා කළහොත් ඊට එරෙහිව අධිකරණ ක්‍රියාමාර්ග ගන්නා බව ශ්‍රී ලංකා නිදහස් පක්‍ෂ මහලේකම්, පාර්ලිමේන්තු මන්ත්‍රී දයාසිරි ජයසේකර මහතා අද (2) පැවසීය. එමෙන්මෙම විදුලිබිල නැංවීමට එරෙහිව පැවැත්වෙන විරෝධතා ආදියට ද ජනතාව සමඟ එක්වන  කී ජයසේකර මහතා සඳහන් කළේය. පක්‍ෂ මහලේකම්වරයා මේ බව පැවසුවේ නව වසරේ වැඩ කටයුතු ආරම්භ කිරීම වෙනුවෙන් එම පක්ෂ මූලස්ථානයේ දී පැවති කෙටි උත්සවයෙන් අනතුරුව පැවැත්වූ මාධ්‍ය හමුවක් අමතමිනි.  ",
    "URL": "https://www.lankadeepa.lk/latest_news/විදුලිබිල-වැඩිකළොත්-උසාවි-යනවා/1-626178",
    "Category": "latest_news"
}