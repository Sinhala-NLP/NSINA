{
    "Source": "www.lankadeepa.lk",
    "Timestamp": "2019 මැයි මස 28",
    "Headline": "වෛද්‍ය පරිපාලකයින්ට අමාත්‍යාංශ ලේකම්ගේ අවසරයකින් තොරව ප්‍රසිද්ධ ප්‍රකාශ කිරීම තහනම්",
    "News Content": "(රංජන් කස්තුරි)සෞඛ්‍ය පෝෂණ හා දේශීය වෛද්‍ය අමාත්‍යාංශය යටතේ ඇති රෝහල් සහ අනෙකුත් ඒකකවල වෛද්‍ය පරිපාලකයින්ට අමාත්‍යාංශ ලේකම්වරයාගේ අවසරයකින් තොරව මාධ්‍යයට කරුණු දැක්වීම හෝ ප්‍රසිද්ධ ප්‍රකාශ කිරීම අද (28) සිට තහනම් කර තිබේ.වෛද්‍ය පරිපාලකයින්ට තාක්ෂණික කරුණු හැර වෙනත් ප්‍රසිද්ධ ප්‍රකාශ කළ හැක්කේ ලේකම්වරයාගෙන් ඊට අවසර ලබාගැනීමෙන් පසුව බවද වැඩබලන සෞඛ්‍ය සේවා අධ්‍යක්ෂ ජනරාල් වෛද්‍ය ලාල් පනාපිටිය මහතා සියලු වෛද්‍ය පරිපාලකයින් වෙත දැනුම් දීමක් කර ඇත.අමාත්‍යාංශයේ තීන්දු තීරණ හා දැනුම් දීම්වලට පරිභාහිරව කටයුතු කරන වෛද්‍ය පරිපාලකයින්ට එරෙහිව විමර්ශන ක්‍රියාත්මක කරන බවද වෛද්‍ය ලාල් පනාපිටිය මහතා සෞඛ්‍ය පරිපාලකයින්ට කර ඇති දැනුම් දීමේ සඳහන් වේ.     ",
    "URL": "https://www.lankadeepa.lk/latest_news/වෛද්‍ය-පරිපාලකයින්ට-අමාත්‍යාංශ-ලේකම්ගේ-අවසරයකින්-තොරව-ප්‍රසිද්ධ-ප්‍රකාශ-කිරීම-තහනම්/1-551202",
    "Category": "latest_news"
}