{
    "Source": "www.lankadeepa.lk",
    "Timestamp": "None  2013 සැප්තැම්බර් මස 29",
    "Headline": "කාකපල්ලියේ අනුරුද්ධ නාහිමියෝ අපවත්වෙති",
    "News Content": "පාලි හා බෞද්ධ විශ්ව විද්‍යාලයයේ ප්‍රථම මහෝපාද්‍යාය කාකපල්ලියේ අනුරුද්ධ නාහිමියෝ අපවත්වූහ.හලාවත අසළ කාකපල්ලියේ දී 1929 ජනවාරි 20 වැනිදා ඉපදුණු ඒ හිමියෝ හිරිපිය විදුහලෙන් මූලික අධ්‍යාපනය ලැබූහ.කාකපල්ලියේ ශ්‍රී දේවානන්ද නාහිමියන්ගේ ආචාර්යත්වයෙන් පැවිදි බිමට ඇතුළු වූ ඒ හිමියෝ 1949 දී මල්වතු විහාරයෙන් උපසම්පදාව ලදහ.විද්‍යාලංකාර පිරිවෙනේ ත්‍රිපිටක සංඝායනාවේ මුල් තැනක් ගෙන කටයුතු කළ ඒ හිමියෝ 1953 දී විද්‍යාලංකාර පිරිවෙනේ ආචාර්ය මණ්ඩලයට එක්වූහ.1969 දී මහාබ්‍රිතාන්‍යයේ ලැන්කැෂ්ටර් සරසවියේ බෞද්ධ සමාජ අධ්‍යයනය වෙනුවෙන් ආචාර්ය උපදාය දිනගත්හ.බෞද්ධ අධ්‍යයනය පිළිබඳ 1992 දී බටහිර කැලිෆෝනියා සරසවියේ කථිකාචාර්ය වරයකු වූ ඒ හිමයෝ හොංකොං සරසවියේ මහාචාර්ය වරයෙක් ද වූහ.   ",
    "URL": "https://www.lankadeepa.lk/latest_news/කාකපල්ලියේ-අනුරුද්ධ-නාහිමියෝ-අපවත්වෙති/1-173174",
    "Category": "latest_news"
}