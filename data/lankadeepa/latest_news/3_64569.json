{
    "Source": "www.lankadeepa.lk",
    "Timestamp": "2017 සැප්තැම්බර් මස 13",
    "Headline": "වත්මන් ජනපතිගේ පරිත්‍යාග ආදර්ශවත් - මල්වතු අනුනාහිමි",
    "News Content": "( චමිල් රූපසිංහ )ජනපති මෛත්‍රීපාල සිරිසේන මහතා හිටපු නායකයින්ට මෙන්ම බලයට ඒමට සිටින නායකයින්ටද ආදර්ශයක් සපයා තිබෙන බව දිඹුල්කුඹුරේ විමලධම්ම මල්වතු පාර්ශවයේ අනුනායක හිමියෝ පවසති.“මියන්මාරයෙන් පරිත්‍යාග කරන ලද අලියා දළඳා මාලිගාවටත් රුසියාවෙන් ලැබුණු අසිපත ජාතික කෞතුකාගාරයටත් පරිත්‍යාග කළ ජනපති මෛත්‍රීපාල සිරි‍සේන මහතා තමන්ට විදේශ රටවලින් ලැබෙන වටිනා ත්‍යාග පොදු ජන සුබසිද්ධිය පිණිස පූජා කරද්දී ඇතැම් දේශපාලනඥයින් තමන්ට ලැබුණු ත්‍යාග පෞද්ගලික කෞතුකාගාර ඉදි කරමින් තම සන්තකයේ තබා ගත්තා“යැයි ද ඒ හිමියෝ කියති.ශ්‍රී ලංකා නිදහස් පක්ෂ මහලේකම්, කෘෂිකර්ම ඇමැති දුමින්ද දිසානායක මහතා අද (13) පෙරවරුවේ මල්වතු මහ විහාරයට ගොස් අනුනාහිමියන් බැහැදැක ආශීර්වාද ලබාගත් අවස්ථාවේ විමලධම්ම අනුනාහිමියෝ මේ බව ප්‍රකාශ කළහ.  ",
    "URL": "https://www.lankadeepa.lk/latest_news/වත්මන්-ජනපතිගේ-පරිත්‍යාග-ආදර්ශවත්---මල්වතු-අනුනාහිමි/1-517712",
    "Category": "latest_news"
}