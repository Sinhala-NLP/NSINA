{
    "Source": "www.lankadeepa.lk",
    "Timestamp": "2018 ඔක්තෝබර් මස 04",
    "Headline": "සිසුවියන් දෙදෙනකු අපයෝජනය කළැයි පියා-අයියා ඇතුළු 7ක් සැකපිට",
    "News Content": "ඩබ්ලිව්.ඒ. අසේල වයස අවුරුදු පහළොවක පාසල් සිසුවියන්  දෙදෙනෙකු  ලිංගික අපයෝජනයට ලක් කළ බව කියන එක්  දැරියෙකුගේ පියා හා අනෙක් දැරියගේ අයියා ඇතුලු පුද්ගලයින් හත් දෙනෙකු අද දින(4) සවස අත් අඩංගුවට ගත් බව තලාතුඔය පොලිසිය කියයි. මෙම පිරිස වරින් කලක් තිස්සේ වරින් වර දැරියන් දෙදෙනා අපයෝජනය කර ඇතැයි ද,     එයින් බේරීම සඳහා පසුගිය සඳුදා ඔවුන් දෙදෙනා නිවෙස් වලින් පැන ගොස් ඇතැයි ද පොලිසිය පවසයි. එක්  දැරියක ප්‍රකාශ කර ඇත්තේ තමාගේ පියා, අසල කඩයක වයස අවුරුදු හැටක් පමණ වන මුදදාලි කෙනෙකු හා තවත් තරුණයින් තිදෙනෙකු විටින්විට තමන්ට අපයෝජනයට ලක් කළ බවයි. අනෙක් සිසුවිය පවසා ඇත්තේ තමාගේ අයියා හා තවත් ඥාති සහෝදරයෙකු තමා අපයෝජනයට ලක් කළ බවයි.  ",
    "URL": "https://www.lankadeepa.lk/latest_news/සිසුවියන්-දෙදෙනකු-අපයෝජනය-කළැයි-පියා-අයියා-ඇතුළු-7ක්-සැකපිට/1-537889",
    "Category": "latest_news"
}