{
    "Source": "www.lankadeepa.lk",
    "Timestamp": "2018 අප්‍රේල් මස 20",
    "Headline": "සංචාරක කලාපවල  නව සංචාරක පොලිස් ස්ථාන පිහිටුවීමට පියවර",
    "News Content": "( තිළිණි ද සිල්වා )දිවයිනේ පුරා පිහිටි  සංචාරක කලාප වල නව සංචාරක පොලිස් ස්ථාන පිහිටුවීම සඳහා රුපියල් ලක්ෂ 300ක මුල්‍ය ප‍්‍රතිපාදන වෙන් කර ඇතැයි නීතිය හා සාමය සහ රාජ්‍ය පරිපාලන අමාත්‍ය රංජිත් මද්දුමබණ්ඩාර මහතා අද (20) පැවසීය.මේ යටතේ සංචාරක ආකර්ෂනීය ස්ථාන වශයෙන් හඳුනා ගෙන ඇති වෙරළ තීරයේ , කඳු ආශ‍්‍රිත විවිධ ස්ථාන 20 ක විදේශික සංචාරකයින්ගේ ආරක්ෂාව උදෙසා මෙලෙෂ නව සංචාරක මුරපොළවල් රැසක් පිහිටුවෙන බව ද අමාත්‍ය රංජිත් මද්දුමබණ්ඩාර මහතා කීය.විදේශිකයින්ට හිරිහැර කිරීම මේවනවිට දිනෙන් දිනෙම වැඩිවෙමින් පැවතීම නිසා  සංචාරකයින් ආරක්ෂා කර ගැනීම හා අවශ්‍ය සහාය ලබා දීම්  වෙනුවෙන් මෙම නව සංචාරක පොලිස් ස්ථාන පිහිටුවෙන බවත් , ඒ සඳහා විදේශීය භාෂා පුහුණුව සහිත නව පොලිස් නිලධාරීන් යෙදවීමට කටයුතු කරන බවද අමාත්‍ය රංජිත් මද්දුමබණ්ඩාර මහතා කීය.පානදුර ,කළුතර ,බෙන්තොට ,හික්කඩුව , උණවටුන ,ආරුගම්බේ , සීගිරිය ,මීගමුව ,ප‍්‍රදේශ මීට පෙර සිටම වැඩිම සංචාරක ආකර්ෂණයක් සහිත ස්ථාන වශයෙන් හඳුනාගෙන තිබූ අතර මිරිස්ස සහ ඇල්ල ප‍්‍රදේශයද මේ අතරට අලූතින් එක්ව ඇත.   (ඡායාරූප හා වීඩියෝ - ශාන්ත රත්නායක)  ",
    "URL": "https://www.lankadeepa.lk/latest_news/සංචාරක-කලාපවල--නව-සංචාරක-පොලිස්-ස්ථාන-පිහිටුවීමට-පියවර/1-527666",
    "Category": "latest_news"
}