{
    "Source": "www.lankadeepa.lk",
    "Timestamp": "2019 මාර්තු මස 22",
    "Headline": "ස්පාඤ්ඤ තරුණියට අතවර කළ හෝටල් හිමිකරු අත්අඩංගුවට",
    "News Content": "(අමදෝරු අමරජීව) ත්‍රිකුණාමලය නිලාවේලි සංචාරක කලාපයට අයත්  ඇලස්වත්ත ප්‍රදේශයේ  හෝටලයක ලැගුම් ගෙන සිටි ස්පාඤ්ඤ ජාතික තරුණියකට  ලිංගික අතවර කළ එම හෝටලයේ හිමිකරු අද (22)  අත්අඩංගුවට ගත් බව උප්පුවේලි පොලිසිය කියයි.වයස අවුරුදු 20 ක් වන තරුණිය හෝටලයේ තනිවම ලැගුම් ගෙන සිටියදී හෝටලයේ හිමිකරු රාත්‍රියේ පැමිණ අතවර කළැයි  පොලිසියට කළ පැමිණිල්ලේ සඳහන් වේ.ස්පාඤ්ඤ ජාතික තරුණිය වෛද්‍ය  පරීක්ෂණයක් සඳහා ත්‍රිකුණාමලය මහ රෝහලට ඇතුළත් කරනු ලැබීය.සැකකරු ත්‍රිකුණාමලය මහේස්ත්‍රාත්  අධිකරණයට ඉදිරිපත් කිරීමට නියමිතය.උප්පුවේලි පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/news/ස්පාඤ්ඤ-තරුණියට-අතවර-කළ-හෝටල්-හිමිකරු-අත්අඩංගුවට/101-547658",
    "Category": "latest_news"
}