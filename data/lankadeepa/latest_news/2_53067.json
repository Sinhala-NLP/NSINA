{
    "Source": "www.lankadeepa.lk",
    "Timestamp": "2018 ඔක්තෝබර් මස 08",
    "Headline": "අදත් මුහුද රළු වෙයි",
    "News Content": "ඩයනා උදයංගනී         මන්නාරම සිට පුත්තලම, කොළඹ, ගාල්ල සහ මාතර හරහා හම්බන්තොට දක්වා වන මුහුදු ප්‍රදේශ අද දිනයේදී රළු විය හැකි බැවින් අද (8) දින ධීවර හා නාවුක කටයුතුවලදී  අවධානයෙන් කටයුතු කළ යුතු බව කාලගුණ විද්‍යා දෙපාර්තමේන්තු පවසයි.එම මුහුදු ප්‍රදේශවල තද වැසි හෝ ගිගුරුම් සහිත වැසි සමඟ සුළං වේගය  ක්ෂණිකව පැයට කිලෝමීටර. 70-80 පමණ දක්වා ඉහළ යාමට ඉඩ ඇති බැවින් එම මුහුදු ප්‍රදේශ ක්ෂණිකව රළු වීමට වැඩි හැකියාවක් පවතින බව කාලගුණ විද්‍යා දෙපාර්තමේන්තු සඳහන් කරයි.ගිනි කොණදිග අරාබි මුහුදු ප්‍රදේශයේ පැවති පීඩන අවපාතය මේ වන විට සුළි සුළඟක් දක්වා වර්ධනය වී කොළඹ සිට කිලෝමීටර 2000 ක් පමණ දුරින් පවතින බව සඳහන් වේ.මෙම පද්ධතිය තවදුරටත් වර්ධනය වෙමින් ඉදිරි පැය 24 තුලදී චණ්ඩ සුළි කුණාටුවක් දක්වා වර්ධනය වන අතර බටහිරට බරව වයඹ දෙසට ගමන් කරනු ඇත.එබැවින් අරාබි මුහුදු ප්‍රදේශයේ ධීවර සහ නාවුක කටයුතු වලින් වැළකි සිටින ලෙස දැනුම් දී තිබෙන බව ද කාලගුණ විද්‍යා දෙපාර්තමේන්තුවේ ප්‍රකාශකයෙක් සඳහන් කළේය.    ",
    "URL": "https://www.lankadeepa.lk/latest_news/අදත්-මුහුද-රළු-වෙයි/1-538094",
    "Category": "latest_news"
}