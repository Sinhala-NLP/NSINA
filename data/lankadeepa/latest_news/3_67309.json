{
    "Source": "www.lankadeepa.lk",
    "Timestamp": "2017 අප්‍රේල් මස 23",
    "Headline": "පොකිරිස්සන් ඇල්ලූ තිදෙනෙක් අත්අඩංගුවට",
    "News Content": "නිලාවේලි පරවි දූපතට ආසන්න මුහුදු සීමාවේදී තහනම් දැල් භාවිතා කරමින් නීති විරෝධී ලෙස පොකිරිස්සන් ඇල්ලූ ලාංකික ධීවරයින් 3 දෙනෙකු නැගෙනහිර නාවික විධානයට අනුයුක්ත නාවිකයන් පිරිසක් විසින් අත්අඩංගුවට ගනු ලැබ ඇත.එහිදී, ඩිංගි යාත්‍රාවක්, තහනම් දැල් 3 ක්, පොකිරිස්සන් කිලෝග්‍රෑම් 1 ක්, කිමිදීම සඳහා යොදා ගන්නා පා වරල් යුගල් 3 ක් සහ මුහුණු ආවරණ 3 ක්ද අත්අඩංගුවට පත් විය. එම පුද්ගලයන්, ඩිංගි යාත්‍රා සහ අනෙකුත් ධීවර ආම්පන්න ඉදිරි පරීක්ෂණ කටයුතු සඳහා කුච්චවේලි පොලීසිය වෙත භාර දීමට කටයුතු කෙරිණි.   ",
    "URL": "https://www.lankadeepa.lk/latest_news/පොකිරිස්සන්-ඇල්ලූ-තිදෙනෙක්-අත්අඩංගුවට/1-512043",
    "Category": "latest_news"
}