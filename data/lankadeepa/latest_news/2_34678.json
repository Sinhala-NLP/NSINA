{
    "Source": "www.lankadeepa.lk",
    "Timestamp": "2021 ජනවාරි මස 19",
    "Headline": "කසළ තේ කිලෝ 29,000 ක් එස් ටීඑෆ් බාරයට",
    "News Content": "(ශාන්ත ප්‍රදීප් කුමාර කුලරත්න) \"ශ්‍රී ලංකා තේ \" ලේබලය යටතේ අපනයනය කිරීමට සැලසුම් කර තිබූ  කසළ තේ කිලෝ 29,000 ක් බාරයට ගත් බව පොලිස් විශේෂ කාර්ය බළකාය පවසයි .ගෝනහේන පොලිස් විශේෂ  කාර්යය බළකා බුද්ධි  අංශයට ලද තොරතුරක් අනුව මෙම  වැටලීම සිදුකර තිබුණි .එහිදී සීදුව කොටුගොඩ ප්‍රදේශයේ ගබඩාවක සගවා තිබූ  මෙම කසළ තේ කිලෝ 29,000 සහ ඒවා ප්‍රවාහනය කිරීමට යොදා ගත් බවට සැකකෙරෙන කන්ටේනරයක් සහිත ට්‍රක් රථයක් ද  බාරයට ගත් බව පැවසේ .මෙම කසළ තේ තොගය මැදපෙරදිග රටවලට ප්‍රවාහනය කිරීමට සැලසුම් කර තිබූ බවද පැවසේ .  ",
    "URL": "https://www.lankadeepa.lk/latest_news/කසළ-තේ-කිලෝ-29-000-ක්-එස්-ටීඑෆ්-බාරයට/1-584861",
    "Category": "latest_news"
}