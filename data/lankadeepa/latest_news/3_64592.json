{
    "Source": "www.lankadeepa.lk",
    "Timestamp": "2017 සැප්තැම්බර් මස 12",
    "Headline": "පළාත් පාලන ඡන්දය ලබන වසරේ",
    "News Content": "(ශාන්ත රත්නායක)පළාත් පාලන ඡන්දය මේ වසරේ නොපැවැවෙන බවත් අනිවාර්යයෙන් එය ලබන වසරේ ජනවාරි මාසයේ පැවැත්වෙන බවත් මැතිවරණ කොමිෂන් සභාවේ සභාපති මහින්ද දේශප්‍රිය මහතා පවසයි.“ජනවාරි 6 , 20 හා 21 වැනි දා තියන්න පුලුවන්ද කියලා මැතිවරණ කොමිෂන් සභාව තීන්දුවක් දෙනවා.අපි කැමති ඡන්දය පුළුවන් තරම් ඉක්මනින් තියන්න.නමුත් දේශපාලන පක්ෂවලට අපේක්ෂකයන් තෝර ගන්න අවස්ථාව දීම අවශ්‍යයි. ඒ වගේම පනත අනුව අපේක්ෂක නාම ලේඛන වලට 25 %ක් කාන්තා නියෝජනයක් අනිවාර්ය වී තිබෙනවා.නැතහොත් එම න්‍ාම ලේඛන ප්‍රතික්ෂේප වෙනු ඇති “ ඒ මහතා මේ බව පැවසුවේ ආසියානු මැතිවරණ නිරීක්ෂණ ජාලය සමග අවබෝධතා ගිවිසුමක් අත්සන් කිරීම සඳහා අද (12) මැතිවරණ කොමිෂන් සභාවේ පැවති උත්සවයකදී ය.ආසියානු කලාපයේ සියළුම රටවල මැතිවරණ දෙපාර්තමේන්තු, කොමිෂන් සභා  නියෝජිතයින් සහ මැතිවරණ නිරීක්ෂණ සංවිධාන සඳහා සමුළුවක් 2018 වසරේදී ශ්‍රී ලංකාවේදී   පැවැත්වීමට ආසියානු මැතිවරණ නිරීක්ෂණ ජාලය සැලසුම් කර ඇති අතර එහි අවබෝධතා ගිවිසුම මෙහිදී අත්සන් කෙරිණ.   ",
    "URL": "https://www.lankadeepa.lk/videos/පළාත්-පාලන-ඡන්දය-ලබන-වසරේ/12-517645",
    "Category": "latest_news"
}