{
    "Source": "www.lankadeepa.lk",
    "Timestamp": "2023 පෙබරවාරි මස 17",
    "Headline": "එජාපයට නව ව්‍යවස්ථාවක්",
    "News Content": "(අංජුල මහික වීරරත්න)එක්සත් ජාතික  පක්ෂයට නව ව්‍යවස්ථාවක් සකස් කිරීම සඳහා  පක්ෂ කෘත්‍යාධිකාරී මණ්ඩලය අද (17)  අනුමැතිය ලබා දුන්නේය.එක්සත් ජාතික පක්ෂ නායක සහ ජනාධිපති රනිල් වික්‍රමසිංහ මහතාගේ  ප්‍රධානත්වයෙන් සිරිකොත පක්ෂ මූලස්ථානයේදී අද හවස කෘත්‍යාධිකාරී මණ්ඩලය රැස් විය.පක්ෂ ව්‍යවස්ථාව සංශෝධනය කිරීම සඳහා හිටපු අමාත්‍ය ජනාධිපති නීතීඥ තිලක් මාරපන, ජනාධිපති නීතීඥවරුන් වන දයා පැල්පොල, රොනල්ඩ් පෙරේරා සහ නිශ්ශංක නානායක්කාර මහත්වරුන්ගෙන් සමන්විත කමිටුවක් පත් කෙරිණි.    ",
    "URL": "https://www.lankadeepa.lk/latest_news/එජාපයට-නව-ව්‍යවස්ථාවක්/1-628848",
    "Category": "latest_news"
}