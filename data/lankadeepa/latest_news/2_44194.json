{
    "Source": "www.lankadeepa.lk",
    "Timestamp": "2019 නොවැම්බර් මස 23",
    "Headline": "මුහුදු සිංහයකු වෙරළට ගසා එයි",
    "News Content": "(තරංග ගුණරත්න) මුහුදු සිංහයකු බවට සැලකෙන මුහුදු සත්වයකු අද (23) පස්වරුවේදි වැලිගම මිදිගම 87 කණුව පෙදෙසේ වෙරළ තීරයට ගොඩගසාගෙන ඇවිත් තිබූ බව වැලිගම පොලිසිය පවසයි.අද පස්වරු 01: 00 පමණ  මෙම සත්වයා වෙරළට ගොඩගසාගෙන තිබු බව ප්‍රදේශවාසීන් පවසන අතර, එය දැකබලා ගැනිමට ජනතාව පැමිණීමෙන් පසු ගල්පරයක් මතට නැවත ගසාගෙන ගොස් තිබිණි. එ් පිළිබඳව  ජනතාව විසින් පොලිසිය සහ මිරිස්ස වනජීවි කාර්යාලය දැනුවත් කිරීමට කටයුතු කර තිබිණි.මෙම  සත්වයාගේ  ශරිරයේ  කිහිප තැනක තුවාල තිබූ හෙයින් වහාම ප්‍රතිකාර කිරීම සඳහා මිරිස්ස අඩවි ආරක්ෂක කාර්යාලයේ ප්‍රධාන නිලධාරි රවීන්ද්‍ර කුමාර මහතා කියාසිටියේ මෙම සත්වයා විදේශ රටක සිට දිය වැලකට මිදිගම පෙදෙසට ගසාගෙන ඇවිත් බවට විශ්වාස කරන බවත්, ප්‍රතිකාර කිරීම සඳහා වනජීවී අධ්‍යක්ෂ ජනරාල්තුමාගේ උපදෙස් සහ අවසරය මත පැය ගණනාවකට පසු නාවික හමුදාව සහ වනජීවී නිලධාරීන් හා මිරිස්ස වෙරළ ආරක්ෂක නිලධාරීන් එක්ව ගොඩබිමට ගෙනඒමට උත්සාහ ගත්තද එම සත්වයා මෙල්ල කිරීමට තිබූ අපහසුතාවය සමඟ සතා ගැඹුරු මුහුදට ගසාගෙන ගිය අතර එ් සමග ප්‍රතිකාර කිරීමේ කටයුතු ව්‍යර්ථ විය.    ",
    "URL": "https://www.lankadeepa.lk/news/මුහුදු-සිංහයකු-වෙරළට-ගසා-එයි/101-561024",
    "Category": "latest_news"
}