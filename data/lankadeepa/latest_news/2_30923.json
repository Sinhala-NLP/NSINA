{
    "Source": "www.lankadeepa.lk",
    "Timestamp": "2021 ජුනි මස 06",
    "Headline": "ගැබිණි මවුන්ට බදාදා සිට කොරෝනා එන්නත්",
    "News Content": "(රංජන් කස්තුරි)දිවයිනපුරා සිටින ගර්භණී මවුවරුන්ට කෝවිඩ් එන්නත් ලබාදීම ලබන බදාදා සිට ආරම්භ කරන බව ප්‍රසව හා නාරිවේද විශේෂඥ වෛද්‍යවරුන්ගේ විද්‍යායතනයේ සභාපති විශේෂඥ වෛද්‍ය ප්‍රදීප් ද සිල්වා මහතා පවසයි.දිවයින පුරා මේ වන විට ගර්භණී මවුවරුන් 275,000සක් පමණ සිටින බවට වාර්තා වන බව ප්‍රදීප් ද සිල්වා මහතා කියයි.ඒ අනුව අවදානම් සහිත මවුවරුන්ට නිර්ණායක කීපයක් යටතේ කොරා්නා මර්දන එන්නත් ලබාදීමට පියවර ගන්නා බව ද විශේෂඥ වෛද්‍ය ප්‍රදිප් ද සිල්වා මහතා සඳහන් කරයි.මෙම වැඩසටහන 9 වැනි දා පෙරවරු 11ට පිළියන්දල සෞඛ්‍ය වෛද්‍ය නිලධාරී  කාර්යාලයේදී සහ කොළඹ කාසල්වීදිය කාන්තා රෝහලේදී සිදු කිරීමට නියමිතය.  ",
    "URL": "https://www.lankadeepa.lk/latest_news/ගැබිණි-මවුන්ට-බදාදා-සිට-කොරෝනා-එන්නත්/1-591958",
    "Category": "latest_news"
}