{
    "Source": "www.lankadeepa.lk",
    "Timestamp": "None  2016 අප්‍රේල් මස 11",
    "Headline": "තිසුරි අවුරුද්දට අලුත් ගෙදරකට යනවලු",
    "News Content": "අපි බොහෝ දෙනා ආදරය කලාකරුවන්ටත් අවුරුදු සමරන විදිහයක් තියෙනවා. ඉතිං තිසුරි යුවනිකා කියන්නේ නව පරපුරේ කලාකරුවෙක්. එයා අවුරුදු සමරන්නේ මේ විදිහටයි කියලා අපිත් එක්ක කිව්වා.අවුරුද්දට හැමදාම අපි නෑගම් යනවා. ඒ වුණත් මේ අවුරුද්ද ටිකක් විශේෂයි. ඒ අපේ අලුත් ගෙදර පදිංචියට ගියා. ඉතින් අලුත් අවුරුද්ද හා හා පුරා කියලා අලුත් ගෙදර තමයි සමරන්න හිතාගෙන ඉන්නෙ. ඒ වගේම මේ දවස්වල ටිකක් කාර්යබහුල වුණා. ජැක්සන් ඇන්තනි මහත්මයගෙ ටෙලිනාට්‍යයක වැඩ අවසන් කළා. ඒත් එක්කම අනුරුද්ධ ජයසිංහ අයියගෙ ටෙලිනාට්‍යයකත්, තව නාට්‍ය කීපයකත් රූගත කිරීම්වලට සම්බන්ධ වෙලා ඉන්නවා.තව ආරාධනා ලැබිලා තියෙනවා. ඒ හැමදේම එක්ක ලැබෙන විවේකය අනුව නිර්මාණය ගැන බලලා දායකවෙන්න අලුත් අවුරුද්දෙ බලාපොරොත්තු වෙනවා. ඒ වගේම 2016 අවුරුද්ද කිරියෙන් පැණියෙන් ඉතිරෙන සුබම සුබ අලුත් අවුරුද්දක් වෙන්න කියලා හැමෝටම ආදරයෙන් සුබ පතනවා.ධනු විජේරත්න    ",
    "URL": "https://www.lankadeepa.lk/latest_news/තිසුරි-අවුරුද්දට-අලුත්-ගෙදරකට-යනවලු/1-404379",
    "Category": "latest_news"
}