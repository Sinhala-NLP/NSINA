{
    "Source": "www.lankadeepa.lk",
    "Timestamp": "2021 ජුලි මස 28",
    "Headline": "‘‘ප්‍රශ්නය විසඳෙනතුරු රිෂාඩ් එක්ක සන්ධාන  නෑ‘‘",
    "News Content": "(අංජුල මහික වීරරත්න)විසිවන සංශෝධනයට අත එසවූ මන්ත්‍රීවරුන් රිෂාඩ්ගේ පක්ෂයේ සිටිනතුරු මෙන්ම දැන් පවතින විවිධ ගැටලු නිරාකරණය වනතුරු එම පක්ෂය සමඟ සන්ධාන ගත වෙන්නට තීන්දුවක් නැතැයි විපක්ෂ නායක සජිත් ප්‍රේමදාස මහතා පවසයි.රිෂාඩ්ගේ පක්ෂය මහ මැතිවරණයේදී සන්ධානගත වී ඉල්ලූ නමුත් දැන් අලුත් සංධානය හදමින් සිටින බව කී විපක්ෂ නායකවරයා රිෂාඩ්ගේ පක්ෂය තවම සමගි ජන බලවේගය සමග සන්ධානගත වී නැතැයිද කීය.විපක්ෂ නායක සජිත් ප්‍රේමදාස මහතා මේ බව පැවසුයේ පාර්ලිමේන්තු මන්ත්‍රී හරීන් ප්‍රනාන්දු මහතා සමඟ අපරාධ පරීක්ෂණ දෙපාර්තමේන්තුවට අද පැමිණි අවස්ථාවේ මාධ්‍යවේදීන් ඇසූ ප්‍රශ්නයකට පිළිතුරු ලබාදෙමිනි.   ",
    "URL": "https://www.lankadeepa.lk/latest_news/‘‘ප්‍රශ්නය-විසඳෙනතුරු-රිෂාඩ්-එක්ක-සන්ධාන--නෑ‘‘/1-595785",
    "Category": "latest_news"
}