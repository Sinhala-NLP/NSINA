{
    "Source": "www.lankadeepa.lk",
    "Timestamp": "2018 ඔක්තෝබර් මස 22",
    "Headline": "අගමැතිගේ ඉන්දීය සංචාරයේ තතු ජනපතිට",
    "News Content": "(අංජුල මහික වීරරත්න)සිය ඉන්දීය නිල සංචාරය පිළිබඳ සම්පූර්ණ විස්තරයක් අග්‍රාමාත්‍ය රනිල් වික්‍රමසිංහ මහතා ජනාධිපති මෛත්‍රිපාල සිරිසේන මහතා වෙත අද (22) දහවල් ඉදිරිපත් කර තිබේ.ඉන්දීය සංචාරයේදී එරට අග්‍රාමාත්‍ය නරේන්ද්‍ර මෝදි මහතා විසින් සැලකළ කරුණු විශේෂයෙන්ම ජනාධිපතිවරයා වෙත වාර්තා කිරීමට අග්‍රාමාත්‍ය රනිල් වික්‍රමසිංහ මහතා පියවර ගනු ලැබීය.ජනාධිපති මෛත්‍රිපාල සිරිසේන මහතා හා අග්‍රාමාත්‍ය රනිල් වික්‍රමසිංහ මහතා අතර හමුව, කොටුව ජනාධිපති ලේකම් කාර්යාලයේදී අද දහවල් පැවැත්විණි.ජනාධිපති මෛත්‍රිපාල සිරිසේන මහතා හා අග්‍රාමාත්‍ය රනිල් වික්‍රමසිංහ මහතා පමණක් සහභාගී වූ ඉහත හමුව පැය භාගයකට ආසන්න කාලයක් පැවති බව වාර්තා වේ.  ",
    "URL": "https://www.lankadeepa.lk/latest_news/අගමැතිගේ-ඉන්දීය-සංචාරයේ-තතු-ජනපතිට/1-538943",
    "Category": "latest_news"
}