{
    "Source": "www.lankadeepa.lk",
    "Timestamp": "2022 සැප්තැම්බර් මස 29",
    "Headline": "කඩේ ලාච්චුවට බහින්න හැදූ සොරාට දුන් දඬුවම",
    "News Content": "(බිමල් ශ්‍යාමන් ජයසිංහ)පිළියන්දල බටකැත්තර  වෙළඳසැලක ලාච්චුවේ තිබූ මුදල් සොරා ගැනීමට උත්සාහ දැරූ පුද්ගලයකු අල්ලා වෙළඳසැල ඉදිරිපිට යකඩ කණුවක බැඳ තබා තිබෙන අයුරු  අද පෙරවරුවේ දක්නට ලැබුණිඅයිස් පැකට්ටුවක්  මිල දී ගැනීමේ මුවාවෙන් පැමිණ වෙළඳසැල් හිමියා ශීතකරණය අසලට යාමේදී ලාච්චුවෙන් මුදල් සොරා ගැනීමට මොහු උත්සාහ දරා තිබේ.එය දුටු වෙළඳසැල් හිමියා කෑගැසීමත් සමගම එම ස්ථානයෙන් පලායමින් සිටි එම පුද්ගලයා ප්‍රදේශවාසින් විසින් අල්ලා ගෙන මෙලෙස බැඳ දමා තිබිණිතදින් මත්ද්‍රව්‍ය පානයට ඇබ්බැහි වී සිටින මෙම පුද්ගලයා එම ප්‍රදේශයේම පදිංචි අයකු බවත් මීට පෙරද සොරකම් රැසකට සම්බන්ධ අයෙක් බවත් ප්‍රදේශවාසීන් පැවසූහපොලිස්  නිලධාරීන්  පැමිණ එම පුද්ගලයා රැගෙන යාමට කටයුතු කෙරිණිකැස්බෑව පොලිසිය පරීක්ෂණ පවත්වයි  ",
    "URL": "https://www.lankadeepa.lk/news/කඩේ-ලාච්චුවට-බහින්න-හැදූ-සොරාට-දුන්-දඬුවම/101-620642",
    "Category": "latest_news"
}