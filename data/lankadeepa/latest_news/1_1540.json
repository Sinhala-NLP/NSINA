{
    "Source": "www.lankadeepa.lk",
    "Timestamp": "2023 අගෝස්තු මස 31",
    "Headline": "පාසල් සිසුන්ට මහ බැංකුවෙන් පුහුණුවක්",
    "News Content": "(අංජුල මහික වීරරත්න)ලබන වසරේ සිට ශ්‍රී ලංකා මහ බැංකුවේ පූර්ණ සහාය ඇතිව වාර්ෂික මහබැංකු වාර්තා පාසල්වල සාකච්ඡා කෙරෙන වැඩසටහනක් ක්‍රියාත්මක කරන බව ජනාධිපති රනිල් වික්‍රමසිංහ මහතා පැවසීය.ඒ සඳහා ගුරුවරුන්ට සහ සිසුන්ට අවශ්‍ය පුහුණුව ශ්‍රී ලංකා මහ බැංකුව හරහා ලබාදෙන බව ද ජනාධිපති රනිල් වික්‍රමසිංහ මහතා මහනුවර නුගවෙල මධ්‍ය මහා විද්‍යාලයේ අද (31) පැවති 'ප්‍රාග්ධන වෙළෙඳපොළ සමාජ' පිහිටුවීමේ ජාතික වැඩසටහනේදී පැවසීය .පාසල් සිසුන්ගේ දැනුවත්භාවය සහ මූල්‍ය සාක්ෂරතාව ඉහල නැංවීමේ අරමුණින් ජනාධිපති රනිල් වික්‍රමසිංහ මහතාගේ උපදෙස් පරිදි තෝරාගත් පාසල් 100ක 'ප්‍රාග්ධන වෙළෙඳපොළ සමාජ' පිහිටුවීමේ වැඩසටහන මහනුවර නුගවෙල මධ්‍ය මහා විද්‍යාලයේදී අද ඇරඹිණි.   ",
    "URL": "https://www.lankadeepa.lk/latest_news/පාසල්-සිසුන්ට-මහ-බැංකුවෙන්-පුහුණුවක්/1-639057",
    "Category": "latest_news"
}