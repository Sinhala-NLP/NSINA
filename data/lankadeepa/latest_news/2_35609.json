{
    "Source": "www.lankadeepa.lk",
    "Timestamp": "2020 දෙසැම්බර් මස 07",
    "Headline": "සැමියාගේ උදලු පහරින් බිරිද මරණයට",
    "News Content": "      ( හිරාන් ප්‍රියංකර ජයසිංහ)හලාවත ඉහල මණ්ඩලාන ප්‍රදේශයේ දී  තම බිරිද උදැල්ලකින් ගසා මරා දැමු සැමියකු වස පානය රෝහල් ගත කර ඇති බව හලාවත පොලිසිය කියයි.මෙසේ ඝාතනය කර ඇත්තේ හලාවත ඉහල මණ්ඩලාන ,කුමාරකට්ටුව පදිංචිව 38 හැවිරිදි  තිදරු මවක් බව පොලිසි කියයි.පොලිසිය පවසන්නේ ඝාතනයට ලක්වු අදාල කාන්තාව හා සැමියා අතර කලක් තිස්සේ ආරවුල් පැවති බවත් එම ආරවුල දුර දිග යාමේන් මෙම ඝාතනය සිදුව ඇති බවයි .සැකකාර සැමියා බිරිද සමග එකම කාමරයක නිදා ගෙන සිට ඇති බවත් මධ්‍යම රාත්‍රියේදී උදැල්ලකින් මෙසේ හිසට පහර දි ඇති බව කියයි.එම උදලු පහරත් සමග විලාප තබා ඇති බවත් මවගේ විලාපයෙන් අවදි වු දරුවන් තම මව ලේ විලක් මැද වැටි සිටිනු දැක වහාම අසල නිවසක පිරිස් සමග හලාවත රෝහලට ඇතුළත් කර තිබු බවත් රෝහල් ගත කර සිටි කාන්තාව රෝහලේදි මරණයට පත්ව ඇති බව පොලිසිය පවසයි.ඝාතනය සිදුකල බව කියන සැමියා ආරච්චිකට්ටුව ප්‍රදේශයේ බුලත් ගොවිපලක කම්කරුවකු ලෙස සේවය කරන බවත් සිද්දියෙන් පසු පලා ගිය සැමියා එම ස්ථානයේ වස පානය කර බරපතල තත්වයේ සිටියදි හලාවත රෝහලට ඇතුලත් කර තිබුණි.සිද්දිය සම්බන්ධව හලාවත මුලස්ථාන පොලිසිය පරික්ෂණ පවත්වයි .   ",
    "URL": "https://www.lankadeepa.lk/latest_news/සැමියාගේ-උදලු-පහරින්-බිරිද-මරණයට/1-583074",
    "Category": "latest_news"
}