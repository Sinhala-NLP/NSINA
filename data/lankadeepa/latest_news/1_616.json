{
    "Source": "www.lankadeepa.lk",
    "Timestamp": "2023 සැප්තැම්බර් මස 26",
    "Headline": "කලවානේ සිසුවෙක් ඉස්කෝලේ කසිප්පු විකුණලා",
    "News Content": "(උපේන්ද්‍ර ප්‍රියංකර ජාතුංගම )කලවාන ප්‍රදේශයේ ජනප්‍රිය පාසලක සිසුවකු පාසල තුළ කසිප්පු අළෙවි කරමින් සිටියදි විද්‍යාලයේ ගුරුවරියකට හසු වීමෙන් පසු සිසුවා කලවාන පොලිසියට යොමු කර ඇති බව කලවාන පොලිසිය පැවසීය.එම සිසුවා  පොලියට යොමු කිරිමෙන් අනතුරුව  තදින් අවවාද කර මුදා හල බවද කලවාන පොලිසිය පැවසීය .මෙලෙස පාසල තුළ කසිප්පු අළෙවි කර ඇත්තේ එම පාසලේ 9 වන වසරේ සිසුවෙකි.එම සිසුවා වතුර රැගෙන එන බෝතලය තුල මෙම කසිප්පු රැගෙන විත් පසුව කෝප්ප වල දමා ඉහල පන්ති වල ශිෂ්‍යයන්ට අළෙවි කර ඇති බව කලවාන පොලිසිය පැවසීය .   ",
    "URL": "https://www.lankadeepa.lk/latest_news/කලවානේ-සිසුවෙක්-ඉස්කෝලේ-කසිප්පු-විකුණලා/1-640447",
    "Category": "latest_news"
}