{
    "Source": "www.lankadeepa.lk",
    "Timestamp": "2017 මාර්තු මස 31",
    "Headline": "වැහිළිහිණි කූඩු කැඩූ අයෙක් අත්අඩංගුවට",
    "News Content": "(රංජිත් රාජපක්‍ෂ)   හැටන් සිංගිමලේ දුම්රිය උමග තුළ ඇති වැහිළිහිණි කුඩු කඩා අලෙවි කිරිමට ගිය බව කියන පුද්ගලයකු වැහිළිහිණි කුඩු  සමග අත්අඩංගුවට ගත් බව හැටන් පොලිසිය කියයි.මෙම දුම්රිය උමං මාර්ගය තුළ වැහිළිහිණි විශාල වශයෙන් කුඩු බැද තිබෙන අතර එම කුඩු වල මැලියම් විශේෂයක් සුප් වර්ගයක් සෑදිමට ගන්නා බව පරීක්ෂණවලදී අනාවරණය වූ බව පොලිසිය කියයි.කුඩු වල තිබු වැහිළිහිණි බිත්තර සහ පැටවුන් දුම්රිය මාර්ගයට දමා ගොස් තිබූ බවත් තරු පහේ හෝටල්වලට මෙම වැහිළිහිණී කුඩු මැලියම් ඉතා අධික මිලකට අලෙවි කරන බවත් අනාවරණය වූ බව පොලිසිය පවසයි.මෙම සුප් වර්ගය ඉතා අධික මිලකට අලෙවි වන බවත් මේ සඳහා දෙස් විදෙස් සංචාරකයන්ගෙන් දැඩි ඉල්ලූමක් පවතින බවත් පොලිසිය කියයි.වනජීවි ආඥා පනත අනුව වැහිළිහිණි කුඩු කැඩීම සපුරා තහනම් කර ඇති බව පරිසරවේදීහු කියති.  ",
    "URL": "https://www.lankadeepa.lk/latest_news/වැහිළිහිණි-කූඩු-කැඩූ-අයෙක්-අත්අඩංගුවට/1-511322",
    "Category": "latest_news"
}