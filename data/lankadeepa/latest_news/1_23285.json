{
    "Source": "www.lankadeepa.lk",
    "Timestamp": "2021 ඔක්තෝබර් මස 22",
    "Headline": "කතරගමට යළි කොරෝනා අවදානමක්?",
    "News Content": "(එමි.කේ.නන්දසේන)කතරගම ප්‍රදේශයෙන් රෝගියකු වාර්තා වීමෙන් කතරගම සෞඛ්‍යය නිලධාරි බලප්‍රදේශයේ  පුද්ගලයන් 30 දෙනකු අතර සිදු කළ රැපීඩි ඇන්ටිජන් පරීක්ෂණයකදී රෝගීන් 08 දෙනකු සොයා ගැනීමට හැකිවූ බව කතරගම පරිපාලන මහජන සෞඛ්‍ය පරීක්ෂක සමන් දිසානායක මහතා පවසයි.පළාත් සංචරණ සීමා පනවා තිබියදී විශේෂයෙන් බස්නාහිර ඇතුළු විවිධ පළාත්වල සිට ඉකුත් දින කීපයතුළ පුද්ගලයන් විශාල වශයෙන් පැමිණ තිබීමත්, බොහෝ පිරිස් සෞඛ්‍යය උපදෙස් නොසලකා හැරීමත් නිසාවෙන් මෙම තත්වය උද්ගතව ඇතැයි ඒ මහතා පෙන්වා දුන්නේය.කෙසේ වෙතත් උද්ගතව පවතින අවදානම් තත්වය පිළිබඳව අවදානය යොමුකොට කතරගම ප්‍රදේශය නැවත වාරයක් ලොක්ඩවුන්කර නොගන්නා ලෙසද ප්‍රදේශවාසීන්ගෙන් කාරැණික ඉල්ලීමක් කළේය.   ",
    "URL": "https://www.lankadeepa.lk/news/කතරගමට-යළි-කොරෝනා-අවදානමක්-/101-601523",
    "Category": "latest_news"
}