{
    "Source": "www.lankadeepa.lk",
    "Timestamp": "2020 පෙබරවාරි මස 24",
    "Headline": "කාන්තා දේශපාලන සහභාගීත්වය වර්ධනයට කෙටුම්පතක් සකසයි",
    "News Content": "(බිඟුන් මේනක ගමගේ) කාන්තා දේශපාලන සහභාගීත්වය තවදුරටත් වර්ධනය කෙරෙන අයුරින් මැතිවරණ පද්ධති ප්‍රතිසංස්කරණ පනත් කෙටුම්පතක් සැකැසීමට මාර්තු 12 ව්‍යාපාරය පියවර ගෙන ඇත. 2018 පළාත් පාලන මැතිවරණයේදී යොදාගත් 25% කාන්තා කෝටාව ඔස්සේ කාන්තා දේශපාලනය සජීවී තලයකට ගෙනඒමේ අරමුණෙන් මහජන අදහස් ලබාගනිමින් මෙම වැඩපිළිවෙල දියත් වෙන බව එහි කැඳවුම්කරුවකු වන රෝහණ හෙට්ටිආරච්චි මහතා පැවැසීය.තේමා හතරක් ඔස්සේ දිස්ත්‍රික්ක 23 ක මහජනතාවගෙන් ඒ සඳහා දැනටමත් අදහස් ලබාගෙන ඇතැයි ද හෙට්ටිආරච්චි මහතා කීය.දේශපාලනයට පිවිසීමේදී කාන්තාවන්ට තිබෙන සුවිශේෂී අභියෝග, ඒවා ජයගැනීමට ගත හැකි පියවර, 25% කාන්තා කෝටා ක්‍රමයේ අඩුපාඩු හා ඉදිරි මහමැතිවරණයේදී කාන්තා නියෝජනය වැඩි කිරීමට ගත හැකි පියවර එම තේමා වේ. මෙසේ ලබාගන්නා අදහස් සංග්‍රහ කර යෝජනා මාලාවක් සැකැසෙන්නේ යැයි ද හෙට්ටිආරච්චි මහතා වැඩිදුරටත් සඳහන් කළේය.   ",
    "URL": "https://www.lankadeepa.lk/news/කාන්තා-දේශපාලන-සහභාගීත්වය-වර්ධනයට-කෙටුම්පතක්-සකසයි/101-566602",
    "Category": "latest_news"
}