{
    "Source": "www.lankadeepa.lk",
    "Timestamp": "2022 ජනවාරි මස 17",
    "Headline": "‘පාස්කු ඉරිදා ප්‍රහාරයේ පරීක්ෂණ විශ්වාසනීය නෑ‘",
    "News Content": "(නිමල කොඩිතුවක්කු)පාස්කු ඉරුදින ප්‍රහාරයේ පරීක්ෂණ කිසිවක් විශ්වාසනීය ලෙස සිදු නොවන බව විපක්ෂ නායක සජිත් ප්‍රේමදාස මහතා ප්‍රකාශ කළේය.බොරැල්ලේ දේවස්ථානයක් තුළ මෑතකදී අත්බෝම්බයක් හමුවීමේ සිද්ධිය පිළිබඳව සිදුකෙරෙන පරීක්ෂණ වල ස්වභාවය හේතුවෙන් අදාල සැකය තවදුරටත් තීවුර  වන බවද ප්‍රේමදාස මහතා පැවසීය.මස්කෙලිය පැවති ජන හමුවකට එක්වෙමින් විපක්ෂනායකවරයා කීවේය.පාස්කු ඉරුදින ප්‍රහාරය සම්බන්ධයෙන් බරපතළ සැකයක්, අද වන විට සමාජය තුළ නිර්මාණය වී ඇති බවත්  ආණ්ඩුවේ සැකකටයුතු හැසිරීම සහ අදාළ පරීක්ෂණ පිළිබඳව ඇති මන්දගාමි ස්වරූපය ඒ බව මනාව ඔප්පු කොට ඇතැයි ද විපක්ෂ නායකවරයා එහිදී පැවසීය.  ",
    "URL": "https://www.lankadeepa.lk/news/‘පාස්කු-ඉරිදා-ප්‍රහාරයේ-පරීක්ෂණ-විශ්වාසනීය-නෑ‘/101-606661",
    "Category": "latest_news"
}