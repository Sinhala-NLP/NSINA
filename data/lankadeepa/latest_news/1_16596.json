{
    "Source": "www.lankadeepa.lk",
    "Timestamp": "2022 අප්‍රේල් මස 28",
    "Headline": "කොග්ගල සේවකයෝත් පාරට බසිති",
    "News Content": "(ඩී.ජී.සුගතපාල සහ සුමතිපාල දීයගහගේ)රාජ්‍ය,අර්ධ රාජ්‍ය,පුද්ගලික සහ වතු කම්කරුවන්  පවත්වන ලද වැඩ වර්ජනයට සහාය පල කරමින් කොග්ගල නිදහස් වෙළඳ කලාපයේ හාර දහසකට ආසන්න සේවක පිරිසක් ද සේවයෙන් ඉවත්ව උද්ඝෝෂණයක නිරතව සිිටිති.සේවක පිරිස වෙළඳ කලාපයේ ප්‍රධාන ගේට්ටුව අසලට රැස්වි විරෝධතා පුවරු ප්‍රදර්ශන කරමින් සටන් පාඨ කියමින් උද්ඝෝෂණය කිරිමෙන් පසු පා ගමනින් හබරාදුව නගරය දක්වා පැමිණ උද්ඝෝෂණය කර නැවත වෙළඳ කලාපය වෙත ගමන් කරන ලදී.මෙම අවස්ථාවේ විරෝධතාකරුවන්ට සහාය පල කරමින් හබරාදුව නගරයේ වෙළඳසල් රැසක් ද වසා තිබින.  ",
    "URL": "https://www.lankadeepa.lk/latest_news/කොග්ගල-සේවකයෝත්-පාරට-බසිති/1-612183",
    "Category": "latest_news"
}