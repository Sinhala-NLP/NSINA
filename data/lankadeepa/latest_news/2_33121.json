{
    "Source": "www.lankadeepa.lk",
    "Timestamp": "2021 මාර්තු මස 27",
    "Headline": "කෝටි පනහක් වියදම් කළත් ප්‍රශ්නය එතනමයි",
    "News Content": "(සුජිත් හේවාජූලිගේ සහ අංජල මහීකවීරරත්න)අලි - මිනිස් ගැටුම වැළැක්වීම සඳහා විදුලි වැට ඉදිර කිරීමට රුපියල් කෝටි පනහකට ආසන්න මුදලක් 2019 සහ 2020 වසරවලදී වැය කර ඇතත් එම ගැටුම පාලනයක් නැතැයි රජයේ ගිනුම් සභාව පවසයි.අලි - මිනිස් ගැටුමමෙන් මිනිස් මරණ  28ක් හා අලි මරණ 83ක් මේ වසරේ මාර්තු 23 වැනි දා වන විට වාර්තා වී ඇතැයි ද එම කමිටුව ඉදිරියේදී තොරතුරු අනාවරණය වේ.අලි - මිනිස් ගැටුම වැළැක්වීම සඳහා විදුලි වැට ඉදිකිරීමට 2019 වර්ෂයේදී විසි හත් කෝටියක් පනස් හතර ලක්ෂ හතළිස් දහස් හයසිය තිස් නවයක් ද, 2020 වර්යේදී  රුපියල් විසි දෙකෝටි පහළොස් ලක්ෂ පන්දහස් අටසිය දහඅටක මුදලක් ද වැය කර ඇතැයි එම කමිටුව පවසයි.මෙම මුදල වැය කර ඉදිකර ඇති විසුලි වටේ සම්පූර්ණ දිග ප්‍රමාණය  කිලෝ මීටර් 4756කි.රජයේ ගිනුම් පිළිබඳ කාරක සභා සභාපති මන්ත්‍රී මහාචාර්ය තිස්ස විතාරණ මහතාගේ ප්‍රධානත්වයෙන් මෙම කමිටුව රැස්විණි.  ",
    "URL": "https://www.lankadeepa.lk/news/කෝටි-පනහක්-වියදම්-කළත්-ප්‍රශ්නය-එතනමයි/101-587978",
    "Category": "latest_news"
}