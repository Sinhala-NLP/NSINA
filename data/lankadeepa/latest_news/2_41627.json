{
    "Source": "www.lankadeepa.lk",
    "Timestamp": "2020 මාර්තු මස 10",
    "Headline": "දක්ෂිණ අධිවේගයේ අතරමග පිවිසුම්වලින් මගීන් නංවා ගැනීමේ පහසුකම් සලසන්න යයි",
    "News Content": "( ජයන්ත සමරකෝන්)දක්ෂිණ අධිවේගී මාර්ගයේ  ධාවනය වන  මගී ප්‍රවාහන බස් රථවලට අතර මග පිවිසුම් වලින් මගීන් නංවා ගැනීමට  සහ බැස්සවීම සඳහා  පහසුකම් සැපයීමට අදහස් කර ඇති බවත් ඒ සඳහා ජාතික ගමනාගමන කොමිසම ලබා දෙන නිර්නායක දන්වන ලෙසත්  මාර්ග සංවර්ධන අධිකාරිය ජාතික ගමනාගම කොමිසමට දැනුම් දී තිබේමෙවැනි සැළැස්මක් ක්‍රියාත්මක කිරීමට  අදහස් කර ඇත්තේ  ප්‍රථම  දක්ෂිණ අධිවේගී මාර්ගය ඉදිකර වසර 9 කට පසුවය. දියමන්ති  හැඩයෙන් යුතු කහතුඩුව, කඩුවෙල, දොඩන්ගොඩ, වැලිපැන්න, බද්දේගම, කසාගල, අඟුණකොළපැළැස්ස, බරවාකුඹුර  යන පිවිසුම් ස්ථානයන්හිදී  මෙම පහසුකම් සැපයිය හැකි බවද  මාර්ග සංවර්ධන අධීකාරිය කියයි. මේ පිළිබඳව ජාතික ගමනාගමන කොමිසම වැඩපිළිවෙළක් සකස්කර  ඒ බව මාර්ග සංවර්ධන අධිකාරියට දැනුම්දුන් පසු අදාළ පිවිසුම් ස්ථානවල   අවශ්‍ය පහසුකම් සළසන බවද එම අධිකාරීවරයා සඳහන් කරයි.  ",
    "URL": "https://www.lankadeepa.lk/latest_news/දක්ෂිණ-අධිවේගයේ-අතරමග-පිවිසුම්වලින්-මගීන්-නංවා-ගැනීමේ-පහසුකම්-සලසන්න-යයි/1-567413",
    "Category": "latest_news"
}