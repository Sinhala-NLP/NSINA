{
    "Source": "www.lankadeepa.lk",
    "Timestamp": "2022 නොවැම්බර් මස 26",
    "Headline": "බේරේ බෝට්ටුවට වැය කළ මුදලුත් බේරේ",
    "News Content": " (සුජිත් හේවාජුලිගේ)ශ්‍රී ලංකා ඉඩම් සංවර්ධනය කිරීමේ සංස්ථාව කොළඹ   බේරේ වැවේ ක්‍රියාත්මක කළ බෝට්ටු සේවාවෙන් 2019 වර්ෂයේදී  පාඩු ලබා ඇතැයි ජාතික විගණන කාර්යාලය නිකුත් කළ වාර්තාවක සඳහන්වේ.මෙම ව්‍යාපෘතිය වෙනුවෙන් සංස්ථාව දැරූ මුදල රුපියල් කෝටි හතරකට වැඩිය.රුපියල් කෝටියකට වැඩි  වටිනා නව බෝට්ටුවක්ද මෙම ව්‍යාපෘතිය සඳහා යොදවාගෙන තිබූ බව එම වාර්තාවේ සඳහන් වේ.නිසි ශක්‍යතා අධ්‍යයනයකින් තොරව සංස්ථාව  මෙම බෝට්ටු සේවාව ආරම්භ කර තිබූ බව විගණන  අංශ පවසයි.මේ තොරතුරු සඳහන් වන්නේ  ශ්‍රී ලංකා ඉඩම් ගොඩකිරීමේ සංස්ථාවේ 2019 වාර්ෂික වාර්තාවට ඇතුළත් කරනු ලැබ ඇති  විගණන  වාර්තාවේය.  ",
    "URL": "https://www.lankadeepa.lk/latest_news/බේරේ-බෝට්ටුවට-වැය-කළ-මුදලුත්-බේරේ/1-624193",
    "Category": "latest_news"
}