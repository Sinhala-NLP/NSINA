{
    "Source": "www.lankadeepa.lk",
    "Timestamp": "2018 ඔක්තෝබර් මස 18",
    "Headline": "පැය 7ක් තිස්සේ නාලක සිල්වාගෙන් ප්‍රශ්න කරයි",
    "News Content": "(තරිඳු ජයවර්ධන)අද උදෑසන රහස් පොලිසිය හමුවේ පෙනී සිටි ත්‍රස්ත විමර්ශන අංශයේ හිටපු නියෝජ්‍ය පොලිස්පති නාලක ද සිල්වා මහතාගෙන් රහස් පොලිසිය පැය හතක් තිස්සේ ප්‍රශ්න කරමින් සිටියි.රහස් පොලිසිය කළ දැනුම් දීමක් අනුව ඒ මහතා මිනීමැරුම් විමර්ශන අංශයේ පෙනී සිටියේ අද උදෑසන 9.15ට පමණය.ජනාධිපතිවරයා, හිටපු අරක්ෂක ලේකම්වරයා හා සහකාර පොලිස් අධිකාරීවරයකු ඝාතනය කිරීමට කුමන්ත්‍රණය කළැයි කියන සිද්ධියක් ගැන රහස් පොලිසිය ඒ මහතාගෙන් දීර්ඝ ලෙස ප්‍රශ්න කරමින් ප්‍රකාශ සටහන් කර ගනියි.  ",
    "URL": "https://www.lankadeepa.lk/news/පැය-7ක්-තිස්සේ-නාලක-සිල්වාගෙන්-ප්‍රශ්න-කරයි/101-538749",
    "Category": "latest_news"
}