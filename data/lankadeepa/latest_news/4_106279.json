{
    "Source": "www.lankadeepa.lk",
    "Timestamp": "None  2013 අප්‍රේල් මස 29",
    "Headline": "කොටි කාලේ ඝාතනයට පොලීසියේ තුනක් රිමාන්ඩ්",
    "News Content": "පස් වසරකට පෙර ගෝමරංකඩවල පඹුරුගස් වැව කැලේ දර කඩමින් සිටි අඹු සැමි යුවළක් ඇතුළු කිදෙනකු මරා දැමීයැයි සැකපිට පොලිස් පරීක්ෂක රුවන් රත්නායක, සැරයන් මහින්දලාල් හා කොස්තාපල් සුනිල් ප්‍රේමරත්න ත්‍රිකුණාමල අතිරේක මහේස්ත්‍රාත් එස් සතිස්දරන් මහතා විසින් මැයි 13 වැනිදා දක්වා රිමාන්ඩ් කරනු ලැබූහ.ගොමරංකඩවල කොටි ක්‍රියාකාරකම් පැවති සමයේ සිදුවූ මේ ඝාතන ගැන රහස් පොලීසිය පරීක්ෂණ ඇරැඹීමෙන් පසුව සැකකරුවන් අත්අඩංගුවට ගෙන ඇත.දීපිකා කුමාරි හා ලක්ෂ්මන් ජයවර්ධන යන අඹුසැමි යුවළ ද අසල් වැසියකු වන යූ සමරරත්න කොටි සංවිධානය විසින් මරා දමන්නට ඇතැයි ගැමියන් සිතූ බව පොලීසිය අධිකරණයට දැන්වීය.   ",
    "URL": "https://www.lankadeepa.lk/latest_news/කොටි-කාලේ-ඝාතනයට-පොලීසියේ-තුනක්-රිමාන්ඩ්/1-114606",
    "Category": "latest_news"
}