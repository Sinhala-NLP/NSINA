{
    "Source": "www.lankadeepa.lk",
    "Timestamp": "2023 අගෝස්තු මස 19",
    "Headline": "ජනපති යාල යයි",
    "News Content": "(අංජුල මහික වීරරත්න)ජනාධිපති රනිල් වික්‍රමසිංහ මහතා අද (19)යාල ජාතික වනෝද්‍යානයේ සංචාරයක නිරත විය.සංචාරකයන්ට ඉක්මනින් යාල ජාතික වනෝද්‍යානය වෙත ඇතුලු වීම සඳහා මාර්ග ගත ක්‍රමයට ප්‍රවේශ පත්‍ර ලබා ගැනීමේ ක්‍රමවේදයක් සකස් කිරීම සම්බන්ධයෙන් මෙහිදී ජනාධිපතිවරයා අවධානය යොමු විය.වියළි කාළගුණය නිසා සිඳී ගොස් ඇති ජල කඩිති වලට ජලය මුදා හැරිමේ වැඩසටහනකටද ජනාධිපතිවරයා සහභාගී වූයේය.යාල ජාතික වනෝද්‍යානය ශ්‍රී ලංකාවේ ඇති පැරණිතම වනෝද්‍යානයන්ගෙන් එකක් වන අතර අඩුම භූමි ප්‍රමාණයකදී ශ්‍රී ලංකා කොටියන් (Panthera pardus kotiya) නැරඹීමට හැකි ස්ථානයකි.ජනපතිගේ මෙම සංචාරය සඳහා ශ්‍රී ලංකාවේ ඇමරිකා තානාපතිනි ජූලි චන්ග් ඉඩම් හා සංචාරක අමාත්‍ය හරීන් ප්‍රනාන්දු මහත්ම මහත්මීහු ද සහභාගී වූහ.   ",
    "URL": "https://www.lankadeepa.lk/latest_news/ජනපති-යාල-යයි/1-638412",
    "Category": "latest_news"
}