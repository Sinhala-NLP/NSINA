{
    "Source": "www.lankadeepa.lk",
    "Timestamp": "None  2013 පෙබරවාරි මස 09",
    "Headline": "එංගලන්ත පිලට ලකුණු 40 ක ජයක්",
    "News Content": "එංගලන්තය සහ නවසීලන්තය අතර නවසීලන්තයේ  ඕක්ලන්ඞ් නුවර ඊඞ්න් පාර්ක් ක‍්‍රීඩාංගණයේදී අද (9 වැනිදා) පැවති විස්සයි 20 දිවා-රාත‍්‍රී කි‍්‍රකට් තරගයෙන් නවසීලන්තය පරදවා ලකුණු 40 ක ජයක් ලබා ගැනීමට එංගලන්ත පිල සමත්විය.එහිදී පන්දු 16 කට පමණක් මුහුණ දෙමින් වේගවත් ලකුණු 42 ක් ලබාගැනීමට ලූක් රයිට් සමත්විය. ඔහුගේ ඉනිමට හතරේ පහර 3 ක් සහ හයේ පහර 4 ක් අන්තර්ගත විය. එංගලන්ත පිල වෙනුවෙන් පිටියට පිවිසි පළමු පිතිකරුවන් 6 දෙනාම ලකුණු 20 සීමාව පසුකර යාමට සමත්වූහ. විශිෂ්ඨ පන්දු යැවීමක නිරත වූ එංගලන්ත පිලේ නායක ස්ටුවර්ට් බ්‍රෝඞ්  ඕවර 4 ක් යවා ලකුණු 24 කට කඩුලූ 4 ක් දවාගැනීමට සමත්විය.මෙම ජයග‍්‍රහණයත් සමඟ තරග 3 කින් සමන්විත එංගලන්තය සහ නවසීලන්තය අතර පවැත්වෙන විස්සයි 20 තරගාවලියේ 1-0 ලෙස පෙරමුණ ගැනීමට එංගලන්තය සමත්ව සිටී.එංගලන්ත කණ්ඩායම කඩුලූ  ඕවර 20 කදී 7 කට 214(මයිකල් ලම්බ් 22, ඇලෙක්ස් හේල්ස් 21, ලූක් රයිට් 42, ඉයන් මෝර්ගන් 46, ජොනී බෙයාස්ටෝ 38, ජෝස් බට්ලර් 32, ටෙ‍්‍රන්ට් බෝල්ට් 2/40, රොනී හීරා 2/42, ඇන්ඩෘ එලීස් 2/40)නවසීලන්ත කණ්ඩායම  ඕවර 2 කදී කඩුලූ 9 කට 174(හමීෂ් රදර්ෆර්ඞ් 18, මාර්ටින් ගප්ටිල් 44, රොස් ටේලර් 13, කොලින් මුන්රෝ 28, රොනී හීරා 20, ස්ටුවට් බ්‍රෝඞ් 4/24, ස්ටීවන් ෆින් 3/39, ලූක් රයිට් 2/29)  ",
    "URL": "https://www.lankadeepa.lk/latest_news/එංගලන්ත-පිලට-ලකුණු-40-ක-ජයක්/1-97327",
    "Category": "latest_news"
}