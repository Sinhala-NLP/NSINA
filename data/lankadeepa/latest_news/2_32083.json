{
    "Source": "www.lankadeepa.lk",
    "Timestamp": "2021 මැයි මස 02",
    "Headline": "මෙරටට එන ගුවන් යානාවල මගීන් සීමා කරයි",
    "News Content": "( තිළිණි ද සිල්වා ) ‘විදේශ රටක සිට මෙරටට පැමිණෙන මගී ගුවන් යානයකින් රැගෙන ඒමට හැකි මගීන් සංඛ්‍යාව 75කට සීමා කර තිබෙන බව සිවිල් ගුවන් සේවා අධිකාරිය කියා සිටී. ‘ඒ අනුව හෙට (03) දිනයේ සිට ඉදිරි දින 14ක කාලය සඳහා බලපැවැත්වෙන පරිදි මෙරටට පැමිණෙන ගුවන් යානයක සිටිය හැකි උපරිම මගින් සංඛ්‍යාව 75 දෙනකුට සීමා කළ යුතු බවත් , මේ සම්බන්ධයෙන් ශ්‍රී ලංකන් ගුවන් සේවා සමගාම ඇතුළුව මෙරටට ගුවනින් මගීන් රැගෙන එන සියලුම ගුවන් සේවා සමාගම් වෙත නිල වශයෙන් දැනුම් දුන් බවද ඒම අධිකාරිය කියා සිටී. ‘මෙරටට පැමිණෙන ගුවන් යානයක සිටිය හැකි උපරිම මගීන් සංඛ්‍යාව 75 දෙනකු දක්වා සීමා කිරීමට රජය ගත් තීරණය කොවිඩ් -19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය විසින් සිවිල් ගුවන් සේවා අධිකාරියේ අධ්‍යක්ෂ ජනරාල්වරයා වෙත මේවන විට ලිඛිතව දන්වා ඇතැයි එම අධිකාරිය කියා සිටී.   ",
    "URL": "https://www.lankadeepa.lk/latest_news/මෙරටට-එන-ගුවන්-යානාවල-මගීන්-සීමා-කරයි/1-589864",
    "Category": "latest_news"
}