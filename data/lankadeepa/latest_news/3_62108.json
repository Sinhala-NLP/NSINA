{
    "Source": "www.lankadeepa.lk",
    "Timestamp": "2018 ජනවාරි මස 17",
    "Headline": "ක්‍රිඩකයන්ට අපහාස වන සමයක ඇමැතිවරයකු වීමත් අවමානයක් - අර්ජුන",
    "News Content": "(නාමල් පතිරගේ,ඡායාරූප-චතුර එස් කොඩිකාර)රටේ  ක්‍රිඩාවට  හා  ක්‍රීඩක ක්‍රිඩිකාවන්ට  වැඩිම අපහාස සහ අවමාන සිදුවී ඇත්තේ  වත්මන්  රජය සමයේදී බවත්  එම රජයේ මන් ඇමැතිවරයකු ලෙස කටයුකු  කිරිමට  සිදුවීම තමන්  අත්විඳින ලොකුම අවමානය බවත්  ඛනිජ තෙල්  සම්පත්  ඇමැති  අර්ජුන රණතුංග  මහතා  පැවසීය.ශ්‍රී ලංකාවේ  ප්‍රවීණතම මලල ක්‍රීඩා  පුහුණුකරුවකු  වන යෝගානන්ද විජේසුන්දර මහතාට  උපහාර  දැක්වීම සඳහා අද (17) පෙරවරුවේ කොළඹ ජාතික ඔලිම්පික් කමිටුවේ ශ්‍රවණාගාරයේ දී පැවති ප්‍රධාන ආරාධිත දේශනය පවත්වමින් ඇමැතිවරයා පැවසීය.ක්‍රීඩා කේෂ්ත්‍රෙය් අතිවිශාල පිරිසක් සහභාගී වී සිටි මෙම උත්සවයේ දී සභාව අමතමින්  වැඩිදුරටත් පැවසුවේ දිනෙන් දිනම කඩා වැටෙමින් පවතින රටේ ක්‍රිඩාවට විසඳුම් ලබන දෙනවා වෙනුවට බලධාරින්  ඒ පැලැස්තර විසඳුම්  දීමට උනන්දුව සිටිමෙන්  ක්‍රීඩාව තවදුරටත් ප්‍රපාතයට  වැටෙමින් පවතින බවත්ය.    ",
    "URL": "https://www.lankadeepa.lk/latest_news/ක්‍රිඩකයන්ට-අපහාස-වන-සමයක-ඇමැතිවරයකු-වීමත්-අවමානයක්---අර්ජුන/1-523128",
    "Category": "latest_news"
}