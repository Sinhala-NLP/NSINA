{
    "Source": "www.lankadeepa.lk",
    "Timestamp": "None  2016 මාර්තු මස 24",
    "Headline": "‘‘අර්ජුනගේ නම කන්න එපා‘‘",
    "News Content": "කොළඹ මහාධිකරණ පරිශ්‍රයේදී මාධ්‍යවේදියකුට තර්ජනය කර රාජකාරියට බාධා කළැයි නොතීසි මත අධිකරණයේ පෙනී සිටි වරාය සභාපති ධම්මික රණතුංග රුපියල් ලක්ෂය බැගින් වූ ශරීර ඇප දෙකක් මත මුදා හරින ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කළේය.‘‘ජනතා මුදලින් නඩත්තුවන තමන් වැනි පුද්ගලයකු අධිකරණ පරිශ්‍රයේදී ගැසිරෙන්නේ මෙසේ නම් වරාය අධිකාරියේ හැසිරෙන ආකාරය අධිකරණය සිතා ගත හැකියි.‘‘ යැයි  පිලපිටිය මහතා සැකකාර සභාපති අමතමින් කීවේය.මාර්තු 17 වැනි දා කෙසෙල්වත්ත පොලිසියට පැමිණ සටහන් තබා ප්‍රකාශයක් ලබා නොදී යැවීම සම්බන්ධයෙන් ඔහුට විශේෂ වරප්‍රසාදයක් දැක්වූයේ ඇයිදැයි මහේස්ත්‍රාත්වරයා පොලිසියෙන් ප්‍රශ්න කළේය.‘තමුන්ගේ සහෝදරයා මේ පත්වීම ලබා දීලා තියෙන්නේ. සහෝදරයාගේ ගෞරවය ආරක්ෂාවන පරිදි කටයුතු කරන්න.‘ යැයි ද ඔහුට අවවාද කරමින් මහේස්ත්‍රාත් පැවසීය.සැකකාර රණතුංග උසාවි පරිශ්‍රයේදී මාධ්‍යවේදියා පටිගත කළ බව කියන ඔහුගේ ජංගම දුරකතනය පොලිසියට බාර දෙන ලෙස නියෝග කළ මහේස්ත්‍රාත් වැඩිදුර විභාගය ජූලි 28 වැනි දාට කල් තැබීය.   ",
    "URL": "https://www.lankadeepa.lk/latest_news/‘‘අර්ජුනගේ-නම-කන්න-එපා‘‘/1-398184",
    "Category": "latest_news"
}