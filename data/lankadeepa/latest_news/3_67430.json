{
    "Source": "www.lankadeepa.lk",
    "Timestamp": "2017 අප්‍රේල් මස 16",
    "Headline": "රුපියල් බිලියනයක රන් අබරණ කඩිනමින් අයිතිකරුවන් වෙතට",
    "News Content": "(සන්ඩේ ටයිම්ස් ඇසුරෙනි)එල්ටීටීඊ ත්‍රස්තයින්ගේ බාරයේ තිබී හා යුද සමයේ දී අතහැර දැමූ නිවාසවල තිබී සොයාගත් රුපියල් බිලියනයක් පමණ වටිනා රත්‍රන් භාණ්ඩ හා අනෙකුත් ආභරණ නැවත ලබාදීමේ ක්‍රියාවලිය කඩිනම් කිරීමට තීරණය කර ඇතැයි ආරක්ෂක අමාත්‍යංශ ආරංචිමාර්ග කියයි.මේ ගැන සොයාබැලීමට පත් කළ කමිටුව මෙම නිර්දේශ ජනපතිවරයාට යොමු කර ඇති බව එම අමාත්‍යංශයේ ජ්‍යෙෂ්ඨ නිලධාරියෙක් පැවසීය.මෙහි ඉදිරි පියවර ගැන සාකච්ඡා කිරීමට සියලු පාර්ශවකරුවන් සමග සාකච්ඡාවක් ලබන සතියේ පැවැත්වීමට නියමිත බව සහකාර ආරක්ෂක ලේකම් ආර්.එම්.එස් සරත් කුමාර මහතා සන්ඩේ ටයිම්ස් වෙත පැවසීය.සන්ඩේ ටයිම්ස් යොමුකළ තොරතුරු දැනගැනීමේ අයදුම්පතකට පිළිතුරු දෙමින් මහ බැංකුව පැවසූවේ හමුදාව ලබාදුන් රත්‍රන් භාණ්ඩ කිලෝග්‍රැම් 37.7ක් තම අත්අඩංගුවේ ඇති බවයි. 2010 සැප්තැම්බර් 07 වැනි දා සිට 2012 ජනවාරි 26 දක්වා කාලය තුළ අවස්ථා 28කදී හමුදාවෙන් දුන් රත්‍රන් භාණ්ඩ සහිත පාර්සල භාරගත් බව මහ බැංකුව කියයි.එහි වටිනාකම රුපියල් බිලියනයක් පමණ වෙයි.ජාතික මැණික් හා ස්වර්ණාභරණ අධිකාරිය මෙම රන්භාණ්ඩවල බර හා වටිනාකම තක්සේරු කර ඇත.එම පාර්සල බාරගන්නා සෑම අවස්ථාවකදීම හමුදා නිලධාරියකු හා මහ බැංකුවේ විගණකවරයකු ඉදිරියේ එම රන්භාණ්ඩ පාර්සල්වල බර  මැන හමුදාවට රිසිට්පතක් ආකාරයෙන් වූ ලිපියක් නිකුත් කර ඇතැයි මහ බැංකුව කියයි.පසුගිය වසරේ හමුදාව බාර දුන් ග්‍රෑම් 6003.132ක බරකින් යුත් එක් පාර්සලයක බර හා වටිනාකම ජාතික මැණික් හා ස්වර්ණාභරණ අධිකාරිය විසින් තක්සේරු කර නැතැයි මහ බැංකුව පිළිගනියි. “මෙම පාර්සල බාරගැනීමට පෙර පරීක්ෂා කර තිබුණේ නැහැ.රන් භාණ්ඩ බව කියන එම පාර්සල තවමත් මහ බැංකුවේ අත්අඩංගුවේ තිබෙනවා“යැයි මහ බැංකුව කියයි.රන් භාණ්ඩ හා ආභරණ සැලකිය යුතු ප්‍රමාණයක් හමුදා අත්අඩංගුවේ පවතින බව සහකාර ලේකම් කුමාර මහතා පවසයි.ආභරණවලින් යම් කොටසක් මහජන බැංකුවට අයිති බව එම බැංකුව ආරක්ෂක අමාත්‍යංශය දැනුවත් කර තිබිණි.රත්‍රන් භාණ්ඩවල නීත්‍යානුකූල අයිතිය සලකා බලා එම රත්‍රන් භාණ්ඩ අයිතිකරුවන්ට ලබාදුන් බව පසුගිය රජය ප්‍රකාශ කළේය.  2377 දෙනකු නීත්‍යානූකූල අයිතිකරුවන් ලෙස හඳුනාගත් බවත් ඔවුන් එම රත්‍රන් භාණ්ඩ යුද සමයේදී එල්ටීටීඊ සතු බැංකු වෙත උකස් කර තිබූ බවත් රජය හඳුනා ගෙන තිබිණි.අරලිය ගහ මන්දිරයේ දී පැවති උළෙලකදී රත්‍රන් භාණ්ඩ පවරා තිබුණේ නීත්‍යානූකූල අයිතිකරුවන්ගෙන් 25 දෙනකුට පමණි.  ",
    "URL": "https://www.lankadeepa.lk/latest_news/රුපියල්-බිලියනයක-රන්-අබරණ-කඩිනමින්-අයිතිකරුවන්-වෙතට/1-511815",
    "Category": "latest_news"
}