{
    "Source": "www.lankadeepa.lk",
    "Timestamp": "None  2015 නොවැම්බර් මස 25",
    "Headline": "වලල පාසලේ වහළ විභාගයට ඇණයක් වෙයි",
    "News Content": "මැණික්හින්න වලල ඒ රත්නායක  විද්‍යාලයේ මේ දිනවල වල ගොඩනැගිලි වල පැරණි උළු ඉවත් කර සෙවිලි තහඩු දැමීම හේතුවෙන් වසර අවසානයේ පැවැත්වෙන වාර විභාග හා උසස් පෙළ වාර පරික්ෂණ සඳහා පෙනී සිටින සිසුන්ට ගැටළු රාශියකට මුහුණ දීමට සිදුව ඇතැයි ගුරුවරු හා දෙමාපියෝ කියති.විභාග පැවැත්වෙන වේලාවන්හි එම සෙවිලි තහඩු ඇති‍රීමේදි හා කැපීමේදී ඇතිවන ශබ්දයද ඒවායින් නිකුත්වන අපද්‍රව්‍යද හේතුවෙන් සිසුන් දැඩි අපහසුතාවයට පත්ව ඇතැයි කියති.විභාග පැවැත්වෙන මෙම වකවානුව තුළදිවත් මෙම ක්‍රියාවන් නවත්වා දමන ලෙස පාසල් සංවර්ධන සමිතියේ ලේකම් කේ.ඩි. අනුර ප්‍රේමරත්න මහතා අධ්‍යාපන බලධාරින්ගෙන් ඉල්ලා ඇතත් මෙතෙක් ඒ සම්බන්ධයෙන් ක්‍රියා මාර්ගයක් ගෙන නැතැයි ඔවුහු පවසති.මධ්‍යම පළාත් අධ්‍යාපන දෙපාර්තුමේන්තුවේ වැඩ බලන අධ්‍යක්ෂ වි‍ජේරත්න මහතා පැවැසුවේ මේ දක්වා මධ්‍යම පළාත් අධ්‍යාපන දෙපාර්තුමේන්තුවට හෝ වත්තේගම කලාප අධ්‍යාපන කාර්යාලයට මේ සම්බන්ධව කිසිදු පැමිණිල්ලක් ලැබී නැති බවය. මේ සම්බන්ධව කඩිනමින් සොයා බලන බවද ඒ මහතා පැවැසිය.     ",
    "URL": "https://www.lankadeepa.lk/latest_news/වලල-පාසලේ-වහළ-විභාගයට-ඇණයක්-වෙයි/1-364126",
    "Category": "latest_news"
}