{
    "Source": "www.lankadeepa.lk",
    "Timestamp": "2021 ඔක්තෝබර් මස 03",
    "Headline": "ජනතාව’’ තිතට’’ ආරක්ෂා වුණොත් ජනවාරියේ රට වැඩ බිමක් කළ හැකියි",
    "News Content": "(අංජුල මහික වීරරත්න)සෞඛ්‍ය උපදෙස් තිතටම පිළිපදිමින් ජනතාව උපරිමයෙන් ප්‍රවේශම් සහගත වුවහොත් කොරෝනා පරදා ලබන ජනවාරිය වන විට රට නැවත වැඩ බිමක් කිරීමට හැකියාව ලැබෙන බව කෘෂිකර්ම අමාත්‍ය මහින්දානන්ද අලුත්ගමගේ මහතා පැවසීය.රටේ සියලුදෙනාට එන්නත ලබා දීමේ වැඩපිළිවෙල සාර්ථක කර ගෙන කොරෝනා මරණ සංඛ්‍යාව අඩු කර ගන්නට රජය සමත්ව තිබෙන බව කී අමාත්‍යවරයා සංවර්ධන සංග්‍රාමය ඉක්මනින් අරඹා ජනතාවගේ අතමිට සරු වන යුගය උදා කිරීම රජයේ ඒකායන අරමුණ බවද සඳහන් කළේය.පළාත් පාලන ආයතන නියෝජිතයින් සමඟ පැවති සාකච්ඡාවක දී කෘෂිකර්ම අමාත්‍යවරයා කීවෙි මුදල් අමාත්‍ය බැසිල් රාජපක්ෂ මහතා ඉදිරි අය වැයෙන් රට පුරා සංවර්ධනයට විශාල මුදලක් වෙන් කර ඇති බවයි.   ",
    "URL": "https://www.lankadeepa.lk/latest_news/ජනතාව’’-තිතට’’-ආරක්ෂා-වුණොත්-ජනවාරියේ-රට-වැඩ-බිමක්-කළ-හැකියි/1-600272",
    "Category": "latest_news"
}