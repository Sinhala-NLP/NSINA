{
    "Source": "www.lankadeepa.lk",
    "Timestamp": "2019 ඔක්තෝබර් මස 10",
    "Headline": "එල්ටීටීඊය සමඟ සබඳතා ඇතැයි සැකපිට 7 ක් මැලේසියාවේදී අත්අඩංගුවට",
    "News Content": "ශ්‍රී ලංකාවේ දෙමළ ඊලාම් විමුක්ති කොටි සංවිධානයට සබඳතා ඇතැයි සැකකරන පුද්ගලයින් හත්දෙනකු අද (10) අත්අඩංගුවට ගත් බව මැලේසියානු පොලිසිය පවසයි.  එම හත්දෙනා අතර දේශපාලනයේ නිරත පුද්ගලයින් දෙදෙනකු ද සිටින බව රොයිටර් පුවත් සේවය වාර්තා කර ඇත.2014 වර්ෂයේ සිට මේ දක්වාම මැලේසියාවේ තහනම් සංවිධානයක් ලෙස නම් කර ඇති දෙමළ ඊලාම් විමුක්ති කොටි සංවිධානයට උදව් කිරීම, අනුග්‍රහය දැක්වීම, සාමාජිකයින් බඳවා ගැනීම සහ අරමුදල් රැස් කිරීම යන චෝදනා ඔවුන්ට එල්ල වී ඇත. ශ්‍රී ලංකාවේදී පරාජය කරන ලද එල්ටීටීඊ සංවිධානය නැවත ක්‍රියාත්මක කරවීමට උත්සාහ දරන බවට වාර්තා වූ ප්‍රථම අවස්ථාව මෙය නොවන බවත් මේ සම්බන්ධව දැඩි ක්‍රියාමාර්ග අනුගමනය කරන බවත් මැලේසියානු පොලිස් ත්‍රස්ත විමර්ශන ඒකකයේ ප්‍රධානී අයෝබ් ඛාන් මහතා  මේ සම්බන්ධව අදහස් දක්වමින් පවසා ඇත.(085)    ",
    "URL": "https://www.lankadeepa.lk/latest_news/එල්ටීටීඊය-සමඟ-සබඳතා-ඇතැයි-සැකපිට-7-ක්-මැලේසියාවේදී-අත්අඩංගුවට/1-558592",
    "Category": "latest_news"
}