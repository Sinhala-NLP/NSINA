{
    "Source": "www.lankadeepa.lk",
    "Timestamp": "2019 අප්‍රේල් මස 04",
    "Headline": "සාමාන්‍ය පෙළ සිසුන්ටත් ටැබ් දීමට සැරසෙයි",
    "News Content": "(නිමල කොඩිතුවක්කු) සාමාන්‍ය පෙළ  සහ අනෙකුත් සිසුන් සඳහාද ටැබ් පරිගණක ලබාදීමට රජයේ අවධානය යොමුවී ඇතැයි අධ්‍යාපන අමාත්‍ය අකිල විරාජ් කාරියවසම් මහතා කොළඹදී පැවැසීය. උසස් පෙළ සිසුන් සඳහා ටැබ් පරිගණක ලබාදීමේ ව්‍යාපෘතිය සඳහා මේ වනවිට කැබිනට් අනුමැතිය හිමිව ඇති බවත් ඉක්මණින් එම කටයුතු සම්පාදනය කරමින් පවතින බවත් අමාත්‍යවරයා සඳහන් කළේය. දැනුම පදනම් කරගත් සමාජයක් වෙනුවෙන් අමතර කියැවීම් එම පරිගණක තුළට යෙදීමට පියවර ගන්නා බවද ඔහු පැවැසීය.  පෙළපොත් වෙනුවට වසර හතරක් භාවිත  කළ හැකි ටැබ් පරිගණක ලබාදීමෙන් අධ්‍යාපනය වඩාත් පහසු වනු ඇතැයිද අමාත්‍යවරයා සඳහන් කළේය. ස්මාර්ට් පන්ති කාමර සඳහා අවශ්‍ය ගුරු පුහුණුවීම්ද මෙයට සමගාමීව සිදුකරන බවත් අමාත්‍ය අකිල විරාජ් කාරියවසම් මහතා පැවැසීය.  ",
    "URL": "https://www.lankadeepa.lk/latest_news/සාමාන්‍ය-පෙළ-සිසුන්ටත්-ටැබ්-දීමට-සැරසෙයි/1-548330",
    "Category": "latest_news"
}