{
    "Source": "www.lankadeepa.lk",
    "Timestamp": "2023 සැප්තැම්බර් මස 21",
    "Headline": "ජනපති ඇමරිකා යද්දි  ගෙන ගිය පිරිසක් ගැන සජිත්ගෙන් චෝදනාවක්",
    "News Content": "(සුජිත් හේවාජුලිගේ සහ  අංජුල මහික වීරරත්න)ජනාධිපතිතුමා එක්සත් ජාතීන්ගේ මහා මණ්ඩල සැසිවාරයට යද්දි රට බංකොලොත් කළ පොහොට්ටුවේ පිරිසකුත්  කැඳවාගෙන ගොස් ඇතැයි විපක්ෂ නායක සජිත් ප්‍රේමදාස මහතා පාර්ලිමේන්තුවේදී අද ( 21)  පැවසීය.ඔහු මෙසේ කටයුතු කරන්නේ පොහොට්ටුවේ අය සතුටු කිරීමට බව පැවසූ විපක්ෂනායකවරයා රටේ ජනතාවගේ බදු මුදල් මේ ආකාරයට නාස්ති නොකරන්නැයිද  ඉල්ලීමක් කළේය.විපක්ෂ නායකවරයා මෙසේ පැවසුවේ සභාවේ කටයුතු ආරම්භයේදී ප්‍රකාශයක් කරමිනි.සජිත් පේමදාස මහතා මෙසේද පැවසීය.අත්‍යවශ්‍ය නිලධාරීන් ගෙනිච්චට  කමක් නැහැ. රට බංකොලොත් කරපු පොහොට්ටු කණ්ඩායමක් ගෙනිච්චේ මොන එකකටද. ඒ කණ්ඩායම සතුටු කරන්න මේවා කරන්නේ. ජනතාවගේ බදු සල්ලි මේ විදිහට නාස්ති කරන්න එපා.ආණ්ඩු පක්ෂයේ ප්‍රධාන සංවිධායක අමාත්‍ය ප්‍රසන්න රණතුංග මහතා:රට බංකොලොත් කරපු එකට මේ කතා කරන අය තමයි වගකියන්න ඕන. වැඩි කාලයක් රට  පාලනය කළේ ඔය කට්ටිය. පොහොට්ටුව හැදුවේ මේ මෑතකදී. උදේ පාන්දර මෙතන ඇවිල්ලා පිස්සු කෙලින්න හදන්න එපා.   ",
    "URL": "https://www.lankadeepa.lk/news/ජනපති-ඇමරිකා-යද්දි--ගෙන-ගිය-පිරිසක්-ගැන-සජිත්ගෙන්-චෝදනාවක්/101-640136",
    "Category": "latest_news"
}