{
    "Source": "www.lankadeepa.lk",
    "Timestamp": "2020 අප්‍රේල් මස 10",
    "Headline": "වන්දනාකරුවන් නැතිවත් ශ්‍රී පාදයේ තේවාවන් එලෙසම ",
    "News Content": "(රංජිත් රාජපක්ෂ)                       වන්දනාකරුවන් නොමැති වුවත් ශ්‍රී පාද උඩමළුවේ දිනකට සිව්වතාවක්  තේවාවන් සහ පුද සිරිත් පවත්වන බව ශ්‍රී පාදස්ථානාධිපති සබරගමු පළාත් ප්‍රධාන සංඝ නායක , ඌව පැල්මඩුල්ල ශ්‍රී රජමහ විහාරස්ථානයේ විහාරාධිපති  ඌව වෙල්ලස්ස විශ්ව විද්‍යාලයේ කුලපති බෙන්ගමුවේ ධම්මදින්න හිමියන් පැවසූහ. අද (10) දින විශේෂ ප්‍රකාශයක් කරමින් ශ්‍රී පාදස්ථානාධිපති හිමියන් මේ බව සඳහන් කළහ. පුර පසලොස්වක පොහෝ දිනයන් වල පෙර සිට සිදුකළ පරිදී  විශේෂ පුජාවන් හයක් සිදු කරන බවද උන්වහන්සේ කියා සිටියහ. ශ්‍රී පාද වන්දනාවාරය අවසන් වන තෙක්ම ශ්‍රී පාද උඩමළුවේ පැවැත්වෙන තේවාවන් සහ පුද පුජාවන් අතිතියේ සිට පවත්වාගෙන පැමිණි ආකාරයට සිදු කරන බවත් වෙසක් පොහෝ දිනට පසු දින ශ්‍රී පාද උඩ මළුවේ තැන්පත් කර තිබෙන සධාතුක කරඩුව , සමන් දේවප්‍රතිමාව සහ දේවාභරණ පැල්මඩුල්ල ගල්පොත්තාවෙල ශ්‍රී පාද රජමහ විහාරස්ථානය දක්වා වැඩමකරවන බවත් ශ්‍රීපාදස්ථනාධිපති හිමියන් පැවසූහ. කොරෝනා වයිසරය පැතිර යන මෙම අවස්ථාවේ ත්‍රස්තවාදයෙන් මේ රට බේරා ගත් අභිත රණවිරුවෙකු වු වත්මන් ජනාධිපති ගෝඨාභය රාජපක්ෂ මහතාව තොරාපත් කරගෙන ඇත්තේ රටේ භාග්‍යයට බවත් මේ රට තුළ කාලයකට මැතිවරණ නොපවත්වා නීතිය සහ සාමය පවත්වාගෙන යාමට ගෝඨාභය රජපක්ෂ මහතාගේ නායකත්වයෙන් යුතු ආරක්ෂක කමිටුවක් ඇති කර වසර කිහිපයක් මේ රට පාලනය කලහොත් රට ගොඩ ගැනීමට හැකි බවත් ශ්‍රී පාදස්ථානාධිපති හිමියන් සඳහන් කළහ. 2019 - 2020 ශ්‍රී පාද වන්දනා වාරය වෙසක් පොහෝ දිනට පසු දින (08) දින අවසන් කරන බවත් උන්වහන්සේ පැවසූහ  ",
    "URL": "https://www.lankadeepa.lk/latest_news/වන්දනාකරුවන්-නැතිවත්-ශ්‍රී-පාදයේ-තේවාවන්-එලෙසම /1-570061",
    "Category": "latest_news"
}