{
    "Source": "www.lankadeepa.lk",
    "Timestamp": "2018 ඔක්තෝබර් මස 28",
    "Headline": "දෙමළ ජාතික සන්ධනයත් එජාපයට සහය දෙයි",
    "News Content": "(අංජුල මහික වීරරත්න)රනිල් වික්‍රමසිංහ මහතාට සහාය ලබා ගැනීම සම්බන්ධයෙන් දෙමළ  ජාතික සන්ධානය සමඟ කළ සාකච්ජා ධනාත්මකයැයි සභා නායක රාජ්‍ය ව්‍යවසාය සහ මහනුවර සංවර්ධන අමාත්‍ය ලක්‍ෂ්මන් කිරිඇල්ල මහතා මාධ්‍ය හමුවකදී අද (28) පැවැසීය. බොහෝ පිරිසක් මහින්ද රාජපක්ෂ මහතාට සහය පළ කරන්නට සුදානමින් සිටිනවාදැයි මාධ්‍යවේදියෙකු ඇසු ප්‍රශ්නයට පිළිතුරු දුන් සභා නායකවරයා “ගිය අය ඔක්කෝම අපහු එනවා.සමහරු ගියේ සුභ පතන්න” යනුවෙන් පැවැසීය. කොළඹ අරලියගහ මන්දිරයේදී මෙම මාධ්‍ය හමුව පැවැත්විණි.(ඡායාරූප - ජයමාල් චන්ද්‍රසිරි )     ",
    "URL": "https://www.lankadeepa.lk/news/දෙමළ-ජාතික-සන්ධනයත්-එජාපයට-සහය-දෙයි/101-539340",
    "Category": "latest_news"
}