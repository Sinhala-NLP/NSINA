{
    "Source": "www.lankadeepa.lk",
    "Timestamp": "None  2014 ඔක්තෝබර් මස 05",
    "Headline": "සබරගමු සරසවිය වහයි",
    "News Content": "සබරගමුව විශ්ව විද්‍යාලය දින නියමයක් නොමැතිව අද (05) වසා දැමු බව එහි ප්‍රකාශකයෙක් පැවසීය.උසස් අධ්‍යාපන ඇමැති අද (05) විවෘත කළ නේවාසිකාගාරයේ තාප්පයක් නැතැයි කියමින් ශිෂ්‍යාවන් එහි පදිංචියට නොගොස් සිසුන් පදිංචිව සිටි ‘සිංහරාජ‘ නේවාසිකාගාරයට යාමත් සිසුන් සරසවියේ වෙනත් ගොඩනැගිලිවල  නතර වීමත් නිසා සරසවිය වැසු බව දැනගන්නට ඇත.අද සවස හය වන විට සියලු සිසුන් සරසවියෙන් ඉවත් විය යුතු බව සරසවි නිලධාරිහු පවසති.මේ අතර සිසුන් වෙනුවෙන් ඉදි කරන්නට යන නේවාසිකාගාරය හමුදා කඳවුරක් සමීපයේ ස්ථානගත කිරීමට යතියි සිසුහු  විරෝධය පළ කළහ. ",
    "URL": "https://www.lankadeepa.lk/latest_news/සබරගමු-සරසවිය-වහයි/1-267191",
    "Category": "latest_news"
}