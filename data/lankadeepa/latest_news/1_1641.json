{
    "Source": "www.lankadeepa.lk",
    "Timestamp": "2023 අගෝස්තු මස 28",
    "Headline": "මන්ත්‍රීට, ප්‍රා මන්ත්‍රීට එරෙහි අල්ලස් නඩුවට දින දෙයි",
    "News Content": "(මනෝප්‍රිය ගුණසේකර)කළුගල් කැඩීමේ බලපත්‍රයක් නිකුත් කිරීමට රුපියල් ලක්‍ෂ 06 ක අල්ලසක් ඉල්ලා ලබා ගත් බවට පාර්ලිමෙන්තු මන්ත්‍රී මිලාන් සජිත් ජයතිලක සහ දොම්පේ ප්‍රාදේශිය සභාවේ මන්ත්‍රීවරයකුට එරෙහිව පවරා ඇති නඩුව නොවැම්බර් මස 11 වැනිදා සිට විභාග කිරීමට කොළඹ මහාධිකරණ විනිසුරු නවරත්න මාරසිංහ මහතා අද (28) නියම කළේය.විත්තිකාර පාර්ලිමෙන්තු මන්ත්‍රී මිලාන් ජයතිලක මහතා දොම්පේ ප්‍රාදේශීය සභාවේ සභාපතිවරයා වශයෙන් කටයුතු කරමින් සිටි 2012 වසරේදී ගල් කොරියක් පවත්වාගෙන යෑම සඳහා අවශ්‍ය බලපත්‍රය ලබාදීමට රුපියල් ලක්ෂ 7ක අල්ලසක් ඉල්ලා ඉන් රුපියල් ලක්ෂ 6ක මුදලක් ලබා ලබාගැනීම, ඊට ආධාර අනුබලදීම ඇතුළු චෝදනා අටක් යටතේ අල්ලස් කොමිසම විත්තිකරුවන්ට එරෙහිව මෙම නඩුව පවරා ඇත.මෙලෙස චෝදනා ලැබ සිටින්නේ දොම්පේ ප්‍රාදේශිය සභාවේ සභාපතිවරයා වශයෙන් සිටි පාර්ලිමෙන්තු මන්ත්‍රී මිලාන් සජිත් ජයතිලක සහ දොම්පේ ප්‍රාදේශිය සභාවේ මන්ත්‍රීවරයකු වන අජිත් සිසිර කුමාර නමැත්තන්ය.මෙම නඩුව කැඳවනු ලැබු අවස්ථාවේදී විත්තිකරුවෝ අධිකරණයේ පෙනීනී සිටියහ.නඩුව කැඳවනු ලැබු අවස්ථාවේදී ඉදිරිපත් වු කරුණු සළකා බැලු විනිසුරුවරයා නඩුව එලෙස නියම කළේය.   ",
    "URL": "https://www.lankadeepa.lk/latest_news/මන්ත්‍රීට--ප්‍රා-මන්ත්‍රීට-එරෙහි-අල්ලස්-නඩුවට-දින-දෙයි/1-638912",
    "Category": "latest_news"
}