{
    "Source": "www.lankadeepa.lk",
    "Timestamp": "2019 සැප්තැම්බර් මස 05",
    "Headline": "‘යාහූ ‘ ඊමේල් සේවය බිඳවැටීමෙන් ලොව පුරා පරිශීලකයින් අපහසුතාවට",
    "News Content": "යාහූ ඊමේල් සේවයේ හටගත් තාක්ෂණික දෝෂයක් හේතුවෙන් ලොව පුරා පරිශීලකයෝ විශාල පිරිසක් දැඩි අපහසුතාවට පත්වූහ.පැය 7 කට අධික කාලයක් පැවති මෙම දෝෂය හේතුවෙන් ඊමේල් යැවීමට, ලබාගැනීමට හෝ ඊමේල් ගිණුම් පරීක්ෂා කිරීමට නොහැකි විය.එක්සත් රාජධානියේදී මෙම අවහිරතාව BT, Sky හා TalkTalk ඊමේල් සේවා සඳහාද බලපා තිබුණි.බ්‍රිතාන්‍ය වේලාවෙන් පෙරවරු 7 පමණ හටගත් මෙම දෝෂය යථා තත්ත්වයට පත්වුණේ පස්වරු 2 . 30 ට පමණය.යාහූ ආයතනය ඒ පිළිබඳ කණගාටුව පළකරමින් ට්විටර් පණිවිඩයක් ද නිකුත් කර තිබුණි.-226-(බීබීසී ඇසුරෙනි)   ",
    "URL": "https://www.lankadeepa.lk/news/‘යාහූ-‘-ඊමේල්-සේවය-බිඳවැටීමෙන්-ලොව-පුරා-පරිශීලකයින්-අපහසුතාවට/101-556492",
    "Category": "latest_news"
}