{
    "Source": "www.lankadeepa.lk",
    "Timestamp": "2020 මැයි මස 17",
    "Headline": "යුද්ධයේදී මියගිය දෙමළ වැසියන් සිහිකරමින් උත්සව 47ක්",
    "News Content": "(එෆ්.අස්ලම්)අවසන් යුද්ධයේදී මියගිය දෙමළ වැසියන් සිහිකරමින් මුල්ලිවායික්කාල් සැමරුම් උත්සව 47ක් උතුරු පළාත කේන්ද්‍රගතව සංවිධානය වී තිබෙන බව උතුරේ බුද්ධි හා  ආරක්ෂක අංශ සදහන් කර සිටීයි. මුල්ලිවයික්කාල් සැමරුම් සතිය නිමිත්තෙන් සැමරුම් 20ක පමණ සංඛ්‍යාවක් සිදුකර අවසන්ව ඇති අතර අවසන් සැමරුම මැයි 18 සවස මුලතිව් මුල්ලිවයිකාල් හිදී සිදුකිරීමට කටයුතු සූදානම් කර ඇතැයිද එම ආරංචිමාර්ග පවසයි. යුද්ධය අවසන් වී වසර 11ක් සපිරෙන හෙට 18 වනදා සවස 06යි මිනිත්තු 18යි තප්පර 18ට සෑම නිවෙසකම පහනක් දල්වමින් මියගිය වැසියන් සිහිකරන ලෙස උතුරු පළාත් හිටපු ප්‍රධාන අමාත්‍ය සී.වී විග්නේෂ්වරන් මහතා ද උපදෙස් දී ඇත. මෙම සැමරුම් අතරින් වැඩිම ප්‍රමාණයක් ගජේන්ද්‍රකුමාර් පොන්නම්බලම්ගේ නායකත්වයෙන් යුත් දෙමළ ජාතික ජනතා පෙරමුණ විසින් සංවිධානය කර ඇති බවටද ආරක්ෂක අංශ විසින් අනාවරණය කරගෙන තිබෙන තිබේ. රට තුළ පවතින කොවිඩ් වසංගත තත්වය හේතුවෙන් මෙවර මුල්ලිවයික්කාල් සැමරුම් පසුගිය වසරට සාපේක්ෂව විශාල මිනිස් ඒකරාශී වලින් තොරව සිදුව ඇති අතර මියගිය වැසියන් සිහිකිරීමේ ප්‍රධාන සැමරුම 18 වනදා සවස  අවසන් යුද්ධයේදී ජීවිත දහස් සංඛ්‍යාවක් අවසන් වූ බව කියන මුලතිව් මුල්ලිවයික්කාල් භූමියේදී මහවැලි විරෝධී දෙමළ එකමුතුව නැමති සංවිධානයක් විසින්  සංවිධානයක් කර තිබෙන බවද උතුරේ ආරක්ෂක ආරංචිමාර්ග සදහන් කරයි. වී තිබේ.  ",
    "URL": "https://www.lankadeepa.lk/news/යුද්ධයේදී-මියගිය-දෙමළ-වැසියන්-සිහිකරමින්-උත්සව-47ක්/101-572073",
    "Category": "latest_news"
}