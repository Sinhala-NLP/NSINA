{
    "Source": "www.lankadeepa.lk",
    "Timestamp": "2021 අප්‍රේල් මස 06",
    "Headline": "සිද්ධිකාගේ ප්‍රකාශය ගැන පරීක්ෂණයක්",
    "News Content": "(ඩයනා උදයංගනී)පිළිකාකාරක අඩංගු ආහාර තවත් ඇති බවට ශ්‍රී ලංකා ප්‍රමිති ආයතනයේ අධ්‍යක්‍ෂ ජනරාල්, ආචාර්ය සිද්ධිකා සේනාරත්න මහත්මිය කර ඇති ප්‍රකාශය සම්බන්ධයෙන් සොයාබැලීමක් කරන බව කැබිනට් ප්‍රකාශක, ජනමාධ්‍ය අමාත්‍ය, කෙහෙලිය රඹුක්වැල්ල මහතා පැවසීය.දේශීය සමාගම් කඩා වැටෙන නිසා ඒවා හෙළිකළ නොහැකි බවට ඇය කළ ප්‍රකාශය රජය අනුමත නොකරන බව ද ඇමතිවරයා සඳහන් කළේය.ඇගේ ප්‍රකාශය සම්බන්ධයෙන් එම ආයතනයේ නිලධාරීන් සමඟ සාකච්ඡා කර සොයාබැලීමක් කරන බව කී අමාත්‍යවරයා ඒ සම්බන්ධයෙන් රජයක් ලෙස ගත යුතු තීන්දු තීරණ ගන්නා බව ද කීවේය.අමාත්‍ය කෙහෙලිය රඹුක්වැල්ල මහතා මේ බව පැවසුවේ රජයේ ප්‍රවෘත්ති දෙපාර්තමේන්තුවේදී අද (06) පැවති කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියෙකු නැගූ පැනයකට පිළිතුරු දෙමිනි.ඇය කළ ප්‍රකාශය සම්බන්ධයෙන් මේ වන විටත් කතිකාවක් ඇතිව තිබෙන බව ද කෙහෙලිය රඹුක්වැල්ල මහතා පැවසීය.   ",
    "URL": "https://www.lankadeepa.lk/latest_news/සිද්ධිකාගේ-ප්‍රකාශය-ගැන-පරීක්ෂණයක්/1-588471",
    "Category": "latest_news"
}