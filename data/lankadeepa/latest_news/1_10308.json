{
    "Source": "www.lankadeepa.lk",
    "Timestamp": "2022 ඔක්තෝබර් මස 25",
    "Headline": "සුරංගනීට මාළු ගෙනාවා අසමින් මෝදි දීපවාලි සමරයි",
    "News Content": " ඊයේ (24) ඉන්දියාව පුරා දීපවාලී උත්සව සැමරුම් සිදුවෙද්දී ඉන්දීය අගමැති නරේන්ද්‍ර මෝදි පාකිස්ථාන දේශ සිමාවේ පිහිටි කාගිල් හමුදාකඳවුරේ සෙබළුන් සමග දීපවාලී උත්සවය සැමරුවේය. එහිදී තමිල්නාඩුවේ සිට පැමිණ සිටි සෙබළු “සුරංගනීට මාළු ගෙනාවා” ගීතය ගයමින් අගමැතිවරයා සමග සතුටු වූ ආකාරය අගමැතිවරයාගේ නිල ට්විටර් ගිණුමට එක් කර තිබුණි. තමිල්නාඩු සෙබලු එම ගීතය ගයා තමන් පුදුම කළ බවද මෝදි සටහන් කර තිබුණි.මෙම උත්සවයේ දී  අදහස් දැක්වූ ඉන්දීය අගමැතිවරයා ඉන්දියාව යුද්ධය පළමු තෝරාගැනීම ලෙස නොසලකන බවද ලංකාව සමග යුද්ධයේ දී හෝ කුරුක්ෂේත්‍ර යුද්ධයේ දී අවසන් මොහොත දක්වාම ඉන්දියානුවන් යුද නොකරන්නට උත්සාහ කළ බව පැවසීය.  ඉන්දියාව යුද්ධයට විරුද්ධ වුවද ශක්තිය නොපෙන්වා සාමය ලඟාකර නොහැකි බවද පැවසීය. එසේම ඉන්දියාව දෙස යම් අයෙකු කෝපාවිශ්ඨ ඇසකින් බලන්නේ නම් ඉන්දීය හමුදා එයට ගැළපෙන ආකාරයකින් ඔවුන්ට පිළිතුරු දෙන බවද පැවසීය.  ",
    "URL": "https://www.lankadeepa.lk/latest_news/සුරංගනීට-මාළු-ගෙනාවා-අසමින්-මෝදි-දීපවාලි-සමරයි/1-622143",
    "Category": "latest_news"
}