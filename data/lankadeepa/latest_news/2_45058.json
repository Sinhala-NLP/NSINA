{
    "Source": "www.lankadeepa.lk",
    "Timestamp": "2019 ඔක්තෝබර් මස 14",
    "Headline": "සීලරතන හිමියෝත් කැෆේ සංවිධානයට පැමිණිලි කරති",
    "News Content": "(ඩයනා උදයංගනී)තම ප‍්‍රතිපත්ති බව පවසමින් සමාජ මාධ්‍ය ඔස්සේ හුවමාරු වන ප‍්‍රතිපත්ති සම්පූර්ණයෙන් අසත්‍ය ඒවා බවට ජනසෙත පෙරමුණේ ජනාධිපති අපේක්ෂක පූජ්‍ය බත්තරමුල්ලේ සීලරතන හිමියෝ කැෆේ සංවිධානය වෙත පැමිණිල්ලක් ඉදිරිපත් කරමින් පවසා තිබේ.කවුරුන් විසින් හෝ ව්‍යාජ ජනප‍්‍රියතාවක් ලබාගැනීමේ අරමුණින් සිදු කර ඇති මෙම ක‍්‍රියාව මඟින් තමන් සහ තම පක්ෂය අපහාසයට ලක් කර ඇති බව උන්වහන්සේ සිය පැමිණිල්ලෙහි සඳහන් කර ඇතැයි කැෆේ සංවිධානයේ අධ්‍යක්ෂීකා සුරංගි ආරියවංශ මහත්මිය පැවසුවාය.මෙම ව්‍යාජ ප‍්‍රතිපත්ති හේතුවෙන් තම පක්ෂයේ නියම ප‍්‍රතිපත්ති සමාජගත කිරීම බරපතල ගැටළුවක් වී ඇති බවද  උන්වහන්සේ පවසා තිබේ.මේ ආකාරයට සමාජ මාධ්‍ය ඔස්සේ අපේක්ෂකයින් හෝ ඔවුන්ගේ ප‍්‍රතිපත්ති අපහාසයට ලක් කිරීම , විකෘති කිරීම ආදිය  දැඩිව හෙළා දකින බව ද සුරංගි ආරියවංශ මහත්මිය කීවාය.මැතිවරණය ප‍්‍රකාශයට පත්කළ දිනයේ පටන් මේ වනවිට කැෆේ සංවිධානයට මැතිවරණ පැමිණිලි 161ක් වාර්තා වී ඇති බවත් ඒ අතරින් බහුතරය රාජ්‍ය දේපළ අවභාවිතය සහ මැතිවරණ නීති උල්ලංඝනය කිරීම්  බවත්  එම සංවිධානය සඳහන් කරයි.  ",
    "URL": "https://www.lankadeepa.lk/news/සීලරතන-හිමියෝත්-කැෆේ-සංවිධානයට-පැමිණිලි-කරති/101-558782",
    "Category": "latest_news"
}