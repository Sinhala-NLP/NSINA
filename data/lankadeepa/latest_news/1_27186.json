{
    "Source": "www.lankadeepa.lk",
    "Timestamp": "2021 ජුලි මස 15",
    "Headline": "කොරෝනා බියක්: දුම්රිය ගමන් වාර කිහිපයක් අවලංගුයි",
    "News Content": "(ඩයනා උදයංගනී)දුම්රිය ධාවනාගාර සේවකයින් කිහිප දෙනකුට කොවිඩ් ආසාදනයවීම හේතුවෙන් අද (15) පස්වරුවේ ධාවනය කෙරෙන දුම්රිය ගමන් වාර කිහිපයක් අවලංගු කිරීමට සිදුවු බව දුම්රිය සාමාන්‍යාධිකාරී ධම්මික ජයසුන්දර මහතා පැවසීය.ධාවනය කරන දුම්රිය ද ඇතැම්විට ප්‍රමාද වී ධාවනය විය හැකි බව ඔහු කීවේය.ආසාදිතයින් වාර්තා වූ ධාවනාගාරයේ සේවය කරන ආශ්‍රිතයින් හඳුනාගෙන ඔවුන් පී.සී.ආර් පරීක්‍ෂණ සඳහා යොමුකිරීමට මේ වන විට පියවර ගෙන ඇතැයි ද දුම්රිය සාමාන්‍යාධිකාරීවරයා සඳහන් කළේය.ආසාදිතයින් හමුවූ ධාවනාගාරය හැර සෙසු ධාවනාගාරවල සේවකයින් යොදවා දුම්රිය හැකි ප්‍රමාණයක් ධාවනය කිරීමට කටයුතු යෙදූ බවත් හෙට (16) දිනයේදී නියමිත දුම්රිය වාර 112 ම ධාවනය කරවීමට හැකිවනු ඇතැයි බලාපොරොත්තු වන බවත් ඔහු කීවේය.   ",
    "URL": "https://www.lankadeepa.lk/news/කොරෝනා-බියක්:-දුම්රිය-ගමන්-වාර-කිහිපයක්-අවලංගුයි/101-594867",
    "Category": "latest_news"
}