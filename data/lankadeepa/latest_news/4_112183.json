{
    "Source": "www.lankadeepa.lk",
    "Timestamp": "None  2012 සැප්තැම්බර් මස 27",
    "Headline": "ගාල්ලේ දොස්තර වර්ජනයට අදත් බේත් නෑ",
    "News Content": "ගාල්ල නගර සභාවේ සෞඛ්‍ය වෛද්‍ය නිලධාරී දොස්තර වෙනුර සිංගාරච්චිට බැනවැදී තර්ජනය කළැයි කියන ගාලු පුරපති මෙත්සිරි ද සිල්වා අත්අඩංගුවට ගැනීම අවශ්‍ය නැතැයි නීතිපති උපදෙසක්  දෙතොත් එම උපදෙස් නොපිළිගන්නා බව රජයේ වෛද්‍ය නිලධාරීන්ගේ සංගමයේ කරාපිටි ශාඛාවේ උප සභාපති විශේෂඥ වෛද්‍ය මංගල ගුණතිලක කියයි.ජ්‍යෙෂ්ඨ නියෝජ්‍ය පොලිස්පති ලලිත් ඒ ජයසිංහ මහතා අද නීතිපති උපදෙස් පැතීය.පුරපති අත්අඩංගුවට ගන්නැයි වෛද්‍යවරු සඳුදාත්  අදත් වැඩ වැරූහ.කරාපිටිය, මහමෝදර ඇතුළු ගාල්ලේ සියලුම රෝහල්හි අත්‍යවශ්‍ය සේවා ඇතුළු සෙසු දෑ අඩාල වීම නිසා බෙහෙත් ගැනීමට ආ බොහෝ පිරිසක් හැරී ගියහ.පුරපති මෙත්සිරි ද සිල්වා පවසනුයේ තමා නිර්දෝශී බවත්, වෛද්‍ය සංගමය අසරණ රෝගීන් අපහසුවට පත් කරන බවත් ය. දෝස්තර වෙනුර සිංගාරච්චි පවසනුයේ මේ ගැන කිසිවක් කිව නොහැකි බවයි. ",
    "URL": "https://www.lankadeepa.lk/latest_news/ගාල්ලේ-දොස්තර-වර්ජනයට-අදත්-බේත්-නෑ/1-67100",
    "Category": "latest_news"
}