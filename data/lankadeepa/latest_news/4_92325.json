{
    "Source": "www.lankadeepa.lk",
    "Timestamp": "None  2015 මාර්තු මස 06",
    "Headline": "කහඳගම යළි රිමාන්ඩ් : ලේකම්ට භාණ්ඩාගාරිකට ඇප",
    "News Content": "ස්වයං රැකියා නියක්තිකයන්ගේ සම්මේලනයේ ලේකම් චානක අශෝක හෙට්ටිආරච්චි හා භාණ්ඩාගාරික ලක්ෂ්මේන්ද්‍ර කුමාර ද සිල්වා රුපියල් පනස් දහස බැගින් ශරීර ඇප හා රුපියල් ලක්ෂ 50 ක ඇපකරුවන්ගේ ඇපය මත මුදාහරින ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මහතා අද නියෝග කළේය.දැඩි ඇප කොන්දේසි මත මුදාහළ ඔවුනට මහේස්ත්‍රාත් නියෝග කළේ ඔවුන්ගේ කාර්යාලයටද ඇතුළු විය නොහැකි බවයි.පොලිසිය අධිකරණයට දැන්වූයේ ඔවුන් කඩහිමියන්ගෙන් එකතු කළ මුදල්වලින් රුපියල් කෝටි 5 ක් පමණ කොළඹ නගර සභාවේ බදු මුදල් ලෙස ගෙවූ බවයි.සංගමයේ ප්‍රධානියා වන මහින්දරත්න කහඳගමගේ මාර්තු 20 තෙක් යළි රිමාන්ඩ් කරනු ලැබිණි.  ",
    "URL": "https://www.lankadeepa.lk/latest_news/කහඳගම-යළි-රිමාන්ඩ්-:-ලේකම්ට-භාණ්ඩාගාරිකට-ඇප/1-301071",
    "Category": "latest_news"
}