{
    "Source": "www.lankadeepa.lk",
    "Timestamp": "2021 සැප්තැම්බර් මස 14",
    "Headline": "මාලිංග විස්සයි20 ජාත්‍යන්තර ක්‍රිකට් පිටියෙන් සමුගනියි",
    "News Content": "(යොහාන් භාසුර)ශ්‍රී ලංකා සුපිරි වේග පන්දු යවන ක්‍රීඩක ලසිත් මාලිංග විස්සයි20 ජාත්‍යන්තර ක්‍රිකට් පිටියෙන් සමුගැනීමට තීරණය කළ බව ශ්‍රී ලංකා ක්‍රිකට් ආයතනයට දැනුම් දී තිබේ.ඔහුට ශ්‍රී ලංකා, විස්සයි20 පිලේ ස්ථානය පසුගිය වසරේ අහිමි වූ අතර  පසුගිය වසරේ මාර්තු මස බටහිර ඉන්දීය කොදෙව් පිලට එරෙහිව මාලිංග අවසන් විස්සයි20 තරගයට සහභාගි විය.දකුණතින් වේග පන්දු යවන 38 හැවිරිදි ලසිත් මාලිංග 2010 වසරේ ටෙස්ට් පිටියෙන් සමුගත් අතර 2019 වසරේ එක්දින ජාත්‍යන්තර ක්‍රිකට් පිටියට සමුදුන්නේය.  ",
    "URL": "https://www.lankadeepa.lk/latest_news/මාලිංග-විස්සයි20-ජාත්‍යන්තර-ක්‍රිකට්-පිටියෙන්-සමුගනියි/1-598998",
    "Category": "latest_news"
}