{
    "Source": "www.lankadeepa.lk",
    "Timestamp": "None  2013 මැයි මස 28",
    "Headline": "පේරාදෙණි විද්‍යාර්ථි වෙබ් අඩවිය බදාදා",
    "News Content": "පේරාදෙණිය විශ්ව විද්‍යාලයේ විද්‍යාර්ථි වෙබ් නාමාවලිය  විශ්ව විද්‍යාලයීය කලාගාරයේදී බදාදා පස්වරු 2.00 ට විවෘත කිරීමට නියමිතය.1942 සිට 2012 උපාධි ප්‍රදානෝත්සවය දක්වා  විශ්ව විද්‍යාලයෙන් උපාධිය ලැබු  සියළු උපාධිධරයින්ගේ විස්තර ඇතුලත් ප්‍රථම නාමාවලිය මෙයයි. ලොව පුරා විසිරී සිටින  පේරාදෙණිය විද්‍යාර්ථින් අන්තර්ජාලය ඔස්සේ සම්බන්ධකර ගැනීමට මෙම වෙබ් අඩවියෙන් හැකි බවත්  එමගින්  පේරාදෙණිය සරසවියට අත්‍යවශ්‍ය දකුණු  ආසියා කලාපයේ පර්යේෂණ හා පරියේෂණ පුහුණ මධ්‍යස්ථානයක් තනා ගැනීමට  සහය ලබා ගැනීමට හැකි වනු ඇති බවත් සංවිධායක කමිටුව වෙනුවෙන් ආචාර්ය නිමල් හෙට්ට් ආරචිචි කියයි. හිටපු විගණකාධිපති  සරත් මායාදුන්නේ  ආචාර්ය විමල් ප්‍රනාන්දු එම කමිටුවේ කමිටු සාමාජිකයෝය. ",
    "URL": "https://www.lankadeepa.lk/latest_news/පේරාදෙණි-විද්‍යාර්ථි-වෙබ්-අඩවිය-බදාදා/1-128590",
    "Category": "latest_news"
}