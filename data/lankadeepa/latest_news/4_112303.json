{
    "Source": "www.lankadeepa.lk",
    "Timestamp": "None  2012 සැප්තැම්බර් මස 23",
    "Headline": "සමසමාජ ”අරටුවක්” සමුගනී",
    "News Content": "ලංකා සමසමාජ පක්‍ෂයේ ආරම්භක සාමාජිකයකු මෙන්ම න්‍යායාචාර්යවරයා ද වූ හෙක්ටර් අභයවර්ධන මහතා (90) අභාවප‍්‍රාප්ත විය.හිටපු පාර්ලිමේන්තු මන්ත‍්‍රී කුසලා අභයවර්ධන මහත්මියගේ සැමියා වූ ඔහු සම සමාජය පක්‍ෂයෙන් පළ කළ නේෂන් පුවත්පතේ කර්තෘ ලෙස ද කටයුතු කළේය.වත්මන් සමසමාජ මූලස්ථානය පිහිටි ගොඩනැගිල්ල ලබා ගැනීමට ද මූලික වී කටයුතු කළේ හෙක්ටර් අභයවර්ධන මහතාය.සමසමාජ ඉතිහාසය පිළිබඳව ප‍්‍රාමාණික උගතකු වූ අභයවර්ධන මහතා සම සමාජ පාක්ෂිකයන්ගේ ගෞරවාදරය දිනා ගත් විද්වතෙකි.  ",
    "URL": "https://www.lankadeepa.lk/latest_news/සමසමාජ-”අරටුවක්”-සමුගනී/1-66262",
    "Category": "latest_news"
}