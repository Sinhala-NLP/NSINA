{
    "Source": "www.lankadeepa.lk",
    "Timestamp": "2019 මාර්තු මස 03",
    "Headline": "අගමැති තිරුපති කෝවිල වැඳ පුදා ගනී",
    "News Content": "(අංජුල මහික වීරරත්න)අග්‍රාමාත්‍ය රනිල් වික්‍රමසිංහ මහතා අද (03) පෙරවරුවේ ඉන්දියාවේ අන්ද්‍රා ප්‍රදේශ්හි ඓතිහාසික තිරුපති කෝවිල වැඳ පුදා ගත්තේය.කොළඹ සිට ගුවනින් චෙන්නායි නුවර බලා ගිය අග්‍රාමාත්‍යවරයා එතැන් සිට විශේෂ හෙලිකොප්ටර් යානයකින් තිරුපති ගුවන් තොටුපොළ බලා පැමිණියේය.ඉන්දියාවේ අන්ද්‍රා ප්‍රදේශයට පැමිණි අග්‍රාමාත්‍යවරයා ප්‍රාන්තයේ කර්මාන්ත අමාත්‍ය එන්.අමරාන් රෙඩි ප්‍රමුඛ ප්‍රාන්තයේ ඉහළම නිලධාරින් විසින් පිළිගත් බව ඉන්දීය පුවත් ඒජන්සි වාර්තා කර තිබිණි.තිරුපති කෝවිල වෙත පැමිණි අග්‍රාමාත්‍යවරයා පිළිගනු ලැබුයේ එහි පාලක සභාවේ ප්‍රධානියකු වන අනිල් කුමාර් සිං ප්‍රමුඛ නිලධාරීන් විසිනි.ඓතිහාසික තිරුපති කෝවිලට රාජ්‍ය නායකයින් ඉටු කරන බරට බර පුජාවටද ශ්‍රී ලංකා අග්‍රාමාත්‍යවරයා සහභාගීවි ඇතැයි ඉන්දීය පුවත් ඒජන්සි වැඩිදුරටත් වාර්තා කර තිබිණි.අග්‍රාමාත්‍ය රනිල් වික්‍රමසිංහ මහතා සමඟ මහාචාර්ය මෛත්‍රී වික්‍රමසිංහ මහත්මියද තිරුපති වන්දනාවට සහභාගී වූවාය.  ",
    "URL": "https://www.lankadeepa.lk/news/අගමැති-තිරුපති-කෝවිල-වැඳ-පුදා-ගනී/101-546674",
    "Category": "latest_news"
}