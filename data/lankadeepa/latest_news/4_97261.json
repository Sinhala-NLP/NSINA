{
    "Source": "www.lankadeepa.lk",
    "Timestamp": "None  2014 අගෝස්තු මස 19",
    "Headline": "බැලූ බැල්මට ",
    "News Content": "බණ්ඩාරවෙල හපුතලේ මාර්ගයේ උඩ කහගල දී වෑන් රියක් පෙරළීමෙන් කාන්තාවක් මියගොස් හතර දෙනකු දියතලාව රෝහලට ඇතුලත්කරන ලද බව පොලිසිය කියයි.හම්බන්තොට මිරිජ්ජවිල දී දර කැඩීමට කැලයට ගිය කාන්තාවක් (82) වල් අලි ප්‍රහාරයකට ලක්ව සඳුදා රාත්‍රී මියගියාය. ආණමඩුවේ මහ උස්වැව දී යතුරුපැදියක් හා ලොරියක් අනතුරට ලක්වීමෙන් තරුණයකු මියගොස් ඇතැයි පොලිසිය කියයි.ඇල්පිටියේ පිටිගල දී බෑණාගේ පහරදීමෙන් 70 හැවිරිදි පුද්ගලයකු මියගොස් ඇතැයි පොලිසිය කියයි. බම්බලපිටියේ සම්බාහන මධ්‍යස්ථානයක් ලෙස පවත්වාගෙන ගිය ගණිකා නිවාසයක් වටලා එහි කළමණාකාරවරිය ඇතුළු කාන්තාවන් පස් දෙනකු අත්අඩංගුවට ගනු ලැබ සිටිති.නවීන කාරයකින් ප්‍රවාහනය කරමින් තිබූ කසිප්පු ලීට 438ක් සමග සැකකරුවන් තිදෙනකු මොරටුව කොරලවැල්ලේ දී අත්අඩංගුවවට ගත් බව පොලිසිය කියයි.පොතුවිල් ධාරම්පලාව රක්ෂිතයේ නිදන් සෙවීමේ යෙදී සිටි හත් දෙනකු අත්අඩංගුවට ගනු ලැබ සිටිති.පල්ලම විජයකටුපොත දී අනවසර මත්පැන් නිෂ්පාදනයේ යෙදී සිටි කාන්තාවක් කසිප්පු බෝතල් 50ක් සමග අත්අඩංගුවට ගත් බව පොලිසිය කියයි.  ",
    "URL": "https://www.lankadeepa.lk/latest_news/බැලූ-බැල්මට/1-257172",
    "Category": "latest_news"
}