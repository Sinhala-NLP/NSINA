{
    "Source": "www.lankadeepa.lk",
    "Timestamp": "2018 අගෝස්තු මස 03",
    "Headline": "අල්ලස් ගත්තැයි කොස්තාපල්වරුන් දෙදෙනකුගේ වැඩ තහනම්",
    "News Content": " (බිමල් ශ්‍යාමන් ජයසිංහ)බ්‍රිතාන්‍ය ජාතිකයකුගෙන් රුපියල් 5000ක අල්ලස් මුදලක් ලබා ගැනීමේ සිද්ධියකට හබරාදුව පොලිසියේ රථ වාහන කොස්තාපල්වරුන් දෙදෙනකුගේ වැඩ තහනම් කළ බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවැසීය.රියදුරු බලපත්‍රයක් නොමැතිව යතුරු පැදියක් පැදවූ බ්‍රිතාන්‍ය ජාතිකයාගෙන් කොස්තාපල්වරුන් දෙදෙනකු මුදල්  ලබා ගෙන තිබිණි.මෙම සිද්ධිය අල්ලස් කොමිසමට බාර දෙන බව පොලිස් මාධ්‍ය ප්‍රකාශකවරයා කීය.පොලිස්පති නියමයෙන් ගාල්ල සහකාර පොලිස් අධිකාරී මෙම වැඩ තහනම කර තිබේ.  ",
    "URL": "https://www.lankadeepa.lk/latest_news/අල්ලස්-ගත්තැයි-කොස්තාපල්වරුන්-දෙදෙනකුගේ-වැඩ-තහනම්/1-533917",
    "Category": "latest_news"
}