{
    "Source": "www.lankadeepa.lk",
    "Timestamp": "None  2013 පෙබරවාරි මස 21",
    "Headline": "ඕස්ට්‍රේලියා ගමන මිරිස්සට පමණයි",
    "News Content": "රුපියල් ලක්ෂ අටක් ගෙවීමේ පොරොන්දුව මත බහු දින යාත්‍රාවකින් ඕස්ට්‍රේලියා යන්නට ආ උතුරු නැගෙනහිර 28 දෙනෙක් ද, ඔවුනට ආධාර අනුබල දුන් දකුණේ තිදෙනෙක් ද මිරිස්ස ධීවර වරායේදී අද අත්අඩංගුවට ගනු ලැබූහ.උතුරේ සිට පැමිණි වෑන් දෙකක් ද අත්අඩංගුවට ගෙන ඇත.උතුරේ එකම පවුලේ හත් දෙනෙක් ද, කුඩා දරුවෝ පස් දෙනෙක් ද අත්අඩංගුවේ පසුවෙති.මුහුද මැදදී, රුපියල් ලක්ෂයක් ද, ඕස්ට්‍රේලියාවට ගිය පසු ලක්ෂ හත බැගින් ගෙවීමට ඔවුන් පොරොන්දු වී ඇතැයි පොලීසිය කියයි. ",
    "URL": "https://www.lankadeepa.lk/latest_news/ඕස්ට්‍රේලියා-ගමන-මිරිස්සට-පමණයි/1-99071",
    "Category": "latest_news"
}