{
    "Source": "www.lankadeepa.lk",
    "Timestamp": "2018 මැයි මස 14",
    "Headline": "පා පුවරුවෙන් ඇද වැටී තිදෙනෙක් රෝහලේ",
    "News Content": " (ජේ.කේ.එල් චාමින්ද)ලංගම බස් රථයක පාපුවරුවේ ගමන් කරමින් සිටි පුදගලයින් තිදෙනෙකු  හික්කඩුව පතන ප්‍රදේශයේ දි පාපුවරුව  කැඩි බිමට ඇද වැටිමෙන් තුවාල   ලබා අද  (14)  කරාපිටිය ශික්ෂණ රෝහලට ඇතුළු කර ඇතැයි පොලිසිය පවසයි. උඩුගම  ඩිපෝවට අයත් ශ්‍රි ලංගම බස් රථය  කොළඹ බලා යාම සදහා තවලමින් ගමන් ආරම්භ කර ඇත. අනතුරට පත් වු   පුද්ගලයින් තිදෙනා බස් රථයට ගොඩවි  පාපුවරුවේ ගමන් කරමින් සිට  සිටි අවස්ථාවේදී මෙම අනතුර සිදු වී තිබේ.අනතුරුව  අංක 119 හදිසි ගිලන් රථ සේවයට  අයත් ගිලන් රථයක් මඟින්  තුවාලකරුවන් තිදෙනා කරාපිටිය ශික්ෂණ රෝහලට ඇතුළත් කර  ඇත. තුවාලකරුවන්ගේ තත්ත්වය පරපතල නොවන අතර  බස් රථයේ රියදුරුන්ගෙන් හික්කඩුව පොලිසිය ප්‍රකාශයක් සටහන් කරගෙන ඇත.   ",
    "URL": "https://www.lankadeepa.lk/latest_news/පා-පුවරුවෙන්-ඇද-වැටී-තිදෙනෙක්-රෝහලේ/1-528931",
    "Category": "latest_news"
}