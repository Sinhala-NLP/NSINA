{
    "Source": "www.lankadeepa.lk",
    "Timestamp": "2021 සැප්තැම්බර් මස 19",
    "Headline": "හොර ගුවන් ගමන් බලපත්‍රයෙන් ඉතාලි යන්න හැදූ අයෙක් මාට්ටු",
    "News Content": "( ටී.කේ.ජී.කපිල )අන්සතු ඉතාලි ගුවන් ගමන් බලපත්‍රයක් උපයෝගී කරගනිමින් , කටාර් රාජ්‍යයේ  දෝහා  ඔස්සේ ඉතාලිය වෙත පැන යාමට තැත් කළ  ශ්‍රී ලාංකික තරුණයකු , කටුනායක ගුවන්තොටුපල ආගමන විගමන දෙපාර්තමේන්තුව දේශසීමා  ආවේක්ෂණ ඒකකයේ නිලධාරීන් අද (19)  අත්අඩංගුවට ගෙන තිබේ. මොහු මුලතිව් , යෝගපුරම් ප්‍රදේශයේ පදිංචි 32 හැවිරිදි  කම්කරු  වෘත්තියෙහි  නියැලී තරුණයෙකි.අද (19)  අලුයම 03.45 ට කටාර් රාජ්‍යයේ දෝහා  වෙත පිටත්ව යාමට නියමිත , කටාර් ගුවන් සේවයේ කිව්.ආර්.- 669 දරන ගුවන් යානයට කටුනායක ගුවන් තොටුපළ වෙත පැමිණ තිබුණි .‍ගුවන් තොටුපළ  විගමන  කවුළු වෙත තම නිශ්කාශන කටයුතු සඳහා   නොපැමිණ ,  ඒවා අසල සැකකටයුතු ලෙස ගැවසෙමින් සිටි මෙම තරුණයා පිළිබඳව සැකසිතු ආගමන දෙපාර්තමේන දෙපාර්තමේන්තුවේ දේශසීමා ආවේක්ෂණ ඒකකයේ නිලධාරීන් , ඔහු තමන් වෙත කැඳවා ප්‍රශ්න  කිරීම් සිදු කර තිබේ .එහිදී ඔහු සතු ගුවන් ගමන් බලපත්‍රය ඇතුළු ලියකියවිලි පිළිබඳව විමසූ විට , ඔහු එම නිලධාරීන් වෙත  ඉතාලි ජාතික ගුවන් ගමන් බලපත්‍රයක් ඉදිරිපත් කර ඇති අතර , එහිදී එම නිලධාරීන් ඉතාලි භාෂාවෙන්  කරුණු විමසද්දී ,  ඒවාට පිළිතුරු දීමට මෙම තරුණයා අපොහොසත් වී තිබේ .පසුව ඔහු සතු ගමන් මල්ල පරික්ෂා  කිරීමේදී ඒ තුළ තිබී මෙම තරුණයා ගේ ශ්‍රී ලාංකික ගුවන් ගමන් බලපත්‍රය ද හමුවී තිබේ .ඉන්පසුව මෙම තරුණයන් සතු සියළුම ලියකියවිලි , ආගමන විගමන  දෙපාර්තමේන්තු  දේශසීමා ආවේක්ෂණ ඒකකයේ නිලධාරීන් විසින් තාක්ෂණික පරීක්ෂාවන්ට ලක් කිරීමට පියවර ගත් අතර , ඒ අතරතුර ඔහුගෙන් මේ පිළිබඳව වැඩිදුර ප්‍රශ්න කිරීම් ද ආරම්භ කර තිබේ .එහිදී මෙම තරුණය සතුව පැවති ඉතාලි ජාතික ගුවන් ගමන් බලපත්‍රය , වෙනත් පුද්ගලයෙකු  සතුව පැවති එකක් බවත්  , එය  තැරැව්කරුවකු මගින් මොහු  ලබාගෙන  ඇති බවත්  අනාවරණය විය .එමෙන්ම මෙම ඉතාලි ජාතික ගුවන් ගමන් බලපත්‍රයෙහි සටන් කර තිබූ , ශ්‍රී ලංකාවට ඇතුළුවීමේදී  නිකුත් කරන වීසාවක ව්‍යාජ පිටපතක් ද අනාවරණය කර ගැනීමට මෙම නිලධාරීන් සමත්වී තිබුණි .   ",
    "URL": "https://www.lankadeepa.lk/news/හොර-ගුවන්-ගමන්-බලපත්‍රයෙන්-ඉතාලි-යන්න-හැදූ-අයෙක්-මාට්ටු/101-599309",
    "Category": "latest_news"
}