{
    "Source": "www.lankadeepa.lk",
    "Timestamp": "2017 ජුලි මස 22",
    "Headline": "කැළි කසළ ගැටලූව තවත් රජයකට ඉතුරු කරන්නේ නෑ- ජනපති",
    "News Content": "මෙතෙක් කිසිදු රජයකින් විසඳුමක් නොලැබුණු මේ රටේ කැළි කසළ ගැටලූවට අනාගතයේ පත්වන කිසිදු රජයකට නැවත මුහුණදීමට සිදු නොවන අන්දමේ ස්ථීරසාර විසඳුමක් ලබා දෙන බව ජනාධිපති මෛත්‍රීපාල සිරිසේන මහතා පවසයි.ජනාධිපතවරයා මේ බව ප‍්‍රකාශ කළේ කිරිඳිවැල, මිල්ලතේ මිල්ලතාකන්ද විවේක සේනාසනයේ අභිනවයෙන් ඉදි කරන ලද ශ‍්‍රී සීලරතන නාහිමි අනුස්මරණ භාවනා ශාලාව විවෘත කිරීමේ පුණ්‍ය මහෝත්සවයට  අද (22) පෙරවරුවේ එක් වෙමිනිජාත්‍යන්තර වශයෙන් තිබෙන සහයෝගය සහ තාක්ෂණික උපදේශකත්වය මත නවීන තාක්ෂණය භාවිතා කරමින් කැළි කසළ ගැටලූවට ස්ථිර විසඳුමක් ලබාදීමේ වැඩපිළිවෙළ මේ වන විට රජය කි‍්‍රයාත්මක කර තිබෙන බව ද පැවසූ ජනාධිපතිතුමා ඉදිරි වසර කිහිපය තුළ කැළි කසළ මේ රටේ ජනතාවට  ගැටලූවක් නොවනු ඇති බව ද සඳහන් කළේය.අද කැළි කසළ පිළිබඳ රටේ සෑම තැනම ඇත්තේ විරෝධය පමණක් බව ද මෙහිදී පැවසූ ජනාධිපතිතුමා සමස්ත රටටම අභියෝගයක් වූ මෙවන් ගැටලූවලට විසඳුම් සෙවීමේදී විරෝධය සේම විසඳුම් ද ඉතා වැදගත් බව ප‍්‍රකාශ කළේය.  ",
    "URL": "https://www.lankadeepa.lk/latest_news/කැළි-කසළ-ගැටලූව-තවත්-රජයකට-ඉතුරු-කරන්නේ-නෑ--ජනපති/1-515461",
    "Category": "latest_news"
}