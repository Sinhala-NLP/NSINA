{
    "Source": "www.lankadeepa.lk",
    "Timestamp": "2023 ජනවාරි මස 28",
    "Headline": "පළාත් කිහිපයකට සවස් කාලයේ වැසි",
    "News Content": "(ඩයනා උදයංගනී)    බස්නාහිර, සබරගමුව හා දකුණු පළාත්වලත්, මහනුවර සහ නුවරඑළිය දිස්ත්‍රික්කවලත් අද (28) සවස් කාලයේ හෝ රාත්‍රී කාලයේ වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසයි.     ඌව පළාතේත්, මඩකලපුව සහ අම්පාර දිස්ත්‍රික්කවලත් වැසි ස්වල්පයක් ඇතිවන බව  එම දෙපාර්තමේන්තුවේ ප්‍රකාශකයෙක් පැවසීය.ගිගුරුම් සහිත වැසි සමඟ අකුණු අනතුරු සහ තාවකාලික තද සුළං ඇතිවිය හැකි බැවින් අනතුරු අවම කරගැනීමට පියවර ගන්නා  ලෙස ද කාලගුණ විද්‍යා දෙපාර්තමේන්තුව දැනුම්දීමක් කරයි.  ",
    "URL": "https://www.lankadeepa.lk/latest_news/පළාත්-කිහිපයකට-සවස්-කාලයේ-වැසි/1-627681",
    "Category": "latest_news"
}