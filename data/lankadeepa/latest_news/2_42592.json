{
    "Source": "www.lankadeepa.lk",
    "Timestamp": "2020 ජනවාරි මස 31",
    "Headline": "ගුවන්තොටුපොළ මගීන් සඳහා නව බස් සේවයක්",
    "News Content": "(ටී.කේ.ජී.කපිල ) කටුනායක ගුවන් තොටුපළට විදේශ ගත වීම සදහා බස් රථ වලින් පැමිණෙන ගුවන් මගීන්ට , ගුවන් තොටුපොළ  දුම්රිය ස්ථානයේ සිට නොමිලේ ක්‍රියාත්මක වන නව බස් රථ සේවාවක් ගුවන් තොටුපළ සහ ගුවන් සේවා සමාගමේ සභාපති විශ්‍රාමික මේජර් ජනරාල් ජී.ඒ.චන්ද්‍රසිරි මහතාගේ ප්‍රධානත්වයෙන් ආරම්භ විය . මෙම නව බස් රථ සේවාව සදහා වායුසමනය කළ බස් රථ 02 ක් , දවසේ පැය 24 පුරා ක්‍රියාත්මක වන ආකාරයට සේවයේ යොදවා තිබේ . මීට පෙර අවස්ථාව වල බස් රථ වලින් පැමිණෙන ගුවන් මගීන් , තම ගමන් මලු රැගෙන , මෙම දුර පා ගමනින් , අව් වැසි මැද දුෂ්කර ගමනක යෙදුණු අතර , මෙසේ අපහසුතාවට පත් වී සිටි ගුවන් මගීන් ත්‍රිරෝද රථ සහ කුළී රථ රියැදුරන් විසින් විශාල මුදල් අයකර ගුවන් තොටුපළ වෙත රැගෙන යෑම ද සිදු කළහ . මේ තත්වය ජනාධිපතිතුමා වෙත වාර්තා වීමෙන් පසුව ,  එතුමාගේ නිර්දේශ මත  මෙම නව බස් රථ සේවාව ආරම්භ වී තිබේ . ඊයේ ( 30) සිට මෙය ක්‍රියාත්මක වේ.   ",
    "URL": "https://www.lankadeepa.lk/latest_news/ගුවන්තොටුපොළ-මගීන්-සඳහා-නව-බස්-සේවයක්/1-565225",
    "Category": "latest_news"
}