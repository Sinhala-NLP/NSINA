{
    "Source": "www.lankadeepa.lk",
    "Timestamp": "None  2016 සැප්තැම්බර් මස 10",
    "Headline": "පැහැරගත් දරුවා හමුවෙයි : 4 ක් සැකපිට",
    "News Content": "පුත්තලම - වාන පාර නිවසකින් පසුගිය 9 වැනිදා 04 ක පිරිමි දරුවෙකු (04) පැහැර ගත් බව කියන සිද්ධියට අදාල සිව් දෙදෙනෙකුව පුත්තලම පොලීසිය විසින් අත්අඩංගුවට ගෙන ඇත.පැහැර ගැනීමට ලක්වී තිබුනේ පුත්තලම - වාන පාර පදිංචිව සිටින මොහොමඩ් හෆීස් (අවු:04) නම්වූ කුඩා  පිරිමි දරුවෙකි.දරුවා පැහැර ගෙන යාම සම්බන්ධයෙන් පුද්ගලියින් දෙදෙනෙකු සහ කාන්තාවන් දෙදෙනෛකුව පොලීසිය විසින් අත්අඩංගුවට ගෙන ඇත. අත්අඩංගුවට ගෙන ඇති එක් පුද්ගලයෙකු ඉන්දීය ජාතිකියෙකි.පුත්තලම - මන්නාරම මාර්ගයේ ත්‍රී රෝද රථයකින් දරුවාව රැගෙන යමින් සිටිය දී සැකකරුවන් අත්අඩංගුවට ගත් බවත් දරුවා වනාතවිල්ලුව ප්‍රදේශයේ ස්ථානයක රඳවා සිට ඇති බවත් පොලීසිය කියයි.සැකකරුවන් අධිකරණයට ඉදිරිපත් කිරීමෙන් පසුව කාන්තාවන් දෙදෙනා හා ඉන්දීය ජාතිකයා ලබන 14  වන දින දක්වා රක්ෂිත බන්ධනාගාර ගත කරන ලෙසත් ත්‍රීරෝද රථ රියදුර රුපියල් ලක්ෂයක ශරීර ඇප නියම ලෙසත් පුත්තලම වැඩබලන මහේස්ත්‍රාත් මොහොමඩ් ඉක්බාල් මහාතා නියෝග කලේය.    ",
    "URL": "https://www.lankadeepa.lk/latest_news/පැහැරගත්-දරුවා-හමුවෙයි-:-4-ක්-සැකපිට/1-456429",
    "Category": "latest_news"
}