{
    "Source": "www.lankadeepa.lk",
    "Timestamp": "2021 පෙබරවාරි මස 01",
    "Headline": "රත්නපුර රෝහලේ කාර්ය මණ්ඩලයටත් කොව්ඩ් මර්දන එන්නත",
    "News Content": "(අප්සරා යෝසිත් විජේසූරිය) රත්නපුර ශික්ෂණ රෝහලේ වෛද්‍යවරුන් ඇතුළු රෝහල් කාර්ය මණ්ඩලයේ 2000ක් ඉක්මවූ පිරිසට කොවිඩ් මර්දන එන්නත ලබාදීම අද (01) ආරම්භකළ බව රෝහල් අධ්‍යක්ෂ වෛද්‍ය අනූජ් රුද්‍රිගු මහතා පැවසීය. රත්නපුර දිස්ත්‍රික්කයේ සියලු රෝහල්වල සෞඛ්‍ය කාර්ය මණ්ඩල සාමාජිකයන් සඳහා කොවිඩ් මර්දන ඇස්ට්‍රා සෙනිකා එන්නත ලබාදීම අද දින ආරම්භ කළ බව සබරගමු පළාත් සෞඛ්‍ය සේවා අධ්‍යක්ෂ කපිල කන්නන්ගර මහතා කීය. සබරගමු පළාත තුල සේවය කරන 6,000 ඉක්මවූ සමස්ත සෞඛ්‍ය සේවා කාර්ය මණ්ඩල සාමාජිකයන් සංඛ්‍යාවෙන් 90%ක් පමණ ප්‍රතිශතයක් ආවරණය වන පරිදි එන්නත ලබාදීමට හැකියාව ඇතිබව සෞඛ්‍ය සේවා අධ්‍යක්ෂවරයා සඳහන් කළේය.  ",
    "URL": "https://www.lankadeepa.lk/latest_news/රත්නපුර-රෝහලේ-කාර්ය-මණ්ඩලයටත්-කොව්ඩ්-මර්දන-එන්නත/1-585487",
    "Category": "latest_news"
}