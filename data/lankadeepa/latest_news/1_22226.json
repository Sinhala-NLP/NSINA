{
    "Source": "www.lankadeepa.lk",
    "Timestamp": "2021 නොවැම්බර් මස 19",
    "Headline": "ආමි අමිල අත්අඩංගුවට",
    "News Content": " (යොහාන් භාසුර සහ නිමන්ති රණසිංහ)ප්‍රධාන පෙලේ සංවිධානාත්මක අපරාධකරුවෙක් ලෙස සැලකෙන දැනට විදේශයකට පැනගොස් සිටින 'කළු සාගර' නැමැත්තාගේ ගෝලයෙක් වන  'ආමි අමිල' නැමැත්තා පොලිස්  විශේෂ කාර්ය බලකාය අත්අඩංගුවට ගෙන තිබේ.එම පුද්ගලයා සන්තකයේ තිබී හෙරොයින් මිලි ග්‍රෑම් 3,780 ක් සහ තහනම් කඩුවක් ද අත්අඩංගුවට ගෙන තිබේ.මෙම පුද්ගලයා 2004 වර්ෂයේ දී වීරකැටියෙ සුනිල්, 2004 වර්ෂයේ දී වීරකැටියෙ ධර්මේ  2005 වර්ෂයේ දම්පල ගජනායක සහ 2015 වර්ෂයේ දී පල්ලිකුඩා උක්කුං  වෙඩි තබා ඝාතනය කිරීම ඇතුළු අපරාධ රැසකට සම්බන්ධ බව පොලිසිය කියයි.විශේෂ කාර්ය බලකාය අණදෙන නිලධාරී නියෝජ්‍ය පොලිස්පති නීතිඥ වරුණ ජයසුන්දර මහතාගේ සෘජු අධීක්ෂණය යටතේ විශේෂ කාර්ය බළකායේ වතුකොළකන්ද උප කඳවුරේ ස්ථාපිත දකුණු පළාත් විශේෂ මෙහෙයුම් ඒකකයේ නිලධාරීන්  ලද තොරතුරකට අනුව ස්ථානාධිපති පොලිස් පරීක්ෂක ඩබ්.එම්.කේ. ප්‍රනාන්දු ඇතුළු නිලධාරීන් කණ්ඩායමක් විසින් තංගල්ල පොලිස් වසමේ දංකැටිය ප්‍රදේශයේදී එම පුද්ගලයා අත්අඩංගුවට ගෙන තිබේ.41 ක් හැවිරිදි මෙම පුද්ගලයා  වැඩිදුර විමර්ශන කටයුතු සඳහා තංගල්ල පොලිස් ස්ථානය වෙත භාර දී ඇත.  ",
    "URL": "https://www.lankadeepa.lk/latest_news/ආමි-අමිල-අත්අඩංගුවට/1-603247",
    "Category": "latest_news"
}