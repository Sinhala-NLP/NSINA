{
    "Source": "www.lankadeepa.lk",
    "Timestamp": "2020 මාර්තු මස 12",
    "Headline": "කොරෝනා යැයි සැක තවත්  දෙන්නෙක් හලාවතින් කුරුණෑගල රෝහලට",
    "News Content": "(ඔගස්ටින් ප්‍රනාන්දු)                        හලාවත දිස්ත්‍රික් මහ රෝහලේ බාහිර අංශයට ප්‍රතිකාර ලබා ගැනීමට අද ( 12 ) දහවල් පැමිණ සිටි යුවළකට කොරෝනා රෝග ලක්ෂණ යැයි ඇති වූ සැකයක් මත වැඩිදුර පරීක්ෂණ සදහා ඔවුන් කුරුණෑගල මහරෝහලට යැවීමට පියවර ගත් බව  රෝහල් අධ්‍යක්ෂ කපිල මල්ලිමාරච්චි මහතා කීය . මෙම දෙදෙනා ආරච්චිකට්ටුව අඩිප්පල වෙහෙරකැලේ ප්‍රදේශයේ පදිංචි වයස අවුරුදු 23 ක් හා 25ක් වන සහෝදරයෙක් සහ සහෝදරයෙකි . ඔවුන් ඉතාලියේ හා ඩුබායි  රටේ සේවයට ගොස් මෑතක දි ශ්‍රී ලංකාවට පැමිණි බවත්  හදිසියේම දෙදෙනා රෝගාතුරවීම නිසා ඔවුන් අද ( 12 දා ) දහවල් ප්‍රතිකාර ලබා ගැනීමට පැමිණි බවත්  ඇති වූ සැකයක් මත ඔවුන් දෙදෙනා විශේෂ වෛද්‍ය පරික්ෂණයකට ලක් කිරිම සඳහා  රඳවා  ගන;ත් බවත් අධ්‍යක්ෂවරයා සඳහන් කළේය.වැඩිදුර පරීක්ෂණ සදහා ඔවුන් කුරුණෑගල ශික්ෂණ රෝහලට යැවීමට සුදානම් කර ඇති බවත් රෝහල් අධ්‍යක්ෂවරයා සඳහන්කළේය.     ",
    "URL": "https://www.lankadeepa.lk/latest_news/කොරෝනා-යැයි-සැක-තවත්--දෙන්නෙක්-හලාවතින්-කුරුණෑගල-රෝහලට/1-567539",
    "Category": "latest_news"
}