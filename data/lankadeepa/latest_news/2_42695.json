{
    "Source": "www.lankadeepa.lk",
    "Timestamp": "2020 ජනවාරි මස 27",
    "Headline": "‘ද ෆිනෑන්ස් සමාගම යළි සක්‍රීය කරන්න පියවර ගන්නවා ’",
    "News Content": "(රංජන් කස්තුරි) මේ වනවිට ගනුදෙනු නතර කර තිබෙන සී/ස ද ෆිනෑන්ස් සමාගම වැසීයාම වළක්වා එය යළි සක්‍රීය තත්වයට පත්කිරීමට පියවර ගන්නා බව අග්‍රාමාත්‍ය ජ්‍යෙෂ්ඨ ආර්ථික උපදේශක අජිත් නිවාඩ් කබ්රාල් මහතා පැවසීය. සී/ස ද ෆිනෑන්ස් සමාගමේ අධ්‍යක්ෂකවරුන්, සේවක සංගම් නියෝජිතයන් සහ තැන්පත්කරුවන් පිරිසක් සමඟ ඉකුත් දා කොළඹ අරලියගහ මන්දිරයේ පැවැති විශේෂ සාකච්ඡාවකදී කබ්රාල් මහතා මේ බව ප්‍රකාශ කළේය. සී/ස ද ෆිනෑන්ස් සමාගම යථා තත්වයට පත්කිරීමට අවශ්‍ය සැලසුම් මේ මාසයේ 30 වැනි දිනට පෙර ඉදිරිපත් කරන බවද එහිදී කබ්රාල් මහතා කීය.ශ්‍රී ලංකා මහ බැංකුව මේ වනවිට සී/ස ද ෆිනෑන්ස් සමාගමට වාරණයක් පනවා තිබෙන අතර තැන්පත් බාරගැනීම හා තැන්පත් මුදල් ආපසු ගෙවීම එමගින් නතර කර තිබේ.දිවයින පුරා ලක්ෂ 6ක පමණ තැන්පත්කරුවන් පිරිසක් සී/ ස ද ෆිනෑන්ස් සමාගමේ රුපියල් කෝටි 4ක පමණ මුදලක් තැන්පත් කර ඇත.  ",
    "URL": "https://www.lankadeepa.lk/news/‘ද-ෆිනෑන්ස්-සමාගම-යළි-සක්‍රීය-කරන්න-පියවර-ගන්නවා-’/101-564929",
    "Category": "latest_news"
}