{
    "Source": "www.lankadeepa.lk",
    "Timestamp": "2018 ඔක්තෝබර් මස 22",
    "Headline": "ගාල්ල ජේලර් ගැන පරීක්ෂණ වාර්තාව බන්ධන්ගාර කොමසාරිස්ට",
    "News Content": "(ජයන්ත සමරකොන්)මීටීයාගොඩ ප‍්‍රදේශයේ පාතාල කණ්ඩායමක් විසින් පවත්වාගෙන ගියැයි කියන හෙරොයින් බෙදාහරින ස්ථානයක සිටි බවට චෝදනා ලත් ගාල්ල බන්ධනාගාරයේ නියෝජ්‍ය ප‍්‍රධාන ජේලර්වරයා සම්බන්ධයෙන් ගාල්ල බන්ධනාගාර අධිකාරී ජගත් වීරසිංහ මහතා සිදුකළ පරීක්‍ෂණ වාර්තාව අද (22) බන්ධන්ගාර කොමසාරිස් ජනරාල් නිශාන් ධනසිංහ මහතා වෙත යවා ඇත.මෙම සිද්ධිය සම්බන්ධයෙන් ජේලර්වරයකු මඟින් සිදුකළ මෙම පරීක්‍ෂණයට අනුව චෝදනාවට ලක්ව සිටින නියෝජ්‍ය ප‍්‍රධාන ජේලර්වරයා තවදුරටත් ගාල්ල බන්ධනාගාරයේ තබාගත නොහැකි බවටත් ඔහු වැඩ තහනමට ලක් කරන ලෙසටත් නිර්දේශ කොට ඇතැයි වාර්තාවේ සඳහන් වේ.මෙම සැකකාර ජේලර්වරයා මීටීයාගොඩ පොලිසියට කැඳවා ඇති අතර ප‍්‍රකාශයක් සටහන් කරගැනීමෙන් පසු ආපසු යැවූ බවද පොලිස් ප‍්‍රකාශකයෙක් ලංකාදීපයට පැවසීය.    ",
    "URL": "https://www.lankadeepa.lk/latest_news/ගාල්ල-ජේලර්-ගැන-පරීක්ෂණ-වාර්තාව-බන්ධන්ගාර-කොමසාරිස්ට/1-538968",
    "Category": "latest_news"
}