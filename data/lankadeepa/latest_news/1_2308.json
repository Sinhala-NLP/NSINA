{
    "Source": "www.lankadeepa.lk",
    "Timestamp": "2023 අගෝස්තු මස 10",
    "Headline": "‘ආදිවාසී ජනතාව සැළකිල්ලට ලක්විය යුතුයි’",
    "News Content": "(යොහාන් භාසුර)මෙරට ආදිවාසී ගම්මානවල ජීවත්වන ආදිවාසී ජනතාවට මතුව ඇති ගැටළු පිළිබඳව සොයා බැලීමට එම ගම්මානවලට සංචාරය කරන බවත් අපේ රටේ උරුමක්කාරයන් වූ ආදිවාසී ජනතාව තවදුරටත් සැළකිල්ලට ලක් නොවන පිරිසක් නොවිය යුතු බවත් බුද්ධශාසන, ආගමික හා සංස්කෘතික කටයුතු අමාත්‍ය විදුර වික්‍රමනායක මහතා පැවසීය.භාෂාවෙන් හෝ සිරිත් විරිත්වලින් වෙනස්කම් තිබුණත් මේ මහා සංස්කෘතිය තුළ අප සියලු දෙනාම එකම මිනිස් කොට්ඨාසයක් බව කී අමාත්‍යවරයා මතු වී ඇති ගැටළු සඳහා විසඳුම් හොයන්න සියලු දෙනාම එක් වී වැඩ කළයුතු බව ද සදඟන් කළේය.අපේ උරුමයක් වූ ආදිවාසී ජනතාවගේ වටිනාකම ලෝකය වෙත ගෙන යෑමට විශේෂ වැඩසටහනක් සකස් කරන බව ද අමාත්‍යවරයා වැඩිදුරටත් කීය.දඹාන, කොටබකිණිය ගම්මානයේදී ලෝක ආදිවාසී දින සැමරුම් දිනට සමගාමීව පැවැති සැමරුම් උත්සවයට එක් වෙමින් අමාත්‍යවරයා එසේ පැවසීය.   ",
    "URL": "https://www.lankadeepa.lk/news/‘ආදිවාසී-ජනතාව-සැළකිල්ලට-ලක්විය-යුතුයි’/101-637891",
    "Category": "latest_news"
}