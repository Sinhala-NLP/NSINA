{
    "Source": "www.lankadeepa.lk",
    "Timestamp": "2022 සැප්තැම්බර් මස 12",
    "Headline": "මන්ත්‍රිනී හරිනිට කළ බාධාව සම්බන්ධයෙන් පරික්ෂණයක්",
    "News Content": "(ඉන්දිකා රාමනායක)රිමාන්ඩ් බාරයට පත්කර සිටි නිළි දමිතා අබේරත්න මහත්මියගේ සුවදුක් විමසීම සඳහා වැලිකඩ බන්ධනාගාරයට ගිය ජනතා විමුක්ති පෙරමුණේ පාර්ලිමේන්තු මන්ත්‍රිනී ආචාර්ය හරිනි අමරසූරියට මහත්මියට බන්ධනාගාර නිලධාරීන් බාධා කළ බව කියන සිද්ධිය සම්බන්ධයෙන් බන්ධනාගාර අධිකාරිවරයකු යටතේ විමර්ශනයක් ආරම්භ කර ඇති බව බන්ධනාගාර ආරංචි මාර්ග පවසයි.මන්ත්‍රීවරිය වැලිකඩ කාන්තා අංශය වෙත ගිය අවස්ථාවේ එහි පිරිස මන්ත්‍රිවරිය මිනිත්තු  40 ක කාලයක් පමණ බන්ධනාගාරයේ කාන්තා අංශයට ඇතුලුවීමට ඉඩ ලබා නොදුන් බවට වාර්තා වේ.විපක්ෂ නායක සජිත් ප්රේීමදාස සහ පාර්ලිමේන්තු මන්ත්‍රි රාජිත සේනාරත්න යන මහත්වරුන් දමිතා අබේරත්නගේ සුවදුක් විමසීමට එම බන්ධනාගාරයට පැමිණි අවස්ථාවේ පාර්ලිමේන්තු මන්ත්රීම ආචාර්ය හරිනි අමරසූරිය මහත්මියට ද එම අවස්ථාව සලසාදීමට බන්ධනාගාර කටයුතු කර ඇති බවද බන්ධනාගාර ආරංචි මාර්ග පවසයි.සිද්ධිය සම්බන්ධයෙන් බන්ධනාගාර මාධ්‍ය ප්‍රකාශක , පාලන හා පුනරුත්ථාපන කොමසාරිස් චන්දන ඒකනායක මහතාගේ කළ විමසුමකදී ඒ මහතා පැවසුමේ මෙම සිද්ධිය සම්බන්ධයෙන් වැලිකඩ බන්ධනගාරයේ අධිකාරිවරයා යටතේ විමර්ශනයක් ආරම්භ කර ඇති බවයි.මේම සිදුවීම සම්බන්ධයෙන් බන්ධනාගාර කොමසාරිස් ජනරාල් තුෂාර උපුල්දෙණිය මහතා වෙත ලැබී තිබු පැමිණිල්ලකට අදාලව ඒ මහතාගේ දැනුම් දීම මත මෙම විමර්ශනයක් ආරම්භ කර ඇති බවයි.   ",
    "URL": "https://www.lankadeepa.lk/latest_news/මන්ත්‍රිනී-හරිනිට-කළ-බාධාව-සම්බන්ධයෙන්-පරික්ෂණයක්/1-619680",
    "Category": "latest_news"
}