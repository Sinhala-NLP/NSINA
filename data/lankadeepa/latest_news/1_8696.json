{
    "Source": "www.lankadeepa.lk",
    "Timestamp": "2022 දෙසැම්බර් මස 04",
    "Headline": "ඡන්දයක් ප්‍රකාශ කරන්න බාධාවක් නෑ",
    "News Content": "(රංජන් කස්තුරි)පළාත් පාලන මැතිවරණය ප්‍රකාශයට පත් කිරීමට මැතිවරණ කොමිෂන් සභාවට කිසිදු නීතිමය බාධාවක් නොමැති  හෙයින් මේ සතුය තුළ එම මැතිවරණය ප්‍රකාශයට පත් කරනු ඇතැයි අපෙක්ෂ ාකරන බව නිදහස් හා සාධාරණ මැතිවරණයන් සඳහා ජනතා ක්‍රියාකාරිත්වය හෙවත් පැෆරල් සංවිධානය මැතිවරණ කොමිෂන් සභාවේ සභාපතිවරයා වෙත ලිපියක් යවමින් සඳහන් කරයි. දැනට පවතින වාතාවණය තුළ මැතිවරණය ප්‍රකාශයට පත් නොකර කල්මරමින් සිට යමි හෙයකින් ආණ්ඩුව මැතිවරණය කල්දැමීම සඳහා නීතිමය බාධෘවක් ඇති කළ හොත් එහි වගකීම මැතිවරණ කොමිසම බාරගත යුතු බව ද එම ලිපියේ සඳහන් කර ඇත.ආණ්ඩුක්‍රම ව්‍යාවස්ථාවේ 21 වැනි  සංශෝධනය සම්මත වී ඇති නිසා නව මැතිවණ කොමිසමක් ස්ථාපිත  කර නැති  නිසාත්  මැතිවරණයක්  පැවැත්වීමට බාධාවක් ඇති නෙවන බව ද ඒ පිළිබඳව නීතිපතිවරයා විමසීමට අවශ්‍ය නිතැ බව ද පැෆරල් සංවිධානය මැතිවරණ කොමිසම වෙත යවා ඇති ලිපියේ සඳහන් වේ.   ",
    "URL": "https://www.lankadeepa.lk/news/ඡන්දයක්-ප්‍රකාශ-කරන්න-බාධාවක්-නෑ/101-624626",
    "Category": "latest_news"
}