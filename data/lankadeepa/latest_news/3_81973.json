{
    "Source": "www.lankadeepa.lk",
    "Timestamp": "None  2015 නොවැම්බර් මස 21",
    "Headline": "ෆේස්බුක් මිතුරෝ බුදු මැදුරක් හදති : කඨින පිංකමකුත් කරති",
    "News Content": "ෆේස්බුක් මිතුරන්ගෙන් සැදුම් ලත් ‘සමාජ සත්කාර‘ සංවිධානය  දියතලාව ඇල්ලේගම විහාරස්ථානයේ බුදු මැදුරක් ඉදි කර කඨින චීවර පූජාවක් ද පැවැත්වීය. ධනේෂ් මදුරංග එදිරිසූරිය මහතාගේ මෙහෙයවීමෙන් එම පිංකම් පැවැත්විණි.ෆේස්බුක් මිතුරන් 1500කගේ පමණ දායකත්වයෙන් මාසයක් ඇතුළත බුදු මැදුර ඉදි කැරිණි.ඉන් පසු මිතුරන් 1000කගේ පමණ දායකත්වයෙන් කඨින චීවර පූජාව පැවැත්විණි.කඨින චීවරය නිවසේ සිට නර්ථනාංග 10ක් සහිත පෙරහරකින් වැඩමවාගෙන අවුත් පූජා කර ස්වාමින්වහන්සේ සිය නමකට සාංඝික දානයක් පිරි නැමනු ලැබූහ.පිංකම අවසානයේ ප්‍රදේශවාසීන් 1500ක් සඳහා බත් දන්සලක් ද පැවැත්වූහ.රේණුකානේ චන්දවිමල නාහිමියන් විසින් රචින ‘බෞද්ධයාගේ අත්පොත‘ නම් කෘතියේ පිටපත් 500ක් ද ෆේස්බුක් මිතුරෝ ප්‍රදේශවාසීන්ට බෙදා දුන්හ.                 ",
    "URL": "https://www.lankadeepa.lk/latest_news/ෆේස්බුක්-මිතුරෝ-බුදු-මැදුරක්-හදති-:-කඨින-පිංකමකුත්-කරති/1-363086",
    "Category": "latest_news"
}