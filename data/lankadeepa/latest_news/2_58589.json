{
    "Source": "www.lankadeepa.lk",
    "Timestamp": "2018 මාර්තු මස 25",
    "Headline": "රත්තරන් කූරු තොගයක් අත්බෑගයේ තිබී අත්අඩංගුවට",
    "News Content": "(ටී.කේ.ජී.කපිල )                  තම ගමන් බෑගය එල්ලා ගෙන යන අත් දෙක (හැඩලය) තුළ රත්තරන් කූරු දෙකක් සඟවා ගෙන , නීතිවිරෝධී ලෙස ඉන්දියාවට යෑමට පැමිණි ශ්‍රී ලාංකික ගුවන් මගියකු කටුනායක ගුවන් තොටුපොළේ දී ඊයේ (24) සවස අත්අඩංගුවට ගත් බව රේගුව පවසයි.                   මොහු 40 හැවිරිදි කොළඹ , පිටකොටුව ඩයස් පෙදෙසේ පදිංචිකරුවෙකි .                    සැකකරුගේ  ගමන් බෑගයේ සඟවා ගෙන තිබූ රත්තරන් කූරු වල මුළු බර ග්‍රෑම් 122 කි. ඒවායේ මුළු වටිනාකම රුපියල් 6,71,500 ක් බව රේගුව පවසයි   ",
    "URL": "https://www.lankadeepa.lk/latest_news/රත්තරන්-කූරු-තොගයක්-අත්බෑගයේ-තිබී-අත්අඩංගුවට/1-526211",
    "Category": "latest_news"
}