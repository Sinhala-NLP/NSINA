{
    "Source": "www.lankadeepa.lk",
    "Timestamp": "2021 අගෝස්තු මස 11",
    "Headline": "පෞද්ගලික අංශයේ පී සී.ආර් - ඇන්ටිජන් සඳහා උපරිම මිලක්",
    "News Content": "(යොහාන් භාසුර)‘කොවිඩ්’ රෝගීන් හඳුනාගැනීම සඳහා යොදාගන්නා පී.සී.ආර්. පරීක්‍ෂණයක උපරිම ගාස්තුව රුපියල් 6500ක් ද, ඇන්ටිජන් පරීක්‍ෂාවක උපරිම ගාස්තුව රුපියල් 2,000ක් ද, ලෙස පෞද්ගලික සෞඛ්‍ය සේවා සඳහා උපරිම මිලක් නියම කිරීමට සෞඛ්‍ය අමාත්‍යංශය පියවර ගෙන තිබේ.මෙම උපරිම මිල නියම කරමින් සෞඛ්‍ය අමාත්‍යංශය ගැසට් නිවේදනයක් නිකුත් කිරීමට නියමිතය. පෞද්ගලික රෝහල් මේ වන විට පී.සී.ආර්. පරීක්‍ෂණයක් සඳහා රුපියල් 8000 මුදලක් ද, ඇන්ටිජන් පරීක්‍ෂාවකට රුපියල් 2500 සිට 3000 දක්වා මුදලක් අය කරයි.මෙම තත්වය පිළිබඳව පාරිභෝගික කටයුතු අධිකාරියට ලැබුණු පැමිණි පිළිබඳව අවදානය යොමු කරමින් පාරිභෝගික ආරක්‍ෂණ රාජ්‍ය අමාත්‍ය ලසන්ත අලගිවන්න මහතාගේ මැදිහත් වීමෙන් මෙම උපරිම මිල නියම කර තිබේ.   ",
    "URL": "https://www.lankadeepa.lk/news/පෞද්ගලික-අංශයේ-පී-සී-ආර්---ඇන්ටිජන්-සඳහා-උපරිම-මිලක්/101-596730",
    "Category": "latest_news"
}