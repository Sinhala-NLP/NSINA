{
    "Source": "www.lankadeepa.lk",
    "Timestamp": "2021 මාර්තු මස 08",
    "Headline": "අපොස විභාග මධ්‍යස්ථානවල යකා නැටුවොත් දඩුවම්",
    "News Content": "(ඩිල්ශානි චතුරිකා දාබරේ) අධ්‍යයන පොදු සහතික පත්‍ර විභාගය පැවැත්වෙන මධ්‍යස්ථාන සහ අවට බාධාකාරී ලෙස හැසිරෙන හෝ දේපලවලට හානිකරන අයදුම්කරුවන්ට එරෙහිව දැඩි දඬුවම් පමුණුවන බවත්, ඒ වෙනුවෙන් විශේෂ වැඩපිළිවෙළක් ක්‍රියාත්මක බවත් විභාග කොමසාරිස් ජනරාල් බී. සනත් පූජිත මහතා පවසයි.එලෙසින් හැසිරෙන අයදුම්කරුවන්ගේ ප්‍රතිඵල, පවත්නා විභාග පනත් යටතේ අවලංගු කරන බවද නිවේදනයක් නිකුත් කරමින් ඒ මහතා කියා සිටී.ඒ අනුව  විභාග මධ්‍යස්ථාන අවට ජංගම පොලිස් මුර සංචාර සේවා ක්‍රියාත්මක බව පවසන විභාග කොමසාරිවරයා, හදිසියකදී පැමිණිලි කළ යුතු දුරකතන අංක කිහිපයක් ද නිවේදනයේ සඳහන් කර තිබේ.  ",
    "URL": "https://www.lankadeepa.lk/news/අපොස-විභාග-මධ්‍යස්ථානවල-යකා-නැටුවොත්-දඩුවම්/101-587000",
    "Category": "latest_news"
}