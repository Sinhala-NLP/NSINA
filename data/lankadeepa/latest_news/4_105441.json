{
    "Source": "www.lankadeepa.lk",
    "Timestamp": "None  2013 මැයි මස 24",
    "Headline": "සෞදි ජංගම සේවය 27 වැනිදා",
    "News Content": "සෞදි අරාබියේ  දැනට ක්‍රියාමත්ක වන  අනවසර විදේශිකයින් සදහා වු  පොදු සමා කාලයට  සමගාමීව  සෞදි අරාබියේ හයිල්  ප්‍රදේශයේ වෙසෙන නීතී විරෝධිව රැදී සිටින ශ්‍රී ලාංකිකයින් සදහා  තාවකාලික ගමන් බලපත්‍ර නිකුත් කිරීම  මේ මස 27 වැනි දින  හයිල්  අබ්දුල් රහුමාන් අල් හිර්මාස් ඔපීස්  හිදී  උදෑසන 9 .00 සිට  පස්වරු 2.30 දක්වා  පැවැත්වෙන බව  රියාද් තානාපති කාර්යාලයයේ  අමාත්‍ය අපදේශක අනුර මුතුමාල මහතා පවසයි.මෙම ස්ථානය පිහිටා ඇත්තේ  අසීසියා   ප්‍රදේශයේ  සම් සම්  ක්ලිනික්  අසල බව බවද වැඩ්දුරටත් දන්වා සිටි.තාවකාලික ගමන් බලපත්‍ර  ලබා ගැනීමට අපේක්ෂා කරන  සියළු දෙනා  තමා ලංකාවෙන් පැමිණෙන විට  ශ්‍රී ලංකා රජය මගින්  නිකුත් කරන ලද  ගමන්  බලපත්‍රයේ  වීසා සටහන් තබා ඇති  පිටුවේ පිටපතක් හෝ  සෞදි රජය විසින් ලබා දී ඇති   ඉක්වා පිටපතක්ද සමගින්    ගමන් බලපත්‍ර ප්‍රමාණයේ ඡායාරූප දෙකක් සමඟ  රැගෙන එන  ලෙසද දන්වා සිටී.වැඩි විස්තර  සදහා  0541277614 අමතන මෙන්ද  දන්වා සිටී. ",
    "URL": "https://www.lankadeepa.lk/latest_news/සෞදි-ජංගම-සේවය-27-වැනිදා/1-126618",
    "Category": "latest_news"
}