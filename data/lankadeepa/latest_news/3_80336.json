{
    "Source": "www.lankadeepa.lk",
    "Timestamp": "None  2016 ජනවාරි මස 14",
    "Headline": "සංඝාවාසය අබලන්",
    "News Content": "කෑගල්ල, යටියන්තොට, බුලත්කොහුපිටිය නෙව්ස්මියර් හි උඳුගොඩ සූරියමල්ගම සිරි ධම්මරතන බෞද්ධ මධ්‍යස්ථානය දැඩි සේ අබලන්ව ඇති බව බෞද්ධ මධ්‍යස්ථානාධිපති වෑබඩ ධම්මාලංකාර හිමියෝ පවසති.දැනට නේවාසික භික්ෂූන් 7 නමක් පමණ වැඩ වසන වසර 100කට වඩා පැරැණි සංඝාවාස ගොඩනැගිල්ලේ ඇති ටකරන් දිරාපත්ව ඇති බවත් වැසි දිනවල ඒ තුළට ජලය ගලාඑන බවත් එම ගෘහයේ ගෙබිම, දොර ජනෙල් ආදියද දිරාපත්ව ඇතැයි උන්වහන්සේ පෙන්වා දෙති.දිළිඳු ජනතාවක් වෙසෙන විහාරස්ථානය පිහිටි ගම්මානයේ වැසියන්ටද ඒ සඳහා උදව් උපකාර කිරීමට අපහසු බවත් දැනට ඇස්තමේන්තු ගත කර ඇති ආකාරයට රුපියල් විසිපන් ලක්ෂයකට අධික මුදලක් මේ සඳහා වැයවන බවත් ධම්මාලංකාර හිමියෝ කියති.මේ පිළිබ﻿ඳ වැඩි විස්තර 0718370163 / 077 6611376 යන විහාරස්ථානයේ දුරකථන අංක ඔස්සේ ලබාගත හැකිය.    ",
    "URL": "https://www.lankadeepa.lk/latest_news/සංඝාවාසය-අබලන්/1-376928",
    "Category": "latest_news"
}