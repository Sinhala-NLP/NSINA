{
    "Source": "www.lankadeepa.lk",
    "Timestamp": "2020 අප්‍රේල් මස 24",
    "Headline": "හික්කඩුව තිරණාගම ග්‍රාමීය බැංකුවක් වසා දමයි",
    "News Content": "(  එම් .සුසිල් ප්‍රියන්ත සහ දයා සිරිල් ධම්මික )හික්කඩුව විවිධ  සේවා  සමුපකාර  සමුපකාර සමිතියට අයත් තිරාණගම ග්‍රාමීය බැංකුව අද ( 24 ) සිට නැවත දැනුම්දෙන තුරු  වසා දමන  ලෙසට හික්කඩුව මහජන සෞඛ්‍ය  පරීක්ෂවරු උප දෙස් දුන්හ. ඒ අනුව තිරාණගම ග්‍රාමීය බැංකුව වසා දැමීමට  අද (24 ) හික්කඩුව විවිධ  සේවා  සමුපකාර සමිතිය පියවර ගත්තේය . වැලිසර නාවික හමුදා කදවුරෙන් නිවාඩුවට හික්කඩුවේ නාරිගම නිවසට  ආ නාවික හමුදා සෙබලකුගේ මව ගනුදෙනු  කිරීමට තිරාණගම ග්‍රාමීය බැංකුවට  පැමින ඇති නිසා මේ ග්‍රාමීය බැංකුව වසා දැමීමට පියවර ගත්බව හික්කඩුව සෞඛ්‍ය වෛද්‍ය නිලධාරි කාර්‍යාලයේ ප්‍රකාශකයකු කීවේය .මේ වනවිට මේ නාවික හමුදා සෙබලාගේ සෙම පටල පී .සී.ආර්. පරීක්ෂණයට ගාල්ල කරාපිටිය ශික්ෂණ රෝහලට යැවීමට  පියවර ගෙන ඇති බවත් ඒ පරීක්ෂණයේ ප්‍රතිපල මත මේ ග්‍රාමීය බැංකුවේ  විවෘත  කිරීමේ දිනය තීරනය කරනු ලබන බවත් එම ප්‍රකාශකයා කීවේය  .  ",
    "URL": "https://www.lankadeepa.lk/latest_news/හික්කඩුව-තිරණාගම-ග්‍රාමීය-බැංකුවක්-වසා-දමයි/1-570850",
    "Category": "latest_news"
}