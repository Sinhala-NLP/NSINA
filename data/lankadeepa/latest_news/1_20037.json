{
    "Source": "www.lankadeepa.lk",
    "Timestamp": "2022 ජනවාරි මස 19",
    "Headline": "පොහොර ගැටළුවට විසඳුම් ඉල්ලා අදත් ගොවියෝ පාරට",
    "News Content": "(පැතුම් දර්ශන)අහිමි කළ පොහොර සහනාධාරය නැවත ලබා දෙන ලෙසත්, වගාවන්ට සුදුසු පොහොර ලබා දී රජය මගින් ලබාදුන් කාබනික පොහොර භාවිතා කිරිම නිසා හානි වූ සියලු වගාවන්ට වන්දි ලබාදෙන ලෙසත් ඉල්ලා රජයට බල කරමින් ජනතා උද්ඝෝෂණයක් ඊයෙ(19) දහවල් හොරොව්පොතාන නගරයෙදී පැවැත්විණි.සමස්ත ලංකා ගොවිජන සම්මේලනය විසින් සංවිධානය කර තිබූ එම උද්ඝෝෂණයට හොරොව්පොතාන ප්‍රාදේශීය ලේකම් කොට්ටාසයේ සියලු ගම් නියෝජනය කරමින් විශාල පිරිසක් එක්ව සිටියහ.හොරොව්පොතාන සතිපොල අසලින් උද්ඝෝෂණය ආරම්භ පා ගම සටන් පාඨ කියමින් හොරොව්පොතාන නගරයට පැමිණ පසුව ප්‍රාදේශි ලේකම් කාර්යාලයටත් අනතුරුව ඒ මොහොතේ ප්‍රාදේශීය කෘෂිකර්ම කමිටුව පැවැත්වූ ප්‍රාදේශීය සභා ශ්‍රවණාගාරයටත් පැමිණ ප්‍රාදේශීය ලේකම්තුමියට ගොවියන්ගේ ඉල්ලිම් ඇතුළත් සංදේශයක් බාර දුන්නේය.   ",
    "URL": "https://www.lankadeepa.lk/latest_news/පොහොර-ගැටළුවට-විසඳුම්-ඉල්ලා-අදත්-ගොවියෝ-පාරට/1-606780",
    "Category": "latest_news"
}