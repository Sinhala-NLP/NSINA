{
    "Source": "www.lankadeepa.lk",
    "Timestamp": "2021 සැප්තැම්බර් මස 14",
    "Headline": "නියෝජ්‍ය පොලිස්පතිවරයෙක් අධිකරණයට ඉදිරිපත් කරන්නැයි නීතීපති පොලිස්පතිට දන්වයි",
    "News Content": "(නිමන්ති රණසිංහ)නුවරඑළියේ පොලිස් බංගලාවකදී ඌරු මස් වෑංජනයක් සම්බන්ධයෙන් පොලිස් කොස්තාපල්වරයෙකුට අමානුෂික ලෙස පහරදුන් බව කියන සිද්ධියකට නියෝජ්‍ය පොලිස්පතිවරයකු අත්අඩංගුවට ගෙන අධිකරණයට ඉදිරිපත් කරන ලෙස නීතිපතිවරයා පොලිස්පතිවරයාට උපදෙස් ලබාදී ඇතැයි පොලිස් ආරංචි මාර්ග ආරංචි මාර්ග සඳහන් කරයි.මීට වසර 2කට පමණ පෙර මෙම නියෝජ්‍ය පොලිස්පතිවරයා ජේෂ්ඨ පොලිස් අධිකාරියේ ධුරයේ කටයුතු කරමින් සිටියදී මෙම සිද්ධිය සිදුව ඇති බව ද එම ආරංචි මාර්ග සඳහන් පවසයි.සිය පවුලේ සාමාජිකයින් සමග නුවරඑළියෙ පොලිස් බංගලාවක නිවාඩුවක් ගතකරමින් සිට ඇති මෙම ජේෂ්ඨ නිලධාරියාට වල් ඌරු මස් අනුභව කිරීමේ ආශාවක් ඇතිවී ඇති බවත් ඒ සම්බන්ධයෙන් බංගලාව භාරව සිටි පොලිස් කොස්තාපල් වරයාට දැනුම් දී ඇති බවත් වාර්තා වෙයි.පසුව අදාළ පොලිස් කොස්තාපල්වරයා උසස් නිලධාරියා ගෙන් මුදල් ලබාගෙන \"වල් ඌරු මස්\" මිලදී ගෙන පැමිණ ව්‍යාංජනයක් සකසා දී ඇති බවත් සඳහන් වේ.ආහාර අනුභවයට සූදානම් වූ අවස්ථාවේදී මස් ව්‍යාංජනයේ මස් අඩු බවට තර්ක කරමින් සිට ඇති උසස් නිලධාරියා ඒවා කොස්තාපල්වරයා කෑමට ගෙන ඇතැයි සිතා ඔහුට පහරදී ඇතැයි පැවසෙයි.උසස් නිලධාරියා ගෙන් පහරකෑමටගෙන් පහරකෑමට ලක්වූ පොලිස් කොස්තාපල්වරයා නුවරඑළිය රෝහලට ඇතුළත් වී ප්‍රතිකාර ලබා ගැනීමෙන් පසු නුවරඑළිය පොලිසියට ගොස් පැමිණිල්ලක් ද සිදුකර තිබිණි.  ",
    "URL": "https://www.lankadeepa.lk/latest_news/නියෝජ්‍ය-පොලිස්පතිවරයෙක්-අධිකරණයට-ඉදිරිපත්-කරන්නැයි-නීතීපති-පොලිස්පතිට-දන්වයි/1-598993",
    "Category": "latest_news"
}