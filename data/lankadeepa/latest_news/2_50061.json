{
    "Source": "www.lankadeepa.lk",
    "Timestamp": "2019 පෙබරවාරි මස 28",
    "Headline": "කෝටි 10ක මත්කුඩු සමඟ අයෙක් අත්අඩංගුවට",
    "News Content": "(බිමල් ශ්‍යාමන් ජයසිංහ) යතුරු පැදියකින් රැගෙන යමින් සිටි රුපියල් කෝටි 10කට අධික වටිනාකමින් යුත් හෙරොයින් මත්කුඩු තොගයක් සමඟ පුද්ගලයකු කුලියාපිටිය හෙට්ටිපොළ මාර්ගයේ කුඹුරුපොළ හන්දියේදී අද(28) අත්අඩංගුවට ගත් බව පොලිස් මත්ද්‍රව්‍ය කාර්යාංශය කියයි. අත්අඩංගුවට ගත් සැකකරු කුලියාපිටිය නාගොල්ලාගොඩ අඹගමකුඹුර පදිංචි 37 හැවිරිදි පුද්ගලයෙකි. දැනට බන්ධනාගාර ගතව සිටින මත්ද්‍රව්‍ය ජාවාරම්කරුවකුට අයත් බව කියන මෙම මත්කුඩු තොගය සැකකරු විසින් ප්‍රවාහනය කර බෙදාහැර ඇතැයි පොලිසිය කියයි.   ",
    "URL": "https://www.lankadeepa.lk/latest_news/කෝටි-10ක-මත්කුඩු-සමඟ-අයෙක්-අත්අඩංගුවට/1-546496",
    "Category": "latest_news"
}