{
    "Source": "www.lankadeepa.lk",
    "Timestamp": "None  2016 මැයි මස 23",
    "Headline": "විපතට පත්වූවන්ට රජයෙන් වන්දි",
    "News Content": "නායයෑම් සහ ගංවතුර හේතුවෙන් මරණයට පත්වූවන් වෙනුවෙන් රුපියල් ලක්‍ෂය බැගින් හා විනාශ වූ නිවෙස් වෙනුවෙන් රුපියල් ලක්‍ෂයේ සිට ලක්‍ෂ 25 බැගින් වන්දි ලබාදීමට පියවර ගෙන ඇතැයි ආපදා කළමනාකරණ අමාත්‍ය අනුර ප‍්‍රියදර්ශන යාපා මහතා පැවසීය.ස්වභාවික ආපදා සඳහා වූ ජාතික රක්‍ෂණාවරණ වැඩසටහන යටතේ මේ සඳහා මුදල් වෙන්කර ඇති කිසිම භේදයකින් තොරව විපත් සිදුවූවන්ට වන්දි ලබාදීමට කටයුතු කරන බවද අමාතයවරයා සඳහන් කළේය.විනාශයට පත් නිවාස ගණනය කිරීම ආරම්භ කිරීම සඳහා අදාළ චක‍්‍රලේඛය ප‍්‍රාදේශිය ලේකම්වරුන්ට හා දිසාපතිවරුන්ට යොමු කර තිබෙන බව කී අමාත්‍යවරයා සති දෙකක් තුළ එම කටයුතු අවසන් කිරීමට බලාපොරොත්තු වන බව ද කීවේය. ",
    "URL": "https://www.lankadeepa.lk/latest_news/විපතට-පත්වූවන්ට-රජයෙන්-වන්දි/1-418804",
    "Category": "latest_news"
}