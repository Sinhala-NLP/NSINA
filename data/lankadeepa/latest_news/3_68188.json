{
    "Source": "www.lankadeepa.lk",
    "Timestamp": "රංජන් කස්තුරි  2017 මාර්තු මස 02",
    "Headline": "පිළිකා ඔෟෂධ ⁣එන්නත් ගෙන්වීමේ වංචාවක් නැතැයි සෞඛ්‍ය සේවා අධ්‍යක්ෂ කියයි",
    "News Content": "(රංජන් කස්තුරි)පියයුරු පිළිකා  සඳහා භාවිත කරන ඖෂධ ආනයනය කිරීමේදී කිසිදු ආකාරයක වංචාවක් සිදුව නැතැයි සෞඛ්‍ය සේවා අධ්‍යක්ෂ ජනරාල් වෛද්‍ය ජයසුන්දර බණ්ඩාර මහතා පවසයි. රුසියානු සමාගමකින් නිෂ්පාදනය කරන ‘හාර්ට් කැඩ්‘ නමැති ඖෂධය ආනයනය කිරීමේදී වංචා දූෂණයක් සිදුව ඇතැයි ඇතැම් පිරිස් නගන චෝදනා සෞඛ්‍ය සේවා අධ්‍යක්ෂ ජනරාල්වරයා ලෙස තමා වගකීමෙන් ප්‍රතික්ෂේප කරන බවද බණ්ඩාර මහතා කියයි.එම ඖෂධ බෝතලයක් මීට පෙර රුපියල් 285 000කට මිලදී ගැනීමට සිදුවූ නමුත් රුසියානු සමාගම එක් බෝතලයක් 149 000ක් වැනි මිලකට සැපයු බවද ඔහු පවසයි.එමනිසා වසරකට රුපියල් මිලියන 570ක් රජයට ඉතිරී වු බවද ඒ මහතා ප්‍රකාශ කරයි.කොළඹ සෞඛ්‍ය අමාත්‍යංශයේ දී අද (02) පැවති මාධ්‍ය හමුවක් අමතමින් ඒ මහතා මේ බව පැවසීය.  ",
    "URL": "https://www.lankadeepa.lk/latest_news/පිළිකා-ඔෟෂධ-⁣එන්නත්-ගෙන්වීමේ-වංචාවක්-නැතැයි-සෞඛ්‍ය-සේවා-අධ්‍යක්ෂ-කියයි/1-510354",
    "Category": "latest_news"
}