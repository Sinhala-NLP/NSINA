{
    "Source": "www.lankadeepa.lk",
    "Timestamp": "2023 ජුනි මස 09",
    "Headline": "දරුවකුට අනතුරක් කළ තණකොළ කපන්නා මාට්ටු",
    "News Content": "(ඉන්දිකා  රාමනායක)තලාහේන හල්බරාව  චන්ද්‍රිකා කුමාරතුංග මාවතේ  වැඩ බිමක  තණකොළ කපන යන්ත්‍රයක තලයක් වැදීමෙන් බරපතල  කැපුම්  තුවාල ලබා  වසය අවුරුදු  5 1/2  පිරිමි දරුවකු මියයාමේ සිද්ධියට  එහි තණකොළ කැපූ පුද්ගලයා  අත්අඩංගුවට ගත් බව මුල්ලේරියාව පොලිසිය කියයි.නොසැලකිලිමත් ක්‍රියාවකින්  දරුවාගේ මරණ සිදුකර,  ඒ සම්බන්ධයෙන් පොලිසියට ව්‍යාජ තොරතුරු ලබා දී  අසත්‍ය කතාවක් නිර්මාණය කිරීම  සම්බන්ධයෙන් එම  සැකකරු  අත්අඩංගුවට ගෙන ඇත.දරුවා  වීදුරු බෝතලයක් සමග සෙල්ලම් කිරීමේ දී ඔහු බෝතලය මතට වැටී තුවාල ලැබු  බවට සැකකරු මුලින්ම පොලිසියට දැනුම් දී ඇති බව පොලිසිය පවසයි.සිද්ධියෙන් මියගොස් ඇත්තේ තලාහේන් හල්බරාවේ පදිංචි ජොනිත් මාර්ක්  ෆෝන්සේකා නමැති දරුවා බව පොලිසිය පවසයි.ඔහුගේ තණකොළ කපන යන්ත්‍රය දෝෂයක් නිසා එය එහි  බිම තබා  කිහිපවරක්ම ක්‍රියාත්මත කළ බවත්, එම අවස්ථාවේ  එය වේගයෙන් ඉදිරියට ඇදී ගොස් තලය අසල  තිබු හිස් මත්පැන් බෝතලයේ වැදී  එය බිදී ගිය බවයි.එම අවස්ථාවේ තමා  යන්ත්‍රය ඔසවා පැත්තට ගත් අවස්ථාවේ ඒ අසලින් සිට සිද්ධිය බලා සිටි දරුවාගේ උදරයේ  තලය වැදී උදර ප්‍රදේශය බරපතල ලෙස කැපී ගිය  බවට එම සැකකරු ප්‍රකාශ කළ බව පොලිසිය කියයි.  ",
    "URL": "https://www.lankadeepa.lk/latest_news/දරුවකුට-අනතුරක්-කළ-තණකොළ-කපන්නා-මාට්ටු/1-634556",
    "Category": "latest_news"
}