{
    "Source": "www.lankadeepa.lk",
    "Timestamp": "2019 මැයි මස 22",
    "Headline": "වැල්ලම්පිටිය පොලිස් ස්ථානාධිපතිට මාරුවක්",
    "News Content": "(නිමන්ති රණසිංහ) වැල්ලම්පිටිය තඹ කම්හලේ සේවකයින්ට ඇප ලබාදීමේදී අධිකරණයට අවශ්‍ය කරුණු ඉදිරිපත් නොකළැයි චෝදනා ලැබූ වැල්ලම්පිටිය පොලිසියේ ස්ථානාධිපතිවරයා වහාම ක්‍රියාත්මක වන පරිදි ගාල්ල කොට්ඨාසයට මාරු කර යවා ඇතැයි පොලිස් මාධ්‍ය ප්‍රකාශක රුවන් ගුණසේකර මහතා පවසයි. මෙම සිද්ධියට අදාළව පොලිස් විශේෂ විමර්ශන ඒකකය විසින් පවත්වන විමර්ශනයකට අදාළව මෙම ස්ථාන මාරුව සිදු කර ඇති බවද මාධ්‍ය ප්‍රකාශකවරයා සඳහන් කරයි.ජාතික පොලිස් කොමිසමේ අනුමැතියට යටත්ව මෙම මාරුකිරීම සිදුකර ඇත.  ",
    "URL": "https://www.lankadeepa.lk/latest_news/වැල්ලම්පිටිය-පොලිස්-ස්ථානාධිපතිට-මාරුවක්/1-550820",
    "Category": "latest_news"
}