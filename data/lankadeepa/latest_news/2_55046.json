{
    "Source": "www.lankadeepa.lk",
    "Timestamp": "2018 අගෝස්තු මස 01",
    "Headline": "ඉලෙක්ට්‍රික් ත්‍රීරෝද රථ ගනිද්දී විශේෂ සහනයක්",
    "News Content": "නිමල කොඩිතුවක්කු         දැනට පවතින ඉන්ධන සහිත ත‍්‍රී රෝද  රථයෙන් ඉලෙක්ට්‍රික්  ත්‍රී රෝද රථ වෙත මාරු වන රියදුරන්  වෙනුවෙන්  විශේෂ සහන ලබා දෙන බව මුදල් හා ජනමාධ්‍ය අමාත්‍ය මංගල සමරවීර මහතා පැවසීය. ඒ සඳහා ජපාන රජයත් සමග එක්ව මේ වනවිට  වැඩසටහනක් ආරම්භ කර ඇති බවද ඔහු කියා සිටියේය. 2035 වසර වනවිට ඉන්ධනවලින් තොර රථවාහන හඳුන්වා දීම සඳහා රජයේ අවධානය යොමුවි ඇති බවත් ඒ අනුව මෙම වැඩපිළිවළ ක‍්‍රියාත්මක බවත් අමාත්‍යවරයා පැවසීය. මෙයට අමතරව සංචාරක හිතැති ත්‍රී රෝද රථ ප‍්‍රචලිත කිරීමේ අරමුණෙන් එම රථවලට වයිෆයි සහ මාර්ග සිතියම් ඇතුළු නවීන පහසුකම් ලබා ගැනීම සඳහා පොලී රහිත ණය මුදලක් ලබා දීමට පියවර ගන්නා බව ද අමාත්‍යවරයා සඳහන් කරයි. දැනට රටපුරා ත‍්‍රී රෝද රථ මිලියන 1.3 ක් පමන ඇති බවත්  ඉන්  ලක්ෂ 8 ක් පමන  එදිනෙදා මහජන ප‍්‍රවාහන සේවයට යොදවා ඇති බවත් ඔහු වැඩිදුරටත්  කියා සිටියේය.  ",
    "URL": "https://www.lankadeepa.lk/latest_news/ඉලෙක්ට්‍රික්-ත්‍රීරෝද-රථ-ගනිද්දී-විශේෂ-සහනයක්/1-533767",
    "Category": "latest_news"
}