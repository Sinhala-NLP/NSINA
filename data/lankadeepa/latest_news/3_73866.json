{
    "Source": "www.lankadeepa.lk",
    "Timestamp": "None  2016 ජුලි මස 14",
    "Headline": "‘දුම්කොළ බද්ද 90%ක් කරන්න සූදානම්‘",
    "News Content": "දුම්කොළ සමාගම් සඳහා සියයට 90 ක බදු පැනවීමට අදාළ කැබිනට් පත‍්‍රිකාව තමන්ගේ හා ජනාධිපතිගේ ඒකාබද්ධ යෝජනාවක් ලෙස ලබන සතියේදී කැබිනට් මණ්ඩලයට ඉදිරිපත් කරන බව සෞඛ්‍ය , පෝෂණ හා දේශීය වෛද්‍ය අමාත්‍ය රාජිත සේනාරත්න මහතා අද (14) රජයේ ප්‍රවෘත්ති දෙපාර්තමේන්තුවේ පැවැති මාධ්‍ය හමුවකදී පැවසීය.දැනට දුම්කොළ සමාගම් මගින් ගෙවන බදු ප‍්‍රතිශතය 72ක් වන අතර එය සියයට 90 දක්වා වැඩි කිරීමෙන් වැට් බදු පැනවීමෙන් ලබාගන්නවාට වඩා වැඩි ආදායමක් උපයා ගැනීමට හැකි වන බවද අමාත්‍යවරයා සඳහන් කළේය.දැනට දුම්වැටි දවටනවල සියයට 80ක් රූපමය අවවාද ඇතුළත් කරීමට ගෙන ඇති ක‍්‍රියාමාර්ග තව දුරටත් ඉදිරියට ගෙන යමින් දුම්වැටිවල නාමය හා එම රූපමය අවවාදය පමණක් දුම්වැටි දවටනයට ඇතුළත් කරවීම සඳහා අවශ්‍ය නීති ගෙන එන බව ද අමාත්‍යවරයා කීවේය. ",
    "URL": "https://www.lankadeepa.lk/latest_news/‘දුම්කොළ-බද්ද-90%ක්-කරන්න-සූදානම්‘/1-437421",
    "Category": "latest_news"
}