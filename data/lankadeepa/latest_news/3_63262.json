{
    "Source": "www.lankadeepa.lk",
    "Timestamp": "2017 නොවැම්බර් මස 22",
    "Headline": "ප්‍රජාතන්ත්‍රවාදය ටිකෙන් ටික මැරෙනවා - නීතීඥ එකමුතුව",
    "News Content": "(විනීතා එම් ගමගේ) රටේ ප්‍රජාතන්ත්‍රවාදය ටිකෙන් ටික මැරෙමින් පවතින බවට හොඳම උදාහරණය මැතිවරණ කල් දැමීම යැයි නීතිඥ  සංවිධාන ජාතික එකමුතුවේ කැඳවුම්කරු නීතිඥ මනෝජ් ගමගේ මහතා ප්‍රකාශ කළේය.  බය නැතැයි කියන අගමැති ජනතාවට බය තරම මැතිවරණ කල් දැමීමෙන් පෙනී යන්නේ යැයි ද හෙතෙම සඳහන් කළේය.  මැතිවරණය කල් දමා ගැනීම සඳහා නඩු පැවරීමත් මැතිවරණ කොමිසමේ සභාපතිවරයා නාම යෝජනා කැඳවීම කල් දමමින් සිටීමත් සැලසුම්  සහගත කාරණා යැයි ඕනැම  පුරවැසියෙකුට පෙනී යන්නේ යැයි ද ගමගේ මහතා කීය. මනෝජ් ගමගේ මහතා මේ අදහස් පළ කළේ ජාතික පුස්තකාල හා ප්‍රලේඛන මණ්ඩල ශ්‍රවනාගාරයේ අද (22) පැවැති මාධ්‍ය හමුවක් අමතමිනි. (ඡායාරූප- රේඛා තරංගනී ෆොන්සේකා )  ",
    "URL": "https://www.lankadeepa.lk/latest_news/ප්‍රජාතන්ත්‍රවාදය-ටිකෙන්-ටික-මැරෙනවා---නීතීඥ-එකමුතුව/1-520615",
    "Category": "latest_news"
}