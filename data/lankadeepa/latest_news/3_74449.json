{
    "Source": "www.lankadeepa.lk",
    "Timestamp": "None  2016 ජුනි මස 29",
    "Headline": "පූර්ණ වල් නාශක ගෙන්වීම තහනම්",
    "News Content": "සියලුම වර්ගවලට අයත් පූර්ණ වල් නාශක මෙරටට ආනයනය කිරීම, අලෙවිය සහ භාවිතය වහාම ක්‍රියාත්මක වන පරිදි තහනම් කරන ලෙස ජනාධිපති මෛත්‍රීපාල සිරිසේන මහතා පලිබෝධනාශක රෙජිස්ටාර්වරයාට හා අදාළ අංශවලට උපදෙස් දුන්නේය.ග්ලයිෆොසේට් වල් නාශකය මෙරටට ගෙන්වීම මීට පෙර තහනම් කැරිණි.එනමුත් ග්ලුෆෙසියේට් ඇමෝනියම් නම් රසායනික වල් නාශකය විවිධ වෙළෙඳ නාමයන් යටතේ තවදුරටත් මෙරටට ආනයනය කිරීම හා බෙදා හැරීම සිදුවන බවට තොරතුරු ආනාවරණය වීමත් සමග සියලුම වර්ගයේ පූර්ණ වල් නාශක ආනයනය තහනම් කිරීමට තීරණය කර තිබේ. ",
    "URL": "https://www.lankadeepa.lk/latest_news/පූර්ණ-වල්-නාශක-ගෙන්වීම-තහනම්/1-432166",
    "Category": "latest_news"
}