{
    "Source": "www.lankadeepa.lk",
    "Timestamp": "None  2015 අප්‍රේල් මස 29",
    "Headline": "‘ලොකුම ප්‍රශ්නය එජාපයෙන්‘",
    "News Content": "නව මැතිවරණ ක්‍රමයක් ඇති කිරීමට එක්සත් ජාතික පක්ෂය එතරම් අවධානයක් යොමු නොකිරීම ශ්‍රී ලංකා නිදහස් පක්ෂයට ඇති විශාලම ප්‍රශ්නය බව විපක්ෂ නායක නිමල් සිරිපාල ද සිල්වා මහතා අද (29) ප්‍රකාශ කළේය.කිසිම ජනාධිපතිවරයකු විසින් වෙනස් නොකෙරුණු විධායක ජනාධිපති ධූරය 19 වැනි සංශෝධනයෙන් වෙනස් කිරීමෙන් ජනාධිපති මෛත්‍රීපාල සිරිසේන මහතා තමා සුවිශේෂී පුද්ගලයකු බව ක්‍රියාවෙන් ඔප්පු කර ඇති බවත් ඔහු ජනතා හදවත්හි නොමැකෙන මතක සටහන් තැබූ බවත් විපක්ෂ නායක නිමල් සිරිපාල ද සිල්වා මහතා කීවේය.තම විධායක බලතල කප්පාදු නොකැර විධායක බලතල වැඩිකරගැනීමට හිටපු ජනාධිපතිවරුන් ක්‍රියා කරද්දී ජනාධිපති මෛත්‍රිපාල සිරිසේන මහතා දැවැන්ත කැපකිරීමක්, සේවාවක් සහ පරිත්‍යාගයක් කර ඇති බවත් ඔහු කීවේය.19 වැනි ව්‍යවස්ථා සංශෝධනය සම්මත කරගත් පමණින් ශ්‍රී ලංකා නිදහස් පක්ෂයට ඇති විශාලම ප්‍රශ්නය බවද ඔහු කීය.  ",
    "URL": "https://www.lankadeepa.lk/latest_news/‘ලොකුම-ප්‍රශ්නය-එජාපයෙන්‘/1-312756",
    "Category": "latest_news"
}