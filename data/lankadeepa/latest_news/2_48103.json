{
    "Source": "www.lankadeepa.lk",
    "Timestamp": "2019 මැයි මස 24",
    "Headline": "හිස්බුල්ලාගේ ප්‍රධානත්වයෙන් දරුවන් 2000 කට ශිෂ්‍යත්ව",
    "News Content": "(අමදෝරු අමරජීව)ආණ්ඩුකාර නිල නිවස අලුත්වැඩියා කිරීමට වෙන් කළ රුපියල් ලක්ෂ 200ක මුදලින්  රුපියල් ලක්ෂ 120ක මුදලක් පියවරු අහිමි දරුවන් 2000කට ශිෂ්‍යත්ව ප්‍රධාන කිරීම සඳහා නැගෙනහිර පළාත් ආණ්ඩුකාර එම්.එල්.ඒ.එම්.හිස්බුල්ලා මහතා වෙන්කර තිබේ.අද (24) ත්‍රිකුණාමලය විවේකානන්ද මහා විද්‍යාලයේ පැවැති සමාරම්භක උත්සවයේදී ත්‍රිකුණාමලය අධ්‍යාපන කලාපයේ පියවරුන් අහිමි වූ සිසුන් 84 දෙනෙකුට ආණ්ඩුකාරවරයාගේ ප්‍රධානත්වයෙන් මාස හතරක ශිෂ්‍යත්ව ප්‍රධාන කළේය.මෙම ශිෂ්‍යත්ව වැඩසටහන අධ්‍යාපන කලාප 17ක ව්‍යාප්ත කිරීමට නියමිත ව ඇති අරත මෙම සමාරම්භ අවස්ථාවට පළාත් අධ්‍යාපන ලේකම් අයි.කේ.ජි.මුතුබණ්ඩා,පළාත් අධ්‍යාපන අධ්‍යක්ෂ එම්.කේ.මන්සුරි යන මහත්වරු ඇතුළු පිරිසක්  එක්වුහ.  ",
    "URL": "https://www.lankadeepa.lk/latest_news/හිස්බුල්ලාගේ-ප්‍රධානත්වයෙන්-දරුවන්-2000-කට-ශිෂ්‍යත්ව/1-550991",
    "Category": "latest_news"
}