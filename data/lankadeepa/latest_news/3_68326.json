{
    "Source": "www.lankadeepa.lk",
    "Timestamp": "None  2017 පෙබරවාරි මස 24",
    "Headline": "ශ්‍රද්ධාගේ සිනමා දිවියේ වෙනසක්",
    "News Content": "‘ආශික්‍යු’ දෙවැනි චිත්‍රපටය හරහා ලොවම හඳුනාගත් ශ්‍රද්ධා කපූර් මේ වසරේදී වෙනස්ම මුහුණුවරක් ගත් බොලිවුඩ් චිත්‍රපටයකින් සිය රසික පිරිස් මුණ ගැසීමට සූදානමින් සිටිනවා. ඒ අපුර්වා ලාකියා විසින් අධ්‍යක්ෂණය කරන ‘හසීනා - ද මුම්බායි ක්වීන්’ චිත්‍රපටයෙන්.මෙම චිත්‍රපටය මුම්බායි පාතාල සාමාජිකයෙකු වන ඩාවුඩ් ඊබ්හ්‍රිම්ගේ නැගණිය හසීනා පාර්කාර්ගේ ජීවිත කතාව අලළා සැකසුණ චිත්‍රපටයක් වන අතර, ශ්‍රද්ධා මෙහි ‘හසීනා’ ලෙස ප්‍රධාන චරිත නිරූපණය කරනවා. ඩාවුඩ් ලෙස ජර්මන් ජෝෂි රංගනයෙන් දායක වෙනවා.‘හසීනා - ද මුම්බායි ක්වීන්’ චිත්‍රපටය ශ්‍රද්ධා මේ වසරේ සිය රසික පිරිස් මුණගැසෙන තුන්වැනි බොලිවුඩ් චිත්‍රපටයද වෙනවා. ‘ඕකේ ජානු’ ශ්‍රද්ධාගේ පළමු චිත්‍රපටය වන අතර, දෙවැනි චිත්‍රපටය වන්නේ ‘හාෆ් ගර්ල් ෆ්‍රේන්ඩ්’ චිත්‍රපටයයි.    ",
    "URL": "https://www.lankadeepa.lk/latest_news/ශ්‍රද්ධාගේ-සිනමා-දිවියේ-වෙනසක්/1-508949",
    "Category": "latest_news"
}