{
    "Source": "www.lankadeepa.lk",
    "Timestamp": "2021 නොවැම්බර් මස 20",
    "Headline": "’’ජනපති මිරිහානේ ගෙදර ඉන්නවට මම කැමති නැහැ’’",
    "News Content": "(සුජිත් හේවාජුලිගේ සහ  අංජුල මහික වීරරත්න)රට වටේ ඇති ජනපතිවරයාගේ නිල නිවාසවලට ජනාධිපතිවරයා එක දිනක් හෝ ගොස් නැති බවත් ඒවා   අද  ප්‍රයෝජනයට ගන්නේ යාළු මිත්‍රයන්, ගජ මිත්‍රයන් පමණක් බවත් ජාතික ජන බලවේගය පක්ෂයේ පාර්ලිමේන්තු මන්ත්‍රී අනුර කුමාර දිසානායක මහතා පාර්ලිමේන්තුවේදී අද පැවැසීය.ජනපතිවරයාගේ නිල නිවාස රටපුරා හත අටක් ඇති බවද  හෙතෙම සඳහන් කළේය .ජනාධිපතිවරයා මිරිහානේ තමන්ගේ නිවසේ පදිංචිව සිටීම හොඳ වුවත් තමා කැමති ඔහු ජනාධිපති නිවෙසට යන එක බව පැවසූ  මන්ත්‍රීවරයා  ජනාධිපතිවරයා මිරිහානේ  නිවසේ  සිටීම ඒ අවට පදිංචිකරුවන්ට හිරිහැරයක් බවද  සදහන් කළේය.ඔහු මෙසේ පැවසුවේ අයවැය විසර්ජන පනත් කෙටුම්පත පිළිබඳ දෙවැනි වර කියවීමේ විවාදයේදීය.ජනාධිපති සිටින නිසා  පොලිසිය යොදවා ඒ අවට නිතර නිතර පරීක්ෂා කිරීම් සිදුකරන හෙයින්   ජනතාවට හිරිහැර සිදුවන බවත් කුඩා කුඩා ව්‍යාපාරවලට පවා මෙමගින් විශාල බලපෑමක් ඇතිවී ඇති බවත් ඔහු ප්‍රකාශ කළේය.  ",
    "URL": "https://www.lankadeepa.lk/news/’’ජනපති-මිරිහානේ-ගෙදර-ඉන්නවට-මම-කැමති-නැහැ’’/101-603315",
    "Category": "latest_news"
}