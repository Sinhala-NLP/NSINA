{
    "Source": "www.lankadeepa.lk",
    "Timestamp": "2022 ජනවාරි මස 03",
    "Headline": "69 හැවිරිදි කතක් ගින්නට බිලි",
    "News Content": "(ඉන්දිකා රාමනායක)රත්නපුර ඇලපාත ප්‍රදේශයේ නිවසක ඊයේ (2) රාත්‍රියේ ඇති වු ගින්නකින් 69 හැවිරිදි කාන්තාවක් පිළිස්සී මිය ගොස් ඇතැයි ඇලපාත පොලිසිය පවසයි .මෙම නිවසේ හටගත් ගින්න සම්බන්ධයෙන් පොලිස් හදිසි ඇමතුම් අංශයට ලැබුණු තොරතුරකට අනුව පොලිසිය සහ රත්නපුර ගිනි නිවීමේ ඒකකය විසින් ගින්න නිවා දමා ඇත .කාන්තාව මෙම නිවසේ තනිවම ජීවත්ව සිට ඇති බවද පොලිසිය පවසයි.මෙම නිවසේ ගෑස් උදුනක් හෝ විදුලි බලය හෝ නොතිබු බව පොලිසිය කියයි .ගින්නට හේතුව මෙතෙක් අනාවරණය වී නොමැත. ඇලපාත පොලීසිය සිද්ධිය සම්බන්ධයෙන් පරීක්ෂණ පවත්වයි .   ",
    "URL": "https://www.lankadeepa.lk/latest_news/69-හැවිරිදි-කතක්-ගින්නට-බිලි/1-605848",
    "Category": "latest_news"
}