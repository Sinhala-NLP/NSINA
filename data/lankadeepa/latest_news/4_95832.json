{
    "Source": "www.lankadeepa.lk",
    "Timestamp": "None  2014 ඔක්තෝබර් මස 22",
    "Headline": "‘ගුරුන්ට දේශපාලන ඇමක්‘",
    "News Content": "ඔක්තෝබර 27 වැනි දා පැවැත්වීමට නියමිත බව කියන ශ්‍රී ලංකා නිදහස් ගුරු සංවිධානය සවිබල ගැන්වීමේ වැඩසටහනකට පැමිණෙන ලෙස බස්නාහිර පළාත් ප්‍රධාන අමාත්‍ය ප්‍රසන්න රණතුංග මහතා මීගමු කලාපයේ ගුරු විදුහල්පතිවරුන්ට ලිඛිතව දන්වා ඇතැයි ලංකා ගුරු සංගමය කියයි.පාසල් වේලාවේ දී පැමිණෙන නියෝජිතයන් සඳහා අවශ්‍ය නම් රාජකාරී නිවාඩු අනුමත කර දීමට කටයුතු කළ හැකි බව ද ශ්‍රී ලංකා නිදහස් පක්ෂ ලිපි ශීර්ෂයකින් මහ ඇමැතිවරයා දන්වා ඇතැයි ගුරු සංගමයේ ලේකම් ජෝසප් ස්ටාලින් මහතා පවසයි.හෝමාගම පාසලක දෙමාපිය රැස්වීමක් ඇමැතිවරයකුගේ දේශපාලන කාර්යාලයයක පසුගිය සෙනසුරාදා (18) පවත්වා ඇති බව කී ස්ටාලින් මහතා මෙවැනි සිදුවීම්වලින් පෙන්නුම් කරන්නේ අධ්‍යාපනය දේශපාලනීකරණය වී ඇති අන්දම යැයි සඳහන් කරයි.මේ සම්බන්ධයෙන් පියවරක් ගන්නැයි ලංකා ගුරු සංගමය ජනාධිපති ලේකම්ගෙන් ඉල්ලා ඇත.   ",
    "URL": "https://www.lankadeepa.lk/latest_news/‘ගුරුන්ට-දේශපාලන-ඇමක්‘/1-270730",
    "Category": "latest_news"
}