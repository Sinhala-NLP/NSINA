{
    "Source": "www.lankadeepa.lk",
    "Timestamp": "2020 නොවැම්බර් මස 25",
    "Headline": "ආරච්චිකට්ටුව පොලීසිය තාවකාලිකව වහයි",
    "News Content": "(එච්. චන්දන සහ ලලිත් නවරත්න )ආරච්චිකට්ටුව පොලීසිය තාවකාලික වාසාදැමූ බව හලාවත පොලිස් අධිකාරී කාර්යාලය කියයි. හලාවත - සහ ආරච්චිකට්ටුව ප්‍රදේශ වලින් තවත් කොරෝනා ආසාධිතයින් 07 දෙනෙකු හදුනා ගෙන බැවින් මෙම පියවර ගත් බව සෞඛ්‍ය අංශ සදහන් කරයි.මෙම හදුනා ගෙන ඇති කොරෝනා ආසාධිතයින් අතර ආරච්චිකට්ටුව පොලීසියේ සේවය කරන පොලිස් කොස්තාපල්වරයෙකුද වේ.ආරච්චිකට්ටුව පොලීසියේ සේවය කරන උප පොලිස් පරීක්ෂකවරයෙකු සහ පොලිස් කොස්තාපල්වරයෙකු ස්වයං නීරෝධායනයට යොමු කර තිබී ඇත.මොවුන් දෙදෙනා හලාවත - මැදවත්ත ප්‍රදේශයෙන් හමුවී ඇති ආසාධිතයෙකුගේ සමීපතයින් ලෙස හදුනා ගෙන ඇත.එසේ නිරෝධායනයට ලක් කර සිටි එක් නිලධාරියෙකු කොරෝනා ආසාධිතයෙකු බවට හදුනා ගෙන ඇති බව සෞඛ්‍ය අංශ සදහන් කරයි.මේ හේතුවෙන් වසා දමා ලද ආරච්චිකට්ටුව පොලීසය නල්දරන්කට්ටුව ප්‍රජා ශාලාවේ  තාවකාලිකව ස්ථාපනය කිරීමට තීරණය කර ඇත.   ",
    "URL": "https://www.lankadeepa.lk/latest_news/ආරච්චිකට්ටුව-පොලීසිය-තාවකාලිකව-වහයි/1-582519",
    "Category": "latest_news"
}