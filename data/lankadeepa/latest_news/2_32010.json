{
    "Source": "www.lankadeepa.lk",
    "Timestamp": "2021 මැයි මස 04",
    "Headline": "මැතිසබේ  දොර ජනෙල් අරී",
    "News Content": "(සුජිත් හේවාජුලිගේ සහ අංජුල මහික වීරරත්න )කොරෝනා අවදානම හේතුවෙන් මැති සබයේ සියලු දොරවල් විවෘත කරගෙන එහි කටයුතු ඊයේ (4) පැවැත්වීම විශේෂත්වයකි .පාර්ලිමේන්තු ආරංචි මාර්ග සඳහන් කරන අන්දමට මැතිසබයේ සියලු දොරවල් විවෘත කරගෙන එහි කටයුතු සිදුකෙරුණු පළමු අවස්ථාව මෙයයි.රැස්වීම් ශාලාවල දොර ජනෙල් විවෘත කර තැබීමෙන් කොරෝනා වයිරසය යම් ප්‍රමාණයකට පාලනය කළ හැකි බව සෞඛ්‍ය අංශ පෙන්වා දී තිබෙන අතර මැති සබයේ ඉහත පියවර අනුගමනය කළේ ඒ අනුව යැයි පාර්ලිමේන්තු ප්‍රකාශකයෙක් පැවසීය.මේ අතර සියලුම මන්ත්‍රීවරුන් මුව ආවරණ පැළඳ පුද්ගල දුරස්ථ භාවය ආරක්ෂා කරමින් මැති සබයේ රැඳී සිටිනු ඊයේ දක්නට ලැබිණ.Reply Forward  ",
    "URL": "https://www.lankadeepa.lk/latest_news/මැතිසබේ--දොර-ජනෙල්-අරී/1-589979",
    "Category": "latest_news"
}