{
    "Source": "www.lankadeepa.lk",
    "Timestamp": "None  2016 අගෝස්තු මස 11",
    "Headline": "සුව සේවයේ තවත් වාර්තාවක්",
    "News Content": "ශ්‍රී ලංකාවේ ළදරු හා මාතෘ මරණ අනුපාතය සැලකිය යුතු ලෙස අඩු වී ඇතැයි සෞඛ්‍ය අමාත්‍ය රාජිත සේනාරත්න මහතා අද (11) පැවැසීය. ගාලුමුවදොර හෝටලයේ පැවැති ශ්‍රී ලංකා ළමා විශේෂඥ වෛද්‍යවරුන්ගේ සංගමයේ වාර්ෂික මහ සභා රැස්වීමේ සමාරම්භක උත්සවයට සහභාගී වෙමින් සේනාරත්න මහතා එසේ කීය. ළදරු, මාතෘ හා මුල් ළමාවියේ පසුවන දරුවන්ගේ සෞඛ්‍ය වර්ධනය කිරීමෙහිලා මෙරට ළමා විශේෂඥ වෛද්‍යවරුන් සුවිශේෂී කාර්යභාරයක් කර ඇතැයි කී අමාත්‍යවරයා තරුණ පරම්පරාවේ සෞඛ්‍ය තත්ත්වය පවත්වා ගැනීමේ කාර්යය ද ඔවුන් ඉටු කරණු ඇතැයි කීවේය.  ",
    "URL": "https://www.lankadeepa.lk/latest_news/සුව-සේවයේ-තවත්-වාර්තාවක්/1-446999",
    "Category": "latest_news"
}