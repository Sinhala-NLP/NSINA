{
    "Source": "www.lankadeepa.lk",
    "Timestamp": "2019 අප්‍රේල් මස 29",
    "Headline": "සයින්දමර්දු මෙහෙයුමකින්  තවත් ආයුධ රැසක් සොයා ගනි",
    "News Content": "( වසන්ත චන්ද්‍රපාල) අම්පාර සයින්දමර්දු ප්‍රදේශයේ ආරක්ෂක අංශ කරන ලද මෙහෙයුමකදි මෙරට නිෂ්පාධිත  තුවක්කුවක් , පතොරම් තුනක් , සහ කඩුවක් , කෙටේරියක් හමුව තිබේ. අද  (29 ) ශ්‍රිලංකා යුධ හමුදාව සහ පොලීසිය ඒකාබද්ධව මෙම මෙහෛයුම අරඹා තිබිණි. ඉකුත් 26 වැනිදා සයින්දමර්දු බොලිවියානු සුනාමි ගම්මානයේ නිවසක සිදුව බොම්බ පිපිරී‍මෙන් අනතුරැව  මෙම ප්‍රදේශය පුර මෙහෙයුම් ආරම්භ කරනු ලැබිය. ඊයේ  28 වෙනි දින නින්දවුර් ප්‍රදේශයේ කරන ලද සෝදිසි මෙහෙයුමකදි තුවක්කුවක් සහ පතොරම් 53 ක් ද කඩුවක්ද සොයා ගැනීමට ආරක්ෂක අංශ සමත්විය. මෙම මෙහෙයුම් සදහා ප්‍රදේශයේ මුස්ලිම් ජනතාවගේ සහය ලැබෙමින් පවතින බවද ආරක්ෂක අංශ පවසයි. ශ්‍රි ලංකා යුධ හමුදාවේ 24 වෙනි සේනාංකාධිපති මේජර් ජෙනරාල් මහින්ද මුදලිගේ මහතා ගේ මෙහයවිමෙන් තුන්වන විජයබා රෙජිමේන්තුවේ අණදෙන නිළධාරි මේජර් ඩබ්.ආර්.ධර්මසේන මහතා ඇතුලු හමුදා අනුඛණ්ඩයකමෙහෙයුමට  සහභාගි වු අතර අම්පාර කොට්ඨාශ භාර පොලිස් අධිකාරි සාමන්ත විජේසේකර මහතාගේ මෙහයවිමෙන් පොලිස් නිළධාරින් සහභාගි කරවනු ලැබිය.    ",
    "URL": "https://www.lankadeepa.lk/latest_news/සයින්දමර්දු-මෙහෙයුමකින්--තවත්-ආයුධ-රැසක්-සොයා-ගනි/1-549470",
    "Category": "latest_news"
}