{
    "Source": "www.lankadeepa.lk",
    "Timestamp": "None  2013 ජුලි මස 08",
    "Headline": "ටැන්සානියා පන්සල සියවසට ළගයි‍",
    "News Content": "ටැන්සානියාවේ දාර් එස් සලාම් අගනුවර සිංහල බෞද්ධ සංගමය 1927 දී ථෙරවාදී බෞද්ධ විහාරයක් ඇරැඹීය.අප්‍රිකාවේ පැරණිම විහාරස්ථානය මෙයයි. බෝධිය රෝපණය කැරුණේ 1920 දීය.විහාර මන්දිරය විවෘත වුයේ 1956 දීය. දාර් එස් සලාම් නුවර ශ්‍රී ලාංකිකයෝ 120 ක් පමණ සිටිති. ඔවුහු පන්සලේ දායකයෝය.ඉලුක්පිටියේ පඤ්ඥාසේකර නාහිමියෝ 1998 සිට විහාරාධිපති ලෙස කටයුතු කරති. ඒ හිමියෝ අනාථ නිවායක්ද පවත්වාගෙන යති. දැනට එහි දරුවෝ 70 දෙනෙක් සිටිති.දරුවන් 150 දෙනකුට රැකවරණ සැළැසීමට බලාපොරොත්තුවන බව පඤ්ඥාසේකර හිමියෝ කියති.මහින්ද රාජපක්ෂ ජනපති සිය ටැන්සානියා සංචාරයේදී මෙම පන්සලට ගියේය.ළමා නිවාසයට විදුලි ජනන යන්ත්‍රයක්ද පිරිනැමිය. ",
    "URL": "https://www.lankadeepa.lk/latest_news/ටැන්සානියා-පන්සල-සියවසට-ළගයි‍/1-148552",
    "Category": "latest_news"
}