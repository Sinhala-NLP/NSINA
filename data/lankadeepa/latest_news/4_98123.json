{
    "Source": "www.lankadeepa.lk",
    "Timestamp": "None  2014 ජුලි මස 08",
    "Headline": "සිංහල මිනිස්සු මුස්ලිම් දරුවන්ගේ දිවි දික්කරති",
    "News Content": "අකුරැස්ස ගොඩපිටිය පෝරුතොට හවුපේ මුස්ලිම් නිවසක හටගත් ගින්න මැදිවී සිටි මාස හයක කුඩා දරුවකු  සහ තවත් ළමයින් දෙදෙනකු බේරා ගැනීමට අසල්වැසි සිංහලයෝ සමත් වූහ.දරුවන්ගේ අම්මා සහ අත්තම්මා නිල්වලා ගඟට රෙදි සේදීමට ගිය අවස්ථාවේදී ගින්න හටගෙන ඇත. දරුවන්ට කිරි හැදීම සඳහා ලිප පත්තු කර ඇතැයි ද එයින් මුළු නිවසම විනාශයට පත් වී ඇතැයිද  කියති.  මෙම ගින්න නිවීමට සිංහල පිරිස දැඩි වෙහෙසක් ගෙන ඇත. දැඩි රස්නය නිසා කිසිවකුටත් අසලට යෑමෙට හැකි වූයේ නැත.     ",
    "URL": "https://www.lankadeepa.lk/latest_news/සිංහල-මිනිස්සු-මුස්ලිම්-දරුවන්ගේ-දිවි-දික්කරති/1-248677",
    "Category": "latest_news"
}