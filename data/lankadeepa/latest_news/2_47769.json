{
    "Source": "www.lankadeepa.lk",
    "Timestamp": "2019 ජුනි මස 12",
    "Headline": "මාලදිවයිනේ ජනාධිපති ඇතුළු කැබිනට් මණ්ඩලය ශ්‍රී ලංකාවේ සංචාරයක",
    "News Content": "(අංජුල මහීක වීරරත්න) අග්‍රාමාත්‍ය රනිල් වික්‍රමසිංහ මහතාගේ ආරාධනාවකට අනුව මාලදිවයින් ජනාධිපති ඊබ්‍රහිම් මොහොමඩ් සෝලි මහතා ඇතුළු මුළු කැබිනට් මණ්ඩලයම ශ්‍රී ලංකාවේ  සංචාරයක නිරත වෙති. මාලදිවයින් ජනාධිපතිවරයෙක් සමස්ථ කැබිනට් මණ්ඩලය සමගම ශ්‍රී ලංකාවේ සංචාරයක නිරත වන්නේ ප්‍රථම වතාවටය. ඊට අමතරව ඇමරිකානු රාජ්‍ය ලේකම් මයික් පොම්පියෝ මහතා ද ලබන සතියේදී ශ්‍රී ලංකාවේ නිලසංචාරයක නිරතවේ. ඒ සමගම ජපාන අග්‍රාමාත්‍ය ෂින්සියෝ අබේ මහතාගේ විශේෂ නියෝජිතයෙක්ද ශ්‍රී ලංකාවේ සංචාරයකට පැමිණේ. මේ සියලුදෙනා මෙරට සංචාරය කරන්නේ අග්‍රාමාත්‍ය රනිල් වික්‍රමසිංහ මහතාගේ ඉල්ලීමකට අනුවය. රටේ ආරක්ෂාව තහවුරු වී ඇති බව අගමැතිවරයා පසුගියදා මෙරට සියලු තානාපතිවරුන් කැදවා ප්‍රකාශ කළේය.  ",
    "URL": "https://www.lankadeepa.lk/latest_news/මාලදිවයිනේ-ජනාධිපති-ඇතුළු-කැබිනට්-මණ්ඩලය-ශ්‍රී-ලංකාවේ-සංචාරයක/1-551903",
    "Category": "latest_news"
}