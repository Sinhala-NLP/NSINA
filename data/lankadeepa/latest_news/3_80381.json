{
    "Source": "www.lankadeepa.lk",
    "Timestamp": "None  2016 ජනවාරි මස 13",
    "Headline": "සීතල රැය උණුසුම් වෙයි ",
    "News Content": "රාත්‍රී කාලයේ දී දිවයින පුරා උෂ්ණත්වය ඉහළ ගොස් ඇතැයි කාලගුණ විද්‍යා දෙපාර්තමේන්තුව පවසයි. එහි අධ්‍යක්ෂ එස්.ආර්.ජයසේකර මහතා කියා සිටියේ නුවරඑළියේ රාත්‍රී උෂ්ණත්වය ද වෙනත් වසරවල මේ කාලයට සාපේක්ෂව සෙල්සියස් අංශක හතරකින් පමණ ඉහළ ගොස් ඇති බවයි.කොළඹ, කටුගස්තොට, කටුනායක, කුරුණෑගල, මහඉලුප්පල්ලම, පුත්තලම, මඩකලපුව හා රත්මලාන ආදී ප්‍ර‍දේශවල ද රාත්‍රී උෂ්ණත්වය වෙනත් වසරවල මෙම කාලයට සාපේක්ෂව සෙල්සියස් අංශක තුනකින් පමණ ඉහළ ගොස් ඇත.ගාල්ල, අනුරාධපුරය, බදුල්ල, කටුනායක හා මන්නාරම ආදී ප්‍රදේශවල උෂ්ණත්වය ද අංශක දෙකකින් පමණ ඉහළ ගොස් ඇතැයි ද කාලගුණ දෙපාර්තමේන්තුව පවසයි. ",
    "URL": "https://www.lankadeepa.lk/latest_news/සීතල-රැය-උණුසුම්-වෙයි/1-376483",
    "Category": "latest_news"
}