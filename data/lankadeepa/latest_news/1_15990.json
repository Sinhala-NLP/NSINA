{
    "Source": "www.lankadeepa.lk",
    "Timestamp": "2022 මැයි මස 14",
    "Headline": "ඉන්ධන නැතුව විදුලි බලාගාර 8 ක් ඇනහිටී",
    "News Content": "(යොහාන් භාසුර)ඉන්ධන නොමැතිවීමෙන් තාප විදුලි බලාගාර 8 ක් සම්පූර්ණයෙන්ම අක්‍රීය වී ඇතැයි විදුලිබල මණ්ඩලයේ උසස් නිලධාරියෙක් පැවසීය.කපුගස්කන්ද බලාගාර දෙක, කොළඹ වරාය පාවෙන බලාගාරය, ඇඹිලිපිටිය සහ මාතර පෞද්ගලික බලාගාර දැවිතෙල් නොමැතිව ද, කැලණිතිස්ස සහ මතුගම යන බලාගාර ද ඩීසල් නොමැතිවීමෙන් මේ වන විට සම්පූර්ණයෙන්ම අක්‍රීවී ඇති බව ද එම නිලධාරියා කීය.  සෙසු තාප බලාගාර හයක ද ඉන්ධන ඉදිරි දින දෙක තුළ සම්පූර්ණයෙන්ම අවසන් වීමට නියමිත බවත් එසේ වුවහොත් විදුලි කප්පාදුව තව දුරටත් ඉහළ යා හැකි බවත් එම නිලධාරියා වැඩි දුරටත් සඳහන් කළේය.   ",
    "URL": "https://www.lankadeepa.lk/latest_news/ඉන්ධන-නැතුව-විදුලි-බලාගාර-8-ක්-ඇනහිටී/1-613076",
    "Category": "latest_news"
}