{
    "Source": "www.lankadeepa.lk",
    "Timestamp": "None  2016 මාර්තු මස 28",
    "Headline": "ගල් ගසන්නන් අල්ලන්න එස්ටීඑෆ් : ඔත්තුවටත් තෑගි",
    "News Content": "දක්ෂිණ අධිවේගී මාර්ගයට සැඟවී සිට ගල් ගසන පුද්ගලයන් සොයා පොලිස් විශේෂ කාර්ය බළකාය අද (28) සිට යොදවන බව අධිවේගී මාර්ගයේ ඉංජිනේරු තුෂාර ධර්මසිරි මහතා කියයි.විශේෂ කාර්ය බළකා ජංගම සේවයට අමතරව හඳුනාගත් පෙදෙස්ද ඇතුළුව ජංගම මුර සංචාරයේ යෙදෙන බවත් එවැනි ක්‍රියාවන්හි යෙදෙන පුද්ගලයන් ගැන තොරතුරු දෙන අයට තෑගී දීමේ ක්‍රමවේදයක් ක්‍රියාත්මක කරන බවත් අධිවේගී මාර්ගයේ නඩත්තු හා මෙහෙයුම් අධ්‍යක්ෂ එස්.ඕපනායක මහතා පවසයි.මෙම ක්‍රියාවේ ආදීනව දැක්වෙන අත්පත්‍රිකා බෙදීමට ද මාර්ග සංවර්ධන අධිකාරිය සැරසේ. ",
    "URL": "https://www.lankadeepa.lk/latest_news/ගල්-ගසන්නන්-අල්ලන්න-එස්ටීඑෆ්-:-ඔත්තුවටත්-තෑගි/1-399409",
    "Category": "latest_news"
}