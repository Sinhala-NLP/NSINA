{
    "Source": "www.lankadeepa.lk",
    "Timestamp": "2023 සැප්තැම්බර් මස 25",
    "Headline": "පොලිස් කොස්තාපල් අනුන්ගේ කසිප්පු කුලියට ඇදලා",
    "News Content": "(ශ්‍රීනාත් ප්‍රසන්න ජයසූරිය)කසිප්පු බෝතල් විසි එකක් යතුරු පැදියකින් ප්‍රවාහනය කරමින් සිටියේ යැයි කියන පොලිස් කොස්තාපල්වරයකු  ඔහුගේ රාජකාරි පිස්තෝලය සහ ජීව උණ්ඩ දහයක් අඩංගු මැංගසිනයක් ද සමග  අත්අඩංගුවට ගත් බව අලව්ව පොලිසිය පවසයි.මෙම සැකකාර පොලිස් කොස්තාපල්වරයා බීමතින් සිටි බව ඊට අදාළව සිදු කරන ලද පරීක්ෂණ වලින් හෙළි විණි යැයි පොලිසිය සඳහන් කරයි.අත්අඩංගුවට ගත් සැකකාර පොලිස් කොස්තාපල්වරයා මහේස්ත්‍රාත්වරියකගේ ආරක්ෂාවට යොදවා සිටිනව රකාපොල පොලීසියට අනියුක්තව පොලිසියට අනුයුක්තව රාජකාරි කරන අයෙකි.මෙම කසිප්පු ,උර 51ක බහා බෑගයක දමාගෙන යතුරුපැදියෙන් ප්‍රවාහනය කරමින් සිට ඇතැයි පොලීසිය පැවසී ය.පොල්ගහවෙල ප්‍රදේශයේ දී හමුවූ පුද්ගලයකු තමන්ට මෙම කසිප්පු තොගය වරකාපොලට රැගෙන ගොස් එහිදී හමුවන අයෙකුට භාර දෙන ලෙස කියා ලබාදුන් බව සැකකාර පොලිස් කොස්තාපල්වරයා පොලිස් ප්‍රශ්න කිරීම්වලදී හෙළි කර ඇතැයි කියති.   ",
    "URL": "https://www.lankadeepa.lk/latest_news/පොලිස්-කොස්තාපල්-අනුන්ගේ-කසිප්පු-කුලියට-ඇදලා/1-640343",
    "Category": "latest_news"
}