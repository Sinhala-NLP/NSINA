{
    "Source": "www.lankadeepa.lk",
    "Timestamp": "None  2016 පෙබරවාරි මස 29",
    "Headline": "විශ්වා වර්ණපාලයන්ට ජනපති ගෞරව ආචාරය",
    "News Content": "දේශපාලන වරප්‍රසාද උපයා ගන්නා මාර්ගයක් කොට නොගෙන තම දැනුම ප්‍රායෝගිකව භාවිත කළ හැකි මගක් ලෙස පමණක් යොදාගත් එක්සත් ජනතා නිදහස් සන්ධානයේ මහලේකම්වරයාට ගෞරවනීය ආචාරය පුද කරන බව එක්සත් ජනතා නිදහස් සන්ධානයේ මහාචාර්ය විශ්ව වර්ණපාල මහතාගේ අභාවය වෙනුවෙන් ශෝක පණිවිඩයක් නිකුත් කරමින් ජනාධිපති මෛත්‍රීපාල සිරිසේන මහතා කියා සිටියි.විශ්වා වර්ණපාල මහතාගේ අවමංගල්‍ය උත්සවය මාදිවෙල ඔබහේන පාරේ පිහිටි ඒ මහතාගේ නිවසේදී අද (29) පැවැත්විණි.2004 සිට 2010 දක්වා කාලය තුළ මෙරට උසස් අධ්‍යාපන අමාත්‍යවරයා ලෙස කටයුතු කළ විශ්වා වර්ණාපල මහතා විදේශ කටයුතු නියෝජ්‍ය  අමාත්‍යධුර ද හොබවා ඇත.දේශපාලන විද්‍යා විෂය සම්බන්ධයෙන් කැපී පෙනුණු මෙහෙවරක් ඉටු කළ විශ්වා වර්ණපාල මහතා කාලීන දේශපාලනය, පක්ෂ දේශපාලනය, ශ්‍රී ලංකාවේ පරිපාලන ආදී විවිධ තේමා යටතේ කෘති රචනා කරමින් ද පුවත්පත් සඟරා සඳහා ද්වී භාෂා ලිපි සම්පාදනයෙන් ද එම විෂය සම්බන්ධ තම දැනුම, අදහස් හා ආකල්ප සමාජගත කළේය.      ",
    "URL": "https://www.lankadeepa.lk/latest_news/විශ්වා-වර්ණපාලයන්ට-ජනපති-ගෞරව-ආචාරය/1-390153",
    "Category": "latest_news"
}