{
    "Source": "www.lankadeepa.lk",
    "Timestamp": "2020 පෙබරවාරි මස 17",
    "Headline": "‘‘ණය බර අඩු කරන ගමන් ආර්ථිකය ශක්තිමත් කළා‘‘",
    "News Content": "(ශාන්ත ප්‍රදීප් සෙනවිරත්න)ණය බර අඩු කරන ගමන් අපි ආර්ථිකය ශක්තිමත් කළා.වැටුප් වැඩිකළා.ජනතාවට සහන දුන්නා.ඊටත් වඩා හොඳ තත්ත්වයක් උදාකර ගන්න කියලා ආණ්ඩුව වෙනස් කළා.නමුත් ජනතාව තැබූ බලාපොරොත්තු සුන්වී ගොස් ඇතැයි පාර්ලිමේන්තු මන්ත්‍රී වජිර අබේවර්ධන මහතා කීය.පිටකෝට්ටේ පිහිටි සිරිකොත පක්ෂ මූලස්ථානයේ අද (17) පැවැති මාධ්‍ය හමුවකදී මන්ත්‍රීවරයා මේ බව පැවසීය.එහිදී මන්ත්‍රීවරයා මෙසේද කීය.ආර්ථිකය කඩා වැටුණු ලෝක විශ්වාසය බිඳ වැටුණු රටක් තමයි අපි බාරගත්තේ.නමුත් ඉතා කෙටිකාලයකින් ඒ තත්ත්වය වෙනස් කරන්න යහපාලන ආණ්ඩුවට හැකිවුණා.අභියෝග මැද ජනතාවට සහන දුන්නා.ඉතිහාසයේ පළමු වරට රුපියල් 10,000 කින් වැටුප් වැඩිකළා.මේ වනවිට රාජ්‍ය සේවකියින්ගේ දීමනා කපලාදැවෙන ප්‍රශ්න ගණනාවක් ඇතිවෙලා දින 100 ක් තුළ විජයග්‍රහණ රැසක් දිනාගත්තා අද සියල්ල බිඳ වැටිලා.රටවලින් ගත් ණය ආණ්ඩුව එදා වෙලාවට ගෙව්වා.මේ අය ගෙවන්න අමාරුයි කියනවා.අත්‍යාවශ්‍ය ආහාර වල මිල ඉහළ ගිහින් තියෙනවා.අපේ කාළේ එය පාලනය කළා.ජනතාව අපි ලබාදුන් සහන වලටත් වැඩිය සහන ගන්න හිතාගෙන බලය දුන්නා.රටේ සියලු අංශවල අය පාරට බැහැලා උද්ඝෝෂණ කළා.සටන් පාඨ කිව්වා.කවදාවත් නැතිව ග්‍රාම සේවක නිලධාරීන් පාරට බැස්සා.පාර්ලිමේන්තු වට රවුමේ නිතර උද්ඝෝෂණ කළා.අපි රුපියල් 1000 කින් වැටුප් වැඩිකරලා තිබෙද්දි තමයි එහෙම කළේ.අද අත්තිකාල දීමනා කපලා.වෙනත් විශේෂ දීමනා නැ.පහළ ඉන්න රාජ්‍ය සේවකයන් හොද වැටුපක් ගත්තා .අද ඒ අය කළ කිරිලා.අපේ රටේ ඡන්ද දායකයා ඡන්දය භාවිතා කරන විදිහ වෙනස්.එය මැතිවරණයෙන් මැතිවරණයට වෙනස් වෙනවා.මේරටේ පක්ෂ දෙකක නායකයින් කලිනුත් රටේ පාලනයට හවුලවෙලා තියෙනවා.ජනපති අගමැති පක්ෂ දෙකකින් පත්වුණා.නමුත් ගැටලු ඇතිවුණේ නැ. ඉදිරියටත් එහෙම රටක් නිර්මාණය වෙන්න පුළුවන්.එහෙම තත්ත්වයක් හැදුනොත් රටේ ඉදිරි ගමනට මෙන්ම ආරක්ෂාවටත් හොඳයා.අපි ශක්තිමත් සන්ධානයකින් ඉදිරි මැතිවරණයට එනවා.  ",
    "URL": "https://www.lankadeepa.lk/latest_news/‘‘ණය-බර-අඩු-කරන-ගමන්-ආර්ථිකය-ශක්තිමත්-කළා‘‘/1-566203",
    "Category": "latest_news"
}