{
    "Source": "www.lankadeepa.lk",
    "Timestamp": "2021 නොවැම්බර් මස 12",
    "Headline": "‘ නුවරඑළිය අපදාවෙන් තොර කළාපයක් කරනවා ’",
    "News Content": "( හැටන් රංජිත් රාජපක්ෂ )                         නුවරඑලිය ප්‍රදේශය ආපදාවෙන් තොර සංචරක කලාපයක් බවට පත් කිරිමට අවශ්‍ය කඩිනම් ක්‍රියාමාර්ග ගන්නා බව ආපදා කළමණාකරණ මධ්‍යස්ථානයේ අධ්‍යක්ෂක ජෙනරාල් විශ්‍රාමික මේජර් ජෙනරාල් සුදන්ත රණසිංහ මහතා පැවසිය.නුවරඑලිය මහ නගර සභා සිමාවේ, ස්ථාන කිහිපයක ගං වතුර තත්ත්වයක් ඇතිවිම නිසා ඒ පිලිබදව සොයා බැලිමට අද  (12) දිනයේ නුවරඑලිය මහ නගර සභාවේ නගරාධිපති චන්දනලාල් කරුණාරත්න , නුවරඑලිය දිස්ත්‍රික් ලේකම් නන්දන ගලබොඩ මහත්වරුන් පැමිණ සිටි අතර එහිදී මාධ්‍යයට අදහස් දක්වමින් අධ්‍යක්ෂක ජෙනරාල්වරයා පැවසිය.නුවරඑලිය දිස්ත්‍රික් ලේකම් කාර්යාලයේදි සියළුම පාර්ශව සමග ගං වතුර තත්ත්වය පාලනය කිරිම සම්බන්ධයෙන් සාකච්ඡා කිරිමෙන් අනතුරුව නුවරඑලිය මහ නගර සභා සිමාවේ ගං වතුර තත්ත්වයක් ඇති වන ස්ථාන පිලිබදව සොයා බැලිමට අධ්‍යක්ෂක ජෙනරාල්වරයා නගරාධිපතිවරයා සමග නිරික්ෂණ චාරිකාවකද එක්විය.මෙහිදි වැඩිදුරටත් අදහස් දැක් වු ආපදා කලමණාකරණ මධ්‍යස්ථානයේ අධ්‍යක්ෂක ජෙනරාල්වරයා කියා සිටියේ දිවයින පුරා ආපදාවට ලක් වන ස්ථාන වැඩි ප්‍රමාණයක් සිදු වන්නේ අනවසර ඉදි කිරිම් නිසා බවයි.එම අනවසර ඉදි කිරිම් ස්ථාන හදුනාගෙන අදාල ආයතන සමග සම්බන්ධිකරණයෙන් යුතුව කටයුතු කර එම අනවසර ඉදි කිරිම් ඉවත් කිරිමට අවශ්‍ය පියවර ගන්නා බවද අධ්‍යක්ෂක ජෙනරාල්වරයා පැවසිය.2022 අයවැය සදහා ආපදා කලමණාකරණ මධ්‍යස්ථානයෙන් යෝජනා රාශ්‍රියක් ඉදිරිපත් කර ඇති බවත්, ඒ අනුව වෙනත් වසර වලට වඩා මෙවර අයවැයෙන් ආපදා කලමණාකරණ මධ්‍යස්ථානය සදහා විශාල ප්‍රතිපාදන ප්‍රමාණයක් වෙන් කරන බවට තමන්ට විශ්වාසයක් ඇති බවත්, එය අනාගත ආයෝජනයක් බවත් ආපදා කලමණාකරණ මධ්‍යස්ථානයේ අධ්‍යක්ෂක ජෙනරාල් විශ්‍රාමික මේජර් ජෙනරාල් සුදන්ත රණසිංහ මහතා පැවසිය.ආපදා සාකච්ඡාවට සහ නිරික්ෂණ චාරිකාවට නුවරඑලිය දිස්ත්‍රික් ආපදා කලමණාකරණ ඒකකයේ සහකාර අධ්‍යක්ෂක රංජිත් අලහකොන් මහතාද එක්විය.    ",
    "URL": "https://www.lankadeepa.lk/news/‘-නුවරඑළිය-අපදාවෙන්-තොර-කළාපයක්-කරනවා-’/101-602844",
    "Category": "latest_news"
}