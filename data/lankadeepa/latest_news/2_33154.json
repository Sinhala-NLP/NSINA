{
    "Source": "www.lankadeepa.lk",
    "Timestamp": "2021 මාර්තු මස 25",
    "Headline": "ගුරු විදුහල්පති එකමුතුව කුරුණෑගල පාරවල් වසති",
    "News Content": "(පුෂ්පකුමාර ජයරත්නඑක්දහස් නවසිය අනූහතේ සිට පවතින තම වැටුප් විෂමතාවයට විසඳුමක් ලබා දෙන ලෙස ඉල්ලමින් ගුරු විදුහල්පති එකමුතුව අද (25) පස්වරුවේ කුරුණෑගල නගරයේදී දැවැන්ත විරෝධතාවයක් පැවැත්වූූහ.මෙම විරෝධය හේතුවෙන් කුරුණෑගල නගරයේ ප්‍රධාන මාර්ග සියල්ලම අවහිර වී නගරයේ දැඩි රථවාහන තදබදයක්ද ඇති විය. රථවාහන ගමනාගමනය අවහිර වීම හේතුවෙන් ජනතාව දැඩි අසීරුතාවයකට පත්ව සිටියහ.කුරුණෑගල කොළඹ ප්‍රධාන මාර්ගයේ එක් මංතීරුවක විරෝධතාකරුවන් ගමන් කිරීම හේතුවෙන් නාවින්න මංසන්ධියේ සිට ඔරලෝසු කණුව දක්වා වන මාර්ග කොටසේ රථවාහන ධාවනය සම්පූර්ණයෙන්ම නවතා දැමීමට පොලීසියට සිදු විය.    ",
    "URL": "https://www.lankadeepa.lk/latest_news/ගුරු-විදුහල්පති-එකමුතුව-කුරුණෑගල-පාරවල්-වසති/1-587899",
    "Category": "latest_news"
}