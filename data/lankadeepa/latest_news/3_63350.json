{
    "Source": "www.lankadeepa.lk",
    "Timestamp": "2017 නොවැම්බර් මස 17",
    "Headline": "නරක් වු ලූනු පැටවු කන්ටේනර් - ලොරි දෙකක් පොලිස් බාරයට",
    "News Content": "(කාංචන කුමාර ආරියදාස)විදේශ රටකින් ගෙන්වන ලද මිනිස් පරිභෝජනයට නුසුදුසු තත්ත්වයේ පවතින ලොකු ලුනු කන්ටේනර්යක් ගලේවෙල  බුලනවැව දී තවත් ලොරියකට පටවමින් සිටියදී  කන්ටේනරය සහ එම ලොරි රථය පොලිස් බාරයට ගත් බව ගලේවෙල පොලීසිය කියයි.ප්‍රදේශය පුරා දැඩි දුර්ගන්ධයක් සහිතව කන්ටේනර්  රථයකින් ලොකු ලූනු තොගයක් තවත් ලොරියකට  මාරු කරමින් සිටින බවට පොලීසියට ලැබුණූ තොරතුරක් මත වැටලීම සිදු කර ඇත.පරික්ෂා කිරිමේ දී ලොකු ලූනු තොගය කන්ටේනර්ය තුළ ම  පැල  වී කුණු වී විනාශ වී  තිබෙනු දක්නට ලැබිණි.කොළඹ වරායේ සිට  බුලනවැව ව්‍යාපාරිකයකු විසින් මෙම ලුනු තොගය ගෙන්වා ඇත. නරක්වී ඇති  ලොකු ලුනු ඉවත් කර ඉතිරිය  ආහාරයට ගැනීමට සුදුසු ඒවා පමණක් අලෙවි කිරීම සිදු කරන බව  ඔහු පැවසීය.භාවිතයෙන් ඉවත් කරන ලොකු ලූනූ තොග වරාය මගින් වෙන්දේසි කළ බවත් එම වෙන්දේසිය කිලෝවක් රුපියල් 31 බැගින් ලුනු තොග මිලදී ගත් බවත් ව්‍යාපාරිකයා පොලිසියට කීවේය.මෙම ලොකු ලූනු ගෙන්වූ බව කියන ව්‍යාපාරිකයා  මෙය නීත්‍යානුකූල ගනුදෙනුවක් බවත් මෙහි කිසිදු අක්‍රමිකතාවයක් සිදුවී නොමැති බවත් පවසමින් ලියකියවිලි කිහිපයක් ලබාදී තිබේ. කෙසේ වෙතත් ගලේවෙල පොලිස් ස්ථානාධිපති විතානච්චි මහතා පැවසුවේ තමන් වෙත ලබාදුන් ලිපි ලේඛන  සත්‍ය ඒවාද  යන්න  සොයා බැලීමට විශේෂ පරීක්ෂණයක්  සිදු කරන බවයි.  ",
    "URL": "https://www.lankadeepa.lk/latest_news/නරක්-වු-ලූනු-පැටවු-කන්ටේනර්---ලොරි-දෙකක්-පොලිස්-බාරයට/1-520434",
    "Category": "latest_news"
}