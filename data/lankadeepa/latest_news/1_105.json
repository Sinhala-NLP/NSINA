{
    "Source": "www.lankadeepa.lk",
    "Timestamp": "2023 ඔක්තෝබර් මස 10",
    "Headline": "වැලි ටිපරයේ ගැටී පී.සී.මරුට",
    "News Content": "(ඉන්දිකා රාමනායක)කුරුණෑගල පොල්ගහවෙල   ප්‍රධාන මාර්ගයේ පුහුරිය  හංදියේ දී වැලි පැටවු ටිපර් රථයක ගැටීමෙන් පොලිස් කොස්තාපල්වරයකු මියගොස් ඇති බව පොල්ගහවෙල පොලිසිය පවසයි. සිද්ධියෙන් මියගෝස් ඇත්තේ පොල්ගහවෙල පොලිසියට අනුයුක්තව රාජකාරිකරමින් සිටි (45) හැවිරිදි පොලිස් කොස්තාපල්වරයකු බව පොලිස් මුලස්ථානය පවසයි. මෙම කොස්තාපල්වරයා ඊයේ රාත්‍රියේ  ජංගම සංචාරයේ යෙදී සිටින අතර තුර  මාර්ගයේ වාහන හා පුද්ගලයන් පරික්ෂා කරමින් සිටියදි කන්තලේ සිට  කඩුවෙල දක්වා වැලි  ප්‍රවාහන කරමින් තිබු ටිපර් රථය මාර්ග අයිනේ සිට කොස්තාපල්වරයාගේ ඇගේ ගැටීමෙන් ඔහු   ඉවතට විසිවී බරපතල තුවාල ලබා ඇත. සිද්ධියෙන් බරපතල තුවාල ලැබු කොස්තාපල්වරයා පොල්ගහවෙල රෝහලට ඇතුළත් කර පසුව කුරුණෑගල රෝහලට මාරු කර සිටියදි මියගොස් ඇත.සැකකාර ටිපර් රථය රියදුරු අත්අඩංගුවට ගෙන ඇත.    ",
    "URL": "https://www.lankadeepa.lk/latest_news/වැලි-ටිපරයේ-ගැටී-පී-සී-මරුට/1-641156",
    "Category": "latest_news"
}