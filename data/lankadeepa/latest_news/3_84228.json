{
    "Source": "www.lankadeepa.lk",
    "Timestamp": "None  2015 අගෝස්තු මස 31",
    "Headline": "ගිනිමැල්ලගහ ඇත් පැටවා මුල් අයිතිකරුට",
    "News Content": "හික්කඩුව ගිනිමැල්ලගහ ජයතිලකාරාම පෙරහරේ ගමන් කරවීමට ගෙනා ඇත් පැටවා ඉරිදා වනජීවි බාරයට ගැනීමෙන් පසු අද (31) පළාත් භාර වනජීවී සහකාර අධ්‍යක්ෂක ඩබ්ලිව්.ඒ.ටී.යූ.ඉන්ද්‍රජිත් මහතා පැමිණ පරීක්ෂා කර ඇත්ගොව්වන තිදෙනා අත් අඩංගුවට ගත්තේය.පංචාලි නමැති ඇත් පැටවා වනජීවී භාරයට ගත් අතර බද්දේගම අධිකරණයට ඉදිරිපත් කළ ඇත්ගොව්වන් තිදෙනාට හිංසාකාරී ලෙස පෙරහරක ඇත් පැටවා ගෙන යාම සම්බන්ධයෙන් බද්දේගම මහේස්ත්‍රාත් හා දිසා විනිසුරු චන්දිම එදිරිමාන්න මහතා රුපියල් ලක්ෂ 5 බැගින් ශරීර ඇප නියම කළේය.අනතුරුව කොළඹ මහේස්ත්‍රාත් අධිකරණය කලින් ලබාදී තිබූ තීරණයක් අනුව ඇත් පැටවා මුල් අයිතිකරු කමල් කිත්සිරිට බාර දීමට මහේස්ත්‍රාත්වරයා නියෝග කළේය.   ",
    "URL": "https://www.lankadeepa.lk/latest_news/ගිනිමැල්ලගහ-ඇත්-පැටවා-මුල්-අයිතිකරුට/1-344330",
    "Category": "latest_news"
}