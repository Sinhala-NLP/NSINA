{
    "Source": "www.lankadeepa.lk",
    "Timestamp": "None  2012 නොවැම්බර් මස 20",
    "Headline": "පැරණිම රස්සාව නීති ගත කරන්න",
    "News Content": "ශ්‍රි ලංකාවේ සංචාරක ව්‍යාපරය දියුණු කිරීමට ගණිකා වෘත්තිය නීතිගත කළ යුතු යැයි දකුණු පළාත් සභාවේ සංධාන  මන්ත්‍රී අජිත් ප්‍රසන්න මහතා දකුණු පළාත් සභාව මගින් ආර්ථක සංවර්ධන අමාත්‍යංශයට යෝජනා කරයි. මේ සඳහා ශ්‍රී ලංකාවෙන් පිරිස් සොයාගත නොහැකි නම් විදෙස් වලින් එවැනි අය ගෙන්වා ගත යුතුයැයි ද ඔහු යෝජනා කරයි. ශ්‍රී ලංකාවේ දැනටම හතළිස් දහසක් පමණ ගණිකාවන් සිටින බව ඔහු පවසයි. සංචාරක ව්‍යාපාරයේ එස් තුන සංකල්පය වන මුහුද හා හිරුඑළියට තම යෝජනාව ද ඇතුළු වන බව කියන ඔහු පළාත් සභා අරමුදලින් මෑත දී දකුණු කොරියාව ඇතුළු රටවල සිදු කළ විදෙස් සංචාරයේ දී මෙවැනි අංශයක වටිනාකම කැපී පෙණුනු බව ඔහු කීවේය. ",
    "URL": "https://www.lankadeepa.lk/latest_news/පැරණිම-රස්සාව-නීති-ගත-කරන්න/1-78412",
    "Category": "latest_news"
}