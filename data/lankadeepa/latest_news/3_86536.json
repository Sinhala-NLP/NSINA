{
    "Source": "www.lankadeepa.lk",
    "Timestamp": "None  2015 ජුනි මස 22",
    "Headline": "‘මට කාවවත් කැපීමට උවමනා නෑ‘",
    "News Content": "තමාට ශ්‍රී ලංකා නිදහස් පක්ෂය තුළ කිසිවකු කැපීමට හෝ කොන් කිරීමට උවමනාවක් නැතැයි ජනපති මෛත්‍රිපාල සිරිසේන මහතා ඉරිදා බදුල්ලේ පැවති රැස්වීමේදී පැවසීය.‘‘ලෝකය වේගයෙන් වෙනස් වෙනවා  අපිට පල්වෙන්න පුළුවන් කමක් නැහැ. ඇමරිකාව වගේ ප‍්‍රබල ආණඩුවක් ගත්තාම ආණඩුක‍්‍රම ව්‍යවස්ථාවේ හැටියට  ජනාධිපතිවරයකුට ඉන්න පුළුවන් දෙසැරයයි.  අවුරුදු හතරයි ආයේ ඡන්දෙකට ගිහින් අවුරුදු හතරයි ඇමරිකාවේ ජනාධිපතිවරයා ගෙදර යවනවා. ශ්‍රී ලංකා නිදහස් පාක්ෂිකයන්ට හෝ එක්සත් ජාතික පාක්ෂිකයන්ට විතරක් තනිවම ආණ්ඩුවක් හදන්න බැහැ. එක්සත් ජාතික පාක්ෂිකයන්ට විතරක් තනිවම ආණ්ඩුවක් හදන්න පුළුවන් නම් අපිත් එක්ක නොවැම්බර් මාසේ 29 වැනිදා එකඟතාවයක් ඇතිකරගන්නේ නැහැ.‘‘“මහින්ද රාජපක්ෂ මහත්යාගේ කටින්ම කිව්වා මට පක්ෂය බාරගන්න කියලා.  පක්ෂයේ නායකයෝ මට කිව්වා පක්ෂය බාරගන්න එහෙම නම් මට පක්ෂයේ පරිවර්තනයත් එක්ක ආණ්ඩුවක් ඉස්සරහට ගෙනියන කොට  මේ රටේ අනෙකතුත් දේශපාලන සමාජ බලවේග සියල්ල තුල අපි යම් එකඟතාවයක් එකක් ඉස්සරහට යන්නට වැඩපිළිවෙළක් සකස්කර ගන්න ඕනෑ. යුද්ධය අවසන්වෙලා සාමය ඇති වුනයි කියල හිතන්න එපා ප‍්‍රශ්න ඉවරයි කියලා අවුරුදු තිහකට ආසන්න යුද්ධය අවසන් කරල මහින්ද රාජපක්ෂ මහත්තය ජිවිත පරිත්‍යාග කරපු රණවිරුවන්ට පින්සිද්ධ වෙන්න අපි සාමය ළඟා කරගත් බව ඇත්ත  හැබැයි රටක් විදියට පශ්චාත් යුධ සමය අවසන් වීමෙන් පසුව රටතුළ කළ යුතු ප‍්‍රතිසංස්කරණ අප විසින් ඉටු කෙරුවේ නැහැ. මේ රටේ කිසිකෙනෙක් ජාත්‍යන්තර යුධ අධිකරණයටකට ගෙනියන්න මම මේ රටේ රාජ්‍යනායකයා විදියට  ඉඩ තියන්නේ නැහැයි කියල එක ඉතාම පැහැදිලිව කියනවා. මං පළිගන්න මිනිහෙක් නෙවෙයි මං ද්වේශසහගතව හිතන මිනිහෙක් නෙවෙයි.‘‘  ",
    "URL": "https://www.lankadeepa.lk/latest_news/‘මට-කාවවත්-කැපීමට-උවමනා-නෑ‘/1-326431",
    "Category": "latest_news"
}