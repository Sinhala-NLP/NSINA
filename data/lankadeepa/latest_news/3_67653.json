{
    "Source": "www.lankadeepa.lk",
    "Timestamp": "2017 අප්‍රේල් මස 01",
    "Headline": "අම්බලන්ගොඩ එජාප රැස්වීම දැඩි උණුසුම් වෙයි",
    "News Content": "(හේමන්ත ද සිල්වා)බලපිටිය, අම්බලන්ගොඩ, කරන්දෙණිය හා රත්ගම එක්සත් ජාතික පක්ෂ ක්‍රියාකාරීන් දැනුම්වත් කිරීම සඳහා අම්බලන්ගොඩ එක්සත් ජාතික පක්ෂ සංවිධායක බෙනට් පණියන්දූව මහතාගේ කාර්යාලයේ දී අද (1) පැවැති සාකච්ඡාවක් දැඩි උණුසුම් වචන හුවමාරුවකින් අවසන්වී තිබේ.අමාත්‍යවරුන් වන  පී. හැරිසන් හා වජිර අබේවර්ධන මහත්වරුන්ගේ ප්‍රධානත්වයෙන් ඉදිරි මැයි දින පෙළපාලිය හා පක්ෂයේ ඉදිරි කටයුතු ගැන සාකච්ඡා කිරිමට මෙම රැස්වීම සංවිධානය කර තිබුණි. එහිදී පක්ෂ ක්‍රියාකාරීන්ගේ ප්‍රශ්නවලට ඇහුම්කම් නොදීම නිසා මෙම උණුසුම් කාරී තත්ත්වය ඇති වූ බව ඊට සහභාගී වූ වෝ පවසති.සහල් මිල ඉහළ යාම සහ රැකියා ප්‍රශ්න ගැන ඔවුන් අමාත්‍යවරුන් දෙපළගෙන් විමසූ අවස්ථාවේ තවත් රැස්වීම් ගණනාවක් ඇතැයි පවසයමින් ඔවුන් පිටව යාමට උත්සහ කරද්දී පැමිණි පක්ෂ ක්‍රියාකාරිහු එය දැඩි ලෙස විවේචනයට ලක්කර ඇතැයි ද පැවැසේ.   ",
    "URL": "https://www.lankadeepa.lk/latest_news/අම්බලන්ගොඩ-එජාප-රැස්වීම-දැඩි-උණුසුම්-වෙයි/1-511359",
    "Category": "latest_news"
}