{
    "Source": "www.lankadeepa.lk",
    "Timestamp": "None  2016 ජුලි මස 20",
    "Headline": "මලේයිකාගේ බිකිණි ඡායාරූප",
    "News Content": "පසුගිය කාලයේ නිරන්තරයෙන්ම බොලිවුඩ් වෙබ් අඩවි තුළ කතාබහට ලක්වූ සල්මාන් ඛාන්ගේ බාල සොහොයුරු අබ්බාස් ඛාන්ගේ බිරිඳ වන බොලිවුඩ් සිනමා නිළි මලේයිකා අරෝරා මීට දින කිහිපයකට පෙර දින 5ක මාලදිවයින සංචාරයක් සඳහා එක්වූ බව සඳහන් විය. ඒ සඳහා ඇයගේ පුත් අර්හාන්ද එක්වූ අතර, එහිදි ගත් ඡායාරූප කිහිපයක් ඇය සිය \"ට්විටර්\" හා \"ෆේස්බුක්\" ගිණුම් හරහා ප්‍රසිද්ධියට පත්කර ඇත.එහි පළ කළ බොහෝ ඡායාරූප ඇයගෙන තිබුණේ බිකිණි ඇඳුම්වලින් සැරසී සිටි ඡායාරූප වීම විශේෂත්වයකි. එමෙන්ම මෙම මාලදිවයින සංචාරයේදී ඇය සිය පුත් අර්හාන් සමගින් මාලදිවයින මුහුද වෙරළේ ගත කළ අතර, මුහුදු මත්ස්‍යයන් හා කොරල්පරද ඇය විසින් නරඹනු අයුරු රැගත් ඡායාරූප කිහිපයක්ද සමාජ ජාල ගිණුම් තුළට එක්කර තිබුණි.මේ වනවිට මලේයිකා සිය සැමියා වූ අබ්බාස් ඛාන්ගෙන් දික්කසාද වී සිටින අතර, බොලිවුඩයේ ජනප්‍රියතම පුද්ගලයෙකු සමග සමිප සම්බන්ධයක්ද පවතින බවට නිල නොලත් ආරංචි මාර්ග සඳහන් කරයි.   ",
    "URL": "https://www.lankadeepa.lk/latest_news/මලේයිකාගේ-බිකිණි-ඡායාරූප/1-438551",
    "Category": "latest_news"
}