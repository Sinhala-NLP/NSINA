{
    "Source": "www.lankadeepa.lk",
    "Timestamp": "2021 සැප්තැම්බර් මස 22",
    "Headline": "දියවන්නා ඔයේ තෙල් තට්ටුවක්",
    "News Content": "(ඩයනා උදයංගනී)දියවන්නා ඔයේ ඉන්ධන තට්ටුවක් පාවෙන බවට තමාට තොරතුරු ලැබී ඇතැයි පරිසර අමාත්‍ය මහින්ද අමරවීර මහතා පැවසීය.ඒ සම්බන්ධයෙන් වහාම සොයා බලා තමාට වාර්තාවක් ලබා දෙන්නැයි තමා මධ්‍යම පරිසර අධිකාරියේ අධ්‍යක්‍ෂ ජනරාල් හේමන්ත ජයසිංහ මහතාට  උපදෙස් දී ඇතැයි ද ඇමතිවරයා සඳහන් කළේය.දියවන්නා ඔයෙහි තෙල් තට්ටුවක් පවතින බවට මීට දින දෙකකට පමණ පෙර ඇමතිවරයාට දැනුම් දී ඇති පුද්ගලයා විසින් එම තෙල් තට්ටුව දැක්වෙන ඡායාරූප කිහිපයක් ද ලබා දී ඇත.එම ඡායාරූප අනුව විශාල තෙල් තට්ටුවක් දියවන්නාව දෙසට පාවෙමින් පවතින බව ද පෙනී යන්නේ යැයි කී ඇමතිවරයා මෙයට හේතුව කිසියම් පුද්ගලයෙක්, ආයතනයක් හෝ කණ්ඩායමක්  විසින් සිදු කළ ක්‍රියාවක් ද යන්න සොයා බලන්නැයි ද අධ්‍යක්‍ෂ ජනරාල්වරයාට උපදෙස් දී තිබේ.  ",
    "URL": "https://www.lankadeepa.lk/latest_news/දියවන්නා-ඔයේ-තෙල්-තට්ටුවක්/1-599537",
    "Category": "latest_news"
}