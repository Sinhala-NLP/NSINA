{
    "Source": "www.lankadeepa.lk",
    "Timestamp": "None  2016 නොවැම්බර් මස 04",
    "Headline": "යාපනය පොලිසියේ පස් දෙනා යළි රිමාන්ඩ්",
    "News Content": "යාපනය විශ්ව විද්‍යාලයයේ සිසුන් දෙදෙනාගේ මරණය සම්බන්ධයෙන් සැකපිට අත්අඩංගුවට ගත් පොලිසියේ පස් දෙනා ලබන 18 වැනි දා තෙක් රිමාන්ඩ් කරන ලෙස යාපනය මහේස්ත්‍රාත් අධිකරණය අද නියෝග කළේය.උප පොලිස් පරීක්ෂක සරත් දිසානායක, සැරයන් පී.එස් ජයවර්ධන , පොලිස් කොස්තාපල්වරුන් වන චන්දන,ලක්නාමාන්න, නවරත්න එලෙස රිමාන්ඩ් කරනු ලැබූහ.යාපනය සරසවියේ ජනමාධ්‍ය ශිෂ්‍ය විජයකුමාර් සුලක්ෂන් වෙඩි වැදී මිය ගොස් ඇතැයි ද, එම විශ්ව විද්‍යාලයයේ දේශපාලන විද්‍යා ශිෂ්‍ය කජන් හිසට වූ බරපතල තුවාල හේතුවෙන් මිය ගොස් ඇතැයි ද පශ්චාත් මරණ පරීක්ෂණ වාර්තාවේ සඳහන්ය. එම වාර්තාව මහේස්ත්‍රාත් අද අධිකරණයේ දී කියැවීය.සිද්ධිය වූ ස්ථානයේ ඇති සීසීටීවී දර්ශන අධිකරණයට ඉදිරිපත් කරන ලෙස නීතීඥවරු අධිකරණයේ දී පොලිසියෙන් ඉල්ලීමක් කළහ.    ",
    "URL": "https://www.lankadeepa.lk/latest_news/යාපනය-පොලිසියේ-පස්-දෙනා-යළි-රිමාන්ඩ්/1-475929",
    "Category": "latest_news"
}