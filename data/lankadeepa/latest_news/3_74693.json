{
    "Source": "www.lankadeepa.lk",
    "Timestamp": "None  2016 ජුනි මස 23",
    "Headline": "අතකස උළෙලේ ජනපති කවි කියයි",
    "News Content": "අගනුවර තරුණ කවි සමාජයේ (අ.ත.ක.ස) 81 වැනි සංවත්සරය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොළඹ බස්නාහිර පළාත් සෞන්දර්ය නිකේතනයේදී පැවැත්විණි.ජනපති එහිදී කවි කථාවක් කළේය.අතකස අබිමන් සම්මානිත හරසර පිදුම් සම්මාන ප්‍රදානෝත්සවය ද පැවැත්විණි.ජ්‍යෙෂ්ඨ මාධ්‍යවේදී හලලියේ කරුණාතිලක, විමල් රූබසිංහ, සරත් විමලසිරි යන මහත්වරු කිවිපති පදවියෙන් ද දිමිත්‍රා රත්නායක මහත්මිය ගීපති පදවියෙන්ද කිවියර පිදුම් ලැබූ අතර විමලසිරි පෙරේරා අනුස්මරණ සම්මානය අනුරාධ හිරිපිටියගේ මහතාට ද නර්තනපති සම්මානය චන්දන වික්‍රමසිංහ මහතාටද මහාකවි බොරලැස්ගමුවේ ජී.එච්.පෙරේරා අනුස්මරණ සම්මානය මාධ්‍යවේදී හරීන්ද්‍ර ජයලාල් මහතාට ද කිවිපති සේසිරි විජේසේකර අනුස්මරණ සම්මානය සහන් රන්වල මහතාටද කිවියර විල්සන් හෑගොඩ අනුස්මරණ සම්මානය මාධ්‍යවේදී ගාමින්ද ප්‍රියවිරාජ් මහතාටද හිමිවිය.         ",
    "URL": "https://www.lankadeepa.lk/latest_news/අතකස-උළෙලේ-ජනපති-කවි-කියයි/1-429903",
    "Category": "latest_news"
}