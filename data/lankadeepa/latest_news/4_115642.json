{
    "Source": "www.lankadeepa.lk",
    "Timestamp": "None  2012 අප්‍රේල් මස 15",
    "Headline": "මග මරුවාට පහක් බිලි",
    "News Content": "අද උදෑසන හයට අවසන් වූ විසිහතර පැයේදී පොලිස් සැරයන වරයකු ඇතුළු පස් දෙනකු රිය අනතුරුවලින් මියගොස් ඇතැයි පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පවසයි. සීගිරියේදී යතුරුපැදියක් මාර්ගයෙන් ඉවතට පැන ගසක වැදීමෙන් පොලිස් සැරයන් වරයා මියගොස් ඇති අතර ඔහුගේ බිරිද සහ දරුවා ‍දඹුල්ල රෝහලට ඇතුලත් කරනු ලැබූහ. දිවුලපිටියේදී ද, පන්නල දී ද යතුරුපැදි කරුවන් දෙදෙනකු මියගිය අතර මහියංගනදී ත්‍රී රෝද රථයක් අනතුරට ලක්වීමෙන් එහි ගමන්ගත් අයකු මරුමුවට පත්විය. මහියංගනය කෙසෙල්පොත ප්‍රදේශයේදී යතුරුපැදියක ගැටීමෙන් පදිකයෙක් මියගියේය. ",
    "URL": "https://www.lankadeepa.lk/latest_news/මග-මරුවාට-පහක්-බිලි/1-36536",
    "Category": "latest_news"
}