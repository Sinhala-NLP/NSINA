{
    "Source": "www.lankadeepa.lk",
    "Timestamp": "None  2016 ජනවාරි මස 18",
    "Headline": "හොරු මත්තල පාර අඳුරු කරති",
    "News Content": "මත්තල ගුවන් තොටුපොළට යන මාර්ගයේ ගුවන් පාළම හා අවට පිවිසුම් මාර්ග පද්ධතියේ  භූගත විදුලි රැහැන් පද්ධතියේ කොටස් හොරුන් විසින් කපන ලදැයි මාර්ග සංවර්ධන අධිකාරියේ ප්‍රාදේශීය ඉංජිනේරුවරයා හම්බන්තොට දිස්ත්‍රික් සම්බන්ධිකරණ කමිටු රැස්වීමේ දී කීවේය.හම්බන්තොට, කටුවැව හංදිය, පරිපාලන සංකිර්ණය, සිරිබෝපුර ගුවන් පාළම ප්‍රදේශය, මත්තල ගුවන් තොටුපොළ  වීදි ලාම්පු රාත්‍රියේ නොදැල්වෙයි.රුපියල් ලක්ෂ 15 ක පමණ වටිනා භූගත විදුලි රැහැන් හොරුන් කපා ගෙන ගොස් තිබිම නිසා එම විදුලි පහන් අක්‍රිය වී ඇති බවත් රුපියල් ලක්ෂ 21ක හිඟ විදුලි බිලක්ද ඇති බව මාර්ග සංවර්ධන අධිකාරිය කියයි.හොරුන් කපා ඇති විදුලි රැහැන් ගැන පරීක්ෂණයක් කරන ලෙස සම්බන්ධීකරණ කමිටුවේ සම සභාපති රාජ්‍ය අමාත්‍ය දිලිප් වෙද ආරච්චී මහතා තංගල්ල ජ්‍යෙෂ්ඨ පොලිස් අධිකාරීවරයාට දැන්වීය.විදුලිබිල ගෙවීම සම්බන්දව මාර්ග සංවර්ධන අධිකාරියත්, හම්බන්තොට මහ නගර සභාවත්, විදුලි බලමණ්ඩලයත්, සාකච්ඡා කර තීරණයකට එළඹෙන ලෙසද ඔහු කීය. ",
    "URL": "https://www.lankadeepa.lk/latest_news/හොරු-මත්තල-පාර-අඳුරු-කරති/1-377915",
    "Category": "latest_news"
}