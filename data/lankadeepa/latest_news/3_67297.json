{
    "Source": "www.lankadeepa.lk",
    "Timestamp": "2017 අප්‍රේල් මස 24",
    "Headline": "ලසිත් මාලිංගගේ සහභාගිත්වය වැට උඩ",
    "News Content": "(යොහාන් භාසුර)එංගලන්තයේදී ලබන ජූනි මස පැවැත්වෙන අයි.සී.සී. ‘ශූරයන්ගේ කුසලාන’ එක්දින ක්‍රිකට් තරගාවලියට සහභාගි වන ශ්‍රී ලංකා සංචිතයට ඇතුළත්ව සිටින ජ්‍යෙෂ්ඨ වේග පන්දු යවන ක්‍රීඩක ලසිත් මාලිංග ‘ශූරයන්ගේ කුසලාන’ තරගවලට සහභාගි වීමේ තීරණය පුහුණු තරගවලදී ඔහු පන්දු යවන ආකාරය අනුව රඳා පවතින බව ශ්‍රී ලංකා ක්‍රිකට් ආයතනය කියයි. එම තරග වලදී ලසිත් මාලිංග ඕවර 10 යවන ආකරය අනුව ‘ශූරයන්ගේ කුසලාන’ තරගවලට සහභාගි වන්නේද නැද්ද යන්න තීරණය වන බව ශ්‍රී ලංකා ක්‍රිකට් ආයතනයේ සභාපති තිලංග සුමතිපාල මහතා පැවසීය.ආබාධය සුවවීමෙන් පසුව නැවත සංචිතයට පැමිණි ඇන්ජලෝ මැතිව්ස් නැවතත් එක්දින පිලේ නායකත්වයට පත්කර ඇති අතර උප නායකත්වය උපුල් තරංගට හිමිවී තිබේ. අයි.පී.එල්. තරගාවලියට සහභාගි වී සිටි ඇන්ජලෝ මැතිව්ස් තරගාවලිය අතහැර පෙරේදා රාත්‍රී ශ්‍රී ලංකාවට පැමිණියේය.  නිත්‍ය උප නායකත්වයට පත්කර සිටි දිනේෂ් චන්දිමාල් පසුගිය සංචාරවලදී අසාර්ථක වීම හේතුවෙන් සාමාන්‍ය ක්‍රීඩකයකු ලෙස සංචිතයට ඇතුළත් කර තිබේ.අයි.සී.සී. ‘ශූරයන්ගේ කුසලාන’ තරගාවලියට සහභාගි වන ශ්‍රී ලංකා සංචිතය නිවේදනය කිරීම වෙනුවෙන් ශ්‍රී ලංකා ක්‍රිකට් මූලස්ථානයේදී අද (24) පෙරවරුවේ පැවැති මාධ්‍ය හමුවේදී සුමතිපාල මහතා වැඩි දුරටත් මාලිංග සම්බන්ධයෙන් මෙසේ පැවසීය.  “ඔහුගේ ශාරීරික යෝග්‍යතාවයේ ප්‍රශ්නයක් නෑ. ඒත් ඔහු ඕවර 10 ක් යවන්න හොඳ තත්ත්වයක නෑ. ඔහු ඕවර තුනක් හෝ හතරක් යවන්න පුළුවන් තත්ත්වයක ඉන්නවා. ඔහු අයි.පී.එල්. තරගාවලියට පිටත්ව යෑමට පෙර කිව්වා ඕවර 10 යවන්න තරම් ඔහු හොඳ තත්ත්වයේ ඉන්නවා කියලා”“ඔහු මේ වන විට ඕවර 10 ක් යැවීමේ තත්ත්වයට පත්වෙමින් ඉන්නවා. අයි.පී.එල්. තරගාවලිය තුළ ඔහුට පුහුණුවීම්වලට හොඳ පරිසරයක් තිබෙනවා. ඒ දෙස අපි බලාගෙන ඉන්නවා” යයිද ශ්‍රී ලංකා ක්‍රිකට් සභාපතිවරයා පැවසීය.සම්පූර්ණ වාර්තාව සඳහාhttp://sinhala.wisdensrilanka.lk/වෙත පිවිසෙන්න   ",
    "URL": "https://www.lankadeepa.lk/latest_news/ලසිත්-මාලිංගගේ-සහභාගිත්වය-වැට-උඩ/1-512084",
    "Category": "latest_news"
}