{
    "Source": "www.lankadeepa.lk",
    "Timestamp": "2020 මැයි මස 16",
    "Headline": "මියන්මාරයේ සිට ශ්‍රී ලාංකිකයන් පිරිසක් කටුනායකට",
    "News Content": "( ටී.කේ.ජී.කපිල )කොරෝනා වසංගත රෝග තත්වය නිසා ශ්‍රී ලංකාවට පැමිණීමට නොහැකිව , මියන්මාරයේ රැදී සිටි ශ්‍රී ලාංකිකයන් 74 දෙනෙකු  මියන්මාර ගුවන් සේවයේ ගුවන් යානයකින් අද 16 දින දහවල් 12.05 ට කටුනායක ගුවන් තොටුපළ වෙත පැමිණ තිබේ.මියන්මාර ජාත්‍යන්තර ගුවන් සේවයට අයත් 8එම්.- 611 දරන විශේෂ ගුවන් යානය මියන්මාරයේ , යැන්ග්ගොන් ගුවන් තොටුපළේ සිට අද16 දින දහවල් 12.05 ට කටුනායක ගුවන් තොටුපළ වෙත පැමිණ තිබුණි .මෙම ගුවන් යානයෙන් පැමිණි සියලුම ගුවන් මගීන් ශ්‍රී ලංකා ගුවන් හමුදාව විසින් විශබීජ හරණය කිරීමට ලක් කළ අතර , ඔවුන් අතර කොරෝනා ආසාදිත රෝගීන් සිටී දැයි විමසා බැලීමක් ද සිදු කෙරුණි .පසුව ඔවුන් නීරෝධායන කටයුතු සදහා විශේෂ බස් රථ මගින් ශ්‍රී ලංකා යුධ හමුදාව විසින් කැදවා ගෙන යනු ලැබීය .                     ",
    "URL": "https://www.lankadeepa.lk/news/මියන්මාරයේ-සිට-ශ්‍රී-ලාංකිකයන්-පිරිසක්-කටුනායකට/101-572022",
    "Category": "latest_news"
}