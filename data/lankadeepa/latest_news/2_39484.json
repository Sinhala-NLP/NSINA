{
    "Source": "www.lankadeepa.lk",
    "Timestamp": "2020 අප්‍රේල් මස 19",
    "Headline": "ඇඳිරි නීතිය දීර්ඝ කරන්නයි යාපනයේ වෛද්‍ය නිලධාරින්ගේ සංගමයෙන් ඉල්ලීමක්",
    "News Content": "(එෆ්.අස්ලම්)යාපනය දිස්ත්‍රික්කය සඳහා දින 20 කට අධික කාලයක් පනවා තිබූ ඇදිරි නීතිය අනාරක්ෂිත අන්දමින් ඉවත් කිරීම පියවර ගෙන ඇත්තේ උතුරු පළාතේ සෞඛ්‍ය බලධාරීන්ගේ නිර්දේශවලට පටහැනිව බව   රජයේ වෛද්‍ය නිලදාරීන්ගේ සංගමයෙ යාපනය ශාඛාවේ සම්බන්ධීකාරක වෛද්‍ය ටී.දාණ්ඩීපන් මහතා පැවසීය.එම දිස්ත්‍රික්කය සඳහා ඉවත් කළ ඇදිරි නීතිය  තවත් සතියක කාලයකට දීර්ඝ කරන ලෙසද එම සංගමයේ යාපනය ශාඛාව රජයෙන් ඉල්ලා සිටීයි.වෛද්‍ය දාණ්ටීපන් මහතා විසින් රජයේ වෛද්‍ය නිලදාරීන්ගේ සංගමය මාර්ගයෙන් රජය වෙත අද (19) මෙම ඉල්ලීම යොමුකර තිබේ.වැඩිදුරටත් අදහස් දැක්වූ වෛද්‍ය දාණ්ඩීපන් මහතා මෙසේද කීය.     ‘‘කොවිඩ් 19 වසංගතය පැතිරීමේ ඉහළ අවදානමක්ව පැවති යාපනය දිස්ත්‍රිකයට සෙසු අවදානම් නොවන දිස්ත්‍රික් සඳහා මෙන්ම 20 වනදා පෙරවරු 5.00 සිට රාත්‍රී 8.00 තෙක් ඇදිරි නීතිය ඉවත් කිරීමට තීරණය කර ඇතැයි දැනුම් දී තිබෙනවා.මේ සම්බන්ධයෙන් රජයේ වෛද්‍ය නිලදාරීන්ගේ සංගමයේ යාපනය ශාඛාව ඇතුළු ශාඛාවල වෛද්‍යවරුන් අද (19) උතුරු පළාත් සෞඛ්‍ය සේවා අධ්‍යක්ෂවරයා හමුවී සාකච්ඡා කළා. මේ සාකච්ඡාවේදී යාපනය දිස්ත්‍රික්කයට ඇදිරි නීතිය ඉවත් කිරීමේ තීරණය උතුරු පළාත් සෞඛ්‍ය බලධාරීන්ගේ මතයන් හා අදහස්වලට පටහැනිව ගෙන තිබෙන බවට අවබෝධ කරගත හැකිවුණා.ස්විස් දේවගැතිවරයාගේ දේව මෙහෙයට සහභාගී වූවන් අතරින් හමුදාව විසින් නීරෝධායනයට යොමුකළ පිරිසෙන්  අතරින්16 දෙනෙකුම කොවිඩ් ආසාදිතයින් බව තහවුරු වී තිබෙනවා.දේවගැතිවරයා සමඟ සම්බන්ධ වූ  329 දෙනකු අතරින් 80 දෙනෙකුත්   යාපනය දිස්ත්‍රික්කයට විදෙස්ගතව පැමිණි 1200ක පමණ පිරිසකුත් නිවෙස්වල තවමත් ස්වයං නිරෝධායනය සඳහා ලක්කර තිබෙනවා.ඒ අය මෙතෙක් කොවිඩ් පරීක්ෂණ සඳහා යොමු කර නැහැ.එම තත්වය මත ලබන අප්‍රේල් 27 තෙක් ඇදිරි නීතිය ඉවත් නොකරන ලෙසට උතුරු පළාත් සෞඛ්‍ය සේවා අධ්‍යක්ෂවරයා නිර්දේශ කරල තියෙනවා.මේ කාල සීමාව තුළ පරීක්ෂණ සිදුකරල තමයි කොවිඩ් ආසාදිතයින් පිළිබඳ නිශ්චිත නිගමනයකට පැමිණිය හැකිවෙන්නේ පසුවයි කොවිඩ් උවදුර පිළිබඳ යාපනය දිස්ත්‍රික්කයේ තත්වය ප්‍රකාශ කළ හැකිවන්නේ.එමෙන්ම ඇදිරි නීතිය මෙවන් තත්වයකදී ඉවත් කිරීම ගැන රජය නැවත අවදානය යොමු කළ යුතු බව ද රජයේ වෛද්‍ය නිලදාරීන්ගේ සංගමය රජයෙන් ඉල්ලා සිටීයි.    ",
    "URL": "https://www.lankadeepa.lk/covid19/ඇඳිරි-නීතිය-දීර්ඝ-කරන්නයි-යාපනයේ-වෛද්‍ය-නිලධාරින්ගේ-සංගමයෙන්-ඉල්ලීමක්/203-570532",
    "Category": "latest_news"
}