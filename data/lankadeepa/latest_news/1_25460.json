{
    "Source": "www.lankadeepa.lk",
    "Timestamp": "2021 අගෝස්තු මස 29",
    "Headline": "මෙරට ලක්ෂ හැත්තෑවක් පූර්ණ එන්නත් කරණයට",
    "News Content": "(නිමන්ති රණසිංහ)මෙරට සමස්ථ ජනගහනෙයන් මිලියන 07කට අධික සංඛ්‍යාවක් පූර්ණ එන්නත්කරණයට ලක්කර ඇතැයි වසංගත රෝග විද්‍යා ඒකකය පවසයි.ඒ අනුව, ඊයේ (29) වන විට කොරෝනා මර්දන එන්නත් මාත්‍රා දෙකම ලබාදී ඇති සංඛ්‍යාව 7042418ක් වන බවත්, එය සමස්ත ජනගහනයෙන් වයස අවුරුදු 30ට වැඩි 61% ක් ලෙසින් වන බවත් එම ඒකකය සඳහන් කරයි.මේ වන විට එන්නත්කරණයට ලක්වූ වයස අවුරුදු 20ත් 30ත් අතර ප්‍රමාණයක් ද සිටින අතර ඔවුන් ඇඟලුම් කර්මාන්තයේ සහ අත්‍යාවශ්‍ය සේවාවාන්හි නිරතවන අයවලුන් බව ද වසංගත රෝග විද්‍යා ඒකකය නිවේදනයක් නිකුත් කරමින් පවසයි.සංවර්ධන කටයුතු සදහා මෙරටට පැමිණ සිටින චීන ජාතිකයන් 2,865 දෙනකු සදහා කොවිඩ් පළමු මාත්‍රාව ද, 2, 435 දෙනකු සදහා දෙවන මාත්‍රාව ද ලබා දී ඇතැයි එම නිවේදනයේ වැඩිදුරටත් සදහන් වෙයි.   ",
    "URL": "https://www.lankadeepa.lk/latest_news/මෙරට-ලක්ෂ-හැත්තෑවක්-පූර්ණ-එන්නත්-කරණයට/1-597899",
    "Category": "latest_news"
}