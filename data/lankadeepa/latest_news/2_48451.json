{
    "Source": "www.lankadeepa.lk",
    "Timestamp": "2019 මැයි මස 09",
    "Headline": "අන්තවාදී දේශන සහිත කැසට්පට 14ක් සමඟ මවුලවිවරයෙක් අත්අඩංගුවට",
    "News Content": "(බිමල් ශ්‍යාමන් ජයසිංහ) රාජගිරිය නාවල පාර නිවසකදී මුස්ලිම් අන්තවාදී දේශන ඇතුළත් කැසට්පට සමඟ  මවුලවිවරයෙකු අත්අඩංගුවට ගත් බව විශේෂ කාර්ය බලකායේ ශ්‍රී ජයවර්ධනපුර කඳවුරේ සංවිධානාත්මක අපරාධ මර්දන ඒකකය කියයි. එම මවුලවිවරයා සමඟ අන්තවාදී දේශන ඇතුළත් කැසට්පට 14ක්, කොච්චිකඩේ කතෝලික දේවස්ථානයේ ඡායාරූප සහ ජංගම දුරකථනයක්ද පොලිසිය බාරයට ගෙන ඇත.  නාවල ප්‍රදේශයේ පල්ලියක මීට මාස 2කට ඉහතදී සිට ඇති මෙම මවුලවිවරයෙකු එහි පැමිණෙන මුස්ලිම් ජාතිකයන්ට අන්තවාදී දේශනා පැවැත්වීම හේතුවෙන් එයින් නෙරපනු ලැබූවෙකු බව පොලිස් නිලධාරියෙක් පවසයි.  මොහු ඒ ආසන්නයේ නිවෙසක් කුලියට ගෙන දේශන ඇතුළත් කැසට් පට ආධාර කරගෙන දේශන පවත්වා ඇති බව පොලිසිය කියයි.  ",
    "URL": "https://www.lankadeepa.lk/latest_news/අන්තවාදී-දේශන-සහිත-කැසට්පට-14ක්-සමඟ-මවුලවිවරයෙක්-අත්අඩංගුවට/1-550168",
    "Category": "latest_news"
}