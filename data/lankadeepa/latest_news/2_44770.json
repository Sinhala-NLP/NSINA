{
    "Source": "www.lankadeepa.lk",
    "Timestamp": "2019 ඔක්තෝබර් මස 29",
    "Headline": "හෙරොයින් ළඟ තබා ගත් මවක් දිවි ඇති තෙක් සිරගෙට",
    "News Content": "(මනෝප‍්‍රිය ගුණසේකර) හෙරොයින් ග්‍රෑම් 6 ක් ළඟ තබාගැනීමේ සහ ජාවාරම් කිරීමේ චෝදනාවට වරදකරු වූ එක්දරු මවකට කොළඹ මහාධිකරණ විනිසුරු ශෂී මහෙන්ද්‍රන් මහතා ජීවිතාන්තය දක්වා වු බරපතල වැඩ සහිත සිරද`ඩුවමක් අද(29) නියම කළේය. විත්තිකාර කාන්තාවට එරෙහි චෝදනා පැමිණිල්ල විසින් සාධාරණ සැකයකින් තොරව ඔප්පු කර ඇතැයි තීරණය කළ විනිසුරුවරයා ඇයට  මෙලෙස දඬුවම් නියම කළේය. චෝදනාවන්ට වරදකරු වීම නිසා මෙලෙස ද`ඩුවම් නියම වුයේ රාජගිරිය ඔබේසේකරපුර ප‍්‍රදේශයේ පදිංචි ප‍්‍රැට්ටික් ඩේවිඩ් ග්‍රේස් මේරී නමැති 35 හැවිරිදි එක්දරු මවකටය. 2012 ඔක්තෝබර් මස 1 වැනිදා හෝ ඊට ආසන්න දිනයක රාජගිරිය ඔබේසේකරපුර ප‍්‍රදේශයේදී හෙරොයින් ග්‍රෑම් 6.33 ක් ළඟ තබා ගැනීම සහ ජාවාරම් කිරීම යටතේ විත්තිකාරියට එරෙහිව නීතීපතිවරයා විසින් නඩු පවරා තිබිණි. පොලිස් මත්ද්‍රව්‍ය නාශක කාර්යංශයේ පොලිස් පරීක්‍ෂක රුවන් කුමාර මහතාට ලැබුණු තොරතුරුකට අනුව රාජගිරිය ඔබේසේකරපුර ප‍්‍රදේශයේ සිදුකළ වැටලීමකදී විත්තිකාරිය අත්අඩංගුවට ගත් බවත්, ඒ අවස්ථාවේදී ඇය සන්තකයේ හෙරොයින් ග්‍රෑම් 81.05 ක් මෙන්ම හෙරොයින අලෙවි කිරීමේන් උපයාගත් රුපියල් 1,88,000ක මුදලක්ද තිබී සොයාගෙන ඇති බවත් නඩු විභාගයේදී අනාවරණය විය.විත්තිකාරිය සන්තකයේ තිබී සොයාගත් හෙරොයින් ග්‍රෑම් 81.05 සම්බන්ධයෙන් රජයේ රස පරීක්‍ෂකවරයකළ පරීක්‍ෂණයකදී එහි ශූද්ධ හෙරොයින් ග්‍රෑම් 06.33 ක් ඇතැයි හෙළි වූ බව රජයේ රස පරීක්‍ෂකවරයා අධිකරණයට දැනුම් දුන්නේය. හෙරොයින් ජාවාරම් කිරීම හා හෙරොයින් ළඟ තබාගැනීම සම්බන්ධයෙන් විත්තිකාරියට එරෙහි චෝදනා පැමිණිල්ල විසින් සාධාරණ සැකයකින් තොරව ඔප්පු කර ඇතැයි දීර්ඝ නඩු විභාගයකින් අනතුරුව තීරණය කළ විනිසුරුවරයා ඇයට ජවිතාන්තය දක්වා වු බරපතල වැඩ සහිත සිරද`ඩුවම් නියම කළේය.  ",
    "URL": "https://www.lankadeepa.lk/latest_news/හෙරොයින්-ළඟ-තබා-ගත්-මවක්-දිවි-ඇති-තෙක්-සිරගෙට/1-559609",
    "Category": "latest_news"
}