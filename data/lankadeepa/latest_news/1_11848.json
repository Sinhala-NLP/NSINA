{
    "Source": "www.lankadeepa.lk",
    "Timestamp": "2022 සැප්තැම්බර් මස 10",
    "Headline": "මව සහ දියණිය කපා කොටා මරා දමයි",
    "News Content": "(ප්‍රසන්න පත්මසිරි)බදුල්ල හිගුරුගමුව ගැලන්ඇල්පිල් වතු ගම්මානයේ නිවසක ජීවත්වු මවක හා දියණියක නාදුනන පිරිසක් පැමිණ නිදි යහනේ සිටියදි තියුණු ආයුධවලින් කපා කොටා ඝාතනය කර ඇති බව පොලිසිය කියයි.නිවසේ පදිංචිව සිටි එච්.එම් රංමැණිකා මව (80) හා අවිවාහක කාන්තාවක වන ආර්.එම් ජයවතී (55)දියණිය නිදි මහනේ සිටියදීම කපා කොටා ඝාතනය කර තිබෙන අතර නිවසේ වෙනත් කාමරයක සිටි බව කියන තවත් දියණියක් වන ආර්.එම් මිසිනෝනා (60) කැපුම් තුවාල හේතුවෙන් බරපතල තුවාල ලබා සිටියදී බදුල්ල මහ රෝහලට රෝහල් ගත කර තිබේ.ස්වාමියා මිය ගිය පසු ඝාතනයට ලක්වු 80 හැවිරිදි සය දරු මව ගැලන්ඇල්පිල් තේ වත්තේ කර්මාන්තශාලාවක රැකියාව කරමින් දියණියන් දෙනෙකු සමග නිවසේ ජීවත්ව සිටියදී මෙම ඝාතනය සිදුව තිබේන බව පොලිසිය කියයි.බදුල්ල ජ්‍යෙෂ්ඨ පොලිස් අධිකාරී සුජිත් වෙදමුල්ල මහතාගේ උපදෙස් මත බදුල්ල පොලිසිය පරීක්ෂණ පවත්වයි.   ",
    "URL": "https://www.lankadeepa.lk/latest_news/මව-සහ-දියණිය-කපා-කොටා-මරා-දමයි/1-619597",
    "Category": "latest_news"
}