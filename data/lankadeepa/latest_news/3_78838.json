{
    "Source": "www.lankadeepa.lk",
    "Timestamp": "None  2016 මාර්තු මස 02",
    "Headline": "සුමාත්‍රා දූපත් හෙල්ලෙයි",
    "News Content": "ඉන්දුනීසියාවේ සුමාත්‍රා දූපත් ආසන්නයේ රිච්ටර් මාපකයේ 7.9 ක භූකම්පනයක් ඇතිව ඇතැයි විදෙස් පුවත් සේවා වාර්තා කරයි.සුමාත්‍රා දූපත් අවට ප්‍රදේශයට සුනාමි අනතුරු සංඥා නිකුත් කර ඇත.3ඉන්දුනීසියාවේ සුමාත්‍රා දූපත්හි නිරිත ප්‍රදේශයට ආසන්නයෙන් භූකම්පනය ඇතිවී ඇතැයි ද  කියති.භූකම්පනයෙන් ඇතිවූ හානිය සම්බන්ධයෙන් මෙතෙක් අනාවරණය වී නැතැයි විදෙස් පුවත් සේවා පවසයි. මෙම භූකම්පනය හේතුවෙන් ඉන්දියාවේ සුනාමි අනතුරු හැඟවීමක් නිකුත් කර නැතැයිද ඉන්දියාවට එයින් බලපෑමක් ඇති නොවන බවද ඉන්දියාවේ හයිද්‍රාබාද් හි සුනාමි අනතුරු ඇඟවීමේ මධ්‍යස්ථානය පවසයි.රිච්ටර් මාපකයේ 7.9ක භුකම්නයකදී ඉතා විශාල හානි සිදුවන බව කාලගුණ විද්‍යාඥයෝ කියති. ගොඩනැගිලි කඩා වැටීම ආදී දරුණු ප්‍රතිඵල හටගන්නා බවත් එය ප්‍රබල භූකම්පනයක් ලෙස හඳුන්වන බවත් කියති.මීට පෙර 2004 වසරේ දී සුමාත්‍රා වේ අචේ දූපතේ සිදුවූ රිච්ටර් මාපකයේ 9.1 ක අගයකින් යුත් භූකම්පනය හේතුවෙන් ශ්‍රී ලංකාවට සුනාමි බලපෑමක් ඇතිවී ජීවිත විශාල ගණනක් අහිමි විය. ",
    "URL": "https://www.lankadeepa.lk/latest_news/සුමාත්‍රා-දූපත්-හෙල්ලෙයි/1-390915",
    "Category": "latest_news"
}