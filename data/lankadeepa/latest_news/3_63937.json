{
    "Source": "www.lankadeepa.lk",
    "Timestamp": "2017 ඔක්තෝබර් මස 17",
    "Headline": "නාමල්ලා අත්අඩංගුවට ගැනීම ගැන ඒකාබද්ධයෙන් විරෝධය",
    "News Content": "පාර්ලිමේන්තු මන්ත්‍රීවරුන් වන නාමල් රාජපක්ෂ, ප්‍රසන්න රණවීර , ඩී වී චානක යන අය අත්අඩංගුවට ගැනීම පිළිබඳ ඒකාබද්ධ විපක්ෂය අද පාර්ලිමේන්තුවේදී විරෝධය පළ කළේය.හම්බන්තොටදී පැවති උද්ඝෝෂණයකදී අධිකරණ නියෝග කඩ කිරීමේ චෝදනාව මත මෙම මන්ත්‍රීවරුන් ඇතුළු පිරිසක් මෙලෙස අත්අඩංගුවට ගෙන තිබුණි.මහජනතාව සමග එක්ව විරෝධතා පැවැත්වීමේ බලය මහජන නියෝජිතයන් ලෙස මන්ත්‍රීවරුන්ට ඇති බවත් මෙම අත්අඩංගුවට ගැනීම් සම්බන්ධයෙන් වහාම සොයාබාලන ලෙසත් ඒකාබද්ධ විපක්ෂයේ පාර්ලිමෙන්තු කණ්ඩායම් නායක දිනේශ් ගුණවර්ධන මහතා කථානායන කරු ජයසුරිය මහතාගෙන් ඉල්ලා සිටියේය.  ",
    "URL": "https://www.lankadeepa.lk/latest_news/නාමල්ලා-අත්අඩංගුවට-ගැනීම-ගැන-ඒකාබද්ධයෙන්-විරෝධය/1-519152",
    "Category": "latest_news"
}