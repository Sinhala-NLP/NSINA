{
    "Source": "www.lankadeepa.lk",
    "Timestamp": "2021 නොවැම්බර් මස 04",
    "Headline": "විපක්ෂ නායක කාදිනල් හිමි හමුවෙයි",
    "News Content": "(නිමල කොඩිතුවක්කු)පාස්කු ඉරුදින  ප්‍රහාරය සම්බන්ධයෙන් දේශපාලන ඇඟිලි ගැසීම්වලින් තොර විනිවිදභාවයෙන් යුතු ස්වාධීන පරීක්ෂණයක අවශ්‍යතාවය  පැන නැගී ඇතැයි විපක්ෂ නායක සජිත් පේමදාස මහතා කොළඹ දී අද (04) පැවසීය.පාස්කු ඉරුදින ප්‍රහාරය පිටුපස තිබෙන දේශපාලන පසුබිම ආදිය සම්බන්ධයෙන් සොයා බැලීම සදහා ස්වාධීන පරීක්ෂණයක අවශ්‍යතාවය වඩ වඩාත් පැනනගිමින් තිබෙන බවත් විපක්ෂ නායකවරයා සඳහන් කළේය.කොළඹ අගරදගුරු නිල නිවසේදී අගරදගුරු මැල්කම් කාදිනල් රංජිත් හිමිපාණන් බැහැ දැකීමෙන් අනතුරුව මාධ්‍ය හමුවේ අදහස් දක්වමින් ඔහු මේ බව පැවසීය.පාස්කු ඉරුදින ප්‍රහාරයේ යථාර්ථය රටට හෙළි නොකරන තාක්කල් රටට සුබදායක නොවන බව තමන් විශ්වාසය බවත් විපක්ෂනායකවරයා එහිදී සඳහන් කළේය.රජය පොරොන්දු වූ පරිදි පාස්කු ඉරුදින ප්‍රහාරයේ මහ මොළකරුවන්ට එරෙහිව දැඩි දඬුවම් පැමිණවිය යුතු බවත් සජිත් ප්‍රේමදාස මහතා කීවේය.පාස්කු ඉරුදින ප්‍රහාරයෙන් වින්දිතයන් බවට පත්වූ ජනතාවට සාධාරණය ඉෂ්ට කරන තෙක් කාදිනල්තුමන් ප්‍රමුඛ කතෝලික ජනතාව විමසිල්ලෙන් සිටින බව ආණ්ඩුව අමතක නොකළ යුතු බවත් ඔහු සඳහන් කළේය.සමගි ජන බලවේගයේ රජයක් තුළින් පාස්කු ඉරුදින ප්‍රහාරය සම්බන්ධයෙන් ස්වාධීන පරීක්ෂණයක් සිදුකර එහි මහ මොල කරුවන්ට තරා තිරම නොබලා දඬුවම් ලබාදීමට පියවර ගන්නා බවත් විපක්ෂ නායකවරයා පැවසීය.  ",
    "URL": "https://www.lankadeepa.lk/news/විපක්ෂ-නායක-කාදිනල්-හිමි-හමුවෙයි/101-602305",
    "Category": "latest_news"
}