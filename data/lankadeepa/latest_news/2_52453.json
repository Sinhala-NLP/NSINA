{
    "Source": "www.lankadeepa.lk",
    "Timestamp": "2018 ඔක්තෝබර් මස 29",
    "Headline": "තුනෙන් දෙකක බලයක් සහිත ආණ්ඩුවක් පිහිටුවන බව අකිල කියයි",
    "News Content": "(අංජුල මහික වීරරත්න) ඉදිරියේදී එක්සත් ජාතික  පෙරමුණ  පමණ නොව  ශ්‍රී ලංකා නිදහස් පක්ෂය හා  ශ්‍රී ලංකා පොදු පෙරමුණු මන්ත්‍රීවරු කිහිප දෙනකුද එකතු කරගෙන තුනෙන් දෙකක බලයක් සහිත ආණ්ඩුවක් පිහිටුවන බව අකිල විරාජ් කාරියවසම් මහතා අද (29) පැවසීය.අරලියගහමන්දිරයේදී  අද පැවැති ප්‍රවෘත්ති සාකච්ඡාවකදී අමාත්‍යවරයා  මේ බව පැවසීය.මේ අවස්ථාවේදී නීතීය කඩමින් ක්‍රියා කළ අයට දඩුවම් විදීමට සුදානම් වන ලෙසද එහිදී හෙතෙම සඳහන් කළේය.එමෙන්ම  ප්‍රජාතන්ත්‍රවාදී  විරෝධි ආණ්ඩුවට එරෙහිව විරෝධය පළ කිරීමට හෙට (30) දහවල් 12 ට  කොල්ලුපිටිය ලිබර්ටි වට රවුමට එන්නැයි එජාපය ජනතාවට ආරාධනා  කළ අතර ලක්ෂ ගණනින්  කොළඹට  ජනතාව ගෙනවිත්  ප්‍රජාතන්ත්‍රවාදය තහවුරු කිරීමට හඩ නඟන බවද පැවසීය.  ",
    "URL": "https://www.lankadeepa.lk/latest_news/තුනෙන්-දෙකක-බලයක්-සහිත-ආණ්ඩුවක්-පිහිටුවන-බව-අකිල-කියයි/1-539377",
    "Category": "latest_news"
}