{
    "Source": "www.lankadeepa.lk",
    "Timestamp": "2021 ජුලි මස 13",
    "Headline": "පොලිසිය බොරු පිස්සාගේ රැඟුම් අවසන් කරයි",
    "News Content": "(ශාන්ත ප්‍රදීප් කුමාර කුලරත්න)පිස්සකු බව පෙන්වමින් කාන්තා ඇඳුමක් ඇද  කේරළ ගංජා අලෙවි කළ පුද්ගලයකු , කේරල ගංජා මිලිග්‍රෑම්  7000 ක් සමඟ  අත්අඩංගුවට ගත් බව මහරගම පොලිසිය පවසයි .මෙසේ අත්අඩංගුවට ගෙන ඇත්තේ ,පන්නිපිටිය පීටර් සමරතුංග මාවතේ පදිංචි (45) පුද්ගලයකු බව පොලීසිය කියයි .පිස්සකු ලෙස රඟපාමින් ගංජා ජාවාරමේ නිරත පුද්ගලයකු පිළිබඳව බස්නාහිර පළාත් බුද්ධි කොට්ඨාසයේ පොලිස් කොස්තාපල් (77984) වීරසූරිය මහතා ට ලැබුණු තොරතුරක් මත මෙම වැටලිම සිදු කර ඇත.සැකකරුගෙන් කළ ප්‍රශ්න කිරීම්වලදී , දුරකථන ඇමතුමක් හරහා , මිතුරකුගෙන් ලබාගන්නා කේරළ ගංජා , පැකට් කොට මෙසේ අලෙවි කරන බවත් ඒ සඳහා කිසිවකුට සැක නොසිතෙන පරිද්දෙන් , ගවුමක් හැද මාර්ගයේ ගමන් කරන බවත් ,එසේ යන අවස්ථාවලදී කිසියම් අයෙකුගෙන් බාධාවක් වන්නේ නම් ,එවිට ව්‍යාජ උන්මත්තක ස්වරූපයක්ගෙන රඟපෑමක නිරතවන බවට තොරතුරු අනාවරණය වී ඇති බවත් පොලිසිය පවසයි(ඡායාරූප: බිමල් ශ්‍යාමන්)   ",
    "URL": "https://www.lankadeepa.lk/latest_news/පොලිසිය-බොරු-පිස්සාගේ-රැඟුම්-අවසන්-කරයි/1-594666",
    "Category": "latest_news"
}