{
    "Source": "www.lankadeepa.lk",
    "Timestamp": "2017 ජුනි මස 14",
    "Headline": "රාමදාන් මාසයේදී රටවල් අටකට පහර දෙන්නැයි ඉල්ලයි",
    "News Content": "ඉස්ලාමීය බැතිමතුන්ගේ ශුද්ධ මාසය වන රාමදාන් මාසයේදී ඇමෙරිකාව, යුරෝපය, රුසියාව, ඕස්ට්‍රේලියාව, ඉරාකය, සිරියාව, ඉරානය සහ පිලිපීනය යන රටවලට ප්‍රහාර එල්ල කරන්නැයි අයි.එස් සංවිධානය ඔවුන්ගේ අනුගාමිකයන්ට පවසා ඇතැයි වාර්තා වේ.අයි.එස් සංවිධානයේ ප්‍රකාශකයකුගේ හඬ යැයි කියැවෙන හඬපටයක් ඔස්සේ මෙසේ ඇමෙරිකාවට, යුරෝපයට සහ අනෙකුත් රටවලට ප්‍රහාර එල්ල කරන්නැයි ඉල්ලා ඇත.මෙම පණිවිඩය දත්ත බවට හරවමින් අයි.එස් සංවිධානයේ නාලිකාවක් ඔස්සේ බෙදාහැර තිබෙන අතර හඬ පටය ඔස්සේ මෙම පණිවිඩය ලබා දී ඇත්තේ  අයි.එස් සංවිධානයේ නිල ප්‍රකාශක අබි අල් හසන් අල් මුජහීර් යැයි ද පැවසේ.කෙසේ නමුත් හඬ පටය කාගේද යන්න හෝ ඒ සම්බන්ධයෙන් නිශ්චිත තොරතුරක් වාර්තා නොවීය. එහෙත් එම හඬ මීට පෙර අබි අල් හසන් අල් මුජහීර්ගේ හඬින් නිකුත් කළ හඬ පටයක් හා සමාන බව වාර්තා වෙයි.(රොයිටර් ඇසුරිනි 055)  ",
    "URL": "https://www.lankadeepa.lk/latest_news/රාමදාන්-මාසයේදී-රටවල්-අටකට-පහර-දෙන්නැයි-ඉල්ලයි/1-513871",
    "Category": "latest_news"
}