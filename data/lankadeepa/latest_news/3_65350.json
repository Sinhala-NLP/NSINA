{
    "Source": "www.lankadeepa.lk",
    "Timestamp": "2017 අගෝස්තු මස 01",
    "Headline": "වල්ලපට්ටා සමග චෙන්නායි යන්න හැදූ අයෙක් කොටුවෙයි",
    "News Content": "(ටී.කේ.ජී.කපිල / ඉන්දිකා රාමනායක)නීතිවිරෝධී ලෙස ඉන්දියාවේ චෙන්නායි වෙත රැගෙන යෑමට තැත් කළ වල්ලපට්ටා තොගයක් සමග  පුද්ගලයකු අද(1 ) කටුනායක ගුවන්තොටුපොළේ දී රේගුව විසින් අත් අඩංගුවට  ගනු ලැබ ඇත.කොළඹ ප්‍රදේශයේ පදිංචි 27 හැවිරිදි තරුණයෙක් වන සැකකරු අද අලුයම 4.50 ට පමණ ශ්‍රී ලන්කන් ගුවන් යානයකින් චෙන්නායි  බලා  යෑමට පැමිණ ඇති බව රේගු මාධ්‍ය ප්‍රකාශක සුනිල් ජයරත්න මහතා පැවසීය.ඔහු රැගෙන ආ ගමන් මල්ලේ රුපියල් 546,000 ක් වටිනා වල්ලපට්ටා කිලෝ ග්‍රෑම් 8 යි ග්‍රෑම් 400 ක් සඟවා ගෙන තිබී ඇත.         මේ පිළිබඳ වැඩිදුර රේගු පරීක්ෂණයකින් පසු මෙම වල්ලපට්ටා තොගය රාජසන්තක කර  අදාළ තරුණයාට රුපියල් 50,000 ක දඩ මුදලක් ගෙවන ලෙසද නියම කෙරිණි.  ",
    "URL": "https://www.lankadeepa.lk/latest_news/වල්ලපට්ටා-සමග-චෙන්නායි-යන්න-හැදූ-අයෙක්-කොටුවෙයි/1-515896",
    "Category": "latest_news"
}