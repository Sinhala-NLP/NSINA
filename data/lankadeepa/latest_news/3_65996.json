{
    "Source": "www.lankadeepa.lk",
    "Timestamp": "2017 ජුනි මස 28",
    "Headline": "නාමල් ඇතුළු තිදෙනකුට ඇප",
    "News Content": "(මනෝප‍්‍රිය ගුණසේකර)හෙළි නොකරන ආකාරයකින් රුපියල් මිලියන 30ක් උපයා ගත් බවට මුදල් විශූද්ධීකරණ පනත යටතේ චෝදනා ලැබ සිටින පාර්ලිමේන්තු මන්ත‍්‍රී නාමල් රාජපක්‍ෂ මහතා ඇතුළු පුද්ගලයින් පස්දෙනාගෙන් අධිකරණයේ පෙනී සිටි තිදෙනකු රුපියල් ලක්‍ෂ 10 බැගින් වූ ශරීර ඇප මත මුදාහැරීමට කොළඹ මහාධිකරණ විනිසුරු පියසේන රණසිංහ මහතා අද(28) නියම  කළේය.මෙම නඩුවේ විත්තිකරුවන් ලෙස නම් කොට සිටින ඒත් අධිකරණයට ඉදිරිපත් නොවී විදේශගතව සැඟවී සිටින බව කියන විත්තිකරුවන් දෙදෙනාට අධිකරණයේ පෙනී සිටින ලෙස නියම කරමින් විනිසුරුවරයා යළිත් වරක් සිතාසි නිකුත් කළේය.අධිකරණයේ පෙනී නාමල් රාජපක්‍ෂ මහතා, පවිත‍්‍රිකා සුජානි බෝගොල්ලාගම සහ ගුවන් සේවිකාවක් වු නිත්‍යා සේනානී සමරනායක යන අයට මෙලෙස ඇප නියම කෙරිණි.අධිකරණයට ඉදිරිපත් නොවී විදේශගතව සැගවී සිටින බව කියන ඉන්දික ප‍්‍රභාත් කරුණාජීව  සහ ඔරනෙල්ලා ඉරේෂා සිල්වාට යළිත් වරක් සිතාසි නිකුත් කෙරුණු අතර විත්තිකරුවෙකු ලෙස නම් කොට සිටින ගවර්ස් කෝපරේටඞ් ලිමිටඞ් ආයතනය  වෙනුවෙන්  කිසිදු  නීතීඥ  නියෝජනයක් සිදුවුයේ  නැත.  ",
    "URL": "https://www.lankadeepa.lk/latest_news/නාමල්-ඇතුළු-තිදෙනකුට-ඇප/1-514499",
    "Category": "latest_news"
}