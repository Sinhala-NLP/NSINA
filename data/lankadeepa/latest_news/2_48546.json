{
    "Source": "www.lankadeepa.lk",
    "Timestamp": "2019 මැයි මස 06",
    "Headline": "ත්‍රිවිධ හමුදා නිල ඇඳුම් ගෝනි 10ක් නිවසකින් හමුවේ",
    "News Content": "(ඩී. ජී. සුගතපාල) තලාපිටිය ප්‍රදේශයේ නිවසක ගෝනි 10ක සඟවා තිබූ ත්‍රිවිධ හමුදා නිල ඇඳුම් තොගයක් සමඟ සැකකරුවෙකු අත්අඩංගුවට ගත් බව ගාල්ල පොලිසිය කියයි. එම නිවසේ නිල ඇඳුම් දහසකට ආසන්න  සංඛ්‍යාවක් තිබී සොයා ගන්නා ලද අතර ඒවායේ රණවිරු ලාංඡනය සහිත රණවිරු ඇපරල් ලේබලය තිබූ බවත් එම නිල ඇඳුම් බියගම ප්‍රදේශයේ කම්හලක මසනු ලබන ඒවා බවත් පොලිසිය පවසයි. ගාල්ල පොලිසිය විසින් අද (06) කරන ලද විශේෂ සෝදිසි මෙහෙයුමකදී මෙම නිල ඇඳුම් තොගය සොයාගෙන ඇත. මෙම නිල ඇඳුම් සැකකරුට ලැබුනේ කෙසේද යන්න පිළිබඳව පුළුල් පරීක්ෂණයක් පවත්වන බව ගාල්ල පොලිසිය පවසයි.    ",
    "URL": "https://www.lankadeepa.lk/latest_news/ත්‍රිවිධ-හමුදා-නිල-ඇඳුම්-ගෝනි-10ක්-නිවසකින්-හමුවේ/1-549946",
    "Category": "latest_news"
}