{
    "Source": "www.lankadeepa.lk",
    "Timestamp": "None  2013 දෙසැම්බර් මස 22",
    "Headline": "අද පුටුවක වාඩිවෙලා හිටියත් කටකතා හැදෙනවා",
    "News Content": "  උදාරි වයස කීය ද?අවුරුදු 22යි.      ගම කොහේ ද?  කොටහේන.    ලග්නය කිව්වොත්?වෘශ්චික.    පාසල් ගියේ?කොළඹ 7, මියුසියස් විදුහලට.   පවුලේ විස්තර.?අම්මා, තාත්තා, නංගී, මල්ලී.   සරසවි ජීවිතය කොහොමද දැන්නෙන්නේ?හරිම සුන්දරයි.   රැග් එක එහෙම ලැබුණෙ නැද්ද? ඕක ඉතින් අහන්නත් දෙයක්යැ.   රැග් එක නිසා ගොඩාක් අපහසුතාවලට එහෙමත් මුහුණ දුන්නා ද?එහෙමම නැහැ. මට නම් ඒක සුන්දර අත්දැකීමක්.   රැග් එකේ දී වෙච්ච වැඩක් ගැන මතක් කළොත්?එක දවසක් ළමයි කට්ටියක් ඇවිත් මට නටන්න කීවා. අඩි පහක්xහයක් විතර ඈතින් පිරිමි ළමයින් කට්ටිය වට වෙලා හිටියෙ. සමහරු කැමරා කරන විදියටත්, තවත් අය ලයිට් ගහන විදියටත් හිටියා. මට එක පාරටම හිනා ගියා. ඒක අවාසියට හිටියා. ඒ පාර මම ෆුල් සීරියස් වුණා. හිනාව කාගෙන වැඬේ කළා. පස්සෙ, වේග රිද්ම ගීතයකට ස්ලෝ ඩාන්ස් එකක් දාන්න කීවා. මම ඒකත් කළා. එයාලා කියපු දේ කළ හන්දා දරුණු රැගක් මට ලැබුණෙ නැහැ. දැන් අපි හොඳ යාළුවෝ.   සරසවි යන නිසා ඔබ ටිකක් ආඩම්බරයෙන් ඉන්නෙ කියන්නෙ ඇත්ත ද?කොහෙත්ම නැහැ.   එහෙම නම් මොන වගේ කෙනෙක් කියල ද හිතන්නෙ?පිරිසිදු හදවතක් ඇති අවංක අසාධාරණයට අකැමැති, සැහැල්ලූවෙන්, විනෝදයෙන්, හිනා වෙලා ඉන්න කැමැති කෙනෙක්. හැකි විදියට මිනිස්සුන්ට උදව් කරන්නත් කැමැති කෙනෙක්. සතුන්ට ගොඩාක්ම ආදරෙයි.   රඟපෑමට ආවේ ලස්සනයි කියලා හැමෝම කියන නිසාලූ නේද?නැහැ, ඒක එහෙම නෙවෙයි වුණේ.   එහෙම නම්, කොහොම ද ඒක සිද්ධ වුණේ?මුලින්ම මම පුවත්පත් පිට කවර ඡායාරූපයකට පෙනී හිටියා. ඒවා දැකලා මියුසික් වීඩියෝවලට ආරාධනා ලැබුණා. ඒත් එක්කම මෝස්තර නිරූපණයෙත් යෙදෙන්න පටන් ගත්තා. ජානක සිරිවර්ධන මහත්මයා තමයි මුලින්ම රඟපෑමට ආරාධනා කළේ. අම්මයි-තාත්තයි එක්ක ගිහින් තිර පරීක්‍ෂණයට පෙනී හිටියා. පස්සේ තමයි දැන ගත්තෙ ගැහැනු ළමුන් දාහක් අතරින් මේ චරිතයට මා තෝරා ගත්ත බව.   සරසවි සිසුවියක ලෙස ඔබ රඟපෑමට යන විට ගෙදර අය කැමැත්ත දුන්න ද?ඇත්තටම අපේ පරපුරේ කවුරුවත් රඟපාලා තිබුණේ නැහැ. තාත්තා කරන්නෙත් ව්‍යාපාරික කටයුතු. කොහොම වුණත් අත්තම්මා නාට්‍යයේ පළමු වැනි දර්ශනය රඟපාන්න තිබුණෙ දුලීකා මාරපන ශිල්පිනිය සමගයි. එයා දැක්කම මට පුදුම සතුටක් ඇති වුණේ.   ඇයි ඒ?ඇත්තටම දුලීකා අක්කා කියන්නෙ රංග පාසලක් වගේ කෙනෙක්. මම කැමැතිම රංග ශිල්පිනියන්ගෙන් කෙනෙක්. ඒ සතුටට මාව වෙව්ලන්න වගේ වුණා.   සමහරු පළමු දර්ශනය කරන්න ගියාම හොඳටම බය වෙනවලූ. ඒ නිසා කීප වතාවක්ම එය කරන්න වෙනවා. ඔබ කොහොම ද පළමු වැනි දර්ශනයට මුහුණ දුන්නේ?පළමු වැනි දවසේ ඇත්තටම ඔක්කෝම හරිම වෙනස්. එයාලා කතා කරන භාෂාව පවා වෙනස්.   භාෂාව වෙනස් කිව්ව?මෙහෙමයි, ටෙලි නාට්‍යයක් කිරීමේ දී තාක්‍ෂණික වචන හුවමාරු වෙනවා. ඉතින් ඒ ටික ගැන මුලින්ම දැන ගත්තා. මට මුලින්ම තිබුණෙ යසා ආත්තම්මා (දුලීකා) එක්ක දෙබස් කියන දර්ශනයක්. මේකේ පහක් විතර අරගෙන හය වැනි එක හොඳයි කීවා.   මේ විදියට අවස්ථාවක් ගැනීම වෙනුවෙන් ඔබට මුහුණ දෙන්න සිදුවූ දේවල් තියෙනවා ද?කාගේවත් බලපෑම් නම් එල්ල වුණේ නැහැ. අත්තම්මා ටෙලි නාට්‍යයට සම්බන්ධ සියලූම දෙනාගෙන් ලැබුණෙ ලොකු ගෞරවයක් වගේම ලොකු සහයෝගයක්. ඒකට මම ගරු කරන්නම  ඕනෑ.   ඔයාගේ පෙම්වතා කැමැති ද ඔබ රඟපානවාට?එහෙම කෙනෙක් ඉන්න එපායැ.   නළුවන්ගෙන් එහෙම යෝජනා ඇවිත් නැද්ද?ම්ම්.... ම්.... නැත්තේමත් නැහැ.   මිනි ගවුමට ගොඩාක් ආසයි ද?විලාසිතා කරන්න ආසයි. චරිතයට හානියක් නොවන විදියට විලාසිතා කිරීම ප‍්‍රශ්නයක් නොවෙයි.  ඕනෑම කෙනෙකුට බාහිරින් බලලා  ඕනෑම දෙයක් කියන්න පුළුවනි. මොකද අද පුටුවක වාඩි වෙලා හිටියත් කට කතා හැදෙන හදන ටෙ‍්‍රන්ඞ් එකක් තියෙන්නෙ.    ඔබගෙ කැමැති දේවල් ගැනත් කිව්වොත්?නිරෝෂා සහ සමිතාගෙ ගීත අහන්නත්, අතුල අධිකාරිගේ ගීතවලටත් ගොඩාක් කැමැතියි. මෙතෙක් නැරඹූ චිත‍්‍රපට අතරින් ”පුරහඳ කළුවර”, ”නිකිණි වැස්ස”, ”සමනළ සංධ්වනියට” කැමැතියි. විජය නන්දසිරි සහ දුලීකා මාරපන ප‍්‍රියතම නළු නිළි දෙපොළයි.  හැඩ ගැන්වීම: රසන්දි සිංහරාජ    ",
    "URL": "https://www.lankadeepa.lk/latest_news/අද-පුටුවක-වාඩිවෙලා-හිටියත්-කටකතා-හැදෙනවා/1-196174",
    "Category": "latest_news"
}