{
    "Source": "www.lankadeepa.lk",
    "Timestamp": "2017 අගෝස්තු මස 22",
    "Headline": "නව දුම්රිය සාමාන්‍යාධිකාරී මහානාම අබේවික්‍රම",
    "News Content": "(මහින්ද නිශ්ශංක)නව දුම්රිය සාමාන්‍යාධිකාරී ලෙස ශ්‍රී ලංකා ඉංජිනේරු සේවයේ යාන්ත්‍රික ඉංජිනේරුවකු වන එස්.මහානාම අබේවික්‍රම මහතා කැබිනට් මණ්ඩලය මගින් පත්කර ඇත.ලබන 26 වැනිදා නව දුම්රිය සාමාන්‍යාධිකාරිවරයා සිය ධූරයේ වැඩබාර ගැනීමට නියමිතය. ඒ මහතා දැනට අතිරේක දුම්රිය සාමාන්‍යාධිකාරී ලෙස කටයුතු කරයි.මේ අතර දැනට සිටින දුම්රිය සාමාන්‍යාධිකාරී බී.ඒ.පී.ආරියරත්න මහතා ලබන 24 වැනිදා සිය ධූරයෙන් විශ්‍රාම ලැබීමට නියමිතය.  ",
    "URL": "https://www.lankadeepa.lk/latest_news/නව-දුම්රිය-සාමාන්‍යාධිකාරී-මහානාම-අබේවික්‍රම/1-516789",
    "Category": "latest_news"
}