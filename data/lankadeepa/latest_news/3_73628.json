{
    "Source": "www.lankadeepa.lk",
    "Timestamp": "None  2016 ජුලි මස 21",
    "Headline": "‘එට්කා වෙනුවට අලුත් ගිවිසුමක් ඕනෑ‘",
    "News Content": "ඉන්දියාව සමඟ අත්සන් තැබීමට නියමිතව තිබූ ආර්ථික හා තාක්ෂණික සහයෝගීතා ගිවිසුම වෙනුවට අලුත් ගිවිසුමකට අත්සන් තැබීමට ආණ්ඩුව කටයුතු කරන්නේ නම් ඒ පිළිබඳව අධ්‍යයනය කරන්නට කැමැති බව බව ඒකාබද්ධ විපක්ෂයේ පාර්ලිමේන්තු මන්ත්‍රී දිනේෂ් ගුණවර්ධන මහතා අද(21) කීවේය. ඉන්දියාව සමඟ අත්සන් තැබීමට නියමිතව තිබූ ආර්ථික හා තාක්ෂණික සහයෝගීතා ගිවිසුමට රට තුළ විශාල විවේචනයක් එල්ල වූ බවත් එම ගිවිසුමට වෙනුවට අලුත් ගිවිසුමක් සකසන්නේ නම් ඒ සම්බන්ධයෙන් අවධානය යොමු කරන බවත් ගුණවර්ධන මහතා කීය.‘අලුත් ගිවිසුමකට අත්සන් තබනවා, එම ගිවිසුමට අත්සන් තැබීමට පෙර එහි කරුණු අධ්‍යයනය කර සාකච්ඡා කරන්න අපි කැමැති. එහෙත් අග්‍රාමාත්‍යවරයා ප්‍රමුඛ ආණ්ඩුව පැරැණි ගිවිසුමටම අත්සන් තබන්න යනවා නම් ඒ පිළිබඳ අපි පාර්ලිමේන්තුවේදී අපේ විරෝධතාව පළ කරනවා. එම ගිවිසුමේ ඇති අහිතකර කරුණු ගැන සියලු පාර්ශව අදහස් දක්වා තිබෙනවා. ආර්ථික විද්වතුන් එහි ඇති අහිතකර බව පෙන්වා දී තිබෙනවා.‘ යැයිද ඒ මහතා පැවසීය. ",
    "URL": "https://www.lankadeepa.lk/latest_news/‘එට්කා-වෙනුවට-අලුත්-ගිවිසුමක්-ඕනෑ‘/1-439580",
    "Category": "latest_news"
}