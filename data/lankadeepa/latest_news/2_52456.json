{
    "Source": "www.lankadeepa.lk",
    "Timestamp": "2018 ඔක්තෝබර් මස 29",
    "Headline": "මන්ත්‍රීවරු එහා මෙහා යති",
    "News Content": "(ඩයනා උදයංගනී)පාර්ලිමේන්තුවේදී බහුතරය පෙන්වීමේ අභියෝගය බාරගෙන සිටින අග්‍රාමාත්‍ය මහින්ද රාජපක්ෂ මහතා සහ හිටපු අගමැති රනිල් වික්‍රමසිංහ මහතා හමුවීම සඳහා පාර්ලිමේන්තු මන්ත්‍රීවරු වරින් වර යන බව වාර්තාවේ. රනිල් වික්‍රමසිංහ මහතා සමඟ ඉදිරියටත් කටයුතු කරන බව දන්වා එක්සත් ජාතික පක්ෂ මන්ත්‍රීවරුන් දිවුරුම් ප්‍රකාශ ලබාදී තිබේ. මහින්ද රාජපක්ෂ මහතාට සහය දෙන බව කී එම පක්ෂයේ වසන්ත සේනානායක, වඩිවේල් සුරේෂ් මන්ත්‍රීවරුන් ද මේ වනවිට එම අදහස වෙනස් කරගෙන ඇති අතර වඩිවේල් සුරේෂ් මහතා මීට ස්වල්ප වේලාවකට පෙර අරලියගහ මැදුරේදී පැවැත්වෙන පුවත් පත් සාකච්ඡාවකට සහභාගි වූ බවද දැනගන්නට ඇත. මේ අතර මහින්ද රාජපක්ෂ මහතාගේ පාර්ශවය දෙමළ ජාතික සන්ධානය හා රිෂාඩ් බදියුදීන් මහතාගේ පක්ෂය සමග සාකච්ඡා කරමින් සිටින බවද වාර්තා වේ.මහින්ද රාජපක්ෂ මහතාට පාර්ලිමේන්තුවේ බහුතරය ලබාගැනීමට නම් තවත් මන්ත්‍රීවරුන් 13 දෙනෙකුගේ පමණ සහය ලබාගැනීම අවශ්‍යව ඇත.එජාපයේ ආනන්ද අලුත්ගමගේ සහ වී. රාධක්‍රිෂ්ණන් යන මන්ත්‍රීවරු  මේ වනවිට මහින්ද රාජපක්ෂ මහතාට සහය ලබාදීමට ඉදිරිපත්ව සිටිති.  ",
    "URL": "https://www.lankadeepa.lk/news/මන්ත්‍රීවරු-එහා-මෙහා-යති/101-539368",
    "Category": "latest_news"
}