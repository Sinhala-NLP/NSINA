{
    "Source": "www.lankadeepa.lk",
    "Timestamp": "None  2016 මැයි මස 17",
    "Headline": "ගංවතුරෙන් ගම්පහත් නොබේරේ",
    "News Content": "පවතින අධික වාර්ෂාවත් සමඟ ගම්පහ ප්‍රදේශ කිහිපයක් සහ මාර්ග රැසක් ජලයෙන් යට විය.ගම්පහ ජා-ඇළ බස් නැවතුම් පොළ ප්‍රදේශය අද (17) සවස් වන විටත් ජලයෙන් යටවී තිබිණි. මේ නිසා ගම්පහ උපකාරක පන්ති යන සිසු සිසුවියන් මෙන්ම බොහෝ දෙනෙක් අපහසුතාවට පත්ව සිටිති.ගම්පහ ඔරුතොට මාර්ගය ද, ගම්පහ ජා-ඇළ මාර්ගය කිරිඳිවිට ප්‍රදේශයේදීද, ගම්පහ සිට අකරවිට හරහා ගනේමුල්ලට යන මාර්ගය ද ජලයෙන් ඉට වී තිබිණි.ඔරුතොට පාලම අසල ඇවිදින මංතීරුවද ජලයෙන් යට විය.       ",
    "URL": "https://www.lankadeepa.lk/latest_news/ගංවතුරෙන්-ගම්පහත්-නොබේරේ/1-416729",
    "Category": "latest_news"
}