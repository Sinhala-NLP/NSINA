{
    "Source": "www.lankadeepa.lk",
    "Timestamp": "2023 සැප්තැම්බර් මස 22",
    "Headline": "කුකුළු මස් තවත් රුපියල් 100 කින් අඩුවෙයි",
    "News Content": "(යොහාන් භාසුර)කුකුළු මස් කිලෝවක මිල ඉදිරි සති දෙක තුළ තවත් රුපියල් 100 කින් අඩු කිරීමට කුකුළු මල් නිෂ්පාදකයන් එකඟ වූ බව වෙළෙඳ, වාණිජ හා ආහාර සුරක්‍ෂිතතා අමාත්‍ය නලීන් ප්‍රනාන්දු මහතා අද (22) පැවසීය.කුකුළු මල් නිෂ්පාදකයන් එම සහනය ජනතාවට නොදුන හොත් කුකුළු මල් ආනයනය කර හෝ පාරිභෝගිකයා ආරක්‍ෂා කරන බවත් කුකුළු මල් කිලෝවක් රුපියල් 850 ක් දක්වා අඩු කිරීම රජයේ ඉලක්කය බවත් අමාත්‍යවරයා කීය.සුපිරි වෙළෙඳසැල් කුකුළු මස් අළෙවියෙන් විශාල ලාභයක් ලබන බවත් එම වෙළෙඳසැල්වල ද කුකුළු මස් මිල අඩු කරන ලෙස දැනුම් දෙන ලෙස එම අමාත්‍යංශයේ ලේකම්වරයා දැනුවත් කළ බව ද අමාත්‍ය නලීන් ප්‍රනාන්දු මහතා වැඩි දුරටත් කීය.වෙළෙඳ අමාත්‍යංශයට අනුව කුකුළු මස් කිලෝවක වර්තමාන මිල රුපියල් 1,150 කි.    ",
    "URL": "https://www.lankadeepa.lk/latest_news/කුකුළු-මස්-තවත්-රුපියල්-100-කින්-අඩුවෙයි/1-640250",
    "Category": "latest_news"
}