{
    "Source": "www.lankadeepa.lk",
    "Timestamp": "None  2014 අගෝස්තු මස 21",
    "Headline": "බඩල් කුඹුරේ දැරියගේ මරණය ප්‍රශ්නයක්",
    "News Content": "බඩල් කුඹුරේ හය හැවිරිදි දැරියක තුවාල ලබා බඩල් කුඹුර රෝහලේ දී මිය ගිය බව රෝහල් ආරංචි කියයි.ඇය පිහි ඇනුමකට ලක්වූයේ ද, එසේත් නැත්නම් දෙළුම් ගසකින් වැටී තුවාල ලැබුවේද යන්න පොලිසිය පරීක්ෂණ පවත්වයි.පවුලේ සියලු දෙනාගේම ආදරයට ලක්ව සිටි මෙම දැරියගේ මරණයෙන් මුළු ප්‍රදේශයම කම්පාවට පත් වී ඇත.සිද්ධිය ගැන ප්‍රකාශයක් සටහන් කර ගැනීමට දැරියගේ වැඩිමල් සහෝදරිය (14) පොලිසියට කැඳවා ඇත.දැරියගේ මව විදේශ ගතව සිට ශ්‍රී ලංකාවට පැමිණ යළි ලබන සතියේ එතෙර යෑමට සිටි බව ද කියති. ",
    "URL": "https://www.lankadeepa.lk/latest_news/බඩල්-කුඹුරේ-දැරියගේ-මරණය-ප්‍රශ්නයක්/1-257703",
    "Category": "latest_news"
}