{
    "Source": "www.lankadeepa.lk",
    "Timestamp": "2023 ජුනි මස 30",
    "Headline": "අස්වැසුමට අස්වැසිල්ලක් දෙන්න ගමේ කමිටුවට බාර දෙයි",
    "News Content": "(තිලකරත්න දිසානායක)අස්වැසුම වැඩපිළිවෙලෙහි විරෝධතා සහ අභියාචනා සම්බන්ධයෙන් කටයුතු කිරීම ග්‍රාමීය කමිටුවලට බාර දීම සිදු කරමින් නියම පුද්ගලයින් සදහා ප්‍රතිලාභ ලබාදීම සුදුසු බවට ගම්පහ දිස්ත්‍රික් සම්බන්ධීකරණ කමිටුවේදී යෝජනා කෙරිණි.දිස්ත්‍රික් සම්බන්ධීකරණ කමිටු සම සභාපතිවරුන්වන පාර්ලිමේන්තු මන්ත්‍රී සහන් ප්‍රදීප් විතාන සහ බස්නාහිර පළාත් ආණ්ඩුකාර රොෂාන් ගුණතිලක යන මහත්වරුන්ගේ ප්‍රධානත්වයෙන් දිස්ත්‍රික් ලේකම් කාර්යාලයේදී පැවති කමිටු රැස්වීමේදී මෙම යෝජනාව ඉදිරිපත්වූ අතර මීට අදාල චක්‍රලේඛයක් නිකුත් කර ගැනීමට පියවර ගන්නා බව අමාත්‍ය ප්‍රසන්න රණතුංග මහතා මෙහිදී පැවසීය.ග්‍රාමීය කමිටුවලට අයත් ග්‍රාම නිලධාරීන් ඇතුලු සෙසු නිලධාරීන් අස්වැසුම ප්‍රතිලාභ හිමිවිය යුතු පුද්ගලයන් කවුරුන්ද යන්න හොදින්ම දන්නා බැවින් නියම සුදුස්සන් හදුනාගැනීම කළ හැකි බවත් මේ අනුව දේශපාලනඥයින් කිසිදු ආකාරයකින් සම්බන්ධවීමක් ඇති නොවන බවත් ප්‍රසන්න රණතුංග මහතා පැවසූ අතර අස්වැසුම වැඩපිළිවෙල කඩාකප්පල් කිරීමට ඇතැම් නිලධාරීන් කටයුතු කරන බවක් පෙනෙන්නට ඇතැයිද කීය.මෙම අවස්ථාවට ගම්පහ දිසාපති සමන් දර්ශන පාඩිකෝරාල මහතා ඇතුලු දිස්ත්‍රික්කයේ රාජ්‍ය ආයතන ප්‍රධානීන්ද එක්ව සිටියහ.  ",
    "URL": "https://www.lankadeepa.lk/news/අස්වැසුමට-අස්වැසිල්ලක්-දෙන්න-ගමේ-කමිටුවට-බාර-දෙයි/101-635660",
    "Category": "latest_news"
}