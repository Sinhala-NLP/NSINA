{
    "Source": "www.lankadeepa.lk",
    "Timestamp": "Editorial  2017 මාර්තු මස 09",
    "Headline": "මොරගහකන්දෙන් වන්දි නොලැබුණු පිරිසක් මහපාරේ පදිංචි වෙති",
    "News Content": "(කාංචන කුමාර ආරියදාස)  මොරගහකන්ද ජලාශයට ඉඩම් යටවූ පවුල්වල සාමාජිකයෝ පිරිසක් නාවුල ඇලගමුව ප්‍රදේශයේ මහා පාරේ පදිංචි වී සිටිති. එම ප්‍රදේශයේ නිවාස ද මාර්ග ද මේ වන විට ජලයෙන් යටව පවතී.ගම්මානයෙන් ඉවත් කළද උප පවුල්වලට ලබාදීමට පොරොන්දු වූ වන්දි මුදල් මහවැලි අධිකාරියෙන් මෙතෙක් ලබා දී නැති බවත් ඒ හේතුවෙන් තමන්ට ඉන්නට තැනක් නොමැති බවත් ඔවුහු පවසති.එම පවුල්වල පිරිමි සාමාජිකයින් පමණක් සිය ගම්මානයට මෙසේ පැමිණ සිටින අතර ඔවුහු මාර්ගයේ ම ආහාර පිසගනිති.  නාවුල ප්‍රාදේශීය ලේකම් නිශාන්ත කරුණාරත්න මහතා මේ ගැන සොයාබැලීමට එම ස්ථානයට පැමිණියේය.   ",
    "URL": "https://www.lankadeepa.lk/latest_news/මොරගහකන්දෙන්-වන්දි-නොලැබුණු-පිරිසක්-මහපාරේ-පදිංචි-වෙති/1-510565",
    "Category": "latest_news"
}