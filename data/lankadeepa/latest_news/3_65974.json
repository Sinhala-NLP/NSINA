{
    "Source": "www.lankadeepa.lk",
    "Timestamp": "2017 ජුනි මස 29",
    "Headline": "සයිටම් විරෝධීන්ගේ අට්ටාලය ඉවත් කරන්න නියෝග",
    "News Content": "(ඉන්දිකා රාමනායක සහ සුමිත්ත ජයවික‍්‍රම )සයිටම් ජනසතු කරන ලෙසට ඉල්ලමින් සහ සරසවි සිසුන්ට සෞඛ්‍ය අමාත්‍යාංශයේ දී එල්ල වු ප‍්‍රහාරයට විරෝධය දක්වමින් වෛද්‍ය පීඨ ශිෂ්‍ය  දෙමාපිය සංසදය කොටුව දුම්රියපොළ ඉදිරිපිට සත්‍යග්‍රහ කිරීමට ඉදිකළ අට්ටාලය ඉවත් කරගන්නා ලෙසට කොටුව ප‍්‍රධාන මහේස්ත‍්‍රාත් ලංකා ජයරත්න මහත්මිය  අද (29) නියෝග කළාය.මෙම අට්ටාලය හේතුවෙන් පදික වේදිකාව අවහිර වී  මගීන්ට හිරිහැරයක් මෙන්ම  අනතුරුදායක තත්ත්වයක් ඇති හෙයින් එය ඉවත් කරගන්නා ලෙස නියෝග කරන්නැයි පොලිසිය කළ ඉල්ලීම සැලකිල්ලට ගත් මහේස්ත්‍රාත්වරිය මෙම නියෝගය කළාය.වෛද්‍ය පීඨ ශිෂ්‍ය  දෙමාපිය සංසදයේ සභාපති හේමන්ත ද සිල්වා මහතා ඇතුළු 12 දෙනකුට මෙම නියෝගය නිකුත් කෙරිණ.  ",
    "URL": "https://www.lankadeepa.lk/latest_news/සයිටම්-විරෝධීන්ගේ-අට්ටාලය-ඉවත්-කරන්න-නියෝග/1-514537",
    "Category": "latest_news"
}