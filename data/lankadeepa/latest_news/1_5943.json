{
    "Source": "www.lankadeepa.lk",
    "Timestamp": "2023 පෙබරවාරි මස 16",
    "Headline": "ලක්ෂ 30ක මුද්‍රිත පෝරම බොතල් පත්තර කඩේට විකුණලා",
    "News Content": "(බිමල් ශ්‍යාමන් ජයසිංහ )මරදාන  ප්‍රදේශයේ ප්‍රසිද්ධ පෞද්ගලික මුද්‍රණ ආයතනයකින් මුද්‍රණය කරන ලද රුපියල් ලක්ෂ තිහකට ආසන්න මුද්‍රිත පෝරම තොගයක් අදාල ආයතන වලට බාර නොදී බෝතල් පත්තර කඩවලට විකුණූ බව කියන එහි සේවකයෙකු අත්අඩංගුවට ගත් බව  කොළඹ වංචා විමර්ශන අංශය කියයි.මුද්‍රණ කටයුතු සඳහා භාරදුන් ආයතනයක් විසින් ඔවුන්  ලබාදුන් ඇනවුම් වලට අනුව පොරොන්දු වූ දිනය ද ඉක්මවා ගියත් මෙතෙක්  පෝරම  තම ආයතනයට නොලැබුණු බව මුද්‍රණාලය හිමිකාරිය වෙත කරන ලද දැනුම්දීමකට අනුව හිමිකාරිය පොලිසියට කරන ලද පැමිණිල්ලක් අනුව විමර්ශන පවත්වා සැකකරු අත්අඩංගුවට ගැනීමට හැකි වි ඇත.අත්අඩංගුවට ගත් සැකකරුගෙන් සිදුකල ප්‍රශ්න කිරීමේදී මුද්‍රණාලය මඟින්  ලබාදුන් පෝරම තොගය  මරදාන බොරැල්ල ආදී ප්‍රදේශවලට බෝතල් පත්තර කඩවලට කිලෝ ගණනින් වරින්වර විකුණා රුපියල් රුපියල් 3000 ,4000 ආදී වශයෙන් වරින් වර රුපියල් විසි දහසක් පමණ  මුදලක් ලබා ගත් බවට අනාවරණය වී යැයි ඇතැයි පොලිසිය කියයි.   ",
    "URL": "https://www.lankadeepa.lk/latest_news/ලක්ෂ-30ක-මුද්‍රිත-පෝරම-බොතල්-පත්තර-කඩේට-විකුණලා/1-628743",
    "Category": "latest_news"
}