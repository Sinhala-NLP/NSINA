{
    "Source": "www.lankadeepa.lk",
    "Timestamp": "None  2016 අප්‍රේල් මස 27",
    "Headline": "කොටබකිනියේ කෝණ මංගල්‍යය සරුවෙයි",
    "News Content": "ආදි වාසීන්ගේ කෝණ මංගල්‍යය පසුගියදා මහියංගණය කොටබකිනිය ආදිවාසී ජන උරුම කේන්ද්‍රයේදී පැවැත්විණි.‘ආදිවාසීන්ගේ කෝණ මංගල්‍ය පරම්පරා පොජ්ජට ගැලපුම් පොජ්ජ මන්දු වන සෙල්ලම් පොජ්ජවල් තිබෙන බවත් මේ රට පොජ්ජේ අනිත් උත්සව වල සෙල්ලම් පොජ්ජවල් මේ සමාජයේ පාරම්පරිකව මන්දු වන එක කුදු‘ බව ආදිවාසී නායක උරුවරිගේ වන්නිල ඇත්තන් එහිදී පැවැසිය.මෙහි තවත් විශේෂත්වයක් වූයේ තරග වලට සහභාගිවන සියලුම තරග කරුවන්ට ත්‍යාග ලබා දිම බවත් වන්නිල ඇත්තෝ කීය.මෙහි පවත්වන තරග වල තම පරම්පරාවට අයත් ඊතල දුන්නෙන් විදිම කාන්තා හා පිරිමි, දිගම හූව, හොඳම වලස් පොරය, හොම ටික් මැරීම, හොදම ගෝත්‍රික ගීතය, හොදම හබක් ඇටවීම, හොදම බඹර කැපීම, හොදම ගෝත්‍රික රැවුල, වී ඇහිලීම, ලීයෙන් පොල් ගෑම ආදි පරම්පරාගත තරග 38 ට අධික ප්‍රමානයක් පැවැත්විණි.     ",
    "URL": "https://www.lankadeepa.lk/latest_news/කොටබකිනියේ-කෝණ-මංගල්‍යය-සරුවෙයි/1-409550",
    "Category": "latest_news"
}