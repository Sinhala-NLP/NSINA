{
    "Source": "www.lankadeepa.lk",
    "Timestamp": "2019 මාර්තු මස 01",
    "Headline": "පොලිස් නිලධාරීන්ට උණුවතුර ගැසූ වරෙන්තුකරු රිමාන්ඩ්",
    "News Content": "(බිමල් ශ්‍යාමන් ජයසිංහ) මොරගහහේන පොලිස් නිලධාරීන් දෙදෙනෙකුට යකඩ ඉනි සහ උණු වතුර පහරදී තුවාල කළ වරෙන්තුකරු අධිකරණය වෙතට ඉදිරිපත් කිරීමෙන් පසු මාර්තු 8 දක්වා රිමාන්ඩ් ගත කරන ලෙස මහේස්ත්‍රාත්ත චහිමා විජේබණ්ඩාර මහත්මිය නියෝග කළාය. මෙසේ නියෝග ලැබුවේ හොරණ ගෝනපොළ හන්දියේ කුමුක ජය මාවතේ පදිංචි හෙක්ටර් සුනිල් ශාන්ත කොළඹගේ නමැති 46 හැවිරිදි පුද්ගලයෙකි. සැකකරු සම්බන්ධ මානසික වෛද්‍ය වාර්තාවක් එදිනට අධිකරණයට ඉදිරිපත් කරන ලෙසද මහේස්ත්‍රාත්වරිය වැඩිදුරටත් නියෝග කළාය.  ",
    "URL": "https://www.lankadeepa.lk/news/පොලිස්-නිලධාරීන්ට-උණුවතුර-ගැසූ-වරෙන්තුකරු-රිමාන්ඩ්/101-546574",
    "Category": "latest_news"
}