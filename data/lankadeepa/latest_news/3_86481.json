{
    "Source": "www.lankadeepa.lk",
    "Timestamp": "None  2015 ජුනි මස 23",
    "Headline": "‘රගර් ක්‍රීඩක මරණයේ වාර්තා පරස්පරයි‘",
    "News Content": "මෝටර් රථයක් තුළ මියගොස් සිටි රගර් ක්‍රීඩක වසීම් තාජුඩීන්ගේ මරණයට අදාළ අධිකරණ වෛද්‍ය වාර්තා හා රස පරීක්ෂක වාර්තාවල ඇති පරස්පරතා පිළිබඳව රහස් පොලිසියට ප්‍රකාශ ලබාදෙන ලෙස හිටපු ප්‍රධාන අධිකරණ වෛද්‍යවරයාට සහ රජයේ ජ්‍යෙෂ්ඨ සහකාර රස පරීක්ෂකට කොළඹ අතිරේක මහේස්ත්‍රාත් නිශාන්ත පීරිස් මහතා නියෝග කළේය.අධිකරණ වෛද්‍ය වාර්තා සහ රස පරීක්ෂක වාර්තා පරස්පරවීම සැකසහිත බව පවසමින් අදාළ නිලධාරීන්ගෙන් ප්‍රකාශ ලබාගැනීමට අවසර ඉල්ලමින් රහස් පොලිසිය කළ ඉල්ලීම පිළිගනිමින් මහේස්ත්‍රාත්වරයා එම නියෝගය ලබාදුන්නේය.ඒ අනුව රජයේ ප්‍රධාන අධිකරණ නිලධාරී ලෙස කටයුතු කළ ආනන්ද සමරසේකර හා ජ්‍යෙෂ්ඨ සහකාර රස පරික්ෂක රොෂාන් ප්‍රනාන්දු මහත්වරුන්ගෙන් ප්‍රකාශ ලබාගැනීමට නියමිතය.   ",
    "URL": "https://www.lankadeepa.lk/latest_news/‘රගර්-ක්‍රීඩක-මරණයේ-වාර්තා-පරස්පරයි‘/1-326918",
    "Category": "latest_news"
}