{
    "Source": "www.lankadeepa.lk",
    "Timestamp": "2018 නොවැම්බර් මස 10",
    "Headline": "එස්.බී. දෙවැනි වතාවටත් වැඩ වරද්දා ගනීවි",
    "News Content": "(මහනුවර විශේෂ චමිල් රුපසිංහ)ව්‍යවස්ථා විරෝධිව කටයුතු කල ජනපතිවරයා සමස්ථ රටත් ජනතාවත් ව්‍යසනයකට පත් කර ඇති බවත් එස්. බී. දිසානායක මහතා  දෙවන වතාවටත් වැඩ වරද්දාගන්න යන බවත් රංගෙ බන්ඩාර මහතා පැවසීය. රංගේ බණ්ඩාර මහතා මෙසේ පැවසුයේ අද (10) උඩුනුවර එක්සත් ජාතික පක්ෂ පාක්ෂිකයින් විසින් සංවිධානය කර තිබු වත්මන් ජනාධිපතිවරයාට සහ මැති ඇමැතිකම් ගත් අයට විරෝධය පල කිරිම සදහා ගෙලිඔය නගරයේ පැවැති විරෝධතාවයේදිය.විරෝධතාවයට එක්වු පිරිස් ගෙලිඔය නගරයේ විරෝධතාවය දක්වමින් ගමන් කළ අතර ඉන් අවසානයේ මෙත්‍රිපාල ජනාධිපතිතුමාගේ රුව සහිතව සැදු පඹයෙක්ද පුළුස්සා දමන ලදි.රටේ ජනතාවගේ ප්‍රජාතන්වාදය සුරැකිම වෙනුවට ව්‍යවස්ථා විරෝධිව කටයුතු කරන ජනපතිට ජනවාරි 5 වෙනිදායින් පසුව පොලොන්නරුවෙන් හෝ කොළඹින් එලියට බැස යන්නට බැරිවෙන ලෙස රටේ ජනතාව කටයුතු කරනවා යයිද රංගේ බණ්ඩාර මහතා පැවැසීය.එක්සත් ජාතික පක්ෂය තුල අගමැති කමට සුදුසුකම් ඇති කරූ ජයසුරිය, සජිත් ප්‍රේමදාස සහ තවත් තරුණ ඇමැතිවරුන් විශාල ප්‍රමාණයක් ඉන්නවා. අපි ඡන්දයට බය නැහැ... මේ සියල්ලන්ම අගමැතිකමට සුදුසු අය කියලා අපි බය නැතිව කියනවා.. යයි එහිදි අදහස් දැක්වු දයා ගමගේ මහතා  කිය.  ",
    "URL": "https://www.lankadeepa.lk/latest_news/එස්-බී--දෙවැනි-වතාවටත්-වැඩ-වරද්දා-ගනීවි/1-540141",
    "Category": "latest_news"
}