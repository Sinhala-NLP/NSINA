{
    "Source": "www.lankadeepa.lk",
    "Timestamp": "2018 සැප්තැම්බර් මස 14",
    "Headline": "ඉරාන ජාතිකයකු ස්පාඤ්ඤ ගමන් බලපතක් සමඟ අත්අඩංගුවට",
    "News Content": "(ටී.කේ.ජී.කපිල)                ව්‍යාජ ස්පාඤ්ඤ ජාතික ගුවන් ගමන් බලපත්‍රයක් උපයෝගී කර ගනිමින් ශ්‍රී ලංකාව හරහා රෝමය වෙත ගුවන් ගත වීමට පැමිණි ඉරාන ජාතික ගුවන් මගියකු අද (14) අලුයම කටුනායක ගුවන් තොටුපොළේ දී ආගමන - විගමන දෙපාර්තමේන්තු නිලධාරීන් විසින් අත්අඩංගුවට ගනු ලැබීය. මොහු 30 හැවිරිදි ඉරාන ජාතිකයෙකි . ඔහු ඉදිරිපත් කළ ස්පාඤ්ඤ ජාතික ගුවන් ගමන් බලපත්‍රය ගුවන් තොටුපොළ ආගමන - විගමන දෙපාර්තමේන්තු නිලධාරීන් පරීක්ෂා කිරීමෙන් පසුව ව්‍යාජ එකක් බවත්, මොහු ස්පාඤ්ඤ ජාතිකයකු නොව ඉරාන ජාතිකයකු බවත් අනාවරණය කරගෙන තිබේ . තවදුරටත් මොහුගෙන් ප්‍රශ්න කිරීමේදී මෙම ස්පාඤ්ඤ ජාතික ගුවන් ගමන් බලපත්‍රය උපයෝගී කරගෙන ඔහු රෝමය වෙත යෑමට පැමිණි බවද හෙළි වී තිබේ .   ",
    "URL": "https://www.lankadeepa.lk/latest_news/ඉරාන-ජාතිකයකු-ස්පාඤ්ඤ-ගමන්-බලපතක්-සමඟ-අත්අඩංගුවට/1-536606",
    "Category": "latest_news"
}