{
    "Source": "www.lankadeepa.lk",
    "Timestamp": "None  2015 සැප්තැම්බර් මස 28",
    "Headline": "සජිත් දුප්පතාට පිහිට වෙයි",
    "News Content": "අඩු ආදායම් පවුල් වල කපරාරු නොකළ නිවාස 25,000ක් පිළිසකර කිරීමේ වැඩසටහනක් ලෝක ජනාවාස දිනය නිමිත්තෙන් අරඹන බව නිවාස හා ඉදිකිරීම් අමාත්‍ය සජිත් පේ‍්‍රමදාස මහතා පැවසීය.එක් දිස්ත‍්‍රික්කයකින් නිවාස 1000 බැගින් දිස්ත‍්‍රික් 25ක නිවාස 25,000ක් කපරාරු කිරීම මෙම වැඩසටහන යටතේ සිදුකෙරෙන බවද එක් නිවසකට රුපියල් 10,000ක් වටිනා සිමෙන්ති හා සහනදායී පදනමක් යටතේ වැලිද සැපයේ.ලෝක ජනාවාස දින ජාතික සැමරුම් උළෙල කොළඹ මාළිගාවත්ත නිවාස ක‍්‍රම භූමියේ දී පැවැත්වෙන බව ද හෙතෙම සඳහන් කළේය.‘විවෘත භූමිය සැමට’ යන්න මෙවර ලෝක ජනාවාස සැමරුම් දින තේමාව වී ඇති අතර ඒ නිමිති කරගනිමින් මහල් නිවාස පිළිසකර කිරීම, නිවාස 50,000ක් ඉදිකිරීමේ වැඩසටහන යටතේ ඉදිවූ ගම්මාන විවෘත කිරීම, අඩු පහසුකම් ජනාවාස සංවර්ධනය, චිත‍්‍ර හා නාට්‍ය තර`ග ඇතුළු  වැඩසටහන් රැෙසක්ද ක‍්‍රියාවට නංවන බව ඇමතිවරයා කීවේය.ඇමති සජිත් ප්‍රේමදාස මහතා මේ බව පැවසුවේ බත්තරමුල්ල සෙත්සිරිපායේ පිහිටි නිවාස හා ඉදිකිරීම් අමාත්‍යාංශයේ දී පැවති මාධ්‍ය හමුවක් අමතමිනි. ",
    "URL": "https://www.lankadeepa.lk/latest_news/සජිත්-දුප්පතාට-පිහිට-වෙයි/1-350915",
    "Category": "latest_news"
}