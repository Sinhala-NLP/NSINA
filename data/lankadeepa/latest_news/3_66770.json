{
    "Source": "www.lankadeepa.lk",
    "Timestamp": "2017 මැයි මස 26",
    "Headline": "වර්ෂාව වැඩිවී ගංවතුර අනතුරු ඇඟවීම් නිකුත් කෙරෙයි",
    "News Content": "දිවයිනට බලපා ඇති නිරිත දිග මෝසම් වර්ෂාව නිසා ගංගාවල ජල මට්ටම සීඝ්‍රයෙන් ඉහළ නඟින බැවින් ප්‍රධාන ගංගා දෙපස ජීවත්වන ජනයාට ඒ සම්බන්ධයෙන් ආධානයෙන් සිටින ලෙස උපදෙසක් දී තිබේ.ගිං ගඟ මේ වනවිටත් පිටාර මට්ටම ඉක්මවා තිබෙන අතර කළු ගඟ, කැළණි ගඟ සහ නිල්වලා ගඟ දෙපස සිටින ජනයාට ගංවතුර තත්ත්වයකදී ගනු ලබන ආරක්ෂාකාරි ක්‍රියාමාර්ග ගැනීමට සූදානම්ව සිටින ලෙසත් දැනුම් දී තිබේ. කළු ගඟ දෙපස පිහිටි රත්නපුර, ඇලපාත, කුරුවිට, කිරිඇල්ල, අයගම මෙන්ම ඉංගිරිය, බුලත්සිංහල, පාලින්ද නුවර සහ කළු ගඟ පහළ පෙදෙස්වල සිටින පිරිස් සඳහාත් අනතුරු ඇඟවීම් නිකුත් කර තිබේ.රත්නපුර, කෑගල්ල සහ ගාල්ල දිස්ත්‍රික්ක සඳහා නායයාමේ අනතුරු ඇඟවීම්ද නිකුත් කර තිබේ.  ",
    "URL": "https://www.lankadeepa.lk/latest_news/වර්ෂාව-වැඩිවී-ගංවතුර-අනතුරු-ඇඟවීම්-නිකුත්-කෙරෙයි/1-513159",
    "Category": "latest_news"
}