{
    "Source": "www.lankadeepa.lk",
    "Timestamp": "None  2016 නොවැම්බර් මස 14",
    "Headline": "නාවික හමුදාව වැඩ පෙන්වයි",
    "News Content": "සමුද්‍රීය ආරක්ෂණ කටයුතු පසුගිය වසරේ නොවැම්බර් මස 13 වැනිදා ඇවන්ගාඞ් මැරිටයිම් සර්විසස් සමාගමෙන් භාරගැනීමේ සිට මේ දක්වා ගතව ඇති වසරක කාලයේ රුපියල් කෝටි 233 කට අධික ආදායමක් රජය වෙත උපයා දීමට ශී‍්‍ර ලංකා නාවික හමුදාව සමත්ව තිබේ.මෙම මුදල සෘජුවම රජයේ ඒකාබද්ධ අරමුදල වෙත බැර කිරීමටද නාවික හමුදාව කටයුතු කර ඇත.නැව්වාර 6646 කින්  මෙම මුදල උපයා අැත.ඇවන්ගාඞ් සමාගම හා පැවැති ගිවිසුම අවලංගු වීමත් සමග වෙළද නෞකා වලට ආරක්ෂාව සැපයීම සහ වෙළද නෞකා වලට ආරක්ෂාව සැපයීම සදහා ආරක්ෂක සමාගම් වෙත සේවා සැපයීම, මෛතී‍්‍රපාල සිරිසේන ජනපතිවරයා නිකුත් කළ විශේෂ නියෝගයකින් නාවික හමුදාව වෙත පැවැරිණ.සමුද්‍රීය ආරක්ෂණ සේවා සැපැයීම අරබයා නාවික හමුදාවේ ප‍්‍රධාන වගකීම වන්නේ සයුරේ යාත‍්‍රා කරන වෙළද නෞකා වල ආරක්ෂක කටයුතු සදහා ගිනි අවි සහ පතරොම් ලබා දීමයි.නාවික හමුදා සමුද්‍රීය ආරක්ෂණ සේවා සැපැයෙන ප‍්‍රධාන මධ්‍යස්ථාන ලෙස ගාල්ල හා කොළඹ කි‍්‍රයාත්මක අතර එම මධ්‍යස්ථානයන් හි අවි ආයුධ ලබා ගැනීම, රදවා ගැනීම සහ නිකුත් කිරීමත්, දේශීය හා විදේශීය ආරක්ෂක කණ්ඩායම් සදහා ආරක්ෂක සේවා සැපැයීමත් සිදුවේ.      ",
    "URL": "https://www.lankadeepa.lk/latest_news/නාවික-හමුදාව-වැඩ-පෙන්වයි/1-479711",
    "Category": "latest_news"
}