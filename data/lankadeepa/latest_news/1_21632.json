{
    "Source": "www.lankadeepa.lk",
    "Timestamp": "2021 දෙසැම්බර් මස 04",
    "Headline": "මැතිසබයේ  පහරදීමේ උත්සාහයක්",
    "News Content": "(සුජිත් හේවාජුලිගේ සහ  අංජුල මහික වීරරත්න )සමගි ජන බලවේගය පක්ෂයේ  ගාලු දිස්ත්‍රික් පාර්ලිමේන්තු මන්ත්‍රී මනුෂ නානායක්කාර මහතාට   ධීවර රාජ්‍ය අමාත්‍ය  කාංචන විජේසේකර මහතා පාර්ලිමේන්තු සංකීර්ණයේ  විපක්ෂ නායක කාර්යාලය අසලදී  අද දහවල් පහරදීමට උත්සාහ දරා ඇතැයි වාර්තා වේ.මේ අවස්ථාවේදී  එහි සිටි  ආණ්ඩුවේ සහ විපක්ෂයේ මන්ත්‍රීවරුන් පිරිසක්  එම පහරදීමේ උත්සාහය වලක්වා ඇතැයි  විපක්ෂයේ ප්‍රධාන සංවිධායක ලක්මන් කිරිඇල්ල මහතා පැවසීය.නානායක්කාර මහතා මැතිසබයේදී කළ ප්‍රකාශයක් සම්බන්ධයෙන් ඇතිවූ බහින්බස් වීමකින් පසු මෙම පහර දීමේ උත්සාහය  සිදුවී  ඇතැයි කියති.මේ අවස්ථාවේදී  ස්ථානයට වේත්‍රධාරිවරයා සහ  පාර්ලිමේන්තු පොලීසියේ නිලධාරීන්ද පැමිණ ඇතැයි දැනගන්නට ඇත.මේ සම්බන්ධයෙන්  කතානායකවරයාට පැමිණිලි කර සුදුසු ක්‍රියා මාර්ගයක් ගැනීමට බලාපොරොත්තු වන බවද  කිරිඇල්ල මහතා සඳහන් කළේය.  ",
    "URL": "https://www.lankadeepa.lk/news/මැතිසබයේ--පහරදීමේ-උත්සාහයක්/101-604222",
    "Category": "latest_news"
}