{
    "Source": "www.lankadeepa.lk",
    "Timestamp": "2018 අප්‍රේල් මස 24",
    "Headline": "හොර ලේඛන රැගෙන සිංගප්පූරු යන්න ආ තරුණයා කොටුවෙයි",
    "News Content": " ටී.කේ.ජී.කපිල   කූට ලේඛන ඉදිරිපත් කර සිංගප්පූරුව බලා යෑමට පැමිණි ශ්‍රී යාපනයේ තරුණයකු  කටුනායක ගුවන් තොටුපොළේ දී ආගමන සහ විගමන දෙපාර්තමේන්තු නිලධාරීන් විසින් අත් අඩංගුවට ගනු ලැබ තිබේ.  මොහු යාපනය , පේදුරුතුඩුව ප්‍රදේශයේ පදිංචි 25 හැවිරිදි තරුණයෙකි . ඔහු ධීවර කාර්මිකයකු බව ආගමන විගමන ආරංචි මාර්ග කියයි. මේ තරුණයා ගැන සැක සිතූ ගුවන් තොටුපොළ ආගමන - විගමන දෙපාර්තමේන්තු නිලධාරීන්  ඔහුගේ ගමන් මල්ල පරීක්ෂා කර බලද්දී  සිංගප්පූරුවේ සිට එංගලන්තය බලා පිටත්ව යෑමට තවත් ගුවන් ටිකට් පතක් සඟවා ගෙන තිබී හමුවී තිබුණි . තවදුරටත් මෙම ගමන් මල්ල පරීක්ෂා කර බලත් දී  ඒ තුළ තිබී ව්‍යාජ ලෙස සකස් කළ වාණිජ නාවිකයන් සඳහා නිකුත් කරන හැදුනුම්පත සහිත  පොතක් ද , මොහු නාවිකයකු බව හඟවන තවත් ව්‍යාජ සහතික පත්‍ර විශාල ප්‍රමාණයක් ද තිබී ඇති බව දැනගන්නට තිබේ.  ",
    "URL": "https://www.lankadeepa.lk/latest_news/හොර-ලේඛන-රැගෙන-සිංගප්පූරු-යන්න-ආ-තරුණයා-කොටුවෙයි/1-527821",
    "Category": "latest_news"
}