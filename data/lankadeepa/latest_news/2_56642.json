{
    "Source": "www.lankadeepa.lk",
    "Timestamp": "2018 ජුනි මස 05",
    "Headline": "හේම නලීන් කරුණාරත්න සමුගනී",
    "News Content": "ඉන්දිකා රාමනායකප්‍රවීණ මාධ්‍යවේදී හේමනලීන් කරුණාරත්න මහතා (55) හදිසියේ අභාවප්‍රාප්ත විය. හේමනලීන් මහතා මාලඹේ, මිල්ලගහවත්ත, 3 වැනි පටුමගේ පිහිටි නිවසේ තනිවම ජීවත් වී සිට ඇති  බව පොලිසිය සඳහන් කරයි.ඒ මහතා අනුරාධපුරේ සිට පෙරේදා (4) සවස 6.00 ට පමණ නිවසට පැමිණ ඇති අතර දහවල් 12.00 ට වන තෙක් ඔහුගෙන් කිසිදු ප‍්‍රතිචාරයක්  ලැබී නොමැත.දුරකතනයට පවා ප‍්‍රතිචාර නොදැක්වීම  හේතුවෙන්  ඔහුගේ හිතවතුන් පිරිසක් නිවසට පැමිණ ඔහුට කථා කළත් කිසිදු ප‍්‍රතිචාර නොදැක්වීම සම්බන්ධයෙන් පිරිසට සැක මතු වී  ඇති බව පොලිසිය කියයි.පසුව එම පිරිස  ඉනිමගක් ආධාරයෙන්  නිවසේ කවුළුවකින් හේමනලින් මහතාගේ කාමරය නිරීක්ෂණ කිරීමේ දී ඒ මහතා කටින් සෙම පෙරෙමින් නිවසේ කාමරයේ ඇද මත  නිසොල්මනව   සිටින අයුරු දැක   සිද්ධිය තලංගම පොලිසියට දැනුම් දී ඇත.තලංගම පොලිසියේ කණ්ඩායමක් එම  ස්ථානයට පැමිණි පරීක්ෂා කර ඇති අතර  හිතවතුන් එම නිවසේ දොර කඩා  නිවසට ඇතුලූ වී  ඇද මත වැතිර සිටි හේමනලීන් මහතා තලංගම රෝහල වෙත ඇතුළත් කර ඇති අතර ඒ වනවිටත් ඒ මහතා මියගොස්  සිට  ඇති බවට වෛද්‍යවරුන් දැනුම් දී ඇත.තලංගම සහකාර  පොලිස් අධිකාරි කාවින්ද පියසේකර මහතාගේ  දැනුම් දීම මත පොලිස් ඇගිලි සටහන් අංශය හා අපරාධ ස්ථාන නීරික්ෂණ අංශයේ (සොකෝ) නිලධාරීන් එම ස්ථානයට පැමිණි පරීක්ෂණ ආරම්භ  කර තිබිණි.හේමනලින් මහතාගේ මළ සිරුර  ඊයේ පස්වරුවේ කොළඹ ජාතික රෝහලට රැගෙන යාමට නියමිත තිබු අතර  හෙට (6)  ඔහුගේ පශ්චාත් මරණ පරීක්ෂණ පවැත්වීමට නියමිතව බව පොලිසිය කියයි.හේමනලීන් කරුණාරත්න මහතා රූපවාහිණී සංස්ථාව ආරම්භයේ  1980 දශකයේ  වාර්තා වැඩසටහන්   නිෂ්පාදකවරයෙක් වශයෙන් ශ්‍රී ලංකා රූපවාහිනි සංස්ථාවට එක්වී ඇති අතර   වාර්තා හා  විචිත‍්‍රාංග ඒකකයේ  සහකාර අධ්‍යක්ෂවරයෙක් වශයෙන් ද කටයුතු කර ඇත .එම කාලවකවානුවේ ඒ මහතා විසින් ඉදිරිපත් කළ 9.05 වැඩසටහන, ඉතාම ජනපි‍්‍රය වැඩහටනක්  බවට පත්විය. එම වැඩසටහනට  අමතරව ආයුබෝවන් ඇතුළු විවිධ වැඩසටහන ද ඒ මහතා විසින් ඉදිරිපත් කළ අතර තිබුණි.පසු කාලයේ 2000 වසරේ රූපවාහිනි සංස්ථාවෙන් ඉවත් වී  ස්වර්ණවාහිණි  ආයතන සම්බන්ධ වී ඇති ඒ මහතා  2008 වසරේ ඉන් ඉවත් වී රූපවාහිනි ආයතන රැසකම විවිධ  වැඩහටන් ඉදිරිපත් කරමින්  ඒ මහතා නිදහස් මාධ්‍යවේදියෙක් වශයෙන් ද කටයුතු කර ඇත.  මීට වසර 10 ට පමණ පෙර හෙරිටේජ් නමින්  කේබල් රූපවාහිනි ආයතයක් ආරම්භ කර ඇති අතර මිය යන තෙක්ම එහි අධ්‍යක්ෂවරයා වශයෙන් කටයුතු කරමින් සිටියේය.හේමනලින් මහතා  කොළඹ රාජකීය විදුහලේ  ආදි සිසුවෙකි.ඡායාරූප සැපයුම - එච්. චන්දන           ",
    "URL": "https://www.lankadeepa.lk/latest_news/හේම-නලීන්-කරුණාරත්න-සමුගනී/1-530326",
    "Category": "latest_news"
}