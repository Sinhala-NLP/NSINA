{
    "Source": "www.lankadeepa.lk",
    "Timestamp": "2019 ජුලි මස 17",
    "Headline": "ප‍්‍රතිසංස්කරණයෙන් පසු කටුවාපිටිය දේවස්ථානය 21 වැනිදා විවෘත වෙයි",
    "News Content": "(නිමල කොඩිතුවක්කු)පාස්කු ඉරිදා ත‍්‍රස්ත ප‍්‍රහාරයට ලක්වූ කටුවාපිටිය දේවස්ථානය ප‍්‍රතිසංස්කරණයෙන් පසු ලබන 21 වැනිදා යළි විවෘත කරන බව ඇන්තනී ජයකොඩි කොළඹ සහයක රදගුරුතුමෝ අද (17) පැවසූහ.පාස්කු ඉරිදා ත‍්‍රස්ත ප‍්‍රහාරයට ලක්වූවන් වෙනුවෙන් එදින විශේෂ දේව මෙහෙයන් සිදුකරන බවත් රදගුරුතුමෝ සඳහන් කළහ.බොරැල්ල අගරදගුරු මැදුරේ පැවති මාධ්‍ය හමුවකදී  රදගුරුතුමෝ මේ බව පැවසූහ.දේවස්ථානය යළි විවෘත කිරීමෙන් පසු ජනතාවට සහන සේවා ව්‍යාපෘති එදින සිට ආරම්භ කරන බවත් රදගුරුතුමෝ වැඩිදුරටත් සඳහන් කළහ.   ",
    "URL": "https://www.lankadeepa.lk/latest_news/ප‍්‍රතිසංස්කරණයෙන්-පසු-කටුවාපිටිය-දේවස්ථානය-21-වැනිදා-විවෘත-වෙයි/1-553786",
    "Category": "latest_news"
}