{
    "Source": "www.lankadeepa.lk",
    "Timestamp": "2020 නොවැම්බර් මස 13",
    "Headline": "සේවක අඩුවෙන් වරාය කටයුතු පමාවෙයි",
    "News Content": " (ඩයනා උදයංගනී) කොවිඩ් වසංගත තත්ත්වය හේතුවෙන් කොළඹ වරායේ කටයුතු ප්‍රමාදවීමෙන් නෞකා 14ක් පමණ දින ගණනක් තිස්සේ වරායෙන් පිට නැංගුරම් ලා ඇතැයි වාර්තා වේ. වරායේ පිරිසකට කොවිඩ් වයිරසය ආසාදනය වීම හා තවත් පිරිස් නිරෝධායනයට යොමු කර සිටීම, හුදෙකලා කර ඇති ප්‍රදේශවල සිටින සේවකයන් සේවයට ගෙන්වීමට නොහැකිවීම නිසා  කාර් ය මණ්ඩලය අඩුවීම මෙයට හේතු වී තිබේ. මේ හේතුවෙන් විශ්‍රාමික සේවකයන් මෙන්ම සුදුසුකම් ලත් බාහිර ආයතනවල සේවකයන්ගේද සහය ලබාගැනීමට තීරණය කර ඇතැයි වරාය අධිකාරිය පවසයි.   ",
    "URL": "https://www.lankadeepa.lk/latest_news/සේවක-අඩුවෙන්-වරාය-කටයුතු-පමාවෙයි/1-581983",
    "Category": "latest_news"
}