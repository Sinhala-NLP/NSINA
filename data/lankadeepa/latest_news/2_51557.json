{
    "Source": "www.lankadeepa.lk",
    "Timestamp": "2018 දෙසැම්බර් මස 05",
    "Headline": "හිටපු නාවික හමුදාපති පැය 4 ක් බන්ධනාගාර බසයේ",
    "News Content": "(ලහිරු හර්ෂණ) හිටපු  නාවික හමුදාපති  ආරක්ෂක මාණ්ඩලික ප්‍රධානී  රියර් අද්මිරාල් රවින්ද්‍ර විජේගුණරත්න  මහතා අද (05) කොටුව මහෙස්ත්‍රාත් අධිකරණයට  බන්ධනාගාර බසයකින්  රැගෙන අවේය. උදෑසන 10.30 ට පමණ  එම බන්ධනාගාර බසය  කොටුව අධිකරණ භූමියට පැමිණියද  රවීන්ද්‍ර විජේගුණරත්න  මහතාට අදාළ නඩු කටයුතු ඇරැඹිමේ  වේලාව පැමිණෙන තුරු  ඔහු බසයේම රඳවා සිටීමට නිලධාරීන් කටයුතු කර  තිබිණි. ඒ අනුව සවස  2.10 ට පමණ   හිටපු නාවික හමුදාපතිවරයා  අධිකරණය තුළට රැගෙන යාමට බන්ධනාගාර නිලධාරීන් කටයුතු කළ අතර  පැය  4කට අධික කාලයක්   ඔහු  බන්ධනාගාර බස් රථයේම  රඳවා සිටියේය.  නඩු කටයුතු මේ වන විට කොටුව මහෙස්ත්‍රාත් අධිකරණයේ විභාග වෙමින් පවති. (ඡායාරූප - ලහිරු හර්ෂණ)    ",
    "URL": "https://www.lankadeepa.lk/latest_news/හිටපු-නාවික-හමුදාපති-පැය-4-ක්-බන්ධනාගාර-බසයේ/1-541659",
    "Category": "latest_news"
}