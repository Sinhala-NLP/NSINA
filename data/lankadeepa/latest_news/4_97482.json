{
    "Source": "www.lankadeepa.lk",
    "Timestamp": "None  2014 අගෝස්තු මස 08",
    "Headline": "ගෙයක් හදා ගන්න සිඟිති දැරිය විකුණයි",
    "News Content": "හය මාසයක් වයසැති දැරියක රුපියල් තිස් දහසකට විකිණීයැයි සැකපිට ඇගේ මව ද, දැරිය මිලට ගත් කාන්තාව ද රුපියල් 50,000 බැගින් වූ ශරීර ඇප මත මුදා හරින ලෙස මහර අතිරේක මහේස්ත්‍රාත් මහින්ද ප්‍රභාත් රණසිංහ මහතා නියෝග කළේය.දැරිය රුපියල් පනස් දහසක බැඳුම්කරයක් මත මවට මුදා හරින ලෙස ද නියම විය.දැරිය රුපියල් පනස් දහසකට විකිණීමට පොරොන්දු වී රුපියල් තිස් දහසක් ලබා ගෙන ඇත්තේ ගෙයක් හදා ගැනීමට බව ද කියති.සිද්ධිය අනාවරණය වූයේ දැරිය මිලට ගත් කාන්තාව ඉතිරි රුපියල් 20000 නොගෙවීයැයි මව සපුගස්කන්ද පොලිසියට කළ පැමිණිල්ලක් නිසාය.  ",
    "URL": "https://www.lankadeepa.lk/latest_news/ගෙයක්-හදා-ගන්න-සිඟිති-දැරිය-විකුණයි/1-255380",
    "Category": "latest_news"
}