{
    "Source": "www.lankadeepa.lk",
    "Timestamp": "None  2014 ජුනි මස 29",
    "Headline": "ගුරු සංගමය 57 පහු කරයි",
    "News Content": "ලංකා ගුරු සංගමයේ 57 වැනි වාර්ෂික මහා සම්මේලනය ගාල්ල මහජන ක්‍රීඩාපිටියේ ශ්‍රවනාගාරයේ දී පැවැත්විණි.උතුරු-නැගෙනහිරින් ද ගුරුවරු ආහ.‘ව්‍යාජ අධ්‍යාපන සර්වර්ධනයක් වෙනුවෙන් දරුවන් හා ගුරු විදුහල්පතිවරුන් පීඩාවට පත් නොකරනු‘ යන්න මෙවර සමුළුවේ තේමාව විය.යෝජනා නවයක් හා ඉල්ලීම් 87ක් එහිදී සම්මත කර ගැනිණි.දේශපාලනඥයකුගෙන් සිදුවූ අඩත්තේට්ටම්වලට එරෙහිව අභීතව ක්‍රියා කරීම නිමිත්තෙන් නවගත්තේගම සුසිලා හේරත් ගුරුවරිය සම්මේලනයේ දී විශේෂ සම්මානයකින් පිදුම් ලැබුවාය. ඇයට සම්මානය පිරි නැමුවේ පරිපාලනයෙන් තමනට සිදුවූ අඩත්තේට්ටම් ගැන හෙළි කළැයි 2012 දී වැඩ තහනමට ලක්වූ සමන්ති මනෝහරි පැලකැටිය ගුරුවරිය විසිනි.ගුරු සංගමයේ නව සභාපති ලෙස ප්‍රියන්ත ප්‍රනාන්දු මහතාත්, ලේකම් ලෙස ජෝසප් ස්ටාලින් මහතාත්, භාණ්ඩාගාරික ලෙස සුජීවා මානෙල් මහත්මියත් තේරි පත් විය. ",
    "URL": "https://www.lankadeepa.lk/latest_news/ගුරු-සංගමය-57-පහු-කරයි/1-246130",
    "Category": "latest_news"
}