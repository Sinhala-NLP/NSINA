{
    "Source": "www.lankadeepa.lk",
    "Timestamp": "2017 අගෝස්තු මස 31",
    "Headline": "‘ලංකාව තුළ විදෙස් හමුදා කඳවුරු හදන්නේ නෑ‘",
    "News Content": "(හර්ෂණ තුෂාර සිල්වා ඡායාරූප-ජයමාල් චන්ද්‍රසිරි)ශ්‍රී ලංකාව තුළ කිසිදු විදෙස් හමුදා කඳවුරක් ස්ථාපිත නොකරන බව අග්‍රාමාත්‍ය රනිල් වික්‍රමසිංහ මහතා පවසයි.මෙරට වරාය සහ ගුවන් තොටුපොළ ආරක්ෂාව බාරව කටයුතු කරන්නේ ශ්‍රී ලංකා ත්‍රිවිධ හමුදාව බව ද අග්‍රාමාත්‍යවරයා එහිදි අවධාරණය කළේය.කොළඹ අරලිය ගහ මන්දිරයේ දී අද (31) පැවැති දෙවැනි ඉන්දීය සාගර සමුළුවේ ආරම්භක සැසිය අමතමින් අග්‍රාමාත්‍ය රනිල් වික්‍රමසිංහ මහතා මේ බව කීය.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් යුත් ශ්‍රී ලංකා ආණ්ඩුව කිසිදු අවස්ථාවකදී විදෙස් හමුදාවක් සමඟ ගිවිසුම් හෝ සන්ධානගත වී හෝ නැති බව අග්‍රාමාත්‍යවරයා එහිදි පැවැසීය.“එසේ නමුත් අපේ හමුදා මිත්‍ර රටවල් සමඟ හමුදා පුහුණු වැඩසටහන් සහ  ඒකාබද්ධ යුද අභ්‍යාස යනාදියේ යෙදෙනවා” යැයි වික්‍රමසිංහ මහතා කීවේය.   ",
    "URL": "https://www.lankadeepa.lk/latest_news/‘ලංකාව-තුළ-විදෙස්-හමුදා-කඳවුරු-හදන්නේ-නෑ‘/1-517187",
    "Category": "latest_news"
}