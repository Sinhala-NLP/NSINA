{
    "Source": "www.lankadeepa.lk",
    "Timestamp": "2018 අගෝස්තු මස 02",
    "Headline": "සංධානයේ මතය සෙසු පක්ෂ සමඟ සාකච්ඡාවෙන් පසු",
    "News Content": "(සුජිත් හේවාජුලිගේ)ඒකාබද්ධ විපක්ෂයේ මන්ත්‍රීවරුන් විපක්ෂනායක ධූරය ඉල්ලීම පිළිබඳව එක්සත් ජනතා නිදහස් සංධානයේ මතය සංධානයේ සෙසු නායකයන් සමඟ සාකච්ඡා කර කතානායකවරයාට දැනුම් දෙන බව එහි මහ ලේකම් ඇමැති මහින්ද අමරවීර මහතා  පැවැසීය.අමරවීර මහතා මේ බව පැවැසුවේ ඒකාබද්ධ විපක්ෂයේ මන්ත්‍රීවරුන් පිරිසක් විපක්ෂ නායක ධූරය ඉල්ලීම පිළිබඳව කතානායකවරයා එක්සත් ජනතා නිදහස් සංධානයේ මතය විමසීම පිළිබඳව අප කරුණු  විමසූ අවස්ථාවේදීය.මහින්ද අමරවීර මහතා මෙසේද කීවේය.   ‘‘කතානායකවරයා එහෙම ලියුමක්  එවලා තියෙනවා කියලා මට ආරංචි වුණා.නමුත් තවමත් මට ඒක ලැබිලා නෑ. ලිපිය ලැබුණු වහාම සංධානයේ නායකයන් සමඟ සාකච්ඡා කර තීරණයක් ගෙන එය කතානායකවරයාට දැනුම් දීමට පියවර ගන්නවා‘‘ ඔහු කීය.  ",
    "URL": "https://www.lankadeepa.lk/latest_news/සංධානයේ-මතය-සෙසු-පක්ෂ-සමඟ-සාකච්ඡාවෙන්-පසු/1-533857",
    "Category": "latest_news"
}