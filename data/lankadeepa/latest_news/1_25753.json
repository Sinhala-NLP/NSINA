{
    "Source": "www.lankadeepa.lk",
    "Timestamp": "2021 අගෝස්තු මස 21",
    "Headline": "රජයේ සේවක වැටුප් කැපීමට රජය තීරණයක් ගෙන නැහැ",
    "News Content": "(සුජිත් හේවාජුලිගේ)රජයේ සේවකයන්ගේ වැටුප් වලින් අඩක් ගැනීමට තීරණය කර නැතැයි වෙළෙඳ අමාත්‍ය බන්දුල ගුණවර්ධන මහතා පවසයි.නමුත් විවිධ අර්බුද අවස්ථාවලදී ජනතාව රට වෙනුවෙන් විවිධ කැපවීම් කර ඇතැයිද හෙතෙම සඳහන් කළේ‍ය.මෙවැනි අවස්ථාවකදී සියලු දෙනා පරිත්‍යාග කිරීම් කළහොත් එදිනෙදා ජීවනෝපාය කරගෙන ජීවත්වන අයට කිසියම් සහනයක් සැලසීමට හැකි වනු ඇතැයි ප්‍රසන්න රණතුංග ඇමතිවරයා යෝජනාවක් ඉදිරිපත් කර ඇති බව පැවසූ වෙළඳ ඇමැතිවරයා පවතින තත්වය හමුවේ දෙස් විදෙස් සියලූදෙනාගේ පරිත්‍යාග රජය බලාපොරොත්තු වන බවද පැවසුවේය .ඔහු මෙසේ පැවසුවේ රජයේ ප්‍රවෘත්ති දෙපාර්තමේන්තු ශ්‍රවණාගාරයේදී අද පැවති ප්‍රවෘත්ති සාකච්ඡාවකදීය.   ",
    "URL": "https://www.lankadeepa.lk/latest_news/රජයේ-සේවක-වැටුප්-කැපීමට-රජය-තීරණයක්-ගෙන-නැහැ/1-597403",
    "Category": "latest_news"
}