{
    "Source": "www.lankadeepa.lk",
    "Timestamp": "Editorial  2017 මාර්තු මස 16",
    "Headline": "කප්පම් මුදල ගෙවා ශ්‍රී ලාංකිකයන් බේරාගන්න නැව් හිමියා සූදානම්",
    "News Content": "(ආරියරත්න රණබාහු)සෝමාලියා මුහුදු කොල්ලකරුවන් විසින් පැහැරගනු ලැබූ නැවේ සිටින පිරිස බේරාගැනීමට සඳහා කප්පම් මුදලක් ගෙවීමට සිදුවුවහොත් එය ගෙවා ඔවුන් බේරාගන්නා බව නැව් හිමියා ප්‍රකාශ කර ඇතැයි එම නැව් සමාගමේ ශ්‍රී ලංකාවේ නියෝජිත ටිරෝන් ප්‍රනාන්දු මහතා පැවසීය.එම නැවේ සිටින ශ්‍රී ලාංකිකයන් 8 දෙනාගෙන් පස් දෙනකු ගිවිසුම්ගතව සිටින බවත් ඉතිරි තිදෙනා එහි ගියේ කෙසේදැයි නොදන්නා බවත් කී ඒ මහතා කෙසේ වුවද ශ්‍රී ලාංකිකයින් අට දෙනාම බේරාගන්නා බවද කීවේය.වරාය හා නාවික කටයුතු අමාත්‍යංශයේ අද (16) පැවැති මාධ්‍ය හමුවකදී ඔහු එසේ පැවසූ අතර එම මාධ්‍ය හමුව සඳහා නැවේ සිටින ශ්‍රී ලාංකිකයන්ගේ පවුලේ පිරිසක් ද එක්ව සිටියහ.  ",
    "URL": "https://www.lankadeepa.lk/latest_news/කප්පම්-මුදල-ගෙවා-ශ්‍රී-ලාංකිකයන්-බේරාගන්න-නැව්-හිමියා-සූදානම්/1-510787",
    "Category": "latest_news"
}