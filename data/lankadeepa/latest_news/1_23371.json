{
    "Source": "www.lankadeepa.lk",
    "Timestamp": "2021 ඔක්තෝබර් මස 19",
    "Headline": "‘‘කෝවිඩ් ව්‍යාප්තිය ජනතාවගේ ක්‍රියාකාරීත්වය මතයි‘‘",
    "News Content": "(සුජිත් හේවාජුලිගේ )ඇතැම් පිරිස් පළාත් සංචරණ සීමා උල්ලංඝනය කරමින් වෙනත් ප්‍රදේශවලට ගොස් ඇති බවට තොරතුරු ලැබී ඇතැයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානී යුද හමුදාපති ජෙනරාල් ශවේන්ද්‍ර සිල්වා මහතා පැවැසීය.කොවිඩ් පැතිරීම වළක්වා ගැනීම සඳහා සෞඛ්‍ය මාර්ගෝපදේශ දිගටම ක්‍රියාත්මක කිරීමට පියවර ගන්නා ලෙස යුදහමුදාපති වරයා මහජනතාවගෙන් ඉල්ලීමක් කරයි.රටේ ආසාදිතයන් සංඛ්‍යාව 600ක් දක්වා සහ මරණ සංඛ්‍යාව 25 කට අඩු මට්ටමක් දක්වා රඳවා ගැනීමට හැකිවී ඇති බවත් මේ තත්ත්වය ළඟා කර ගැනීමට ජනතාව විශාල වශයෙන් කැපවීම් කළ බවත් ඔහු පැවසුවේය.ඒකරාශී වීම තවදුරටත් වළක්වා ගත යුතු බව පැවසූ යුද හමුදාපතිවරයා ජනතාව උපරිම වශයෙන් සහය ලබා දුනහොත් ලබන මාසය වන විට කොවිඩ් ආසාදිතයන් තවත් අඩු කරගත හැකි වනු ඇති බවත් ප්‍රකාශ කළේය.කොවිඩ් අඩුවෙනවාද වැඩිවෙනවාද යන කාරණය ජනතාවගේ හැසිරීම මත තීරණය වන බවද ජනරාල් ශවේන්ද්‍ර සිල්වා මහතා කීවේය.   ",
    "URL": "https://www.lankadeepa.lk/latest_news/‘‘කෝවිඩ්-ව්‍යාප්තිය-ජනතාවගේ-ක්‍රියාකාරීත්වය-මතයි‘‘/1-601366",
    "Category": "latest_news"
}