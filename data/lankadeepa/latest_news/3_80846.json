{
    "Source": "www.lankadeepa.lk",
    "Timestamp": "None  2015 දෙසැම්බර් මස 28",
    "Headline": "‘ජල සම්පාදනේ ප්‍රසාද දීමනා දියවෙලාලු‘",
    "News Content": "වසර අවසානයේ තමන්ට හිමිවිය යුතු රුපියල් 37,300 ක ප්‍රසාද දීමනාව රුපියල් 25,000 දක්වා අඩු කිරීමට විරෝධය පාමින් අද (28) ජාතික ජල සම්පාදන හා ජලාප්‍රවාහන මණ්ඩලයේ සේවක පිරිස වැඩවර්ජනය කළ අතර ඔවුහු රත්මලාන ප්‍රධාන ශාඛාව ඉදිරිපිට උද්ඝෝෂණයක ද යෙදුණහ.එම ශාඛාව ඉදිරිපිට කළු කොඩිවලින් ද සරසා තිබිණි.වැඩ වර්ජනය සඳහා වෘත්තීය සමිති රැසක් සහභාගීවූ අතර තමනට ප්‍රසාද දීමනාව නිසි පරිදි නොලැබෙන්නේ නම් දැඩි වෘත්තීය සමිති ක්‍රියාමාර්ගයක් ගන්නා බවද ඔවුහු පැවසූහ. ",
    "URL": "https://www.lankadeepa.lk/latest_news/‘ජල-සම්පාදනේ-ප්‍රසාද-දීමනා-දියවෙලාලු‘/1-372420",
    "Category": "latest_news"
}