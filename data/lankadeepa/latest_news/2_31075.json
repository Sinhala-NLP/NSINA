{
    "Source": "www.lankadeepa.lk",
    "Timestamp": "2021 ජුනි මස 01",
    "Headline": "කොරෝන එන්නත් නිපදවීම සම්බන්ධයෙන් නීතිමය තත්ත්වය සොයා බැලේ",
    "News Content": "(ළහිරු හර්ෂණ)ශ්‍රී ලංකාවේ දී කොවිඩ් මර්ධන එන්නත් නිපදවීම සම්බන්ධයෙන් නීතිමය තත්වය, අවශ්‍ය නීතිමය ගිවිසුම් සකස් විය යුතු ආකාරය පිළිබදව විශේෂ සාකච්ඡාවක් අධිකරණ අමාත්‍යාංශයේදි අද පැවැත්විණි.නීතිපති දෙපාර්තමේන්තුවේ, නීති කෙටුම්පත් දෙපාර්තමේන්තුවේ හා රාජ්‍ය ඖෂධ නීතිගත සංස්ථාවේ නිලධාරීහු මෙම සාකච්ඡාවට එක් වූහ.අධිකරණ අමාත්‍ය ජනාධිපති නීතිඥ අලි සබ්රි මැතිතුමාගේ ප්‍රධානත්වයෙන්, පැවැති මෙම රැස්වීමට ඖෂධ නිෂ්පාදනය, සැපයීම් හා නියාමන රාජ්‍ය අමාත්‍ය මහාචාර්ය චන්න ජයසුමන මහතා ද මෙම අවස්ථාව එක් විණි.එන්නත් දේශීයව නිෂ්පාදනය කිරීම හරහා අගෝස්තු මාසය වන විට එන්නත් මිලියන 06 ක් හා සැප්තැම්බර් මාසය වන විට එන්නත් මිලියන 07 ක් ලෙස නිපදවීමේ ශක්‍යතාව ඇති බවත් ආනයනය කරනු ලබන එන්නත් ප්‍රමාණය සමග මෙකී ඉලක්ක සපුරා ගතහොත් සැප්තැම්බර් මාසය අවසන් වන විට මෙරට ජනගහණයෙන් සැළකිය යුතු ප්‍රතිශතයකට එන්නත්කරණය කළ හැකි බවත් එය වසංගතය මර්දනය කිරීමට විශාල පිටුබලයක් වන බවත් මෙහිදී සාකච්ඡාවට බඳුන් විය.  ",
    "URL": "https://www.lankadeepa.lk/news/කොරෝන-එන්නත්-නිපදවීම-සම්බන්ධයෙන්-නීතිමය-තත්ත්වය-සොයා-බැලේ/101-591648",
    "Category": "latest_news"
}