{
    "Source": "www.lankadeepa.lk",
    "Timestamp": "2019 ඔක්තෝබර් මස 15",
    "Headline": "ශ්‍රීලනිපය ගෝඨාභය සමඟ ගිවිසුම් අත්සන් කිරීම 19 වැනිදා",
    "News Content": "(ඩයනා උදයංගනී) ශ්‍රී ලංකා නිදහස් පක්ෂය හා ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ මහතා අතර ගිවිසුමකට අත්සන් තැබීම ඔක්තෝබර් 19 වැනිදා පෙරවරුවේ සිදුවන බව ශ්‍රී ලංකා නිදහස් පක්ෂ මහලේකම් දයාසිරි ජයසේකර මහතා පැවසීය.කොළඹ නිදහස් මාවතේ පිහිටි ශ්‍රී ලංකා පදනම් ආයතනයේ දී මෙයට අත්සන් තැබෙන බව මහලේකම්වරයා සඳහන් කළේය.එම පක්ෂ දෙක අතර අවබෝධතා ගිවිසුමට ඉකුත් 10 වැනිදා අත්සන් තැබිණි.පක්ෂ දෙක අතර තවත් ගිවිසුමකට ඉදිරියේ දී අත්සන් කරන බවද ජයසේකර මහතා කීවේය.දයාසිරි ජයසේකර මහතා මේ බව පැවසුවේ ශ්‍රී ලංකා නිදහස් පක්ෂ මූලස්ථානයේ දී දැන් පැවැත්වෙන මාධ්‍ය හමුවක් අමතමිනි.  ",
    "URL": "https://www.lankadeepa.lk/latest_news/ශ්‍රීලනිපය-ගෝඨාභය-සමඟ-ගිවිසුම්-අත්සන්-කිරීම-19-වැනිදා/1-558808",
    "Category": "latest_news"
}