{
    "Source": "www.lankadeepa.lk",
    "Timestamp": "2020 ජුනි මස 24",
    "Headline": "කොළඹ හතේ ඉඩම් ගන්න ගිය ව්‍යාපාරික යුවළ රිමාන්ඩ්",
    "News Content": "(නිමන්ති රණසිංහ)සැක සහිත අන්දමින් රුපියල් බිලියන 2.6 ක මුදලක් යොදවා කොළඹ 07 හෝර්ටන් පෙදෙසේ පිහිටි ආසිරි රෝහලට අයත් ඉඩමක් මිලදී ගැනීමේ සිද්ධියක් සම්බන්ධයෙන් අපරාධ පරීක්ෂණ දෙපාර්තමේන්තුව අත්අඩංගුවට ගත් මෙරට ප්‍රධාන පෙළේ ව්‍යාපාරික යුවළක් ලබන 07 වැනිදා තෙක් රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනෙවිය නියෝග කළාය.මෙලෙස රක්ෂිත බන්ධනාගාර ගත කරනු ලැබුවේ රේල්වේ ඇවනිව්, නුගේගොඩ පදිංචි රියෙන්සි මහේෂ් එඞ්වඩ් හා පුන්‍යා ප්‍රියංජි මැණිකේ එඞ්වඩ් යන අඹුසැමි යුවළය.සැක කටයුතු අන්දමින් විදේශ මුදල් මෙරටට ගෙන්වා එකී මුදල් යොදවා කොළඹ ආසිරි රෝහලට අයත් ඉඩම් ඇතුලු දිවයිනේ විවිධ දේපල මිලට ගත් බව කියන සිද්ධියක් සම්බන්ධයෙන් පොලිස්පති නියමයෙන් කරන ලද පරීක්ෂණයකට අනුව මෙම සැකකරුවන් අත්අඩංගුවට ගෙන අධිකරණයට ඉදිරිපත් කළ බව අපරාධ පරික්ෂණ දෙපාර්තමේන්තුවේ මුල්‍ය විමර්ශන ඒකකය අධිකරණයට කරුණු ඉදිරිපත් කර තිබිණි.     ",
    "URL": "https://www.lankadeepa.lk/latest_news/කොළඹ-හතේ-ඉඩම්-ගන්න-ගිය-ව්‍යාපාරික-යුවළ-රිමාන්ඩ්/1-574234",
    "Category": "latest_news"
}