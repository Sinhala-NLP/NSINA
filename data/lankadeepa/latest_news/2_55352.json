{
    "Source": "www.lankadeepa.lk",
    "Timestamp": "2018 ජුලි මස 20",
    "Headline": "‘රජයේ අධ්‍යාපන ප්‍රතිසංස්කරණ වැඩපිළිවෙළට එරෙහිවන ඇතැම් මාධ්‍ය ගැන කණගාටුයි‘",
    "News Content": "(නිමල කොඩිතුවක්කු)අවුරුදු 13 ක අධ්‍යාපනය සහතික  කිරිම ඇතුලූ වත්මන් රජය ගෙන යන අධ්‍යාපනික ප‍්‍රතිසංස්කරණ වැඩපිළිවෙළට එරෙහිව ඇතැම් මාධ්‍ය කටයුතු කිරිම සම්බන්ධයෙන් තමා කණගාටුවන බව අග‍්‍රාමාත්‍ය රනිල් වික‍්‍රමසිංහ මහතා කොළඹ දී අද (20) පැවසීය.අධ්‍යාපනය නවීණ කිරිමේ වැඩසටහනට එරෙහිව කටයුතු කරන ඇතැම් මාධ්‍යවේදීන්ගේ අරමුණ කුමක්ද කියා තමන් නොදන්නා බවත් මෙම වැඩසටහන් සම්බන්ධයෙන් ඉදිරියේදි ඒ අයගේ සහයෝගය බලාපොරොත්තු වන බවත් අග‍්‍රාමාත්‍ය රනිල් වික‍්‍රමසිංහ මහතා සඳහන් කළේය.අග‍්‍රාමාත්‍ය රනිල් වික‍්‍රමසිංහ මහතා මේ බව පැවසුවේ අරලියගහ මන්දිරයේ  පැවති උපාධිධාරීන් ශ්‍රී ලංකා ගුරු සේවයට බඳවා ගැනීමේ පත්වීම් ලිපි ප‍්‍රදානය කිරීමේ  උත්සවයේ ප‍්‍රධාන ආරාධිතයා ලෙස එක්වෙමිණි. එහිදී අදහස් දැක්වූ අග‍්‍රාමාත්‍ය රනිල් වික‍්‍රමසිංහ මහතා වැඩිදුරටත් මෙසේද කීවේය.‘‘අධ්‍යාපන අමාත්‍යාංශය  යටතේ අපි  විශාල  වැඩපිළිවෙළක් ක‍්‍රියාත්මක කරනවා.  මේ සියලූ කාර්යන් එක්ක මේ රටේ අධ්‍යාපන ප‍්‍රමිතිය ඉහළ නැංවීම සදහා අපි කටයුතු කළ යුතුයි. අධ්‍යාපන ප‍්‍රමිති පනත මගේ  ජාතික ප‍්‍රතිපත්ති අමාත්‍යාංශය සහ  අධ්‍යාපන  අමාත්‍යාංශය හා එක්ව ඉදිරිපත් කරනවා.ඒ සමගම  ගුරුවරු බඳවා ගැනීම, ගුරුවරු පුහුණු කිරීම, නුපුහුණු  ගුරුවරුන් බඳවාගැනිම තහනම් කිරිම, අවුරුදු 13 ක අධ්‍යාපනය සහතික  කිරිම ඇතුලූ වැඩසටහන්  සියල්ලම අපි නිතියෙන් ඉදිරිපත් කරනවා. මම සාමාන්‍යයෙන් මාධ්‍යයට  දොස් කියනවා. ඒත් මෙම අවස්ථාවේ මාධ්‍යයේ සම්පූර්ණ සහයෝගය අපිට ලැබිලා තියෙනවා. හැම මාධ්‍යයෙන්ම කියලත් කියන්න බැහැ. ඒත් ප‍්‍රධාන  මාධ්‍ය ගණනාවකින් මේකට සහයෝගය ලැබිලා තියෙනවා. මෙම අධ්‍යාපන ප‍්‍රමිති පනත ගැනත් අවුරුදු  13ක අනිවාර්ය අධ්‍යාපනය ලබා දෙන එක ගැනත්   සන්ඬේ ටයිම්ස් පුවත්පතේ  ඉක්බාල්  ලතාස් විරුද්ධව  ලියපු එක ගැන  මම කණගාටු වෙනවා.(ඡායාරූප -ජයමාල් චන්ද්‍රසිරි)    ",
    "URL": "https://www.lankadeepa.lk/latest_news/‘රජයේ-අධ්‍යාපන-ප්‍රතිසංස්කරණ-වැඩපිළිවෙළට-එරෙහිවන-ඇතැම්-මාධ්‍ය-ගැන-කණගාටුයි‘/1-533088",
    "Category": "latest_news"
}