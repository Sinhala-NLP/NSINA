{
    "Source": "www.lankadeepa.lk",
    "Timestamp": "None  2016 මාර්තු මස 17",
    "Headline": "‍ජ්‍යොතිෂ්‍ය මාධ්‍යවේදිනියක මැද රට ආණ්ඩුකාර පදවියට",
    "News Content": "සුරංගනී එල්ලාවල මහත්මියගෙන් හිස්වූ මධ්‍යම පළාත් ආණ්ඩුකාර පදවියට නිලූකා ඒකනායක මහත්මිය පත්කරනු ලැබ සිටී.ලේක්හවුස් ආයතනයේ සුබසෙත පුවත්පතේ හිටපු උපදේශ කර්තෘවරියක වන නිලූකා ඒකනායක මහත්මිය වත්තල කෙරවලපිටිය විද්‍යාලෝක විදුහලේ ප්‍රාථමික අධ්‍යාපනය ද මාතලේ විජය විදුහලේ ද්විතීයික අධ්‍යාපනය ද ලැබුවාය. පේරාදෙණිය සරසවියෙන් ශාස්ත්‍රවේදී උපාධිය ලබා සිටින ඇය එක්දරු මවකි.නව ආණ්ඩුකාරවරිය ජනාධිපති නිල නිවසේදී ජනපති මෛත්‍රිපාල සිරිසේන මහතා ඉදිරියේ දිවුරුම් දුන් බව ජනපති මාධ්‍ය ඒකකය නිවේදනය කරයි.  ",
    "URL": "https://www.lankadeepa.lk/latest_news/‍ජ්‍යොතිෂ්‍ය-මාධ්‍යවේදිනියක-මැද-රට-ආණ්ඩුකාර-පදවියට/1-395715",
    "Category": "latest_news"
}