{
    "Source": "www.lankadeepa.lk",
    "Timestamp": "2022 පෙබරවාරි මස 24",
    "Headline": "ජල නළය කැඩී පැය 48ක් ගියත් බලධාරීන් නිහඩයි",
    "News Content": "(චාපා මධුභාෂිණී)මැදිරිගිරිය නවනගරය ප්‍රධාන මාර්ගයේ ජී.පී.ඒස් හන්දිය ජලය ප්‍රවාහනය කරන ප්‍රධාන ජල නළයක් කැඩී දින 2 පමණ කාලයක සිට විශාල ජල ප්‍රමාණයක් අපතේ යන බවට ගමුවාසීහු චෝදනා කරති.නවනගරය ප්‍රධාන ජල පොම්පාගාරයේ සිට ජලය සපයන ජල නළය පසුගිය 22 රාත්‍රියේ සිට කැඩී විශාල ජල කඳක් අපතේ යන අතර මේ බව මැදිරිගිරිය ජල සම්පාදන මණ්ඩලය  දැනුවත් කර ඇත.ඒහෙත් මේවනතුරුත් ඒයට නිසි විසඳුමක් ලබා දීමට ඒම ආයතනය කටයුතු නොකිරීම හේතුවෙන් ප්‍රදේශයේ නිවාස 8 පමණ මේවනවිට ජලයෙන් යටව පවතී.ප්‍රතිසංස්කරණ කටයුතු සිදු කිරීමට අවශ්‍ය බැකෝ යන්ත්‍රයක් නොමැති වීම නිසා එය සැකසීමට ප්‍රමාදවන බව එහි උසස් නිලධාරියෙක් පැවැසීය.  දිදින දෙකක් ගතවනතුරුත් අදාල නිළධාරීන් පුද්ගලික බැකෝ යන්ත්‍රයක් ලබා ගෙන හෝ මෙම ජල නළය නැවත සකස් කිරීමට කටයුතු නොකිරීම හේතුවෙන් විශාල ජල ප්‍රමාණයක් දිවා රෑ අපතේ ගිය බවට ගම්වාසීහු චෝදනා කර සිටියහ.  ",
    "URL": "https://www.lankadeepa.lk/news/ජල-නළය-කැඩී-පැය-48ක්-ගියත්-බලධාරීන්-නිහඩයි/101-608774",
    "Category": "latest_news"
}