{
    "Source": "www.lankadeepa.lk",
    "Timestamp": "2020 අප්‍රේල් මස 23",
    "Headline": "ලෝක සෞඛ්‍ය සංවිධානයට චීනයෙන් තවත් ඩොලර් මිලියන 30 ක්",
    "News Content": "ගෝලීය අර්බුදයක් බවට පත්ව ඇති නව කොරෝනා වයිරසය හෙවත් ‘කොවිඩ්-19’ වයිරසයට එරෙහිව ගෙන යන සටනට සහාය දීමක් වශයෙන් ලෝක සෞඛ්‍ය සංවිධානයට අමතර ඇමෙරිකානු ඩොලර්   මිලියන 30 පරිත්‍යාග කරන බව චීන විදේශ අමාත්‍යාංශය අද (23) නිවේදනය කළේය.සංවර්ධනය වෙමින් පවතින රටවල සෞඛ්‍ය පද්ධති දියුණු කිරීමේ අරමුණ ඇතිව මෙම මුදල් පරිත්‍යාග කළ බව චීන විදේශ අමාත්‍යාංශයේ ප්‍රකාශිකා හුවා චන්යින්ග් ප්‍රකාශ කළාය.ඉකුත් මාර්තු මාසයේදී ද චීනය ලෝක සෞඛ්‍ය සංවිධානයට ඇමෙරිකානු ඩොලර් මිලියන 20ක මුදලක් පරිත්‍යාග කළේය. අල්ජසීරා 055  ",
    "URL": "https://www.lankadeepa.lk/latest_news/ලෝක-සෞඛ්‍ය-සංවිධානයට-චීනයෙන්-තවත්-ඩොලර්-මිලියන-30-ක්/1-570753",
    "Category": "latest_news"
}