{
    "Source": "www.lankadeepa.lk",
    "Timestamp": "2019 මැයි මස 22",
    "Headline": "‘ආණ්ඩුවට-බදියුදීන්ට එරෙහිව ගෙනා විශ්වාසභංග පරාජය කරනවා‘",
    "News Content": "( අංජුල මහික වීරත්න )  ආණ්ඩුවට  මෙන්ම බදියුදීන්ට එරෙහිව ගෙනා විශ්වාසභංග දෙකම පරාජය කරන බව එක්සත් ජාතික පක්ෂයේ මහලේකම්  අධ්‍යාපන අමාත්‍ය අකිල විරාජ් කාරියවසම් මහතා  අද(22) පැවසීය. පාර්ලිමේන්තුවේ සියලු පක්ෂවලින් සැදුම්ලත් තේරීම්කාරක සභාවක් මගින් රිෂාඩ් බදියුදීන්ට එරෙහිව නැගුණ චෝදනා  විමර්ශනය කර ඔහු නිවැරදි නම්  ඔහුට සහය පළ කරන බව කී අමාත්‍යවරයා  එසේ නැතිව පදනම් විරහිතව නගන චෝදනා  එක්සත් ජාතික පෙරමුණ කිසි විටෙකත් එකඟ නොවන බවද කීය.කොළඹ අරලියගහ මැදුරේදී  පැවැති මාධ්‍ය හමුවකදි අමාත්‍යවරයා මේ බව සඳහන් කළේය.  ",
    "URL": "https://www.lankadeepa.lk/latest_news/‘ආණ්ඩුවට-බදියුදීන්ට-එරෙහිව-ගෙනා-විශ්වාසභංග-පරාජය-කරනවා‘/1-550819",
    "Category": "latest_news"
}