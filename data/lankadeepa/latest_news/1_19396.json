{
    "Source": "www.lankadeepa.lk",
    "Timestamp": "2022 පෙබරවාරි මස 07",
    "Headline": "පානීය ජලය ලීටරයක් රුපියල් 20 කින් ඉහළට",
    "News Content": "(යොහාන් භාසුර)බෝතල් කළ පානීය ජලය මිලිලීටර 500 ක මිල රුපියල් 15 කින් සහ ජලය ලීටරයක් රුපියල් 20 කින් ද, ඉහළ දැමීමට බෝතල් කළ පානීය ජල ව්‍යාපාරියෝ පියවර ගෙන තිබේ.එම මිල ඉහළ දැමීමත් සමඟ මිලිලීටර 500 ක ජල බෝතලයක් රුපියල් 50 ක් සහ ලීටරයේ ජල බෝතලයක් රුපියල් 70 ක් දක්වා ඉහළ දමා තිබේ.ලීටර එකහමාරක බෝතලයක් රුපියල් 90 ක්, ලීටර 5 ක බෝතලයක් රුපියල් 200 ක් සහ ලීටර 7 ක බෝතලයක් රුපියල් 240 ක් දක්වා ඉහළ දමා තිබේ.2018 වසරේ පනවා තිබූ උපරිම සිල්ල මිල අනුව මිලිලීටර 350 ක ජලය බෝතලයක් රුපියල් 26 ක්, මිලිලීටර 500 ක බෝතලයක් රුපියල් 35 ක්, මිලිලීටර 750 ක බෝතලයක් රුපියල් 40 ක් සහ ලීටරයේ බෝතලයක් රුපියල් 50 ක් ලෙස පැවැති අතර ලීටර එකහමාරක බෝතලයක් රුපියල් 70 ක්, ලීටර 5 ක සහ ලීටර 7 ක පානීය ජල බෝතලයක් පිළිවෙළින් රුපියල් 150 ක් සහ 170 ක් විය.එම පාලන මිල වසර හතරකට පසුව පසුගිය 29 වැනිදා ඉවත් කිරීමට පාරිභෝගික කටයුතු අධිකාරිය පියවර ගත්තේය.   ",
    "URL": "https://www.lankadeepa.lk/latest_news/පානීය-ජලය-ලීටරයක්-රුපියල්-20-කින්-ඉහළට/1-607826",
    "Category": "latest_news"
}