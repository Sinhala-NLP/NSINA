{
    "Source": "www.lankadeepa.lk",
    "Timestamp": "2021 ජුලි මස 31",
    "Headline": "දරුවන් සම්බන්ධ ජරා පින්තූර අන්තර් ජාලයට දැමූ අයෙක් හඳුනා ගනී",
    "News Content": "(ඉන්දිකා රාමනායක)දරුවන් සම්බන්ධයෙන් අශිෂ්ට අසභ්‍ය දර්ශන ඇතුළත් වීඩියෝ පට සහ ඡායාරූප 100 එක් දිනක් තුළ අන්තර්ජාලයට මුදාහරින ලදැයි කියන පුද්ගලයකු අත්අඩංගුවට ගැනීමට විශේෂ මෙහෙයුමක් ආරම්භ කළ බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා පවසයි.සැකකරු මහනුවර ප්‍රදේශයේ පදිංචිකරුවෙකි.අපරාධ පරීක්ෂණ දෙපාර්තමේන්තුව සහ ළමා හා කාන්තා කාර්යාංශය එක්ව මුල් විශේෂ දත්ත පද්ධතියක් හරහා අන්තර්ජාලයට පිවිස මේ සම්බන්ධයෙන් විමර්ශන ආරම්භ කර ඇති අතර එහිදී මෙම සැකකරු සම්බන්ධයෙන් සියලු තොරතුරු හෙළි කරගෙන ඇත.ඉකුත් ජුනි මස 17වැනි දින සිට 28 දිනයේ දක්වා සිදුකළ එවැනි විමර්ශනවලදී ළමුන් සම්බන්ධයෙන් අසභ්‍ය දර්ශන,ඡායාරූප අන්තර්ජාලයට එක් කළ සිද්ධීන් 17629 අනාවරණය කරගෙන ඇති බව ද හෙතෙම කියා සිටියේය.මෙම සැකකරුවන් දැනට හඳුනාගෙන ඇති බවත් ඔවුන් අත්අඩංගුවට ගැනීම මෙහෙයුම් හරහා සිදුකරන බවද බව ද පොලිස් මාධ්‍ය ප්‍රකාශකවරයා සඳහන් කළේය.    ",
    "URL": "https://www.lankadeepa.lk/news/දරුවන්-සම්බන්ධ-ජරා-පින්තූර-අන්තර්-ජාලයට-දැමූ-අයෙක්-හඳුනා-ගනී/101-595986",
    "Category": "latest_news"
}