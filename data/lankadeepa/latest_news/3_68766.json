{
    "Source": "www.lankadeepa.lk",
    "Timestamp": "None  2016 දෙසැම්බර් මස 05",
    "Headline": "බැසිල්ට පැනවූ කොන්දේසියක් ලිහිල් කරයි",
    "News Content": "හිටපු ඇමැති බැසිල් රාජපක්ෂට වෛද්‍ය ප්‍රතිකාර ගැනීම සඳහා එතෙර යෑමට මහාධිකරණයෙන් අවසර දෙතොත් කොළඹ පොලිස් මූල්‍ය අපරාධ විමර්ශන කොට්ඨාසයේ පෙනී සිටින්නැයි පනවා ඇති නියෝගය වෛද්‍ය ප්‍රතිකාර සඳහා ඔහු විදෙස් ගතවන කාල සීමාවට අවලංගු කිරීමට පූගොඩ මහේස්ත්‍රාත් ඩී.ඒ.රුවන්පතිරණ මහතා නියෝග කළේය.මල්වානේ ඉඩමක් සම්බන්ධයෙන් හිටපු ආර්ථික සංවර්ධන ඇමැති බැසිල් රාජපක්ෂට එරෙහිව පූගොඩ අධිකරණයේ පැවැත්වෙන නඩුවකට අදාළව විදෙස් ගමන් තහනම් කැර තිබෙන අතර වෛද්‍ය ප්‍රතිකාර ගැනීමට මාස තුනක් ඇමරිකාවට යෑමට අවසර ඉල්ලා ඔහු මහාධිකරණයට ගොනු කළ පෙත්සමට අදාළ තීන්දුව දෙසැම්බර් 10 වැනිදා ලබාදීමට නියමිතය. ",
    "URL": "https://www.lankadeepa.lk/latest_news/බැසිල්ට-පැනවූ-කොන්දේසියක්-ලිහිල්-කරයි/1-487288",
    "Category": "latest_news"
}