{
    "Source": "www.lankadeepa.lk",
    "Timestamp": "2019 පෙබරවාරි මස 13",
    "Headline": "මධූෂ්-අමල්-නාලකගේ  සබඳතා සොයන්න පරීක්ෂණයක්",
    "News Content": " ( නිමන්ති රණසිංහ)පාතාල නායක  මාකඳුරේ මධුෂ් සහ ජනප්‍රිය ගායක  අමල් පෙරේරා යන දෙදෙනා සමඟ හිටපු නියෝජ්‍ය පොලිස්පති නාලක ද සිල්වා මහතා කුමන ආකාරයේ සබඳතාවක් පැවැත්වුයේද යන්න පිළිබඳව පරීක්ෂණයක් පැවැත්වීමට  ජාත්‍යන්තර පොලීසිය හරහා  කටයුතු කරන බව  අපරාධ පරික්ෂණ දෙපාර්තමේන්තුව අද (13) කොළඹ කොටුව මහෙස්ත්‍රාත්  රංග  දිසානායක මහතා ඉදිරියේ කරුණු  දක්වමින් සඳහන් කළේය.මේ වන වන විට මාකඳුරේ මධුෂ් නැමැති පාතාල නායක සහ ජනප්‍රිය ගායක අමල් පෙරේරා  ඩුබායි පොලිස් අත්අඩංගුවේ සිටින අතර  ඔවුන් සමඟ පසුගිය කාලයේදී හිටපු නියෝජ්‍ය පොලිස්පතිවරයා සබඳතා පවත්වා ඇති බවට ලැබෙමින් පවතින තොරතුරුවලට අදාලව  ප්‍රකාශ සටහන් කර ගැනීමට අවශ්‍ය කටයුතු  ජාත්‍යන්තර පොලීසියේ මැදිහත්වීමෙන් සිදු කිරීමට බලාපොරොත්තු වන බවත්  අපරාධ පරීක්ෂණ දෙපාර්තමේන්තුව පැවසුවේය.2016 වසරේදී  ජනප්‍රිය ගායක අමල් පෙරේරා සහ හිටපු නියෝජ පොලිස්පතිවරයා  සමඟ දැඩි  සබඳතාවක් තිබී ඇතැයි ද කරුණු අනාවරණය වී ඇතැයි අපරාධ පරීක්ෂණ දෙපාර්තමේන්තුව කරුණු දැක්වීය. ජනපති සහ හිටපු ආරක්ෂක ලේකම් වරයා  ඝාතන කුමන්ත්‍රණ සැලසුමට අදාල නඩුව අද කැඳවු අවස්ථාවේදී  මෙම කරුණු අධිකරණයට වාර්තා කළේය.   ",
    "URL": "https://www.lankadeepa.lk/latest_news/මධූෂ්-අමල්-නාලකගේ--සබඳතා-සොයන්න-පරීක්ෂණයක්/1-545615",
    "Category": "latest_news"
}