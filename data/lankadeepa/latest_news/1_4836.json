{
    "Source": "www.lankadeepa.lk",
    "Timestamp": "2023 මැයි මස 31",
    "Headline": "පොසොන් එකට දුම්රියත් බරටම වැඩ",
    "News Content": "(මහින්ද නිශ්ශංක)පොසොන් උත්සවයට අනුරාධපුර වන්දනාවේ යන බැතිමතුන්ගේ ගමන් පහසුව සඳහා විශේෂ දුම්රිය සේවාවන් අනිද්දා 2 දා සිට 5 දා දක්වා ක්‍රියාත්මක කෙරෙන බව දුම්රිය දෙපාර්තමෙන්තුව කියයි.මෙම විශේෂ පොසොන් දුම්රිය කොළඹ කොටුව, ගාල්ල හා බෙලිඅත්ත දුම්රිය ස්ථානවල සිට අනුරාධපුර දුම්රිය ස්ථානය දක්වා ධාවනය කෙරෙන බව නියෝජ්‍ය සාමාන්‍යාධිකාරී එන්.ජෙ.ඉදිපොලගෙ මහතා පැවසීය.අනිද්දා 2 සවස 1.00ට ප්‍රථම පොසොන් දුම්රිය කොටුවෙන් ගමන් ආරම්භ කරන අතර සවස 4.40ට කොටුවෙන් හා ගාල්ල දුම්රිය ස්ථානයෙන් රාත්‍රී 8.15 ට දුම්රිය දෙකක් පිටත් වේ.3 දා උදේ 7.05 ට කොටුවෙන් හා උදේ 7.30 ට බෙලිඅත්ත දුම්රිය ස්ථානවලින් ද 4දා සවස 4.00ට කොටුවෙන් ද විශේෂ දුම්රිය පිටත් වේ.මෙම විශේෂ පොසොන් දුම්රිය නැවත 3,4 හා 5 යන දිනවල අනුරාධපුර දුම්රිය ස්ථානයේ සිට කොළඹ කොටුව, ගාල්ල හා බෙලිඅත්ත දක්වා ධාවනය කෙරේ.   ",
    "URL": "https://www.lankadeepa.lk/latest_news/පොසොන්-එකට-දුම්රියත්-බරටම-වැඩ/1-634043",
    "Category": "latest_news"
}