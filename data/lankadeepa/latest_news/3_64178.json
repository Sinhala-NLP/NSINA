{
    "Source": "www.lankadeepa.lk",
    "Timestamp": "2017 ඔක්තෝබර් මස 04",
    "Headline": "දුව අපයෝජනය කරන්න උදව් කළැයි මව රිමාන්ඩ්",
    "News Content": "(උපාලි ආනන්ද)තම බාල වයස්කාර දියණිය අපයෝජනය කිරීමට සැමියාට ආධාර අනුබල දීමේ චෝදනාව මත ඔහුගේ බිරිය ලබන 13 වැනි දා තෙක් රිමාන්ඩ් කරන ලෙස අනුරාධපුර ප‍්‍රධාන මහේස්ත‍්‍රාත් සහ අතිරේක දිසා විනිසුරු හර්ෂණ කැකුණවෙල මහතා  නියෝග කළේය.මේ සම්බන්ධයෙන් එම දියණියගේ පියා මීට පෙර අනුරාධපුර පොලිස් ළමා හා කාන්තා කාර්යංශය මගින් අත්අඩංගුවට ගනු ලැබ මේ වන විට රිමාන්ඩ් බාරයේ සිටියි.ඔවුන් දෙදෙනාට දියණියන් හය දෙනෙකු සහ පුතෙකු  සිටින බව අධිකරණයේදී කියැවිණි.සැකකරු දියණියට (15) බරපතල ලෙස කලක් තිස්සේ ලිංගික අතවර කර ඇතැයි ද ඇය මේ ගැන ඇගේ මවට දැනුම් දී ඇතත් මව ඒ සම්බන්ධයෙන් කිසිදු ක‍්‍රියා මාර්ගයක් ගෙන නැතැයි ද පොලිසිය අධිකරණයට දැන්වීය. අතවරයට පත් දැරිය සම්බන්ධයෙන් පරිවාස වාර්තාවක් කැඳවන ලෙසටත් දැරිය ඇගේ දෙමවිපියන්ගේ බාරයෙන්  ඉවත් කර සහෝදරයාට බාර දෙන ලෙසටත් මීට පෙර නියෝග කෙරිණ.   ",
    "URL": "https://www.lankadeepa.lk/latest_news/දුව-අපයෝජනය-කරන්න-උදව්-කළැයි-මව-රිමාන්ඩ්/1-518609",
    "Category": "latest_news"
}