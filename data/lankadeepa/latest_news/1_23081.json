{
    "Source": "www.lankadeepa.lk",
    "Timestamp": "2021 ඔක්තෝබර් මස 27",
    "Headline": "මිනුවන්ගොඩ මළගෙදරකින් කොරෝනා පුංචි පොකුරක්",
    "News Content": "(කීර්ති ප්‍රනාන්දු)මිනුවන්ගොඩ හොරම්පැල්ල නවලෝක ප්‍රදේශයේ රෝහල් සේවකයකුගේ අවසන් කටයුතුවලට සහභාගී වූ පිරිසෙන් 35 දෙනකුට කොරෝනා වයිරසය ආසාදනය වී ඇති බවට තහවුරු වූ බව මිනුවන්ගොඩ  සෞඛ්‍ය වෛද්‍ය නිලධාරී කාර්යාලය පවසයි.ඉකුත් 10 වැනි දා මෙම අවමංගල්‍ය පැවැති අතර ඊට සහිතයකට පමණ පසුව පවුලේ සාමාජිකයන් තිදෙනකුට හා  අවමංල්‍යයට සහභාගී වූ කීපදෙනකුට  කොරෝනා වයිරසය ආසාදනය වී ඇති බවට තහවුරු වි ඇත.මෙම අවමංගල්‍යයට සහභාගී වූ පවුලේ ඥාති සාමාජකයන් කීපදෙනකුට කලින් සිටම  සෙම්ප්‍රතිශ්‍යාව උගුරේ අමාරුව, සහ උණ රෝග ලක්ෂණ තිබූ බවට සොයාගත් බව සෞඛ්‍ය අංශ කියයි.මියගිය සෞඛ්‍ය අංශ සේවකයාගේ අවමගුලට දිවයිනේ විවිධ ප්‍රදේශවලින්  විශාල පිරිසක් සහභාගී වී ඇත.  ",
    "URL": "https://www.lankadeepa.lk/latest_news/මිනුවන්ගොඩ-මළගෙදරකින්-කොරෝනා-පුංචි-පොකුරක්/1-601841",
    "Category": "latest_news"
}