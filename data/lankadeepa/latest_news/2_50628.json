{
    "Source": "www.lankadeepa.lk",
    "Timestamp": "2019 ජනවාරි මස 28",
    "Headline": "ඥානසාර හිමිට ජනපති  සමාව නොදෙන්නැයි සන්ධ්‍යා එක්නැලිගොඩගෙන්  ඉල්ලීමක්",
    "News Content": "( තිළිණි ද සිල්වා සහ රංජන් කටුගම්පොළ ) ගලගොඩ අත්තේ ඥානසාර හිමියන්ට  ජනාධිපති සමාව ලබා නොදෙන්නැයි ඉල්ලා අතුරුදන් වී සිටින මාධ්‍යවේදී ප්‍රගීත් එක්නැලිගොඩ මහතා ගේ බිරිද වන සන්ධ්‍යා එක්නැලිගොඩ මහත්මිය  අද (28) නීතිපතිවරයා සහ අධිකරණ අමාත්‍යවරියගෙන් ලිඛිත ඉල්ලීමක් කළාය.  එක්නැලිගොඩ මහත්මිය අද පස්වරු එම ලිඛිත ඉල්ලීම නීතිපතිට සහ අධිකරණ අමාත්‍යවරියට ඉදිරිපත් කළාය.  ඥානසාර හිමියන් වෙත එලෙස පොදු සමාවක් ලබා දුන් හොත් උන්වහන්සේ අගතියට පත් පාර්ශව වන තමන් , මහෙස්ත්‍රාත් , රජයේ  නීතිඥවරුන්ට සිදු කරන්නාවූ අසාධාරණයක් වන හෙයින් මෙලෙස උන්වහන්සේට පොදු සමාව නොදෙන්නැයි නීතිපති ගෙන් සහ අධිකරණ ඇමතිවරිය ගෙන් තමා ඉල්ලා සිටින බවද එක්නැලිගොඩ මහත්මිය කීවාය.  ⁣ඥානසාර හිමියන්ට සමාව නොදෙන්නැයි ඉල්ලා තමන් ජනාධිපතිවරයා වෙතද ලිඛිත ඉල්ලීමක් කරන බවද සන්ධ්‍යා එක්නැලිගොඩ මහත්මිය පැවසුවාය. (ඡායාරූප-  ලහිරු හර්ණ)  ",
    "URL": "https://www.lankadeepa.lk/latest_news/ඥානසාර-හිමිට-ජනපති--සමාව-නොදෙන්නැයි-සන්ධ්‍යා-එක්නැලිගොඩගෙන්--ඉල්ලීමක්/1-544688",
    "Category": "latest_news"
}