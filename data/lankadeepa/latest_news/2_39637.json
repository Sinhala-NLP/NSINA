{
    "Source": "www.lankadeepa.lk",
    "Timestamp": "2020 අප්‍රේල් මස 15",
    "Headline": "තත්පර 10න් ස්වයංක්‍රීයව විෂබීජහරණය වන කුටියක් කරාපිටිය රෝහලට",
    "News Content": "( එම් .සුසිල් ප්‍රියන්ත හා රවී ලියනගේ )බද්දෙගම වාරිමාර්ග යාන්ත්‍රිය ප්‍රාදේශිය ඉංජිනේරු අංශය නිර්මානය කල ස්වයංක්‍රීයව තත්පර දහයෙන් විෂබිජහරණය කිරීමේ කුටිය අද (15 ) කරාපිටිය ශික්ෂණ රෝහලේ ස්ථාපිත කලේය .ස්වයංකීය විසබීජහරණය කිරීමේ කුටියක් කරාපිටිය රෝහලේ ස්ථාපිත කරනු ලැබූවේ මේ පලමු වරටය.මෙතෙක් කලක් එම රෝහලට මෙවැනි විසබීජහරණය කිරීමේ කුටියක් නොතිබිණි .බද්දෙගම වාරිමාර්ග ප්‍රාදේශිය යාන්ත්‍රිය ඉංජිනේරු කාර්‍යාලයේ නිලධාරීන් රුපියල් 120,000ක සිය පුද්ගලික ධනය මේ සදහා වැය කර තිබේ.වෙනත් රෝහලකට මෙවැනි කුටියක් අවශ්‍යවේ නම් ඒ සදහා අවශ්‍ය බඩු බාහිරාදිය දුනහොත් තමන්ට මේ කුටිය නොමිලයේ සාදා දිය හැකි බව බද්දෙගම වාරිමාර්ග ප්‍රාදේශීය යාන්ත්‍රීය ඉංජිනේරු කාර්‍යාලයේ ස්ථානභාර ප්‍රධාන ඉංජිනේරු අංජුල ප්‍රේමරත්න මහතා පැවසීය .  ",
    "URL": "https://www.lankadeepa.lk/latest_news/තත්පර-10න්-ස්වයංක්‍රීයව-විෂබීජහරණය-වන-කුටියක්-කරාපිටිය-රෝහලට/1-570297",
    "Category": "latest_news"
}