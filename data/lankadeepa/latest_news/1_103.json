{
    "Source": "www.lankadeepa.lk",
    "Timestamp": "2023 ඔක්තෝබර් මස 10",
    "Headline": "චිනය එක්ක  අලුත් ගිවිසුමකට කැබිනට් අනුමැතිය",
    "News Content": "(අංජුල මහික වීරරත්න)ආයෝජන ප්‍රවර්ධන අමාත්‍යාංශය  සහ මහජන චීන සමූහාණ්ඩුවේ ජාතික සංවර්ධන හා ප්‍රතිසංස්කරණ  කොමිෂන් සභාව අතර අවබෝධතා ගිවිසුමකට එළඹීමට කැබිනට් අනුමැතිය ලැබී ඇත.නිෂ්පාදන  ධාරිතාවය සහ ආයෝජන සහයෝගීතාව ප්‍රවර්ධනය කිරීම සඳහා මෙම අවබෝධතා ගිවිසුමට එළඹෙන බව රජය පවසයි.මෙම ගිවිසුමට අත්සන් තැබීම සඳහා ආයෝජන ප්‍රවර්ධන අමාත්‍ය ලෙස ජනාධිපති රනිල් වික්‍රමසිංහ මහතා ඉදිරිපත් කළ යෝජනාව අමාත්‍ය මණ්ඩලය විසින් අනුමත කර ඇත.   ",
    "URL": "https://www.lankadeepa.lk/latest_news/චිනය-එක්ක--අලුත්-ගිවිසුමකට-කැබිනට්-අනුමැතිය/1-641160",
    "Category": "latest_news"
}