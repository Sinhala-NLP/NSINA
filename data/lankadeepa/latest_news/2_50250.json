{
    "Source": "www.lankadeepa.lk",
    "Timestamp": "2019 පෙබරවාරි මස 19",
    "Headline": "කුඩු ගහන ඇමතිවරුන් ගැන කතානායක රන්ජන්ගෙන් ලිඛිතව ඉල්ලයි",
    "News Content": "(ඩයනා උදයංගනී) කොකේන් ඇතුළු මත්ද්‍රව්‍ය භාවිතා කරන මැති ඇමතිවරුන් 24 දෙනෙකු පාර්ලිමේන්තුවේ සිටී නම් ඒ ගැන තමන්ට ලිඛිතව දැනුම් දෙන ලෙස කතානායක කරු ජයසූරිය මහතා රාජ්‍ය අමාත්‍ය රන්ජන් රාමනායක මහතාට දැනුම් දී තිබේ. රන්ජන් රාමනායක මහතා මේ බව කතානායකවරයාට පසුගිය දිනෙක දුරකථනයෙන් දැනුම් දී ඇති නමුත් එය දුරකථනයෙන් නොව ලිඛිතව ලබාදෙන්නැයි කතානායකවරයා දැනුම් දී තිබේ.  එවැනි ලිඛිත පැමිණිල්ලක් ලැබුණහොත් පක්‍ෂ නායකයින් සමඟ සාකච්ඡා කර ඉදිරි පියවර ගැනීමට කතානායකවරයා සූදානම් බව කතානායක කාර්යාලයේ ප්‍රකාශකයෙක් පැවසීය.  ",
    "URL": "https://www.lankadeepa.lk/latest_news/කුඩු-ගහන-ඇමතිවරුන්-ගැන-කතානායක-රන්ජන්ගෙන්-ලිඛිතව-ඉල්ලයි/1-545995",
    "Category": "latest_news"
}