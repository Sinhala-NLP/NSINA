{
    "Source": "www.lankadeepa.lk",
    "Timestamp": "None  2016 ජුනි මස 30",
    "Headline": "‘නිදහස් පක්ෂය යළි නැගිටුවනවා‘",
    "News Content": "ශ්‍රී ලංකා නිදහස් පක්‍ෂය ප‍්‍රමුඛ එක්සත් ජනතා නිදහස් සන්ධානය ඉදිරි පළාත් පාලන මැතිවරණයේදී ජයග‍්‍රහණය කරවීම සඳහා පක්‍ෂ ප‍්‍රතිසංවිධාන කටයුතු ආරම්භ කර ඇතැයි වැඩබලන මුදල් අමාත්‍ය ලක්‍ෂ්මන් යාපා අබේවර්ධන මහතා පැවසීය.පක්‍ෂයේ විනය නොරකින හා පක්‍ෂයේ නීති රීතිවලට පටහැනිව ක‍්‍රියා කරන අයට එරෙහිව විනය නීති තදින් ක‍්‍රියාත්මක කිරීමට ද  තීන්දුවක් ගෙන ඇතැයි ඔහු සඳහන් කළේය.අමාත්‍යවරයා මේ බව පැවසුවේ කොළඹ ඩාර්ලි පාරේ පිහිටි ශ්‍රී ලංකා නිදහස් පක්‍ෂ මූලස්ථානයේදී අද (30) පැවති මාධ්‍ය හමුවේදීය.සංචාරක නියෝජ්‍ය අමාත්‍ය අරුන්දික ප‍්‍රනාන්දු මහතා මෙහි දී අදහස් දක්වමින් පැවසුවේ බි‍්‍රතාන්‍යය යුරෝපා සංගමයෙන් ඉවත්වීමෙන් ශ්‍රී ලංකාවට ආර්ථික වශයෙන් හානි ඇතිවුවත් එයින් සංචාරක ව්‍යාපාරයට වාසි සලසා ගත හැකි බවයි.  ",
    "URL": "https://www.lankadeepa.lk/latest_news/‘නිදහස්-පක්ෂය-යළි-නැගිටුවනවා‘/1-432512",
    "Category": "latest_news"
}