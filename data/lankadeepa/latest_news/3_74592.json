{
    "Source": "www.lankadeepa.lk",
    "Timestamp": "None  2016 ජුනි මස 26",
    "Headline": "සිනමා ශිල්පියෙක් සමුගනී",
    "News Content": "ප්‍රවීණ සිනමා අධ්‍යක්ෂකවරයකු, නිෂ්පාදකයකු හා කැමරා ශිල්පියකු වන එස්.එම්.ආනන්ද මහතා අභාවප්‍රාප්ත විය.මිය යන විට ඒ මහතා 83 වැනි වියේ පසුවිය.ඒ මහතා අධ්‍යක්ෂණය කළ ‘චණ්ඩි ශ්‍යාමා‘ චිත්‍රපටය හරහා ඔහුගේ දියණිය ශ්‍යාමා ආනන්ද ද ප්‍රධාන නිළියක් ලෙස ඉස්මතුවූවාය.සිංහල සිනමාවේ ජනප්‍රිය චිත්‍රපටයක්වූ ‘සත පනහ‘ චිත්‍රපටය ද ඔහුගේ නිර්මාණයකි. ගොලු හදවත, නිධානය, ගැහැණු ළමයි, මඩොල් දූව ඇතුළු චිත්‍රපට ගණනාවක කැමරා ශිල්පියා ලෙස කටයුතු කළේද එස්.එම්.ආනන්ද මහතාය. ",
    "URL": "https://www.lankadeepa.lk/latest_news/සිනමා-ශිල්පියෙක්-සමුගනී/1-430921",
    "Category": "latest_news"
}