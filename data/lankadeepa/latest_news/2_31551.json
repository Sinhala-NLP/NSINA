{
    "Source": "www.lankadeepa.lk",
    "Timestamp": "2021 මැයි මස 18",
    "Headline": "හිටපු මන්ත්‍රී තුරේරත්නසිංහම් කොවිඩ් වැළඳී මිය යයි",
    "News Content": "(සුජිත් හේවාජුලිගේ)දෙමළ ජාතික සන්ධානයේ හිටපු පාර්ලිමේන්තු මන්ත්‍රීවරයෙකු වූ ඒ තුරෙයි රත්නසිංහම් මහතා කොවිඩ් ආසාදනය වීමෙන් මියගොස් ඇත .ඔහු මියගොස් ඇත්තේ කොවිඩ් ආසාදනය වී කන්තලේ රෝහලේ ප්‍රතිකාර ලබමින් සිටියදී ය .තුරේරත්නසිංහම් මහතා කොවිඩ් ආසාදනය වීමෙන් මිය ගිය තෙවැනි මන්ත්‍රීවරයා ය . මෙයට පෙර කොවිඩ් ආසාදනය වීමෙන් හිටපු කතානායක වරයෙකු වූ විජමූ ලොකුබණ්ඩාර මහතා මිය ගියේය .මිය යන විට අසූ වැනි වියේ පසුවූ තුරේ රත්නසිංහම් මහතා ත්‍රිකුණාමලය දිස්ත්‍රික්කය නියෝජනය කරමින් පාර්ලිමේන්තුවට තේරී පත් වූ ඔහු 2002වර්ෂයේ සිට 2010වර්ෂය දක්වා එම මන්ත්‍රී ධූරයේ කටයුතු කළේය .   ",
    "URL": "https://www.lankadeepa.lk/latest_news/හිටපු-මන්ත්‍රී-තුරේරත්නසිංහම්-කොවිඩ්-වැළඳී-මිය-යයි/1-590781",
    "Category": "latest_news"
}