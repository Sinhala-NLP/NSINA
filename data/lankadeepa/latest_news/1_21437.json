{
    "Source": "www.lankadeepa.lk",
    "Timestamp": "2021 දෙසැම්බර් මස 09",
    "Headline": "පාකිස්ථාන අගමැතිට විපක්ෂ නායකගේ ප්‍රසාදය",
    "News Content": "(නිමල කොඩිතුවක්කු)ඝාතනයට ලක්වූ ප්‍රියන්ත කුමාර මහතා වෙනුවෙන් සාධාරණය ඉටු කිරීම උදෙසා පාකිස්තාන අගමැති වරයා ගනුලබන උත්සාහයට සිය ප්‍රසාදය සහ කෘතවේදීත්වය පුද කරන බව විපක්ෂ නායක සජිත් ප්‍රේමදාස මහතා පැවසීය.මෙම ම්ලේච්ඡ ක්‍රියාව සිදුකළ සියලු දෙනාට එරෙහිව දැඩිව නීතිය ක්‍රියාත්මක කිරීමට අගමැතිවරයා ඇතුළු ආණ්ඩුව කටයුතු කරනු ඇතැයි තමන් විශ්වාස පළ කරන බවත් විපක්ෂ නායකවරයා සඳහන් කළේය.එමෙන්ම මෙම ඛේදජනක සිදුවීම ව්‍යංගයෙන් හෝ සාධාරණීකරණය කිරීමට කටයුතු කරන පාකිස්තාන ආරක්ෂක ඇමතිවරයාට සිය විරෝධය පළ කරන බවත් ඔහු පැවසීය.විපක්ෂ නායක සජිත් ප්‍රේමදාස මහතාගේ සංකල්පයක් මත ක්‍රියාත්මක සසුනට අරුණ වැඩසටහන මගින්  අම්බලන්තොට උඩබැරගම පුණ්‍යවර්ධනාරාමස්ථ ශ්‍රී ඛේමානන්ද දහම් පාසලේ  ගොඩනැගිල්ලක් විවෘත කිරීමේ අවස්ථාවට එක්වෙමින් ඔහු මේ බව පැවසීය.  ",
    "URL": "https://www.lankadeepa.lk/latest_news/පාකිස්ථාන-අගමැතිට-විපක්ෂ-නායකගේ-ප්‍රසාදය/1-604522",
    "Category": "latest_news"
}