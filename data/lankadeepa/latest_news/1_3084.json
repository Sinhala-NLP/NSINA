{
    "Source": "www.lankadeepa.lk",
    "Timestamp": "2023 ජුලි මස 20",
    "Headline": "‘ශ්‍රී ලංකාවේ බංකොලොත්බව සැප්තැම්බරයේ ඉවරයි’",
    "News Content": "(සුජිත් හේවාජුලිගේ සහ  අංජුල මහික වීරරත්න )ශ්‍රී ලංකාව ලබන සැප්තැම්බර් මාසයේදී බංකොලොත්භාවයෙන් සම්පූර්ණයෙන්ම ඉවත් වුණු රටක් බවට පත් වන්නේ යැයි   මුදල් රාජ්‍ය අමාත්‍ය ෂෙහාන් සේමසිංහ මහතා පාර්ලිමේන්තුවේදී අද (20) පැවසීය.දූෂණ විරෝධී පනත ක්‍රියාත්මක වීමෙන්   වංචාවට දූෂණය නැති රටක් බවට ශ්‍රී ලංකාව ඒ සමඟ පරිවර්තනය වන  බවද ඔහු සඳහන් කළේය.මුදල් රාජ්‍ය අමාත්‍යවරයා මෙසේ පැවසුවේ මහබැංකු පනත් කෙටුම්පත පිළිබඳ විවාදයේදීය.ශෙහාන් සේමසිංහ මහතා මෙසේද පැවසීය.ශ්‍රී ලංකාවට ජී එස් පී බදු සහනය තවත් වසර හතරකට ලැබී තිබෙනවා.ඒක ලොකු ජයග්‍රහණයක්. රටේ ආර්ථික ස්ථාවරතාවය ගැන ජාත්‍යන්තර විශ්වාසය තහවුරුවී තිබෙනවා. ඉතිහාසයේ  ඇති වූ තත්වය යළි ඇති නොවීමට නීති රාමුව ස්ථාපිත කරනවා.ඊ ප්‍රසම්පාදන ක්‍රියාවලිය ආරම්භ කරනවා. රටේ ආර්ථිකය ශක්තිමත් වීම ගැන කිසිම සැකයක් නැහැ. ජාත්‍යන්තර මූල්‍ය අරමුදලේ  කරුණු සපුරාලීමට වාතාවරණය සැකසී තිබෙනවා. ජාත්‍යන්තරයේ විශ්වාසයආයෝජන ප්‍රවර්ධනයට සංචාරක කර්මාන්තයේ සංවර්ධනයට යොදා ගත යුතුයි. අපි අද නිවැරදි ගමන් මඟක යනවා.   ",
    "URL": "https://www.lankadeepa.lk/latest_news/‘ශ්‍රී-ලංකාවේ-බංකොලොත්බව-සැප්තැම්බරයේ-ඉවරයි’/1-636714",
    "Category": "latest_news"
}