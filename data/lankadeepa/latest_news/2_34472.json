{
    "Source": "www.lankadeepa.lk",
    "Timestamp": "2021 ජනවාරි මස 28",
    "Headline": "කෝට්ටේ මහනගර සභාවේ ඉංජිනේරු අංශය වහයි",
    "News Content": "(රේඛා තරංගනී ෆොන්සේකා)ශ්‍රී ජයවර්ධනපුර කෝට්ටේ මහ නගර සභාවේ ඉංජිනේරු අංශය වසා දැමීමටත්, සේවා සැපයුම් අංශය වෙනම කාර්යාලයක් විවෘත කර ජනතා සේවය සැලසීමට පියවර ගත් බවත් කෝට්ටේ නගරාධිපති අයි.ඒ. වී ප්‍රේමලාල් මහතා අද (28) පැවසීය.ශ්‍රී ජයවර්ධනපුර කෝට්ටේ මහා නගර සභාවේ මන්ත්‍රීවරු දෙදෙනෙකු (එ.ජා.ප) සහ ඉංජිනේරු අංශ නිලධාරියෙකු කොවිඩ් ආසාදිතයන් ලෙස හඳුනා ගැනීමත් සමඟ මේ පියවර ගත් බව ඒ මහතා පැවසීය.නාගරික මන්ත්‍රීවරු දෙදෙනා ඔබේසේකරපුර පදිංචිකරුවන් වන අතර එම කලාපය රෝගීන් විශාල වශයෙන් පසුගිය කාලයේ වාර්තා විය. නුගේගොඩ මහජන සෞඛ්‍ය වෛද්‍ය අංශය විසින් රතු කලාපයක් ලෙස එය නම් කර තිබූ බවද සෞඛ්‍ය අංශ කියාසිටී.එක් මන්ත්‍රීවරයෙකු කොළඹ ජාතික රෝහලේ අහඹු ලෙස සිදුකළ පී.සී.ආර් පරීක්ෂණයේ දී ඔහුට කොවිඩ් ආසාදනය වී ඇති බවට හෙළි වී ඇත. ඔහුගේ ආශ්‍රිතයකු ලෙස සිටි මන්ත්‍රීවරුන් 10දෙනෙකුගේ සිදුකළ පී.සී.ආර්  පරීක්ෂණවලින් තවත් මන්ත්‍රීවරයෙකු ආසාධිත තත්වයට පත් වී ඇති බව අනාවරණය වූ බව සෞඛ්‍ය අංශ කීය.මන්ත්‍රීවරු දෙදෙනකු ආසාදිතයන් ලෙස හඳුනා ගැනීමත් සමඟ ඔහුගේ ආශ්‍රිතයන් ලෙස හඳුනා ගැනුණු 50දෙනකුට පමණ පී.සී.ආර් පරීක්ෂණ සිදුකළ බව සෞඛ්‍ය අංශ පවසයි.මන්ත්‍රීවරුගේ පවුල් ආශ්‍රිතයන් ද ස්වයං නිරෝධානයට ලක්කළ බව සඳහන් කරන සෞඛ්‍ය අංශ සදුදා වන විට කෝට්ටේ මහා නගර සභාවේ මන්ත්‍රීවරු ඇතුළු නිලධාරීන් සියලු දෙනාටම පී.සී.ආර්   පරීක්ෂණ කිරීමට පියවර ගෙන ඇති බවත් සෞඛ්‍ය අංශ වැඩිදුරටත් පවසිය.රෝගීන් මෙසේ වාර්තාවීමත් සමග පී.සී.ආර්. පරීක්ෂණ කිරීමට අවශ්‍ය පියවර ගෙන ඇති බව ද සඳහන් කළ ඒ මහතා සදුදා වන විට ක්ෂණික ප්‍රතිදේහ පරීක්ෂණ 200ක් පමණ මන්ත්‍රීවරු ඇතුළු නිලධාරීන්ට සිදුකිරීමට සැලසුම් කර ඇති බවද පැවසීය.ශ්‍රී ජයවර්ධනපුර කෝට්ටේ පාලන අංශයේ සේවා සැපයුම් ලබා ගැනීමට අත්‍යවශ්‍ය වූ කාරණයකට පමණක් පැමිණෙන්නේ නම් එය වඩා වැදගත් වන බව ද පුරපතිවරයා වැඩිදුරටත් පැවසීය.ඉදිරියේදී එම කාර්යාලය විසබීජහරණය කර ඉංජිනේරු අංශය නැවත සේවා සැපයීම සඳහා විවෘත කිරීමට බලාපොරොත්තු වන බවද නගරාධිපතිවරයා වැඩිදුරටත් පැවසීය.  ",
    "URL": "https://www.lankadeepa.lk/latest_news/කෝට්ටේ-මහනගර-සභාවේ-ඉංජිනේරු-අංශය-වහයි/1-585317",
    "Category": "latest_news"
}