{
    "Source": "www.lankadeepa.lk",
    "Timestamp": "2021 ඔක්තෝබර් මස 27",
    "Headline": "ජාත්‍යාන්තර ක්‍රිකට් පිටියට යන රත්නාවලී දියණිය",
    "News Content": "(යොහාන් භාසුර)සිම්බාබ්වේහිදී ලබන මස 21 වැනිදා ආරම්භ වන කාන්තා ලෝක කුසලාන සුදුසුකම් ලැබීමේ ක්‍රිකට් තරගාවලියට සහභාගි වන ශ්‍රී ලංකා කාන්තා ක්‍රිකට් කණ්ඩායමට ගම්පහ රත්නාවලි බාලිකා විදුහලේ 16 හැවිරිදි විශ්මි ගුණරත්න ඇතුළත්ව සිටින්නීය.ප්‍රවේගකාරී පිතිකාරියක් වන විශ්මි එළඹෙන ලෝක කුසලාන තරගාවලියේදී සුපිරි පිතිකාරී නායිකා චමරි අතපත්තු සමඟ ආරම්භ පිතිකාරිය ලෙස කටයුතු කිරීමට නියමිතය.දකුණත් පිතිකාරියක් සහ දකුණතින් මද වේග පන්දු යවන්නියක් වන විශ්මි, දේශීය තරගාවලිවලදී දැක්වූ දස්කම් පිළිබඳව අවධානය යොමු කර සංචිතයට ඇතුළත් කළ බව ජාතික ක්‍රිකට් තේරීම් කමිටු සාමාජියෙක් ‘ලංකාදීප’යට පැවසීය.  ",
    "URL": "https://www.lankadeepa.lk/latest_news/ජාත්‍යාන්තර-ක්‍රිකට්-පිටියට-යන-රත්නාවලී-දියණිය/1-601834",
    "Category": "latest_news"
}