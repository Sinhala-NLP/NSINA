{
    "Source": "www.lankadeepa.lk",
    "Timestamp": "None  2015 ජුනි මස 08",
    "Headline": "හිටපු ලොක්කන් දෙදෙනකුගේ ගිණුම් ගැන සොයන්න නියෝග",
    "News Content": "නීති විරෝධී අන්දමින් රැස්කරගත් මුදල් විදේශ බැංකු ගිණුම්වල තැන්පත් කර සිටින බව කියන බුද්ධි අංශයේ හිටපු ප්‍රධානි කපිල ගාමිණී හෙන්දරවිතාන හා කොළඹ 7, බෞද්ධාලෝක මාවතේ පිහිටි ඩෑන් රූපවාහිනි ආයතනයේ විධායක අධ්‍යක්ෂ එස්.එච්.කුගන්දන් යන අයගේ නම් වලින් මූල්‍ය ආයතනවල ඇති ගිණුම් පිළිබඳ විස්තර මූල්‍ය අපරාධ කොට්ඨාසයට ලබාදෙන ලෙස කොළඹ අතිරේක මහේස්ත්‍රාත් නිශාන්ත පීරිස් මහතා ලංකාවේ සියලුම බැංකු හා මූල්‍ය ආයතනවල කළමනාකරුවන්ට අද (8) නියෝග කළේය.දූෂණ මර්දන කමිටුව කළ පැමිණිල්ලකට අදාළව පරික්ෂණ සඳහා මූල්‍ය අපරාධ කොට්ඨාසය කළ ඉල්ලීමක් පිළිගනිමින් මහේස්ත්‍රාත්වරයා එම නියෝගය ලබාදුන්නේය. ",
    "URL": "https://www.lankadeepa.lk/latest_news/හිටපු-ලොක්කන්-දෙදෙනකුගේ-ගිණුම්-ගැන-සොයන්න-නියෝග/1-323338",
    "Category": "latest_news"
}