{
    "Source": "www.lankadeepa.lk",
    "Timestamp": "2021 මැයි මස 12",
    "Headline": "දිවයින පුරා රාත්‍රී 11 සිට අලුයම 4.00 දක්වා සංචරණ බෑ",
    "News Content": "(සුජිත් හේවාජුලිගේ )කොවිඩ් පැතිරීම පාලනය කිරීමේ පියවරක් ලෙස රටපුරා අද 12 සිට මැයි 31 වැනිදා දක්වා රාත්‍රියේ එකොළහේ සිට පසු දින අලුයම 4 දක්වා සංචරණ සීමා කරන බව කොවිඩ් පැතිරීම පාලනය කිරීමේ ජාතික ක්‍රියාන්විත මධ්‍යස්ථානයේ ප්‍රධානී යුද හමුදාපති ජෙනරාල් ශවේන්ද්‍ර සිල්වා මහතා පැවසීය .කෙසේ වෙතත් මේ කාලසීමාවේදී අත්‍යවශ්‍ය සේවා සහ ආහාර ද්‍රව්‍ය බෙදා හැරීමේ කටයුතු සඳහා අවසර ලැබෙන බව යුද හමුදාපතිවරයා කීය.කොවිඩ් පැතිරීම පාලනය කිරීම සඳහා පළාත් අතර සංචාර සීමා ද රජය විසින් පනවනු ලැබීය.   ",
    "URL": "https://www.lankadeepa.lk/latest_news/දිවයින-පුරා-රාත්‍රී-11-සිට-අලුයම-4-00-දක්වා-සංචරණ-බෑ/1-590458",
    "Category": "latest_news"
}