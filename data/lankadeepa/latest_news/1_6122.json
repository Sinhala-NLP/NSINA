{
    "Source": "www.lankadeepa.lk",
    "Timestamp": "2023 පෙබරවාරි මස 11",
    "Headline": "‘‘කන්න ඉල්ලා ඇවිටිලි කරනවා‘‘",
    "News Content": "(සුජිත් හේවාජුලිගේ)ආහාර අහේනිය නිසා පීඩාවට පත් ජනතාව ආහාර කිරිපිටි ඉල්ලා බොහෝ මන්ත්‍රීවරුන්ට දුරකතන පණිවිඩ ලබාදෙමින් ඇවිටිලි කිරීම සහ දුක් අඳෝනා ඉදිරිපත් කිරීම විශාල වශයෙන් වැඩිවී ඇතැයි වාර්තා වේ.සමහර පුද්ගලයන් යම් යම් අවශ්‍යතා සඳහා මුදල් බැර කරන ලෙස ඉල්ලා බැංකු ගිණුම් අංක පවා එවන බව මන්ත්‍රීවරු පිරිසක් පැවසූහ.මේ අතර තම නිවෙස්වලට පැමිණෙන ඡන්දදායකයන් වැඩි පිරිසක් මුදල් කෑමට ආහාර සහ පාසල් උපකරණ ඉල්ලා සිටින බව පැවසූ එම මන්ත්‍රීවරු ඒ පුද්ගලයන්ට උදව් කර තමන්ගේ මුදල් පසුම්බි හිදී ගොස් ඇතැයිද ප්‍රකාශ කළේය.තවත් පුද්ගලයන් විදේශගත වීම සඳහා උදව් කරන ලෙස ඉල්ලා සිටින බවද ඔවුහු සඳහන් කළහ.මේ අතර ජනතාව වෙනුවෙන් කිසියම් කඩිනම් සහන වැඩපිළිවෙළක් ක්‍රියාත්මක කරන්නැයි ශ්‍රී ලංකා පොදුජන පෙරමුණේ මන්ත්‍රීවරු පිරිසක් ජනාධිපති රනිල් වික්‍රමසිංහ මහතාගෙන් පසුගියදා ඉල්ලීමක් කළහ.   ",
    "URL": "https://www.lankadeepa.lk/latest_news/‘‘කන්න-ඉල්ලා-ඇවිටිලි-කරනවා‘‘/1-628460",
    "Category": "latest_news"
}