{
    "Source": "www.lankadeepa.lk",
    "Timestamp": "2017 සැප්තැම්බර් මස 06",
    "Headline": "’අධිකරණ ඇමැති වුණාට හැමදේම කරන්න බැහැ’ - තලතා",
    "News Content": "(විනීතා එම් ගමගේ)‘මම අධිකරණ ඇමැති විතරයි. ඇමැතිට බැහැ වැරදි කරපු අය හොය හොය දඬුවම් දෙන්න. අධිකරණ ඇමැති වුණාට එම කටයුතු මම බාරයේ තියෙන දෙයක් නොවේ’යැයි අධිකරණ හා විදේශ රැකියා ඇමැතිනී තලතා අතුකෝරල මහත්මිය ප්‍රකාශ කළාය.දේශපාලකයින්ට දේශපාලනය කරනකොට ඕනෑම දෙයක් කියන්න පුළුවන්. ඒ වුණාට එහෙම කරන්න බැහැ යැයි ද අමාත්‍යවරිය කීවාය.  අතුකෝරල මහත්මිය මේ අදහස් පළ කළේ අධිකරණ අමාත්‍යංශයේ අද (6) පැවැති උත්සවයක දී  මාධ්‍යවේදියකු නැඟූ ප්‍රශ්නයකට පිළිතුරු දෙමිනි. එහි දී සුනිල් හඳුන්නෙත්ති මන්ත්‍රීවරයා කර ඇති  ප්‍රකාශයක් පිළිබඳව කළ  විමසීමක දී අමාත්‍යවරිය මේ අදහස් පළ කළාය. මෙහිදී ‘‘සරත් ෆොන්සේකා මහතා ප්‍රකාශ කරලා තිබුණා ජනරාල් ජගත් ජයසූරිය මහතා සම්බන්ධයෙන් චෝදනා තියෙනවා අපරාධ කරලා තියෙනවා. දේශිය අධිකරණයක් තුළින් සාක්ෂි දෙන්න සූදානම් කියලා. ඔබතුමිය සූදානම් ද දේශිය අධිකරණයක් පිහිටුවලා ඒ කරුණ සම්බන්ධයෙන් ක්‍රියාත්මක වෙන්න යැයි මාධ්‍යවේදියකු ප්‍රශ්න කළ අවස්ථාවේ ඇය පැවැසුවාය.    ",
    "URL": "https://www.lankadeepa.lk/latest_news/’අධිකරණ-ඇමැති-වුණාට-හැමදේම-කරන්න-බැහැ’---තලතා/1-517400",
    "Category": "latest_news"
}