{
    "Source": "www.lankadeepa.lk",
    "Timestamp": "2023 ජුනි මස 15",
    "Headline": "සමේ පිළිකා අවදානම වැඩි වෙයි",
    "News Content": "(යොහාන් භාසුර)ශ්‍රී ලාංකියන් අතර මෑතක සිට සමේ පිළිකා ඇතිවීමේ ප්‍රවණතාවයේ ඉහළ යෑමක් දැකිය හැකි බව චර්ම රෝග පිළිබඳ විශේෂඥා වෛද්‍ය ශ්‍රියානි සමරවීර මහත්මිය පැවසුවාය.ශ්‍රී ලාංකිකයන්ගේ සමේ වර්ණයත් සමඟ මෙලනීන්වලින් ඇති වන ආරක්‍ෂාව නිසා ස්භාවධර්මයෙන්ම සමේ පිළිකා ඇතිවීමේ ප්‍රවණතාව අඩු බවත් එය එසේ වුවද මෑත කාලීනව බොහෝ දෙනා සම සුදු පැහැවීමට භාවිතා කරන ඇතැම් ඖෂධ සහ ආලේපන නිසා සමේ පිළිකා ඇතිවීමට බලපා ඇති බවත් ශ්‍රියානි සමරවීර මහත්මිය කීවාය.නිසි විමසීමකින් තොරව භාවිතයට ගන්නා ඇතැම් ආලේපන ද ඊට හේතුවී ඇති බව කියන වෛද්‍යවරිය වැඩි පිරිසක් සම සුදු පැහැ කරගැනීම සඳහා කිසිදු විමසා බැලීමකින් තොරව ඕනෑම ඖෂධයක් හෝ ආලේපනයක් භාවිත කිරීමේ ප්‍රවනතාවයක් රට තුළ පවතින බව ද වැඩි දුරටත් සඳහන් කළාය.    ",
    "URL": "https://www.lankadeepa.lk/news/සමේ-පිළිකා-අවදානම-වැඩි-වෙයි/101-634809",
    "Category": "latest_news"
}