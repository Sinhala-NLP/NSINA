{
    "Source": "www.lankadeepa.lk",
    "Timestamp": "2021 මැයි මස 04",
    "Headline": "සංශෝධිත  ඉඩම් කෙටුම්පත ආණ්ඩුක්‍රම ව්‍යවස්ථාවට අනුකූලයි",
    "News Content": "(සුජිත් හේවාජුලිගේ සහ අංජුල මහික වීරරත්න )ශ්‍රී ලංකා ඉඩම් සංවර්ධනය කිරීමේ සංශෝධන පනත් කෙටුම්පත ආණ්ඩුක්‍රම ව්‍යවස්ථාවට අනුකූල  බව ශ්‍රේෂ්ඨාධිකරණය දැනුම්දී ඇතැයි කතානායක මහින්ද යාපා අබේවර්ධන මහතා පාර්ලිමේන්තුවේ දී අද (4) පැවසීය .එම පනත් කෙටුම්පත මැති සබයට පැමිණ ඡන්දය දෙන මන්ත්‍රීවරුන් බහුතරයකගෙන් සම්මත කළ හැකි බවද ශ්‍රේෂ්ඨාධිකරණය දැනුම්දී ඇතැයි කතානායක වරයා කීවේය .මෙම පනත් කෙටුම්පත ආණ්ඩුක්‍රම ව්‍යවස්ථාවේ 121(1)ව්‍යවස්ථාව ප්‍රකාරව ශ්‍රේෂ්ඨාධිකරණය හමුවේ අභියෝගයට ලක් කෙරුණු බව ඔහු වැඩිදුරටත් ප්‍රකාශ කළේය.කතානායක වරයා මෙසේ පැවසුවේ සභාවේ කටයුතු ආරම්භයේදී නිවේදන ඉදිරිපත් කරමිනි .   ",
    "URL": "https://www.lankadeepa.lk/news/සංශෝධිත--ඉඩම්-කෙටුම්පත-ආණ්ඩුක්‍රම-ව්‍යවස්ථාවට-අනුකූලයි/101-589966",
    "Category": "latest_news"
}