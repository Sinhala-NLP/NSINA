{
    "Source": "www.lankadeepa.lk",
    "Timestamp": "2019 මාර්තු මස 04",
    "Headline": "රත්ගම ඝාතනයට දකුණේ විමර්ශන ඒකකයේ ස්ථානාධිපතිත් අත්අඩංගුවට",
    "News Content": "(තරිඳු ජයවර්ධන) දකුණු පළාත් විශේෂ විමර්ශන ඒකකයේ හිටපු ස්ථානාධිපති ප්‍රධාන පොලිස් පරීක්ෂක සමන් රෝහණ  මහතා අද සවස අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය. රත්ගම තරුණයන් දෙදෙනාගේ ඝාතනය සම්බන්ධයෙන් පරීක්ෂණ පවත්වන රහස් පොලිස් කණ්ඩායමක් විසින් ප්‍රධාන පොලිස් පරීක්ෂකවරයා අත්අඩංගුවට ගනු ලැබ ඇත. මේ වන විට එම ඒකකයේ නිලධාරීන් සිව් දෙනෙකු අත්අඩංගුවට ගෙන ඇතැයි පොලිසිය පවසයි.  ",
    "URL": "https://www.lankadeepa.lk/latest_news/රත්ගම-ඝාතනයට-දකුණේ-විමර්ශන-ඒකකයේ-ස්ථානාධිපතිත්-අත්අඩංගුවට/1-546710",
    "Category": "latest_news"
}