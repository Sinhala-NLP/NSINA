{
    "Source": "www.lankadeepa.lk",
    "Timestamp": "2022 ඔක්තෝබර් මස 04",
    "Headline": "උසස් පෙළ විභාගය කල්දැමීමට අධිකරණයට යනවා",
    "News Content": "(යොහාන් භාසුර)උසස් පෙළ විභාගය කල්නොදැමීමෙන් අගතියට පත්වන දරුවන් වෙනුවෙන් ශ්‍රේෂ්ඨාධිකරණයේ මූලික අයිතිවාසිකම් සහ අභියාචනාධිකරණයේ රිට් පෙත්සම් ගොනුකිරීමට කටයුතු කරගෙන යන බවත් ඒ සඳහා දිස්ත්‍රික්ක 22 න් දරුවන් 18,000 ක් එකතු වන බවත් පාර්ලිමේන්තු මන්ත්‍රී නීතිඥා උදය ගම්මන්පිල මහතා අද (4) පැවසීය.විභාගය කල් දමාගැනීමේ සටන තමන් භාරගන්නා නිසා දරුවන්ගේ ඔළුවේ තිබෙන බර සිය ඔළුවට මාරු කර දරුවන් විභාගයට සූදානම් වීමට කාලය වැය කළ යුතු බව කී ගම්මන්පිල මහතා මන්ත්‍රීවරයා තමන් ඇතුළු පිරිස දරණ වෙහෙසට සහය දැක්විය හැක්කේ අධ්‍යාපනයට අවධානය යොමු කිරීමෙන් යයි දරුවන්ට අවධාරණය කරන බව ද සඳහන් කළේය.මෙවර උසස් පෙළ විභාගයට මුහුණ දෙන දරුවන් ඉතිහාසයේ දැවැන්තම අභියෝගයන්ට මුහුණදුන් දරුවන් බවත් ඔවුන් කොරෝනා වසංගතය හේතුවෙන් පාසල් සහ ටියුෂන් පන්ති වැසුණු, කල් ඇඳුනු ගුරු වර්ජනයක්, තෙල් හිඟයෙන් ගමනාගමනය බිඳ වැටීමෙන්, විදුලිය කැපීමෙන් සහ ආර්ථික අර්බුදයෙන් පවුලේ ප්‍රශ්නවලට මුහුණදී දැඩි අපහසුතාවට පත්වූ පිරිසක් බවත් ගම්මන්පිල මහතා වැඩි දුරටත් කීය.පිවිතුරු හෙළ උරුමයේ නායක පාර්ලිමේන්තු මන්ත්‍රි නීතිඥ උදය ගම්මන්පිල මහතා ඊයේ (4) පැවැති මාධ්‍ය හමුවේදී එසේ පැවසීය.  ",
    "URL": "https://www.lankadeepa.lk/latest_news/උසස්-පෙළ-විභාගය-කල්දැමීමට-අධිකරණයට-යනවා/1-620965",
    "Category": "latest_news"
}