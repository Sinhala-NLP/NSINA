{
    "Source": "www.lankadeepa.lk",
    "Timestamp": "2022 මැයි මස 06",
    "Headline": "‘නි.කතානායක ලෙස  විපක්ෂයෙන් කවුරු ආවත් ආණ්ඩුව සහය දෙන්න හිටියේ ‘",
    "News Content": "(අංජුල මහික වීරරත්න සහ සුජිත් හේවාජුලිගේ)නියෝජ්‍ය කතානායක තරඟයට විපක්ෂයෙන් මොන අපේක්ෂකයා ඉදිරිපත් කළත් ඔහුට සහයෝගය ලබා ලබාදීමට ආණ්ඩු පක්ෂය තීරණයක් ගෙන තිබූ බව වරාය හා නාවික කටයුතු අමාත්‍ය  ප්‍රමිත බණ්ඩාර තෙන්නකෝන් මහතා පාර්ලිමේන්තුවේ දී අද (6) පැවසීය.සහයෝගය  ගැන රටට හොඳ පණිවිඩයක් ලබාදීම සඳහා එම තීරණය ගෙන තිබූ බව කී අමාත්‍යවරයා නමුත් විපක්ෂය දෙපැත්තකට බෙදී සිටින අවස්ථාවක එක පැත්තක් ගැනීමට ආණ්ඩුවට සිදු වූ බව ද සඳහන් කළේය.බෙදී ඉන්නේ ආණ්ඩුව නොව විපක්ෂය බවත් විපක්ෂය  තනි අපේක්ෂකයෙක් ඉදිරිපත් කළා නම් ආණ්ඩු පක්ෂය ඔහුට ඡන්දය ප්‍රකාශ කරන බවත් අමාත්‍යවරයා කීය.විපක්ෂයේ බෙදීම හමුවේ රංජිත් සියඹලාපිටිය මහතාට ඡන්දය  ලබාදීමට ආණ්ඩු පක්ෂයට සිදු වූ බව ද අමාත්‍යවරයා වැඩිදුරටත් සඳහන් කළේය.  ",
    "URL": "https://www.lankadeepa.lk/news/‘නි-කතානායක-ලෙස--විපක්ෂයෙන්-කවුරු-ආවත්-ආණ්ඩුව-සහය-දෙන්න-හිටියේ-‘/101-612613",
    "Category": "latest_news"
}