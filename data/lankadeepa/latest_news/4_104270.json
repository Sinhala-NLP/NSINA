{
    "Source": "www.lankadeepa.lk",
    "Timestamp": "None  2013 ජුනි මස 26",
    "Headline": "මේ දවස්වල මම වැඩිපුර අහන්නෙ බැණුම්’",
    "News Content": " පිය උරුමය ද - මව් පාර්ශවයේ උරුමය ද රැගෙන රංගනයේ යෙදෙන ඔහුට එය ආගන්තුක අංශයක් නොවන වග සඳහන් කළ යුතුමය. හේ මව්කුස පිළිසිඳ ගත් දා සිට උරුම කරගෙන පැමිණි වෘත්තිය එයම විය හැකිය. එබැවින් රංගනයට ආගන්තුකයකු නොවූ තාරුණ්‍යයේ මේ හැඩකාර තරුණයා, සංකේත් වික‍්‍රමගේය. ඔහු ගැන අද වැඩි දෙනෙක් කතා වන්නේ සඳුන් රාජකරුණාගේ ‘චායා’ නාට්‍ය මාලාවේ මංජුල නමැති විසේකාර චරිතය නිසාය. චායාගේ ඒ විසේකාර මස්සිනා සමග පිළිසඳරකට එක්වෙමු. සංකේත් කොහොමද ජීවිතේ?රූගත කිරීම්වලටම අද සීමා වූ ජීවිතයක් කිව්වොත් හරි.  එතරම්ම කාර්යබහුල වෙලාද? පසුගිය දිනවල මාධ්‍ය හමුවේ පෙනී සිටියෙත් නැහැ?ඒකට විශේෂ හේතුවක් තිබුණෙ නැහැ. මගේ වාසනාවකටද කොහෙද බොහෝ වෙලාවට එක දිගටම දීර්ඝ නාට්‍යවලට රංගනයෙන් දායකත්වය ලබා දෙන්න අවස්ථා ලැබුණා. ඒ නිසා දිනපතා වගේ පේ‍්‍රක්‍ෂකයින් අතරට එන්න ලැබුණු නිසාත්, මේක මත්තෙම ඉන්න නිසාත්, මේකටම ආදරය කරන නිසාත්, මම හිතුවෙ ඒ කරන දේට මුල්තැන දීමටයි. ඒනිසා වෙනත් මාධ්‍යවල නිතර - නිතර පෙනී සිටින්න හිතුවෙ නැහැ.  අද වන විට රඟපෑ ටෙලි නාට්‍ය ගැන ඔබට හිතෙන්නෙ කොහොමද?කුඩා කාලයේ දී රඟපෑවාට පස්සෙ නැවතත්, මිත‍්‍ර සමාගම ටෙලිනාට්‍යයෙන් පටන් ගත්ත ගමන, අද ‘චායා’ ටෙලිනාට්‍ය දක්වා රඟපෑවා. චායා චරිතය ගැන වැඩිදෙනා අද කතා වෙන්නෙ, මෙතෙක් කල් පෙම්වතාගෙ චරිතය රඟපාමින් සිටි මම එහි දුෂ්ටයා චරිතය නිරූපණය කිරීම නිසයි. සඳුන් රාජකරුණා මහත්තයා කතා කරලා මගෙන් ඇහුවෙ දුෂ්ටයා චරිතය කරන්න තියෙනවා. බාරගන්න කැමතිද කියලයි. ඉතින් මම එය ආසාවෙන් බාර ගත්තා. ඒ දුෂ්ටයා චරිතය කිරීම නිසා අද ලැබෙන ප‍්‍රතිචාර  කොහොමද?මේ දවස්වල ඉතිං වැඩිපුර බැණුම් අහන එක තමයි කරන්නෙ. සමහර පේ‍්‍රක්‍ෂකයින් කිව්වෙ රංගනය හොඳයි, තව වැඩි දියුණු කරගන්න කියලයි. සමහරු කියන්නෙ මේ චරිතය සැර වැඩි ද මන්දා කියලයි. මෙහි සෙසු චරිත වන විශ්ව කොඩිකාර ඇතුළු අනෙකුත් සියලූ දෙනාගෙන් ලැබෙන සහාය මත චරිතය කරගෙන යනවා.  ඔබ පුද්ගලිකව කොහොමද හිතන්නෙ? පෙම්වතා ද හොඳ? දුෂ්ටයා ද හොඳ?මම හිතන්නෙ පෙම්වතා චරිතය හොඳයි. මොකද දුෂ්ටයා හැමදාම පරාජය වෙන එකනෙ වෙන්නෙ.  ඔබ පුද්ගලික ජීවිතේ පරාද වෙන්න කැමති නැද්ද?කොහෙත්ම නැහැ. මම ආස දිනන්නයි. අමාරුවෙන් හරි දිනන්නයි.  පුද්ගලික ජීවිතේ මේ වගේ පටලැවිල්ලකට මුහුණ දෙන්න වුණා නම්?එහෙනං මෙයිට වඩා හාත්පසින් වෙනස් වේවි. මොකද ජීවිතේට අනවශ්‍ය ප‍්‍රශ්න දාගන්න මම කැමති නැහැ. මම කැමති ඉතා සරලව ජීවත් වෙන්නයි. මංජුල වගේ නෙවෙයි, සැබෑ ජීවිතේ මම ගොඩාක් වෙනස් චරිතයක්.  ඒ වෙනස මොන වගේද?ප‍්‍රශ්නයක් ආවාම එය කෑකෝ ගහගෙන ඉවර කරගන්න - බේරුම් කරගන්න මම කැමති නැහැ. මම ආසයි කතා කරගෙන හොඳින් විසඳාගන්න. ප‍්‍රශ්නය ගැන වටහාගෙන, කතාබහ කරලා බේරුම් කරගන්න කැමතියි.  ආදරය ඔබ පසුපස එනවටද කැමති? නැත්නම් ඔබ ආදරය ඉල්ලාගෙන යනවටද කැමති?ආදරය කියන දේ ඔය දෙකටම මැදිවෙච්ච දෙයක්. ඒ නිසා ඔය දෙකම අවශ්‍යයි. මොකද අපට අපේ ජීවිත ගෙනයන්න ආදරය අවශ්‍යයමයි. මට නම් තවම ලැබෙන්නෙ ආම්මගෙ තාත්තගෙ ආදරයයි. ඉන්පසුව ඉතින් පෙම්වතියගෙ ආදරය ලැබේවි. ඒ ගැන තවම හිතලා නැහැ. කොහොම වුණත් ආදරය ඔය කොයි විදියට කළත් ප‍්‍රශ්නයක් නැහැ.  ආදරයෙදි ඔබට වැඩිපුර ඉල්ලීම් ලැබෙන්නෙ රංගන ක්ෂේත‍්‍රයේ අයගෙන්ද? නැතිනම් රසිකාවියන්ගෙන් ද?ආදරය කරනවා නම් මම බලාපොරොත්තු වන්නෙ, මම මට ආදරය කරන තරමට වඩා මට ආදරය කරන කෙනාගෙ ආදරය දැනෙන්න  ඕනෑ. නමුත් අද මට එවැන්නක් තවම අවශ්‍ය නැහැ. මට මගේ රත්තරං අම්මාගෙන් සහ තාත්තගෙන් ලැබෙන ආදරය ඉහළයි. ඒ දෙන්නා යටතේ තවම මම සුරතල් වෙනවා.  දැන් වයස?අවුරුදු 22යි.  මේ අවුරුදු 22ට පෙම්වතියක් ඉඳලාම නැද්ද?පාසල් යන කාලයේ ආදරය දැනුණ අවස්ථා තිබුණා. ඒත් ඇය දැනගෙන හිටියේ නැහැ, මම ඇයට ආදරය කරන වග. එතකොට මම හරි මහතයි, කැතයි. දැනුත් ඉතින් එහෙමද මන්දා.  අදටත් එදා හිත ගිය රූපය ගැන ද හිතන්නෙ?මම කැමති අපේ රටේ දේ ගැන හිතන, ඒ විදයට හැඩ ගැහුණ කෙනෙකුටයි. මොකද සල්ලි කියන දේ හම්බ කරන්න පුළුවන්. මේ තියෙන තාක්‍ෂණය අනුව කැතත් - ලස්සන කර ගන්න පුළුවනි. ඒත් ගතිගුණ ලස්සන නැත්නම් වැඩක් නැහැ. ඔක්කෝටම වඩා ලස්සන වෙන්න  ඕනෑ ගතිගුණයි. මම වගේම, මගේ අම්මා - තාත්තවත් ආදරයෙන් බලාගන්න කෙනෙක් ලැබුණොත් මම එයාට ආදරය කරනවා.  මේ වන විට ජීවිතයේ ඔබ ගොඩනගාගෙන තියෙන දේ ගැන සතුටු වෙන්න පුළුවන්ද?අනිවාර්යයෙන්ම ඔව්. අම්මා තාත්තා මේ ක්ෂේත‍්‍රයේ හිටියට මාව කාටවත් හඳුන්වලා දුන්නෙ නැහැ. මෙයාව ගන්න කියලා ඉල්ලීම් කළෙත් නැහැ. එයාලා කිව්වෙ එයාලා හැදුනෙ ස්ව උත්සාහයෙන් කියලයි. මටත් දෙපයින් නැගී සිටින්න කියන්නෙ ස්ව උත්සාහයෙන්. කවදාහරි දෙමාපියන් ගෙන් යැපෙන චරිතයකට වඩා, මගේම ස්ව උත්සාහයෙන් ඉදිරියට ආ චරිතයක් වීම තමයි අරමුණ. තවම මම ඒ සාර්ථක ගමනට පියවර තැබුවා පමණයි.  රඟපාන්න ගියාම ඔබට වැඩිපුර ආදරය - ගෞරවය ලැබෙන්නෙ, ප‍්‍රවීන අයගෙන් ද? නැත්නම් ඔබගේ සමකාලීන අයගෙන් ද?ඇත්තටම කියනවා නම් ප‍්‍රවීණයන්ගෙන් ලොකු සහයෝගයක් ලැබෙන්නෙ. සමහර අය දන්නෙ නැහැ මම මානෙල් - ආනන්දගෙ පුතෙක් කියලා. කොහොම වුණත් ඔවුනට අපි මුලින්ම ගරු කරන්න  ඕනෑ. මම හිතන්නෙ අද සිටින ප‍්‍රවීණයන් කුහක නැහැ. සමකාලීන අය ඔක්කෝම වාගෙ ඉතා මිත‍්‍රශීලියි. සමහර තැන්වල දී හිත රිදෙන තැන් නැතිවාම නොවෙයි.  මේ ‘චායා’ නාට්‍යයේ රඟපාන, මහේෂි මධුශංකා, මේනකා මධුවන්ති, ඉෂාරා සඳමිණි. මේ තුන්දෙනාගෙන් එකවර ආදරණීය යෝජනාවක් ආවොත්? කාගේ යෝජනාව ද පිළිගන්නෙ?මංජුල නම් එකපාරටම චායාගෙ ආදරය පිළිගනීවි. පුද්ගලික ජීවිතේ එහෙම ලොකු සබඳතා නැහැ. එහෙම දෙයක් එතැනදි කොහොමටත් සිදුවන එකක් නැහැ.  ",
    "URL": "https://www.lankadeepa.lk/latest_news/මේ-දවස්වල-මම-වැඩිපුර-අහන්නෙ-බැණුම්’/1-143228",
    "Category": "latest_news"
}