{
    "Source": "www.lankadeepa.lk",
    "Timestamp": "2017 අප්‍රේල් මස 04",
    "Headline": "තවත් අවුරුද්දකින් මහින්දට අඬන්න තමයි වෙන්නේ - අගමැති රනිල්",
    "News Content": "(ඩේලිමිරර් ඇසුරෙනි-042)2018 වෙසක් මාසය වන විට හිටපු ජනපති මහින්ද රාජපක්ෂ මහතාට හැඬීමට සිදුවෙනු ඇතැයි අග්‍රාමාත්‍ය රනිල් වික්‍රමසිංහ මහතා පවසයි.වෙසක් මාසය වන විට වර්තමාන ආණ්ඩුව පෙරළා දමන බවට හිටපු ජනපතිවරයා කළ ප්‍රකාශයට පිළිතුරු දෙමින් ඒ මහතා මේ බව කීය. කිරිබත්ගොඩදී පැවති එක්සත් ජාතික පක්ෂ රැලියකට එක්වෙමින් ඒ මහතා මේ බව පැවසීය.“මීට පෙර අවස්ථාවකදී හිටපු ජනපතිවරයා ප්‍රකාශ කළා ඉකුත් ජනවාරියේදි අපේ ආණ්ඩුව පෙරළනවා කියලා.මම එදා කීවා මම විදේශ සංචාරයට ගිය විට එය කරන ලෙස.නමුත් ඔහු ඒක කළේ නැහැ.කෙසේ වෙතත් 2018 වෙසක් මාසය වෙද්දී ආණ්ඩුවේ ඉදිරි සංවර්ධන ව්‍යාපෘති දැකලා ඔහුට අඬන්න සිදු වෙයි“යැයි අගමැතිවරයා පවසයි.කළුතර ප්‍රදේශයේ වෙළෙඳ කලාපයක් ඉදිකිරීම ගැන බැලීමට තායි සමාගමක් මෙරටට පැමිණ ඇතැයි ද නැගෙනහිර සංවර්ධන කටයුතුවලට සිංගප්පූරුවේ හා ඉන්දියාවේ සහය ලබාගැනීමට සාකච්ඡා ආරම්භ කිරීමට නියමිතව ඇතැයි ද අගමැතිවරයා කියයි.සාකච්ඡා සඳහා තමන් ඉන්දියාවට හා ජපානයට යෑමට නියමිත බවද ඒ මහතා පවසයි.ණය උගුලෙන් රට ගලවාගැනීමට විශාල සැලසුමක් රජයට ඇතැයි ද වික්‍රමසිංහ මහතා කියයි. හම්බන්තොට වරාය බදු දීම එහි එක් පියවරක් බවද අගමැතිවරයා පවසයි.“වරාය බදු නොදුනහොත් වැට් බදු වැඩි කිරීම හැර අන් පියවරක් රජයට නැහැ.“ඒ මහතා කියයි.හම්බන්තොට වරායේ කොටස් චීනයට ලබාදීමට පසුගිය රජය ගිවිසුමක් අත්සන් කළේ ඇයිදැයි අගමැතිවරයා ප්‍රශ්න කරයි.කොළඹ වරාය යටතේ ඇති ඉඩම් කොටසක් චීනයට සින්නක්කරව ලබා දුන්නේ ඇයි දැයි ප්‍රශ්න කරන බවද ඒ මහතා පවසයි  ",
    "URL": "https://www.lankadeepa.lk/latest_news/තවත්-අවුරුද්දකින්-මහින්දට-අඬන්න-තමයි-වෙන්නේ---අගමැති-රනිල්/1-511464",
    "Category": "latest_news"
}