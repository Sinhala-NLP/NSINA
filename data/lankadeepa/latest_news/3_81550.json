{
    "Source": "www.lankadeepa.lk",
    "Timestamp": "None  2015 දෙසැම්බර් මස 05",
    "Headline": "සමථ මණ්ඩලයට අපහාස කළැයි රාජගිරිය වෙදසිසුවා අත්අඩංගුවට",
    "News Content": "පහරදීමක් සම්බන්ධයෙන් රාජගිරිය ආයුර්වේද විශ්ව විද්‍යාලය මණ්ඩපයේ සිසුන් දෙදෙනකුගේ ආරවුලක් සමථ මණ්ඩලයට යොමු කිරීමෙන් පසු එම පැමිණිල්ල සමථ මණ්ඩල සභාපති එච්.ඒ. චන්ද්‍රසේන මහතාගේ ප්‍රධානත්වයෙන්  විභාග කරගෙන යද්දී සමථ මණ්ඩලයට අපහාස කිරීමේ සිද්ධියක් මත විත්තිකාර සිසුවා අත්අඩංගුවට ගත් බව මිරිහාන පොලිසිය කියයි. පැමිණිලිකාර සිසුවා අසභ්‍ය චිත්‍රපටයක් බලන බවට සාක්කියක් ලෙස ඔහු ජංගම දුරකථනයේ පටිගත කළ එම දර්ශන ඇති බව විත්තිකාර සිසුවා සමථ මණ්ඩලය හමුවේ කියා සිටියේය.නඩුව සමථයකට පත් කර නොගන්නේ නම් පැමිණිලිකරු නිල් චිත්‍රපට බලන්නකු බවට සාක්කියක් ලෙස ඉදිරිපත් කළ එම දුරකතනය ද පොලිස් බාරයට ගනු ලැබීය. නීතිවේදියකු පැවැසුවේ නිල් චිත්‍රපටය බැලූ සිසුවාද අත්අඩංගුවට ගත යුතු බවයි. ",
    "URL": "https://www.lankadeepa.lk/latest_news/සමථ-මණ්ඩලයට-අපහාස-කළැයි-රාජගිරිය-වෙදසිසුවා-අත්අඩංගුවට/1-366766",
    "Category": "latest_news"
}