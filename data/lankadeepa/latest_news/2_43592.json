{
    "Source": "www.lankadeepa.lk",
    "Timestamp": "2019 දෙසැම්බර් මස 22",
    "Headline": "ගංවතුරෙන්- නාය යෑමෙන් දිවයින පුරා  පවුල් 18,840 ක් අවතැන්",
    "News Content": "(ඩයනා උදයංගනී)           දිවයිනේ දිස්ත‍්‍රික්ක 13 කට බල පා ඇති තද වැසි, ගං වතුර, නායයෑම් අවදානම් ඇතුළු ආපදා තත්ත්වය හේතුවෙන් පවුල් 18,840 කට අයත් 64,608 දෙනෙක් පීඩාවට පත්ව සිටින බව ආපදා කළමනාකරණ මධ්‍යස්ථානය පවසයි.           බදුල්ල, මොණරාගල, මඩකලපුව, අම්පාර, මහනුවර, නුවරඑළිය, මාතලේ, හම්බන්තොට, කුරුණෑගල, පුත්තලම, කෑගල්ල, අනුරාධපුරය සහ පොළොන්නරුව දිස්ත‍්‍රික්කවල ජනතාව මෙලෙස පීඩාවට පත්ව සිටිති.           මේ අතරින් අවතැන් වූ පවුල් 5,255 කට අයත් 17,766 දෙනෙක් ආරක්‍ෂිත ස්ථාන 132 ක රදවා සිටින බව ද කොඩිප්පිලි මහතා සදහන්  කළේය.           මින් වැඩිම පීඩාවකට පත්ව ඇත්තේ පුත්තලම දිස්ත‍්‍රික්කයේ ජනතාව වන අතර එහි පවුල් 4,920කට අයත් 16,755 දෙනෙක් පීඩාවට පත්ව සිටින බව ආපදා කළමනාකරණ මධ්‍යස්ථානයේ සහකාර අධ්‍යක්‍ෂ (මාධ්‍ය)  ප‍්‍රදීප් කොඩිප්පිලි මහතා පැවසීය. මෙම තත්ත්වය හේතුවෙන් නිවාස 62 ක් සම්පූර්ණයෙන් විනාශ වී ඇති අතර තවත් නිවාස 1,463 කට අර්ධ හානි සිදුව ඇතැයිද ප‍්‍රදීප් කොඩිප්පිලි මහතා කීවේය.   ",
    "URL": "https://www.lankadeepa.lk/latest_news/ගංවතුරෙන්--නාය-යෑමෙන්-දිවයින-පුරා--පවුල්-18-840-ක්-අවතැන්/1-562743",
    "Category": "latest_news"
}