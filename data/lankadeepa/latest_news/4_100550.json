{
    "Source": "www.lankadeepa.lk",
    "Timestamp": "None  2013 දෙසැම්බර් මස 03",
    "Headline": "පටි ගාංචුව ලක්ෂ දහ අටයි",
    "News Content": " රුපියල් දාහත් ලක්ෂ හැත්තෑ දහසක් වටිනා රත්තරන් ගාංචුවක්  සහිත පටියක් ඉනෙහි බැඳගෙන ඉන්දියාවේ නවදිල්ලි නුවර  බලා යාමට පැමිණි ඉන්දියා  ජාතිකයෙකු කටුනායක ජාත්‍යන්තර ගුවන්තොටුපොළේදී අත්අඩංගුවට ගත් බව රේගු මාධ්‍ය ප‍්‍රකාශක රේගු නිති අංශයේ අධ්‍යක්ෂක ලෙස්ලි ගාමිණී මහතා කීවේය.සැකකරු පනස් අට හැවිරිදි ව්‍යාපාරිකයෙකි.  අත්අඩංගුවට ගනු ලැබු රන් ගාංචුවේ බර ග‍්‍රෑම් තුන්සිය පනහක් බවත් කිසිවෙකුටත්  සැක නොසිතෙන ලෙසින්  ගාංචුවේ මතුපිට රිදී ආලේප කර තිබු බව රේගුව කියයි.සැකකරු  ශ‍්‍රී ලංකන් ගුවන්සේවයට අයත් යු.එල් 195 දරණ ගුවන් යානයෙන් ඉන්දියාවේ නවදිල්ලි නුවර බලා යාමට කටුනායක ජාත්‍යන්තර ගුවන්තොටුපොළට පැමිණි අවස්ථාවේ ගුවන්තොටුපොළ ආරක්ෂක අංශ විසින් මේ බව රේගුවට දන්වා ඇත.රේගුව විසින් ප‍්‍රශ්ණ කිරීමේදී  ඔහු පවසා ඇත්තේ දියණියගේ විවාහ මංගල්‍ය සඳහා මෙය ඩුබායි වලදී මිලට ගත් බවයි.මේ පිළිබඳ විමර්ශන කටයුතු ගුවන්තොටුපොළ රේගු අධ්‍යක්ෂක සරත් නෝනිස් මහතාගේ අධීක්ෂනය යටතේ නියෝජ්‍ය රේගු අධ්‍යක්ෂක ඞී.එන් හෙට්ටි ආරච්චි මහතාගේ මෙහෙයවීමෙන් සිදු කරනු ලබයි.  ",
    "URL": "https://www.lankadeepa.lk/latest_news/පටි-ගාංචුව-ලක්ෂ-දහ-අටයි/1-190710",
    "Category": "latest_news"
}