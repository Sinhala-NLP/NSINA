{
    "Source": "www.lankadeepa.lk",
    "Timestamp": "2021 සැප්තැම්බර් මස 02",
    "Headline": "සහල් - සීනිවලට උපරිම සිල්ලර මිලක්",
    "News Content": "(යොහාන් භාසුර)සහල් සහ සීනිවලට උපරිම සිල්ලර මිලක් පනවමින් පාරිභෝගික කටයුතු අධිකාරිය අද (02) රාත්‍රී අති විශේෂ ගැසට් නිවේදනයක් නිකුත් කළේය.කීරි සම්බා සහල් කිලෝවක උපරිම සිල්ලර මිල රුපියල් 125 ක් ද, සුදු සහ රතු සම්බා සහල් කිලෝවක උපරිම සිල්ලර මිල රුපියල් 103 ක් ද, සුදු සහ රතු නාඩු සහල් කිලෝවක උපරිම සිල්ලර මිල රුපියල් 98 ක් ද, සුදු සහ රතු කැකුළු සහල් කිලෝවක උපරිම සිල්ලර මිල රුපියල් 95 ක් ලෙස ද රජය උපරිම සිල්ලර මිල පනවා තිබේ.පැකට් කළ සුදු සීනි කිලෝවක උපරිම සිල්ලර මිල රුපියල් 125 ක් සහ පැකට් කළ දුඹුරු හෝ රතු සීනි කිලෝවක උපරිම සිල්ලර මිල රුපියල් 128 ක් ලෙස උපරිම සිල්ලර මිලක් නියම කිරීමට රජය පියවර ගෙන තිබේ.ආනයනික සුදු සීනි කිලෝවක උපරිම තොග මිල රුපියල් 116 ක් වේ.පැකට් නොකළ සුදු සීනි කිලෝවක උපරිම සිල්ලර මිල රුපියල් 122 ක් සහ පැකට් නොකළ දුඹුරු හෝ රතු සීනි කිලෝවක උපරිම සිල්ලර මිල රුපියල් 125 ක් බව ද රජය නිවේදනය කරයි.   ",
    "URL": "https://www.lankadeepa.lk/news/සහල්---සීනිවලට-උපරිම-සිල්ලර-මිලක්/101-598231",
    "Category": "latest_news"
}