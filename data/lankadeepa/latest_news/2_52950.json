{
    "Source": "www.lankadeepa.lk",
    "Timestamp": "2018 ඔක්තෝබර් මස 11",
    "Headline": "සභාපති සමඟ ගැටී පපුව අල්ලාගෙන රෝහලට යයි",
    "News Content": "අජිත්ලාල් ශාන්තඋදය සහ වයි.ඒ.එස්. වීරවංශ බළන්ගොඩ නගර සභාවේ අද (11) පැවති නගර සභා මාසික රැස්වීමේ දී මුලාසනයේ සිටි සභාපති  චමික ජයමිණ විමලසේන මහතාට ආණ්ඩු පක්‍ෂයේ ම සිටි සභිකයකු විසින් පහරදීමට තැත්කිරිම නිසා සභාව ගාලගෝට්ටියක් බවට පත්ව කෙටි වෙලාවක් කල් තබා පොලීසිය කැඳවා රැස්වීම යළි පවත්වාගෙන යාම සිදුවිය.නැවත රැස්වීම පටන් ගෙන සුළු වෙලාවකට පසු සභාපතිවරයා සමඟ මුලින් ගැටුණු පාලක පක්‍ෂයේම සභික නිමල් ගාමිණී වීරසිංහ මහතා පපුව රිදෙන බව පවසා රෝහල් ගතවීමට පිටව ගියේය.බළන්ගොඩ නගර සභා කාර්යාල රැස්වීම් ශාලාවේ දී ඔක්තෝබර් මාසයේ රැස්වීම අද (11) පෙරවරු 08.08ට ආරම්භ විය. එක්සත් ජාතික පක්‍ෂයේ සභිකයන් හය දෙනා සහ එක්සත් ජනතා නිදහස් සන්ධානයේ සභිකයන් තිදෙනා එක්ව නගර සභාවේ පාලන බලය හිමිකරගෙන ඇත. පොදුජන එක්සත් පෙරමුණේ සභිකයන් හත් දෙනා සහ ජනතා විමුක්ති පෙරමුණේ සභිකයා විපක්‍ෂය නියෝජනය කරයි.රැස්වීම ආරම්භ වීමට පෙර විපක්‍ෂය නියෝජනය කරන  පොදුජන එක්සත් පෙරමුණේ (පොහොට්ටුවේ) සභිකයන් හයදෙනාද සභිකාව ද කලූපටි පැළඳ විවිධ පාඨ ලියූ පෝස්ටර් අතැතිව නගර සභා පරිශ‍්‍රයට පැමිණියේ ය. ඔවුන් සමඟ පාලක එක්සත් ජනතා නිදහස් සන්ධානය නියෝජනය කළ සභික හිටපු නගරාධිපති නිමල් ගාමිණී වීරසිංහ මහතා ද සිය මුඛය ආවරණය වන පරිදි කලූපටියක් බැඳ ‘‘ආනන්දනීය නගරයට මොකද වුණේ’’ යැයි සඳහන් පොස්ටරයක් ප‍්‍රදර්ශනය කරමින් එක්ව සිටීම කැපී පෙනුණි.මෙම පිරිස නගර සභා කාර්යාලය ඉදිරිපිට ටික වෙලාවක් මෙසේ විරෝධතාවේ යෙදී සිටියහ. ‘‘මහින්ද, මෛත‍්‍රී, ගෝඨාභය ඝාතන සැලැස්ම හෙළාදකිමු’’, ‘‘බළන්ගොඩ නගර සභාවට සුනඛ බද්ද නැතුව බැරිද?’’, ‘‘ඩොලරයේ වෙනස සැපඳ’, ‘‘රණවිරුවන් ඇතුළට, විජයකලා එළියට’’ වැනි පාඨ ලියූ පුවරු ඔවුන් අත විය.  ",
    "URL": "https://www.lankadeepa.lk/latest_news/සභාපති-සමඟ-ගැටී-පපුව-අල්ලාගෙන-රෝහලට-යයි/1-538302",
    "Category": "latest_news"
}