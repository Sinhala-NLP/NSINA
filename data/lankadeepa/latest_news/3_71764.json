{
    "Source": "www.lankadeepa.lk",
    "Timestamp": "None  2016 සැප්තැම්බර් මස 12",
    "Headline": "නව ගුවන් හමුදාපති කපිල ජයම්පති",
    "News Content": "එයාර් වයිස් මාෂල් කපිල ජයම්පති නව ගුවන් හමුදාපති ලෙස පත්කර ඇත.ගුවන් හමුදාපති එයාර් මාෂල් ගගන් බුලත්සිංහල මහතාගේ ගුවන් හමුදාපති ධූර කාලය අද (12) අවසන් වේ.කපිල ජයම්පති ගුවන් මෙහෙයුම් අධ්‍යක්ෂවරයා විය.1982 ආධුනික ගුවන් හමුදා නිලධාරියකු වශයෙන් ගුවන් හමුදාවට එක්වූ ඔහු කොළඹ නාලන්ද විද්‍යාලයේ ආදි සිසුවෙකි.නව ගුවන් හමුදාපති හෙට (13) එම ධූරයේ වැඩ බාරගැනීමට නියමිතය.ගගන් බුලත්සිංහල කෙටිම කාලයක් ගුවන් හමුදාපති ධූරය දැරූ පුද්ගලයා බවට ඉතිහාසයට එක්වෙයි. ඔහු වසරකුත් මාස තුනක් එම පදවිය දැරීය. ඔහු ගුවන් හමුදා ඉතිහාසයට එක්වන තවත් කරුණක් වන්නේ ඔහු වෙනුවෙන් පැවැත්වෙන ගෞරවාචාර හමුදා මුරයට සිවිල් ඇඳුමින් සැරසී පැමිණීමට සිදුවීමයි.  ",
    "URL": "https://www.lankadeepa.lk/latest_news/නව-ගුවන්-හමුදාපති-කපිල-ජයම්පති/1-456687",
    "Category": "latest_news"
}