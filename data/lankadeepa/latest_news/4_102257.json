{
    "Source": "www.lankadeepa.lk",
    "Timestamp": "None  2013 සැප්තැම්බර් මස 15",
    "Headline": "සොකරි කොටන්නේ කාගේ වීයක් දෝ",
    "News Content": "සත් පත්තිණි මෑණියන් සඳහා පාරම්පරිකව පැවැත්වෙන සොකරි නාඩගමක් දඹුල්ල පහළවැවදී අද අලුයම දක්වා පැවැත්විණි.විකට, හාස්‍ය, ත්‍රාසය දුක සතුට එහි හරි හරියට මුසුවී ඇත.මෙම නාඩගමේ එන ගුරුහාමිගේ පපුව මත වංගෙඩියක් තබා එහි වී දමා සොකරිය හා කාලි වී කොටති. ගුරුහාමි ආරූඪයෙන් වී කෙටූ පසු සිහිය ගනී.දඹුල්ල පහළවැව කේ ජී ධර්මදාස ගුරුන්නාන්සේගේ සොකරි කණ්ඩායම කියනුයේ අතීතයේ සිටි   උඩරට ජනයා  ගමට, රටට සෙත් පැතීමට ද පැපොල, සරම්ප ආදී රෝගවලින් බේරීමට ද දරුවන් නොමැති මව්වරුන්ට දරුවන් පැතීමට ද ප්‍රධාන වශයෙන් මෙම සොකරි නාඩගම පවත්වන බවයි.සොකරි නාඩගමේ සියලු චරිතවලට පිරිමින් පමණක් තෝරා ගැනෙයි.පෙරදින රාත්‍රී අටට ආරම්භ කළ සොකරි නාඩගම ඉරිදා (15) ඉර පායන තුරු පැවැත්විණි. සොකරි බලන්නට ද එළිවෙන තුරු ජනතාව රැස්වී සිටිති.දඹුල්ල පහළවැව කාන්තා මරණාධාර සමිතිය මේ සංකෘතිකාංගය සංවිධානය කළේය.   ",
    "URL": "https://www.lankadeepa.lk/latest_news/සොකරි-කොටන්නේ-කාගේ-වීයක්-දෝ/1-168916",
    "Category": "latest_news"
}