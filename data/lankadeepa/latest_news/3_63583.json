{
    "Source": "www.lankadeepa.lk",
    "Timestamp": "2017 නොවැම්බර් මස 07",
    "Headline": "මදුරන්කුලි අනතුරේ බස් රියදුරු රිමාන්ඩ්",
    "News Content": "(එච්.චන්දන)හත් දෙනෙකුට මරු කැදවූ 40 කට අධික සංඛ්‍යාවකට තුවාල සිදු කළ මදුරන්කුලියේ බස් රථ අනතුරේ බස් රථයේ රියදුරු ලබන 15 වැනි දා දක්වා රිමාන්ඩ් කිරිමට පුත්තලම වැඩබලන මහේස්ත්‍රාත් බණ්ඩාර රාජකරුණා මහතා නියෝග කළේය. මෙසේ රක්ෂිත බන්ධනාගාර ගත කරන ලද්දේ පුත්තලම තිල්අඩිය ප්‍රදේශයේ පදිංචිව සිටි මොහොමඩ් ජිප්රි මොහොමඩ්  වායිල් යන රියදුරුයි. වැඩබලන මහේස්ත්‍රාත්වරයා පුත්තලම රෝහලට  පැමිණ පොලිස් ආරක්ෂාව යටතේ ප්‍රතිකාර ලබමින් සිටි රියදුරු පරීක්ෂා කොට බන්ධනාගාර නිලධාරින් ලවා අවශ්‍යනම් බන්ධනාගර රෝහලට ඇතුළත් කර ප්‍රතිකාර ලබාදීමට වැඩිදුරටත් නියෝග කළේය.   ",
    "URL": "https://www.lankadeepa.lk/latest_news/මදුරන්කුලි-අනතුරේ-බස්-රියදුරු-රිමාන්ඩ්/1-519970",
    "Category": "latest_news"
}