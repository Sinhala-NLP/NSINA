{
    "Source": "www.lankadeepa.lk",
    "Timestamp": "None  2014 පෙබරවාරි මස 18",
    "Headline": "උසාවිය වාර්තාව ඉල්ලයි",
    "News Content": "කකුලේ ආබාධයකට කොළඹ පෞද්ගලික රෝහලකට ඇතුළු කිරීමෙන් පසු එන්නතක් දී මිනිත්තු දෙකකින් පමණ මිය ගිය බව කියන කතකගේ (73)  පශ්චාත් මරණ පරීක්ෂණය පවත්වා වාර්තාවක් ඉදිරිපත් කරන ලෙස කොළඹ කොටුව මහේස්ත්‍රාත් තිලිණ ගමගේ මහතා අද කොළඹ අධිකරණ වෛද්‍ය නිලධාරීට නියෝග කළේය.සඳුදා දහවල් 2.30ට පමණ රෝහලට ඇතුළත් කළ බවත්, රාත්‍රී අටට පමණ එන්නතක් දුන් බවත්, එන්නත   දී මිනිත්තු එකහමාරකින් පමණ සෙම යන්නට පටන් ගත් බවත්, තවත් මිනිත්තුවකින් පමණ ඇය මිය ගිය බවත් එම කතගේ පුත්‍රයා   පොලිසියට කළ පැමිණිල්ලේ දැක්වෙන බව පොලිසිය අධිකරණයට දැන්වීය. ",
    "URL": "https://www.lankadeepa.lk/latest_news/උසාවිය-වාර්තාව-ඉල්ලයි/1-211258",
    "Category": "latest_news"
}