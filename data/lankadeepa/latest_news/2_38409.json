{
    "Source": "www.lankadeepa.lk",
    "Timestamp": "2020 මැයි මස 26",
    "Headline": "ඇඳිරිය කැඩු 20,926 කට නඩු",
    "News Content": "ඉන්දිකා රාමනායකඇදිරි නීතිය උල්ලංඝනය  කිරීම සම්බන්ධයෙන්  දිවයින පුරා මේ දක්වා අත්අඩංගුවට ගත් පිරිසෙන් 20,926 දෙනෙකුට එරෙහිව නඩු පවරා ඇති බව පොලිස් මාධ්‍ය ප‍්‍රකාශක පොලිස් අධිකාරි   ජාලිය සේනාරත්න මහතා පවසයි.මින් 8170  පිරිසකට අධිකරණය මගින් දඩුවම් නියම කර ඇති බවද පොලිස් මාධ්‍ය ප‍්‍රකාශකවරයා කියා සිටියේය.ඉකුත්   මාර්තු මස 20 දින සිට මේ දක්වා දිවයින පුරා  කි‍්‍රයාත්මක කළ   නිරෝධායන ඇදිරිනීතිය කඩ කිරීම සම්බන්ධයෙන් පුද්ගලයන් 65,930 දෙනෙක් අත්අඩංගුවට ගත් බවද පොලිස් මාධ්‍ය ප‍්‍රකාශකවරයා  කියා සිටියේය.මෙම කාලය තුළ වාහන 18,614 ක ප‍්‍රමාණයක් පොලිසිය බාරයට ගෙන තිබිණි.අද  (26) පෙරවරු 6.00 අවසන් වු  ගත වු පැය 24 ඇතුළත් දී පමණක් පුද්ගලයන් 1543 දෙනෙක් අත්අඩංගුවට ගෙන ඇති අතර වාහන 445 ද පොලිස් බාරයට ගෙන ඇත.  ",
    "URL": "https://www.lankadeepa.lk/news/ඇඳිරිය-කැඩු-20-926-කට-නඩු/101-572617",
    "Category": "latest_news"
}