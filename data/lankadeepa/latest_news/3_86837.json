{
    "Source": "www.lankadeepa.lk",
    "Timestamp": "None  2015 ජුනි මස 11",
    "Headline": "‘මම අන්දරවත්තේ’ ටික්කි",
    "News Content": "  මේ දවස්වල ටෙලිනාට්‍ය නරඹන සමහරු මෙයාට ටිකක් බය වෙලයි ඉන්නේ. මොකද වාහන සීස් කරාවි කියලයි. අනෙක මෙයා ඉන්නෙ අන්දරවත්තෙ. වෙලාවකට නාහෙට අහන්නෙ නැහැ. අන්දරවත්තෙ ඉන්න මෙයාට කියන්නෙ ටික්කි කියලයි. මේ ටික්කි මේ විදියට අපටහමුවෙන්නෙ මේ දිනවල ජාතික රූපවාහිනියෙන් විකාශය කෙරෙන දියණියෝ ටෙලි මාලාව සමගයි. එහි ටික්කි නමැති චරිතය සමග හමුවන වොල්ගා කල්පනී එක්ක කතා බහක යෙදෙමු.    වොල්ගා ගම කොහෙද?රාගම.  ඉගෙන ගත්තේ?කඳාන ශාන්ත සෙබස්තියන් විද්‍යාලය සහ මොරටුව වේල්ස් කුමරි විදුහලෙන්.  වයසඅවුරුදු 25යි.  ලග්නයමකර  පවුල් විස්තර.අම්මයි - තාත්තයි. මමයි, අක්කයි. අක්කා විවාහවෙලා.  ඇයි ඔබට ‘‘වොල්ගා’ කියන නම දාලා තියෙන්නේ?මම ඉපදුනාම ලැබිලා තියෙන අක්ෂරවලට අනුව වොල්ගා කල්පනී කියන නම දාලා.  වොල්ගා කියන නමේ තේරුම?යුරෝපයේ තියෙන දිගම ගංගාවලූ. හැබැයි අම්මා ඒ නම දාලා තියෙන්නේ ඒ ගැන දැන ගෙන නෙවෙයි.  වොල්ගා කොහොමද මේ කලා ලෝකයේ ගමනට අවතීර්ණ වුණේ?පාසල් අවදියේදීම රූපවාහිනියෙ අතුරුමිතුරු ළමා වැඩසටහනට සම්බන්ධ වුණා. ප‍්‍රතිභා කියන අයියා තමයි මාව ඊට යොමු කළේ. එතැන් සිට ළමා වැඩසටහන්වලට දායක වුණා.ජාතික රූපවාහිනියේ අතුරුමිතුරුවලින් පසුව සිරසේ රන්සිත්යාය. ස්වාධීන රූපවාහිනියේ දේදුනු හැන්දෑව සහ පසුව දෙරණ ලිට්ල්ස්ටාර් සීසන් 1 වැඩසටහන මෙහෙය වූවා. ඉන්පසුව තරුණ නිවේදිකාවක ලෙස ස්වර්ණවාහිනියේ කටයුතු කරන්න ලැබුණා. හිතට වදින එක, ආයුබෝවන් ශ්‍රී ලංකා වැඩසටහන් කළා.  ඊට පස්සේ රඟපෑම තෝරා ගත්තේ?ස්වර්ණවාහිනියේ නිවේදිකාවක ලෙස සිටිය දී බුද්ධික කුලසේකර මහතාගේ මගපෙන්වීම යටතේ රඟපෑමට යොමුවුණා. මුලින්ම සිවගුරුනාදන් මහතා කළ ‘මුතු පලසේ’ රඟපාන්න ලැබුණා.  නිවේදනයේ සිටි ඔබට රඟපෑම දැනුණේ කොහොම ද?ටෙලිනාට්‍ය රඟපාලා තිබුණෙම නැහැ. නමුත් එදා මුතුපලසේ රඟපාද්දි ‘‘තිසුරි යුවනිකා’’ ලොකු සහයෝගයක් ලබා දුන්නා. මගේ හිතේ තිබුණු චකිතය නැතුව ගියා.  රඟපෑම හැර වෙන දෙයක් ගැන හිතුවේ නැද්ද?නිවේදන කටයුතු කරද්දී ලංකාවේ හොඳම නිවේදිකාව වෙන්න උත්සාහ ගන්නවා කියලා හිතුවා. නමුත් රඟපෑම එක්ක දෛවය වෙනස් වුණා. සුජාතා නාට්‍යයේ අමන්දා, අඟුරුසිත්තම් (මොනිකා), දියණියෝ (ටික්කි), කොළඹ අහස (චතුරි) යන ජනප‍්‍රිය වූ චරිත සමග නාට්‍ය 8ක විතර රඟපාලා තියෙනවා. නමුත් මිනිස්සු දැනටත් කතා කරන්නේ ‘අපරාදේ ඔයා අමන්දිගේ චරිතෙ දිගටම කළා නම් හොඳයි’ කියලයි.  අමන්දිට - සුජාතා නාට්‍යයේ නිරෝෂන් බෙහෙවින් ආදරය කරනවා. එහෙම දෙයක් සැබෑවට වුණා නම්?කොහොමටත් මගේ පෙම්වතා ජනප‍්‍රිය තරුණ නළුවෙක් කියලා මම මේ වන විට ප‍්‍රකාශ කරලා ඉවරයි.  විවාහය ගැන තීන්දු කරලා ඉවර ද?ඔව්. ලබන වසරේ දී එය බොහෝ විට සිදුවේවි.  අනාගත සැමියා නළුවකු වීම ගැන ඔබට හැෙඟන්නේ කොහොමද?ඒක ඇත්තටම මට නම් වාසනාවක්. ඒ වගේම මගේ ගමනට වාසියක්. මොකද ක්ෂේත‍්‍රය ගැන දන්නා කෙනෙක් සහකරුවීම නිසා අවබෝධය පිළිබඳ ප‍්‍රශ්නයක් ඇති වෙන්නෙ නැහැ.  වාහන සීස් කරන ටික්කි ගැන ඔබට මොකද හිතෙන්නේ?(රවීන්ද්‍ර විජයරත්නගේ) දියණියෝ නාට්‍ය නරඹන සමහර පේ‍්‍රක්ෂකයින් මම වාහනයක් ළඟින් යද්දි ටිකක් සැකෙන් වගේ මා දිහා බලනවා. තරංග දිසානායක අයියා නිසා තමයි මට ඒ චරිතය ලැබුණේ. සුජාතා, පබෝදා අක්කලා වගේම ශලනි සහ තිසුරිගෙන් මගේ චරිතයට ලැබෙන සහයෝගය හරි ඉහළයි. අපි පස්දෙනා අතර පුදුම බැඳීමක් තියෙන්නේ.  ඔබ රඟපෑමේ දී පිරිමි චරිතය සඳහා හර්ෂණ විතරයි තෝරා ගන්නේ කියන කතාව ඇත්තද?එහෙම නැහැ. හර්ෂණ, උද්දික, සංකේත්, ධනුක මේ වාගේ ගොඩාක් අය සිටිනවා. නමුත් හර්ෂණ, සංකේත්, ධනුක හොඳ මිතුරෝ.පසුතලය - Hayleys cafe pixel  ",
    "URL": "https://www.lankadeepa.lk/latest_news/‘මම-අන්දරවත්තේ’-ටික්කි/1-324091",
    "Category": "latest_news"
}