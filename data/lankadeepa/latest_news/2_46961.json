{
    "Source": "www.lankadeepa.lk",
    "Timestamp": "2019 ජුලි මස 20",
    "Headline": "කේරල ගංජා සමග සැකකරුවකු අත්අඩංගුවට",
    "News Content": "(රොමේෂ් මධුෂංඛ)වව්නියාව ආඩියාපුලියන්කුලම් ප්‍රදේශයේදී රුපියල් මිලියන 20කට වැඩි වටිනාකමකින් යුත් කේරල ගංජා කිලෝ ග්‍රෑම් 203 ග්‍රෑම් 265 ක ප්‍රමාණයක් ප්‍රවාහනය කළ සැකකරුවකු අත්අඩංගුවට ගත් බවට පරයානන්කුලම් පොලීසිය පවසයි.පරයානන්කුලම් පොලිස් නිලධාරීන්ට ලැබුණු තොරතුරකට අනුව එහි නිලධාරීන් පිරිසක් අදාළ ලොරි රථය ධාවනය කරමින් සිටි මාර්ගයේ සෝදිසි වැටලීමක් කර මෙම කේරල ගංජා තොගය අත්අඩංගුවට ගෙන ඇත.කේරල ගංජා තොගය ඉන්දියාවේ සිට බෝට්ටු මඟින් ගෙනැවිත් මන්නාරම ප්‍රදේශයේ ජාවාරම්කරුවන්ගෙන් ලබා ගෙන දකුණට සහ උතුරට බෙදාහැරීම වෙනුවෙන් ලොරියකින් ප්‍රවාහනය කරමින් සිටියදී මෙම වැටලීම සිදුකර ඇත.කේරල ගජා ජාවාරමට සම්බන්ධ අත්අඩංගුවට ගත් සැකකරු වව්නියාව අධිකරණයට ඉදිරිපත් කිරීමට පියවර ගෙන ඇත.  ",
    "URL": "https://www.lankadeepa.lk/latest_news/කේරල-ගංජා-සමග-සැකකරුවකු-අත්අඩංගුවට/1-553962",
    "Category": "latest_news"
}