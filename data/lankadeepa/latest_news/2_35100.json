{
    "Source": "www.lankadeepa.lk",
    "Timestamp": "Editor  2021 ජනවාරි මස 03",
    "Headline": "එංගලන්ත ක්‍රිකට් කණ්ඩායම එයි",
    "News Content": "(දිලීප් ජයසේකර)                           ශ්‍රි ලංකා ක්‍රිකට් කණ්ඩායම හා එංගලන්ත ක්‍රිකට් කණ්ඩායම අතර ශ්‍රී ලංකාවේදී පැවැත්වීමට නියමිත ටෙස්ට් ක්‍රිකට් තරග දෙකකට සහභාගීවිම සදහා එංගලන්ත ක්‍රිකට් කණ්ඩායම අද (03) විශේෂ ගුවන් යානයකින් මත්තල ගුවන් රාජපක්ෂ ගුවන් තොටුපොළට පැමිණියේය.එංගලන්ත ක්‍රිකට් කණ්ඩායමට 44 දෙනෙකු ඇතුළත් වන අතර ගුවන් යානයේ කාර්ය මණ්ඩල සාමාජිකයින් සංඛ්‍යාව 13 දෙනෙකි. පැමිණි පිරිස මත්තල ගුවන් තොටුපොල පරිශ්‍රය තුළදීම පීසීආර් පරීක්ෂණ සදහාද යොමු කෙරුණි. පසුව පිරිස හම්බන්තොට  ෂැංග්‍රිලා හෝටලයට විශේෂ ආරක්ෂාවක් යටතේ රැගෙන යනු ලැබිණ.ශ්‍රි ලංකාව සහ එංගලන්තය අතර ටෙස්ට් තරග මේ මස 14 වැනිදා සහ  22 වැනිදාගාල්ල ජාත්‍යන්තර ක්‍රිකට් ක්‍රිඩාංගණයේදී ආරම්භ කෙරේ.   ",
    "URL": "https://www.lankadeepa.lk/latest_news/එංගලන්ත-ක්‍රිකට්-කණ්ඩායම-එයි/1-584087",
    "Category": "latest_news"
}