{
    "Source": "www.lankadeepa.lk",
    "Timestamp": "2022 නොවැම්බර් මස 07",
    "Headline": "ජනපති ලෝක නායකයන් සමඟ සාකච්ඡා",
    "News Content": "(අංජුල මහික වීරරත්න)දේශගුණික විපර්යාස පිළිබඳ COP 27 ලෝක සමුළුවට සහභාගී වීමට ඊජිප්තුවට ගිය ජනාධිපති රනිල් වික්‍රමසිංහ මහතා එම සමුළුව අතරවාරයේ රට රටවල නායකයන් හමු වී සාකච්ඡා පැවැත්වීය.ඊජිප්තුවේ ෂාම් එල් ෂීක් ( Sharm El Shiek) නුවරදී  ඊයේ( 6) සිට 18 දා තෙක් මෙම සමුළුව පැවැත්වෙි.පොදුරාජ්‍ය මණ්ඩලයේ සෙකනල් ජෙනරල් පැට්‍රීෂියා ස්කොට්ලන්ඩ් කේසී, රුවන්ඩාවේ ජනාධිපති පෝල් කලාමා, බාබඩෝස් අගමැති සැන්ඩ්‍රා මේසන් සහ බ්‍රිතාන්‍ය පාර්ලිමේන්තු මන්ත්‍රී ආලෝක් ෂර්මා මහත්ම මහත්මීන් සමඟ ජනාධිපති රනිල් වික්‍රමසිංහ මහතා සුහඳ සාකච්ඡා පැවැත්වීය.දේශගුණ විපර්යාස පිළිබඳ ජනාධිපති ජ්‍යෙෂ්ඨ උපදේශක රුවන් විජයවර්ධන මහතා ද මෙම අවස්ථාවන්ට සහභාගී වූහ.  ",
    "URL": "https://www.lankadeepa.lk/latest_news/ජනපති-ලෝක-නායකයන්-සමඟ-සාකච්ඡා/1-622955",
    "Category": "latest_news"
}