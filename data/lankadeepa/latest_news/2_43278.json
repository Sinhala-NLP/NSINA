{
    "Source": "www.lankadeepa.lk",
    "Timestamp": "2020 ජනවාරි මස 05",
    "Headline": "‘‘මංගල ඇතුළු පිරිසකට ප්‍රති ත්‍රස්ත පනත ගෙන ඒමේ අවශ්‍යතාවයක් තිබුණා‘‘",
    "News Content": "(චමිල් රූපසිංහ)ඩයස් පෝරාව ඇතුළු බලවේග වල වුවමනාව මත මංගල සමරවීර ඇතුළු කිහිපදෙනෙකුට ප්‍රති ත්‍රස්ත පනත ගෙන ඒමේ අවශ්‍යතාවයක් ඇති බව ආයෝජන ප්‍රවර්ධන රාජ්‍ය ඇමැති කෙහෙළිය රඹුක්වැල්ල මහතා පැවසීය.අද (05) වත්තේගම පැවැති ජනහමුවකදී අමාත්‍යවරයා මේ බව ප්‍රකාශ කළේය.මෙවැනි පනතකට අත එසවිය හැක්කේ ඩයස්පෝරාවේ රූකඩ ලෙස කටයුතු කරන දේශපාලනඥයින්ට පමණක් බවද අමාත්‍යවරයා එහිදී අවධාරණය කළේය.එල්.ටී.ටී.ඊ ත්‍රස්තවාදය පරාජය කිරීමට ඉවහල් වූයේ ත්‍රස්තවාදය වැළැක්වීමේ පනත බවත් කිසි ලෙසකින් පරාජය කළ නොහැකි බවට ජත්‍යන්තරය පවා ප්‍රකාශ කර තිබියදී තිස් වසරක සාපයෙන් රට මුදා ගනිමින් කළ කටයුත්තේ කිසිඳු වරදක් තමන් නොදකින බවත් අමාත්‍යවරයා කීය.  අන්තාවාදී කණ්ඩායම් වල බලපෑමකින් තොරව රට ඉදිරියට ගෙන යෑම පිණිස පාර්ලිමේන්තු මැතිවරණයේදී හොඳ﻿ තීරණයක් ගන්නා ලෙස තමන් නිතර ජනතාවගෙන් ඉල්ලා සිටින්නේ මෙම හේතූ නිසා බවත් ඇමැතිවරයා පැවසුවේය.කිසිවෙකු හෝ අසාධාරණ ලෙස අත්අඩංගුවට ගෙන තිබෙන්නේ නම් ඔවුන්ට ඒ සම්බන්ධයෙන් මානව හිමිකම් කඩවීම සම්බන්ධව හෝ වෙනත් නීතිමය ක්‍රියාමාර්ග ගැනීමේ  හැකියාව පවතින  බවත්  අමාත්‍යවරයා සඳහන් කළේය.  ",
    "URL": "https://www.lankadeepa.lk/latest_news/‘‘මංගල-ඇතුළු-පිරිසකට-ප්‍රති-ත්‍රස්ත-පනත-ගෙන-ඒමේ-අවශ්‍යතාවයක්-තිබුණා‘‘/1-563530",
    "Category": "latest_news"
}