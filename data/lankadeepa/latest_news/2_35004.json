{
    "Source": "www.lankadeepa.lk",
    "Timestamp": "2021 ජනවාරි මස 06",
    "Headline": "පුරාවිද්‍යා විස්තර බ්‍රේල් ක්‍රමයට - වීඩියෝවෙන්",
    "News Content": "(විනීතා එම් ගමගේ)සියලුම පුරාවිද්‍යා ස්ථාන හා ස්මාරක අසළ  ද්‍රෘශ්‍යාබාධිත පුද්ගලයන් සඳහා බ්‍රේල් ක්‍රමයට සැකසූ විස්තර පත්‍රිකා හා පොත්වල සාරාංශ ද තැබීමට පියවර ගන්නා බවත්, ශ්‍රවනාබාධිත තැනැත්තන් වෙනුවෙන් ඒ ඒ ස්ථාන සඳහා වන වීඩියෝ පට සකස් කරන්නටත් ඒවායේ සංඥා භාෂාවෙන් විස්තර පටිගත කර තැබීමටත් පියවර ගන්නා බවත්  පුරා විද්‍යා අධ්‍යක්ෂ ජනරාල් මහාචාර්ය අනුර මනතුංග මහතා පැවැසීය.මෙම කටයුතු සඳහා මේ වනවිට මූලික පියවර තබා ඇති බවත් අධ්‍යක්ෂ ජනරාල්වරයා කියා සිටියේය.ආබාධිත තැනැත්තන් සඳහා ප්‍රවේශ පහසුකම් සළසා තිබීම රටේ පොදු නීතියට අනුව අනිවාර්ය අංගයක් වන අතරම පුරා විද්‍යාව ජනතාව අතර ප්‍රචලිත කිරීමට මෙම පියවර ඉවහල් වන බවත්, පුරාවස්තු සංරක්ෂණයේ දී එයින් විශාල දායකත්වයක් සැළසෙනු ඇති බවත් ඔහු සඳහන් කළේය.   ",
    "URL": "https://www.lankadeepa.lk/latest_news/පුරාවිද්‍යා-විස්තර-බ්‍රේල්-ක්‍රමයට---වීඩියෝවෙන්/1-584240",
    "Category": "latest_news"
}