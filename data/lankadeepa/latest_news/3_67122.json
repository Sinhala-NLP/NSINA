{
    "Source": "www.lankadeepa.lk",
    "Timestamp": "2017 මැයි මස 05",
    "Headline": "සේවයට නොපැමිණෙ රියදුරන් හා නියාමකවරුන්ගේ කොන්ත්‍රාත් අවලංගු කෙරෙයි",
    "News Content": "කොන්ත්‍රාත් පදනම මත සිටින සියලුම දුම්රිය රියදුරන් හා නියාමකවරුන් අද (5) සේවයට වාර්තා කිරිම අනිවාර්ය බව ශ්‍රී ලංකා දුම්රිය දෙපාර්තමේන්තුව පවසයි.එලෙස සේවයට වාර්තා නොකරන දුම්රිය රියදුරන් හා නියාමකවරුන්ගේ සේවය අතහැර ගියා සේ සලකන බව දුම්රිය ගමනාගමන අධිකාරි  විජය සමරසිංහ මහතා පවසයි.මාලඹේ පෞද්ගලික වෛද්‍ය විද්‍යාලය ජනසතු කිරිම ඇතුළු ඉල්ලීම් තුනක් මුල්කරගනිමින් රජයේ වෛද්‍ය නිලධාරීන්ගේ සංගමය ඇතුළු වෘත්තිය සමිති රැසකගේ සභාගීත්වයෙන්  පැවැත්වෙන වැඩවර්ජනයට දුම්රිය රියදුරන් හා  නියාමකවරුන් ද සහය පළ කර තිබේ.උපරිම අයුරින් දුම්රිය ධාවනය කිරිමට කටයුතු කරන බව සමරසිංහ මහතා පවසයි.  ",
    "URL": "https://www.lankadeepa.lk/latest_news/සේවයට-නොපැමිණෙ-රියදුරන්-හා-නියාමකවරුන්ගේ-කොන්ත්‍රාත්-අවලංගු-කෙරෙයි/1-512444",
    "Category": "latest_news"
}