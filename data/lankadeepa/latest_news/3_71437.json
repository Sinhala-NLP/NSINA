{
    "Source": "www.lankadeepa.lk",
    "Timestamp": "None  2016 සැප්තැම්බර් මස 21",
    "Headline": "බෑන්කි මූන් අවසන් කථාවෙන් ලංකාවත් පසසයි",
    "News Content": "ශ්‍රී ලංකාව පශ්චාත් යුද ප්‍රතිසන්ධාන ක්‍රියාවලිය  සඳහා වැදගත් පියවර රැසක් ලබාගෙන ඇති බව එක්සත් ජාතීන්ගේ මහ ලේකම් බැන් කී මූන්  ප්‍රකාශ කරයි.අඟහරුවාදා (20) ආරම්භ වූ එක්සත් ජාතීන්ගේ මහ මණ්ඩලයේ 71 වැනි සැසිවාරය අමතමින් එසේ කී මහ ලේකම්වරයා දස වසරක සේවා කාලයේදී එක්සත් ජාතීන්ගේ මහා මණ්ඩල සැසිය අමතන අවසන් අවස්ථාව එයයි. ඔහු ලබන දෙසැම්බර් 31 වැනිදා සිය ධූරයෙන් සමුගැනීමට නියමිත අතර දකුණු කොරියාවේ හිටපු විදේශ ඇමතිවරයකු වූ බැන් කී මූන් ලබන ජනවාරි මාසයේ නැවත සියරට බලා ගිය පසු එරට ජනාධිපති ධූරය සදහා තරග කිරීමට නියමිතය.මියන්මාරයේ සහ ශ්‍රී ලංකාවේ වත්මන් තත්ත්වය පිළිබඳව ප්‍රසාදය පළ කළ මූන් මියන්මාරය, ශ්‍රී ලංකාව, කොලොම්බියාව හා සයිප්‍රසය යන රටවල අනාගතය වඩාත් ධනාත්මක බව ද කියා සිටියේය.  ",
    "URL": "https://www.lankadeepa.lk/latest_news/බෑන්කි-මූන්-අවසන්-කථාවෙන්-ලංකාවත්-පසසයි/1-459849",
    "Category": "latest_news"
}