{
    "Source": "www.lankadeepa.lk",
    "Timestamp": "2022 දෙසැම්බර් මස 25",
    "Headline": "අවුරුද්දට අඳින්න රෙදි සොරාගත් අක්කා නගෝ",
    "News Content": "(ශ්‍රීනාත් ප්‍රසන්න ජයසූරිය)මහනුවර සුපිරි රෙදි සාප්පුවකින් රුපියල් 20,000 පමණ වටිනා ඇඳුම් හොරා ගත් බව කියන එකම පවුලේ සහෝදරියන් දෙදෙනකු සැකපිට අත්අඩංගුවට ගත් බව මහනුවර මූලස්ථාන පොලිසිය පවසයි.එළඹෙන අලුත් අවුරුද්දට ඇඳීමට මෙම රෙදි හොරා ගත් බව සැකකාරියන් දෙදෙනා පවසා ඇතැයි කියති.අත්අඩංගුවට ගත් අක්කගේ වයස අවුරුදු 28 ක් වන අතර නංගිගේ වයස අවුරුදු විස්සක් පමණ වන බව මහනුවර මූලස්ථාන පොලිසියේ නිලධාරියෙක් ලංකාදීපයට ඊයේ 25 පැවසීය.    ",
    "URL": "https://www.lankadeepa.lk/latest_news/අවුරුද්දට-අඳින්න-රෙදි-සොරාගත්-අක්කා-නගෝ/1-625772",
    "Category": "latest_news"
}