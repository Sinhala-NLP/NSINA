{
    "Source": "www.lankadeepa.lk",
    "Timestamp": "2021 ජුනි මස 15",
    "Headline": "කොරෝනා රාජකාරි කරන සෞඛ්‍ය අංශවල සෙසු අයටත් අමතර දීමනාවක්",
    "News Content": "(අජන්ත කුමාර අගලකඩ)කොරෝනා මර්දන කටයුතුවල යෙදී සිටින සෞඛ්‍ය අංශ වල සෙසු කාර්ය මණ්ඩල සඳහා ද අමතර දීමනාවක් ගෙවීමට කැබිනට් මණ්ඩලය තීරණය කර ඇත .ඒ අනුව සෞඛ්‍ය අංශයේ සෙසු කාර්ය මණ්ඩල සඳහා රුපියල් 7500ක අමතර මාසික දීමනාවක් ගෙවීමට කැබිනට් මණ්ඩල අනුමැතිය හිමි වී ඇතඒ සඳහා සෞඛ්‍ය අමාත්‍ය පවිත්‍රා වන්නිආරච්චි මහත්මිය ඉදිරිපත් කළ කැබිනට් සංදේශයට අනුමැතිය හිමිව තිබේ . කොරෝනා මර්දන කටයුතුවල යෙදී සිටින වෛද්‍යවරුන් සඳහා අමතරව මාසික දීමනාවක් ගෙවීමට කැබිනට් මණ්ඩලය පසුගිය සතියේ තීරණය කළ අතර ,අමතර දීමනාවක් තමන්ටද ලබාදෙන්නයි ඉල්ලා සෞඛ්‍ය අංශයේ සෙසු කාර්ය මණ්ඩල ද පසුගිය සතියේ විරෝධයක් ගෙන ගියේය .   ",
    "URL": "https://www.lankadeepa.lk/latest_news/කොරෝනා-රාජකාරි-කරන-සෞඛ්‍ය-අංශවල-සෙසු-අයටත්-අමතර-දීමනාවක්/1-592565",
    "Category": "latest_news"
}