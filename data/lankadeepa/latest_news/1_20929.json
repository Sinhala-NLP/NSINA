{
    "Source": "www.lankadeepa.lk",
    "Timestamp": "2021 දෙසැම්බර් මස 23",
    "Headline": "දිනකට විදේශ ගමන් බලපත්‍ර 1200ක්",
    "News Content": "(යොහාන් භාසුර)ආගමන හා විගමන දෙපාර්තමේන්තුවේ බත්තරමුල්ල ප්‍රධාන කාර්යාලයේ එක්දින සේවයෙන් විදේශ ගමන් බලපත්‍ර 1200 කට ආසන්න සංඛ්‍යාවක් දිනකට නිකුත් කරන බව ආගමන හා විගමන දෙපාර්තමේන්තුවේ උසස් නිලධාරියෙක් ‘ලංකාදීප’යට පැවසීය.එක්දින සේවයේ දෛනික සාමාන්‍ය ඉල්ලුම්පත් සංඛ්‍යාව 1000 ක් පමණ වන බව කී එම නිලධාරියා පැවසුවේ සුළු වැඩිවීමක් තිබුණ ද පසුගිය ඔක්තෝබර් මස පැවැති තදබදකාරී තත්වය මේ වන විට පහව ගොස් ඇති බවයි.ප්‍රධාන කාර්යාලය දිනකට සාමාන්‍ය සේවා අයදුම්පත් 800 ක් පමණ බාරගන්නා බව පැවසූ එම නිලධාරියා ජනතාවට දින සහ වෙලාව වෙන්කරගැනීමෙන් තොරව සේවා ලබාගැනීමේ අවස්ථාව ඇති බව ද සඳහන් කළේය.  ",
    "URL": "https://www.lankadeepa.lk/latest_news/දිනකට-විදේශ-ගමන්-බලපත්‍ර-1200ක්/1-605345",
    "Category": "latest_news"
}