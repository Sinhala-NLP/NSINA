{
    "Source": "www.lankadeepa.lk",
    "Timestamp": "2018 අප්‍රේල් මස 03",
    "Headline": "‘විශ්වාසභංගය හමුවේ ජනාධිපති ස්වාධීනයි‘- අකිල විරාජ්",
    "News Content": "(අංජුල මහික වීරරත්න)අගමැති රනිල් වික්‍රමසිංහ මහතාට එරෙහි විශ්වාසභංගය හමුවේ තමන් ස්වාධිනව සිටින බව ජනාධිපති මෛත්‍රීපාල සිරිසේන මහතා ප්‍රකාශ කළේ යැයි අධ්‍යාපන ඇමැති අකිල විරාජ් කාරියවසම්  මහතා  අද (03) පැවසීය.එක්සත් ජාතික පක්ෂ සභාපති ක්‍රමෝපාය සංවර්ධන හා ජාත්‍යන්තර වෙළෙඳ ඇමැති මලික් සමරවික්‍රම, සෞඛ්‍ය පෝෂණ හා දේශිය වෛද්‍ය ඇමැති රාජිත සේනාරත්න, මුදල් හා ජනමාධ්‍ය  ඇමැති මංගල සමරවීර, ඛනිජතෙල් සම්පත්  සංවර්ධන ඇමැති අර්ජුන රණතුංග සමඟ තමා මළලසේකර මාවතේ පිහිටි  නිල නිවසේදී  හමු වු අවස්ථාවේදී ජනාධිපතිවරයා මේ බව කී බවද අමාත්‍යවරයා පැවසීය.ජාතික ආණ්ඩුව පවත්වාගෙන යාම සම්බන්ධයෙන්  ප්‍රධාන පක්ෂදෙකෙහි යෝජනා බාර දෙන ලෙස ඉහත  රැස්වීමේදී තමා ඇතුළු කැබිනට් ඇමැතිවරුන්ට කී බවද අද්‍යාපන ඇමැතිවරයා සඳහන් කළේය.   ",
    "URL": "https://www.lankadeepa.lk/latest_news/‘විශ්වාසභංගය-හමුවේ-ජනාධිපති-ස්වාධීනයි‘--අකිල-විරාජ්/1-526838",
    "Category": "latest_news"
}