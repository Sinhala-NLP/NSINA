{
    "Source": "www.lankadeepa.lk",
    "Timestamp": "2017 අගෝස්තු මස 30",
    "Headline": "බස්නාහිර මහ ඇමතිට ජනපතිගෙන් පොරොන්දුවක්",
    "News Content": "(ඩයනා උදයංගනී)ආණ්ඩුක‍්‍රම ව්‍යවස්ථා 20 වැනි සංශෝධන පනත් කෙටුම්පතට අවශ්‍ය සංශෝධන බස්නාහිර පළාත් සභාවේ මතය විමසන දිනට පෙර ලබා දෙන බවට ජනාධිපතිවරයා තමන්ට පොරොන්දු වූයේ යැයි පළාත් ප‍්‍රධාන අමාත්‍ය ඉසුර දේවප‍්‍රිය මහතා පවසයි.ඒ අනුව මේ සම්බන්ධයෙන් බස්නාහිර පළාත් සභාවේ මතය විමසන සැප්තැම්බර් 4 වැනිදාට පෙර අදාළ සංශෝධන ලිඛිතව ලැබෙනු ඇතැයි අපේක්‍ෂා කරන බව ද මහ ඇමතිවරයා කියයි.සියලූ පළාත් සභාවල මැතිවරණය එකම දිනයක පැවැත්වීම සම්බන්ධව තමාගේ විරුද්ධත්වයක් නැති බව ඒ මහතා පවසයි.එහෙත් මහ ඇමතිවරයා, ආණ්ඩුකාරවරයා හා ජනාධිපතිවරයාට පළාත් සභා සම්බන්ධව ඇති බලතල පාර්ලිමේන්තුවට පවරමින් මෙහි යොදා ඇති ඇතැම් වගන්ති සංශෝධනය විය යුතු බව ද ඒ මහතා ප්‍රකාශ කරයි.එම වගන්ති සම්බන්ධයෙන් තමා ජනාධිපතිවරයාට ලිපියක් යොමු කර ඇති බවත් අග‍්‍රාමාත්‍යවරයා සමඟ ද දුරකථනයෙන් සාකච්ඡා කළ බවත් පවසයිදේවප‍්‍රිය මහතා මේ බව පැවසුවේ කොළඹ  ශ‍්‍රාවස්තියේ පිහිටි ප‍්‍රධාන අමාත්‍ය කාර්යාලයේදී අද (30) පැවති මාධ්‍ය හමුවක් අමතමිනි.  ",
    "URL": "https://www.lankadeepa.lk/latest_news/බස්නාහිර-මහ-ඇමතිට-ජනපතිගෙන්-පොරොන්දුවක්/1-517106",
    "Category": "latest_news"
}