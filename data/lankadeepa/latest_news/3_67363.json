{
    "Source": "www.lankadeepa.lk",
    "Timestamp": "2017 අප්‍රේල් මස 19",
    "Headline": "සංචාරක ටිකට්පත්වලින් වංචා කළැයි ප්‍රවර්ධන නිලධරයා රිමාන්ඩ්",
    "News Content": "(නයනජිව බන්ඩාර)උඩවලව ජාතික වනෝද්‍යානය නැරඹීමට පැමිණෙන සංචාරයකයන්ට අලෙවි කරන ටිකටිපත් මගින් දින තුනකදී රුපියල් 1 23729.25 ක මුදලක් වංචාකළැයි එම වනෝද්‍යානයේ සංචාරක ප්‍රවර්ධන නිලධාරියකු ලබන 24දා තෙක් රිමාන්ඩ් කිරිමට වැල්ලවාය වැඩබලන මහේස්ත්‍රාත් මාලනි තෙන්නකෝන් මහත්මිය අද(19) නියෝග කළාය.මොනරාගල පොලිස් විශේෂ අපරාධ විමර්ෂණ ඒකකය විසින් ඔහු අත්අඩංගුවට ගෙන වැල්ලවාය මහේස්ත්‍රාත් අධිකරණය හමුවට පැමිණවූ අතර මෙම නිලධාරියා වසර 8ක කාලයක් උඩවලව ජාතික වනෝද්‍යානයේ සේවය කර ඇති අතර එම කාලයේදී ඔහු වංචාකර ඇති මුදල පිළිබදව විමර්ශනය කරන බව මොනරාගල පොලිස් විශේෂ අපරාධ විමර්ශන ඒකකයේ ස්ථානාධිපතිවරයා අධිකරණයට දැනුම් දුන්නේය.  ",
    "URL": "https://www.lankadeepa.lk/latest_news/සංචාරක-ටිකට්පත්වලින්-වංචා-කළැයි-ප්‍රවර්ධන-නිලධරයා-රිමාන්ඩ්/1-511936",
    "Category": "latest_news"
}