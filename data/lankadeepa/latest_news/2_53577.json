{
    "Source": "www.lankadeepa.lk",
    "Timestamp": "2018 සැප්තැම්බර් මස 20",
    "Headline": "තාජුඩීන් පැහැර ගන්න සිරිලිය සවියේ ඩිෆෙන්ඩර් භාවිත කරලා",
    "News Content": "නිමන්ති රණසිංහ රගර් ක්‍රීඩක වසීම් තාජුඩීන් යන අය පැහැරගෙන යාම සඳහා සිරිලිය සවිය ව්‍යාපෘතිය යටතේ ලබාදී තිබු ඩිෆෙන්ඩර් රථයක් භාවිතා කර ඇතැයි තොරතුරු අනාවරණය වන බව නීතිපතිවරයා නියෝජනය කරමින් නියෝජ්‍ය සොලිසිටර් ජනරාල් ඩිලාන් රත්නායක මහතා අධිකරණයට කරුණු ඉදිරිපත් කෙරිණි.එම සිද්ධියට අදාළ නඩුව කොළඹ අතිරේක මහෙස්ත්‍රාත් ඉසුරු නෙත්තිකුමාර මහතා ඉදිරියේ අද (20) කැදවු අවස්ථාවේ දී මෙම කරුණු ඉදිරිපත් විය.සිද්ධියට අදාළ ඇප මත සිටිනි නාරහෙන්පිට පොලිසියේ හිටපු අපරාධ අංශයේ ස්ථානාධිපති පොලිස් පරික්ෂක සුමිත් චම්පික ,ජ්‍යෙෂ්ඨ නියෝජ්‍ය පොලිස්පති අනුර සේනානායක, අධිකරණ වෛද්‍ය නිලධාරි ආනන්ද සමරසේකර යන අය අධිකරණය හමුවේ පෙනී සිටියහ.සිද්ධියට අදාළ නඩුව නොවැම්බර් 29 වැනි දා යළි කැඳවිමට නියමිතය.  ",
    "URL": "https://www.lankadeepa.lk/latest_news/තාජුඩීන්-පැහැර-ගන්න-සිරිලිය-සවියේ-ඩිෆෙන්ඩර්-භාවිත-කරලා/1-537020",
    "Category": "latest_news"
}