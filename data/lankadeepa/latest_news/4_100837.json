{
    "Source": "www.lankadeepa.lk",
    "Timestamp": "None  2013 නොවැම්බර් මස 19",
    "Headline": "මාකන්දන මිනී වළෙන් ඇට සැකිල්ල මතු කර ගනී",
    "News Content": "පිළියන්දල මාකන්දන මිනීවළ පැය කිහිපයක් තිස්සේ හාරා ඇටකටු මතු කර ගත් බව පොලිසිය කියයි.ඉළ ඇට කැබැල්ලක් මුලින්ම සොයා ගත් බවත්, ඇටසැකිල්ල හිස්කබල ද සමග වෙනම ඇති බවත් පොලිසිය කියයි.ඇටසැකිල්ල තනි කොටසක් ලෙස ගොඩ ගැනීම පොලිසියේ උත්සාහයයි.වළේ පළල අඩි තුන හමාරක් පමණ වන අතර ගැඹුර අඩි හතරකි.සැකකාර දෙවැනි සැමියා වන වාසනා පැතුම් ගුණවර්ධන ද දැඩි ආරක්ෂාව මැද එහි ගෙන එනු ලැබ සිටී.ඔහු වසර තුන හමාරකට පෙර ඝාතනය සිදු කළේ ද එම  නිවසේ දීමය.ගැමියකු මහේස්ත්‍රාත් චමත් මදනායක මහතාට කියා ඇත්තේ කුණු දැමීම සඳහා තමා ලවා වලක් කප්පවා ගත් බවයි. ඒ සඳහා රුපියල් තුන් දහසක් ගෙවූ බව ද ඔහු කියා ඇත.  ",
    "URL": "https://www.lankadeepa.lk/latest_news/මාකන්දන-මිනී-වළෙන්-ඇට-සැකිල්ල-මතු-කර-ගනී/1-186860",
    "Category": "latest_news"
}