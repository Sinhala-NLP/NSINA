{
    "Source": "www.lankadeepa.lk",
    "Timestamp": "2018 මැයි මස 24",
    "Headline": "තබ්බෝව ජලාශය වාන් දමයි",
    "News Content": " ජයරත්න වික්‍රමාරච්චි කරුවලගස්වැව තබ්බෝව ජලාශයේ වාන්දොරටු 4ක්  අඩි 1 බැගින් අද (24)  උදෑසන විවෘත කළ බව පුත්තලම වාරිමාර්ග කාර්යාලය පවසයි.අලුයම කාලයේ සිට අවස්ථා කිහිපයක දී ක්‍රමක්‍රමයෙන් මෙම විවෘත කිරීම සිදුකර ඇත.වසර දෙකක පමණ කාලයක් නියඟයට ගොදුරු වී තිබූ කරුවලගස්වැව තබ්බෝව ජලාශයට පසුගිය දින කිහිපයේ සිට ඇති වූ වැසි ජලයෙන් පිරිණි.මුදාහැරෙන ජලය නරිඔය ඔස්සේ මී ඔයට ගලා යයි. ඉදිරි කාලගුණ තත්වයන් අනුව ජලය මුදා හැරෙන තත්වයන් වෙනස් විය හැකි බව වාරිමාර්ග කාර්යාලය සඳහන් කරයි.  ",
    "URL": "https://www.lankadeepa.lk/latest_news/තබ්බෝව-ජලාශය-වාන්-දමයි/1-529620",
    "Category": "latest_news"
}