{
    "Source": "www.lankadeepa.lk",
    "Timestamp": "None  2015 ජුනි මස 14",
    "Headline": "පොලිස් පොතෙන්",
    "News Content": "කළුතර - කළුතර පොලිස් විද්‍යාලයේ ‘වේරියන්‘ අශ්වයා සෙනසුරාදා රාත්‍රියේ රෝගාතුරවී මිය ගිය බව පොලිසිය කියයි. 2006 වසරේදී නෙදර්ලන්තයේ සිට මෙරටට ගෙන්වූ මෙම අශ්වයා අඩි 5 අඟල් 8 උසැති බවත් අවසන්වරට පසුගිය 12 වැනිදා විසිර යාමේ පෙළපාළියකකට සහභාගීවූ බවත් කියති.අශ්වයාගේ සිරුර සංරක්ෂණය කර පොලිස් කෞතුකාගාරයේ තැන්පත් කිරීමට බලාපොරොත්තුවන බවද පොලිසිය කියයි.බොරලැස්ගමුව -බොරලැස්ගමුව වේරහැරදී අවමංගල්‍ය රථයක ගැටීමෙන් අවුරුදු 71ක දෙදරු පියෙක් මියගිය බව පොලිසිය කියයි.ගලෙන්බිඳුණුවැව-ගලෙන්බිඳුණුවැව යකල්ලේ දී යතුරුපැදියක් කැබ් රථයක ගැටීමෙන් යතුරුපැදියේ ගමන්ගත් 30 හැවිරිදි පුද්ගලයකු මියගොස් ඇතැයි පොලිසිය කියයි. ",
    "URL": "https://www.lankadeepa.lk/latest_news/පොලිස්-පොතෙන්/1-324658",
    "Category": "latest_news"
}