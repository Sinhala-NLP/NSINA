{
    "Source": "www.lankadeepa.lk",
    "Timestamp": "2021 ජනවාරි මස 15",
    "Headline": "මීගොඩ කම්හලක 55 කට කොරෝනා",
    "News Content": "(කේ-බුද්ධික කුමාරසිරි )  මීගොඩ අළුත් පාර ප්‍රදේශයේ කර්මාන්ත ශාලාවක ගබඩාවක සේවයේ නිරතව සිටි පුද්ගලයින් 55 දෙනෙකු කොවිඩි 19 ආසාදිතයින් ලෙස අද (15) දින තහවුරු වූ බව හෝමාගම සෞඛ්‍ය වෛද්‍ය නිලධාරී කේ.ඒ. .චි. ජගත් කුමාර මහතා පවසයි. අදාළ කර්මාන්ත ශාලා ගබඩාවේ සේවකයින් 26 දෙනෙකුගේ අහඹු ලෙස කරන ලද පීසීආර් පරීක්ෂාවකදී ඒ අතුරින් 07 දෙනෙකු කොවිඩි 19 ආසාදිතයින් ලෙස තහවුරු වීමෙන් ඊයේ (14) දින අනෙක් පිරිසටත් පීසීආර් පරීක්ෂන කිරීමට පියවර ගෙන ඇති අතර ඒ අනුව 48 දෙනෙකු ආසාදිතයින් ලෙස තහවුරු වූ බවද වෛද්‍ය ජගත් කුමාර මහතා පැවසීය. මෙලෙස කොවිඩි 19 ආසාදිත බවට තහවුරු වූ පුද්ගලයින් රෝහල් ගත කිරීමටත් ඔවුන්ගේ ආශ්‍රිතයින් නිරෝධායනයට ලක් කිරීමටත් කටයුතු කරන බව ද ඒ මහතා වැඩිදුරටත් කීවේය.  ",
    "URL": "https://www.lankadeepa.lk/latest_news/මීගොඩ-කම්හලක-55-කට-කොරෝනා/1-584687",
    "Category": "latest_news"
}