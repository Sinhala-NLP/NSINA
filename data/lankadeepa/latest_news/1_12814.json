{
    "Source": "www.lankadeepa.lk",
    "Timestamp": "2022 අගෝස්තු මස 12",
    "Headline": "මුහුදේ ගසාගෙන ගිය තරුණියන් දෙදෙනා බේරා ගැනෙති",
    "News Content": "(අමදෝරු අමරජිව )නිලාවේලි මුහුදුතීරයට අයත් ගොපාලපුරම් කොටසේ දියනාමින් සිටි තරුණියන් දෙදෙනකු දියවැලකට අසු වි ගසාගෙන යද්දි  පොලිස් ජිවිතාරක්ෂක ඒ්කකය හා නාවික හමුදා වෙරළාරක්ෂක බළකාය එක්ව බේරාගැනිමට සමත්වුහ.සතිඅන්ත නිවාඩුවකට පවුලේ අය සමග පැමිණි අනුරාධපුර සියඹලාගහගම  තරුණියන් දෙදෙනා මෙලෙස බේරාගෙන ගොඩට ගෙනවිත් ප්‍රථමාධාර ලබාදි පවුලේ සාමාජිකයන් වෙත භාරදිමට පොලිස් ජිවිතාරක්ෂක ඒ්කකය හා නාවික හමුදා වෙරලාරක්ෂක බලකාය කටයුතු කලේය.මෙම අනතුර සිදුවන අවස්ථාවේ විශාල සංචාරක පිරිසක් වෙරළේ සිරිනරඹමින් සිටි අවස්ථාවේ තරුණියන්ගේ කෑගැසීම ඇසී රාජකාරියේ නිරත මෙම නිලධාරින් ආරක්ෂිත ක්‍රමවේදි භාවිතා කරමින් මීටර් 150ක් දුරට ගසාගෙන ගිය තරුණියන් දෙදෙනා බේරගැනිම කාගේත් පැසසුමට ලක්වුහ.‍  ",
    "URL": "https://www.lankadeepa.lk/latest_news/මුහුදේ-ගසාගෙන-ගිය-තරුණියන්-දෙදෙනා-බේරා-ගැනෙති/1-617993",
    "Category": "latest_news"
}