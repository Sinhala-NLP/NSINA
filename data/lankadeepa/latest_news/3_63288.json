{
    "Source": "www.lankadeepa.lk",
    "Timestamp": "2017 නොවැම්බර් මස 21",
    "Headline": "සුනාමි කටකතාවක් නිසා මුලතිව් පාළුවට යයි",
    "News Content": "(රොමේෂ් මධුෂංඛ)මුලතිව් ප්‍රදේශයට සුනාමි අවදානමක් ඇති බවට කටකතා පැතිරීම හේතුවෙන් අද(21) උදෑසන මුලතිව් නගරය පාළුවට ගොස් තිබිණි. මේ හේතුවෙන් ජනතාවගේ දෛනික කටයුතුවලට බාධා පැමිණ තිබෙන අතර ඊයේ (20) සවස කිසියම් පිරිසක් විසින් සුනාමි අවදානමක් ඇති බවට ජනතාව බිය ගන්වනු ලැබීම නිසාවෙන්  මෙම තත්ත්වය ඇතිවී තිබේ.මුලතිව් පොලීසිය පැවසුවේ කිසිදු සුනාමි අවදානමක් නැති බවත් කටකතාවක් හේතුවෙන් ජනතාව රැවටී ඇති බවත් දෛනික කටයුතු සාමාන්‍ය පරිදි කරන ලෙසට ජනතාව දැනුවත් කළ බවත් ය.පසුගිය දිනවල ඇද හැලුනු ධාරාණිපාත වර්ෂාව හේතුවෙන් මුහුදු ජල මට්ටම ඉහළ යාමනිසා මුලතිව් ධීවරයින් හා ජනතාව යම් බියකින් පසුවන බවට වාර්තා වෙයි.  ",
    "URL": "https://www.lankadeepa.lk/latest_news/සුනාමි-කටකතාවක්-නිසා-මුලතිව්-පාළුවට-යයි/1-520539",
    "Category": "latest_news"
}