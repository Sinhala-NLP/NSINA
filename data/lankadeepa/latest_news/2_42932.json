{
    "Source": "www.lankadeepa.lk",
    "Timestamp": "2020 ජනවාරි මස 17",
    "Headline": "රන්ජන්ගේ බලපත් රහිත තුවක්කු නඩුව කල් යයි",
    "News Content": "(නිමන්ති රණසිංහ)බලපත් රහිත තුවක්කුවක් ළඟ තබාගෙන සිටි බවට  පාර්ලිමේන්තු මන්ත්‍රී රන්ජන් රාමනායක මහතාට එරෙහිව අද නුගේගොඩ අධිකරණයේදී විභාගයට ගත් නඩුව ලබන පෙබරවාරී 9 වැනිදා යළි කැඳවන ලෙස නුගේගොඩ මහෙස්ත්‍රාත්  යූ.කේ පැල්පොල මහතා නියෝග කළේය.අධිකරණ විනිසුරුවන්ගේ කාර්යට බාධා කළැයි  කියන නඩුවට අදාලව ආණ්ඩුක්‍රම ව්‍යවස්ථාවේ 111 වගන්ති ප්‍රකාරව එම නඩුව සම්බන්ධව   සැකකරු රක්ෂිත බන්ධනාගාරගත කිරීමේ බලය සම්බන්ධව විත්ති පාර්ශවයේ නීතීඥවරු අධිකරණයට මෝසමක්ද ඉදිරිපත් කළේය. නමුත් එම ඉල්ලීම ප්‍රතික්ෂේප කළ මහෙස්ත්‍රාත්වරයා එම නඩුව ලබන 29 වැනිදාට  යළි කැඳවීමට නියෝග කළේය.   ",
    "URL": "https://www.lankadeepa.lk/news/රන්ජන්ගේ-බලපත්-රහිත-තුවක්කු-නඩුව-කල්-යයි/101-564336",
    "Category": "latest_news"
}