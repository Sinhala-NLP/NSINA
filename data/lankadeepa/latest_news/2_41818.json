{
    "Source": "www.lankadeepa.lk",
    "Timestamp": "2020 මාර්තු මස 03",
    "Headline": "‘සමගියෙන් ඉදිද්දි දිනන්න බැහැ කියලා හිතන පිරිසකුත්  ඉන්නවා‘",
    "News Content": "( රොමේෂ් ධනුෂ්ක සිල්වා ) අපේම පක්ෂයේ යම් කණ්ඩායමක්  බලාගෙන ඉන්නවා මේ පක්ෂය දෙකට කඩලා  දිනන්න පුළුවන් කියලා . ඒගොල්ලෝ හිතන්නේ හැමෝම සමගියෙන් එකට එකතු වෙලා ඉන්නකොට ජන්ද දිනන්න බැහැ කියලයි.‘ යැයි එක්සත් ජාතික පක්ෂයේ මහලේකම් පාර්ලිමේන්තු මන්ත්‍රී නීතිඥ අකිල විරාජ් කාරියවසම් මහතා පැවසීය. සිරිකොත පක්ෂ මුලස්ථානයේ අද ( 03) පැවති මාධ්‍ය හමුවේදී මන්ත්‍රීවරයා මේ බව කීවේය.වැඩිදුරටත් අදහස් දැක්වු මන්ත්‍රීවරයා මෙසේද කීවේය. සජිත් ප්‍රේමදාස මහත්තයයි , රනිල් වික්‍රමසිංහ මහත්තයයි මේ කණ්ඩායම් වල නැහැ.මේක හුදෙකලාව කරන්න පුළුවන් වැඩක් නෙමෙයි. කෘත්‍යාධිකාරී මණ්ඩලයේ වැඩි බහුතරය කැමැත්ත පල කළේ අලියා ලකුණ යටතේ තරඟ කරන්න. හදවත සහ හංසයා යන ලාංජන දෙකම මේ වන තෙක් අපිට ලබා ගන්න බැරුව ගිහින් තියෙනවා නීතිමය ප්‍රශ්න නිසා. අන්තිමට ඉතුරු වුනේ අලියා සහ ටෙලිෆෝන් යන ලාංජන විතරයි, ටෙලිෆෝන් එකට කැමති වුනේ කෘත්‍යාධිකාරී මණ්ඩලයේ අට දෙනෙකු විතරයි. මම ඒක වගකීමෙන් කියනවා.ඉතුරු ඔක්කොමලා කියා සිටියේ අපි කැඩෙන්නේ නැතුව බිඳෙන්නේ නැතුව අලියා ලකුණෙන් තරඟ කරමු , ඒ වෙනුවෙන් ඕනෑම කැප කිරීමක් කරමු කියා. එහෙම කියලා එලියට ඇවිල්ලා හන්දි ගානේ බෝක්කු ගානේ එක එක මත පලකරනවා. මේ ගැන සියලු එකසත් ජාතික පාක්ෂිකයන් හොඳින් තේරුම්ගත ගත යුතුයි. අපි දැනටත් කියන්නේ මේ පක්ෂය කිසිමදාක අපි කඩන්න දෙන්නේ නැහැ. අවසන් මොහොත වෙනකන් අපි අපේ පක්ෂය ආරක්ෂා කරනවා.  (ඡායාරූප සහ වීඩියෝ - රොමේෂ් ධනුෂ්ක සිල්වා )  ",
    "URL": "https://www.lankadeepa.lk/latest_news/‘සමගියෙන්-ඉදිද්දි-දිනන්න-බැහැ-කියලා-හිතන-පිරිසකුත්--ඉන්නවා‘/1-567024",
    "Category": "latest_news"
}