{
    "Source": "www.lankadeepa.lk",
    "Timestamp": "2019 දෙසැම්බර් මස 10",
    "Headline": "සබරගමු හිටපු පළාත් සභා මන්ත්‍රී නිදහස්",
    "News Content": "( තිළිණි ද සිල්වා සහ රංජන් කටුගම්පොළ )සබරගමු පළාත් සභාවේ හිටපු එක්සත් ජාතික පක්ෂ පළාත් සභා මන්ත්‍රී හසිත මුහන්දිරම් හෙවත් ‘සර්පයා’ නැමැත්තා නිදහස් කිරීමට අභියාචනාධිකරණය අද (10) තීන්දු කළේය.අභියාචනාධිකරණ විනිසුරු කුමුදුනී වික්‍රමසිංහ මහත්මිය විසින් මෙම තීන්දු පුකාශයට පත් කරන ලදී.තමන්ට පැනවු මරණ දඩුවම ඉවත් කරන්නැයි ඉල්ලා හසිත මුහන්දිරම් ගොනු කළ ඇපෑලේ තීන්දුව ප්‍රකාශයට පත් කරමින් හෙතෙම මෙම මරණ දඩුවමින් නිදහස් කර ඇත.පුද්ගලයින් දෙදෙනෙකු කාරයකට යට කර මරා දැමීමේ චෝදනා වට  හසිත මුහන්දිරම් වරදකරු කරමින් 2014 වසරේ දෙසැම්බර් 11 වැනිදා රත්නපුර මහාධිකරණය විසින් මරණ දඩුවම නියම කළේය.හසිත මුහන්දිරම් වෙනුවෙන් ජනාධිපති නීතීඥ ෆයිස් මුස්තාෆා පෙනී සිටියේය.   ",
    "URL": "https://www.lankadeepa.lk/latest_news/සබරගමු-හිටපු-පළාත්-සභා-මන්ත්‍රී-නිදහස්/1-562020",
    "Category": "latest_news"
}