{
    "Source": "www.lankadeepa.lk",
    "Timestamp": "2023 ජනවාරි මස 03",
    "Headline": "මෙරට මහ කුඩ්ඩෝ එතෙර කුඩ්ඩන්ට පොලු තියලා",
    "News Content": "(ශ්‍රීනාත් ප්‍රසන්න ජයසූරිය)ඩුබායි ඉන්දියාව සහ ප්‍රංශය යන රටවලට පැන ගොස් එම රටවල සිට මෙරටට මත්ද්‍රව්‍ය තොග වශයෙන් එවීමේ නිරතව සිටින ප්‍රධාන පෙළේ මත්ද්‍රව්‍ය ජාවාරම්කරුවන් බහුතරයක් පකිස්ථානයේ සිටින ජාවාරම්කරුවන්ට රුපියල් කෝටි ගණනින් මුදල් ගෙවීම පැහැර හැර ඇති බවට තොරතුරු ලැබී ඇතැයි ඉහළ පෙළේ පොලිස්ආරංචි මාර්ග සඳහන් කරයි.මෙම ශ්‍රී ලාංකික මත්ද්‍රව්‍ය ජාවාරම්කරුවන් විසින් මෙරටට එවීමට වරින්වර මිලදී ගත් හෙරොයින් හා අයිස් මත්ද්‍රව්‍ය තොග වලටමෙසේ මුදල් ගෙවීම පැහැර හැර ඇති බවට ලැබී ඇති තොරතුරු වලින් පැවසෙන්නේ යැයි මත්ද්‍රව්‍ය ජාවාරම් මැඩලීමේ නිරතව සිටින උසස් පොලිස් නිලධාරියෙක් ලංකාදීපයට පැවැසීය.මෙරටට මත්ද්‍රව්‍ය තොග වශයෙන් එවීමේ නිරතව සිටින ශ්‍රී ලාංකික මත්ද්‍රව්‍ය ජාවාරම්කරුවන් වැඩිම පිරිසක් සිටින්නේ ඩුබායි රටේ බවඑම උසස් පොලිස් නිලධාරියා කීය.රුපියයල් කෝටි ගණනින් පොලු තියා ඇති ශ්‍රී ලාංකික මත්ද්‍රව්‍ය ජාවාරම්කරුවන්ට එම මුදල්ගෙවන තෙක් යළිත් මත් ද්‍රව්‍ය ලබාදීම පකිස්ථාන ජාතික මත්ද්‍රව්‍ය ජාවාරම් කරුවන් වැළකී සිටින බව ද දැන ගැනීමට ඇතැයි පොලිස් ආරංචි මාර්ග සඳහන් කරයි.   ",
    "URL": "https://www.lankadeepa.lk/news/මෙරට-මහ-කුඩ්ඩෝ-එතෙර-කුඩ්ඩන්ට-පොලු-තියලා/101-626216",
    "Category": "latest_news"
}