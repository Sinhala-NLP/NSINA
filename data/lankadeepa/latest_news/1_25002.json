{
    "Source": "www.lankadeepa.lk",
    "Timestamp": "2021 සැප්තැම්බර් මස 09",
    "Headline": "මහින්ද සිවු දින නිල සංචාරයකට හෙට ඉතාලියට",
    "News Content": "(අජන්ත කුමාර අගලකඩ)අගමැති මහින්ද රාජපක්ෂ මහතා සිවුදින නිල සංචාරයක් සඳහා හෙට (10) පෙරවරුවේ ඉතාලිය බලා පිටත්ව යයි .ඉතාලියේ බොලොඤ්ඤා නගරයේ පැවැත්වෙන ජාත්‍යන්තර සමුළුවකට සහභාගී සඳහා අගමැතිවරයා ඉතාලියේ සංචාරය කරන අතර, විදේශ කටයුතු ඇමති මහාචාර්ය ජී එල් පීරිස් මහතා ද ඊට සහභාගී වෙයි.යුරෝපයේ පැරණිම අධ්‍යයන ආයතනයක් වන බොලොඤ්ඤා විශ්වවිද්‍යාලයේ පැවැත්වෙන ජාත්‍යන්තර සම්මන්ත්‍රණයේ ආරම්භක සැසියේ ප්‍රධාන දේශනය පවත්වනු ලබන්නේ ද අගමැති මහින්ද රාජපක්ෂ මහතා විසිනි .අගමැතිවරයා මෙම සංචාරයේදී ඉතාලි අගමැතිවරයා ඇතුළු නායකයින් කිහිප දෙනෙකුද හමුවීමට නියමිතය .මෙම සමුළුවට සහභාගී වන විදේශ අමාත්‍ය මහාචාර්ය ජී එල් පීරිස් මහතා සමුළුවෙන් අනතුරුව එක්සත් ජාතීන්ගේ වාර්ෂික සමුළුවට සහභාගී වීම සඳහා නිව්යෝර්ක් නුවර බලා පිටත්ව යාමට නියමිතය.   ",
    "URL": "https://www.lankadeepa.lk/latest_news/මහින්ද-සිවු-දින-නිල-සංචාරයකට-හෙට-ඉතාලියට/1-598693",
    "Category": "latest_news"
}