{
    "Source": "www.lankadeepa.lk",
    "Timestamp": "2023 පෙබරවාරි මස 19",
    "Headline": "භූමි කම්පාවෙන් තුර්කි ගම්මානයක් දෙකඩ වෙලා",
    "News Content": "තුර්කියට බලපෑ ප්‍රබල භූමි කම්පාවලින් දකුණු දෙසින් පිහිටි ගම්මානයක් දෙකඩ වී ඇතැයි වාර්තා වේ.භූමි කම්පාවෙන් සිදුවුණු ඉරිතැලීම්වලින් ගම්මානය මැද ආවාටයක් නිර්මාණය වී ඇතැයි ද පැවැසෙයි.ඩෙමිකොප්රු නමැති මෙම ගම්මානයේ දහසකට ආසන්න පිරිසක් ජීවත් වූහ.භූමි කම්පාවෙන් නගරයේ නිවාස සහ ගොඩනැගිලි සියල්ල මුළුමනින්ම විනාශ වී ඇතැයි ද පැවැසෙයි.පසුගිය පෙබරවාරි 6 වැනිදා සහ 7 වැනිදා තුර්කියට පමණක් නොව සිරියාවට ද ප්‍රබල භූමි කම්පා දෙකකින් සහ අතුරු භූමිකම්පා 120 කින් පමණ බලපෑම් එල්ල විය. මේ වනවිට භූමි කම්පාවලින් මියගිය ගණන 44,000 පසු කර ඇතැයි විදෙස් මාධ්‍ය පවසයි.(රොයිටර්)  ",
    "URL": "https://www.lankadeepa.lk/world_news/භූමි-කම්පාවෙන්-තුර්කි-ගම්මානයක්-දෙකඩ-වෙලා/14-628876",
    "Category": "latest_news"
}