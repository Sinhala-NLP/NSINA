{
    "Source": "www.lankadeepa.lk",
    "Timestamp": "None  2012 ඔක්තෝබර් මස 02",
    "Headline": "නීතිපති උපදෙස් නැතැයි දොස්",
    "News Content": "භාරත ලක්ෂ්මන් ප්‍රේමචන්ද්‍ර ඝාතනය සිදුවී වසර එක හමාරක් ගත වී ඇති නමුත් නීතිපති උපදෙස් ලැබී නැතැයි දෙපාර්ශවයේ නීතිඥවරු කොළඹ අතිරේක මහේස්ත්‍රාත් ප්‍රසන්න අල්විස් මහතාට දැන්වූහ.  ඒ ගැන යළි සිහි කැඳවන ලෙස මහේස්ත්‍රාත් රහස් පොලිසියට නියෝග කෙළේය. රිමාන්ඩ් සිර කාමරයේ සිටින ගාමිණි නම් පොලිස් කොස්තාපල්ගේ ඇස් සැත්කමට බන්ධනාගාර රෝහලේ පහසුකම් සලසා දෙන්නැයි ද අධිකරණය බන්ධනාගාරයට නියෝක කෙළේය. පාර්ලිමේන්තු මන්ත්‍රී දුමින්ද සිල්වා නඩුවට එන දිනයක් ගැන අද කිසිත් සඳහන් වූයේ නැත. යළි විභාගය ලබන 16 වැනි දාට කල් තැබිණි. ",
    "URL": "https://www.lankadeepa.lk/latest_news/නීතිපති-උපදෙස්-නැතැයි-දොස්/1-68134",
    "Category": "latest_news"
}