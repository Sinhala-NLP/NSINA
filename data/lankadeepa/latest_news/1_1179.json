{
    "Source": "www.lankadeepa.lk",
    "Timestamp": "2023 සැප්තැම්බර් මස 11",
    "Headline": "හොර සහතික පෙන්නා ගුරු පත්වීම ගත් සිවිල් ආරක්ෂකයා මාට්ටු",
    "News Content": "(ඉන්දිකා රාමනායක)අපොස උසස් පෙළ සමත් බවට ව්‍යාජ අධ්‍යාපනය සහතිකයක් ඉදිරිපත් කර ගුරුපත්වීමක් ලබාගෙන සිටි සිව්ල් ආරක්ෂක භටයකු යාපනය විශේෂ අපරාධ විමර්ශන ඒකකය  අත්අඩංගුවට ගත් බව පොලිසිය කියයි.මෙම සැකකරු ස්වේඡා ගුරුවරුන් සදහා 2011 වසරේ යාපනය පුස්තකාලයේ පැවැති තරඟ විභාගයකට මොහු මෙම ව්‍යාජ අධ්‍යාපන සහතික ඉදිරිපත් කර එම සම්මුඛ පරික්ෂණ සමත් වී ගුරු පත්වීම ලබාගෙන ඇති බව පොලිසිය පවසයි.එම පත්වීම අනුව වසර කිහිපක් පුරා පාසල ගුරුවරයකු වශයෙන් කටයුතු කර ඇති බව පොලිසිය පවසයි.2019 වසරේ ස්වේඡා ගුරුවරුන් ස්ථිර කිරීමේ දී මොහුට සේවය කර ස්ථිර කර මුලතිව් කළාපයේ පාසලකට අනුයුක්ත කර ඇති බවද පොලිසිය සඳහන් කරයි.2023 වසරේ ඔහුට උස්සවීමක් ලබා දීම සදහා විභාග දෙපාර්තමේන්තුවෙන් ඔහුගේ අධ්‍යාපනය සුදුසුකම් පරික්ෂා කිරීමේ දී ඔහු ලබා දී ඇත්තේ ව්‍යාජ අධ්‍යාපනය සහයක් බවට හෙළි ඇත.උතුරු පළාත් අධ්‍යාපන දෙපාර්තමේන්තුවෙන් මේ සම්බන්ධයෙන් යාපනය විශේෂ අපරාධ විමර්ශන ඒකකට කළ පැමිණිල්ලට අනුව විමර්ශන සිදුකර සැකකරු අත්අඩංගුවට ගෙන ඇත. සැකකරු පදවිය ප්‍රදේශයේ පදිංචි (40) පුද්ගලයකු බවත් සිවිල් ආරක්ෂක භටයකු වශයෙන් සේවය කරමින් සිට ව්‍යාජ අධ්‍යාපනය සහතික ඉදිරිපත් කර මොහු ගුරු සේවය එක්ව ඇති බවද පොලිසිය පවසයි.   ",
    "URL": "https://www.lankadeepa.lk/latest_news/හොර-සහතික-පෙන්නා-ගුරු-පත්වීම-ගත්-සිවිල්-ආරක්ෂකයා-මාට්ටු/1-639617",
    "Category": "latest_news"
}