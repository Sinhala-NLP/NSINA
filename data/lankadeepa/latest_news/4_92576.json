{
    "Source": "www.lankadeepa.lk",
    "Timestamp": "None  2015 පෙබරවාරි මස 24",
    "Headline": "ශෂී වීරවංශ බන්ධනාගාර රෝහලට",
    "News Content": "විමල් වීරවංශගේ බිරිඳ ශෂී වීරවංශ නෙවිල් ප්‍රනාන්දු රෝහලේ සිට බන්ධනාගාර රෝහලට මාරු කිරීමට කොළඹ මහේස්ත්‍රාත් ගිහාන් පිලපිටිය මහතා අද (24) නියෝග කළේය.අවශ්‍ය ප්‍රතිකාර බන්ධනාගාර රෝහලේදී ලබාදෙන ලෙසද නියෝග කෙරිණි. ශෂී වීරවංශ කොළඹ ජාතික රෝහලට යවැන්නැයි ඇගේ නීතිඥයන් කළ ඉල්ලීම කොළඹ ප්‍රධාන මහේස්ත්‍රාත් ගිහාන් පිලපිටිය මහතා ප්‍රතික්ෂේප කළේය.රිමාන්ඩ් සිරකරුවකුගේ සෞඛ්‍ය තත්ත්වය ගැන තීරණයක් ගත හැක්කේ බන්ධනාගාර වෛද්‍යවරයාට බවත් කළ යුත්තේ ඔහුගේ උපදෙස් අනුව ක්‍රියා කිරීම බවත් මහේස්ත්‍රාත් ප්‍රකාශ කළේය. ඒ අනුව ඇය බන්ධනාගාර රෝහලට ගෙනයනු ලැබීය. ",
    "URL": "https://www.lankadeepa.lk/latest_news/ශෂී-වීරවංශ-බන්ධනාගාර-රෝහලට/1-298995",
    "Category": "latest_news"
}