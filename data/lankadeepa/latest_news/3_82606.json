{
    "Source": "www.lankadeepa.lk",
    "Timestamp": "None  2015 ඔක්තෝබර් මස 30",
    "Headline": "සරසවි අවශ්‍යතා නංවන්න ඇමැතිගෙන් යෝජනා රැසක්",
    "News Content": "තාක්ෂණ විෂයයන්ගෙන් උපාධි පාඨමාලා හදාරන සිසුනගේ අවශ්‍යතා සැපිරීමට අති ප්‍රමුඛත්වය දෙන්නැයි විශ්ව විද්‍යාල අධ්‍යාපන ඇමැති ලක්ෂ්මන් කිරිඇල්ල ඇමැති මණ්ඩලයට යෝජනා කරයි.රටේ සංවර්ධන හා ආර්ථික අවශ්‍යතාවලටද අන්තර්ජාතික රැකියා වෙළඳපළටද සුදුසු පරිදි වෘත්තීය උපාධිධරයන් බිහිකිරීමේ යටිතල පහසුකම් ඇතිකිරීම යුගයේ අවශ්‍යතාවයක් බව ඇමැති කියයි.මේ අනුව විද්‍යාගාර, පීඨ, පරිපාලන ඒකක, අවන්හල් ආදී මූලික අවශ්‍යතා සපිරිය යුතු යැයිද ඇමැති යෝජනා කරයි.මේ සඳහා රුපියල් කෝටි 702ක් වාර්ෂිකව මහා භාණ්ඩාගාරයෙන් සපයන ලෙසද ඔහු ඉල්ලයි.යටිතල පහසුකම් ඇති කිරීමට යෝජිත සරසවිරජරට විශ්ව විද්‍යාලයකොළඹ විශ්ව විද්‍යාලයේ කෘෂි තාක්ෂණය සහ ග්‍රාමීය විද්‍යා ආයතනයවයඹ විශ්ව විද්‍යාලයරුහුණ විශ්ව විද්‍යාලයශ්‍රී ජයවර්ධනපුර විශ්ව විද්‍යාලය ඇතුළු ලංකාවේ සියලුම විශ්ව විද්‍යාලයයන්. ",
    "URL": "https://www.lankadeepa.lk/latest_news/සරසවි-අවශ්‍යතා-නංවන්න-ඇමැතිගෙන්-යෝජනා-රැසක්/1-357535",
    "Category": "latest_news"
}