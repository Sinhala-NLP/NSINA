{
    "Source": "www.lankadeepa.lk",
    "Timestamp": "2018 මැයි මස 13",
    "Headline": "කඩවත් සතර   පවුල්  1509 ක් ගංවතුරෙන් අවතැන්",
    "News Content": "(  ජේ.කේ.එල් චාමින්ද)ගාල්ල නගරයට  ඇති වු ගංවතුර තත්වය හේතුවෙන් ගාල්ල කඩවත් සතර ප්‍රාදේශිය ලේකම් කොට්ඨාශය තුළ අද  (13) දහවල්වන විට  පවුල් 1509කට අයත් පුද්ගලයින් 6061 දෙනෙකු විපතට පත්ව ඇති බැව් ගාල්ල කඩවත් සතර ප්‍ර දේශිය ලේකම්  ඩබ්ලිව් කේ සත්‍යානන්ද මහතා පවසයි. කඩවත් සතර ප්‍ර දේශිය ලේකම් කොට්ඨාශයේ  ග්‍රාම නිලධාරි වසම් 20කට මෙකි ගංවතුර තත්වය බලපා ඇති බවද ප්‍ර දේශිය ලේකම්වරයා සදහන් කළේය. බටගන්විල, ඇත්තිලිගොඩ, ආදි ප්‍ර දේශවලින් පස් කණ්ඩි කඩා වැටිම් 10ක් වාර්තා වි ඇති බව පවසන ප්‍ර දේශිය ලේකම්වරයා  සුළු වශයෙන් නිවාස 05ක පමණ අලාභහානිවි ඇති බවද සදහන් කළේය. නිවාස රැසක මුළුතැන්ගෙයි ජලයෙන් යටවිම නිසා  විපතට පත්වුවන්ට උයා පිහා ගැනිමට නොහැකි තත්වයක් උදා වි තිබේ. විපතට පත්වුවන් සියලු දේනාටම පිසු අහාර ලබාදිමට   ග්‍රාම නිලධාරින් මගින් කටයුතු කරන බවද ප්‍රාදේශිය ලේකම්වරයා සදහන් කළේය.  ",
    "URL": "https://www.lankadeepa.lk/latest_news/කඩවත්-සතර---පවුල්--1509-ක්-ගංවතුරෙන්-අවතැන්/1-528867",
    "Category": "latest_news"
}