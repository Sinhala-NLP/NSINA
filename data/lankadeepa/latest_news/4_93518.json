{
    "Source": "www.lankadeepa.lk",
    "Timestamp": "None  2015 ජනවාරි මස 19",
    "Headline": "සුමිත් අබේසිංහ අමාත්‍ය මණ්ඩල ලේකම්",
    "News Content": "අමාත්‍ය මණ්ඩල ලේකම් ලෙස සුමිත් අබේසිංහ මහතා  ජනාධිපති මෛත්‍රීපාල සිරිසේන මහතා අතින් පත්වීම් ලැබීය.අගමැති රනිල් වික්‍රමසිංහ මහතා ද එම අවස්ථාවට එක් විය.අබේසිංහ මහතා මහා භාණ්ඩාගාරයේ නියෝජ්‍ය ලේකම් තනතුර ද, ලේකම් තනතුර ද හොබවා ඇත්තේය.  භාණ්ඩාගාරයේ සේවය කළ නිලධරයන් අතරින් ලේකම් තනතුරට පත්වූ පළමු පුද්ගලයා ඔහුය.භූගෝල විද්‍යාවෙන් ශාස්ත්‍රවේදී උපාධිය ද, ආර්ථික විද්‍යාවෙන් ඕස්ට්‍රේලියාවේ නිව් එන්ග්ලන්ඩ් සරසවියෙන් ශාස්ත්‍රපති උපාධිය ද දිනා සිටින ඔහු මුදල් අමාත්‍යංශයේ ඉහළ තනතුරු කිහිපයක් ම දැරීය. ජාතික අයවැය කාර්යාලයයේ අධ්‍යක්ෂ ජනරාල් වූ ඔහු ආර්ථික කටයුතු හා පොදුදේපොළ ප්‍රතිපත්තිය පිළිබඳ අධ්‍යක්ෂ වරයා ද විය.     ",
    "URL": "https://www.lankadeepa.lk/latest_news/සුමිත්-අබේසිංහ-අමාත්‍ය-මණ්ඩල-ලේකම්/1-291244",
    "Category": "latest_news"
}