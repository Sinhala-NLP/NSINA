{
    "Source": "www.lankadeepa.lk",
    "Timestamp": "2021 ජුනි මස 17",
    "Headline": "‘‘එක්ස්ප්‍රස් පර්ල්‘‘ හානිය තක්සේරු කරන්න විශේෂඥ කමිටු 10 ක්",
    "News Content": "(යොහාන් භාසුර)කොළඹ වරාය ආසන්නයේදී ගිනිගෙන විනාශ වූ ‘එක්ස්ප්‍රස් පර්ල්’ නෞකාවෙන් ශ්‍රී ලංකාවට සිදුවූ හානිය ගණනය කිරීම සඳහා පුද්ගලයන් 41 දෙනකුගෙන් යුත් විශේෂඥ කමිටු 10 ක් කටයුතු කරමින් සිටින්නේ යැයි මොරටුව විශ්ව විද්‍යාලයේ පශ්චාත් උපාධි අධ්‍යන පීඨයේ පීඨාධිපති රසායන සහ ක්‍රියාවලි ඉංජිනේරු අංශයේ මහාචාර්ය අජිත් ද අල්විස් මහතා පැවසීය.දේශීය මානව සම්පත් එකතු කරගෙන මෙම ක්‍රියාවලිය ක්‍රියාත්මක වන බවත් අමාත්‍යංශ සහ විශ්ව විද්‍යාල ඇතුළු රාජ්‍ය ආයතන 14 ක් ද මෙම ක්‍රියාවලියට සම්බන්ධ වී සිටින බවත් මහාචාර්ය අජිත් ද අල්විස් මහතා පැවසීය.මෙම පරිසර හානිය කාණ්ඩ පහක් යටතේ ක්‍රියාත්මක බවත් එම සියලුම දත්තයන් අවසානයේ ආර්ථික වටිනාකම ගණනය කරන කමිටුවට යොමු කරන බව මහාචාර්යවරයා කීය.   ",
    "URL": "https://www.lankadeepa.lk/news/‘‘එක්ස්ප්‍රස්-පර්ල්‘‘-හානිය-තක්සේරු-කරන්න-විශේෂඥ-කමිටු-10-ක්/101-592812",
    "Category": "latest_news"
}