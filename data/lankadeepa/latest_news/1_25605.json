{
    "Source": "www.lankadeepa.lk",
    "Timestamp": "2021 අගෝස්තු මස 25",
    "Headline": "ජාතික තරුණ සේවා සභාවේ අධ්‍යක්ෂ තනතුරින් ඉරාජ් ඉල්ලා අස්වෙයි",
    "News Content": "(තිළිණි ද සිල්වා)ජාතික තරුණ සේවා සභාවේ අධ්‍යක්ෂවරයා ලෙස පත් කෙරුණු සංගීතඥ ඉරාජ් වීරරත්න මහතා එම තනතුරෙන් ඉල්ලා අස්වී තිබේ.එම තනතුරෙන් ඉල්ලා අස්වීමට තීරණය කළ බව ඉරාජ් වීරරත්න විසින් අද (25) ක්‍රීඩා හා යෞවන කටයුතු අමාත්‍ය නාමල් රාජපක්ෂ වෙත ලිපියක් යවා තිබේ.හදිසි පෞද්ගලික වැඩකටයුතුවලට සහභාගී වීමට සිදු වූ බැවින් මෙම තීරණය ගත් බව ඔහු පැවසීය.පසුගිය වසරේ අගෝස්තු මාසයේදී නාමල් රාජපක්ෂ ඇමතිවරයා විසින් ඉරාජ් වීරරත්න මහතා ජාතික තරුණ සේවා සභාවේ හි අධ්‍යක්ෂවරයෙකු ලෙස පත් කෙරිණි.   ",
    "URL": "https://www.lankadeepa.lk/latest_news/ජාතික-තරුණ-සේවා-සභාවේ-අධ්‍යක්ෂ-තනතුරින්-ඉරාජ්-ඉල්ලා-අස්වෙයි/1-597654",
    "Category": "latest_news"
}