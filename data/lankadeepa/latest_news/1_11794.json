{
    "Source": "www.lankadeepa.lk",
    "Timestamp": "2022 සැප්තැම්බර් මස 12",
    "Headline": "බදුල්ලේ මවයි-දුවයි ඝාතනයේ සැකකරු අල්ලයි",
    "News Content": "(ප්‍රසන්න පත්මසිර)බදුල්ල හිගුරුගමුව ගැලන්ඇල්පීන් වතු ගම්මානයේ  සය දරු මවගේ සහ ඇගේ දියණිය ඝාතනය කර ඇත්තේ 20,000සක් නොදීම නිසා බවට මූලික පරීක්ෂණවලින් අනාවරණය වී ඇත. මරා දැමූ බව කියන ත්‍රිරෝද රථ රියැදුරා සොරාගත් රන් ආභරණ සහ ඝාතනයට යොදාගත් පිහිය සමග අත්අඩංගුවට ගෙන ඇත.ඔවුන් පදිංචිව සිටි නිවසේ නිදි යහනේදීම පෙරේදා රාත්‍රී තියුණු ආයුධ වලින් කපා කොටා ඝාතනය කර තිබුණි.බදුල්ල ගැලන්ඇල්පීන් වතු ගම්මානයේ නිවසක ජීවත්වු එච්.එම් රංමැණිකා  (80) සහ ඇගේ අවිවාහක දියණිය වන ආර්.එම් ජයවතී (55) නැමැත්තිය ඝාතනය කර තිබුණි.සිද්ධිය වු නිවස අසළ පදිංචිව සිටින මිය ගිය කාන්තාවගේ දියණියක් වන ආර්.එම් මිසිනෝනා (60) කැපුම් තුවාල හේතුවෙන් බරපතල තුවාල ලබා රෝහල් ගතව සිටි කාන්තාව ලබාදුන් තොරතුරක් මත පරීක්ෂණ සිදුකළ පොලිසිය  මෙම තරුණයා අත් අඩංගුවට ගැනීමෙන් පසු ඝාතනයේ සුළමුල එළිවී තිබේ.   ",
    "URL": "https://www.lankadeepa.lk/latest_news/බදුල්ලේ-මවයි-දුවයි-ඝාතනයේ-සැකකරු-අල්ලයි/1-619703",
    "Category": "latest_news"
}