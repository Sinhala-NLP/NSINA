{
    "Source": "www.lankadeepa.lk",
    "Timestamp": "2020 මාර්තු මස 25",
    "Headline": "කොරෝනා මඬින්න හික්කඩුව නගර සභාවෙන් ලක්ෂ 50 ක්",
    "News Content": "(එම් .සුසිල් ප්‍රියන්ත සහ දයා සිරිල් ධම්මික )දැනට උද්ගතවී තිබෙන කොරෝනා උවදුර සිය බල ප්‍රදේශයේ ව්‍යාප්තිය මර්ධනය කිරීමේ අරමුනින් රුපියල් ලක්ෂ 50 ක් වෙන්කළ බව හික්කඩුව නගරාධිපති විනී කාරියවසම්  මහතා අද (25 ) පස්වරුවේදී පැවසීය .සිය නගර සභාවේ පක්ෂවිපක්ෂ මන්ත්‍රීවරුන්ගේ පූර්ණ එකගත්වයෙන් මේ මුදල වෙන්කළ  බවද කාරියවසම් මහතා මෙහිදී කීවේය .වෙන් කෙරුණු මේ මුදලින් කොරෝනා රෝග උවදුර පිලිබදව ජනතාව දැනුම්වත් කිරීම අඩු ආදායම්ලාභී පවුල්වල අය  භාණ්ඩ මිලදී ගැනීමට ඒක රාශීවීම වැලැක්වීමට වැඩපිලිවෙලක් සැකසීම, ඒ අනුව සිය බලප්‍රදේශයේ හදුනාගත් අඩු ආදායම්ලාභී පවුල් හාරදහස් පන්සීයකට නිවසටගොස් ඒ වියලි ආහාර පාර්සල් ලබාදීම සිදු කෙරෙන බවත්  මේ වැඩසටහන සිය බල ප්‍රදේශයේ වෙසෙන රජයේ සේවකයින්ට හා ව්‍යාපාරිකයින් ඇතුලු යමක්කමක් තියෙන අයට වලංගු නොවන බවද ඔහු කීවේය . එමෙන්ම සිය බල ප්‍රදේශය ජීවානුහරනය සිදු කිරීමද මීට සමගාමීව සිදු කෙරෙන බවද ඒ මහතා වැඩි දුරටත් පැවසීය .  ",
    "URL": "https://www.lankadeepa.lk/covid19/කොරෝනා-මඬින්න-හික්කඩුව-නගර-සභාවෙන්-ලක්ෂ-50-ක්/203-568753",
    "Category": "latest_news"
}