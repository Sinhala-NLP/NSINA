{
    "Source": "www.lankadeepa.lk",
    "Timestamp": "2019 පෙබරවාරි මස 24",
    "Headline": "ලංකාවේ විශාලතම මත්කුඩු තොගය සමඟ දෙදෙනෙකු අල්ලයි",
    "News Content": "(බිමල් ශ්‍යාමන් ජයසිංහ) රුපියල් මිලියන 2945ක් වටිනා හෙරොයින් මත්කුඩු කිලෝ 294යි ග්‍රෑම් 490ක් සමඟ පුද්ගලයන් දෙදෙනෙකු කොල්ලුපිටියේදී අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය. මෙම මත්කුඩු තොගය මෙතෙක් සොයාගත් විශාලතම මත්කුඩු තොගය බවද මාධ්‍ය ප්‍රකාශකවරයා පැවසීය. ඊයේ (23) රාත්‍රියේ සුපිරි වෙළද සංකීරණයක රථ ගාලකදී සැකකරුවන් දෙදෙනා මත්කුඩු සහ වෑන් රථ දෙකක් ද සමඟ අත්අඩංගුවට ගෙන ඇත. සැකකරුවෝ දෙදෙනා පානදුර කෙසෙල්වත්ත පදිංචිකරුවෝ වෙති.(ඡායාරූප - ශාන්ත රත්නායක)  ",
    "URL": "https://www.lankadeepa.lk/latest_news/ලංකාවේ-විශාලතම-මත්කුඩු-තොගය-සමඟ-දෙදෙනෙකු-අල්ලයි/1-546262",
    "Category": "latest_news"
}