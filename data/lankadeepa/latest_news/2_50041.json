{
    "Source": "www.lankadeepa.lk",
    "Timestamp": "2019 මාර්තු මස 01",
    "Headline": "විදුලි උපකරණවල සඟවා ඉතාලියෙන් මත්කුඩු ගෙන්වූ 3ක් අල්ලයි",
    "News Content": "(බිමල් ශ්‍යාමන් ජයසිංහ) විදුලි උපකරණ තුළ සඟවා ඉතාලියේ සිට මත්ද්‍රව්‍ය ගෙන් වූ පුද්ගලයන් තිදෙනෙකු රුපියල් 780,000ක් පමණ වටිනා හෂීස් මත්ද්‍රව්‍ය සමඟ කොච්චිකඩේදී අත්අඩංගුවට ගත් බව පෑලියගොඩ උතුර අපරාධ කොට්ඨාසය කියයි. සැකකරුවන් සතුව තිබී රූපවාහිනී යන්ත්‍රයක්, විදුලි උදුන් දෙකක්, ජංගම දුරකථන පහක්ද පොලිසිය භාරයට ගෙන ඇත. එම විදුලි උපකරණ තුළ තිබී මත්ද්‍රව්‍ය ග්‍රෑම් 600ක්ද සොයා ගත් බව පොලිසිය කියයි. සැකකරුවෝ මිනුවන්ගොඩ, හොරණ සහ මූණමල්දෙනිය පදිංචිකරුවෝ වෙති. අත්අඩංගුවට ගත් සැකකරුවන් අද(01) මීගමුව අධිකරණයට ඉදිරිපත් කිරීමට නියමිතය.  ",
    "URL": "https://www.lankadeepa.lk/news/විදුලි-උපකරණවල-සඟවා-ඉතාලියෙන්-මත්කුඩු-ගෙන්වූ-3ක්-අල්ලයි/101-546546",
    "Category": "latest_news"
}