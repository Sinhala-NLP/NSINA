{
    "Source": "www.lankadeepa.lk",
    "Timestamp": "2018 පෙබරවාරි මස 18",
    "Headline": "එජාප විශේෂ හමුවක් අරලියගහ මන්දිරයේදී",
    "News Content": "බිඟුන් මේනක ගමගේ  එක්සත් ජාතික පක්ෂ පාර්ලිමේන්තු කණ්ඩායමේ විශේෂ හමුවක් අද (18) පස්වරු 7.30 ට අරලියගහ මන්දිරයේදී පැවැත්වීමට නියමිතය. අගමැති රනිල් වික්‍රමසිංහ මහතාට සහාය පළකිරීමේ යෝජනාවකට අස්සන් ලබාගැනීමට ද මෙහිදී සිදුවීමට නියමිත යැයි එ.ජා.පයේ ප්‍රකාශකයෙක් ‘ලංකාදීප’ යට පැවැසීය. අද (18) පෙරවරුවේ ‘සිරිකොත’ පක්ෂ මූලස්ථානයේ දී ද  එ.ජා.ප පාර්ලිමේන්තු මන්ත්‍රීවරුන්ගේ රැස්වීමක් පැවැති අතර පක්ෂයේ පූර්ණ ප්‍රතිසංවිධානයක් කඩිනමින් සිදුවන්නේ යැයි අගමැති රනිල් වික්‍රමසිංහ මහතා එහිදී අවධාරණය කළේ යැයි ද ඔහු කීය.  ",
    "URL": "https://www.lankadeepa.lk/latest_news/එජාප-විශේෂ-හමුවක්-අරලියගහ-මන්දිරයේදී/1-524489",
    "Category": "latest_news"
}