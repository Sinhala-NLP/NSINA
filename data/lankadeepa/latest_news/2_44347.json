{
    "Source": "www.lankadeepa.lk",
    "Timestamp": "2019 නොවැම්බර් මස 17",
    "Headline": "දිවුරුම් දීම හෙට අනුරාධපුරයේ",
    "News Content": "(දයාරත්න ඇඹෝගම)ලංකාවේ හත්වන විධායක ජනාධිපති ධූරයට මහජන ඡන්දයෙන් තේරි පත්වූ ගෝඨාභය රාජපක්ෂ මහතා ජනාධිපති ධුරයේ දිවුරුම්දීම හෙට (18) රුවන්වැලි සෑය ඉදිරිපිට දී සිදු කිරිමට නියමිතය.අනුරාධපුර ජය ශ්‍රී මහා බෝධීන් වහන්සේ ඉදිරිපිට ආගමික වතාවත් වලින් පසුව ගෝඨාභය රාජපක්ෂ මහතා ජනාධිපති ධුරයේ මහා සංඝරත්නයේ ආශිර්වාදය මැද දිවුරුම් දීම සිදුවනු ඇත.හිටපු ජනාධිපති හා ශ්‍රී ලංකා පොදුජන පෙරමුණේ නායක , විපක්ෂනායක මහින්ද රාජපක්ෂ මහතාගේ උපන්දින සැමරුමට සමගාමීව මෙම උත්සවය සංවිධානය කර ඇත.මෙම අවස්ථාවට පොදුජන පෙරමුණට සම්බන්ධ පක්ෂ සියල්ලන්ගේම නායකයන් එක්විමට නියමිතය.  ",
    "URL": "https://www.lankadeepa.lk/latest_news/දිවුරුම්-දීම-හෙට-අනුරාධපුරයේ/1-560675",
    "Category": "latest_news"
}