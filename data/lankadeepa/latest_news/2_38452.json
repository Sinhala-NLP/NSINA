{
    "Source": "www.lankadeepa.lk",
    "Timestamp": "2020 මැයි මස 24",
    "Headline": "තබ්බෝව  අභයභූමියට අයත් රක්ෂිතයක දැව ජාවාරමක්",
    "News Content": "( හිරාන් ප්‍රියංකර ජයසිංහ ) තබ්බෝව අභය භුමියට අයත් විරක්කොඩිචෝලේයි රක්ෂීත වනාන්තරය වනසමින් දැව ජාවාරමේ නිරතවි සිටි දැව ජාවාරම් කරුවන් තිදෙනෙකු සමග රුපියල් ලක්ෂ 10 කට ආසන්න දැව තොගයක් සමග උපකරණ රැසක් කරුවලගස්වැව පොලිසියේ නිළධාරින් පිරිසක් අද ( 24 )අත් අඩංගුවට ගත් බව පවසයි. මෙසේ අත් අඩංගුවට ගත් සැකකරුවන් විරක්කොඩිචෝල රක්ෂීත වනාන්තරයට යාබද පිහිටි පහරිය ගම්මානයේ පදිංචිකරුවන් බව පොලිසිය කියයි. පවතින ඇදිරි නීතිය ප්‍රයෝජනයට ගනිමින් දැව ජාවාරම් කරුවන් යාන්ත්‍රික කියත් සවිකල අත් ට්‍රැක්ටර් වනාන්තරයට රහසේ රැගෙන විත් දැව සංහාරය සිදු කරන බව කියයි. තබ්බෝව අභය භුමියට අයත් විරක්කොඩිචෝල රක්ෂීතය හෙක්ටයාර්  22,764 ක භුමි ප්‍රමානයකින් සමන්විත වෙයි . කරුවලගස්වැව , සාලියවැව හා වනාතවිල්ලුව  පොලිස් වසම් තුනකට මැදිව  ඇති  තබ්බෝව අභය භුමියට අයත්  මෙම රක්ෂීත වනාන්තරය දිගින් දිගටම වන අපරාධකරුවන්ගේ ග්‍රහණයට ලක්ව ඇති වනාන්තරයක් බව කියයි. දැව ජාවාරම් කරුවන් වනාත්තරය තුළ ඇති අවුරුදු 200 කට වඩා පැරණී දැවැන්ත පළු වෘක්ෂයන් සේම විර ඇතුළු වෙනත් වෘක්ෂයන්ද යාන්ත්‍රික කියත් උපයෝගි කරගනිමින් බිම හෙලා දැව ඉරිම සිදුකරන බව පොලිස් නිළධාරින් පවසයිඒ සමගම වනාන්තරය තුලට වාහන  ගමන් කිරිමට හැකිවන ලෙස වනය වනසමින් මාර් ග ද සකසා ගෙන තිබු බව පොලිසිය පවසයි. මෙසේ වනාන්තරයෙන් ඉරන ලද දැව රහසිගත ලෙස පුත්තලම ඇතුළු ප්‍රදේශ රැසකට රැගෙන යාම සිදු කර ඇති බවද කියයි. අත් අඩංගුවට ගත් සැකකරුවන් සමග යාන්ත්‍රික කියත් , අත් ට්‍රැක්ටරයක් ,ඉරන දල ලක්ෂ 10 කට ආසන්න පළු ලී තොගයක් වනාන්තරයෙන් රැගෙන විත් නිවසක් තුළ සගවා තිබියදී ගත් බව කියයි.අත් අඩංගුවට ගත් සැකකරුවන් පුත්තලම අධිකරණයට ඉදිරිපත් කිරිමට නියමිතව තිබුනී.     ",
    "URL": "https://www.lankadeepa.lk/latest_news/තබ්බෝව--අභයභූමියට-අයත්-රක්ෂිතයක-දැව-ජාවාරමක්/1-572527",
    "Category": "latest_news"
}