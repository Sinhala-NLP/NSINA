{
    "Source": "www.lankadeepa.lk",
    "Timestamp": "None  2014 දෙසැම්බර් මස 18",
    "Headline": "ඉතාලි ලාංකික බර මෛත්‍රීට",
    "News Content": "ඉතාලියේ  මිලානෝ  නගරයේ ශ්‍රී ලාංකික දේශපාලන කණ්ඩායම් රැසක් මෛත්‍රීපාල  සිරිසේන  මහතාට  සහාය  දීමට තීරණය කළහ.මිලානෝ  නගරයේ  ශ්‍රී  ලංකා  නිදහස්   පක්ෂයේ හා එක්සත්  ජාතික  පක්ෂයේ පිරිස් මෙන්ම වෙනත්   විවිධ  පක්ෂ  නියෝජනය  කරන  ක්‍රියාකාරීහුද  නිර්පාක්ෂික  පිරිස්ද  මිලානෝ නරයේ තෙආත්රෝ වෙර්ගා ශාලාවේදී පළමු රැලිය සංවිධානය කළහ.පසුගිය දෙසැම්බර් 8 වැනිදා වියාලේ ලොම්බර්දියා හෝටලයේදී තවත් රැස්වීමක් පැවැත්විණි. පාලිත රංගේ බණ්ඩාර මන්ත්‍රීවරයාගේ ප්‍රධානත්වයෙන් පැවති එම රැස්වීමේදී මිලානෝ නගරයේ විශාල පිරිසක් පොදු අපේක්ෂක මෛත්‍රිපාල සිරිසේන මහතාට සහය පළ කර සිටියහ.මෙම සහයෝගිතා   රැලි   ඉතාලියේ  නගර   කීපයකම  ලබන  ජනවාරි  04  දින  සංවිධානය   කරන   බව දැනගන්නට ඇත.     ",
    "URL": "https://www.lankadeepa.lk/latest_news/ඉතාලි-ලාංකික-බර-මෛත්‍රීට/1-283457",
    "Category": "latest_news"
}