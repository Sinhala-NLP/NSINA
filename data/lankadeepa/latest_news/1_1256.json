{
    "Source": "www.lankadeepa.lk",
    "Timestamp": "2023 සැප්තැම්බර් මස 08",
    "Headline": "කෙහෙළිය ජයගනී",
    "News Content": "(සුජිත් හේවාජුලිගේ සහ  අංජුල මහික වීරරත්න) සෞඛ්‍ය අමාත්‍ය කෙහෙළිය රඹුක්වැල්ල මහතාට එරෙහි විශ්වාසභංග යෝජනාව වැඩි ඡන්ද 40කින් පාර්ලිමේන්තුවේදී අද (8) පස්වරුවේ පරාජයට පත්වියයෝජනාවට විරුද්ධව ඡන්ද 113ක් ලැබුණු අතර ඊට පක්ෂව  ලැබුණේ ඡන්ද 73ක් පමණි.ශ්‍රී ලංකා පොදුජන පෙරමුණේ මන්ත්‍රීවරු යෝජනාවට විරුද්ධව ඡන්දය ප්‍රකාශ කළහ.යෝජනාවට පක්ෂව ඡන්දය ප්‍රකාශ කළ පිරිසට  සමගි ජන බලවේගය, දෙමළ ජාතික සන්ධානය සහ   නිදහස ජනතා සභාව යන පක්ෂවල මන්ත්‍රීවරු  ඇතුළත් වූහ.ඡන්දය විමසන අවස්ථාවේදී මන්ත්‍රීවරු 38ක් සභාවේ නොසිටියහ.අලිසබ්‍රි  රහීම්, ඒ.එච් එම් ෆවුසි යන මන්ත්‍රීවරුද යෝජනාවට විරුද්ධව ඡන්දය ප්‍රකාශ කළහ.හිටපු ජනාධිපති මෛත්‍රිපාල සිරිසේන සහ මන්ත්‍රී දයාසිරි ජයසේකරයන මහත්වරු ඡන්දය විමසන අවස්ථාවේදී සභාගර්භයේ නොසිටියහ.විශ්වාසභංග යෝජනාව පිළිබඳව විවාදය දින තුනක්( 6,7 සහ 8) පැවැත්විණ.කෙහෙළිය රඹුක්වැල්ල මහතාට එරෙහිව මෙම විශ්වාසභංග යෝජනාව ඉදිරිපත් කරනු ලැබුවේ සමගි ජන බලවේගය ඇතුළු විපක්ෂයේ දේශපාලන පක්ෂ කිහිපයක මන්ත්‍රීවරුන් විසිනි.  ",
    "URL": "https://www.lankadeepa.lk/latest_news/කෙහෙළිය-ජයගනී/1-639483",
    "Category": "latest_news"
}