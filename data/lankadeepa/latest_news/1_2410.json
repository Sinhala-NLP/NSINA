{
    "Source": "www.lankadeepa.lk",
    "Timestamp": "2023 අගෝස්තු මස 07",
    "Headline": "දඹුල්ල අවුරා තුන්වැනි ජය ලබයි",
    "News Content": "(යොහාන් භාසුර)ලංකා ප්‍රීමියර් ලීග් (එල්.පී.එල්.) ක්‍රිකට් තරගාවලියේ 11 වැනි තරගය ලෙස අද (7) රාත්‍රී පැවැති දිනයේ දෙවැනි තරගයේදී දඹුල්ල අවුරා පිල ලකුණු 9ක කින් ජැෆ්නා කිංග්ස් පිල පරාජය කරමින් තියුණු ජයක් ලැබීය.දඹුල්ල අවුරා මෙවර තරගාවලියේ මේ දක්වා සහභාගි වූ තරග පහේදී ලැබූ තුන්වැනි ජයග්‍රහණය මෙය වේ.ජයග්‍රහණය සඳහා ලකුණු 135 ක ඉලක්කය හඹා ගිය ජැෆ්නා කිංග්ස් පිලට ඕවර 20 අවසානයේදි කඩුලු 7ක් දැවී ලබාගත හැකිවූයේ ලකුණු 125 ක් පමණි.ෂොයිබ් මලික්ජැෆ්නා පිල වෙනුවෙන් සටන්කාමී ඉනිමක් ක්‍රීඩා කරමින් පන්දු 53 කදී හතරේ පහර 5 ක් හා හයේ පහර 6 ක් සමගින් නොදැවී ලකුණු 74 ක් රැස් කිරීමට සමත් වුවද එය ජයග්‍රහණය ට ප්‍රමාණවත් නොවීය.දඹුල්ල අවුරා පිල ඕවර 20 කදී කඩුලූ 8 ට 134 (සධීර සමරවික්‍රම 30, කුසල් පෙරේරා 41, නුවන් තුෂාර 26/2, ෂොයිබ් මලික් 13/2) ජැෆ්නා කිංග්ස් පිල ඕවර 20 කදී කඩුලූ 7 ට 125 (ෂොයිබ් මලික් නොදෙවී 74, දුනිත් වෙල්ලාලගේ 16, හසන් අලි 20/3)   ",
    "URL": "https://www.lankadeepa.lk/latest_news/දඹුල්ල-අවුරා-තුන්වැනි-ජය-ලබයි/1-637732",
    "Category": "latest_news"
}