{
    "Source": "www.lankadeepa.lk",
    "Timestamp": "2020 ජනවාරි මස 26",
    "Headline": "දරිද්‍රතාව තුරන් කරන්න කාර්ය සාධක බළකායක්",
    "News Content": "(රංජන් කස්තුරි) ජනාධිපති ගෝඨාභය රාජපක්ෂ මහතා විසින් දරිද්‍රතාවය තුරන් කිරීම සහ ජීවනෝපාය සංවර්ධනය සඳහා කාර්ය සාධක බළකායක් පිහිටුවා තිබේ. විශ්‍රාමික නියෝජ්‍ය භාණ්ඩාගාර ලේකම් එස්.බී. දිවාරත්න මහතාගේ සභාපතීත්වයෙන් යුතු එම බළකායේ සාමාජිකයන් සංඛ්‍යාව 11 කි. විශ්‍රාමික අමාත්‍යංශ ලේකම් වී. සිවඥානසෝති, පේරාදෙණිය විශ්වවිද්‍යාලයේ ජ්‍යෙෂ්ඨ කථිකාචාර්ය, මහාචාර්ය එච්. එම්. ඩබ්ලිව්ත ආරියරත්න හේරත්, ශ්‍රී ජයවර්ධනපුර විශ්වවිද්‍යාලයේ මහාචාර්ය ශිරන්ත හීන්කෙන්ද, යාපනය විශ්වවිද්‍යාලයේ ජ්‍යෙෂ්ඨ කථිකාචාර්ය ආචාර්ය එස්.එස්. සිවකුමාර්, විශ්‍රාමික දිස්ත්‍රික් ලේකම් නිමල් අබේසිරි, විශේෂඥ වෛද්‍ය අනුරුද්ධ පාදෙණිය, විශේෂඥ වෛද්‍ය සංජීවනී හපුගොඩ, විශ්‍රාමික මේජර් ජනරාල් සුමේධ පෙරේරා, ශ්‍රී ලංකා වාණිජ මණ්ඩලයේ ගයාත්‍රි ගුණරුවන්, ඊ.ඩබ්. ක්‍රේසි සහ සමාගමේ විධායක නිලධාරී සංජීව ගුණවර්ධන සහ නේචර්ස් සීක්‍රට් ආයතනයේ අධිපති සමන්ත කුමාරසිංහ යන මහත්ම මහත්වරු එම සාමාජිකයෝ වෙති. සමෘද්ධි ලාභීන්ගේ ආහාර සුරක්ෂිතතාව තහවුරු කිරීම, ග්‍රාමීය, වතු සහ අර්ධ නාගරික ප්‍රදේශවල ජනතාව සෑහීමකට පත්වන අයුරින් ජල සැපයුම 150,000ක් ලබාදීම,  සුළු පරිමාණ ව්‍යාපාර සංවර්ධනය ආදී කාර්යයන් එම බළකාය පවරා තිබේ. දරිද්‍රතාව තුරන් කිරීම සහ ජීවනෝපාය සංවර්ධනය සඳහා වන කාර්ය සාධක බළකාය වසරක කාලයකට පිහිටුවා ඇත.  ",
    "URL": "https://www.lankadeepa.lk/news/දරිද්‍රතාව-තුරන්-කරන්න-කාර්ය-සාධක-බළකායක්/101-564862",
    "Category": "latest_news"
}