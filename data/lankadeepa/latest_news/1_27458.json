{
    "Source": "www.lankadeepa.lk",
    "Timestamp": "2021 ජුලි මස 09",
    "Headline": "ඛනිජ තෙල් සංස්ථාවට කෝටි 5,700 ක පාඩුවක්",
    "News Content": "(සුජිත් හේවාජුලිගේ සහ  අංජුල මහික වීරරත්න)ඛනිජ තෙල් නීතිගත සංස්ථාව මේ වසරේ මුල් මාස පහේදී රුපියල් කෝටි පන් දහස් හත් සියයක පාඩුවක් ලබා ඇතැයි බලශක්ති අමාත්‍ය උදය ගම්මන්පිල මහතා පාර්ලිමේන්තුවේ දී අද (9) පැවැසීය .ඔහු මෙසේ පැවසුවේ සමගි ජන බලවේගයේ බදුලු දිස්ත්‍රික් මන්ත්‍රී  චමින්ද විජේසිරි මහතා මතු කළ ප්‍රශ්නයකට පිළිතුරු දෙමිනි.උදය ගම්මන්පිල මහතා එහිදී මෙසේද කීය.මේ ආයතනය පාඩු ලබන ප්‍රධානම හේතුව හේතු කීපයක් තිබෙනවා. අපි ඩීසල් වික්කෙ රුපියල් දාහතරක් පාඩුවට.වැඩි මිලට අරගෙන අඩු මිලට දෙන නිසයි පාඩු ලබන්නේ. ඉඳලා මිල වැඩි කළාට පසුව අඩුම ඉන්ධන මිල ඇති රටක් ලෙස අපි දෙවැනි වන්නේ පාකිස්තානයට පමණයි.ලෝකයම ගත්තත් අපි අඩුම ඉන්ධන මිලක් තියෙන රටක්.අපේ අය ඩොලර් වලින් ණය ගත්තා.ඩොලරයේ මිල වැඩි වෙද්දී අපි ගෙවන්න ඕන පොලිය වැඩිවෙනවා.රුපියල පිරිහීමේ අගය අපිට ගළපන්න සිද්ධ වෙනවා. රුපියල් බිලියන 80ක් පමණ  රුපියල පිරිහීම නිසා අපිට පාඩු වුණා . සොරකම් ගැන තොරතුරු නිශ්චිත  තිබේ නම් තිබේනම් මට දන දැනුම් දෙන්න .ඒ අයට තරාතිරම නොබලා දඬුවම් කරනවා.ශ්‍රී ලංකන් ගුවන් සමාගමෙන්  අයවිය යුතු හිඟ මුදල් අය කර ගැනීමට පියවර ගෙන තිබෙනවා.ඛනිජ තෙල් නීතිගත සංස්ථාවට රුපියල් බිලියන 2.2 ක භාණ්ඩගාර බැඳුම්කර   ලබා දී තිබෙනවා.ලංකා ඛනිජ තෙල් නීතිගත සංස්ථාවේ මූල්‍ය අර්බුදය විසඳීම සඳහා  නිර්දේශ ඉදිරිපත් කිරීමට අගමැතිවරයාගේ මූලිකත්වයෙන් කමිටුවක් පත්කරනු ලැබ තිබෙනවා.    ",
    "URL": "https://www.lankadeepa.lk/latest_news/ඛනිජ-තෙල්-සංස්ථාවට-කෝටි-5-700-ක-පාඩුවක්/1-594412",
    "Category": "latest_news"
}