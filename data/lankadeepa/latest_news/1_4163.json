{
    "Source": "www.lankadeepa.lk",
    "Timestamp": "2023 ජුනි මස 20",
    "Headline": "හමුදා සලාක මුදල ඉහළ දමයි",
    "News Content": "(ඉන්දිකා රාමනායක)මෙරට ඇතිවූ ආර්ථික අවපාතය හේතුවෙන්  පීඩනයට පත් වූ සියලු හමුදා සාමාජිකයන්ට සහනයක් ලෙස ඔවුන්ගේ  සලාක මුදල රුපියල් 10,000 කට ආසන්න මුදලකින් ඉහළ නංවා ඇති බව යුද හමුදාව පවසයි.මේ සම්බන්ධයෙන් හමුදාපති ලුතිනන් ජෙනරාල් විකුම් ලියනගේ මහතා කළ ඉල්ලීමට ජනාධිපති රනිල් වික්‍රමසිංහ මහතාගේ අනුමැතිය හිමිව ඇති බව හමුදා මාධ්‍ය ප්‍රකාශක බ්‍රිගේඩියර් රවී හේරත් මහතා පැවසීය.ඒ අනුව සක්‍රිය සේවයේ නිරත සියලු යුද හමුදා සාමාජිකයන්ගේ මාසික සලාක දීමනාව 2023 අප්‍රේල් මාසයේ සිට ඉහල නැංවුණු අතර එය මැයි මාසයේ සිට සියලුම යුද හමුදා සාමාජිකයන්ගේ වැටුපට එකතු කර ඇති බව හමුදා ප්‍රකාශකවරයා කීය.   ",
    "URL": "https://www.lankadeepa.lk/latest_news/හමුදා-සලාක-මුදල-ඉහළ-දමයි/1-635111",
    "Category": "latest_news"
}