{
    "Source": "www.lankadeepa.lk",
    "Timestamp": "None  2015 සැප්තැම්බර් මස 08",
    "Headline": "කෙහෙළිය මාධ්‍ය මග හරියි",
    "News Content": "ජනමාධ්‍ය අමාත්‍යංශය යටතේ ඇති සැලසිනේ ආයතනයේ ගිණුමේ තිබූ රුපියල් මිලියන 11.4ක් එහි සුබ සාධන ගිණුමකට මාරු කිරීමෙන් මූල්‍ය අක්‍රමිකතාවයක් සිදුව ඇති බවට ලැබුණු පැමිණිල්ලක් මත හිටපු ජනමාධ්‍ය ඇමැති කෙහෙළිය රඹුක්වැල්ලගෙන් පොලිස් මූල්‍ය අපරාධ කොට්ඨාසය අද (8) පැය පහකට ආසන්න කාලයක් ප්‍රශ්න කළ බව පොලිසිය කියයි.පෙරවරු 9.30ට එහි ගිය ඔහුගෙන් පස්වරු 1.45 දක්වා ප්‍රශ්න කැරිණි.කටඋත්තරය අවසානයේ ඔහු ජනමාධ්‍යවේදීන් මග හරිමින් සිය මෝටර් රථය මූල්‍ය අපරාධ කොට්ඨාසයේ ගරාජය වෙත ගෙන්වාගෙන පිටව ගියේය. ",
    "URL": "https://www.lankadeepa.lk/latest_news/කෙහෙළිය-මාධ්‍ය-මග-හරියි/1-346327",
    "Category": "latest_news"
}