{
    "Source": "www.lankadeepa.lk",
    "Timestamp": "None  2013 අප්‍රේල් මස 19",
    "Headline": "එතනෝල් සැකකරු ‘ෆැක්ටරි‘ පෙන්වන්න රැගෙන යයි",
    "News Content": "බොරු නමකින් ශ්‍රී ලංකාවට එතනෝල් අඩංගු කන්ටේනර් දෙකක් ගෙන්වීයැයි කියන රංග දර්ශන සමරනායක නම් සැකකරු සමග එම මධ්‍යසාර ගෙන්වූ ලිපින පෙන්වීමට ඔහු රැගෙන යෑමට කොළඹ අතිරේක මහේස්ත්‍රාත් ප්‍රහර්ශා රණසිංහ මහත්මිය රේගුවට අවසර දුන්නාය.හයිලෙවල් පාරේ පන්නිපිටියේ ද, පාද්දු වටරැක සේපාලිකා උයණේද මෙම එතනෝල් ගෙන්වන ලිපින වශයෙන් රේගුවට කියා ඇත.එම රසායන ගෙන්වන කම්හල් දෙක පිහිටියේ එම ස්ථානවල බව ඔහු කියා ඇතත්, හිස් ඉඩම් හැර ඒවායේ කම්හල් නැති බවත් රේගුව මුලින් අධිකරණයට දැන්වීය.දැනට රිමාන්ඩ් බන්ධනාගාරයේ සිටින සැකකරු රැගෙන යෑම සඳහා බන්ධනාගාරය සමග සුදුසු ක්‍රියාමාර්ගයක් යොදාගන්නැයි ද අධිකරණය රේගුවට දැන්වීය.රෝසිං, රේසිං හා සල්ෆේඩ් ටර්පන්ටයින් පෙන්වන බව සදහන් කරමින් ඔහු සියයට අනූ අයක් මත්පැන් අඩංගුවට එතනෝල් ගෙන්වා ඇතැයි ගේරුව අධිකරණයට දැන්වීය.ඒවායේ වටිනාකම රුපියල් හය කෝටි හතලිස් ලක්ෂයකි.  ",
    "URL": "https://www.lankadeepa.lk/latest_news/එතනෝල්-සැකකරු-‘ෆැක්ටරි‘-පෙන්වන්න-රැගෙන-යයි/1-109555",
    "Category": "latest_news"
}