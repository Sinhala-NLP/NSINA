{
    "Source": "www.lankadeepa.lk",
    "Timestamp": "None  2016 ජුනි මස 09",
    "Headline": "අලි පැටවුන් අයිතිකරුවන්ට දීම වැළැක්වීමේ නියෝගය දික්වෙයි",
    "News Content": "ව්‍යාජ ලියවිලි සහිතව සිටියදී වනජීවී බාරයට ගෙන උඩවලව ඇත්අතුරු සෙවණේ හා පින්නවල අලි අනාථාගාරයේ රඳවා සිටින අලි පැටවුන් 15 දෙනා අයිතිකරුවන්ට බාරදීම වළක්වමින් පනවා ඇති නියෝගය ජූනි 22 වැනිදා තෙක් දීර්ඝ කිරීමට කොළඹ මහාධිකරණ විනිසුරු මනිලාල් වෛද්‍යතිලක මහතා අද (9) නියෝග කළේය.නීතිඥ දිලීප පීරිස් මහතා අධිකරණයට කියා සිටියේ එම අලි සම්බන්ධ නඩුවක් පවතිද්දී බෞද්ධයා රූපවාහිනී නාළිකාව ඔස්සේ ඒ සම්බන්ධයෙන් අදහස් දැක්වීම නීති විරෝධී බවයි. නීතිඥ ප්‍රසන්න ලාල් අල්විස් කියා සිටියේ සියලු රූපවාහිනී නාළිකා මේ සම්බන්ධයෙන් විශාල ප්‍රසිද්ධියක් ලබාදෙන බවයි.එක් එක් අලියා සම්බන්ධයෙන් වෙන වෙනම පරීක්ෂණ කරන ලෙස විනිසුරු රහස් පොලිසියට උපදෙස් දුන්නේය. ",
    "URL": "https://www.lankadeepa.lk/latest_news/අලි-පැටවුන්-අයිතිකරුවන්ට-දීම-වැළැක්වීමේ-නියෝගය-දික්වෙයි/1-425494",
    "Category": "latest_news"
}