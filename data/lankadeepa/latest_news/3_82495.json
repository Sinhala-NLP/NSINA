{
    "Source": "www.lankadeepa.lk",
    "Timestamp": "None  2015 නොවැම්බර් මස 03",
    "Headline": "වසරකට පසු නිවාස 75ක් දෙන්න යයි",
    "News Content": "වසරකට පෙර මීරියබැද්ද නායයාමෙන් අවතැන්වූ ජනතාවට ලබන  ජනවාරි මස වන විට නිවාස 75 ක වැඩ නිම කර ලබා දෙන බව ආපදා කළමනාකරණ අමාත්‍ය අනුර ප්‍රියදර්ශන යාපා මහතා පවසයි.ඒ වෙනුවෙන්  රුපියල් කෝටි නවයකට ආසන්න මුදලක් මේවන විට එහි දිසාපතිට ලබාදී ඇති බව අමාත්‍යවරයා කියා සිටියේ ආපදා කළමනාකරණ මධ්‍යස්ථානයේ පැවති මාධ්‍ය හමුවකදීය.ඒ සඳහා සියලු විධිවිධාන සලසන ලද්දේ දැනට සති දෙකකට පමණ ඉහතදී බවත්, ප්‍රමාදයක් සිදුව ඇති බව පිළිගන්නා බවත් ඔහු සඳහන් කළේය.ඒ පිළිබඳ යමක් නොකියන බවට හා වැඩකටයුතු සිදුනොවන බවට චෝදනා එල්ලවූ බැවින් ඒ පිළිබඳ ප්‍රසිද්ධියේ කියා සිටින්නට සිදුවූ බවත් හෙතෙම අවධාරණය කළේය.  ",
    "URL": "https://www.lankadeepa.lk/latest_news/වසරකට-පසු-නිවාස-75ක්-දෙන්න-යයි/1-358475",
    "Category": "latest_news"
}