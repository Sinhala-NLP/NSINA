{
    "Source": "www.lankadeepa.lk",
    "Timestamp": "Editorial  2017 මාර්තු මස 09",
    "Headline": "සී.සී.ටී.වී කැමරාව සවිකළ වෛද්‍යවරයාට එරෙහිව චෝදනා රැස්කරයි",
    "News Content": "(උපාලි ආනන්ද )අනුරාධපුර ශික්ෂණ රෝහලේ වෛද්‍යවරයකු එම රෝහලේ ගිණුම් අංශයේ කාන්තා වැසිකිලියේ සී.සී.ටී.වී කැමරාවක් සවි කිරිමේ සිද්ධිය සම්බන්ධයෙන් පැවැත්වු විමර්ශන වල උදෘත සටහන් නීතිපතිවරයාට යවන්නැයි අනුරාධපුර ප‍්‍රධාන මහේස්ත‍්‍රාත් හර්ෂණ කැකුණවෙල මහතා නියෝග කළේය.සැකකාර වෛද්‍යවරයාට එරෙහිව චෝදනා ගොනු කිරිමට නීතිපති උපදෙස් ලබා ගැනීම සදහා උදෘත යවන ලෙස අනුරාධපුර මුලස්ථාන පොලිසියේ නඩු කටයුතු මෙහෙයුම්  අංශයට  මෙලෙස නියෝග කෙරිණ. සැකකාර වෛද්‍යවරයාට ලබන 21 වැනි දා අධිකරණය හමුවේ යළි පෙනි සිටින ලෙසටද – මහේස්ත‍්‍රාත්වරයා නියෝග කළේය.පොලිස් බාරයට ගෙන තිබු සි.සි.ටී වී කැමරා දත්ත සම්බන්ධයෙන් කොළඔ බණ්ඩාරනායක සම්මන්ත‍්‍රණ ශාලාවේ හදිසි ප‍්‍රතිචාර සංසදයෙන් දුන් වාර්තාව පොලිසිය අධිකරණයට ඉදිරිපත් කළේය.  ",
    "URL": "https://www.lankadeepa.lk/latest_news/සී-සී-ටී-වී-කැමරාව-සවිකළ-වෛද්‍යවරයාට-එරෙහිව-චෝදනා-රැස්කරයි/1-510571",
    "Category": "latest_news"
}