{
    "Source": "www.lankadeepa.lk",
    "Timestamp": "2023 සැප්තැම්බර් මස 13",
    "Headline": "සිංහල අවුරුද්දෙන් පසු ප්‍රධාන පක්ෂයක් අතුරුදන්",
    "News Content": "(අංජුල මහික වීරරත්න)විපක්ෂයේ ප්‍රධාන දේශපාලන පක්ෂය ලබන සිංහල අලුත් අවුරුද්ද වන විට පවතින්නේ නැතැයි එක්සත් ජාතික පක්ෂ සභාපති පාර්ලිමේන්තු මන්ත්‍රී වජිර අබේවර්ධන මහතා පැවසීය.එම අනාවැකිය ලියා තියා  ගන්නා ලෙස ද අබෙිවර්ධන මහතා කීය.පිටකෝට්ටේ සිරිකොත එක්සත් ජාතික පක්ෂ මූලස්ථානයේ පැවැති ආසන සංවිධායක හමුවකදී අබේවර්ධන මහතා මේ බව සඳහන් කළේය.ළඟදී මැතිවරණයක් එනවදැයි ඇතැම් අය අහන බව කී අබෙිවර්ධන මහතා ලබන අයවැයෙන් පවා මැතිවරණයකට මුදල් වෙන් කළහොත් ජනතාවට අවශ්‍ය පෙට්ට්‍රල්, ඩීසල්, ගෑස්, භුමිතෙල් ලබාගන්න බැරි වනු ඇතැයි කීය. මුලින්ම අපි ආර්ථිකය ස්ථාවර කර  මැතිවරණයක් පවත්වන්න අවශ්‍ය මුදල් සොයාගත යුතු බව කී අබෙිවර්ධන මහතා ඉන් අනතුරුව  ඕන මැතිවරණයක් පවත්වන්න හැකියාව තිබෙන බව සඳහන් කළේය.පැරණි දේශපාලන ක්‍රමවේදයෙන්  මේ රටේ බලය අල්ලන්න හෝ තවදුරටත්  රට ඉදිරියට ගෙනියන්න බැරි බව කී අබෙිවර්ධන මහතා ජනාධිපතිවරයා ද ඒ කාරණය පිළිගෙන ඇති බව සඳහන් කළේය.  විපක්ෂය තවදුරටත් පැරණි දේශපාලන ක්‍රමවේදයම ක්‍රියාත්මක කරමින් සිටින බව කී අබෙිවර්ධන මහතා  ඒ ක්‍රමය තාවකාලික බවද  විපක්ෂය කරන වැඩෙන් සිද්ධ වෙන්නේ  රට නැවත වතාවක් අමාරුවේ වැටෙන එක බව සඳහන් කළේය.එජාප නියෝජ්‍ය නායක රුවන් විජයවර්ධන,මහ ලේකම් පාලිත රංගේ බණ්ඩාර,උප නායක  අකිල විරාජ් කාරියවසම් මහත්වරු  ප්‍රමුඛ එජාප  නායකයෝද  මෙම අවස්ථාවට සහභාගී වූහ.  ",
    "URL": "https://www.lankadeepa.lk/news/සිංහල-අවුරුද්දෙන්-පසු-ප්‍රධාන-පක්ෂයක්-අතුරුදන්/101-639707",
    "Category": "latest_news"
}