{
    "Source": "www.lankadeepa.lk",
    "Timestamp": "None  2012 සැප්තැම්බර් මස 17",
    "Headline": "ස්කොට්ලන්තයේ ශ්‍රී සර්වඥ ධාතු ප්‍රදර්ශනය",
    "News Content": "සිකුරාදා සවස එඩින්බරා සරසවියට ශ්‍රී සර්වඥ ධාතූන් වහන්සේලා වැඩමවීමේ උත්සවය සඳහා එම විශ්ව විද්‍යාලයේ උප කුලපති එඩින්බරා නගරාධිපති ඇතුළු විශාල පිරිසක් පැමිණ සිටියහ. ස්කොට්ලන්ත බෞද්ධ විහාරාධිපති, ග්ලාස්ගෝ විශ්ව විද්‍යාලයයේ බෞද්ධ කටයුතු උපදේශක කඹුරාවල සිරිරේවත නාහිමියෝ විශේෂ දේශනයක් කළහ. ශ්‍රී ලාංකික බෞද්ධයෝ ද එහි ආහ.ශ්‍රී සර්වඥ ධාතූන් වහන්සේලා නමස්කාර කිරීමට ස්කොට්ලන්ත වැසියනට තුබුණේ අපරිමිත ශ්‍රද්ධාවකි. මෙම ප්‍රදර්ශනය ඉරිදා පස්වරු පහ දක්වා පැවැත්වෙන එදින ශ්‍රී සර්වඥ ධාතූන් වහන්සේලා හිසමත තබා ආශිර්වාද ලබාගැනීමට කටයුතු සලසා ඇත.  ",
    "URL": "https://www.lankadeepa.lk/latest_news/ස්කොට්ලන්තයේ-ශ්‍රී-සර්වඥ-ධාතු-ප්‍රදර්ශනය/1-65202",
    "Category": "latest_news"
}