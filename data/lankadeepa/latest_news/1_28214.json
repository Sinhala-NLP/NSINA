{
    "Source": "www.lankadeepa.lk",
    "Timestamp": "2021 ජුනි මස 20",
    "Headline": "ප්‍රධාන වසංගත රෝග විද්‍යාඥ තනතුරට සමිත ගිණිගේ",
    "News Content": "සෞඛ්‍ය අමාත්‍යංශයේ වැඩ බලන ප්‍රධාන වසංගත රෝග විද්‍යාඥයා ලෙස විශේෂඥ වෛද්‍ය සමිත ගිණිගේ මහතා පත් කර තිබේ.විශේෂඥ වෛද්‍ය සමිත ගිණිගේ මහතා කොළඹ වසංගත රෝග විද්‍යා ඒකකයේ නියෝජ්‍ය වසංගත රෝග විද්‍යාඥයා ලෙස කටයුතු කළේය.වසර 15ක වැඩි කාලයක් කොළඹ වසංගත රෝග විද්‍යා ඒකකයේ කටයුතු කරමින්  සිටින විශේෂඥයෙකි. ඔහු 2019 වසරේ නියෝජ්‍ය ප්‍රධාන වසංගත රෝග විද්‍යාඥ තනතුරට පත්විය.මෙතෙක් එම තනතුරු  කටයුතු කළ ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර මහතා ඩෙංගු මර්දන ඒකකයේ අධ්‍යක්ෂවරයා ලෙස පත් කර තිබේ.  ",
    "URL": "https://www.lankadeepa.lk/news/ප්‍රධාන-වසංගත-රෝග-විද්‍යාඥ-තනතුරට-සමිත-ගිණිගේ/101-592968",
    "Category": "latest_news"
}