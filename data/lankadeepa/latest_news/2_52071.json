{
    "Source": "www.lankadeepa.lk",
    "Timestamp": "2018 නොවැම්බර් මස 13",
    "Headline": "නාමල් කුමාරගේ නිවසේදී අත්අඩංගුවට ගත් ඉන්දියන් ජාතිකයා රිමාන්ඩ්",
    "News Content": "(නිමන්ති රණසිංහ)ජනාධිපති මෛත්‍රීපාල සිරිසේන , හිටපු ආරක්ෂක ලේකම් ඝෝඨාභය රාජපක්ෂ යන මහත්වරු ඝාතනය කිරීමට කුමන්ත්‍රණය කළැයි කියන දුරකථන සබඳතාව හෙළි කළ නාමල් කුමාර යන අයගේ නිවසේදී අත්අඩංගුවට ගත් ඉන්දියන් ජාතිකයා ලබන 21 වැනිදා තෙක් රක්ෂිත බන්ධනාගාර ගත කරන ලෙස කොළඹ කොටුව මහෙස්ත්‍රාත් රංග දිසානායක මහතා අද (13) නියෝග කළේය.මෙම සිද්ධිය සම්බන්ධයෙන් සැකකාර ඉන්දියන් ජාතිකයා රඳවාතබාගෙන කරන ලද විමර්ශන අවසන් බව සඳහන් කරමින් අපරාධ පරීක්ෂණ දෙපාර්තමේන්තුව සැකකරු අධිකරණය වෙත ඉදිරිපත් කළ අවස්ථාවේදී මෙම නියෝග නිකුත්විණි.ඒ අනුව මෙලෙස රක්ෂිත බන්ධනාගාර ගත කරනු ලැබුවේ මර්සියෙල් තෝමස් නැමැති ඉන්දියානු ජාතිකයාය.  ",
    "URL": "https://www.lankadeepa.lk/news/නාමල්-කුමාරගේ-නිවසේදී-අත්අඩංගුවට-ගත්-ඉන්දියන්-ජාතිකයා-රිමාන්ඩ්/101-540285",
    "Category": "latest_news"
}