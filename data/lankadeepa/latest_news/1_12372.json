{
    "Source": "www.lankadeepa.lk",
    "Timestamp": "2022 අගෝස්තු මස 25",
    "Headline": "අතරමඟ නතර වුණු ව්‍යාපෘති පටන් ගන්න දවස ඇමැති ප්‍රසන්න කියයි",
    "News Content": "(සුජිත් හේවාජුලිගේ )දැනට නතර කරනු ලැබ ඇති සංවර්ධන ව්‍යාපෘති සියල්ල ආර්ථිකය යථාවත් වීමත් සමග කඩිනමින් ආරම්භ කිරීමට හැකිවනු ඇතැයි නාගරික සංවර්ධන සහ නිවාස අමාත්‍ය ප්‍රසන්න රණතුංග මහතා පවසයි.රටේ ආර්ථික ගැටලු විසඳීම සම්බන්ධයෙන් යෝජිත අතුරු අයවැයෙන් වැඩි අවධානයක් යොමු කෙරෙනු ඇතැයිද අමාත්‍යවරයා සඳහන් කළේය.නාගරික සංවර්ධන හා නිවාස අමාත්‍යාංශයේ යෝජනා සකස් කිරීමේදී ඒ පිළිබඳව වැඩි අවධානයක් යොමු කරන ලෙස අමාත්‍යවරයා නිලධාරීන්ට ඊයේ උපදෙස් දුන්නේය.රණතුංග මහතා මෙසේ පැවසුවේ අතුරු අයවැය යෝජනා සකස් කිරීම සම්බන්ධයෙන් අමාත්‍යංශ නිලධාරීන් සමඟ බත්තරමුල්ල සෙත්සිරිපායේ පිහිටි එම අමාත්‍යංශ ශ්‍රවණාගාරයේදී  පැවති සාකච්ඡාවකදීය.සංචාරක ව්‍යාපාරය ලබන වසරේදී ඉහළ නැංවීම සඳහා නව අයවැයෙන් වැඩි ප්‍රමුඛතාවයක් ලබා දීමට රජය අපේක්ෂා කරන බව ජනාධිපතිවරයා දැනුම් දුන්නේ යැයි ප්‍රසන්න රණතුංග මහතා මෙහිදී වැඩිදුරටත් පැවසීය.   ",
    "URL": "https://www.lankadeepa.lk/news/අතරමඟ-නතර-වුණු-ව්‍යාපෘති-පටන්-ගන්න-දවස-ඇමැති-ප්‍රසන්න-කියයි/101-618739",
    "Category": "latest_news"
}