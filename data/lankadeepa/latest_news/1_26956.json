{
    "Source": "www.lankadeepa.lk",
    "Timestamp": "2021 ජුලි මස 21",
    "Headline": "‘ආණ්ඩුව බාල්දුවන වේගයටම රුපියලත් බාල්දු කරනවා‘",
    "News Content": "(අංජුල මහික වීරරත්න)වත්මන් ආණ්ඩුව සාර්ථකව කරන එකම ක්‍රියාව ආණ්ඩුව බාල්දු වන වේගයටම ලංකා රුපියලත් බාල්දු කිරීම බව එක්සත් ජාතික පක්ෂ නියෝජ්‍ය නායක රුවන් විජයවර්ධන මහතා පැවසීය.බිලියන ගණන් මුදල් අච්චු ගසන නිසා රටෙි ඇති තරම් රුපියල් තිබුණ ද ආනයන සඳහා ඩොලර් නොමැතිකමින් පොහොර හා ඉන්ධන අර්බුදයක් මතුව ඇතැයි කී විජයවර්ධන මහතා ආණ්ඩුව බලයට පත්වූ දින සිට රුපියල් ට්‍රිලියනයකට වඩා අච්චු ගසා ඇති බැවින් මුදලේ වටිනාකම ශීඝ්‍රයෙන් පහත යමින් තිබෙන බවද කීය.පිටකෝට්ටෙි සිරිකොත එක්සත් ජාතික පක්ෂ මූලස්ථානයේ පැවැති පක්ෂ ක්‍රියාකාරීන්ගේ හමුවකට එක්වෙමින් වැඩිදුරටත් අදහස් දැක්වූ රුවන් විජයවර්ධන මහතා කීවෙි ආණ්ඩුවට ඩොලර් අච්චු ගහන්න පුළුවන් කම තිබුණා නම් \"අපේ කට්ටිය \"ඒකත් කරනවා යනුවෙනි.   ",
    "URL": "https://www.lankadeepa.lk/latest_news/‘ආණ්ඩුව-බාල්දුවන-වේගයටම-රුපියලත්-බාල්දු-කරනවා‘/1-595295",
    "Category": "latest_news"
}