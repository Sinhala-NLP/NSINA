{
    "Source": "www.lankadeepa.lk",
    "Timestamp": "2018 ඔක්තෝබර් මස 31",
    "Headline": "අගමැති කාර්යාලයේ සේවකයන්ට ස්ථාන මාරු",
    "News Content": "  (නිමල කොඩිතුවක්කු)        අග‍්‍රාමාත්‍ය කාර්යාලයේ සේවයේ නියුතු සේවකයන්ට මේ වනවිට ස්ථාන මාරුවීම් ලබාදී ඇතැයි රජයේ ආරංචි මාර්ග සඳහන් කරයි.සේවයේ ස්ථිර නොවූ ඇතැම් පිරිස් සඳහා සේවයට වාර්තා නොකරන ලෙසට එහි උසස් නිළධාරීන් විසින්  දැනුම් දි ඇතැයිද වාර්තා වේ.අරලියගහ මන්දිරයේ සේවයේ නියුතු විශාල සේවකයන් පිරිසක් මේ වනවිට රාජ්‍ය පරිපාලන අමාත්‍යාංශය වෙත කැඳවා ඇතැයිද වාර්තා වේ.මේ අතර එක්සත් ජාතික පක්ෂ නායක රනිල් වික‍්‍රමසිංහ මහතාගේ රියදුරන් දෙදෙනා ජන හා සංඛ්‍යා ලේඛන දෙපාර්තමේන්තුව වෙත මාරුකර යවා ඇතැයිද වාර්තා වේ.   ",
    "URL": "https://www.lankadeepa.lk/news/අගමැති-කාර්යාලයේ-සේවකයන්ට-ස්ථාන-මාරු/101-539550",
    "Category": "latest_news"
}