{
    "Source": "www.lankadeepa.lk",
    "Timestamp": "2022 අගෝස්තු මස 08",
    "Headline": "මත් රකුසාට වැ⁣ට බඳින්න අලුත් නීති",
    "News Content": "(අංජුල මහික වීරරත්න)නාගරික ජනාවාස වල දරුවන් හා තරුණ පරපුර මත්ද්‍රව්‍ය ජාවාරමෙන් සහ සමාජ විරෝධී ක්‍රියා වලින් බෙිරා ගැනීමට නව නීති සම්පාදනය කරන බව නාගරික සංවර්ධන හා නිවාස අමාත්‍ය ප්‍රසන්න රණතුංග මහතා අද (8) පැවසීය.මෙි සම්බන්ධයෙන් ජනාධිපතිවරයාගේ  විශේෂ අවධානය යොමුව තිබෙන බවද අමාත්‍යවරයා කීය.මත්ද්‍රව්‍ය භාවිතයේ ආදීනවය ගැන පොලිසිය, ආගමික ස්ථාන මූලික කරගනිමින් ජනතාව දැනුවත් කිරීමේ වැඩසටහන් ක්‍රියාත්මක කරන බව කී අමාත්‍යවරයා මත්ද්‍රව්‍ය ජාවාරම්කරුවන්ට එරෙහිව දැඩිව නීතිය ක්‍රියාත්මක කිරීමට ජනාධිපතිවරයා ආරක්ෂක අංශවලට දැඩිව උපදෙස් දී තිබෙන බවද සඳහන් කළේය.නාගරික ජනාවාස ආශ්‍රිතව මත්ද්‍රව්‍ය හා විෂමාචාර වැළැක්වීම සදහා  ඉදිරියේ දී විශේෂ වැඩපිළිවෙලක් ක්‍රියාත්මත කරන බවද අමාත්‍ය ප්‍රසන්න රණතුංග මහතා කීය.නාගරික ජනාවාස සංවර්ධන අධිකාරිය  බොරැල්ල ඇක්වයිනාස් උසස් අධ්‍යාපන ආයතනය සමඟ ඒකාබද්ධවී නාගරික අඩු ආදායම්ලාභී දරු දැරියන් වෙනුවෙන් නොමිලයේ පවත්වන ත්‍රෛයිමාසික ඉංග්‍රීසි පාඨමාලාවේ සහතික පත්‍ර බෙදාදීමේ අවස්ථාවට එක්වෙමින් අමාත්‍යවරයා මේ බව කීය.   ",
    "URL": "https://www.lankadeepa.lk/latest_news/මත්-රකුසාට-වැ⁣ට-බඳින්න-අලුත්-නීති/1-617772",
    "Category": "latest_news"
}