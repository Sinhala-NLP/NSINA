{
    "Source": "www.lankadeepa.lk",
    "Timestamp": "2022 ජුනි මස 04",
    "Headline": "මැතිසබයේ  ’’ඩෙසට්ටුව’’ ත් ’’කට්’’",
    "News Content": "​ (සුජිත් හේවාජුලිගේ )පාර්ලිමේන්තු මන්ත්‍රීවරුන්ට, නිලධාරීන්ට සේවකයන්ට සහ  අමුත්තන්ට ප්‍රධාන ආහාර වේලෙන් පසු ලබා දෙන අතුරුපස ආර්ථික උද්ධමනය සැලකිල්ලට ගෙන එකක් දක්වා අඩු කර ඇතැයි වාර්තා වේ.පාර්ලිමේන්තු ආරංචි මාර්ග සඳහන් කරන අන්දමට ඒ පිරිස් සඳහා මේ දක්වා ලබාදී තිබූ අතුරුපස  වර්ග සංඛ්‍යාව තුනකි.පලතුරු ඇතුළු සියලු අමුද්‍රව්‍ය   මිල ඉහළ ගොස් ඇති හෙයින්  අතුරුපස වර්ග තුනක් සැපයීම  දුෂ්කරවී ඇතැයි  පාර්ලිමේන්තු  ආපන ආපනශාලා අංශයේ ප්‍රකාශකයෙක් ඉරිදා ලංකාදීපයට පැවැසීය.එසේම  අධික මිල ගණන් නිසා  ඇතැම් ආහාර වර්ග  මිලදී ගැනීමද සම්පූර්ණයෙන්ම  නවතා දමා ඇතැයි  පාර්ලිමේන්තු ආරංචි මාර්ග සඳහන් කරයි.මේ අතර  පාර්ලිමේන්තුවේ සේවකයන්ට වාර්ෂිකව ලබාදෙන නිල ඇඳුම් ප්‍රමාණයද අඩු කර ඇතැයි වාර්තා වේ.සෑම වර්ෂයකම නිල ඇඳුම් තුනක් මෙතෙක් ලබා දුන් අතර එය එකක් දක්වා අඩු  කර ඇත.ආර්ථික තත්වය නිසා නිල ඇඳුම් තුනක් සැපයීම   දුෂ්කරවී ඇතැයි පාර්ලිමේන්තු නිලධාරියෙක් පැවැසීය.පාර්ලිමේන්තුවේ  ලිපි ද්‍රව්‍ය පාවිච්චියද ආර්ථික ප්‍රශ්නය සැලකිල්ලට ගෙන  සියයට 50කින් පමණ අඩු කරගෙන  ඇතැයි එහි නිලධාරීහු පැවසූහ.​​​  ",
    "URL": "https://www.lankadeepa.lk/latest_news/මැතිසබයේ--’’ඩෙසට්ටුව’’-ත්-’’කට්’’/1-614255",
    "Category": "latest_news"
}