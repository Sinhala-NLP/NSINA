{
    "Source": "www.lankadeepa.lk",
    "Timestamp": "2017 අප්‍රේල් මස 17",
    "Headline": "මාදුරුඔය වනයත් චීනයට විකුණන්න සැරසෙයි",
    "News Content": "(ඩබ්. ඒ. පියතිලක)මාදුරුඔය ජාතික උද්‍යානයෙන් අක්කර 54,250 ක භූමි ප‍්‍රමාණයක්  චිනයට දිමට කටයුතු කරමින් සිටින බව ප‍්‍රදේශවාසිහු කියති. දේශිය කාර්මාන්ත සංවර්ධන ව්‍යාපෘති ඇති කිරිම සදහා මෙම ඉඩම් චිනයට ලබා දිමට කටයුතු කර ඇති බවත් අක්කර 43,250 ක් උක් වගාව සඳහාත් ඉතිරිය ගව පාලනය  සඳහාත් වෙන් කර ඇතැයි කියති. ප‍්‍රදේශයේ ගොවි ජනතාවගේ ගවයින් තණකොළ කැවිමටවත් මාදුරුඔය ජාතික උද්‍යානයට ඇතුළු කිරිමට අවසර නොදෙන වනජිවි දෙපාර්තමේන්තුව උද්‍යානයෙන් විශාල ප‍්‍රමාණයක් චිනයට ලබා දිමට එරෙහිව මුණිවත රකින්නේ රජය සෘජුවම මැදිවත්ව සිටින නිසා බවද ප‍්‍රදේශවාසිහු පෙන්වා දෙති.තොරතුරු දැනගැනිමේ පනත අනුව මෙම ව්‍යාපෘතිය පිළිබද කරුණු 172ක් ඇතුළත් කර ඒ සඳහා තොරතුරු ලබා දෙන ලෙස  මහවැලි සංවර්ධන හා පරිසර අමාත්‍යංශයෙන් ඉල්ලා සිටියත් ඔහුන් විසින් කරුණු 15 ක් සඳහා පමණක් පිළිතුරු ලබා දුන් බව ප්‍රදේශවාසීහු කියති. මේ සම්බන්ධයෙන් ප‍්‍රදේශවාසීන් එක්ව අභියාචනාධිකරණයේ නඩුවක් ගොනුකර ඇති අතර එය මේ මස 27 වැනිදා කොළඹ අධිකරණයේ දී විභාගයට ගැනිමට නියමිතය.   ",
    "URL": "https://www.lankadeepa.lk/latest_news/මාදුරුඔය-වනයත්-චීනයට-විකුණන්න-සැරසෙයි/1-511847",
    "Category": "latest_news"
}