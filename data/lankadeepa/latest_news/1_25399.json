{
    "Source": "www.lankadeepa.lk",
    "Timestamp": "2021 අගෝස්තු මස 31",
    "Headline": "ස්පුට්නික් මාත්‍රා 15,000ක් කටුනායකට",
    "News Content": "(ටී.කේ.ජී.කපිල)රුසියාවේ නිෂ්පාදිත\"ස්පුට්නික් - V එන්නතේ දෙවන මාත්‍රාව ලෙස යොදා ගැනීමට, එම එන්නත් මාත්‍රා 15,000 ක්  අලුයම කටුනායක ගුවන් තොටුපළ වෙත රැගෙන විත් තිබේ .මෙම එන්නත් තොගය මුලින්ම රුසියාවේ මොස්කව් නුවර සිට එක්සත් අරාබි එමීර් රාජ්‍යයේ ඩුබායි වෙත ගුවන් මගින් රැගෙන විත් තිබුණි .ඉන් පසුව එතැන් සිට එමිරේට්ස් ගුවන් සේවයේ ඊ.කේ.- 2528 දරන භාණ්ඩ ප්‍රවාහන ගුවන් යානය මගින් අද අලුයම 12.15 ට කටුනායක ගුවන් තොටුපළ වෙත රැගෙන විත් තිබුණි .පසුව මෙම එන්නත් තොගය ශ්‍රී ලංකා ඖෂධ නීතිගත සංස්ථාවේ විශේෂ ශීතකරණ පහසුකම් සහිත ලොරි රථ මගින් , ඔවුන්ගේ කොළඹ පිහිටි මධ්‍යම ඖෂධ ගබඩා සංකීර්ණය වෙත රැගෙන ගොස් තිබේ   ",
    "URL": "https://www.lankadeepa.lk/latest_news/ස්පුට්නික්-මාත්‍රා-15-000ක්-කටුනායකට/1-598024",
    "Category": "latest_news"
}