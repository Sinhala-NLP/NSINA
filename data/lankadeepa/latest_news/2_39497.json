{
    "Source": "www.lankadeepa.lk",
    "Timestamp": "2020 අප්‍රේල් මස 19",
    "Headline": "බ්‍රිතාන්‍යයේ රැකවරණ නිවාස වල මරණ නිල සංඛ්‍යාලේඛන වලට එකතු කර නෑ",
    "News Content": "බ්‍රිතාන්‍යයේ රැකවරණ නිවාස වල සිදුවූ කොරෝනා ආසාදිත මරණ සංඛ්‍යාව මෙතෙක් නිකුත් වී ඇති සංඛ්‍යාවට වඩා බෙහෙවින් වැඩි බව වාර්තා වී තිබේ.බ්‍රිතාන්‍යයේ මෙතෙක් නිල වශයෙන් වාර්තා වී තිබුණේ සාත්තු නිවාස වල සිදුවූ මරණ 217ක් පමණි.කෙසේවුවද ජාතික සත්කාර සංසදය විසින් සිදුකළ ගනනය කිරීමකින් හෙළිවී ඇත්තේ රට පුරා පිහිටි සියලුම සාත්තු නිවාස වල වැඩිහිටි හා ආබාධිත පුද්ගලයන් 4 000කට වැඩි පිරිසක් මියගොස් ඇති බවයි. මේ සම්බන්දව අදහස් දක්වමින් ජාතික සත්කාර සංසදය පවසන්නේ නිල සංඛ්‍යාලේඛන වල බොහෝ අඩුපාඩු ඇති බවයි.බ්‍රිතාන්‍ය රජය විසින් දිනපතා ප්‍රකාශයට පත්කරන කොරෝනා වයිරස මරණ සංඛ්‍යාවට ඇතුලත් වන්නේ රෝහල් වලදී මියගිය පුද්ගලයන් පමණි.රෝහල් වලින් දත්ත එකතුකර මුදාහැරීම කඩිනමින් සිදු කළ හැකි නිසාත් රටපුරා සත්කාරක නිවාස වල සිදුවන මරණ වාර්තා වීමට පමා වන නිසාත් මෙම තත්ත්වය උද්ගත වී ඇති බව ජාතික සත්කාර සංසදය පවසයි.බ්‍රිතාන්‍යයේ සෞඛ්‍ය හා සමාජ සත්කාරක නියාමක ආයතනය කියා සිටින්නේ රැකවරණ නිවාස සම්බන්ද වඩාත් සවිස්තරාත්මක තොරතුරු සැපයීමට ඉදිරියේදී කටයුතු කරන බවයි.(බීබීසී ඇසුරිණි - 085)   ",
    "URL": "https://www.lankadeepa.lk/covid19/බ්‍රිතාන්‍යයේ-රැකවරණ-නිවාස-වල-මරණ-නිල-සංඛ්‍යාලේඛන-වලට-එකතු-කර-නෑ/203-570517",
    "Category": "latest_news"
}