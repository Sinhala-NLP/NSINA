{
    "Source": "www.lankadeepa.lk",
    "Timestamp": "2022 දෙසැම්බර් මස 29",
    "Headline": "සාගින්දර නිවනු මැනවි රංවල දෙවි සාමිනේ",
    "News Content": "(අංජුල මහික වීරරත්න)කැලණි මිටියාවත ජනතාවගේ ප්‍රධාන සංස්කෘතික මංගල්‍ය වූ රන්වල දේව පෙරහර ආරම්භ කරමින් මංගල හස්තියා මත සධාතුක කරඬුව තැන්පත් කිරීම අග්‍රාමාත්‍ය  දිනේෂ් ගුණවර්ධන මහතා අතින් අද (29) සිදු කෙරිණි.අග්‍රාමාත්‍යවරයා මංගල හස්තිරාජයා මත සධාතුක කරඬුව තැන්පත් කළේය.කනම්පැල්ල ශ්‍රී සුමනාරාම විහාරාධිකාරී කනම්පැල්ල සුමනානන්ද නාහිමි ද පාර්ලිමේන්තු මන්ත්‍රී යදාමිණි ගුණවර්ධන,සීතාවක ප්‍රාදේශීය සභාවේ සභාපති ජයන්ත රෝහණ මහත්වරු ද මෙම අවස්ථාවට සහභාගී වූහ.අලි ඇතුන් හා නර්තන කණ්ඩායම් රැසකින් සමන්විත පෙරහර රංවල දේවාලයේ සිට කොස්ගම නගරය දක්වා වීදි සංචාරය කෙරිණි.   ",
    "URL": "https://www.lankadeepa.lk/news/සාගින්දර-නිවනු-මැනවි-රංවල-දෙවි-සාමිනේ/101-625987",
    "Category": "latest_news"
}