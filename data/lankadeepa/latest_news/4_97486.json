{
    "Source": "www.lankadeepa.lk",
    "Timestamp": "None  2014 අගෝස්තු මස 08",
    "Headline": "ලෙඩා දොස්තරට බනියි: රෝහල වැසේ",
    "News Content": "පෙනහැල්ල දක්වා උදරය කැපුණු බව කියන පුද්ගලයකු  අහංගම රෝහලේ  වෛද්‍යවරුන්ට අද අලුයම බැන වැදීම නිසා රෝහලේ සිටි නේවාසික රෝගින් දෙදෙනකු ඉමදුව රෝහලට යවා රෝහල වසා දමා ඇතැයි ගාල්ල දිස්ත්‍රික් සෞඛ්‍ය සේවා අධ්‍යක්ෂ වෛද්‍ය පී.කේ.විජේවික්‍රම මහතා පවසයි. වෛද්‍යවරයා පවසන්නේ තුවාලකරුගේ තත්ත්වය බරපතල බැවින් ඔහු ගිලන්රියකින් කරාපිටියට යැවීමට සූදානම්වෙද්දී බැන තර්ජනය කැර ඇති බවයි. අලුයම වසා දැමුණු රෝහලේ සවස බාහිර රෝගී පමණක් ක්‍රියාත්මක කළ ද රෝහලට රෝගින් ඇතුලත් කැර ගන්නේ නැත.වෛද්‍යවරු පවසන්නේ බැන තර්ජනය කළ පුද්ගලයා බීමතින් සිටි බවත් තවත් පුද්ගලයන් තිදෙනකු සමග ඔහු පැමිණි බවත්ය. සෞඛ්‍ය සේවා අධ්‍යක්ෂවරයා පවසන්නේ අහංගම රෝහලේ මෙවැනි තර්ජනය කිරීම් නිතර නිතර සිදුවන බවයි. වෛද්‍යවරු ආරක්ෂාව ඉල්ලා සිටිති.ආරක්ෂක සේවයක් හෝ පොලිස් මුරපොළක් නැතිව වැඩ කළ නොහැකි බව ඔවුහු කියති. ආරක්ෂාව තහවුරුවන තුරු රෝහලේ රාත්‍රී සේවා සිදු නොවනු ඇතැයි ද සෞඛ්‍ය සේවා අධ්‍යක්ෂවරයා පවසයි.වෛද්‍යවරුන්ට බැන වැදී කරාපිටිය රෝහලට පැමිණි තුවාලකරු කරාපිටිය රෝහලෙන් පැනගොස් ඇතැයි ඔහු සමග පැමිණි පුද්ලයන් තිදෙනකු රෝහල් පොලීසිය විසින් අත්අඩංගුවට ගෙන තම පොලිසියට භාරදුන් බව ද අහංගම පොලීසිය පවසයි.   ",
    "URL": "https://www.lankadeepa.lk/latest_news/ලෙඩා-දොස්තරට-බනියි:-රෝහල-වැසේ/1-255349",
    "Category": "latest_news"
}