{
    "Source": "www.lankadeepa.lk",
    "Timestamp": "2017 නොවැම්බර් මස 17",
    "Headline": "ආවා කල්ලියේ නායකයා යළි කොටුවෙයි",
    "News Content": "(සිරාජ් හසීම්)යාපනය කෝපායි පොලිසියේ නිලධාරීන් දෙදෙනෙකු කපා කොටා දැමීමේ සිද්ධියේ ප්‍රධාන සැකකරු වන ආවා කල්ලියේ නායකයකු බව කියන නිශා වික්ටර් නැමැත්තා අද (17) මල්ලාකම් මහේස්ත්‍රාත් අධිකරණය වෙත ගෙන ගිය අවස්ථාවේදී පළා ගොස් ඇත.සැකකරු මල්ලාකම් අධිකරණයට නුදුරු ස්ථානයක සිටියදී තෙල්ලිපලෙයි පොලිසිය විසින් අත්අඩංගුවට ගෙන බන්ධනාගාර නිලධාරීන් වෙත බාර දෙනු ලැබිණි.කෝපායි පොලිසියේ නිලධාරීන් දෙදෙනෙකු කපාකොටා දමා තුවාල සිදුකිරීම සහ අත්බෝම්බයක් සන්තකයේ තබා ගැනීමේ චෝදනාවන් මත මල්ලාකම් මහේස්ත්‍රාත් අධිකරණයේ විභාග වන නඩුවට ඉදිරිපත් කරවීම සඳහා ගෙන යන අවස්ථාවේදී අධිකරණ සංකීර්ණයේ සිටම බන්ධනාගාර නිලධාරීන්ගෙන් මිදී මෙම සැකකරු පළා ගොස් ඇතැයි පොලිසිය සඳහන් කරයි.සැකකරු නැවතත්  අධිකරණය වෙත ඉදිරිපත් කිරීමෙන් පසු රක්ෂිත බන්ධනාගාර ගතකර තිබේ.  ",
    "URL": "https://www.lankadeepa.lk/latest_news/ආවා-කල්ලියේ-නායකයා-යළි-කොටුවෙයි/1-520442",
    "Category": "latest_news"
}