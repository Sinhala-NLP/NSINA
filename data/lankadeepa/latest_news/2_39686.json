{
    "Source": "www.lankadeepa.lk",
    "Timestamp": "2020 අප්‍රේල් මස 13",
    "Headline": "ජනාධිපති මහජන සම්බන්ධතා ඒකකයට ගැටලු 30,000 ක්",
    "News Content": "විනීතා එම් ගමගේ දවසේ විසිහතර පැය පුරාම ක්‍රියාත්මක ජනාධිපති මහජන සම්බන්ධතා ඒකකය වෙත ඉකුත් 25 වැනිදා සිට මේ දක්වා මහජන ගැටලු 30,000 කට ආසන්නන ප්‍රමාණයක් ලැබී ඇතැයි ජනාධිපති පෞද්ගලික ⁣ලේකම් සුගීෂ්වර බණ්ඩාර මහතා පැවැසීය.එකී ගැටලු වලින් 28000 කට පමණ එම ඒකකය මගින්ම අදාල නිලධාරින් වෙත යොමුකර විසඳුම් ලබාදුන් බවත් ඉතිරි ගැටලු ප්‍රතිපත්තිමය තීරණ ගැනීමට අවශ්‍ය වන ඒවා බැවින් ජනාධිපතිවරයා හා අගමැතිවරයා වෙත යොමුකල බවත් හෙතෙම කියා සිටියේය .දුරකතන ක්‍රියාකරුවන් 50 දෙනෙකු ගෙන් යුත් මෙම ඒකකය ඉකුත් මාර්තු 25 වැනිදා සිට දිවා රාත්‍රී දවසේ පැය 24ම විවෘතව පවතී.  ",
    "URL": "https://www.lankadeepa.lk/news/ජනාධිපති-මහජන-සම්බන්ධතා-ඒකකයට-ගැටලු-30-000-ක්/101-570234",
    "Category": "latest_news"
}