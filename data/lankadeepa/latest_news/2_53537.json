{
    "Source": "www.lankadeepa.lk",
    "Timestamp": "2018 සැප්තැම්බර් මස 21",
    "Headline": "‘ශ්‍රීලනිප ජ්‍යෙෂ්ඨයින් ඉවත් කිරිමේ වැඩපිළිවෙළක්’",
    "News Content": "(ජයන්ත සමරකෝන්) ශ්‍රී ලංකා නිදහස් පක්ෂ ජ්‍යෙෂ්ඨයින් ඉවත් කිරීමේ සූක්ෂ්ම වැඩපිළිවෙළක් පක්ෂයේ මහ ලේකම්වරුන් දෙදෙනා විසින් ක්‍රියාත්මක කරගෙන යන බව ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී ඉන්දික අනුරුද්ධ මහතා පැවසීය.පක්ෂයේ ජ්‍යෙෂ්ඨයන් ගණනාවකගේ සංවිධායක ධුර අහිමි කිරීම තුළින් එම කුමන්ත්‍රණය ක්‍රියාත්මක වන බවද, මෙය ශ්‍රී ලංකා නිදහස් පක්ෂය වළ පල්ලට ගෙන යාමේ අවසන් පියවර බවද, බත්තරමුල්ල - නෙළුම් මාවත ශ්‍රී ලංකා පොදුජන පෙරමුණු කාර්යාලයේ අද (21) පෙරවරුවේ පැවති ප්‍රවෘත්ති සාකච්ඡාවකදී මන්ත්‍රීවරයා මේ බව අනාවරණය කළේය.  ",
    "URL": "https://www.lankadeepa.lk/latest_news/‘ශ්‍රීලනිප-ජ්‍යෙෂ්ඨයින්-ඉවත්-කිරිමේ-වැඩපිළිවෙළක්’/1-537107",
    "Category": "latest_news"
}