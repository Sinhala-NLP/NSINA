{
    "Source": "www.lankadeepa.lk",
    "Timestamp": "None  2015 ජුනි මස 19",
    "Headline": "“මගේ පක්ෂයට ආදරය කළත් ජනපති ලෙස පක්ෂ බේද නෑ“",
    "News Content": "තමන් නියෝජනය කරන ආදරය කරන පක්ෂයේ ජයග්‍රහණය වෙනුවෙන් කැප වී එහි නායකයා ලෙස පක්ෂයේ කටයුතුවලට සම්බන්ධ වුව ද රටේ ජනාධිපතිවරයා ලෙස කටයුතු කරන්නේ පක්ෂය පැත්තකින් තබා පක්ෂ පාට බේදයකින් තොරව යැයි ජනාධිපති මෛත්‍රීපාල සිරිසේන මහතා අද නෙළුවේ දී කීවේය.2008 වර්ෂයේ දී ගංවතුරෙන් විනාශ වී ප්‍රයෝජනයට ගත නොහැකි තත්ත්වයට පත්ව තිබූ නෙළුව රෝහල වෙනුවෙන් දකුණු පළාත් සභාව රුපියල් කෝටි 70ක් වියදම් කර සෑදූ නව රෝහල විවෘත කිරීමේ උත්සවයට සම්බන්ධ වෙමින් ජනාධිපතිවරයා මේ බව කීවේය.‘‘ මට ජනාධිපතිවරයා ලෙස වැඩකරද්දී පක්ෂ පාට බේදයක් නැහැ. රට සංවර්ධනය කළ යුතුයි. විදේශ රටවල් නවීන තාක්ෂණය යොදාගෙන විදිමත් වැඩපිළිවෙලක් ඔස්සේ රට සංවර්ධනය කරනවා. නමුත් අපේ රටට විවිධ බාධක තිබෙනවා. ඉන් එකක් මත් ද්‍රව්‍ය උවදුර. මෙය රටට වසංගතයක් බවට පත්වෙලා. රට සංවර්ධනයට ඇති බාධා ඉවත්කරමින් විධිමත් ක්‍රමවේදයක් ඔස්සේ රට ඉදිරියට ගමන් කරවිය යුතුයි.   ",
    "URL": "https://www.lankadeepa.lk/latest_news/“මගේ-පක්ෂයට-ආදරය-කළත්-ජනපති-ලෙස-පක්ෂ-බේද-නෑ“/1-325993",
    "Category": "latest_news"
}