{
    "Source": "www.lankadeepa.lk",
    "Timestamp": "2018 මාර්තු මස 30",
    "Headline": "වත්කම් බැරකම් පැහැර  හරින්නන්ට දඩය වැඩිවෙයි",
    "News Content": "(සුජිත් හේවාජුලිගේ)වත්කම් බැරකම් ප්‍රකාශ  බාර දීම පැහැර හරින දේශපාලනඥයින් ඇතුළු  රජයේ නිලධාරීන්ට මෙතෙක් නියම කෙරුණු රුපියල්  දහසේ දඩ මුදල රුපියල් ලක්ෂය දක්වා  වැඩි කිරීමට  පියවර ගෙන ඇතැයි අල්ලස් හෝ දුෂණ චෝදනා විමර්ශන කොමිෂන් සභාව පවසයි. මේ සම්බන්ධයෙන් නව නීතී  කෙටුම්පත්  සකස් කිරීම  මේ දිනවල සිදුකරගෙන යන බව  අල්ලස් කොමිස‍මේ  කොමසාරිස් නෙවිල් ගුරුගේ මහතා පැවසීය.රජයේ නිලධාරීන්ගෙන් සියයට 75 ක්  පමණ වත්කම් බැරකම් බාරදීම පැහැර හරින තත්ත්වයක් පෙනෙන්නට  ඇතැයිද ගුරුගේ මහතා  කීවේය.දේශපාලනඥයින් ඇතුළු රජයේ  නිලධාරීන්  තම ආයතන ප්‍රධානීන්  වෙත වත්කම් බැරකම් ප්‍රකාශ  බාරදීම කළ යුතු වෙයි.මේ අතර සිය වත්කම් බැරකම්  ප්‍රකාශ ලබන ජුනි මස 30 වැනිදාට පෙර බාර දෙන්නැයි  පාර්ලමේන්තු මහ ලේකම් ධම්මික දිසානායක මහතා සියළුම පාර්ලිමේන්තු මන්ත්‍රීවරුන්ට දැනුම්දී ඇත.  ",
    "URL": "https://www.lankadeepa.lk/latest_news/වත්කම්-බැරකම්-පැහැර--හරින්නන්ට-දඩය-වැඩිවෙයි/1-526638",
    "Category": "latest_news"
}