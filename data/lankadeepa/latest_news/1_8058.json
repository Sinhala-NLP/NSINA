{
    "Source": "www.lankadeepa.lk",
    "Timestamp": "2022 දෙසැම්බර් මස 21",
    "Headline": "කුඩා  හා මධ්‍ය කර්මාන්තකරුවන් විශිෂ්ටයන් කරනවා",
    "News Content": "(අංජුල මහික වීරරත්න)කුඩා  හා මධ්‍ය පරිමාණ කර්මාන්තකරුවන්ට නවීන තාක්ෂණය භාවිතයෙන් විශිෂ්ටයන් බවට පත්විය හැකි පරිසරයක් නිර්මාණය කරන බව ජනාධිපති ජනාධිපති රනිල් වික්‍රමසිංහ  මහතා  පැවසීය.රටට විදේශ විනිමය උපයා ගැනීමේ  ප්‍රධාන කොටස්කරුවන් ලෙස කර්මාන්තකරුවන් බල ගැන්වීමට රජය සූදානම් බවද ජනාධිපතිවරයා කීය.ජනාධිපති රනිල් වික්‍රමසිංහ මහතා මේ බව සඳහන් කළේ කොළඹ ගලධාරී හෝටලයේ  පැවති “2022 ජාතික විශිෂ්ටතා සම්මාන උළෙල\" අමතමිනි.ලංකා  කර්මාන්ත මණ්ඩලය  21 වන වරටත් මෙය සංවිධානය කර තිබූ අතර  හොඳම කර්මාන්තකරුවන් ඇගයීම ද මෙහිදී සිදු කෙරිණි.බිඳ වැටුණු ආර්ථිකය දෙස බලා පසුතැවෙනවා  වෙනුවට වඩා සමෘද්ධිමත් අනාගතයක් උදා කර ගැනීමට හැකි පරිසරයක් නිර්මාණය කිරීමට සියලුදෙනා එක්ව කටයුතු කළ යුතු බව කී ජනාධිපතිවරයා දෙවන ලෝක යුද්ධයෙන් බිඳ වැටුණු ජපානය සහ ජර්මනිය යළි ගොඩනැගුණු අාකාරය ලංකාවට ආදර්ශයක් සපයන බව ද පැවසීය.  ",
    "URL": "https://www.lankadeepa.lk/news/කුඩා--හා-මධ්‍ය-කර්මාන්තකරුවන්-විශිෂ්ටයන්-කරනවා/101-625566",
    "Category": "latest_news"
}