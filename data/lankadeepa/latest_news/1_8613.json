{
    "Source": "www.lankadeepa.lk",
    "Timestamp": "2022 දෙසැම්බර් මස 06",
    "Headline": "දුප්පතුන්ට හදන ගෙවල් ඉක්මනට හදන්න කියයි",
    "News Content": " (අංජුල මහික වීරරත්න)නාගරික සංවර්ධන හා නිවාස අමාත්‍යංශය විදේශ ණය ආධාර යටතේ ක්‍රියාත්මක ව්‍යාපෘති කඩිනමින් අවසන් කරන ලෙසට අමාත්‍ය ප්‍රසන්න රණතුංග මහතා නිලධාරීන්ට උපදෙස් දුන්නේය. නාගරික සංවර්ධන හා නිවාස අමාත්‍යංශය  අඩු ආදායම්ලාභීන් වෙනුවෙන් නිවාස 4074ක් ඉදිකිරීමේ ව්‍යාපෘති හයක් ක්‍රියාත්මක කරන බව අමාත්‍යාංශය පවසයි.ඒ අනුව කොළඹ නාරාහේන්පිට, කොළඹගේ මාවතේ නිවාස 624ක්, ස්ටේඩියම් ගම නිවාස 1000ක්, ඇපල්වත්ත නිවාස 700ක්,ෆර්ගසන් රෝඩ් නිවාස 750ක්, මාදම්පිටිය නිවාස 700ක්,ඔබේසේකරපුර නිවාස 300ක් මේ වනවිට ඉදිකරමින් පවතින බව අමාත්‍යාංශය සඳහන් කරයි.ආසියානු යටිතල පහසුකම් සංවර්ධන බැංකුව මෙි සඳහා ඇමරිකා ඩොලර් මිලියන 158 ණය ආධාර ලබාදී තිබේ.  ",
    "URL": "https://www.lankadeepa.lk/latest_news/දුප්පතුන්ට-හදන-ගෙවල්-ඉක්මනට-හදන්න-කියයි/1-624760",
    "Category": "latest_news"
}