{
    "Source": "www.lankadeepa.lk",
    "Timestamp": "2018 ඔක්තෝබර් මස 27",
    "Headline": "හිංසන ක්‍රියා එපා යයි නිමල් සිරිපාල වෘත්තීය සමිතිවලින් ඉල්ලයි",
    "News Content": "(බිඟුන් මේනක ගමගේ සහ හර්ෂණ තුෂාර සිල්වා)දේශපාලනය බලය අතින් අත මාරු වුවද හිංසන ක්‍රියාමාර්ගවලට නොයන්නැයි සියලුම වෘත්තීය සමිතිවලින් ඉල්ලා සිටින බව ශ්‍රීලනිප ජ්‍යෙෂ්ඨ උපසභාපති නිමල් සිරිපාල ද සිල්වා මහතා පැවැසීය . ඇතැම් රාජ්‍ය ආයතනවල දැනටමත් එවැනි කටයුතුවලට සූදානම් වන බවක් තමාට දැනගැනීමට ලැබුණු බවත් ඒ සම්බන්ධයෙන් ජනාධිපතිවරයා දැනුම්වත් කිරීමට කටයුතු කළ බවත් ඔහු කීවේය.රතිඤ්ඤා පත්තු කර සතුට සැමරීමේ වරදක් නැතත් නව රජයකට විසඳීමට ප්‍රශ්න රැසක් ඇති බැවින් ඒ සඳහා සියලුම දේශපාලන පක්ෂවල සහාය අවශ්‍ය බව අමතක නොකළ යුතු බවත්  නිමල් සිරිපාල ද සිල්වා මහතා වැඩිදුරටත් සඳහන් කළේය.මන්ත්‍රීවරයා  මෙම අදහස පළ කළේ ආණ්ඩුවෙන් ශ්‍රීලනිපය ඉවත්වීම සම්බන්ධයෙන් කරුණු දැක්වීමට සඳහා ශ්‍රීලනිප පක්ෂ කාර්යාලයේදී පැවැති මාධ්‍ය හමුවේදීය.  ",
    "URL": "https://www.lankadeepa.lk/latest_news/හිංසන-ක්‍රියා-එපා-යයි-නිමල්-සිරිපාල-වෘත්තීය-සමිතිවලින්-ඉල්ලයි/1-539292",
    "Category": "latest_news"
}