{
    "Source": "www.lankadeepa.lk",
    "Timestamp": "2022 පෙබරවාරි මස 25",
    "Headline": "සති අන්තයේ රාත්‍රීයේ විදුලිය කපන්නේ නෑ",
    "News Content": "(යොහාන් භාසුර)එළඹෙන සති අන්තයේ (අද සහ හෙට) රාත්‍රී කාලයේ විදුලිය විසන්ධි නොකරන බව මහජන උපයෝගිතා කොමිසමේ සභාපති ජනක රත්නායක මහතා හෙට (25) පස්වරුවේ පැවසීය.අනිද්දා (26) දිනයේ ඒ, බී සහ සී යන කළාපවලට පැය 3 ක් ද, සෙසු කළාපවලට පැය 2 යි විනාඩි 30 ක් ද, පෙරවරු 8.30 සිට පස්වරු 5.30 දක්වා කාලය තුළ විදුලිය විසන්ධි කරන බවත් 27 වැනිදා ඒ, බී සහ සී යන කළාපවලට (දකුණු පළාතට) පමණක් පැය 2 යි විනාඩි 30 ක් විදුලිය විසන්ධි කළ ද සෙසු කළාපවල විදුලිය විසන්ධි නොකරන බවත් ජනත රත්නායක මහතා කීය.හෙට දිනයේ දකුණු පළාතේ විදුලි කප්පාදුව දිවා කාලය කරන බවත් රත්නායක මහතා සඳහන් කළේය.විදුලි කප්පාදුවෙන් ජනතාවට සිදුවන අපහසුතාවට පිළිබඳව අවදානය යොමු කර එළඹෙන සති අන්තයේ විදුලි කප්පාදුව නොකරන ලෙස විදුලිබල මණ්ඩලයෙන් ඉල්ලීමක් කළ බවත් සති අන්තයේ අඩු විදුලි පරිභෝජනය ද ප්‍රයෝජනයට ගනිමින් කප්පාදු නොකර ලෙස වැඩි දුරටත් ඉල්ලා සිටි බව ද රත්නායක මහතා වැඩි දුරටත් කීය.  ",
    "URL": "https://www.lankadeepa.lk/latest_news/සති-අන්තයේ-රාත්‍රීයේ-විදුලිය-කපන්නේ-නෑ/1-608862",
    "Category": "latest_news"
}