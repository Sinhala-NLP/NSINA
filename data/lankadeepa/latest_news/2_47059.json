{
    "Source": "www.lankadeepa.lk",
    "Timestamp": "2019 ජුලි මස 17",
    "Headline": "පොලිස් කොමිසමේ ලේකම්ගේ අපේක්ෂිත ඇප අයැදුම ප්‍රතික්ෂේප කරයි",
    "News Content": "(නිමන්ති රණසිංහ)ඇවන්ට්ගාඩ් පාවෙන අවි  ගබඩා සිද්ධිය සම්බන්ධයෙන් තමා අත්අඩංගුවට ගැනීම වළක්වන ලෙස ජාතික පොලිස් කොමිසමේ ලේකම් සමන් දිසානායක මහතා ඉල්ලා තිබූ අපේක්ෂිත ඇප අයැදුම ප්‍රතික්ෂේප කිරීමට කොළඹ කොටුව මහෙස්ත්‍රාත් රංග දිසානායක මහතා අද (17) නියෝග කළේය.ඇවන්ට්ගාඩ් සමාගමේ සභාපති නිශ්ශංක සේනාධිපති, පොලිස් කොමිසමේ ලේකම් සමන් දිසානායක ඇතුළු 5 දෙනෙකු  අත්අඩංගුවට ගෙන අධිකරණයට ඉදිරිපත් කරන ලෙස නීතිපතිවරයා වැඩබලන පොලිස්පතිවරයාට දැනුම් දී තිබිණි.ඒ අනුව ජාතික පොලිස් කොමිසමේ ලේකම් සමන් දිසානායක මහතා අපේක්ෂිත ඇප අයැදුමක් ගොනු කළ අතර එය විභාගයට ගත් කොළඹ කොටුව මහේස්ත්‍රාත් රංග දිසානායක මහතා ගිනි අවි ආඥා පනත යටතේ සිදුකරන වැරදි සම්බන්ධයෙන් ඇප දීමේ බලයක් මහේස්ත්‍රාත් අධිකරණයට නොමැති බවයි.එම නිසා අපේක්ෂිත ඇප අයැදුම ප්‍රතික්ෂේප කරන බව මහේස්ත්‍රාත්වරයා දැනුම් දුන්නේය.  ",
    "URL": "https://www.lankadeepa.lk/latest_news/පොලිස්-කොමිසමේ-ලේකම්ගේ-අපේක්ෂිත-ඇප-අයැදුම-ප්‍රතික්ෂේප-කරයි/1-553725",
    "Category": "latest_news"
}