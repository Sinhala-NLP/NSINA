{
    "Source": "www.lankadeepa.lk",
    "Timestamp": "2018 දෙසැම්බර් මස 18",
    "Headline": "එජාප ආණ්ඩුවකට එක්වන ශ්‍රීලනිප මන්ත්‍රීවරුන්ට ඇමැතිකම් නෑ",
    "News Content": "(අජන්ත කුමාර අගලකඩ)එක්සත් ජාතික පක්ෂ ආණ්ඩුවට එක්වන ශ්‍රී ලංකා නිදහස් පක්ෂයේ මන්ත්‍රීවරු කිසිවෙකුටත් කැබිනට් අමාත්‍යධූර , රාජ්‍ය අමාත්‍යධූර හෝ නියෝජ්‍ය අමාත්‍යධූර ලබා නොදෙන බව ජනාධිපති මෛත්‍රීපාල සිරිසේන මහතා  අද රාත්‍රීයේ පැවැති ශ්‍රී ලංකා නිදහස් පක්ෂ මධ්‍යම කාරක සභා රැස්වීමේදී ප්‍රකාශ කර ඇතැයි වාර්තාවේ.ශ්‍රී ලංකා නිදහස් පක්ෂයේ  මධ්‍යම කාරක සභාව අද (18) රාත්‍රීයේ ජනාධිපති ලේකම් කාර්යාලයේදී  පැවැති අතර  එහිදී ජනාධිපතිවරයා මේ බව සඳහන් කර තිබේ.මේ අතර පක්ෂයෙන් ඉවත්ව ගිය  මන්ත්‍රීවරුන් සම්බන්ධයෙන්  විනය ක්‍රියාමාර්ග ගතයුතු බවටද මධ්‍යම කාරක සභාවට යෝජනාවක් ඉදිරිපත් කර ඇතැයි එම පක්ෂයේ ජ්‍යෙෂ්ඨ ප්‍රකාශකයෙකු සඳහන් කළේය.මේ අතර එක්සත් ජාතික පක්‍ෂ ආණ්ඩුවට එකතුවූ මන්ත‍්‍රීවරුන් පක්‍ෂයෙන් ඉවත් කළ යුතු බවට ඉදිරිපත්වූ යෝජනාවක් මධ්‍යම කාරක සභාවට ඉදිරිපත්ව ඇති අතර ඒ සම්බන්ධයෙන් තීන්දුවක් ගැනීම මීළඟ මධ්‍යම කාරක සභා රැස්වීම දක්වා කල් තබා ඇතැයිද ශ්‍රී ලංකා නිදහස් පක්‍ෂ ආරංචි මාර්ග සඳහන් කරයි.  ",
    "URL": "https://www.lankadeepa.lk/news/එජාප-ආණ්ඩුවකට-එක්වන-ශ්‍රීලනිප-මන්ත්‍රීවරුන්ට-ඇමැතිකම්-නෑ/101-542421",
    "Category": "latest_news"
}