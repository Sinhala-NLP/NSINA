{
    "Source": "www.lankadeepa.lk",
    "Timestamp": "2021 නොවැම්බර් මස 05",
    "Headline": "“ගොවීන්ට දුන් කෝටි 186ක් වහාම අය කර ගන්න’’",
    "News Content": "(සුජිත් හේවාජුලිගේ සහ  අංජුල මහික වීරරත්න )දිවයින පුරා ගොවීන්ට නිකුත් කළ රුපියල් කෝටි 186 ක පමණ ණය මුදලක් අයකරගෙන (2019වර්ෂය වන විට) නැතැයි රජයේ ගිණුම් පිළිබඳ පාර්ලිමේන්තු කාරක සභාවේ  වාර්තාවක සඳහන් වේ.විවිධ ක්‍රම හයක් යටතේ මෙම ණය නිකුත් කරනු ලැබ ඇත්තේ  ගොවිජන සංවර්ධන කොමසාරිස් ජනරාල්වරයාගේ  බලතල අනුව බවද එහි දැක්වේ.මේ සම්බන්ධයෙන්  රජයේ ගිණුම් පිළිබඳ කාරක සභාව  ගොවිජන සේවා කොමසාරිස් දෙපාර්තමේන්තුවේ ප්‍රධානීන්ගෙන් ප්‍රශ්න කර ඇත. එහිදී ඔවුන් ප්‍රකාශ කර ඇත්තේ නිකුත් කළ රුපියල් කෝටි 1100 ක  ණය මුදලින්  කොටසක් දැනට අයකර ගැනීමට තිබෙන බවයි.මේ සම්බන්ධයෙන් වහාම වාර්තාවක් ඉදිරිපත් කරන ලෙස කෝපා කමිටුව  ගොවිජන සේවා දෙපාර්තමේන්තුවේ නිලධාරීන්ට නියෝග කර ඇත.  ",
    "URL": "https://www.lankadeepa.lk/news/“ගොවීන්ට-දුන්-කෝටි-186ක්-වහාම-අය-කර-ගන්න’’/101-602342",
    "Category": "latest_news"
}