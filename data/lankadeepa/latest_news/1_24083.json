{
    "Source": "www.lankadeepa.lk",
    "Timestamp": "2021 ඔක්තෝබර් මස 02",
    "Headline": "විදුලි රාජ්‍ය අමාත්‍යංශයේ ප්‍රමාදයෙන් 2030 ඉල්ලක්කයට යා නොහැකියි",
    "News Content": "(උපුල්වික්‍රමසිංහ)2030 වනවිට රටේ සමස්ත විදුලිය ඉල්ලුමෙන් සියයට 70 ක් පුනර්ජනනීය බලශක්ති ප්‍රභවයන්ගෙන් සපුරා ගැනීමේ රජයේ ඉලක්කයට ළඟා වීමට බාධාවන අයුරින් සූර්ය හා සුළං ප්‍රභවයන්ගෙන් මෙගාවොට් 190 ක විදුලිය නිපදවීමට අදාළ ව්‍යාපෘති සඳහා ටෙන්ඩර් කැඳවීම වසරක කාලයක් තිස්සේ ප්‍රමාද කර ඇති බව ලංකා විදුලි බල මණ්ඩලයේ ඉංජිනේරු සංගමයේ සභාපති සෞම්‍ය කුමාරවඩු මහතා ඉරිදා ලංකාදීපයට පැවසීය.2020 වසරේ අගෝස්තු මසදී මෙගා වොට් 150 ක සූර්ය බලශක්ති විදුලි බලාගාර හා මෙගා වොට් 40 ක සුළං විදුලි බලාගාර ඉදිකිරීම සඳහා ටෙන්ඩර් කැඳවීමට අනුමැතිය ඉල්ලා කැබිනට් පත්‍රකාවක් ඉදිරිපත් කළ ද සූර්ය සුළං සහ ජල විදුලි ප්‍රවර්ධන රාජ්‍ය අමාත්‍යාංශය අදාළ අනුමැතිය ලබා ගැනීම පමා කරමින් සිටින බවද ඒ මහතා සඳහන් කළේය.ටෙන්ඩර් ක්‍රමය ඔස්සේ අඩුම මිලකට විදුලිය සැපයීමට ඉදිරිපත් වන සැපයුම් කරුවන් තෝරා ගන්නා ක්‍රමය වෙනුවට කලින් පැවති සම්මත මිල ගණන් යටතේ විදුලිය සැපයී මේ ව්‍යාපෘති ලබා දීමේ ක්‍රමවේදය යළි ක්‍රියාත්මක කිරීමේ අවශ්‍යතාව රාජ්‍ය අමාත්‍යාංශයට තිබෙන්නේ ද කියා සාධාරණ සැකයක් මතු වනබව කී ඔහු 2030 වන විට විදුලිය ඉල්ලුමෙන් සියයට 70වක් පුනර්ජනනීය බලශක්ති ප්‍රභවයන්ගෙන් සපුරා ගැනීමේ ඉලක්කයට ළඟා වීමට නම් එවැනි බලාගාර සඳහා වන ටෙන්ඩර් කැඳවීම් වසරකට තුනක් වත් සිදු කළයුතු බවද ප්‍රකාශ කළේය.මේ සම්බන්ධයෙන් තොරතුරු ලබා ගැනීම සඳහා සූර්ය සුළං සහ ජල විදුලි ප්‍රවර්ධන රාජ්‍ය අමාත්‍දුමින්ද දිසානායක මහතා දුරකථනය ඔස්සේ සම්බන්ධ කර ගැනීමට ගත් උත්සාහය අසාර්ථක විය.   ",
    "URL": "https://www.lankadeepa.lk/latest_news/විදුලි-රාජ්‍ය-අමාත්‍යංශයේ-ප්‍රමාදයෙන්-2030-ඉල්ලක්කයට-යා-නොහැකියි/1-600238",
    "Category": "latest_news"
}