{
    "Source": "www.lankadeepa.lk",
    "Timestamp": "2023 සැප්තැම්බර් මස 07",
    "Headline": "’’එක්කෙනෙක් යන තුරු එක්කෙනෙක් කෙල හලනවා’’",
    "News Content": "(අංජුල මහික වීරරත්න සහ සුජිත් හේවාජුලිගේ)සෞඛ්‍ය ඇමති විශ්වාස භංගයෙන් පැරදුනොත් ඒ තනතුර ගන්න විපක්ෂයේ කෙනෙක් කෙළ හලාගෙන බලා ඉන්න බව ජාතික ජන බලවේගයේ ගම්පහ දිස්ත්‍රික් මන්ත්‍රී විජිත හේරත් මහතා පාර්ලිමේන්තුවේදී පැවසීය.එම නිසා සෞඛ්‍ය අමාත්‍යවරයාට එරෙහි  විශ්වාසභංගයේ යටි අරමුණු ක්‍රියාත්මක වන බවද හේරත් මහතා කීය.ආණ්ඩුව සෞඛ්‍ය අර්බුදයක් නැතැයි කියන්න උත්සාහ කලත් ආණ්ඩුව රටේ සෞඛ්‍ය වට්ටමින් සිටින බව කී මන්ත්‍රීවරයා සෞඛ්‍ය ඇමතිවරයා ම ඊට  වගකිව යුතු යැයි තමා කියන්නේ නැතැයි ද මෙය ආණ්ඩුවේම සෞඛ්‍ය  ප්‍රතිපත්තිවලට එරෙහි විශ්වාසභංගයක් බව සඳහන් කළේය.අද වන විට හිතාමතාම සෞඛ්‍ය පද්ධතිය කඩා වට්ටවනවාද යන බරපතල සැකය ජනතාවට ඇතිවී තිබෙන්නේ යැයි කී මන්ත්‍රීවරයා ජනතාව ආණ්ඩුවේ රෝහල්  වලට  යාම නතර කළොත්  අයි.එම්.එෆ් න්‍යාය පත්‍රයට අනුව පෞද්ගලීකරණ ක්‍රියාවලිය ක්‍රියාත්මක කරන්නට ආණ්ඩුවට අවස්ථාව ලැබෙන බව ද කීය.   ",
    "URL": "https://www.lankadeepa.lk/news/’’එක්කෙනෙක්-යන-තුරු-එක්කෙනෙක්-කෙල-හලනවා’’/101-639413",
    "Category": "latest_news"
}