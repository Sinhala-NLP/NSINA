{
    "Source": "www.lankadeepa.lk",
    "Timestamp": "2019 පෙබරවාරි මස 26",
    "Headline": "කෙරවලපිටිය විදුලි බලාගාරයේ ටෙන්ඩරය ගැන සෙවීමට ඇමැති අනුකමිටුවක්",
    "News Content": "අජන්ත කුමාර අගලකඩකෙරවලපිටිය ඉදිරිකිරිමට යෝජිත මෙගාවොට් 300 ක අනාදෝලනාත්මක ස්වාභාවිත වායු විදුලි බලාගාර ටෙන්ඩරය චීන සමාගාමකට ලබාදීම සම්බන්ධයෙන් සොයා බැලීමට ඇමැති අනුකමිටුවක් කැබිනට් මණ්ඩලය විසින් පත්කරනු ලැබ ඇත.එම කමිටුවට ඇමැතිවරයන්ට අමතරව, අමාත්‍යංශ ලේකම්වරයාත් කිහිපදෙනෙකු ද පත් කිරිමට අද (26) පැවැති කැබිනට් රැස්වීමේ දී තීරණය කර තිබේ.ඒ අනුව රවී කරුණානායක, මලික් සමරවික්‍රම, පාඨලී චම්පික රණවක, ආචාර්ය හර්ෂ ද සිල්වා, එරාන් වික්‍රමරත්න යන ඇමැතිවරු ද, මුදල් විදුබල හා බලශක්ති ඇතුළු අමාත්‍යංශ කිහිපයක ලේකම්වරු ද එම කමිටුවට පත්කරනු ලැබ සිටිති.අදාළ විදුලි බලාගාරය ඉදිකිරිමේ ටෙන්ඩරය චීන සමාගමකට ලබාදීම සම්බන්ධයෙන් එල්ලවී ඇති චෝදනා සැළකිල්ලට ගනිමින් මෙම කමිටුව පත්කර ඇත.එම කමිටුව ඒ පිළිබඳව විමර්ශන කර කැබිනට් මණ්ඩලය වෙත කඩිනමින් වාර්තාවක් ඉදිරිපත් කිරිමට නියමිතය.එල්එන්ජී බලාගාරය ඉදිකිරිමේ ටෙන්ඩරය චීන සමාගමට පැවරීමට කැබිනට් මණෟඩලය මීට සති දෙකකට පමණ ඉහතදී තීරණය කර තිබිණි.  ",
    "URL": "https://www.lankadeepa.lk/news/කෙරවලපිටිය-විදුලි-බලාගාරයේ-ටෙන්ඩරය-ගැන-සෙවීමට-ඇමැති-අනුකමිටුවක්/101-546404",
    "Category": "latest_news"
}