{
    "Source": "www.lankadeepa.lk",
    "Timestamp": "None  2015 ඔක්තෝබර් මස 04",
    "Headline": "රජගලතැන්නෙන් ඉතිහාස සාක්කි මතුවෙයි",
    "News Content": "අම්පාර ඵෙතිහාසික රජගලතැන්න පුරාවිද්‍යා භුමියේ කැනීම් වලදි ඉපැරුණි මුද්‍රාවක්, දේව රූපයක් සහ ඇතකුගේ රූපයක් හමුවි ඇති බව ජයවර්ධනපුර විශ්ව විද්‍යාලයේ ඉතිහාසය සහ පුරාවිද්‍යාව අංශයේ මහාචාර්ය කරුණාසේන හෙටිටිආරචිචි මහතා පැවසීය.ජයවර්ධනපුර විශ්ව විද්‍යාලයේ ඉතිහාසය සහ පුරා විද්‍යා අංශය සහ පුරාවිද්‍යා දෙපාර්මේන්තුව එක්ව 2012 වසරේ ආරම්භ කරන ලද රජගලතැන්න පුදබිමේ  කැනීම් වලට මේ වන විට වසර 03 ක් ගතව තිබේ. මෙම කැනීම් වලදි වැදගත් ස්ථාන මෙන්ම වැදගත් ඵෙතිහාසික කරුණු බොහොමයක් ඉස්මතු කර ගැනිමට හැකිවු බවද මහාචාර්ය කරුණාසේන හෙටිටිආරචිචි මහතා කීය.අවසන් වරට හමුවු මුද්‍රාව සහ දේව රූපය දාන ශාලා ගොඩනැගිල්ලයි සැකකරන කැනීමි කරන ස්ථානයේදි හමුව තිබේ. මෙම ප‍්‍රතිමාව කි‍්‍රස්තු වර්ෂ 8,9 සියවසේ විමට හැකි බවද ඔහු පැවසිය. අඩි එකහාමාරක් පමණ ඇති මෙම රූපයේ හිසේ සිට දණ හිස දක්වා කොටස පමණක් හමුවී ඇත.දිව්‍යමය ස්වභාවයක් ගන්නා මෙම රූපයේ හිස ඉතාමත් අලංකාරව පිහිටා තිබේ. අත්වල බාහු කැඩි ගොස් ඇති අතර අත්දෙක ඉතිරිව තිබේ. එම අත්දෙක මැද මල් පොකුරක් තිබෙන අතර රූපයේ යට කොටසේ දුහුල් දෝනියක් හැද තිබෙනවා. මෙහි සමස්ථ ලක්ෂණ සහ ලංකාවේ වෙනත් හමුවු රූප සහ සැසැදිමේදි කිසියම් දිව්‍යමය රූපයක් මෙයින් ඉදිරිපත් කර ඇති බවද මහාචාර්ය කරුණාසේන හෙටිටිආරචිචි මහතා සඳහන් කළේය.බුදුන් වහන්සේට හෝ  බුදුන් වහන්සේගේ  ධාතුන් වහන්සේලා වන්දනාමාන කිරිමට පැමිණෙන ප‍්‍රධාන දෙවි කෙනෙක් ආකාරයට මෙම නිර්මාණය කර තිබෙනවා. ලංකාවේ හමුවෙන මැටියෙන් කරන ලද ප‍්‍රතිමා අතර අතිශය වැදගත් අවධානය යොමුකළ හැකි පිළිමයක් බවට මෙම පිළිමය හඳුන්වා දිය හැකි බවද ඒ මහතා පැවසියමෙයට අමතරව ඉතා දුර්ලභ මුද්‍රාවක් ද මෙහි කරන ලද කැනීම් වලදි හමුව ඇති අතර ඇතුළුනුවර , අභයගිරිය, රුහුණේ සහ යාපනය අර්ධද්විපයේ කරන ලද කැනීම් වලදිද මෙවැනි මුද්‍රා හමුව තිබේ.       ",
    "URL": "https://www.lankadeepa.lk/latest_news/රජගලතැන්නෙන්-ඉතිහාස-සාක්කි-මතුවෙයි/1-352352",
    "Category": "latest_news"
}