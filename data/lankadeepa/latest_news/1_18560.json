{
    "Source": "www.lankadeepa.lk",
    "Timestamp": "2022 මාර්තු මස 03",
    "Headline": "ඕස්ට්‍රේලියාවේදී සල්ලාලකම් කළැයි 13 වසරක් හිරේ",
    "News Content": "ඕස්ට්‍රේලියාවේ බාලවයස්කාර දැරියන්ට නිරුවත් ඡායාරූප එවන ලෙස තර්ජනය කළ 24 හැවිරිදි ශ්‍රී ලාංකික තරුණයෙකුට වික්ටෝරියා ප්‍රාන්තයේ අධිකරණයක් විසින් වසර 13 ක සිර දඬුවමක් නියම කර තිබේ.උසස් අධ්‍යාපනය හැදෑරීම සඳහා මෙම සිසුවා ඔස්ට්‍රේලියාවට ගොස් ඇති අතර මොහු මහනුවර ප්‍රදේශයේ පදිංචිකරුවෙකි.මෙම සිසුවා තමන් වෙත නිරුවත් ඡායාරූප එවන ලෙස බාලවයස්කාර දැරිවියන් කිහිපදෙනෙකුට තර්ජනය කර තිබේ.එසේ නොකොළහොත් ව්‍යාජ ඡායාරූප සකස් කර එම දැරිවියන්ගේ හිත මිතුරන්ට ලබා දෙන බව පවසා ඇත.  තර්ජනය කළ දැරිවියන් අතර වයස අවුරුදු 10 ක දැරිවියක් ද සිට ඇත.2020 වසරේ මේ සම්බන්ධයෙන් ඕස්ට්‍රේලියානු ෆෙඩරල් පොලිසියට ලද පැමිණිල්ලකට අනූව මෙම සිසුවා අත්අඩංගුවට ගෙන ඇත. නඩු විභාගයෙන් පසු මොහුට වසර 13 ක සිර දඬුවමක් ලැබී ඇති අතර සිර දඬුවම අවසානයේ ශ්‍රී ලංකාවට පිටුවහල් කරන බව ඕස්ට්‍රේලියානු බලධාරීහු පැවසූහ.(034)  ",
    "URL": "https://www.lankadeepa.lk/latest_news/ඕස්ට්‍රේලියාවේදී සල්ලාලකම්-කළැයි-13-වසරක්-හිරේ/1-609211",
    "Category": "latest_news"
}