{
    "Source": "www.lankadeepa.lk",
    "Timestamp": "None  2016 ජනවාරි මස 06",
    "Headline": "එස් ඕ එස් ලොක්කෝ ලංකාවේ",
    "News Content": "ශ‍්‍රී ලංකාවේ එස් ඕ එස් ළමා ගම්මාන නිරීක්ෂණ චාරිකාවක් සදහා එහි ජාත්‍යන්තර සභාපති සිද්ධාර්ථ කෝල් ඇතුළු විශේෂ දූත පිරිසක් අද (6) ශ‍්‍රී ලංකාවට පැමිණියහ. එස් ඕ එස් ළමා ගම්මාන ජාත්‍යන්තර සංවිධානයේ යාවජීව සභාපති හෙල්මට් කුටින් සහ ආසියා කලාපීය අධ්‍යක්ෂිකා ශූභා මුර්ති මහත්මියද ඒ පිරිසට ඇතුළත් වෙති.එස් ඕ එස් ළමා ගම්මාන ව්‍යාපෘතිය ශ‍්‍රී ලංකාවේ ආරම්භ කර මෙම වසරට වසර 35 ක් සපිරේ ඒ වෙනුවෙන් පැවැත්වෙන සැමරුම් උත්සවයකට ද ඔවුන් සහභාගිවීමට නියමිත බව එස් ඕ එස් ශ‍්‍රී ලංකා සංවිධානයේ ජාතික අධ්‍යක්ෂ ආනන්ද කරුණාරත්න පවසයි.පිළියන්දල, ගාල්ල, යාපනය, මොනරාගල, අනුරාධපුරය සහ නුවරඑළියේ එස් ඕ එස්  ගම්මාන පිහිටුවා ඇත. ",
    "URL": "https://www.lankadeepa.lk/latest_news/එස්-ඕ-එස්-ලොක්කෝ-ලංකාවේ/1-374602",
    "Category": "latest_news"
}