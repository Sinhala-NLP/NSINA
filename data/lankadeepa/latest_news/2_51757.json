{
    "Source": "www.lankadeepa.lk",
    "Timestamp": "2018 නොවැම්බර් මස 27",
    "Headline": "‘ව්‍යවස්ථාව ගැන මම කිව්වේ මගේ මතයයි’",
    "News Content": " රංජන් කස්තුරි ව්‍යවස්ථාව අර්ථ නිරූපනය කිරීම සම්බන්ධයෙන් තමා ඉදිරිපත් කළේ නීතිඥ සංගමයේ මතය නොව තමාගේ පෞද්ගලික මතය යැයි ශ්‍රී ලංකා නීතිඥ සංගමයේ සභාපති ජනාධිපති නීතිඥ යූ. ආර්. ද සිල්වා මහතා සඳහන් කරයි.යූ. ආර්. ද සිල්වා මහතා ඒ සම්බන්ධයෙන් නිකුත් කළ නිවේදනයේ මෙසේ ද සඳහන් වේ.“පසුගිය කාල වකවානුව තුළ ශ්‍රී ලංකාවේ ඇති වූ ව්‍යවස්ථා අර්ථ නිරූපනය කිරීම සම්බන්ධ ගැටලුවලට අදාළව විද්‍යුත් හා මුද්‍රිත මාධ්‍ය හරහා ජනාධිපති නීතිඥ යූ. ආර්. ද සිල්වා ලෙස පැහැදිලිව හඳුන්වා දෙමින් ඉදිරිපත් කළ මතයන් කිසිසේත්ම නීතිඥ සංගමයේ මතයන් හෝ නීතිඥ සංගමය වෙනුවෙන් කළ මතයන් නොව, මාගේ වෘත්තීය දැනුම අනුව සිදු කළ පෞද්ගලික මතයන් බව අවධාරණයෙන් සඳහන් කර සිටිමි.”  ",
    "URL": "https://www.lankadeepa.lk/news/‘ව්‍යවස්ථාව-ගැන-මම-කිව්වේ-මගේ-මතයයි’/101-541114",
    "Category": "latest_news"
}