{
    "Source": "www.lankadeepa.lk",
    "Timestamp": "2022 මාර්තු මස 18",
    "Headline": "මහරගම නගර සභා රැස්වීම මධ්‍යට තහනම් වෙයි",
    "News Content": "(ශාන්ත ප්‍රදීප් කුමාර කුලරත්න)මාධ්‍යවේදීන්ට නගරසභා රැස්විම අද තහනම් කිරීමත් සමග ශ්‍රී ලංකා පොදුජන පෙරමුණ් මන්ත්‍රී කණ්ඩායමක් ඊට විරෝධය දැක්වීමත් සමග මාසික සභා රැස්වීම දැඩි උණුසුම් මුහුණුවරක් ගත්තේය.ශ්‍රී ලංකා පොදුජන පෙරමුණේ මන්ත්‍රී කණ්ඩායමේ මන්ත්‍රීවරුන් පිරිසක් සහ ස්වාධීන කණ්ඩායමේ මන්ත්‍රීවරයෙක් සභාපතිවරයාට විරෝධය පළ කළහ.මහරගම නගර සභාවේ  පොදු අරමුදලින් රුපියල් ලක්ෂ විස්සක් වැය කොට වාහනයක් මිලදී ගැනීමෙ සිද්ධියක්  සම්බන්ධයෙන් අද පැවති මාසික මහ සභා රැස්වීමේදී සාකච්ඡා වීමට නියමිතව තිබූ බැවින් එය මාධ්‍ය හරහා ප්‍රචාරය වීම වළක්වාලීමේ අරමුණින් මහා සභා රැස්වීමට මාධ්‍යවේදීන් නොකැඳවීමට සභාපතිවරයා පියවර ගෙන ඇතැයි නාගරික මන්ත්‍රී නිශාන්ත විමල චන්ද්‍ර මහතා පැවසීය.මාසික සභා රැස්වීමට ආවරණය කිරීම සඳහා මාධ්‍යවේදීනට අවසර නොදීම සම්බන්ධයෙන් නගර සභා ස්වාධීන නාගරික මන්ත්‍රී රුවන් සේනාරත්න මහතා ආරක්ෂක අංශයෙන් විමසුවද ඔවුන් පවසා සිටියේ මාධ්‍යවේදීන්ට නගර සභා පරිශ්‍රයට ඇතුළු වීමට ඉඩ ලබා නොදෙන ලෙසට තමන්ට උපදෙස් ලැබී ඇති බවයි .එහෙත් ඒ සඳහා හේතුවක් තමන් වෙත දන්වා නොමැති බවද ආරක්ෂක අංශය වැඩිදුරටත් කීය .  ",
    "URL": "https://www.lankadeepa.lk/latest_news/මහරගම-නගර-සභා-රැස්වීම-මධ්‍යට-තහනම්-වෙයි/1-610040",
    "Category": "latest_news"
}