{
    "Source": "www.lankadeepa.lk",
    "Timestamp": "2017 දෙසැම්බර් මස 23",
    "Headline": "ඒකදන්තයා හොරෙන්ම පුරුදු කැලේට යයි",
    "News Content": "අමල් වික්‍රමරත්න ගලිගමුව අලි සුරැකුම් මධ්‍යස්ථානයේ රදවා සිටි ඒක දන්ත හස්තියා නැවතත් ඊයේ (22) මධ්‍යම රාත්‍රී සිය වාසභූමිය වූ ගලිගමුව වැව් රක්ෂිතයටම පැමිණ සිටියදී සොයාගෙන ඇත.මීට ඉහත දී කිලෝ මීටර 243 ඈතින් පිහිටි සෝමාවතී වනයට ගෙනගොස් දැමු ඒකදන්ත හස්තියා කිහිප දිනකින් නැවතත් ගලිගමුව ප්‍රදේශයටම පැමිණි අතර නැවත වතාවක් කිලෝමීටර 112 ඈතින් තිබෙන ගලිගමුව අලි සුරැකුම් මධ්‍යස්ථානයේ රදවාතිබුනද  එම ස්තානයෙන් නැවතත් ඒකදන්ත හස්තියාගේ වාසභූමිය වූ ගලිගමුව ටම පැමිණීම සිදු විය.පසුගිය දිනවල අතුරුදන්ව සිටි ඒකදන්ත හස්ථියා වනජීවි දෙපාර්තමේන්තුවේ නිලධාරීන් සහ පොලීසිය එක්ව සිදුකළ සෝදිසි මෙහෙයුමේදී  (22) ඊයේ රාත්‍රියේ හමුවූ බව වනජීවි හා තිරසර සංවර්ධන අමාත්‍යා ගාමිණි ජයවික්‍රම පෙරේරා මහතා පැවසු අතර ඒකදන්ත හස්තියාගේ ආරක්ෂාව සඳහා වැඩපිළිවෙළක් සකස් කරන බව අමාත්‍යවරයා එහිදි පැවසීය.   ",
    "URL": "https://www.lankadeepa.lk/latest_news/ඒකදන්තයා-හොරෙන්ම-පුරුදු-කැලේට-යයි/1-522009",
    "Category": "latest_news"
}