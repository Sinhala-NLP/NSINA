{
    "Source": "www.lankadeepa.lk",
    "Timestamp": "2018 මැයි මස 14",
    "Headline": "චෙන්නායි සිට ගෙනා ලක්ෂ 24ක රත්තරන් අල්ලයි",
    "News Content": "(ටී.කේ.ජී .කපිල )                     රුපියල් ලක්ෂ 24 ක් පමණ වටිනා රත්තරන් කුට්ටි 4 ක් සිය ගමන් මල්ලේ සඟවා ගෙන  නීතිවිරෝධී ලෙස මෙරටට ගෙන ආ ශ්‍රී ලාංකික ගුවන් මගියයෙක් අද (14) කටුනායක ගුවන් තොටුපොළේ දී රේගු නිලධාරීන් විසින් අත්අඩංගුවට ගනු ලැබීය. මොහු කොළඹ ප්‍රදේශයේ පදිංචි 56 හැවිරිදි පිරිමි පුද්ගලයෙකි . ඔහු අද (14) දහවල් 11.50 ට පමණ ඉන්දියාවේ චෙන්නායි සිට පැමිණි ශ්‍රී ලන්කන් ගුවන් සේවයේ යූ.එල්.- 122 දරණ ගුවන් යානයෙන් කටුනායක ගුවන් තොටුපොළ වෙත පැමිණ තිබිණි. ඔහු  රැගෙන ආ මෙම ග්‍රෑම් 100 බැගින් වූ රත්තරන් කුට්ටි 4 හි මුළු බර ග්‍රෑම් 400 ක් බව රේගුව සඳහන් කරයි.   ",
    "URL": "https://www.lankadeepa.lk/latest_news/චෙන්නායි-සිට-ගෙනා-ලක්ෂ-24ක-රත්තරන්-අල්ලයි/1-528958",
    "Category": "latest_news"
}