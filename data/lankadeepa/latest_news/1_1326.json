{
    "Source": "www.lankadeepa.lk",
    "Timestamp": "2023 සැප්තැම්බර් මස 06",
    "Headline": "ඩුබායි හිදි ලාංකිකයකුට කෝටි 175ක් ඇදෙයි",
    "News Content": "(විමුක්ති එස් රුද්‍රිගු)එක්සත් අරාබි එමීර් රාජ්‍යයේ සිටින ශ්‍රී ලාංකිකයකු ඩිරාම් මිලියන 20 (ශ්‍රී ලංකා රුපියල් කෝටි 175 ක් පමණ)ක ලොතරැයි ජයග්‍රහණයකට හිමිකම් කීමට වාසනාවන්ත වී ඇත .තුරෙයිලිංගම් ප්‍රභාගර් නැමැති මෙම ශ්‍රී ලාංකිකයා අබුඩාබි බිග් ටිකට් ලොතරැයියේ පළමු ත්‍යාගයට හිමිකම් කියා ඇති අතර එම ටිකට් පතේ දෙවැනි ත්‍යාගයට ඉන්දියානු ජාතිකයකු වූ සෙල්වරාජ් තන්ගායාන් හිමිකම් කියා තිබේ.තුරෙයිලිංගම් මහතා මීට වසර 16කට පෙර එක්සත් අරාබි එමීර් රාජ්‍යයට සංක්‍රමණය වී ඇති අතර අබුඩාබි බිග් ටිකට් ලොතරැයිය ක්‍රියාත්මක කළ ප්‍රවර්ධන වැඩසටහනකදී තුරෙයිලිංගම් මහතා ජයග්‍රාහී ටිකට් පත මිලදී ගෙන ඇත.තමන් ලද මෙම ලොතරැයි දිනුම හේතුවෙන් අනාගතයේ ගොඩක් වෙනස්කම් සිදුවෙනු ඇති බවත් සුබ පණිවිඩය ලැබූ අවස්ථාවේ ඇති වූ කම්පනය තවමත් තිබෙන බවත් තුරෙයිලිංගම් මහතා පවසා තිබේ. එසේම අවුරුදු 5 ක කාලයක සිට මිත්‍රයන් සමඟ එකතු වී බිග් ටිකට් ලොතරැයිය ජයග්‍රහණයක් බලාපොරොත්තුවෙන් මිලදී ගත් බවද තුරෙයිලිංගම් මහතා ප්‍රකාශ කර ඇත.   ",
    "URL": "https://www.lankadeepa.lk/news/ඩුබායි-හිදි-ලාංකිකයකුට-කෝටි-175ක්-ඇදෙයි/101-639374",
    "Category": "latest_news"
}