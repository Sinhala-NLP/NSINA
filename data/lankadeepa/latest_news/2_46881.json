{
    "Source": "www.lankadeepa.lk",
    "Timestamp": "2019 ජුලි මස 23",
    "Headline": "අබලිද්‍රව්‍ය ආනයනය කිරීම ගැන පරීක්ෂණයක් කරන්නැයි රේගු අධ්‍යක්ෂකට නියෝග",
    "News Content": "(රංජන් කස්තුරි)සෞඛ්‍යයට අහිතකර අබලිද්‍රව්‍ය මෙරටට ආනයනය කිරීම සම්බන්ධයෙන් වහාම පරීක්ෂණයක් කරන්නැයි මුදල් අමාත්‍ය මංගල සමරවීර මහතා අද (23) රේගු අධ්‍යක්ෂ ජනරාල්වරයාට නියෝග කර තිබේ.බ්‍රිතාන්‍යයෙන් මෙරටට ගෙන්වා ඇත්තේ නාගරික අපද්‍රව්‍ය ගණයට වැටෙන අබලි ද්‍රව්‍ය වන අතර ඒවා ආනයනයට ඉඩදීමෙන් නිලධාරීන් වරදක් කර තිබේනම් ඔවුන්ට එරෙහිවද පියවර ගන්නා බවද මුදල් ඇමැතිවරයා නිලධාරීන්ට ප්‍රකාශ කර තිබේ.නාගරික අපද්‍රව්‍ය වෙනත් රටකට ආනයනය කරන්නේ නම් ඒ සඳහා ආනයනික රටේ පරිසර අධිකාරියෙන් අවසර ලබා ගැනීම අනිවාර්ය බවද මුදල් අමාත්‍යාංශය කියයි.  ",
    "URL": "https://www.lankadeepa.lk/news/අබලිද්‍රව්‍ය-ආනයනය-කිරීම-ගැන-පරීක්ෂණයක්-කරන්නැයි-රේගු-අධ්‍යක්ෂකට-නියෝග/101-554146",
    "Category": "latest_news"
}