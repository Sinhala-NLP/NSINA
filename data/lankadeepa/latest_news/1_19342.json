{
    "Source": "www.lankadeepa.lk",
    "Timestamp": "2022 පෙබරවාරි මස 09",
    "Headline": "විදෙස් සංචාරකයන් ගමන් ගත් ජිප් රියකට වල් අලි ප්‍රහාරයක්",
    "News Content": "(අමිල සම්පත් ශ්‍රී)ප්‍රංශ ජාතික සංචාරකයන් රැගත් ජිප් රථයකට  යාල වැල්මල්කෙම ප්‍රදේශයේදී  නනදිමිත්‍ර ඇතාගේ ප්‍රහාරයක් හේතුවෙන් එම ජිප් රථයට දැඩි හානි සිදුව ඇතැයි යාල ජාතික උද්‍යාන නිලධාරීහු පවසති.නන්දිමිත්‍ර හස්තියගේ ප්‍රහාරයත් සමග එහි ගමන් ගත් සංචාරකයන් මර හඬින් කෑ ගසා ඇති අතර එම ශබ්දය ඇසුණු වෙනත් සංචාරක ජිප් රථයක පිරිසක් මේ බව ජාතික උද්‍යාන නිලධාරින්ට දැනුම් දී ඇත.කෙසේ වුවද එම පිරිසකගේ කෑ ගැසීම නිසා නන්දිමිත්‍ර හස්තියා කැලෑවට ගොස් ඇත.වන සතුනට හිරිහැර නොවන අයුරින්  සතුන් නරඹන්නේ නම් එම සතුන් කිසිවකුටත් හානි නොකරන බවත් ඔවුන් අසලට ගොස් කරන විවිධ ක්‍රියා කාරකම් නිසා මෙවැනි සිද්ධීන් වර්තාව වන බව ද යාල ජාතික වනෝද්‍යාන උද්‍යාන බාර මනෝජ්  මහතා පැවැසීය.කෙසේ වුවත මෙම ප්‍රහාරයෙන් ජිප් රථයට හානි වී ඇතත් සංචාරකයන් කිසිවකුට කිසිදු හානියක් වී නැතැයි ද වාර්තා වෙයි.  ",
    "URL": "https://www.lankadeepa.lk/latest_news/විදෙස්-සංචාරකයන්-ගමන්-ගත්-ජිප්-රියකට-වල්-අලි-ප්‍රහාරයක්/1-607918",
    "Category": "latest_news"
}