{
    "Source": "www.lankadeepa.lk",
    "Timestamp": "None  2016 ජුනි මස 30",
    "Headline": "ජගත් මහ ලේකම් ලංකාවට එයි",
    "News Content": "එක්සත් ජාතීන්ගේ මහ ලේකම් බැන් කි මූන් මේ වසරේ ශ්‍රී ලංකාවට එතියි විදේශ කටයුතු අමාත්‍ය මංගල සමරවීර මහතා කියයි.ජීනිවා නුවර පැවැත්වෙන එක්සත් ජාතීන්ගේ මානව හිමිකම් කවුන්සිලයේ 32 වැනි සැසිවාරය අමතමින් ඔහු මේ බව පැවැසීය.ශ්‍රී ලංකාවේ ප්‍රගතිය සම්බන්ධයෙන් අවධානය යොමු කරන සියලු දෙනාට රටට පැමිණ සංචාරය කරන්නැයි ද ශ්‍රී ලංකාවට විවිධ චෝදනා එල්ල කරන පාර්ශවවලටද රට අත්පත් කරගෙන ඇති ප්‍රගතිය බැලිය හැකි යැයි ද මංගල සමරවීර මහතා එහිදි කීවේය.යහපත් අරමුණුවලින් එල්ල කරන චෝදනා හා විවේචන බාරගන්නා බවත් ශ්‍රී ලංකාවේ ප්‍රගතිය වෙනුවෙන් සියලු පාර්ශව කරන යෝජනා හා චෝදනා බාරගන්නා බව ද අමාත්‍යවරයා පවසා ඇත. එක්සත් ජාතීන්ගේ මානව හිමිකම් කොමසාරිස්වරයාගේ වාර්ෂිකව වාර්තාවට පිළිතුරු දෙමින් ශ්‍රී ලංකාව දැන් විවෘත රටක් යැයි ද වත්මන් ආණ්ඩුව ජාත්‍යන්තර ප්‍රජාව සමඟ සහයෝගයෙන් හා විශ්වාසයෙන් කටයුතු කරන බව ද සමරවීර මහතා පැවැසීය.   ",
    "URL": "https://www.lankadeepa.lk/latest_news/ජගත්-මහ-ලේකම්-ලංකාවට-එයි/1-432454",
    "Category": "latest_news"
}