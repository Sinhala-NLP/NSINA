{
    "Source": "www.lankadeepa.lk",
    "Timestamp": "None  2012 මැයි මස 18",
    "Headline": "ලොකුම වෙසක් කූඩුව ඇමෙරිකාවේ",
    "News Content": "අඩි 25ක් විශාල පැටවුන් 24ක් සහිත පහන් කූඩුවක් ඇමෙරිකවේ ලොස් ඇන්ජලීස් නුවර සතරචන්ද්‍ර බෞද්ධ මධ්‍යස්ථානයේ දී ප්‍රදර්ශනය කැරිණි. වෛවර්ණ විදුලි බල්බ් 300කින් පමණ කූඩුව ආලෝක විය. පණ්ඩිත අම්බලන්තොට කෝලිත හා යටිරාවන සිරිනිවාස හිමිවරුන්ගේ උපදෙස් මත නිරෝෂණ කහවත්ත හා අජිත් බෙන්තරගේ මහත්වරු මේ කූඩුව නිර්මාණය කළහ. සුරිය කුමාර ජයලත්, අනුෂ බොතේජු, ඉන්දික බොතේජු මහේෂ් ප්‍රනාන්දු, බුද්ධික, තුෂාර කරුණාතිලක ඇතුළු පිරිස කූඩුවේ කඩදාසි සැරැසිලි බාරව සිටියහ. විනු ග්ලෝබල් ට්‍රැවල්හි මයන්ති හා රුවන් කොටුවැල්ල එහි දායකත්වය දැරූහ.  ",
    "URL": "https://www.lankadeepa.lk/latest_news/ලොකුම-වෙසක්-කූඩුව-ඇමෙරිකාවේ/1-43047",
    "Category": "latest_news"
}