{
    "Source": "www.lankadeepa.lk",
    "Timestamp": "2023 අගෝස්තු මස 19",
    "Headline": "පොලිසිය වේගයෙන් ගිය මෝටර් රථය විනාශ කරයි",
    "News Content": "(විමුක්ති එස් රුද්‍රිගු)අධික වේගයෙන් ධාවනය කළ සුඛෝප භෝගී මෝටර් රථයක් ඕස්ට්‍රේලියා පොලිසිය විසින් තලා පොඩි කර විනාශ කර දමන ලදි.පැයට කිලෝ මීටර 253 ක අධික වේගයකින් ධාවනය කළ මෝටර් රථයක් තලා පොඩිකර දැමීමු අතර සමාජ මාධ්‍ය තුළ සැරිසරන එම වීඩියෝව දැක රියදුරෝ භීතියටත් පුදුමයටත් පත්වූහ.හෝල්ඩන් කොමඩොර් වර්ගයට අයත් මෙම මෝටර් රථයේ වටිනාකම ඩොලර් 30000 ක් (ආසන්න වශයෙන් ශ්‍රී ලංකා රුපියල් ලක්ෂ 95 ක්)පමණ වේ.ඕස්ට්‍රේලියාවේ හඳුන්වා දී ඇති නව නීති යටතේ මෙම රථය විනාශ කිරීමට පොලිසියට නීතියෙන් අවසර හිමි වී ඇති අතර පසුගිය සිකුරාදා එසේ මෝටර් රථය විනාශ කර දැමීමෙන් නොසැලකිලිමත් රියදුරන්ට පණිවිඩයක් ලබා දුන් බව පොලිස් නිලධාරීන් පවසා ඇත.පසුගිය ජනවාරි මාසයේ 30 වැනිදා එල් බෝර්ඩ් එකක් සහිතව ටරෙල් පවර් විලියම්ස් නම් 20 හැවිරිදි තරුණයා  අධික වේගයෙන් ඔහුගේ හෝල්ඩන් කොමඩොර් වර්ගයට අයත් මෝටර් රථය ධාවනය කර ඇති අතර එම අවස්ථාවේදී ක්‍රියාත්මක වූ පොලිසිය ඔහුව අත් අඩංගුවට ගත්තේය.ඕස්ට්‍රේලියානු නීතිය යටතේ එල් බෝර්ඩ් එකක් සහිතව රිය ධාවනය කරනු ලබන පුහුණුවන රියදුරකුට මෝටර් රථය ධාවනය කළ හැකි උපරිම වේගය පැයට කිලෝ මීටර 100 කි.  ",
    "URL": "https://www.lankadeepa.lk/latest_news/පොලිසිය-වේගයෙන්-ගිය-මෝටර්-රථය-විනාශ-කරයි/1-638414",
    "Category": "latest_news"
}