{
    "Source": "www.lankadeepa.lk",
    "Timestamp": "None  2016 මැයි මස 25",
    "Headline": "නැ‘හිර මහ ඇමැතිගේ අමුතු රංගනය ගැන වාර්තාව ජනපතිට",
    "News Content": "නැගෙනහිර මහ ඇමැති අහමඩ් නසීර් නාවික හමුදාවේ උසස් නිලධරයකුට ත්‍රිකුණාමලය සාම්පූර් මහ විද්‍යාලයේ ත්‍යාග ප්‍රදානෝත්සවයකට එක්ව සිටියදී බැන වැදීමේ සිද්ධිය සම්බන්ධයෙන් නාවික හමුදාව ලබාදුන් වාර්තාව ජනපති මෛත්‍රිපාල සිරිසේන මහතාට යොමු කළ බව ආරක්ෂක ලේකම් කාර්යාල ආරංචි පවසයි.සාම්පූර් කඳවුරේ අණදෙන නිලධාරී කපිතාන් රංජිත් ප්‍රේමරත්නට ත්‍යාග ප්‍රදාන අවස්ථාවේදී වේදිකාවේදී මහ ඇමැතිවරයා දැඩි ලෙස බැන වැදුණේ නැගෙනහිර ආණ්ඩුකාර ඔස්ටින් ප්‍රනාන්දු හා ශ්‍රී ලංකාවේ ඇමරිකා තානාපති අතුල් කෙෂාප් ඉදිරියේ වීමද විශේෂත්වයකි.එවැනි අවස්ථාවක කිසිත් නොකියා ඉවසීමෙන් කටයුතු කළ නාවික හමුදා නිලධරයාගේ හැසීරීම අගය කරන බව නාවික හමුදා මාධ්‍ය ප්‍රකාශක කපිතාන් අක්‍රම් අලෙවි මහතා පැවසීය. ",
    "URL": "https://www.lankadeepa.lk/latest_news/නැ‘හිර-මහ-ඇමැතිගේ-අමුතු-රංගනය-ගැන-වාර්තාව-ජනපතිට/1-419636",
    "Category": "latest_news"
}