{
    "Source": "www.lankadeepa.lk",
    "Timestamp": "2021 ඔක්තෝබර් මස 22",
    "Headline": "ජපාන තානාපතිවරයා විපක්ෂ නායක හමුවෙයි",
    "News Content": "(නිමල කොඩිතුවක්කු)ශ්‍රි ලංකාවේ ජපාන තානාපති අකිරා සුගියාමා (Akira Sugiyama) මහතා හා විපක්ෂ නායක සජිත් ප්‍රේමදාස මහතා අතර විශේෂ හමුවක්  කොළඹ විපක්ෂ නායක කාර්යාලයේදී සිදුවිය.කොරෝනා මර්ධන ව්‍යාපෘතිය වෙනුවෙන් මෙන්ම විවිධ සංවර්ධන කටයුතු සඳහා ජපාන රජය මගින් දක්වන උපකාර කෙරෙහි සියකෘතවේදීත්වය පිරිනැමීමට  විපක්ෂ නායකවරයා එහිදී පියවර ගනු ලැබීය.සමගි ජනබලවේගය හරිත පක්ෂයක් බවත් ඒ හරහා \"හරිත ව්‍යාපෘතිය\", හරිත පාරිසරික සංරක්ෂණ වැඩසටහන ඇතුළු ව්‍යාපෘතිය ක්‍රියාත්මක බවත් විපක්ෂ නායකවරයා එහිදී පැවසීය.ඒ සදහා  අවශ්‍ය අඅනුග්‍රහය ලබා දෙන ලෙසද විපක්ෂ නායකවරයා ජපාන තානාපතිතුමන්ගෙන් ඉල්ලීමක් ද කළේය.ඒ පිලිබදව ස්වකීය විශේෂ අවධානය යොමුකරන බව පැවසූ තානාපතිතුමන් ඒ සදහා අනුග්‍රහය ලබා දෙන බවද පැවසීය.දශක ගණනාවක් ඈතට දිවෙන ද්වීපාර්ශවීය සබදතා පිලිබදව තානාපතිතිවරයා විසින් එහිදී සිහිපත් කරනු ලැබීය.  ",
    "URL": "https://www.lankadeepa.lk/news/ජපාන-තානාපතිවරයා-විපක්ෂ-නායක-හමුවෙයි/101-601524",
    "Category": "latest_news"
}