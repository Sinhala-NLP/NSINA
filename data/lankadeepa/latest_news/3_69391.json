{
    "Source": "www.lankadeepa.lk",
    "Timestamp": "None  2016 නොවැම්බර් මස 17",
    "Headline": "තිස්ස අත්තනායක ගැන කරුණු කියන්න නීතිපතිට නොතීසි",
    "News Content": "කොළඹ මහාධිකරණයෙන් රිමාන්ඩ් කැරුණු හිටපු පාර්ලිමේන්තු මන්ත්‍රී තිස්ස අත්තනායකට ඇප ලබා දෙන ලෙස ඉල්ලමින් ගොනු කළ පෙත්සමක් සම්බන්ධයෙන් දෙසැම්බර හය වැනිදා කරුණු දක්වන ලෙස අභියාචනාධිකරණය අද නීතිපතිට නොතීසි නිකුත් කළේය.පසුගිය ජනාධිපතිවරණ සමයේ පොදු අපේක්ෂක මෛත්‍රීපාල සිරිසේන සහ එවකට විපක්ෂ නායක රනිල් වික්‍රමසිංහ අතර රහස් ගිවිසුමක් පවතිනේයැයි කියමින් ලියවිල්ලක් ප්‍රසිද්ධ කිරීම ඇතුළු චෝදනා තුනක් යටතේ ඔහුට එරෙහිව නඩු පවරා තිබේ.එස් සී ජේ මඩවල සහ එල් ටී බී දෙහිදෙණිය යන අභියාචනාධිකරණ විනිසුරුවරුන් ඉදිරියේ පෙත්සම කැඳැවිණි. ",
    "URL": "https://www.lankadeepa.lk/latest_news/තිස්ස-අත්තනායක-ගැන-කරුණු-කියන්න-නීතිපතිට-නොතීසි/1-481356",
    "Category": "latest_news"
}