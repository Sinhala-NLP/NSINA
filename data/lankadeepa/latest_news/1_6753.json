{
    "Source": "www.lankadeepa.lk",
    "Timestamp": "2023 ජනවාරි මස 24",
    "Headline": "වෛද්‍ය බෙල්ලන හිර කළ අයට වැඩ වරදී",
    "News Content": "(ඉන්දිකා රාමනායක)රජයේ වෛද්‍ය නිලධාරීන් සංසදයේ සභාපති සහ කොළඹ ජාතික රෝහලේ නියෝජ්‍ය අධ්‍යක්ෂ රුක්ෂාන් බෙල්ලන මහතාට විරෝධය දක්වමින් කණිෂ්ඨ කාර්ය මණ්ඩලය පසුගියදා ඒ මහතාගේ නිළ කාර්යාල වටලා පැය 5 ට ආසන්න කාලයක් සිරකරගෙන සිටීම සම්බන්ධයෙන් මරදාන පොලිසිය විමර්ශනයක් ආරම්භ කර ඇත.මෙම සිද්ධිය සම්බන්ධයෙන් මරදාන පොලිසිය  මාලිගාකන්ද මහේස්ත්‍රාත් අධිකරණයට කරුණු වාර්තා කරමින් සිද්ධිය සම්බන්ධ වු බවට හදුනාගෙන ඇති වෘත්තිය සමිත සාමාජිකයන් කිහිප දෙනකුගේ නම් අධිකරණය ඉදිරිපත් කළ පොලිස් ආරංචි මර්ග පවසයි.මෙම සිද්ධියේ එම කාර්යාලයේ විදුරුවලට ද පහර දී අලාභ හානි සිදුකර ඇතිබවත්, ඒ සම්බන්ධයෙන් රෝහල් අධ්‍යක්වරයාගෙ තක්සේරු වාර්තාවත් මේ දක්වා පොලිසියට ලැබී නොමැති බවද පොලිස් ආරංචි මාර්ග පවසයි.මෙම සිද්ධිය සම්බන්ධයෙන් අධිකරණය නම් ඉදිරිපත් කළ සැකකරුවන් ඉදිරියේ අත්අඩංගුවට ගෙන ඔවුන් අධිකරණයට ඉදිරිපත් කරන බවද පොලිස් ආරංචි මාර්ග පවසයි.    ",
    "URL": "https://www.lankadeepa.lk/latest_news/වෛද්‍ය-බෙල්ලන-හිර-කළ-අයට-වැඩ-වරදී/1-627473",
    "Category": "latest_news"
}