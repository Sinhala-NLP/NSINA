{
    "Source": "www.lankadeepa.lk",
    "Timestamp": "2021 මැයි මස 12",
    "Headline": "සේරුවිල රජමහා විහාරධිපති හිමියෝ ඉන්දියාවේදී අපවත්වෙති",
    "News Content": "(අමදෝරු අමරජීව)සේරුවිල මංගල රාජමහා විහාරාධිපති අමරපුර කල්‍යාණ වංශික මහා නිකායේ නැගෙනහිර පළාතේ  ප්‍රධාන සංඝනායක මුංහේනේ මෙත්තාරාම නාහිමියෝ ඉන්දියාවේ පෞද්ගලික රෝහලක  ප්‍රතිකාර ලබමින් සිටියදී කොරෝනා වයිරසය ආසාදනය වීමෙන් අපවත්වී ඇතැයි එම විහාර ආරංචි මාර්ග කියයි.අක්මාවේ සම්බන්ධ  ශල්‍ය කර්මයක් සඳහා මීට මසකට පමණ පෙර ඉන්දියාවට ගිය උන්වහන්සේ එම රෝහලේ දී ශල්‍යකර්මයට සූදානම්ව සිටන අතර තුර කොරෝනා  ආසාදනය වී ඇති බවට තොරතරු ලැබුණු බව එහි ශිෂ්‍ය භික්ෂූන් වහන්සේ පවසති.කොරෝනා තත්ත්වය නිසා දේහය මෙරටට වැඩම කරවීම අවිනිශ්චිත බවද ශිෂ්‍ය හිමිවරු පවසති.   ",
    "URL": "https://www.lankadeepa.lk/latest_news/සේරුවිල-රජමහා-විහාරධිපති-හිමියෝ-ඉන්දියාවේදී-අපවත්වෙති/1-590468",
    "Category": "latest_news"
}