{
    "Source": "www.lankadeepa.lk",
    "Timestamp": "None  2014 පෙබරවාරි මස 19",
    "Headline": "ලංකා පවුලක් ඕමානයෙන් පිටුවහල්",
    "News Content": "2007  දී ශ්‍රී ලංකාවෙන් ඩුබායි ගිය පවුලක්  සිය ව්‍යාපාරය කඩා වැටීමෙන් පසු ඕමානයේ සැඟවී සිටීයදී අත්අඩංගුවට ගෙන  ඩුබායි වෙත පිටුවහල් කළ බව  මස්කට් හි ශ්‍රී ලංකා තානාපති කාර්යාලයේ උපදේශක එම් එම් දේශප්‍රිය මහතා කියයිආර් එෆ් නමින් හැදින්වු  ශ්‍රී ලාංකිකයා (40) සී පී නම්න් හැදින් වු  බිරිය හා වයස අවුරු 2-10 දක්වා වන දරුවන් සිව් දෙනාද සමඟ ඩුබායි නුවරින් පැන ගොස් ඇත්තේ ඔහුගේ ව්‍යාපාර චෙක්පත් අගරු වීම නිසාය.ශ්‍රී ලංකාවට ඒමට ඔහු මස්කට්  තානාපති කාර්යාලයෙන් හදිසි ගමන් බලපත්‍රයක් ඉල්ලන්නට ගිය අවස්ථාවේ  ඔහුගේ වංහුං හොයාගෙන ඇත.ඔහුගේ මුදල් හා ගමන් බලපත්‍ර ඕමානයේදී සොරාගෙන ඇතැයි ඔහු පැවසුවද  අනවසරයෙන් ඕමාන් ආ බව  පිළිගත්තේය.           ",
    "URL": "https://www.lankadeepa.lk/latest_news/ලංකා-පවුලක්-ඕමානයෙන්-පිටුවහල්/1-211448",
    "Category": "latest_news"
}