{
    "Source": "www.lankadeepa.lk",
    "Timestamp": "2021 සැප්තැම්බර් මස 03",
    "Headline": "හදිසි නීතිය සම්මත කිරීමට විශේෂ විවාදයක් මැතිසබයේදී  6 වැනිදා",
    "News Content": "(සුජිත් හේවාජුලිගේ සහ අංජුල මහික වීරරත්න)අත්‍යවශ්‍ය ආහාර ද්‍රව්‍ය සැපයීම සහ ආහාර සැඟවීම වැළැක්වීම සඳහා ජනාධිපතිවරයා විසින් ප්‍රකාශයට පත් කෙරුණු හදිසි නීති රෙගුලාසි සම්මත කිරීම සඳහා විශේෂ විවාදයක් පාර්ලිමේන්තුවේදී ලබන 6 වැනිදා සඳුදා පැවැත්වීමට පාර්ලිමේන්තු කටයුතු පිළිබඳ කාරක සභාව තීරණය කර ඇත .මෙම විවාදය උදේ 10.30 සිට සවස 4.30 දක්වා පැවැත්වීමට නියමිතය.ලබන 6 වැනිදා රැස්වීම මන්ත්‍රීවරුන්ගේ ප්‍රශ්න වාරය සඳහා මුලින්ම වෙන් කර තිබූ නමුත් එය හදිසියේම අවලංගු කළ බව පාර්ලිමේන්තු මහලේකම් කාර්යාලය පවසයි.   ",
    "URL": "https://www.lankadeepa.lk/latest_news/හදිසි-නීතිය-සම්මත-කිරීමට-විශේෂ-විවාදයක්-මැතිසබයේදී--6-වැනිදා/1-598267",
    "Category": "latest_news"
}