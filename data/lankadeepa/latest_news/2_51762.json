{
    "Source": "www.lankadeepa.lk",
    "Timestamp": "2018 නොවැම්බර් මස 27",
    "Headline": "පොලිසිය හා හමුදා ආරක්ෂාව මැද සිවාජිලිංගම් මහවිරු දිනය සමරයි",
    "News Content": "රොමේෂ් මධුෂංඛ යාපනය කෝපායි 51 වැනි යුද හමුදා බලසේනා මූලස්ථානට ආසන්නයේ දී අදට (27 ) යෙදී ඇති මහවිරු දිනය නිමිත්තෙන් උතුරු පළාත් දෙමළ ජාතික සන්ධානයේ හිටපු පළාත් සභා මන්ත්‍රී එම්.කේ.සිවාජිලිංගම් මහතා ඇතුළු පිරිසක් විසින් පූර්ණ ආරක්ෂක අංශ නිරීක්ෂණයන් මැද මහවිරු සැමරීම සිදු කරනු ලැබීය.කෝපායිහි පිහිටි මහවිරු සැමරුම සිදු කරන ස්ථානයේ අලංකාර කරන ලද කොඩිවැල් වලින් සරසා තිබුණු අතර එම ස්ථානයට පැමිණි සිවාජිලිංගම් ඇතුළු පිරිසක් විසින් මහවිරු සැමරුම සිහිපත් කර යුද්ධයෙන් මිය ගිය මහවිරුවන් සිහිපත් කර ඔවුන්ගේ ආත්මයන්ට සෙත් පතා පහන් දැල්වීම සිදු කරනු ලැබීය.මේ අතර අදාළ මහවිරු සැමරුම් නීතිවිරෝධී අයුරින් කොටි සංවිධානයට අයත් නිලඇඳුමක් හෝ එම සංවිධානයේ ධජයක් මෙන්ම පුද්ගලයකුගේ රුවක් ඇතැතිව සමරනු ලබන්නේ නම් නීතිය ක්‍රියාත්මක කිරීමට යාපනය පොලීසිය හා යුද හමුදා නිලධාරීන් විසින් පරික්ෂාවන්හි නිරත වූහ.කෙසේ වෙතත් ඊයේ (26) දින එම්.කේ. සිවාජිලිංගම් ඇතුළු පිරිසක් යාපනය වැල්වැටිතුරෙයි පදේශයේදී අත්අඩංගුවට ගෙන අවවාද කර මුදාහැරියේ කොටි නායක ප්‍රභාකරන්ගේ උපන්දිනය සැමරීමට ගිය අවස්ථාවේදීය.අද දිනයේදී යාපනය දිස්ත්‍රීක්කයේ පමණක් මහවිරු සැමරුම් 25 කට ආසන්න ප්‍රමාණයක් සංවිධානය කර ඇති අතර එම සැමරුම් පවතින ස්ථාන වෙතට පොලිස් නිලධාරීන් යෙදවීමටද යාපනය පොලීසිය විසින් පියවර ගෙන ඇත්තේ යාපනය අධිකරණ තහනම් නියෝගයට අනුව කොටි සංවිධානයට අයත් නිලඇඳුමක් හෝ එම සංවිධානයේ ධජයක් මෙන්ම පුද්ගලයකුගේ රුවක් ඇතැතිව සමරනු ලබන්නේ නම් නීතිය ක්‍රියාත්මක කිරීමටය.             ",
    "URL": "https://www.lankadeepa.lk/news/පොලිසිය-හා-හමුදා-ආරක්ෂාව-මැද-සිවාජිලිංගම්-මහවිරු-දිනය-සමරයි/101-541106",
    "Category": "latest_news"
}