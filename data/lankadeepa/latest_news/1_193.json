{
    "Source": "www.lankadeepa.lk",
    "Timestamp": "2023 ඔක්තෝබර් මස 07",
    "Headline": "ශ්‍රී ලංකන් වෙනසට ලොකු තැනකින් ’බකට්’’ එකක්",
    "News Content": "(සුජිත් හේවාජුලිගේ)ශ්‍රී ලංකන් ගුවන් සමාගම ප්‍රති ව්‍යුහගතකරණය සඳහා මහ  භාණ්ඩාගාරයෙන් අදාළ යෝජනා තවමත් ඉදිරිපත්ව නැතැයි  වාර්තා වේ.මේ හේතුවෙන් ප්‍රති ව්‍යුහගතකරණය සඳහා අභිලාෂ කැඳවීම ගැටළුකාරීවී ඇති බව වරාය නාවික සහ සිවිල් ගුවන් සේවා අමාත්‍යංශ ආරංචි මාර්ගවලින් පැවසේ.එසේම ශ්‍රී ලංකන් ගුවන් සමාගම සම්බන්ධයෙන් තවමත් ආයෝජකයකු ඉදිරිපත්ව නැතැයි  අමාත්‍යාංශ උසස් නිලධාරියෙක් පැවැසීය.මේ අතර  ශ්‍රී ලංකන් ගුවන් සමාගම ප්‍රති ව්‍යුහගතකරණය සඳහා  මේ මස අග අභිලාෂ කැඳවීමට බලාපොරොත්තුවෙන් සිටින  බව වරාය නාවික සහ ගුවන් සේවා අමාත්‍ය නිමල් සිරිපාල ද සිල්වා මහතා පාර්ලිමේන්තුවේදී  පසුගිය 5 වැනි දා  පැවසීය.එම කටයුතු පෙබරවාරි මාසයේදී අවසන් කිරීමට බලාපොරොත්තු වන බවද අමාත්‍යවරයා එහිදී සඳහන් කළේය.කවුරු කෙසේ කීවත් තමාගේ පැත්තෙන් කළ හැකි සියලු සියලු දේ කර ඇතැයි පැවසූ අමාත්‍යවරයා ගුවන් සේවය ඉහළ තැනකට එසවීම තමාගේ බලාපොරොත්තුව බවද සඳහන් කළේය.වැඩිපුර ගුවන් ගමන් ලංකාවට ගේන්න යැයි  ගුවන් සමාගම්වලින් ඉල්ලීමක් කළ බව අමාත්‍යවරයා ලංකාදීපයට පැවැසීය.   ",
    "URL": "https://www.lankadeepa.lk/latest_news/ශ්‍රී-ලංකන්-වෙනසට-ලොකු-තැනකින්-’බකට්’’-එකක්/1-641021",
    "Category": "latest_news"
}