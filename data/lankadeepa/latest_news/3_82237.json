{
    "Source": "www.lankadeepa.lk",
    "Timestamp": "None  2015 නොවැම්බර් මස 12",
    "Headline": "කුරුඳු නිෂ්පාදනයට ඇමැතිගෙන් තල්ලුවක්",
    "News Content": "කුරුඳු නිෂ්පාදනවලට ලෝක වෙළඳපොළේ ඉහළ ඉල්ලුමක් ඇති කිරීම අරමුණු කර ගනිමින් මෙරට කුරුඳු නිෂ්පාදකයින්ට ගුණාත්මක පුහුණුවක් ලබා දීමට කටයුතු කරන බව ප්‍රාථමික කර්මාන්ත අමාත්‍ය දයා ගමගේ මහතා පැවසීය.කුරුඳු අපනයනකරුවන්ට ලෝක වෙළඳපොළේ වැඩි මිලක් ගත හැකි පරිදි රජය මැදිහත්වී ප්‍රමිති සහතිකයක් ලබා දීමට ද යන බව ඔහු කීවේය.මේ අතර, අද පෙරවරුවේ අමාත්‍ය දයා ගමගේ මහතා අම්බලන්ගොඩ, රන්දොඹේ පිහිටි කුරුඳු නිෂ්පාදන කර්මාන්ත ශාලාවක් නිරීක්ෂණයට ද සහභාගී විය. ජාත්‍යන්තර වෙළඳපොළ තුළ ඉහළ ඉල්ලූමක් ඇති වන පරිදි උසස් තත්ත්වයෙන් යුතු කුරුඳු නිෂ්පාදන අපනයනය කිරීමේ දී අනුගමනය කළ යුතු ප්‍රමිතීන් ප්‍රායෝගිකව පවත්වාගෙන යාම සම්බන්ධයෙන් මෙහිදී අමාත්‍යවරයා අවධානය යොමු කළේය.  ",
    "URL": "https://www.lankadeepa.lk/latest_news/කුරුඳු-නිෂ්පාදනයට-ඇමැතිගෙන්-තල්ලුවක්/1-360559",
    "Category": "latest_news"
}