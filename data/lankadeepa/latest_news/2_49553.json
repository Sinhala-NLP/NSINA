{
    "Source": "www.lankadeepa.lk",
    "Timestamp": "2019 මාර්තු මස 25",
    "Headline": "පූජ්‍ය පක්ෂයට ඖෂධ සඳහා සියයට 5ක වට්ටමක්",
    "News Content": "(ඩයනා උදයංගනී)රාජ්‍ය ඖෂධ නීතිගත සංස්ථාවේ ඔසුසල් මගින් ඖෂධ මිල දී ගැනීමේ දී පූජ්‍ය පක්ෂය ස`දහා 5% ක වට්ටමක් ලබාදීමට සෞඛ්‍ය, පෝෂණ හා දේශීය වෛද්‍ය අමාත්‍යාංශය පියවර ගෙන තිබේ.ඒ අනුව පූජ්‍ය පක්‍ෂයේ අය සඳහා එම සහනය ලබාදෙන ලෙස සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා රාජ්‍ය ඖෂධ නීතිගත සංස්ථාවේ සභාපති අචාර්ය එම්.එච්.එම් රූමි මහතා ට අද (25) උපදෙස් දුන් බව එම අමාත්‍යාංශයයේ ප‍්‍රකාශකයෙක් පැවසීය.මේ වන විටත් ගර්භනී කාන්තාවන්ට, වයස අවුරුදු 05 ට අඩු දරුවන්ට, වයස අවුරුදු 55 ඉක්ම වූ ජ්‍යෙෂ්ඨ පුරවැසියන්ට රණවිරු වරප‍්‍රසාද කාඞ්පත් හිමියන්ට මේ වන විටත් රාජ්‍ය ඖෂධ නීතිගත සංස්ථාව මගින් ඖෂධ මිලදී ගැනීමේ දී 5% ක වට්ටම් මුදලක් ලබාදෙන බව ද එම ප‍්‍රකාශකයා සඳහන් කළේය.   ",
    "URL": "https://www.lankadeepa.lk/latest_news/පූජ්‍ය-පක්ෂයට-ඖෂධ-සඳහා-සියයට-5ක-වට්ටමක්/1-547807",
    "Category": "latest_news"
}