{
    "Source": "www.lankadeepa.lk",
    "Timestamp": "2018 අප්‍රේල් මස 17",
    "Headline": "සවුදියේ දී වෙඩි තබා ඝාතනය කළ කතගේ සිරුර ලංකාවට",
    "News Content": "(විනීතා එම් ගමගේ) සවුදි අරාබියේ සේවය කළ නිවසේ වෙසෙන මානසික රෝගී තරුණයෙක්  වෙඩි තබා ඝාතනය කළ ගාල්ලේ වඳුරඹ ප‍්‍රියන්තා ජයසේකර මහත්මියගේ දේහය අද (17) පෙරවැරවේ මෙරටට එවනු ලැබ තිබිණි. 37 හැවිරිදි ප‍්‍රියන්තා ජයසේකර මහත්මිය සවුදියේ සේවය කළ නිවසේ හාම්පුතාගේ පුතෙකු විසින් මෙම වෙඩි  තැබීම සිදුකර තිබුණේ ඉකුත් මාර්තු 10 වැනි දාය. එම තැනැත්තා මානසික රෝගියකු බව වාර්තා වී ඇත. මියගිය ප‍්‍රියන්තාගේ සිරුර අද (17) උදේ 6.15 ට කටුනායක ළඟා වූ ගුවන් යානයකින් මෙරටට එවා තිබු අතර කාර්යංශයේ නිලධාරින් විසින් ඥාතීන් වෙත භාරදීමට කටයුතු කළේය.තිදරු මවක වන ජයසේකර මහත්මිය ඉකුත් වසරේ අපේ‍්‍රල් 25 වැනි දා විදේශ ගතවූ අතර ලියාපදිංචිය ලබා ගෙන නිත්‍යානුකූලව විදේශ ගතවූ අයෙක් යැයි කාර්යංශය කියයි. ඇයගේ හිමිකම් වෙනුවෙන් කාර්යංශයත් සවුදියේ ශ්‍රී ලංකා තානාපති කාර්යාලයත් කටයුතු කරමින් සිටින බව ද කාර්යංශයේ ප‍්‍රකාශකයෙක් පැවසීය.  ",
    "URL": "https://www.lankadeepa.lk/latest_news/සවුදියේ-දී-වෙඩි-තබා-ඝාතනය-කළ-කතගේ-සිරුර-ලංකාවට/1-527482",
    "Category": "latest_news"
}