{
    "Source": "www.lankadeepa.lk",
    "Timestamp": "2022 නොවැම්බර් මස 18",
    "Headline": "ජනපති අටමස්ථානාධිපති නා හිමි බැහැ දකී",
    "News Content": "(අංජුල මහික වීරරත්න)ජනාධිපති රනිල් වික්‍රමසිංහ මහතා අභිනව අටමස්ථානාධිපති නුවර කලාවියේ ප්‍රධාන සංඝනායක පල්ලේගම හේමරතන නායක හිමියන් බැහැදැක ආශිර්වාද ලබා ගත්තේය.ඓතිහාසික අනුරාධපුර පූජා භූමිය වෙත අද (18) පැමිණි ජනාධිපතිවරයා අභිනව අටමස්ථානාධිපති නාහිමි බැහැදැක උන්වහන්සේට සුභාශීංසන පළ කරමින් නිරෝගී සුව ප්‍රාර්ථනා කළේය.ජනාධිපතිවරයා සමග සුහඳ පිළිසඳරක නිරත වූ අටමස්ථානාධිපති හිමියෝ සෙත් පිරිත් සජ්ඣායනා කර ආශිර්වාද පළ කළහ.මුදල් රාජ්‍ය අමාත්‍ය ෂෙහාන් සේමසිංහ, ජනාධිපති ලේකම් සමන් ඒකනායක යන මහත්වරු ද මෙම අවස්ථාවට එක්ව සිටියහ.ජනපති අටමස්ථානාධිපති නාහිමියන්ට අටපිරිකර පූජා කළ අවස්ථාව ඡායාරූපයේ දැක්වේ.   ",
    "URL": "https://www.lankadeepa.lk/latest_news/ජනපති-අටමස්ථානාධිපති-නා-හිමි-බැහැ-දකී/1-623719",
    "Category": "latest_news"
}