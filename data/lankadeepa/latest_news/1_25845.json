{
    "Source": "www.lankadeepa.lk",
    "Timestamp": "2021 අගෝස්තු මස 18",
    "Headline": "ගුරු වැටුප් ගැටළුවට විසඳුම් යෝජනාවලියක් අමාත්‍ය මණ්ඩල අනුකමිටුවට",
    "News Content": "(යොහාන් භාසුර)ශ්‍රී ලංකා නිදහස් ගුරු සංගමය ගුරු - විදුහල්පති වැටුප් විෂමතා ගැටළුව විසඳුමක් ලෙස කරුණු 10 කින් යුත් යෝජනාවලියක් අමාත්‍ය මණ්ඩල අනුකමිටුවට අද (18) පස්වරුවේ ඉදිරිපත් කළේය.ශ්‍රී ලංකා නිදහස් ගුරු සංවිධානයේ නියෝජිතයෝ අද පස්වරුවේ ගුරු - විදුහල්පති වැටුප් විෂමතා ගැටළුව නිරාකරණය කිරීම සඳහා පත්කරන ලද අමාත්‍ය මණ්ඩල අනුකමිටුව හමුවූහ.ශ්‍රී ලංකා නිදහස් පක්‍ෂයේ වෘත්තීය සමිති ලේකම්වරයා ලෙස පාරිභෝගික ආරක්‍ෂණ රාජ්‍ය අමාත්‍ය ලසන්ත අලගියවන්න මහතා ද මේ අවස්ථාවට සහභාගි විය.අමාත්‍ය අනුකමිටුවේ සාමාජිකයන් වන ඩලස් අලහප්පෙරුම, මහින්ද අමරවීර, විමල් වීරවංශ සහ ප්‍රසන්න රණතුංග යන අමාත්‍යවරු මේ අවස්ථාවට සහභාගි වූහ.ඡායාරූපය:ගුරු - විදුහල්පති වැටුප් විෂමතා ගැටළුව නිරාකරණය කිරීම සඳහා පත්කරන ලද අමාත්‍ය මණ්ඩල අනුකමිටුව සහ රාජ්‍ය අමාත්‍ය ලසන්ත අලගියවන්න මහතා ප්‍රමුඛ ශ්‍රී ලංකා නිදහස් ගුරු සංගමය සාකච්ඡාවේදී.   ",
    "URL": "https://www.lankadeepa.lk/news/ගුරු-වැටුප්-ගැටළුවට-විසඳුම්-යෝජනාවලියක්-අමාත්‍ය-මණ්ඩල-අනුකමිටුවට/101-597241",
    "Category": "latest_news"
}