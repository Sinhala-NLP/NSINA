{
    "Source": "www.lankadeepa.lk",
    "Timestamp": "2022 දෙසැම්බර් මස 23",
    "Headline": "තේ මණ්ඩලය අනුමැතිය නැතිව කෝටි 741ක්  ආයෝජනය කරලා",
    "News Content": "(සුජිත් හේවාජුලිගේ )ශ්‍රී ලංකා තේ මණ්ඩලය 2020 වර්ෂයේදී කෝටි 741 ක මුදලක් අදාල අමාත්‍යවරයාගේ හෝ මුදල් අමාත්‍යවරයාගේ අනුමැතිය ලබා නොගෙන ස්ථාවර හා කෙටි කාලීන තැන්පතුවල ආයෝජනය කර ඇතැයි ජාතික විගණන කාර්යාලය නිකුත් කළ වාර්තාවක සඳහන්වේ.මේ අතර පනතේ විධිවිධාන ප්‍රකාරව  සෙස් බදු තේ මණ්ඩලයේ අරමුදලක බැර කළ යුතු නමුත්  එම විධිවිධානවලට අනුගත නොවී මහ භාණ්ඩාගාරයට බැර කර තිබුණු බව  නිරීක්ෂණයවී යැයි ජාතික විගණන කාර්යාලය පවසයි.ප්‍රචාරණ වෘත්තිය උපදේශකවරයකු    වශයෙන්  හිටපු අධ්‍යක්ෂ වරයකු බඳවා ගෙන  දීමනා වශයෙන් රුපියල්  දහ අට  ලක්ෂයකට වැඩි මුදලක් 2020 වර්ෂයේදී  ගෙවා තිබූ බව  පවසන එම කාර්යාලය අනුමත බඳවා ගැනීමේ පටිපාටිය තුළ  හෝ වෙනත් චක්‍රලේඛයක කිසිදු විධිවිධානයක් නොතිබියදී  අධ්‍යක්ෂ මණ්ඩලය මොහු  මෙලෙස සේවයට බඳවා ගෙන තිබූ බවද  ප්‍රකාශ කළේය.  ",
    "URL": "https://www.lankadeepa.lk/news/තේ-මණ්ඩලය-අනුමැතිය-නැතිව-කෝටි-741ක්--ආයෝජනය-කරලා/101-625704",
    "Category": "latest_news"
}