{
    "Source": "www.lankadeepa.lk",
    "Timestamp": "2018 ඔක්තෝබර් මස 08",
    "Headline": "’රටේ ආරක්ෂාව මේ තරම් පහළ අඩියකට කවදාවත් වැටුණේ නෑ’",
    "News Content": " විනීතා එම් ගමගේඉතිහාසයේ කිසිදු අවස්ථාවක රටේ ආරක්ෂාව මේ තරම් පහළ අඩියකට නො වැටුණු බව ශ්‍රී ලංකා පොදුජන පෙරමුණේ සභාපති මහාචාර්ය ජී එල් පීරිස් මහතා ප්‍රකාශ කළේය.                          එහි ඇති ඉතාම කණගාටුදායක තත්ත්වය වත්මන් ජනාධිපතිවරයා තම රජය තුළම සිරකරුවකු  බවට පත්වීම යැයි ද හෙතෙම සඳහන් කළේය.                     රාජ්‍ය නායකයාගේ ආරක්ෂාව නැති කිරීමේ සැළසුම් සහගත කුමන්ත්‍රණ පිළිබඳ මේ වනවිට රටේම කථා බහට ලක්ව ඇතැයි කී පීරිස් මහතා මේ චෝදනාවට ලක්වන්නේ පොලිසියේ ඉහළම තනතුරක් දරණ නිලධාරියෙක් වීම මෙහි දී අවධානය යොමු කළ යුතු කරුණක් යැයි ද කීය.                               මේ චෝදනාවට අදාළ පොලිස් නිලධාරියා ගේ යැයි කියන හඬ පට සැබැවින්ම ඔහුගේ හඬ බවට රස පරික්ෂක වාර්තාව නිකුත් වී ඇතැයි වාර්තා වන බවද ශ්‍රී ලංකා පොදුජන පෙරමුණේ ප්‍රධාන කාර්යාලයේ පැවැති මාධ්‍ය හමුවක් අමතමින් හෙතෙම කියා සිටියේය.                                           මේ සිද්ධියට සම්බන්ධ නියෝජ්‍ය පොලිස්පති නාලක සිල්වා නායකත්වය දුන් ත්‍රස්ත විමර්ශන කොට්ඨාසයට ගිනි අවි දෙකක් නිකුත් කර ඇති බවත් එම අංශයට කිසිසේත්ම ගිනි අවි අවශ්‍ය නොවන බැවින් එය සැක සහිත බවත් කී මහාචාර්යවරයා එය හිටි අඩියේ අතුරුදන් වීම තවත් ගැටලූ සහගත බවත් කියා සිටියේය.         ",
    "URL": "https://www.lankadeepa.lk/latest_news/’රටේ-ආරක්ෂාව-මේ-තරම්-පහළ-අඩියකට-කවදාවත්-වැටුණේ-නෑ’/1-538110",
    "Category": "latest_news"
}