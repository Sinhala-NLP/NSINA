{
    "Source": "www.lankadeepa.lk",
    "Timestamp": "2021 අප්‍රේල් මස 07",
    "Headline": "ශානි තවදුරටත් රිමාන්ඩ්",
    "News Content": "(ටෝනි කරුණානායක)හිටපු ජ්‍යෙෂ්ඨ නියෝජ්‍ය පොලිස්පති වාස් ගුණවර්ධන ඇතුළු සැකකරුවන් සම්බන්ධ නඩුවට බොරු සාක්ෂි නිර්මාණය කළැයි කියන සිද්ධිය සම්බන්ධයෙන් රිමාන්ඩ් බාරයේ සිටින අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර ඇතුළු සැකකරුවන් තිදෙනා ව ලබන 21 වෙනිදා තෙක් තවදුරටත් රක්ෂිත බන්ධනාගාර ගත කරන ලෙස ට ගම්පහ ප්‍රධාන මහේස්ත්‍රාත් මහේස්ත්‍රාත් මංජුල කරුණාරත්න මහතා ඊයේ (07) නියම කළේ ය .මෙ ලෙස තවදුරටත් රක්ෂිත බන්ධනාගාර ගත කරනු ලැබුවේ අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ක සහ හිටපු ජ්‍යෙෂ්ඨ පොලිස් අධිකාරී ශානි අබේසේකර ,ඇඹිලිපිටිය පොලිසියට අනුයුක්තව සේවය කළ හිටපු උප පොලිස් පරීක්ෂක මෝහන මෙන්ඩිස් ,විශ්‍රාමික උප පොලිස් පරීක්ෂක නවරත්න ප්‍රේමතිලක යන අය වෙති .කොරෝනා වයිරසය හේතුවෙන් සැකකරුවන් අධිකරණයට ඉදිරිපත් නොකරන බව බන්ධනාගාර නිලධාරීන් අධිකරණය හමුවේ පැවසීය ..   ",
    "URL": "https://www.lankadeepa.lk/news/ශානි-තවදුරටත්-රිමාන්ඩ්/101-588528",
    "Category": "latest_news"
}