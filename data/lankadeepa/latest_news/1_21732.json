{
    "Source": "www.lankadeepa.lk",
    "Timestamp": "2021 දෙසැම්බර් මස 02",
    "Headline": "ලංකාවට ලැබුණු ’’ෆයිසර්’’ තෑග්ග",
    "News Content": "(ටී.කේ.ජී.කපිල )ශ්‍රී ලංකාවට පරිත්‍යාගයක් ලෙස ලැබුණ \"ෆයිසර්\" එන්නත් මාත්‍රා 182,400 ක් ඩුබායි සිට අද (2) උදෑසන කටුනායක ගුවන් තොටුපළ වෙත රැගෙන විත් තිබේ .කිලෝ ග්‍රෑම් 1,014 ක් බරැති මෙම එන්නත් තොගය පෙට්ටි 32 ක අසුරා නෙදර්ලන්තයේ ඇම්ස්ටර්ඩෑම් නුවර සිට මුලින්ම එක්සත් අරාබි එමීර් රාජ්‍යයේ ඩුබායි වෙත මුලින්ම ගුවන් මගින් ගෙනැවිත් තිබුණි .ඉන්පසුව මෙම එන්නත් තොගය ඩුබායි සිට එමිරේට්ස් ගුවන් සේවයේ ඊ.කේ.- 650 දරන භාණ්ඩ ප්‍රවාහන ගුවන් යානයෙන් අද (2) උදෑසන 08.45 ට කටුනායක ගුවන් තොටුපළ වෙත රැගෙන විත් තිබුණි .ගුවන් යානයෙන් ගොඩ බාන ලද මෙම එන්නත් තොගය සෞඛ්‍ය අමාත්‍යාංශයේ විශේෂ ශීතකරණ පහසුකම් සහිත ලොරි රථ මගින් ඔවුන්ගේ කොළඹ පිහිටි මධ්‍යම ගබඩා සංකීර්ණය වෙත ගෙන යාමට පියවර ගෙන තිබේ.  ",
    "URL": "https://www.lankadeepa.lk/latest_news/ලංකාවට-ලැබුණු-’’ෆයිසර්’’-තෑග්ග/1-604060",
    "Category": "latest_news"
}