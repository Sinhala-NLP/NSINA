{
    "Source": "www.lankadeepa.lk",
    "Timestamp": "None  2014 ඔක්තෝබර් මස 21",
    "Headline": "අන්තරේට කඳුළු ගෑස් : ජල ප්‍රහාර",
    "News Content": "පාර්ලිමේන්තු පාරේ දමා තිබූ මාර්ග බාධයකය ඉවත් කරගෙන පාර්ලිමේන්තුව දෙසට යන විශ්ව විද්‍යාල සිසුනට මීට ටික වේලාවකට පෙර ජල ප්‍රහාර එල්ල විය.ජල ප්‍රහාර කිහිපයක් එල්ල කළද එය නොතකා ඉදිරියට යන සිසුනට කඳුළු ගෑස් ගැසීමට පටන් ගත්තේය.  කඳුළු ගෑස් බඳුන් අහුලා සිසුහු පොලිසිය දෙසට විසි කළහ.ඒ සමඟම අසල ගස්වලින් පොලු කඩා ගත් පිරිසක් සිසුනට පහර දෙන්නට වූහ. එම පිරිස අතර පොලිස් විශේෂ කාර්ය බළකායේ නිල ඇඳුමට සමාන ඇඳුම් ඇඳ සිටි අය ද විය.පොලිසිය සහ පොලිසි විශේෂ කාර්ය බළකායේ විශාල පිරිසක් මාර්ගය දෙපස සිටිති.                           ",
    "URL": "https://www.lankadeepa.lk/latest_news/අන්තරේට-කඳුළු-ගෑස්-:-ජල-ප්‍රහාර/1-270564",
    "Category": "latest_news"
}