{
    "Source": "www.lankadeepa.lk",
    "Timestamp": "2019 මැයි මස 05",
    "Headline": "යාපනයේ පාසලක විදුහල්පතිනියකට තර්ජනාත්මක ලිපියක්",
    "News Content": "රොමේෂ් මධුෂංඛ යාපනය චුණ්ඩික්කුලි බාලිකා විදුහලේ විදුහල්පතිනියගේ නිවසට එම විදුහලේ බෝම්බ තබන බව සඳහන් කරමින් අයි.එස්.අයි.එස්. සංවිධානයට අයත් ධජය ද ඇතුළත් ජාතික තව්හීත් ජමාත් සංවිධානය නමින් ලිපියක් එවා ඇති බවට යාපනය පොලීසිය පවසයි.චුණ්ඩික්කුලි බාලිකා විදුහලේ විදුහල්පතිනි රුසිධරන් දුෂ්‍යන්ති මහත්මියගේ නිවසට මෙසේ මෙම තර්ජනාත්මක ලිපිය ලැබී ඇති අතර එම අවස්ථාවේදීම විදුහල්පතිනිය ඒ බව පොලීසියට දැනුම්  දෙනු ලැබ ඇත.මේ අනුව අදාළ ලිපියේ අයි.එස්.අයි.එස්. ධජයට අමතරව තරුණයකුගේ ඡායාරූපයක් ද දක්නට ලැබෙන අතර එම තරුණයා කවුරුන් දැයි යන්න මෙතෙක් හෙළි වී නොමැති බවත් එම ලිපිය දෙමළ බසින් ලියා ඇති බවද යාපනය පොලීසිය පවසයි.  ",
    "URL": "https://www.lankadeepa.lk/latest_news/යාපනයේ-පාසලක-විදුහල්පතිනියකට-තර්ජනාත්මක-ලිපියක්/1-549866",
    "Category": "latest_news"
}