{
    "Source": "www.lankadeepa.lk",
    "Timestamp": "2021 නොවැම්බර් මස 14",
    "Headline": "ගුරු - විදුහල්පති වෘත්තිය සමිති ක්‍රියාමාර්ග අතහරී",
    "News Content": "(යොහාන් භාසුර)ගුරු - විදුහල්පති වැටුප් විෂමතා සම්බන්ධයෙන් අයවැය ලේඛණයෙන් ලබාදුන් පොරොන්දු ඉටුකරන තෙක් ලබන වසරේ (2022) ජනවාරි මස 20 වැනිදා දක්වා වෘත්තීය ක්‍රියාමාර්ගය තාවකාලිකව අත්හිටුවන බව ගුරු - විදුහල්පති වෘත්තීය සංගම් අද  පැවසීය.ලංකා ගුරු සංගමයේ ප්‍රධාන ලේකම් ජෝශප් ස්ටාලින් මහතා පැවසුවේ අයවැයෙන් ලබාදුන් පොරොන්දු ඉටුකිරීම සඳහා රජය වාහාම චක්‍රලේඛණ නිකුත් කළ යුතු බවත් ලබන වසරේ ජනවාරි මස 20 වැනිදා වැඩිවන වැටුප ලබාදිය යුතු බවත්ය.රජය එම පොරොන්දුව ඉටුනොකළ හොත් නැවතත් වෘත්තීය ක්‍රියාමාර්ගවලට අවතීර්ණ වන බව ද ජෝශප් ස්ටාලින් මහතා සඳහන් කළේය.   ",
    "URL": "https://www.lankadeepa.lk/latest_news/ගුරු---විදුහල්පති-වෘත්තිය-සමිති-ක්‍රියාමාර්ග-අතහරී/1-602940",
    "Category": "latest_news"
}