{
    "Source": "www.lankadeepa.lk",
    "Timestamp": "2019 ඔක්තෝබර් මස 14",
    "Headline": "මගියා කළ පැමිණිල්ලෙන් රියැදුරු අත්අඩංගුවට",
    "News Content": "(තුසිත කුමාර ද සිල්වා)  කටුබැද්ද ශ්‍රී ලංගම ඩිපෝවට අයත් බස් රථයක් මගී ජීවිත අනතුරට ලක්වන ආකාරයට අපරීක්ෂාකාරීව, ධාවනය කිරීම හේතුවෙන් අද(14) බේරුවල නගරයේදී එහි රියැදුරු අත්අඩංගුවට ගත් බව බේරුවල පොලිසිය කියයි. බස් රථයේ මගියකු පොලිසියට කළ පැමිණිල්ලකට අනුව, බසය නවත්වන ලෙස රථවාහන නිලධාරීන් අණ කර ඇත.  රියදුරාට, රියදුරු බලපත්‍රය රැගෙන එන ලෙස දැන්වීමෙන් පසු ඔහු පැන ගොස් තිබිණි. පැය දෙකකටු පමණ පසු ඔහු පොලිසියට පැමිණ භාරවීමෙන් පසු අත්අඩංගුවට ගත් බව පොලිසිය පවසයි. අත්අඩංගුවට ගත් රියදුරා ඇඹිලිපිටිය ඇතිමලේ පදිංචිකරුවකු බවත් අවුරුදු හතරක සේවාකාලයක් සහිත අයකු බවත් පොලිසිය කියයි. මේ වන විට රියදුරාට අයිති වලංගු රියදුරු බලපත්‍රය අහංගම පොලිසිය භාරයට ගෙන තිබෙන අතර තාවකාලික රියදුරු බලපත්‍ර දෙකක් පානදුර සහ මාතර පොලිස් ස්ථාන මගින් ලබාදී තිබියදී මෙසේ අන්තරාදායක ලෙස රිය පදවා තිබෙන බව පොලීසිය කියයි.මේ පිළිබඳව කටුබැද්ද ඩිපෝවේ නිලධාරියකුගෙන් විමසූ විට කියාසිටියේ මෙම රියදුරා පිළිබඳව විනය ක්‍රියාමාර්ග ගෙන  වැඩ තහනම් කිරීමට කටයුතු කරන බවයි.අත්අඩංගුවට ගත් රියදුරා හෙට(15) අධිකරණයට ඉදිරිපත් කිරීමට නියමිතය.  ",
    "URL": "https://www.lankadeepa.lk/news/මගියා-කළ-පැමිණිල්ලෙන්-රියැදුරු-අත්අඩංගුවට/101-558778",
    "Category": "latest_news"
}