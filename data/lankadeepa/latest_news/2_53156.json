{
    "Source": "www.lankadeepa.lk",
    "Timestamp": "2018 ඔක්තෝබර් මස 05",
    "Headline": "විද්‍යුත් ක්‍රමයට ගාස්තු ගෙවීම දක්‍ෂිණ අධිවේගී මාර්ගයටත් එයි",
    "News Content": "   ජයන්ත සමරකෝන්  කටුනායක- කොළඹ අධිවේගී මාර්ගයේ දැනට පවත්වාගෙන යන ඉලෙක්ට්‍රොනික් ගාස්තු ගෙවීමේ ක්‍රමය අනෙකුත් අධිවේගී මාර්ගයන්ට ද ක්‍රියාත්මක කිරිමට මාර්ග සංවර්ධන අධිකාරිය තීරණය කර ඇත. මුදල් භාවිතාවක් සිදු නොවීම හා ගෙවිම් දොරටු අසල නැවැත්වීමක් නොමැතිව පැයට කිලෝමීටර් 20 ක වේගයෙන් ගමන් කළ හැකි මෙම ක්‍රමය සඳහා වාහන ලියාපදිංචි කර ගිණුමක් පවත්වාගෙන යා යුතු බවද එහි නඩත්තු හා මෙහෙයුම් අධ්‍යක්ෂක සමන් ඕපනායක මහතා පැවසීය.  ",
    "URL": "https://www.lankadeepa.lk/latest_news/විද්‍යුත්-ක්‍රමයට-ගාස්තු-ගෙවීම-දක්‍ෂිණ-අධිවේගී-මාර්ගයටත්-එයි/1-537950",
    "Category": "latest_news"
}