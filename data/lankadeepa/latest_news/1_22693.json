{
    "Source": "www.lankadeepa.lk",
    "Timestamp": "2021 නොවැම්බර් මස 07",
    "Headline": "අග්‍රහාරයට මුදල් කැපීමට විශ්‍රාමිකයෝ විරුද්ධයි",
    "News Content": "(යොහාන් භාසුර)අග්‍රහාර රක්‍ෂණයට මුදල් අයකරගැනීමට රාජ්‍ය පරිපාලන අමාත්‍යංශයේ ලේකම්වරයා නිකුත් කළ චක්‍රලේඛයට විරුද්ධ බවත් ‘කොවිඩ්’ අවදානම තුළ විශ්‍රාමිකයන් ද උද්ඝෝෂණ කරන තත්වයට පත්නොකළ යුතු බවත් සමස්ත ලංකා රාජ්‍ය සේවා විශ්‍රාමිකයින්ගේ ඒකාබද්ධ ජාතික සංවිධානය පවසයි.රුපියල් 200 ක මුදල ලබාගෙන අග්‍රහාර හිමිකම් ලබාදෙන ලෙස ඉල්ලා සිටි බව කී විශ්‍රාමිකයින්ගේ ඒකාබද්ධ ජාතික සංවිධානය නව චක්‍රලේඛණයකින් හිතුවක්කාරීව මුදල් අයකිරීමට ලේකම්වරයාට බලයක් නොමැති බව ද සඳහන් කළේය.සමස්ත ලංකා රාජ්‍ය සේවා විශ්‍රාමිකයින්ගේ ඒකාබද්ධ ජාතික සංවිධානයේ විධායක සභික එස්.එන්.බී.කේ. කරුණාරත්න මහතා ඊයේ (7) පැවැති මාධ්‍ය හමුවකදී එසේ පැවසීය.   ",
    "URL": "https://www.lankadeepa.lk/news/අග්‍රහාරයට-මුදල්-කැපීමට-විශ්‍රාමිකයෝ-විරුද්ධයි/101-602479",
    "Category": "latest_news"
}