{
    "Source": "www.lankadeepa.lk",
    "Timestamp": "2022 ජුලි මස 18",
    "Headline": "අක්කර හතක වම්බටු අස්වැන්න කොටුවේම කුණු වෙයි",
    "News Content": "(හිරාන් ප්‍රියංකර ජයසිංහ)ආණමඩුව කොට්ටුකච්චිය කච්චිමඩුව අක්කර 7ක වම්බටු වගාවේ අස්වැන්න අලෙවි කර ගැනිමට යාමට ඉන්ධන නොමැතිව වගාකරු අසරණ වී සිටියි.විවිධ අර්බුද හමුවේ මහත් අසිරුතාවයෙන් වගා කල වම්බටු වගාවේ අස්වැන්න නිසි මිලට අලෙවි කිරීමට රැගෙන යාමට ඉන්ධන සොයා ගැනිමට නොහැකි විම මත අස්වැන්න විනාශ වන බව ද වගාකරු පවසයි.වසර 20 කට වැඩි කාලයක් පුරාවට වගා කටයුතු වල නිරත වී ඇති මෙම වගාකරු යටතේ දෛනිකව 20 කට ආසන්න පිරිසක් ජීවිකාව පවත්වාගෙන යාම සිදුවන බව කියයි.මෙම වගාව සඳහා ලක්ෂ හතකට අධික මුදලක් වැය කර ඇතැයි ද එම ගොවි මහතා පවසයි.  ",
    "URL": "https://www.lankadeepa.lk/latest_news/අක්කර-හතක-වම්බටු-අස්වැන්න-කොටුවේම-කුණු-වෙයි/1-616641",
    "Category": "latest_news"
}