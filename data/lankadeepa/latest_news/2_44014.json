{
    "Source": "www.lankadeepa.lk",
    "Timestamp": "2019 දෙසැම්බර් මස 02",
    "Headline": "පළාත් හතරකට රතු නිවේදන",
    "News Content": "(ඩයනා උදයංගනී)         උතුරු, නැගෙනහිර, ඌව සහ මධ්‍යම පළාත්වලට හෙට (3) සවස් කාලයේ සිට ඉතා තද වැසි ඇතිවිය හැකි බවට කාලගුණ විද්‍යා දෙපාර්තමේන්තුව රතු නිවේදනයක් නිකුත් කර තිබේ.මෙම තද වැසි තත්ත්වය 4 වැනිදා සහ 5 වැනිදා යන දිනවලත් පවතින බව එම දෙපාර්තමේන්තුවේ ප‍්‍රකාශකයෙක් පැවසීය.මෙම පළාත්වල ඇතැම් ස්ථානයට මිලිමීටර 100, 150 පමණ වන ඉතා තද වැසි ඇතිවිය හැකි බව ද එම ප‍්‍රකාශකයා සඳහන් කළේය.         විශේෂයෙන්ම මධ්‍යම කඳුකර ප‍්‍රදේශවලද තද වැසි ඇතිවිය හැකි බැවින් නායයෑම් අවදානම් මෙන්ම සෙසු ප‍්‍රදේශවල පහත්බිම් යටවීම් ද සිදුවිය හැකි බව ද හෙතෙම කීවේය.         මීට අමතරව අනෙකුත් පළාත්වල ද පස්වරු 1.00න් පමණ පසු වැසි ඇතිවන බව ඔහු පැවසීය.         නායයෑම් අවදානම් සහිත ප‍්‍රදේශවල ජීවත් වන්නන්, කඳුකර ප‍්‍රදේශවල මාර්ග භාවිතා කරන්නන් මේ සම්බන්ධයෙන් විමසිලිමත් විය යුතු බව ද කාලගුණ විද්‍යා දෙපාර්තමේන්තුව පවසයි.   ",
    "URL": "https://www.lankadeepa.lk/latest_news/පළාත්-හතරකට-රතු-නිවේදන/1-561550",
    "Category": "latest_news"
}