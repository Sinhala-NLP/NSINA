{
    "Source": "www.lankadeepa.lk",
    "Timestamp": "None  2013 මැයි මස 20",
    "Headline": "කන්ටේනරයට වෙට්ටු දමා එලොව යයි. ",
    "News Content": "හොරණ පොකුණුවිට වැලිකලදී පාර මැද නවතා තිබූ කුඩා ලොරියක් කන්ටේනරයක හැපීමෙන් ලොරි රියදුරා (26)මරුමුවට පත්වූ බව පොලීසිය කියයි. පොලීසිය සඳහන් කරන ආකාරයට මේ දෙදෙනා අතර මුලින්ම බහින් බස් වීමක් වී ඇත. ඉන්පසුව ලොරි රියදුරා කන්ටේනර් රියට ඉස්සර කිරීමට ‍ඉඩ නොදෙමින් වෙට්ටු දමමින් කිලෝ මීටරයක් පමණ සිය වාහනය ධාවන කැර ඇත. කන්ටේනරය ලොරියේ හැපී ඇත්තේ එසේ වාහනය පාර මැද නතරකළ අවස්ථාවේදි බවත් අනතුරෙන් පසුව කන්ටේනර් රියදුරා පලාගිය බවත් පොලිසිය ලුහුබැඳගොස් ඔහු අත්අඩංගුවට ගත් බවත් දැනගන්නට ඇත. 48 හැවිරිදි කන්ටේනර් රියදුරාට එරෙහිව මනුෂ්‍ය ඝාතන චෝදනා නගන බව පොලීසිය කියයි. ",
    "URL": "https://www.lankadeepa.lk/latest_news/කන්ටේනරයට-වෙට්ටු-දමා-එලොව-යයි-/1-124494",
    "Category": "latest_news"
}