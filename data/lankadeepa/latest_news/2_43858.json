{
    "Source": "www.lankadeepa.lk",
    "Timestamp": "2019 දෙසැම්බර් මස 10",
    "Headline": "‘කළු තුෂාර’ට මරණ දඬුවම",
    "News Content": "( තිළිණි ද සිල්වා සහ රංජන් කටුගම්පොල)හෙරොයින් මත්කුඩු ග‍්‍රෑම් 25.77ක් සන්තකයේ තබාගැනීම හා ජාවාරම් කිරීමේ චෝදනාවට වරදකරු කෙරුණු හේරත් මුදියන්සේලාගේ තුෂාර හෙවත් ‘කළු තුෂාර’ නමැත්තාට කොළඹ මහාධිකරණය විසින් අද (10) මරණ දඬුවම නියම කරන ලදී.කොළඹ මහාධිකරණ විනිසුරු ගිහාන් කුලතුංග මහතා විසින් මෙම තීන්දුව ප‍්‍රකාශයට පත් කළේය.2017 වසරේ මැයි මස 12 වැනිදා සිය සේදවත්ත ප‍්‍රදේශයේ දී යතුරුපැදියකින් හෙරොයින් මත්කුඩු ග‍්‍රෑම් 59 ප‍්‍රවාහනය කරමින් සිටියදී සංවිධානාත්මක අපරාධ වැළැක්වීමේ කොට්ඨාසයේ නිලධාරීන් විසින් මෙම විත්තිකරු අත්අඩංගුවට ගෙන තිබිණි.ඉන්පසුව නීතිපතිවරයා විසින් ඔහුට එරෙහිව කොළඹ මහාධිකරණය හමුවේ නඩු පවරනු ලැබීය.දීර්ඝ නඩු විභාගයකින් පසුව තීන්දුව ප‍්‍රකාශයට පත් කළ මහාධිකරණ විනිසුරුවරයා විත්තිකරුට එරෙහිව නීතිපතිවරයා විසින් ගොනුකර තිබූ හෙරොයින් මත්කුඩු සන්තකයේ තබා ගැනීම සහ ජාවාරම් කිරීම යන චෝදනා සාධාරණ සැකයකින් තොරව ඔප්පු වී තිබෙන බව තීන්දු කළේය.ඒ අනුව එම චෝදනාවලට වෙන් වෙන් වශයෙන් මරණීය දණ්ඩනය නියම කරන බවද විනිසුරුවරයා සිය තීන්දුව ප‍්‍රකාශයට පත් කරමින් සඳහන් කළේය.  ",
    "URL": "https://www.lankadeepa.lk/latest_news/‘කළු-තුෂාර’ට-මරණ-දඬුවම/1-562045",
    "Category": "latest_news"
}