{
    "Source": "www.lankadeepa.lk",
    "Timestamp": "2022 ඔක්තෝබර් මස 05",
    "Headline": "පියතිස්ස අන්තරේට අලුත් කැඳවුම්කරුවෙක් නම් කරයි",
    "News Content": " (අංජුල මහික වීරරත්න සහ සුජිත් හේවාජුලිගේ)අන්තර් විශ්වවිද්‍යාල ශිෂ්‍ය බලමණ්ඩලයේ නව කැඳවුම්කරු වන්නේ ෆීල්ඩ් මාර්ෂල් සරත් ෆොන්සේකා බව පොදුජන පෙරමුණේ නුවරඑළිය දිස්ත්‍රික් මන්ත්‍රී නිමල් පියතිස්ස මහතා පාර්ලිමේන්තුවේ දී පැවසීය.ඔහු දැන් පොලිසියට බලපෑම් කරමින් සිටින අතර  බලහත්කාරයෙන් රජයක් හදන බවත්  එහිදී ගනුදෙනු බේරා ගන්නා බව පවසමින් සිටින්නේ යැයි පියතිස්ස මහතා කීය.පාන්දර තුනට විතර ගෙදරට හොරෙක් ආවොත් කතා කරන්නේ කාටදැයි අන්තර් විශ්ව විද්‍යාල ශිෂ්‍ය බල බලමණ්ඩලයේ නව කැඳවුම්කරු ෆොන්සේකාගෙන් විමසා සිටින බව කී පියතිස්ස මහතා කවුරු බයිලා ගැහුවත් පොලිසිය එක දවසක් වර්ජනය කළොත් මුළු රටම හාන්සි බවද සඳහන් කළේය.පොලිස් නිලධාරියෙක්ගේ වටිනාකම පුරවැසියන් තේරුම් ගත යුතු අතර ඒ නිසා මුළු රටේම  පොලිස් නිලධාරීන් ආරක්ෂා කළ යුතුයැයි ද  ඒ සඳහා පාර්ලිමේන්තු මන්ත්‍රීවරුන් කොන්දේසි විරහිතව පෙනී සිටිය යුතුයැයි ද නිමල් පියතිස්ස මහතා පැවසීය.  ",
    "URL": "https://www.lankadeepa.lk/news/පියතිස්ස-අන්තරේට-අලුත්-කැඳවුම්කරුවෙක්-නම්-කරයි/101-620998",
    "Category": "latest_news"
}