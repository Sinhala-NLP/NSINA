{
    "Source": "www.lankadeepa.lk",
    "Timestamp": "2017 අප්‍රේල් මස 20",
    "Headline": "මහ ඇමතිවරුන්ට සහ පිරිවරට රුපි: 30,000 ක තෑගි පාර්සලයක්",
    "News Content": "අනුරාධපුර දයාරත්න ඇඹෝගමලබන මස 06 වැනි දින හබරණ තරු හෝටලයක පැවැත්වීමට නියමිත ප්‍රධාන අමාත්‍යවරුන්ගේ සමුළුව සදහා පැමිණෙන මහ ඇමතිවරුන් 08 දෙනා ඇතුලූ අනෙකුත් නිලධාරින් සදහා තැගි දිමට එක් තැගි පාර්සලයකට රුපියල් 30,000 වැය කර තිබේ. එවැනි පාර්සල් 50 ක් මේවන විට සුදානම් කර ඇත. මී පැණි බෝතලයක්, එළඟි තෙල් බෝතලයක් එකක් අත් යන්ත්‍ර සරම් එකක් අත් යන්ත්‍ර සාරියක් දේශිය සහල් වර්ග කිහිපයක්ද මෙම තැගි පාර්සලයට ඇතුළත්ව තිබේ.දිවයිනේ සිටින මහ ඇමතිවරු පිරිස අට දෙනෙකි. එසේ වුවද තැගි පාර්සල් 50 ක් මේවන විට සුදානම් කොට තිබේ. කාන්තා මහ ඇමතිවරියන් නොසිටියද මෙම තැගි පාර්සලයට සාරියක්ද ඇතුළත් කර තිබේ.උතුරු මැද පළාතේ ගොවි ජනතාවගේ වි වගාවන් ඇතුලූ භෝග කන්න දෙකක් විනාශවි තිබේ. වගා හානි සදහා මාසිකව රුපියල් 10,000 ක් දෙන බවට රජය පොරොන්දු වුවද ගොවින් බොහෝ පිරිසකට එම මුදල් මෙතෙක් ලැබි නොමැති බව ගොවිහු පවසති.උතුරු මැද පළාතේ ගොවි ජනතාව ඇතුලූ බොහෝ දෙනා මෙවර  අවුරුදු සැමරුවේ මහත් අසිරුවෙන් සොයාගත් සොච්චම් මුදලකිනි. එසේ තිබියදි උතුරු මැද පළාත් සභාව මෙම උත්සව දෙක සදහා රුපියල් ලක්ෂ 150 ක් වැය කිරිම ජාතික අපරාධයක් බව පළාත් සභාවේ උසස් නිලධාරිහු පවසති.මේ සම්බන්ධයෙන් අප උතුරු මැද පළාත් සභාවේ ප්‍රධාන ලේකම්වරයා ගෙන් කළ විමසුමේදි ඔහු මෙසේ පැවසිය.“රුපියල් ලක්ෂ ගානක් වියදම් කරනවා කියලා බොරුවටයි ප්‍රචාරය කරන්නේ. අපි ඉතින් සිංහල මිනිස්සුනේ. අපි ගාවට එන අමුත්තෙකුට සැලකිම චාරිත්‍රයක් නේ““තැගි පාර්සලේ මුතු මැණික් නෑ. අපේ පළාතේ මී පැනි බෝතලයක් වස විෂ නැති හාල් ටිකක්නේ දෙන්නේ. ලංකාවේ හැම පළාතකම තියෙන මහ ඇමති රුස්විම් වලත් ඔය විදියටම තමයි කටයුතු කරන්නේ“ යැයි ප්‍රධාන ලේකම්වරයා පැවසිය.  ",
    "URL": "https://www.lankadeepa.lk/latest_news/මහ-ඇමතිවරුන්ට-සහ-පිරිවරට-රුපි:-30-000-ක-තෑගි-පාර්සලයක්/1-511978",
    "Category": "latest_news"
}