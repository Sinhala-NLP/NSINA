{
    "Source": "www.lankadeepa.lk",
    "Timestamp": "None  2016 මාර්තු මස 21",
    "Headline": "ඌව මහ ඇමැති සාධාරණය ඉල්ලා සීනිගම යයි",
    "News Content": "ඌව පළාත් මහ ඇමැති චාමර සම්පත් දසනායක අද (21) දේව කන්නලව්වක් කිරීමට සීනිගම දෙවොල් දේවාලයට පැමිණියේය.ඌව පළාත් සභාවේ මන්ත්‍රීවරයකු තමාට නගා ඇති චෝදනාවක් සම්බන්ධයෙන් දෙවියන්ට කන්නලව් කිරීමට එහි පැමිණි බව කී මහ ඇමැතිවරයා එම මන්ත්‍රීවරයා වැරදිනම් ඔහුට දඬුවම් දෙන ලෙසත් තමා වැරදි නම් තමාට දඬුවම් දෙන ලෙසත් දෙවියන්ගෙන් ඉල්ලා සිටින බව පැවසීය.පළාත් සභාවේ මුදල් වංචාවක් සම්බන්ධයෙන් ජනතා විමුක්ති පෙරමුණේ සමන්ත විද්‍යාරත්න මන්ත්‍රීවරයා ඔහුට චෝදනා නගා ඇතැයි කියති.   (ජායාරූප - දිපාල් ද සිල්වා) ",
    "URL": "https://www.lankadeepa.lk/latest_news/ඌව-මහ-ඇමැති-සාධාරණය-ඉල්ලා-සීනිගම-යයි/1-397128",
    "Category": "latest_news"
}