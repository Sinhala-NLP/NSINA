{
    "Source": "www.lankadeepa.lk",
    "Timestamp": "2022 ඔක්තෝබර් මස 06",
    "Headline": "දයාසිරි කළ ප්‍රකාශය ‘සිපෙට්කෝ’ ප්‍රතික්ෂේප කරයි",
    "News Content": " (යොහාන් භාසුර)පාර්ලිමේන්තු මන්ත්‍රී දයාසිරි ජයසේකර මහතා ඉන්ධන ආනයනය පිළිබඳව ඊයේ කළ ප්‍රකාශය තරගයේ ප්‍රතික්ෂේප කරන බවත් ඒ මහතාට එරෙහිව නීතිමය කටයුතු කරන බවත් ලංකා ඛනිජ තෙල් සංස්ථාව නිවේදනයක් නිකුත් කරමින් පවසයි.දයාසිරි ජයසේකර මහතා කළ ප්‍රකාශයේ සියලු කරුණු අසත්‍ය සහ පදනම් විරහිත මෙන්ම ජනතාව තුළ වෛරයක් ඇති කිරීමට කළ ඒවා බවත් එම සංස්ථාව ඉන්ධන ආනයනයේදී සෑම විටම ටෙන්ඩර් පටිපාටිය සහ රජයේ ප්‍රසම්පාදන ක්‍රියාවලිය අනුගමන කරන බවත් ඛනිජ තෙල් සංස්ථාව කියයි.ඉන්ධන ආනයනය සම්බන්ධයෙන් පැවැත්වෙන ඕනෑම පරීක්‍ෂණයකදී හෝ නීතිමය කටයුත්තකදී කරුණු පැහැදිළි කිරීමට සූදානම් බවත් ලංකා ඛනිජ තෙල් සංස්ථාව එම නිවේදනයෙන් වැඩි දුරටත් අවධාරණය කරයි.   ",
    "URL": "https://www.lankadeepa.lk/news/දයාසිරි-කළ-ප්‍රකාශය-‘සිපෙට්කෝ’-ප්‍රතික්ෂේප-කරයි/101-621055",
    "Category": "latest_news"
}