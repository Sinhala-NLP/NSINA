{
    "Source": "www.lankadeepa.lk",
    "Timestamp": "2020 අප්‍රේල් මස 10",
    "Headline": "කොවිඩ් 19 අරමුදල මිලියන 609 දක්වා ඉහළට",
    "News Content": "(දිමුතු සඳරුවන්)ආයතනිකව හා පෞද්ගලිකව ලැබෙන පරිත්‍යාග සහ ඝෘජු තැන්පතු සමඟ කොවිඩ් 19 සෞඛ්‍ය හා සමාජ සංරක්ෂණ අරමුදලේ ශේෂය රුපියල් මිලියන 609 ඉක්මවා තිබේ. ඇමරිකාවේ ප්‍රධාන සංඝනායක , ලොස් ඇන්ජලීස් නුවර ධර්මවිජය විහාරය හා පාමංකඩ ශ්‍රී මහා විහාරාධිපති අන්තර්ජාතික ආගමික කටයුතු පිළිබඳ ජනාධිපති උපදේශක අග්ගමහා පණ්ඩිත, ආචාර්ය වල්පොළ පියනන්ද නාහිමිපාණන් වහන්සේගේ ඉල්ලීම පරිදි වියට්නාම - ඇමෙරිකන් බෞද්ධ සම්මේලනයේ සභාපති ගරු තික් වීන් ලී ස්වාමින් වහන්සේ අමරිකානු ඩොලර් 15,000ක මුදලක් පරිත්‍යාගයක් කළ බව ජනධිපති මාධ්‍ය අංශය නිවේදනයක් නිකුත් කරමින් සඳහන් කරයි. එම මුදල වල්පොල පියරතන හිමියෝ විදේශ සබඳතා පිළිබඳ ජනාධිපති අතිරේක ලේකම් අද්මිරාල් ජයනාත් කොළඹගේ මහතා වෙත භාරදී තිබේ. ලංකා බැංකුවේ ආයතන ශාඛාවේ අංක 85737373 දරණ  විශේෂ ගිණුමට මෙම පරිත්‍යාග බැර කෙරෙන බව ජනාධිපති මාධ්‍ය අංශ වැඩිදුරටත් සඳහන් කරයි. කොවිඩ් 19 සෞඛ්‍ය හා සමාජ සංරක්ෂණ ගිණුමට දෙස් විදෙස් පරිත්‍යාගශිලීහූ ද දායක වී සිටිති. නීත්‍යානුකූල ගිණුම් මගින් අරමුදලට කෙරෙන පරිත්‍යාග මුදල් බදු සහ විදේශ විනිමය රෙගුලාසි වලින් නිදහස් කර ඇත.  ",
    "URL": "https://www.lankadeepa.lk/latest_news/කොවිඩ්-19-අරමුදල-මිලියන-609-දක්වා-ඉහළට/1-570096",
    "Category": "latest_news"
}