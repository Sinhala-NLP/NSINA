{
    "Source": "www.lankadeepa.lk",
    "Timestamp": "2018 අගෝස්තු මස 19",
    "Headline": "බුදු දහම - බෞද්ධ සංස්කෘතිය අපහාසයට ලක් කිරීමේ නාට්‍ය තුනක්",
    "News Content": "(ආරියරත්න රණබාහු)  රාජ්‍ය මාධ්‍ය උපයෝගි කරගෙන බුදු දහම සහ බෞද්ධ සංස්කෘතිය අපහාසයට ලක් කිරීමේ වැඩ පිළිවෙළක්  ජාතික සමගිය හා සංහිදියාව  ඇති කිරීමේ කාර්යාංශය මගින්  ආරම්භ කර ඇතැයි  ආචාර්ය ඕමල්පේ සෝභිත  දක්ෂිණ ලංකාවේ ප්‍රධාන සංඝනායක  හිමියෝ  අද (19) පැවසුහ. ජාතික සමගිය හා සංහිදියාව ඇති කරවන බව යැයි කියා ශ්‍රී ලංකා ගුවන් විදුලි සංස්ථාව මගින් නාට්‍ය තුනක් ප්‍රචාරය කිරීම සඳහා නිශ්පාදනය කර ඇතැයි කී සෝභිත හිමියෝ  ඒ නාට්‍ය තුන ‘තරුවන් සරණයි‘, ‘නිවොන් සුව ලැබේවා‘ සහ නිර්වස්ත්‍රං සුඛං යනුවෙන් නම් කර ඇතැයිද පැවසුහ. මේ අදහස් ප්‍රකාශ කරනු ලැබුයේ බම්බලපිටිය සිරි වජිරාරාම දහම්පාසලේ සියවස් සැමරුම නිමිත්තෙන් කොළඹ බණ්ඩාරනායක ජාත්‍යන්තර අනුස්මරණ  ජාත්‍යන්තර සම්මන්ත්‍රණ ශාලාවේ පැවැති උත්සවයක් අමතමිනි.එහිදී උන් වහන්සේ මෙසේද  පැවසුහ.බදු දහමට විරුද්ධව බෞද්ධ සම්ප්‍රදායට විරුද්ධව විවිධ ආකාරයේ එල්ලවන  විරෝධතා මැඩලීමට අපට තවමත් ක්‍රමයක් නැහැ නේද කියලා හිතෙනකොට ජනාධිපතිතුමනි ,අගමැතිතුමනි අපි අසරණවෙලා වගේ දැනෙනවා.ශ්‍රී ලංකාවේ තියෙනවා  විශේෂ කාර්යාංශයක්  ජාතික සමගිය හා සංහිදියාව ඇති කිරීමේ  කාර්යාංශය කියලා  .මේ කාර්යාංශය මගින් අලුතින් නාට්‍ය නිර්මාණය කර සංවිධානය කර තිබෙනවා නාට්‍ය නිර්මාණ  සංවිධානය කර තිබෙනවා. නාට්‍ය නිර්මාණ    10 ක් කර තිබෙනවා.අපිට ජාතික සමගිය සංහිදියාව ඇති කරන්න. මේ නාට්‍ය දැන් සුදානම් කර තිබෙන්නේ  රජයේ ගුවන් විදුලි මගින් ප්‍රචාරය කරන්න. නමුත්  මේ තුළින් බෞද්ධ ආගම උපහාසයට ලක් කරලා.මේ නාට්‍ය දැන් සූදානම් කර තිබෙනවා රජයේ ගුවන් විදුලිය මගින් ප්‍රචාරය කරන්න. මේ නාට්‍යවල නම්, එකක් තමයි “තරුවන් සරණයි’  තෙරුවන් සරණයි යන්න උපහාසව ලක් කරලා. අනික් නම් අතර ‘නිවොන් සුව ලැබේවා” නිවන් සුව ලැබේවා යන්න උපහාසයට ලක් කරලා. මුලාසනයේ වැඩ සිටින අපේ නායක හාමුදුරුවනේ මට සමා වෙන්න මේවා කියන්න සිදුවෙලා තියෙනවා. “නිර්වස්ත්‍රං පරමං සුඛං” මේක මේවායේ අරමුණ කුමක්ද රජයේ මාධ්‍ය උපයෝගි කරගෙන බෞද්ධයන්ට පහරදීමේ ව්‍යාපාරයක්. මේවායින් ඔවුන් ප්‍රතිපල දෙකක් බලාපොරොත්තු වෙනවා ඇති. බුදු දහම උපහාසයට ලක්කිරීමටයි. ‘නිර්වස්ත්‍රං පරමං සුඛං කියන්නේ සැම ආගමක්ම උගන්වන සදාචාරයෙන් තියෙනවා. මෙය ඒවා උපහාසයට ලක් කිරීම යැයි සෝභිත හිමියෝ පැවසූහ.    ",
    "URL": "https://www.lankadeepa.lk/latest_news/බුදු-දහම---බෞද්ධ-සංස්කෘතිය-අපහාසයට-ලක්-කිරීමේ-නාට්‍ය-තුනක්/1-534875",
    "Category": "latest_news"
}