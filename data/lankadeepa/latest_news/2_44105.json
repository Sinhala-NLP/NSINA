{
    "Source": "www.lankadeepa.lk",
    "Timestamp": "2019 නොවැම්බර් මස 27",
    "Headline": "පොලිස් මාධ්‍ය ඒකකයේ ’හලෝ’ ගොළු වෙයි",
    "News Content": "(ඉන්දිකා  රාමනායක)වසර කිහිපයක් පුරා මාධ්‍ය වෙත තොරතුරු ලබාදුන් පොලිස් මාධ්‍ය කොට්ඨාසය   සියලූ සේවා කටයුතු  අද (27)   කි‍්‍රයාත්මක නොවුණි.පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරි රුවන් ගුණසේකර මහතාගේ දුරකතන අංකය මෙන්ම, පොලිස් මාධ්‍ය ඒකකයේ  සියලූ  දුරකතන අංක  ද   අද  දිනය කි‍්‍රයා විරහිත කර තිබුණි. පොලිස් මාධ්‍ය ඒකකය මගින් දිවයින පුරා දෛනිකව සිදුවන සිදුවීම්  වල සම්පිණ්ඩනයන්  (මාධ්‍ය නිවේදන) විද්‍යුත්  තෑපෑල  හරහා  දිනපතා  අවස්ථා කිහිපයකදීම     මාධ්‍ය ආයතන වෙත නිකුත් කළ ද,  අද පස්වරුව වන තෙක්ම  එම කිසිදු නිවේදනයක් මාධ්‍ය ආයතන වල යොමු  කර නොතිබුණි. සිද්ධිය සම්බන්ධයෙන්  පොලිස් මාධ්‍ය ප‍්‍රකාශකවරයා සම්බන්ධකර ගැනීමට කිහිප අවස්ථාවකදී ම උත්සහ කළ ද  මාධ්‍ය ප‍්‍රකාශවරයාගේ දුරකතන  විසන්ධි වී තිබුණි. සිද්ධිය සම්බන්ධයෙන් පොලිස් මුලස්ථානයේ උසස් නිලධාරියකුගෙන්  කළ විමසුමකදී ඒ මහතා පැවසුවේ පොලිස් මාධ්‍ය කොට්ඨාසයේ කටයුතු  ආරක්ෂක අමතායාංශයේ මාධ්‍ය කේන්ද්‍රය හරහා සිදු කිරීමේ  වැඩපිළිවෙළක් කි‍්‍රයාත්මක  වීමට  නියමිත ඇති බැවින් මෙම පියවර ගෙන ඇති බවයි.  වැඩ බලන පොලිස්පතිවරයාගේ   දැනුම් දීමක් අනුව පොලිස් මාධ්‍ය කොට්ඨාසයේ කටයුතු  නැවතී ඇති බවද   පැවසේ.  ෆේස්බුක් ගිණුමේ පොලිස් මාධ්‍ය කොට්ඨාසය  වශයෙන් නිළ ගිණුමක්  පවත්වාගෙන  ගියද ඉකුත් (25) වැනි දින සිට එම  පිටුව යාවත්කාලීන වී නොමැත.  පොලිස් මාධ්‍ය කොට්ඨාසයේ    පොලිස් නිලධාරීන් 60 ට අධික පිරිසක් සේවය කරමින්  සිටිති.  සිද්ධිය සම්බන්ධයෙන් තොරතුරු ලබා ගැනීමට ආරක්ෂක ලේකම්   මේජර් ජනරාල් (විශ‍්‍රාමික) කමල් ගුණරත්න මහතා දුරකතනයෙන් සම්බන්ධ කර ගැනීමට සුදානම්   එතුමා දුරකතනය ප‍්‍රතිචාර නොදැක්වීය.  ",
    "URL": "https://www.lankadeepa.lk/latest_news/පොලිස්-මාධ්‍ය-ඒකකයේ-’හලෝ’-ගොළු-වෙයි/1-561269",
    "Category": "latest_news"
}