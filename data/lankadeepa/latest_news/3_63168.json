{
    "Source": "www.lankadeepa.lk",
    "Timestamp": "2017 නොවැම්බර් මස 28",
    "Headline": "මවට අතවර කරන්න බැරිවුණාම බිලිඳා වතුර බාල්දියට දමා මරලා",
    "News Content": "(ශ්‍රීනාත් ප‍්‍රසන්න ජයසූරිය සහ කතරගම එම්.කේ. නන්දසේන)කතරගම, මැණික්පුරගම ප‍්‍රදේශයේ නිවෙසකට පෙරේදා (26) පස්වරු 6.50 ට පමණ ඇතුළුවූ දෙදෙනෙකු නිවසේ සිටි 19 හැවිරිදි මවකට අතවර කිරීමට දැරූ උත්සාහය වැරදී ගිය විට ඇගේ උකුලේ සිටි බිලිඳු දැරිය උදුරාගෙන නිවසේ මිදුලේ තිබූ වතුර බැරලයකට දමා ඝාතනය කර පලාගොස් ඇතැයි කතරගම පොලිසිය කියයි.මෙම අපරාධයෙන් කතරගම ප‍්‍රදේශයම කම්පාවට පත්වී ඇත.  ඝාතනයට ලක්වී ඇත්තේ කතරගම, වල්ලිමාතාගම, මැණික්පුරගම පදිංචි චාරුක සනිල් සහ ජයනි සඳරේඛා යන තරුණ යුවළගේ කුළුඳුල් දියණිය වන සියුමි සාදනා නමැති මාස 2 දින 21 ක් වයසැතිබිලිඳියකි.තරුණ යුවළගේ නිවෙසට කඩාවැදුණු සාහසිකයන් දෙදෙනාගෙන් එක් අයකු මව වඩාගෙන සිටි බිලිඳිය උදුරාගෙන ඇති බවත් අනෙකා 19 හැවිරිදි වියේ පසුවන මවට ලිංගික අතවර කිරීමට උත්සාහ කර ඇති බවත් කතරගම පොලිසියේ නිලධාරියෙක් ලංකාදීපයට පැවැසීය.ඒ අවස්ථාවේ ඇය එම පුද්ගලයා සමග පොර බදා ඔහුගෙන් බේරී පලාගොස් සිද්ධිය අසල්වාසීන්ට පවසා ඔවුන්ද සමග පැමිණ සෝදිසි කර බැලීමේ දී සිඟිත්තාගේ සිරුරගෙවත්තේ තිබූ වතුර පුරවන ලද බැරලයක තිබී හමුවී ඇතැයි පොලිසිය කියයි. සිද්ධිය වන අවස්ථාවේ කාන්තාවගේ සැමියා ගමේ විහාරස්ථානයට ගොස් සිටඇති බව පොලිසිය කියයි.මෙම අපරාධය සිදු කළ පුද්ගලයන් දෙදෙනා ත‍්‍රිරෝද රථයකින් පලා ගොස් ඇති බවට තොරතුරු පොලිසියට ලැබී තිබෙන බව පැවසේ.බිලිඳු දරුවාගේ මව වන ජයනි සඳරේඛා නමැත්තිය පානදුර ප‍්‍රදේශයේ පදිංචිකාරියක බවත් ඇය තම සැමියාද සමග කතරගම පදිංචියට පැමිණ ගතවී ඇත්තේ මාස 15 කටත් අඩු කාලයක් බවත් පොලිසිය කියයි.කතරගම පොලිසියේ ස්ථානාධිපති ප‍්‍රධාන පොලිස් පරීක්ෂක උපාලි කාරියවසම් මහතා ප‍්‍රධාන පොලිස් කණ්ඩායමක් සිද්ධිය සැලවූ මොහොතේම අපරාධය සිදුවූ නිවසට ගොස්පරීක්ෂණ ආරම්භ කර ඇත.සිද්ධියට මුහුණ පෑ කාන්තාව වන විජේසූරිය ආරච්චිගේ දොන් ජයනි සඳරේඛා (19) මහත්මිය පොලිස් නිලධාරීන් හමුවේ ප‍්‍රකාශයක් කරමින් මෙසේ පවසා ඇති බව දැන ගැනීමට ඇත.‘මගේ සැමියා කුලී වැඩ කරමින් ජීවිකාව ගෙන යනවා. මරා දමා ඇත්තේ අපට සිටි එකම දරුපැටියායි. සැමියා හැමදාම වගේ සවසට ගමේ පන්සලට යාම පුරුද්දක් කර ගෙන තිබුණා. මේ සිද්ධිය වෙන වෙලාවේත් සැමියා ගමේ පන්සලට ගොස් සිටියේ. සවස 6.50 ට විතර දෙන්නෙක් ගෙදරට ආවා. මාමා කෝ කියා ඇසුවා. අපේ මාමා මාළු විකුණනවා. ඒ වෙලාවේ ඔහු ගෙදර හිටියේ නැහැ.මම ඇහැව්වා මාමා හොයන්නේ ඇයි කියලා. අද උදේ මාමාගෙන් මාළු වගයක් ණයට ගත්තා ඒකේ සල්ලි දෙන්නයි ආවේ කියා ඔවුන් කීවා. මාමා නොමැති නිසා ඔවුන් දෙන්නා යන්න ගියා. මම පොඩි එකා වඩාගෙන සිටියදී කලින් ආ දෙදෙනාම ? 7.00 ට විතර ඇවිත් ගෙට ඇතුළු වුණා. එක් කෙනෙක් මම කෑගහද්දිම මගේ අතේ සිටි දරුවා උදුරාගත්තා. අනෙක් එකා මාව අල්ලාගෙන මට අතවර කරන්න හැදුවා.මම ඌත් එක්ක පොර බදා කොහොම හරි උගෙන් බේරී පස්සා දොරෙන් එළියට පැන ගත්තා. ඒත් එක්කම මට ත‍්‍රිරෝද රථයක් වේගයෙන් යන හඬ ඇසුණා. මම කෑ ගසාමෙම සිද්ධිය කීවාම අහළ පහළ අය දුවගෙන ආවා. දරු පැටියා පේන්න හිටියේ නැහැ. කට්ටියම එකතුවෙලා සොයා බලද්දී මගේ දරු පැටියා ගෙවත්තේ වතුර බැරල් එකඇතුළේ සිටියා. ගොඩට අරගෙන බලනකොටත් දරු පැටියා මියගිහින්. මේ අපරාධය කළ දෙන්නා නැවත දැක්කොත් මට හඳුනාගන්න පුළුවනි’ ඝාතනයට ලක්වූ බිලිඳියගේ පියා වන චාරුක සුනිල් මහතා සිද්ධිය විස්තර කරමින් මෙසේ කීය.මගේ පියා ජංගම මාළු වෙළඳාමේ නිරතව සිටිනවා. මා යාල සෆාරි ජීප් රියදුරෙකු ලෙස කටයුතු කරනවා. මගේ පියාත් මවත් සමග අපි පස් දෙනාම මෙම නිවසේ පදිංචි වී සිටිනවා. මම පෙරේදා (26දා) හැන්දෑවේ කිසියම් අවශ්‍යතාවයකට පිටවී ගියා. පියා මාළු වෙළඳාමේ ගිහින්. මවත් නිවසේ හිටියේ නැහැ. ජයනියි දරුවයි දෙදෙනා පමණයි නිවසේ ඉඳලා තියෙන්නේ.මේ අවස්ථාවේ ජයනි හඳුනන්නේ නැති අවුරුදු 30 ක පමණ පුද්ගලයකු පැමිණ ගෙදර කවුද ඉන්නෙ මාළු සල්ලි වගයක් දෙන්න තියෙනවා චාරුකත් මගදි හමුවුණා යැයි කියා ආපසු ගොස් තිබෙනවා. වැඩි දුරක් නොගොස් ආපසු පැමිණ ඇති ඒ දෙදෙනා නිවසට ඇතුළු වී තිබෙනවා. එක් අයෙකු ජයනිගේ උකුලේ සිටි දරුවා උදුරාගෙන තිබෙනවා. අනෙක්පුද්ගලයා ජයනිට අතවර කරන්න හදන විට ජයනි ඉන් බේරී කෑ මොරදෙමින් යාබද නැන්දලාගේ ගෙදරට දුවලා තියෙනවා. අවට ගෙවල්වල අයද සමගින් සොයා බැලූවත් පැමිණ දෙදෙනා දුවලා. අතේ සිටි දරුවා උදුරාගෙන ගියා කියලා ජයනිගෙන් මට කෝල් එකක් ආව නිසා මා ක්ෂණිකව පැමිණ දරුවා ගැන සොයා බැලූවා. අලූත හදන ගේ ඇතුළෙත් බැලූවා. පසුව අලූත හදන නිවස ඉදිරිපිට තිබූ වතුර බැරල් එකට එබී බලන විට දරුවා උඩ පාවෙමින් සිටියා.මම හනිකට දරුවා අරගෙන ගසලා කතරගම රෝහලට රැගෙන ගියා යැයි ඔහු කීය. පශ්චාත් මරණ පරීක්ෂණය සඳහා බිලිඳියගේ සිරුර දෙබරවැව මූලික රෝහලට යවා ඇත.තංගල්ල මූලස්ථාන පොලිසියේ නිල සුනඛ පබ්ලෝද ඊයේ අපරාධය සිදුවූ ස්ථානයට රැගෙන විත් අපරාධකරුවන් ගැන කිසියම් හෝඩුවාවක් ලබා ගැනීමට පරීක්ෂණ ආරම්භ කළ බව පොලිසිය කියයි.මහනුවර අස්ගිරිය පොලිස් නිල සුනඛ කොට්ඨාසයේ අධ්‍යක්ෂ පොලිස් අධිකාරී ලාල් සෙනෙවිරත්න මහතාගේ පූර්ණ අධීක්ෂණය යටතේ පොලිස් කොස්තාපල් යූ.එස්. ආරියචන්ද්‍ර (45094) මහතා විසින් පොලිස් නිල සුනඛ පබ්ලෝ මෙහෙයවා ඇත.තංගල්ල කොට්ඨාස අපරාධ ස්ථාන පරීක්ෂා කිරීමේ ඒකකයේ ස්ථානාධිපති එදිරිසිංහ මහතා ඇතුළු එම ඒකකයේ නිලධාරින් කණ්ඩායමක් සහ පොලිස් ඇඟිලි සලකුණු අංශයේ නිලධාරීන්ද පැමිණ පරීක්ෂණ ආරම්භ කර තිබේ.හම්බන්තොට සහ තංගල්ල දිසා බාර නියෝජ්‍ය පොලිස්පති කිත්සිරි ජයලත් මහතාගේ විශේෂ උපදෙස් මත තංගල්ලෙ කොට්ඨාසය බාර ජ්‍යෙෂ්ඨ පොලිස් අධිකාරි ලක්සිරි ගීතාල් සහ හම්බන්තොට සහකාර පොලිස් අධිකාරී සනත් අමරසිංහ යන මහත්වරුන්ගේ මෙහෙයවීම යටතේ කතරගම පොලිස් ස්ථානාධිපති ප‍්‍රධාන පොලිස් පරීක්ෂක උපාලි කාරියවසම් මහතාගේ ප‍්‍රධානත්වයෙන් උපපොලිස් පරීක්ෂකවරුන් වන ලක්මාල් සහ විජේතුංග යන මහත්වරුන් ඇතුළු පොලිස් කණ්ඩායමක් සැකකරුවන් අත්අඩංගුවට ගැනීමට පරීක්ෂණ පවත්වාගෙන යයි.කතරගම පොලිසියේ සැරයන් සමන් 52830, පොලිස් කොස්තාපල්වරුන් වන ප‍්‍රියදර්ශන 74929, මධුරංග 40888, කුලසූරිය 63173, එදිරිසිංහ 90227 සහ මහීපාල 37937 යන මහත්වරුන් ද මෙම පරීක්ෂණවලට හවුල් වී සිටිති.  ",
    "URL": "https://www.lankadeepa.lk/latest_news/මවට-අතවර-කරන්න-බැරිවුණාම-බිලිඳා-වතුර-බාල්දියට-දමා-මරලා/1-520823",
    "Category": "latest_news"
}