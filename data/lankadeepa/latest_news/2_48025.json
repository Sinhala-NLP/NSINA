{
    "Source": "www.lankadeepa.lk",
    "Timestamp": "2019 මැයි මස 28",
    "Headline": "‘‘ඉස්ලාම් අන්තවාදයට එරෙහිව සමස්ථ ජාතියම නැගී සිටිය යුතුයි‘‘",
    "News Content": "(නිමල කොඩිතුවක්කු)වාද භේද පසෙක ලා ඉස්ලාම් අන්තවාදයට එරෙහිව සමස්ත ජාතියම අවදිව තමන්ට කළ හැකි කාර්යය රට වෙනුවෙන් ඉටුකළ යුතුව ඇතැයි පාර්ලිමේන්තු මන්ත‍්‍රී අතුරලියේ රතන හිමියෝ කොළඹදී පැවැසූහ.ඕනෑම විනාශයක්  කළ හැකි ආකාරයට මෙම අන්තවාදී ක‍්‍රියා අධිකරණ, නීති,  වෛද්‍ය සහ බැංකු ආදී සියලුම ක්ෂේත්‍රවල පිළිකාවක් සේ පැතිර ගොස් ඇතැයිද උන්වහන්සේ සඳහන් කළහ.අතුරලියේ රතන හිමියෝ මේ බව පැවැසුවේ  රාජගිරිය සඳහම් සෙවන බෞද්ධ මධ්‍යස්ථානයේදී අද (28) පැවති  මාධ්‍ය හමුවකට එක්වෙමිනි.එහිදි වැඩිදුරටත් අදහස් දැක්වූ පාර්ලිමේන්තු මන්ත‍්‍රී අතුරලියේ රතන හිමියෝ මෙසේද කීහ.      ‘‘ පාස්කු ඉරිදා ප‍්‍රහාරයෙන් මුලු මහත් සමාජයම විශාල තැතිගැනීමකට ලක්වෙලා තියෙනවා. ඒ වගේම සංචාරක  ව්‍යාපාරයේ බිඳ වැටීමත් එක්ක දිගුකාලින ආර්ථික අර්බුදයකට අපේ රට පත්වෙලා තියෙනවා.ඒ අනුව මේ ප‍්‍රහාරයත් එක්ක  ආර්ථික, සමාජිය, සංස්කෘතික වශයෙන් අති දැවැන්ත සමාජ අර්බුදයකට අපි ලක්ව තිබෙනවා. මෙහිදී රාජ්‍ය නායකයා විදියට  ජනාධිපතිවරයාට විශාල වගකීමක් තියෙනවා.පළාත් සභා මැතිවරණය  පවත්වන එක මැතිවරණ කොමසාරිස්ගේ වැඩක් නෙමෙයි. ජනාධිපතිවරයාටත් ඒ ගැන වගකීමක්  තියෙනවා. පළාත් සභා මැතිවරණය ප‍්‍රමාද වීම හේතුවෙන් ඒවායේ  බලතල ආණ්ඩුකාරවරුන්ට හිමිවෙලා තියෙනවා.නැගෙනහිර සහ බස්නාහිර පළෘත්වල සම්පූර්ණ බලය තියෙන්නේ ආණ්ඩුකාරවරුන් වන අසාත් සාලි සහ හිස්බුල්ලා යන මහත්වරුන්  සතුවයි.මේ අයට ජනතාව තුළ මුස්ලිම් සමාජය තුළ මහා බලයක් තිබූ නායකයන් නෙමෙයි. මේ වගේ අය තමයි අද ආණ්ඩුකාරවරුන් ලෙස කටයුතු කරන්නේ.හිස්බුල්ලා මහතාට එරෙහිව අද  එම පළාතේ ජනතාවගේ විශාල විරෝධයක් මතුවෙලා තියෙනවා. එම  පළාතේ සංවේදී තැන් වල විශාල වශයෙන් ඉඩම් අත්පත් කරගනිමින් සිටිනවා.ඒ වගේම  මේ බෝම්බ පිපිරිම් වලින් විශාල ඛේදවාචකයට ලක්වූ බස්නාහිර  පළාතේ ආණ්ඩුකාරවරයා තමයි අසාත් සාලි මහතා. නිලධාරීන් පත්කිරීමේදී  ඉවත් කිරීමේදීත් ඒ අමාත්‍යාංශවල බලතල ආණ්ඩුකාරවරයා සතුවයි  තියෙන්නේ. ඔහු මෙය ඉතාම අනිසි විදියට  පාවිච්චි කරනවා.මොහොමඞ් ෂාෆි වෛද්‍යවරයාට එරෙහිව තිබූ සාක්ෂි විමර්ශනය කිරීමේ කටයුතුවලට  අසාත් සාලි මහතා තදබල ලෙස බලපෑම් කළා. මෙම වෛද්‍යවරයා  පොලිස් අත්අඩංගුවට  ගත්තයින් පසුවත් එය ප‍්‍රශ්න කරමින් ඔහු එයට තදබල ලෙස බලපෑම් කළා. ඒ වගේම පොලිස් නිලධාරීන් මාරු කිරීමටත්  ඔහු උත්සාහ කළා.අද බස්නාහිර පළාතේ රාජ්‍ය යාන්ත‍්‍රනය සම්පූර්ණයෙන්ම හසුරුවන්නේ අසාත් සාලි මහතායි. ඒ නිසා වහාම ඔහු මෙම ධූරයෙන්  ඉවත් කළ යුතුයි. අසාත් සාලි මහතාට තිබෙන ඒ අනිසි බලය වහාම  ඉවත්කිරීමෙන්  තොරව ඔහු පිලිබඳ නිවැරදි පරීක්ෂණයක්  කිරීමට හැකියාවක් නැහැ.අසාත් සාලි ආණ්ඩුකාරවරයා අන්තවාදීන්ගේ  අවශ්‍යතාවය මත මේ ආණ්ඩුවට බලපෑම් කරන බව අද අපිට පේන්න තියෙනවා.මේ ආණ්ඩුකාරවරුන් පත්කළේ ජනතාව නෙමෙයි ජනාධිපතිවරයා විසිනුයි. ඔවුන් ඉවත්කිරිමේ  බලය ඇත්තේත් ජනාධිපතිවරයාටම පමණයි. ඒ නිසා ඉදිරි පැය 24 තුළ මේ අය ගැන කඩිනම් තීන්දුවක් ගත යුතුයි.රටක් විදියට අපි ලොකු අනතුරකට පත්ව තිබෙනවා. මේ ඉස්ලාම් ත‍්‍රස්තවාදය කියන්නේ  සහරාන් වගේ බෝම්බකරුවන් අට දෙනාගේ ප‍්‍රශ්නය නෙමෙයි.  අද අධිකරණ ක්ෂේත‍්‍රයේ,  වෛද්‍ය ක්ෂේත‍්‍රයේ, බැංකු ක්ෂේත‍්‍රයේ මේ අන්තවාදීන් විනිවිද ගිහින් තියෙනවා. ඕනෑම විනාශයක්  කරන්න පුලූවන් විදියට පිළිකාවක් වගේ සෑම තැනම පැතිරිලා තියෙනවා.ලංකාව පුරා විසිරි තිබෙන නීතිවිරෝධී මද්‍රසා පාසැල් මගින් අපේ දරුවන්ගේ මොළ හේදිමක්  කරලා තවත් බෝම්බකරුවන් සිය දහස්  ගණනක් නිර්මාණය කරන්න අවශ්‍ය මතවාදී පදනම ඒ අය හදලා තියෙනවා.දෙවනුව රෝහල්, වෛද්‍ය  ආයතන, ආර්ථික මර්මස්තාන, යුදමය ආයතන ආදි සියල්ලක්ම මේ ත‍්‍රස්තවාදීන් විනිවිද ගිහින් තියෙනවා.මට දැනට දැනෙන විදියට  පහුගිය අවුරුදු දහය පහළොව තුළ  අපේ රටේ ඉපදීමට සිටි  පනස් දහසකට අධික දරුවන්  ප‍්‍රමාණයක්  නවත්වලා තියෙනවා.මේක මට දැනෙන අනුමානය.  මේක සමහර වෙලාවට ලක්ෂ පහක්  දක්වා වර්ධනය වෙන්නත් පුලුවන්. සෑම  රෝහලකම මේ කාර්යය කරන බවට  තොරතුරු අනාවරනය වෙමින් පවතිනවා.අපේ සිංහලයෝ  සමගි වෙන්නේ නැතිව මේකට උත්තරයක්  හොයන්න බැහැ. ඒ නිසා මුළු  ජාතියම වාද භේද පසෙකලා අවදිවෙලා මේ බිම වෙනුවෙන් තමන්ට පුලුවන් කාර්යය කරන්න වෙනවා’’ යැයිද උන්වහන්සේ එහිදී පැවැසූහ.       ",
    "URL": "https://www.lankadeepa.lk/latest_news/‘‘ඉස්ලාම්-අන්තවාදයට-එරෙහිව-සමස්ථ-ජාතියම-නැගී-සිටිය-යුතුයි‘‘/1-551194",
    "Category": "latest_news"
}