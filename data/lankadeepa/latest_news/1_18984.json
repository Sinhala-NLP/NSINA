{
    "Source": "www.lankadeepa.lk",
    "Timestamp": "2022 පෙබරවාරි මස 20",
    "Headline": "වගා හානි ගෙවන්න සැලැස්මක්",
    "News Content": "(අජන්ත කුමාර අගලකඩ)මෙවර මහ කන්නයේ වගා හානි වෙනුවෙන් වන්දි ගෙවීමේ ක්‍රමවේදය ඇතුළත් සැලැස්මක් කෘෂිකර්ම අමාත්‍යංශය විසින් රජයට ඉදිරිපත් කරනු ලැබ ඇත.ඒ අනුව,අක්කරයකට වඩා අඩු වගාබිම් සඳහා අඩුවන වී කිලෝ ග්‍රෑමයකට රුපියල් 50 බැගින් ද ,අක්කරයත් අක්කර දෙකහමාරත් අතර වගා බිම් සඳහා වී කිලෝවකට රුපියල් 37.50 බැගින් ද, අක්කර දෙකහමාරත් අක්කර 5ත් අතර වගා බිම් සදහා වී කිලෝවකට රුපියල් 25 බැගින් ද වන්දි ගෙවීමට කෘෂිකර්ම අමාත්‍යංශය යෝජනා කර ඇත.වගා හානි ගණනය කරන ක්‍රමවේදය ද කෘෂිකර්ම අමාත්‍යාංශය මගින් රජයට ඉදිරිපත් කර තිබේ.   ",
    "URL": "https://www.lankadeepa.lk/latest_news/වගා-හානි-ගෙවන්න-සැලැස්මක්/1-608522",
    "Category": "latest_news"
}