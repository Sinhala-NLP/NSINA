{
    "Source": "www.lankadeepa.lk",
    "Timestamp": "2020 ජනවාරි මස 22",
    "Headline": "වී කිලෝවක් රුපියල් 50 කට මිලදී ගන්න රජය තීරණය කරයි",
    "News Content": "(රංජන් කස්තුරි)මහ කන්නයේ වී තොග කිලෝව රුපියල් 50 බැගින් මිලදී ගැනීමට රජය තීරණය කර තිබේ.ඒ අනුව වී අලෙවි මණ්ඩලය සහ දිසාපතිවරුන් මාර්ගයෙන් වියළි වී කිලෝවක් රුපියල් 50 ක මිලකට මිලදී ගැනීමටත් තෙතමනය සහිත වී කිලෝවක් රුපියල් 44 බැගින් මිලදී ගැනීමට නියමිතය.මහකන්නයේ වී තොග  මිලදී ගැනීමේ යෝජනාව ඇතුළත් කැබිනට් පත්‍රිකාව කෘෂිකර්ම අමාත්‍ය චමල් රාජපක්ෂ මහතා විසින් අද (22) පස්වරුවේ පැවැති කැබිනට් මණ්ඩලයට ඉදිරිපත් කර තිබූ අතර ඊට කැබිනට් අනුමැතිය හිමි වී තිබේ.  ",
    "URL": "https://www.lankadeepa.lk/news/වී-කිලෝවක්-රුපියල්-50-කට-මිලදී-ගන්න-රජය-තීරණය-කරයි/101-564662",
    "Category": "latest_news"
}