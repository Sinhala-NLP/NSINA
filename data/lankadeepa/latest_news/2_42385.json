{
    "Source": "www.lankadeepa.lk",
    "Timestamp": "2020 පෙබරවාරි මස 09",
    "Headline": "“ණයගෙවන්න සහන කාලයක් දේවි කියා බලාපොරොත්තු වෙනවා”",
    "News Content": "ණය ගෙවීම සඳහා ඉන්දියාව වසර තුනක සහන කාලයක් දෙනු ඇතැයි ශ්‍රී ලංකාව බලාපොරොත්තු වන බව අග්‍රාමාත්‍ය මහින්ද රාජපක්ෂ මහතා ඉන්දියාවේ දී ‘ද හින්දු’ පුවත්පතට සම්මුඛ සාකච්ඡාවක් දෙමින් පැවැසීය.ණය අභියෝගය සම්බන්ධයෙන් ‘ද හින්දු’ පුවත්පතේ මාධ්‍යවේදිනි සුහාසිනි හයිදර් විමසූ පැනයකට පිළිතුරු දුන් අග්‍රාමාත්‍ය මහින්ද රාජපක්ෂ මහතා මෙසේ කීය.“අපි මේ ගැන ඉන්දීය රජය සමඟත් සාකච්ඡා කළා. සියලු ණය වෙනුවෙන් වසර තුනක පමා සහන කාලයක් ලබාගන්න පුළුවන්දැයි ඉන්දීය රජයෙන් විමසීමක් කළා. අපි එය ඉල්ලන්නේ ආර්ථිකය නගා සිටුවන තෙක් පමණයි. ඉන්දීය රජය ඒ පියවර ගනිමින් අපට අවස්ථාවක් දුන්නොත් චීනය ඇතුළු අනෙක් රටවල් පවා ඊට එකඟ වේවි. කලින් ආණ්ඩුව විශාල වශයෙන් ණය ගත්තා. ඔවුන් ආර්ථිකය පහළ වැට්ටුවා. දැන් එය අර්බුදයක්. සියල්ල තීරණය වන්නේ ඉන්දියාව ගන්න පියවර මතයි”ජාතික සම්පත් විදේශීය පාලනයකට නතු නොකිරීමේ දැඩි තීරණයකට ආණ්ඩුව පැමිණ ඇතැයි පසුගිය ආණ්ඩුව අත්සන් කරන ලද ගිවිසුම් ඉදිරියට ක්‍රියාත්මක කරන්නේදැයි විමසූ ප්‍රශ්නයකට පිළිතුරු දෙමින් අග්‍රාමාත්‍යවරයා කීය.“අපි තවම ත්‍රිකුණාමල ව්‍යාපෘතිය ගැන සාකච්ඡා කළේ නැහැ. එහෙත් අපි කොළඹ වරායේ නැගෙනහිර පර්යන්තය සම්බන්ධයෙන් සාකච්ඡා කළා. ඉන්දියාව සහ ජපානය ඊට ඒකාබද්ධ ආයෝජන සිදු කරනවා. ඒ වගේම ස්වභාවික වායූ පර්යන්තය සම්බන්ධයෙන් ද අපි සාකච්ඡා කළා. පසුගිය ආණ්ඩුව 2017 දී අත්සන් කළ කිසිම ගිවිසුමක් ඉදිරියට කරගෙන ගියේ නැහැ.ජනාධිපති මෛත්‍රීපාල සිරිසේන මහතා,  අග්‍රාමාත්‍ය රනිල් වික්‍රමසිංහ මහතා අත්සන් කළ ගිවිසුම් සියල්ල ප්‍රතික්ෂේප කළා. ඒ ගිවිසුම්වලට අපි වගකියන්නේ නැහැ. මත්තල ගුවන් තොටුපොළ සම්බන්ධ ව්‍යාපෘතියට ද ඉවත් කළා. අපේ ආණ්ඩුව, ජාතික සම්පත් විදේශීය පාලනයකට නොදෙන දැඩි තීන්දුවක ඉන්නවා” යැයිද ඒ මහතා පැවසීය.සිවුදින නිල සංචාරයක් සඳහා පසුගිය සිකුරාදා(07) ඉන්දියාව බලා ගිය අග්‍රාමාත්‍ය මහින්ද රාජපක්ෂ මහතා ඊයේ (8) නවදිල්ලි නුවර ‘හයිද්‍රාබාද් නිල නිවස්නයේදී’ ඉන්දීය අග්‍රාමාත්‍ය නරේන්ද්‍ර මෝදි හමු විය.  ඉන් අනතුරුව ඒ මහතා ‘රාෂ්ට්‍රපතිභවන්’හිදී ඉන්දීය ජනාධිපති රාම් නාත් කෝවින්ද් මහතා මුණ ගැසුණේය.  අග්‍රාමාත්‍ය මහින්ද රාජපක්ෂ මහතා නවදිල්ලි නුවරදී ඉන්දීය අග්‍රාමාත්‍ය නරේන්ද්‍ර මෝදි මහතා සමඟ ඒකාබද්ධ මාධ්‍ය හමුවක් ද පැවැත්වීය.055   ",
    "URL": "https://www.lankadeepa.lk/news/“ණයගෙවන්න-සහන-කාලයක්-දේවි-කියා-බලාපොරොත්තු-වෙනවා”/101-565710",
    "Category": "latest_news"
}