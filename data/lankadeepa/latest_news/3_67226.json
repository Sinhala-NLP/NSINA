{
    "Source": "www.lankadeepa.lk",
    "Timestamp": "2017 අප්‍රේල් මස 28",
    "Headline": "උතුරු නැගෙණහිර අධිවේගී මාර්ග ඉදිකිරීමට ඉන්දියාවේ සහාය",
    "News Content": "යාපනය, මන්නාරම හා ත්‍රිකුණාමලය සහ දඹුල්ල-ත්‍රිකුණාමලය අධිවේගී මාර්ග ඉදිකිරීම සඳහා ශ්‍රී ලංකාවට සහය දැක්වීමට ඉන්දියාව පොරොන්දු වූ බව අග්‍රාමාත්‍ය කාර්යාලය පවසයි. ශ්‍රී ලංකා අගමැති රනිල් වික්‍රමසිංහ මහතා හමුවූ අවස්ථාවේදී ඉන්දියානු රජය වෙනුවෙන් ඉන්දියානු මහාමාර්ග අමාත්‍ය නිතින් ගද්කාර් මහතා මෙලෙස පොරොන්දු වී තිබේ.ශ්‍රී ලංකාව දිනකට අලුතින් මහා මාර්ග කිලෝමීටර් 23 ක් බැගින් ඉදිකරන බව අග්‍රමාත්‍ය රනිල් වික්‍රමසිංහ මහතා ගද්කාර් මහතාට දැනුම් දුන්නේය. ශ්‍රී ලංකාවේ දිගුකල් පවතින මහාමාර්ග ඉදිකිරීමට ඉන්දියාවේ විශේෂඥයින් සැපයීමට ඉන්දියාව සූදානම් බව ගද්කාර් මහතා පවසා තිබේ.   ",
    "URL": "https://www.lankadeepa.lk/latest_news/උතුරු-නැගෙණහිර-අධිවේගී-මාර්ග-ඉදිකිරීමට-ඉන්දියාවේ-සහාය/1-512254",
    "Category": "latest_news"
}