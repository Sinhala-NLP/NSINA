{
    "Source": "www.lankadeepa.lk",
    "Timestamp": "2019 දෙසැම්බර් මස 31",
    "Headline": "හොරෙන් ජලය ගත් සමාගමකට ලක්ෂ 36 ක දඩ‍",
    "News Content": "(ජයන්ත සමරකෝන්) හොරෙන් ජලය ලබාගැනීමේ සිද්ධියක් සම්බන්ධයෙන් ඉඟුරුකඩේ හන්දියේ සිට කොළඹ වරාය නගරය සම්බන්ධ කෙරෙන අධිවේගී මාර්ගය ඉදිකිරිමේ දේශීය සමාගමකට රුපියල් ලක්ෂ 36 ක දඩ මුදලක් නියම කළ බව කොළඹ අනවසර ජල වැටලීම් ඒකකය පවසයි.අඟල් 2 නළයක් යොදාගෙන වසර දෙකකට අධීක කාලයක් තිස්සේ මෙම ජල සොරකම සිදුකර ඇති අතර එම ජලය බවුසර් මගින් ප්‍රවාහනය කර ඇතැයි ද පරීක්ෂණ වලදී හෙළි වී තිබේ.ජල සොරකමට කොළඹ නගරයෙන් මෙවැනි විශාල දඩ මුදලක් නියම කර ඇති ප්‍රථම අවස්ථාව මෙය බවද ජාතික ජලසම්පාදන හා ජලාපවාහන මණ්ඩලය පවසයි.  ",
    "URL": "https://www.lankadeepa.lk/latest_news/හොරෙන්-ජලය-ගත්-සමාගමකට-ලක්ෂ-36-ක-දඩ‍/1-563241",
    "Category": "latest_news"
}