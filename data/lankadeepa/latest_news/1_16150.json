{
    "Source": "www.lankadeepa.lk",
    "Timestamp": "2022 මැයි මස 10",
    "Headline": "ගම්මු මන්ත්‍රි එල්ලාවලගේ ගේ ආරක්ෂා කරයි",
    "News Content": "(බිමල් ශ්‍යාමන් ජයසිංහ)ශ්‍රී ලංකා පොදුජන පෙරමුණේ කළුතර දිස්ත්‍රික් පාර්ලිමේන්තු මන්ත්‍රී  ලලිත් එල්ලාවල මහතාගේ බණ්ඩාරගම නිව්ඩාව නිවසට කලහාකාරීන් පිරිසක් පහරදීමට ආ අවස්ථාවේ ගම්වාසීන් පිරිසක් එක්ව  ආරක්ෂා කිරීමට කටයුතු කළ බව අලුබෝමුල්ල පොලිසිය කියයි.යතුරු පැදි ඇතුළු විවිධ වාහනවලින් මන්ත්‍රිවරයාගේ නිවසට පහරදීමට විශාල පිරිසක් පැමිණෙන බවට නිව්ඩාව ගම්වාසීන්ට දැනගැනීමට ලැබීමත් සමඟම එම ගම්වාසීන් සහ ඒ අවට ප්‍රදේශ වල පුද්ගලයන් තුන්සියයක් පමණ දෙනා ස්වෙච්ඡාවෙන් ඒ මහතාගේ නිවස ආසන්නයට පැමිණ ආරක්ෂාව සැපයීමට කටයුතු කළ බව පොලිසිය කියයියතුරු පැදිවලින්,ත්‍රිරෝද රථවලින් පොලු මුගුරු රැගෙන පැමිණි කලහාකාරී පිරිසට රැකවල්ලා සිටි පිරිස විසින් මන්ත්‍රීවරයාගේ දේශපාලනය පිළිබඳ කරුණු පැහැදිලි කිරීමෙන් අනතුරුව ඔහුන් ආපසු පිටව ගොස් තිබිණිගම්වාසීන් ඇතුළු පිරිස රෑ බෝ වන තෙක් මන්ත්‍රීවරයාගේ නිවස අසල රැඳී සිට ආරක්ෂාව සැපයීමට ක්‍රියා කළහලලිත් එල්ලාවල මන්ත්‍රීවරයා පසුපෙල මන්ත්‍රීන්ගේ දස දෙනාගේ කණ්ඩායමේ සාමාජිකයෙකි.   ",
    "URL": "https://www.lankadeepa.lk/news/ගම්මු-මන්ත්‍රි-එල්ලාවලගේ-ගේ-ආරක්ෂා-කරයි/101-612844",
    "Category": "latest_news"
}