{
    "Source": "www.lankadeepa.lk",
    "Timestamp": "2022 ඔක්තෝබර් මස 11",
    "Headline": "යහළුවාගේ විහිළුවෙන් පේමන්ට් එකේ සිටි තුනක් යටවෙයි",
    "News Content": "(බිමල් ශ්‍යාමන් ජයසිංහ සහ ඉන්දිකා රාමනායක)පිටකොටුව 4වන හරස් වීදියේ වසා තිබූ වෙළඳ සැලක් ඉදිරිපිට වාඩිවී සිටි පිරිසක් වෙත මෝටර් රථයක් කඩාවැදී සිදුවූ අනතුරකින් පුද්ගලයන් තිදෙනෙකු බරපතල තුවාල ලබා කොළඹ ජාතික රෝහලට ඇතුළත් කල බව පිටකොටුව පොලීසිය කියයිඑක් අයෙකු මෝටර් රථය කඩා වැදීමත් සමගම පිටතට පැන අනූ නවයෙන් දිවි බේරාගෙන ඇතමෝටර් රථය හිමි  පුද්ගලයා ශාරීරික අවශ්‍යතාවයක් සඳහා පිටව ගිය අවස්ථාවේදී  ඒ තුළ සිටි ඔහුගේ මිතුරකු  මෝටර් රථය පනගන්වා  තිරිංග වෙනුවට ඇක්සලේටරය පෑගීම හේතුවෙන් මෙම අනතුර වී තිබූ බව පොලිසිය කියයිඅනතුරට පත්  කුලී වැඩ කරන කම්කරුවන්  වෙළඳසැලක් ඉදිරිපිට බිම ඉඳගෙන කතාබස් කරමින් සිටියදී කුමාර වීදිය දෙස සිට අධික වේගයෙන් පැමිණි මෝටර් රථය ඔවුන් වෙත කඩා වැදී තිබූ බව පොලිසිය කියයිඔහුන් තිදෙනාගේම ශාරීරික තුවාල වලට අමතරව පාද වලට බරපතළ තුවාල සිදුවී තිබූ අතර එක් පුද්ගලයකුගේ පාදය ස්ථාන දෙකකින් කැඩී තිබූ බව පොලිසිය කියයිඅනතුර සිදුවන ආකාරය සිසිටිවි කැමරාවේ සටහන්ව තිබූ බවත් මෝටර් රථය සහ අනතුර වන අවස්ථාවේදී එය පැද වූ පුද්ගලයාත් අත්අඩංගුවට ගත් බව පොලිසිය සඳහන් කරයිපිටකොටුව පොලීසිය පරීක්ෂණ පවත්වයි  ",
    "URL": "https://www.lankadeepa.lk/latest_news/යහළුවාගේ-විහිළුවෙන්-පේමන්ට්-එකේ-සිටි-තුනක්-යටවෙයි/1-621326",
    "Category": "latest_news"
}