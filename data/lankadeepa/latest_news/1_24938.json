{
    "Source": "www.lankadeepa.lk",
    "Timestamp": "2021 සැප්තැම්බර් මස 11",
    "Headline": "ලාෆ් ගෑස් තවමත් නෑ",
    "News Content": "(යොහාන් භාසුර)මිල ඉහළ දැමූව ද ලාෆ් ගෑස් හිඟය තවමත් දැඩිව පවතින බව පාරිභෝගිකයෝ පවසති.මෙම තත්වය හමුවේ ‘ලාෆ්’ ගෑස් පාරිභෝගිකයෝ දැඩි අපහසුතාවට පවත්ව සිටින අතර ‘ලිට්‍රෝ’ ගෑස් සමාගම ද අලුත් සිලින්ඩර නිකුත් කිරීම අත්හිටුවීමෙන් ජනතාව තව දුරටත් අපහසුතාවට පත්ව සිටිති.ලාෆ් ගෑස් සමාගම පවසන්නේ ඩොලර් ප්‍රශ්නය හේතුවෙන් ගෑස් ආනයනය කිරීමට නොහැකි වී සිටින බවයි.ලාෆ් ගෑස් සමාගමේ කිලෝග්‍රෑම් 12.5 ක ගෘහස්ථ ගෑස් සිලින්ඩරයක මිල රුපියල් 363 කින් සහ කිලෝග්‍රෑම් 5 කුඩා ප්‍රමාණයේ ගෑස් සිලින්ඩරයක මිල රුපියල් 143 ක් කින් ඉහළ දැමීමට පාරිභෝගික කටයුතු අධිකාරිය පසුගිය අගෝස්තු මස 12 වැනිදා අවසර දුන්නේය.ඒ අනුව රුපියල් 1493 ක්ව පැවැති කිලෝග්‍රෑම් 12.5 ක ගෘහස්ථ ලාෆ් ගෑස් සිලින්ඩරයක මිල රුපියල් 1,856 ක් දක්වා ද, රුපියල් 600 ක්ව පැවැති කිලෝග්‍රෑම් 5 කුඩා ප්‍රමාණයේ ලාෆ් ගෑස් සිලින්ඩරයක මිල රුපියල් 743 ක් දක්වා ද, ඉහළ ගියේය.   ",
    "URL": "https://www.lankadeepa.lk/latest_news/ලාෆ්-ගෑස්-තවමත්-නෑ/1-598815",
    "Category": "latest_news"
}