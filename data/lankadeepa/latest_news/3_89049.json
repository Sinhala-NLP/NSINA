{
    "Source": "www.lankadeepa.lk",
    "Timestamp": "None  2015 මාර්තු මස 25",
    "Headline": "විමල්ගෙ නෝන වගේ තවත් කතක් කොටු වේ",
    "News Content": "තම වයස  වසර දහයකින් අඩුකොට සකස් කළ ව්‍යාජ ගුවන් ගමන් බලපත්‍රයක් භාවිතා කරමින්  ඉතාලිය බලා යාමට පැමිණි ශ්‍රී ලාංකික කාන්තාවක් කටුනායක බණ්ඩාරනායක ජාත්‍යන්තර ගුවන්තොටුපලේදී අපරාධ පරීක්ෂණ දෙපාර්තමේන්තු  නිලධාරීන් විසින්   අත් අඩංගුවට ගනු ලැබීය.සැකකාරිය මීගමුවේ පදිංචි 44 හැවිරිදි කාන්තාවකි.1971 වර්ෂයේ  ඉපදී  ඇති  ඇය  වසර දහයක් අඩුවෙන් තම ගුවන් බලපත  සකස් කරගෙන ඇති බව විමර්ශන වලදී  අනාවරණය වී ඇත.සැකකාර කාන්තාව කිව්.ආර් 661  දරණ ගුවන් යානයෙන් දෝහා  හරහා ඉතාලියට යාමේ අරමුනින් ඊයේ  රාත්‍රියේ ගුවන්තොටුපලට පැමිණ සිටියදී  ආගමන විගමන නිලදාරීන් විසින් පරීක්ෂා කිරීමෙන් අනතුරුව   අපරාධ පරීක්ෂණ දෙපාර්තමේන්තුවට බාර දී තිබේ.         ",
    "URL": "https://www.lankadeepa.lk/latest_news/විමල්ගෙ-නෝන-වගේ-තවත්-කතක්-කොටු-වේ/1-305083",
    "Category": "latest_news"
}