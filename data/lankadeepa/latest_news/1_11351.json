{
    "Source": "www.lankadeepa.lk",
    "Timestamp": "2022 සැප්තැම්බර් මස 26",
    "Headline": "දින හතේ දරුවා විකුණන්න හදලා",
    "News Content": "(උපුල් හේරත්,අනුරාධපුර, බී.ජී.චතුරංග සහ දයාරත්න ඇඹොගම)දින හතක් වයසැති දරුවකු රුපියල් 50,000 මිලට ගත් කාන්තාව සහ අතර මැදියා ලෙස කටයුතු කළ පුද්ගලයකු සැකපිට අත්අඩංගුවට ගත් බවත් අනුරාධපුර පොලීසියේ ළමා හා කාන්තා කාර්යංශය පවසයි.කැබිතිගොල්ලෑව වාහල්කඩ පදිංචි කාන්තාවක සහ මෙම ගනුදෙනුවේ අතර මැදියා ලෙස කටයුතු කළ අනුරාධපුර ත්‍රිරෝද රථ රියැදුරකු මෙසේ අත්අඩංගුවට ගත් බව පොලීසිය කියයි.දරුවා පියා මෙම දරුවා විකුණා ඇති බවට මූලික පරීක්ෂණවලින් අනාවරණය වූ බවත් ඔහු මේ වන විට ප්‍රදේශයෙන් අතුරුදහන්ව ඇතැයි පොලිසිය කියයි.අනුරාධපුර, මල්වතු පටුමග, පදිංචි අවුරුදු 21 හැවිරිදි දරුවාගේ මව සිදු කළ පැමිණිල්ලකට අනුව සිදු කළ විමර්ශනයකින් පසු බිළිඳු දරුවා සමඟ සැකකරු සහ සැකකාරිය අත්අඩංගුවට ගත් බව පොලිසිය පවසයි.නිත්‍යානුකූල නොවන සම්බන්ධතාවයකින් උපන්නේ යැයි කියන එම දරුවා අනුරාධපුර ශික්ෂණ රෝහලේ දී ප්‍රසූත කර ඇත.ඉන් පසු එම බිළිදා ඇය පදිංචි නිවසට රැගෙන ආ අතර ,එම බිළිඳාගේ පියා හා මව අතර ගැටුම්කාරී තත්වයක් හටගෙන ඇති බවට පොලිස් විමර්ශනවල දී තොරතුරු අනාවරණය කරගෙන ඇත.දරුවාගේ මව ඇගේ බිළිදා කිසියම් කෙනකු රැගෙන යන්නට ඇතැයි කියන සිද්ධියක් පාදක කර ගෙන ඇය අනුරාධපුර පොලිසියට පැමිණිල්ලක් කර ඇත.මෙම පැමිණිල්ලෙ සදහන් සාක්ෂි හා දුරකථන අංක ඔස්සේ සිදු කළ විමර්ශනයේ දී දින හතක් පමණ වයසැති එම දරුවා සහ සැකකරුවන් ගෙන්වා ගෙන අත්අඩංගුවට ගත් බව පොලිසිය පවසයි.එම දරුවා අලෙවි කිරීම සඳහා හෙදියක ගේ සහ උපස්ථායක වරියකගේ ආධාර අනුබල ලැබී ඇති බව සැකකරයි පොලිසිය කරයි.  ",
    "URL": "https://www.lankadeepa.lk/latest_news/දින-හතේ-දරුවා-විකුණන්න-හදලා/1-620446",
    "Category": "latest_news"
}