{
    "Source": "www.lankadeepa.lk",
    "Timestamp": "2020 අප්‍රේල් මස 22",
    "Headline": "’පන්නිපිටිය පෞද්ගලික රෝහලේ 69 දෙනාට කොරෝනා නෑ’",
    "News Content": "බිමල් ශ්‍යාමන් ජයසිංහපී.සී.ආර්.පරීක්ෂණයට භාජනය කළ පන්නිපිටිය පෞද්ගලික රෝහලේ 69 දෙනෙකුගෙන් යුත් කාර්ය මණ්ඩලයට කොරෝනා ආසාදිත  රෝග ලක්ෂණ නොමැති බවට  වෛද්‍ය වාර්තා මගින්  තහවුරු වී ඇතැයි මහරගම  සෞඛ්‍ය වෛද්‍ය නිලධාරී රිසිනී මාරසිංහ මහත්මිය පැවසුවාය.බොරලැස්ගමුව රත්තනපිටිය විශ්ව විද්‍යාල  පාරෙන් හමුවූ 56 හැවිරිදි කොරෝනා ආසාදිත රෝගියා  ඔහුට දීර්ඝ කාලයක සිට තිබෙන බව කියන වකුගඩු රෝගයකට කාන්දුකරණ ප්‍රතිකාර ලබා ගැනීම  සඳහා  ඉකුත් 19  වෙනි දින මෙම පෞද්ගලික රෝහල වෙත පැමිණ තිබූ බව වෛද්‍යවරිය පැවසුවාය .එම පුද්ගලයාට 20 දින සවස් කාලයේ උණ සහ සෙම්ප්‍රතිශ්‍යාව සෑදීම හේතුවෙන් ශ්‍රී ජයවර්ධනපුර රෝහලට ඇතුළත් කෙරිණි .එම රෝහලේ දී පී.සී.ආර් පරීක්ෂණයකට භාජන කිරීමෙන් අනතුරුව එම   පුද්ගලයාට කොවිඩ් 19 වෛරස් ආසාදනය වී ඇති බවට අනාවරණය වීමත් සමඟ ඔහු අංගොඩ අයි.ඩී.එච් රෝහල වෙත ඇතුළත් කෙරිණි .එම පුද්ගලයාව රෝහලට රැගෙන ගිය ඔහුගේ පුත්‍රයා ද ප්‍රතිකාර සඳහා අයි.ඩී.එච් රෝහලට ඇතුළත් කළ ද ඔහුට කොරෝනා  ආසාදිත රෝග ලක්ෂණ නොමැති  බවට අනාවරණය විය .ඒ සමගම රෝගියා සම්බන්ධයෙන් පසු විපරමක් කිරීමෙන් අනතුරුව ඔහුගෙන් හෙලි වූ තොරතුරු අනතුරුව පන්නිපිටිය පෞද්ගලික රෝහලේ ඔහුට  ප්‍රතිකාර  කල හෙදිය ඇතුළු 69 දෙනෙකු පී.සී.ආර් පරීක්ෂණයට භාජනය කර එම රෝහල තාවකාලිකව වසා දැමීමට කටයුතු කෙරිණි.තවද  එම පුද්ගලයාට ප්‍රතිකාර කල හෙදිය ඇතුළු 7 දෙනෙකු රෝහල් ගොඩනැගිල්ලේ ඉහල මහලේ නිරෝධනයට ලක් කල අතර  රෝගියා රෝහලට පැමිණි අවස්ථාවේ එහි සිටි වෙනත් රෝගීන් තිදෙනකු ද ඔවුන්ගේ නිවෙස්වල ස්වයං නිරෝධනයට ලක් කෙරිණි .රෝගියා පදිංචි නිවස  ආසන්නයේ පිහිටා ඇති විහාරස්ථානයකට ඉකුත් 19 වෙනිදා  දානය ලබා දී ඇත්තේ රෝගියාගේ නිවසෙන් බැවින් එම විහාරස්ථානයේ  වැඩ වෙසෙන විහාරධිපති ඇතුළු භික්ෂූන් වහන්සේලා 5 නමක් විහාරස්ථානය තුලම ස්වයං නිරෝධනයට ලක් කර එම ප්‍රදේශය විශබීජ හරනයට ද ලක් කෙරෙණි .   ",
    "URL": "https://www.lankadeepa.lk/latest_news/’පන්නිපිටිය-පෞද්ගලික-රෝහලේ-69-දෙනාට-කොරෝනා-නෑ’/1-570673",
    "Category": "latest_news"
}