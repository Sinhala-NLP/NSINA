{
    "Source": "www.lankadeepa.lk",
    "Timestamp": "None  2015 ජුලි මස 31",
    "Headline": "‘රැස්වීම නීති විරෝධී නෑ : මම කාටවත් බැන්නෙත් නෑ‘",
    "News Content": "හබරකඩ හන්දියේදී බ්‍රහස්පතින්දා (30) තමන් පැවැත්වූ රැස්වීම නීති විරෝධී එකක් නොවන බවත් තමන් කිසිදු පොලිස් නිලධාරියකුට බැන නොවැදුණු බවත් අධිකරණ නියෝජ්‍ය ඇමැති සුජීව සේනසිංහ මහතා කියයි.ලොරියක බෆල් යොදාගෙන පැවැත්වූ රැස්වීමකට නීති විරෝධී යැයි කියමින් පැමිණි පොලිස් සැරයන්වරයකු රැස්වීම කඩාකප්පල් කිරීමට උත්සාහ කළ බවත් නියෝජ්‍ය ඇමැති සුජීව සේනසිංහ මහතා ලංකාදීපයට ප්‍රකාශ කළේය.තමන් මේ ගැන ජ්‍යෙෂ්ඨ පොලිස් අධිකාරී මහේන් ගුණසේකර මහතාට පවසා ඔහුගේ අවසරය මත රැස්වීම කරගෙන ගිය බවත් ඒ අතර අදාළ සැරයන්වරයා පොලිසියට ගොස් තමන් බැන වැදුණු බවට පැමිණිලි කර ඇතැයිද සේනසිංහ මහතා සඳහන් කරයි. ",
    "URL": "https://www.lankadeepa.lk/latest_news/‘රැස්වීම-නීති-විරෝධී-නෑ-:-මම-කාටවත්-බැන්නෙත්-නෑ‘/1-336789",
    "Category": "latest_news"
}