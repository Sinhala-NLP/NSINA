{
    "Source": "www.lankadeepa.lk",
    "Timestamp": "2020 ජුලි මස 17",
    "Headline": "හෝමාගම පොලිසියේ 41 ඇතුළු 73 ක් නිරෝධායනයට",
    "News Content": "(ශාන්ත ප්‍රදීප් කුමාර කුලරත්න)හෝමාගම සහකාර පොලිස් අධිකාරී කාර්යාලයේ සේවය කළ  කාන්තා පොලිස් කොස්තාපල්වරියකට කොරෝනා වයිරසය වැළඳීමත් සමඟ පොලිස් නිලධාරීන් 41 දෙනකු ඇතුළු 73 දෙනෙකු අද (17)  නිරෝධායන මධ්‍යස්ථාන වලට යොමු කළ බව නුගේගොඩ පොලිස් කොට්ඨාසයේ පොලිස් නිලධාරියකු පැවසීය.මේ අතර  සහකාර පොලිස්  අධිකාරි කාර්යාලයේ නිලධාරීන් 30 දෙනෙකු,හෝමාගම පොලිසියේ නිලධාරීන් 11 දෙනෙකු සහ පොලිස්  කොස්තාපල්වරියගේ සමීපතමයින් 30 දෙදෙනෙකු වන බව පැවසේ.කන්දකාඩු නිරෝධායන මධ්‍යස්ථානයේ උපදේශකවරයකු හැටියට සේවය කරන අතරතුර කොරෝනා වයිරසය වැළඳුණු පුද්ගලයාගේ මව සහකාර පොලිස් අධිකාරී කාර්යාලයට අනුයුක්තව පොලිස් කොස්තාපල්වරියක හැටියට සේවය කරන අතරතුරදී කොරෝනා වයිරසය රෝග වැළඳීමත් සමඟ ඇයගේ සමීපතමයින් 30 දෙදෙනෙකු  මෙසේ  නිරෝධායන මධ්‍යස්ථානයට  යොමුකිරීමට පියවර ගැන තිබුණි .ඒ අනුව ඇය සේවය කළ පොලිස් අධිකාරී කාර්යාලයේ 30 දෙනෙකු හබරාදුව නිරෝධායන මධ්‍යස්ථානයටද , ඔවුන් සමඟ  ආශ්‍රය කළ හෝමාගම පොලිසියේ නිලධාරීන් 11 දෙනකු ද බියගම නිරෝධායන මධ්‍යස්ථානයකට යොමුකළ බව උසස් පොලිස් නිලධාරියා පැවැසීය .  ",
    "URL": "https://www.lankadeepa.lk/covid19/හෝමාගම-පොලිසියේ-41-ඇතුළු-73-ක්-නිරෝධායනයට/203-575618",
    "Category": "latest_news"
}