{
    "Source": "www.lankadeepa.lk",
    "Timestamp": "2020 අප්‍රේල් මස 16",
    "Headline": "කිවුල ආසාදිත කාන්තාව ඇසුරු කළ 17 ක් වෛද්‍ය පරීක්ෂණයට හලාවතට",
    "News Content": "හිරාන් ප්‍රියංකර ජයසිංහආණමඩුව කිවුල ප්‍රදේශයේ කොරෝනා ආසාදිත කාන්තාව ඇසුරු කල 17 දෙනෙකු වෛද්‍ය පරික්ෂණ සදහා හලාවත මහ රෝහලට 16 දින යොමු කල බව ආණමඩුව පරිපාලන මහජන සෞඛ්‍ය පරික්ෂක සමන් චන්දන අබේරත්න මහතා පවසයි.මෙසේ ‍වෛද්‍ය පරික්ෂණයට‍ සදහා යොමු කරනු ලැබුවේ කිවුල අංක 4 ගම්මානයෙන් මාර්තු 5 දින රාත්‍රියේ කොරෝනා ආසාදිත කාන්තාවක් වෛද්‍ය පරික්ෂණ වලින් සනාථ විමෙන් ‍‍ පසුව නිවෙස් 4 ක නිරෝධායනයට ලක් කර සිටි පිරිස් බව කියයි.එම කාන්තාව කොරෝනා ආසාදිත හේතුවෙන් අංගොඩ බෝවවන රෝගායතනයට ප්‍රථිකාර සදහා යොමු කර තිබුනී.ඒ සමගම මෙම කාන්තාවගේ නිවසේ 11 දෙනෙකු ද අවස්ථා දෙකකදී ‍වෛද්‍ය පරික්ෂණ සදහා යොමු කර තිබු නමුත් මොවුන් ආසාදිත නොවන බවට වෛද්‍ය පරික්ෂණ වලින් සනාථ වි තිබුනද ‍‍‍මොවුන් තවමත් නිවෙස් තුලම නිරෝධායනයට ලක්කර ඇති බව සෞඛ්‍ය අංශ පවසයි.වෛද්‍ය පරික්ෂණ සදහා යොමු කල පිරිස් ගිලන් රථ 4කින් රැගෙන යාමද සිදුවිනි.   ",
    "URL": "https://www.lankadeepa.lk/covid19/කිවුල-ආසාදිත-කාන්තාව-ඇසුරු-කළ-17-ක්-වෛද්‍ය-පරීක්ෂණයට-හලාවතට/203-570358",
    "Category": "latest_news"
}