{
    "Source": "www.lankadeepa.lk",
    "Timestamp": "2022 මාර්තු මස 23",
    "Headline": "සතොසෙන් පරිප්පු සීමා කරයි",
    "News Content": "(නිමල කොඩිතුවක්කු)ලංකා සතොස මගින් පාරිභෝගිකයන්ට ලබා දෙන පරිප්පු ප්‍රමාණය ග්‍රෑම් 500 දක්වා සීමා කර තිබේ.මෙයට අමතරව හාල් උපරිම කිලෝ ග්‍රෑම් 5ක්, සීනි උපරිම කිලෝ ග්‍රෑම් දෙකක්, සැමන් උපරිම ටින් එකක් සහ පොල්ගෙඩි උපරිම තුනක් වශයෙන් භාණ්ඩ අළෙවිය සීමා කර ඇතැයි ද පාරිභෝගිකයෝ සඳහන් කරති.බොහෝ ලංකා සතොස අලෙවිසැල් වල සීමා කර ප්‍රමාණයට හෝ භාණ්ඩ මිලදී ගැනීමට නොමැති බවද ඔවුහු සඳහන් කරති.මිල දර්ශණය පමණක් ප්‍රදර්ශනය කර තිබුනත් සතොස ශාඛා මගින් මිලදී ගැනීමට භාන්ඩ නොතිබූ බවත් පාරිභෝගිකයේ පවසති.සම්බා කිලෝව රුපියල් 130ක්, සුදු සහ රතු කැකුලු කිලෝව 105ක්, සුදු සීනි 130 ක්, දුඹුරු සීනි 158ක්, රතු පරිප්පු කිලොව 360ක් ආදි ලෙස සතොස අළෙවි සැල් මගින් භාන්ඩ අළෙවි කරනු ලබයි.   ",
    "URL": "https://www.lankadeepa.lk/latest_news/සතොසෙන්-පරිප්පු-සීමා-කරයි/1-610313",
    "Category": "latest_news"
}