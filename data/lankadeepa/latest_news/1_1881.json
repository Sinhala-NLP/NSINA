{
    "Source": "www.lankadeepa.lk",
    "Timestamp": "2023 අගෝස්තු මස 22",
    "Headline": "‘‘අවුරුදු පහට අඩු දරුවනට හරියට පෝෂණයක් නෑ‘‘",
    "News Content": "(මොහොමඩ් ආසික්)ශ්‍රී ලංකවේ වයස අවුරුදු පහට අඩු දරු දරුවන්ගෙන් සියයට 15 කගේම උසට සරිලන බර නොමැති බව පේරාදෙණිය විශ්ව විද්‍යාලයේ කෘෂිකර්ම පීඨයේ ආහාර හා තාක්ෂණය පිළිබඳ ජ්‍යෙෂ්ඨ කථිකාචාර්ය ආචාර්ය සෞමාලි දවුන්ඩසේකර මහත්මිය ප්‍රකාශ කළාය.අපි ආහාර ගන්නේ නිකම් බඩ පිරෙන්නම විතරක් නෙවෙයි. ආහාරවලින් අපේ ශරිරයට අවශ්‍ය ශක්තිය ලැබෙන පෝෂණය ලැබෙන්න ඕන. අපේ ශරීරයේ අවයව ක්‍රියාත්මක වීමට අවශ්‍ය විටමින් වර්ග ඛණිජ වර්ග ඇතුළු සියලු දේ ලබා දෙන්නේ අපි ගන්නා ආහාරවලින්.අපි ගන්නා ආහාරවල පෝෂණය නිසි ලෙස නොතිබුණොත් විවිධ ලෙඩ රෝගවලට ලක් වෙන්න පුළුවන්. විශේෂයෙන්ම ඌණ පෝෂණය. කුඩු දරුවන් අවශ්‍ය ප්‍රමාණයට පෝෂණය ලබා නොගත්තොත් වයසට සරිලන උසක් නැති වෙන්න පුළුවන්.ශ්‍රී ලංකවේ වයස අවුරුදු පහට අඩු දරුවන්ගෙන් සියයට නවයක්ම වයසට සරිලන උසක් නෑ එයට අමතරව අවුරුදු පහට අඩු දරුවන් අතර වයසට අවශ්‍ය බර නොමැති දරුවන් සියයට 10 ක් සිටිනවා. එයටත් අමතරව උසට සරිලන බරක් නොමැති දරුවන් සියයට 15 ක් වයස අවුරුදු පහට අඩු දරුවන් අතර සිටිනවා. ‍කුඩා දරුවන් තමයි රටේ අනාගතය වෙන්නේ දරුවන් අතර නිසි පෝෂණයක් නොමැති වුවොත් ඒකේ අනිසි විපාක තව අවුරුදු 10 ක් 15 ක් යද්දී දැක ගන්න පුළුවන් වෙයි. යැයිද ඇය මෙහිදි සඳහන් කළාය.ආචාර්ය සෞමාලි දවුන්ඩසේකර මහත්මිය මේ බව ප්‍රකාශ කළේ මහනුවර ගෙලිඔය ඹුරුතගහමුල පැවැති වැඩසටහනට ප්‍රධාන දේශණය පවත්වමිනි.කොළඹ ගම්පහ මහනුවර ත්‍රිකුණාමලය සහ වව්නියාව යන දිස්ත්‍රික්කවලින් තෝරා ගත් අඩු පෝෂණයක් සහිත දරුවන්ට රුපියල් කෝටි දෙකක් ඩයමන්ඩ් කිරි පිටි පැකට් 18,750 ක් බෙදා දිම සඳහා මෙම උත්සවය මේ බව කීවාය.  ",
    "URL": "https://www.lankadeepa.lk/news/‘‘අවුරුදු-පහට-අඩු-දරුවනට-හරියට-පෝෂණයක්-නෑ‘‘/101-638537",
    "Category": "latest_news"
}