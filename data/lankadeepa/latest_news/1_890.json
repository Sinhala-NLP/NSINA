{
    "Source": "www.lankadeepa.lk",
    "Timestamp": "2023 සැප්තැම්බර් මස 19",
    "Headline": "බංකොලොත් රටේ මූල්‍ය මධ්‍යස්ථාන විහිලු කතාවක්",
    "News Content": "(අංජුල මහික වීරරත්න සහ සුජිත් හේවාජුලිගේ)බංකොලොත් රටක මූල්‍ය මධ්‍යස්ථානයක් (finance center) අරඹනවා යැයි කීම විහිලු  කතාවක් බව සමගි ජන බලවේගයේ කොළඹ දිස්ත්‍රික් මන්ත්‍රී ආචාර්ය හර්ෂ ද සිල්වා මහතා  පාර්ලිමේන්තුවේදී පැවසීය.කොළඹ පෝට් සිටියේ නම කොළඹ මූල්‍ය නගරය(colombo financial city)  කියා වෙනස් කරන බව  කිව්වත් එය නොකළ යුතු දෙයක් බව තමා සිතන බව කී මන්ත්‍රීවරයා සිංගප්පූරුවේ සහ ඩුබායි වල මෙවැනි මූල්‍ය නගර පිහිටා තිබෙන බවද එවැනි නගර දෙකක් මැද්දේ තවත් මූල්‍ය නගරයක් කිරීම පහසු දෙයක් නොවේ යැයි ද පැවසීය.එන සතියේ ඩුබායි ගොස් කොළඹ මූල්‍ය නගරය කියා දෙයක් හඳුන්වා දෙන්න කවුරුන් හෝ උත්සාහ කරනවා නම් එය නැවත පරීක්ෂා කරන්නැයි ඉල්ලා සිටින බවද මන්ත්‍රීවරයා කීය.ඉන්දියාවට වත් එවැනි මූල්‍ය මධ්‍යස්ථානයක් දාගන්න බැරි වූ බව කී හර්ෂ ද සිල්වා මහතා මූල්‍ය  මධ්‍යස්ථාන දමනවාට වඩා වරාය නගරයේ Knowledge Center (දැනුම් මධ්‍යස්ථානයක්) පිහිටුවීම උචිත බවට යෝජනා කරන්නේ යැයි කීය.   ",
    "URL": "https://www.lankadeepa.lk/news/බංකොලොත්-රටේ-මූල්‍ය-මධ්‍යස්ථාන-විහිලු-කතාවක්/101-640045",
    "Category": "latest_news"
}