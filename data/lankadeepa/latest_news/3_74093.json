{
    "Source": "www.lankadeepa.lk",
    "Timestamp": "None  2016 ජුලි මස 08",
    "Headline": "නකල්ස් රක්ෂිතයේ සත්තු දඩයම් කළ හයකට ඇප",
    "News Content": "නකල්ස් රක්ෂිතය ආශ්‍රිත වනජිවි පනත මගින් ආරක්ෂා කරන දුර්ලභ ඝනයේ මුවන්, මීමින්නන්, ඉත්තෑවන් ඇතුළු සතුන් දඩයම් කළ බව සැකපිට රිමාන්ඩ් බාරයේ සිටි  පුද්ගලයන් හයදෙනා ඇප මත මුදා හරින ලෙස තෙල්දෙණිය දිසා විනිසුරු එම්.එච්.පරික්ඩීන් මහතා නියෝග කළේය.එක් සැකකරුවකුට රුපියල් 25000 බැගින් හය දෙනාට වෙන වෙනම දඩයක් ද එක් අයකුට ලක්ෂයක ශරීර ඇප දෙකක් ද නියම කැරිණි.නඩුව ඔක්තොම්බර් 24 වැනි දින යළි කැදවිමට නියමිතය.සැකකරුවන් වන එස් මොහොමඩ් සිරාජ්,කොඩිතුවක්කු ආරච්චිලාගේ නලින්ද වීරතුංග, චන්ද්‍රෙස්කර  විජයකාන්තන්,ගලබඩ ලියනගේ රුවන් සංජිව සමරනායක හා  නන්දකුමාර්ට සෑම මසකම දෙවැනි ඉරිදා හා අවසන් ඉරිදා උදැසන 9 සහ 12 අතර පන්විල පොලිසියට වාර්තා කරන ලෙස මහේස්ත්‍රාත් නියම කළේය. ",
    "URL": "https://www.lankadeepa.lk/latest_news/නකල්ස්-රක්ෂිතයේ-සත්තු-දඩයම්-කළ-හයකට-ඇප/1-435338",
    "Category": "latest_news"
}