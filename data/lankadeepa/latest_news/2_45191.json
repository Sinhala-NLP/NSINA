{
    "Source": "www.lankadeepa.lk",
    "Timestamp": "2019 ඔක්තෝබර් මස 08",
    "Headline": "‘‘ඉස්ලාමීය අන්තවාදයට එරෙහිව සටනක් ගෙනයනවා‘‘",
    "News Content": "ඉස්ලාමීය අන්තවාදයට එරෙහිව අනුකම්පා විරහිත සටනක් ගෙන යන බව ප්‍රංශ ජනාධිපති එමානුවෙල් මැක්රෝන් අද (8) ප්‍රකාශ කළේය.ප්‍රංශ පොලිස් නිලධාරියකු කළ පිහි ප්‍රහාරයකින් මරුමුවට පත්වූ පොලිස් නිලධාරීන් සිවුදෙනාට අවසන් ගෞරව දැක්වීමෙන් අනතුරුව ජනාධිපති මැක්රෝන් ඒ බව කීවේයප්‍රංශ පොලිසියේ බුද්ධි තොරතුරු එක්රැස් කිරීමේ දෙපාර්තමේන්තුවේ පරිගණක විශේෂඥයකු වූ මයිකල් හාර්පන් කළ එම ප්‍රහාරයෙන් පොලිස් නිලධාරීන් තිදෙනෙක් සහ පොලිස් නිලධාරිනියක් ජීවිතක්ෂයට පත්වූහ. විනාඩි 30කට ආසන්න කාලයක් මුළුල්ලේ පැවැති එම ගැටුම අවසන් වූයේ තවත් පොලිස් නිලධාරියකු කළ වෙඩි තැබීමකින් මයිකල් හාර්පන් ජීවිතක්ෂයට පත්වීමත් සමඟය. පොලිසිය තුළම සිදු වූ මෙම සිදුවීමෙන් මුළු ප්‍රංශයම කම්පාවටත් ත්‍රාසයටත් පත්විය.හාර්පන් අන්තවාදයට නැඹුරු වී සිටි බව පසුව කරන ලද විමර්ශනවලදී සොයාගැනුණි. කෙසේ නමුත් හාර්පන් අන්තාවදයට නැඹුරු වීම කිසිවකුගේ අවධානයට ලක් නොවීම මේ වනවිට විශාල ප්‍රශ්නයක් බවට පත්ව තිබේ.“අපි ඉස්ලාමීය ත්‍රස්තවාදයට එරෙහිව සටන් කරනවා. ඊට කිසිදු අනුකම්පාවක් නැහැ” යැයි අවමංගල්‍ය උත්සවයෙන් අනතුරුව ප්‍රංශ ජනාධිපතිවරයා පැවැසීය.“හාර්පන් 2003 ඉඳන් පොලිසියට සේවය කළා කියලා හිතන්න අමාරුයි. එය පිළිගන්න බැරි දෙයක්. ත්‍රස්තවාදීන් සහ අපරාධකරුවන් අල්ලන්න සේවය කරපු තැන ඉඳලම මෙහෙම දෙයක් කරපු එක කොහෙත්ම පිළිගන්න බැහැ” යැයි ද ප්‍රංශ ජනාධිපතිවරයා කීවේය.පසුගිය බ්‍රහස්පතින්දා සිදු වූ මෙම සිදුවීමත් සමඟ 2015 වසරේ සිට ඉස්ලාමීය අන්තවාදීන් හෝ ඔවුන් සම්බන්ධ වූ ප්‍රහාරවලින් මියගිය ප්‍රංශ ජාතිකයන්ගේ සංඛ්‍යාව 255ක් දක්වා ඉහළ ගියේය.ප්‍රහාරය සම්බන්ධයෙන් ඉස්ලාමීය අන්තවාදීන්ට සහ ත්‍රස්තවාදීන්ට චෝදනා කළ ප්‍රංශ ජනාධිපතිවරයා අන්තවාදය ප්‍රංශයෙන් තුරන් කරන බව ද අවධාරණය කර කීය. එමෙන්ම ප්‍රංශය තුළ විමසිලිමත් සමාජයක් ගොඩනගන බව හෙතෙම කීවේය.ප්‍රහාරය එල්ල කිරීමට පෙර හාර්පන් දැඩි මතධාරී සලාෆිවරුන් සමඟ සබඳතා පවත්වා ඇතැයි ද විමර්ශනවලින් අනාවරණය වී තිබේ.ඒ.එෆ්.පී055   ",
    "URL": "https://www.lankadeepa.lk/news/‘‘ඉස්ලාමීය-අන්තවාදයට-එරෙහිව-සටනක්-ගෙනයනවා‘‘/101-558436",
    "Category": "latest_news"
}