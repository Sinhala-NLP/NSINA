{
    "Source": "www.lankadeepa.lk",
    "Timestamp": "2022 සැප්තැම්බර් මස 20",
    "Headline": "සම්පූර්ණ කැබිනට් මණ්ඩලයක් ළගදීම පත්කරනවා",
    "News Content": " (යොහාන් භාසුර)ජනාධිපති රනිල් වික්‍රමසිංහ මහතා එංගලන්තයේ සිට නැවත පැමිණීමෙන් පසුව සම්පූර්ණ කැබිනට් මණ්ඩලය පත්කරනු ඇති බවත් මීට පෙර සාර්ථක ඇමතිවරුන්ට ඔවුන් දැරූ ඇමති ධූර නැවතත් ලැබෙනු ඇති බවත් ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී හිටපු අමාත්‍ය රෝහිත අබේගුණවර්ධන මහතා අද (20) පැවසීය.  වගකීම නිවැරදිව ඉටුකළ සියලු දෙනාට ඊට පෙර කටයුතු කළ රාජ්‍ය ඇමති ධූරයම ලබාදී ඇති බව කී පාර්ලිමේන්තු මන්ත්‍රී රෝහිත අබේගුණවර්ධන මහතා වරාය හා නාවික කැබිනට් අමාත්‍යවරයා ලෙස සාර්ථක වීම නිසා එම ඇමති ධූරයම ලැබීමට ඉඩ ඇති බව ද සඳහන් කළේය.වරාය හා නාවික කැබිනට් අමාත්‍යවරයා ලෙස කොළඹ වරාය අලුත් වරායක් බවට පත්කිරීමට හැකි වූ බව කී අබේගුණවර්ධන මහතා සඳහන් කළේ තම අමාත්‍ය ධූර කාලයේදී කොළඹ වරායේ නැගෙනහිර සහ බටහිර පර්යන්ථ ඉදිකිරීම් ආරම්භ කළ බවත්ය.  විපක්‍ෂය සහ සමාජ මාධ්‍ය ජාලා කියන දේ කිරීමට රාජ්‍ය නායකයා කටයුතු කළ හොත් රට පාලනය කළ නොහැකි බවත් විපක්‍ෂයේ ඉලක්කය ඊළඟ මැතිවරණය ජය ගැනීමට අවශ්‍ය පරිසරය නිර්මානය කිරීමට ආණ්ඩුව පිරිහීමට ලක්කිරීම බවත් හිටපු අමාත්‍යවරයා කීය.විපක්‍ෂ නායක සජිත් ප්‍රේමදාස තැන් තැන්වල ආණ්ඩුව විවේචනය කරනවා වෙනුවට අගමැති ධූරය භාරගන්නා ලෙස ආරධානා කළ අවස්ථාවේදී ලබාගත්තේ නම් වඩාත් හොඳ බව ද පාර්ලිමේන්තු මන්ත්‍රී හිටපු අමාත්‍ය රෝහිත අබේගුණවර්ධන මහතා වැඩි දුරටත් කීය.ශ්‍රී ලංකා පොදුජන පෙරමුණේ බත්තරමුල්ලේ පිහිටි පක්‍ෂ කාර්යාලයේදී අද (20) පැවැති මාධ්‍ය හමුවේදී රෝහිත අබේගුණවර්ධන මහතා එසේ පැවසීය.    ",
    "URL": "https://www.lankadeepa.lk/videos/සම්පූර්ණ-කැබිනට්-මණ්ඩලයක්-ළගදීම-පත්කරනවා/12-620124",
    "Category": "latest_news"
}