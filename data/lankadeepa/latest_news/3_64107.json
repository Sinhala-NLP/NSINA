{
    "Source": "www.lankadeepa.lk",
    "Timestamp": "2017 ඔක්තෝබර් මස 09",
    "Headline": "‘දේශපාලන සිරකරුවන් වහා සමාජගත කළ යුතුයි’ - ටිල්වින්",
    "News Content": "(රොමේෂ් මධුෂංඛ)මෙතෙක් කාලයක් සිරගතව සිටි දේශපාලන සිරකරුවන් වහාම නිදහස් කොට සමාජගත කළ යුතු බවටත් නව ව්‍යවස්ථාවට අභියෝග මැද වුවත් සහය දක්වන බවට ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා යාපනයේ දී පැවසීය.‘මේ දේශපාලන සිරකරුවන්ගේ ප්‍රශ්නය ටිකක් බරපතල ප්‍රශ්නයක් වෙලා තියනවා. ඒ නිසා පසුගිය කාලයේදී අපේ රටේ මානව හිමිකම් සංවිධාන අපි කව්රුත් මේ දේශපාලන හේතුන් මත සිරකරගෙන සිටින අයගේ ප්‍රශ්නය විසඳන්න ඒ අය නිදහස් කරන්න කියන ඉල්ලීම දිගටම කරගෙන ගියා. ඒ නිසා දැනට අධිකරණයේ වරදකරුවන් හැටියට හරි තාම සිර කඳවුරුවල සිටිනවානම් අපි හිතනවා ආණ්ඩුව මැදිහත් වෙලා දැන් මේ අය සිරගත වෙලා හිටියා හොඳටම ඇති දුක් වින්දා හොඳටම ඇති කියලා මේ අය වහාම සමාජගත කිරීමට පියවර ගත යුතුයි කියලා ඔහු කීවේය.  ",
    "URL": "https://www.lankadeepa.lk/latest_news/‘දේශපාලන-සිරකරුවන්-වහා-සමාජගත-කළ-යුතුයි’---ටිල්වින්/1-518744",
    "Category": "latest_news"
}