{
    "Source": "www.lankadeepa.lk",
    "Timestamp": "None  2016 ජුනි මස 13",
    "Headline": "ගම්මන්පිලගෙන් පැය පහ හමාරක් ප්‍රශ්න කරයි : ලබන බදාදාත් එන්න කියයි",
    "News Content": "උදය ගම්මන්පිළගෙන් අද (13) පැය පහමාරක් ප්‍රශ්න කළ පොලිස් විශේෂ විමර්ශන ඒකකය ලබන බදාදාත් එහි පැමිණෙන ලෙස ඔහුට දැනුම් දුන්නේය.ව්‍යාජ ඇටර්නි බලපත්‍රයක් මගින් ඕස්ට්‍රේලියා සමාගමක කොටස් විකිණීමේ සිද්ධියක් සම්බන්ධයෙන් ඇති පැමිණිල්ලකට ප්‍රකාශයක් ලබදීම සඳහා පිවිතුරු හෙළ උරුමයේ නායක උදය ගම්මන්පිල අද (13) පෙරවරුවේ ජ්‍යෙෂ්ඨ පොලිස් අධිකාරී මෙවන් සිල්වාගේ පරීක්ෂණය යටතේ පවත්නා පොලිස් විශේෂ විමර්ශන ඒකකයට පැමිණියේය.ගම්මන්පිල 1997 අප්‍රේල් 18 වැනිදා ලබාදුන් ඇටර්නි බලපත්‍රය ව්‍යාජ බව පවසමින් ඕස්ට්‍රේලියා සමාගමේ කොටස් හිමි අයකු 2015 පැමිණිල්ලක් කර තිබිණි.ගම්මන්පිලට පිරිත් කියා සෙත් පැතීමට මහා සංඝරත්නය ද එහි පැමිණ සිටි අතර ගාමිණී ලොකුගේ, බන්දුල ගුණවර්ධන ඇතුළු පිරිසක් ද ඔහු සමග එහි ආහ.     ",
    "URL": "https://www.lankadeepa.lk/latest_news/ගම්මන්පිලගෙන්-පැය-පහ-හමාරක්-ප්‍රශ්න-කරයි-:-ලබන-බදාදාත්-එන්න-කියයි/1-426293",
    "Category": "latest_news"
}