{
    "Source": "www.lankadeepa.lk",
    "Timestamp": "2021 දෙසැම්බර් මස 31",
    "Headline": "තණමල්විලිින් ’’සක්වල’’ අරඹයි",
    "News Content": "(නිමල කොඩිතුවක්කු)නවීන තාක්ෂණය සමග සුහුරු කුසලතාවයකින් පිරි දරු පරපුරක් බිහිකිරීම උදෙසා විපක්ෂ නායක සජිත් ප්‍රේමදාස මහතාගේ  සංකල්පයක් මත ක්‍රියාත්මක \"සක්වල\" වැඩසටහන තණමල්විල බෝදාගම මහා විද්‍යාලයෙන්  ආරම්භ කෙරිණ.සුහුරු පන්ති කාමර සඳහා පරිගණක තාක්ෂණික පුවරු\" සහ නවීන පරිගණක පරිත්‍යාග කිරීම මෙම වැඩසටහන යටතේ සිදු කෙරේ.\"සක්වල\" වැඩසටහනෙහි නියමු ව්‍යාපෘතිය ලෙස රුපියල් අටලක්ෂ හැත්ත හය දහස් එකසිය පනහක් වටිනා ඩිජිටල් පරිගණක තිර සහ පරිගණක උපකරණ තණමල්විල බෝදාගම මහා විද්‍යාලයට විපක්ෂ නායක සජිත් ප්‍රේමදාස  මහතා විසින් පරිත්‍යාග කරනු ලැබීය.දුෂ්කර පාසල් තුළ අධ්‍යාපනය හදාරන දුවාදරුවන්ට නවීන තාක්ෂණික දැනුම වර්ධනය කිරීම අරමුණු කොට ගනිමින් \"සක්වල\" වැඩසටහන නිර්මාණය කර ඇති බව විපක්ෂ නායකවරයා එහිදී සඳහන් කළේය.  ",
    "URL": "https://www.lankadeepa.lk/latest_news/තණමල්විලිින්-’’සක්වල’’-අරඹයි/1-605754",
    "Category": "latest_news"
}