{
    "Source": "www.lankadeepa.lk",
    "Timestamp": "2021 මැයි මස 18",
    "Headline": "පාස්කු ප්‍රහාරය සම්බන්ධයෙන් ඇමැති අනුකමිටුවේ නිර්දේශ ක්‍රියාත්මක කිරීමට තීරණය කරයි",
    "News Content": "(අජන්ත කුමාර අගලකඩ)පාස්කු ඉරිදා ප්‍රහාරය සම්බන්ධයෙන් සොයා බැලීමට පත්කළ ජනාධිපති කොමිෂන් සභා වාර්තාව අධ්‍යයනය කිරීම සඳහා පත්කරන ලද ඇමැති අනුකමිටුවේ නිර්දේශ ක්‍රියාත්මක කිරීමට කැබිනට් මණ්ඩලය තීරණය කර ඇත .ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් පැවැති කැබිනට් රැස්වීමේ දී රැස්වීමේදී මෙම තීරණය ගෙන තිබේ .පාස්කු ඉරිදා ප්‍රහාරය සම්බන්ධයෙන් සොයා බැලීමට පත්කළ ජනාධිපති කොමිෂන් සභා වාර්තාවෙි නිර්දේශ අධ්‍යනය කිරිමට ජනාධිපතිවරයා විසින් චමල් රාජපක්ෂ මහතාගේ ප්‍රධානත්වයෙන් ඇමැති අනුකමිටුවක් පත් කරනු ලැබූ අතර එම කමිටුව සිය වාර්තාව ජනාධිපතිවරයා වෙත මීට සති කිහිපයකට ඉහතදී බාර දුන්නේය .ජොන්ස්ටන් ප්‍රනාන්දු ,උදය ගම්මන්පිල ,ප්‍රසන්න රණතුංග යන මහත්වරුන් ඇතුළු ඇමැතිවරු පිරිසක්ද එම අනුකමිටුවේ සාමාජිකයන් ලෙස කටයුතු කළහ .   ",
    "URL": "https://www.lankadeepa.lk/latest_news/පාස්කු-ප්‍රහාරය-සම්බන්ධයෙන්-ඇමැති-අනුකමිටුවේ-නිර්දේශ-ක්‍රියාත්මක-කිරීමට-තීරණය-කරයි/1-590765",
    "Category": "latest_news"
}