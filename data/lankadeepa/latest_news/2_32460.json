{
    "Source": "www.lankadeepa.lk",
    "Timestamp": "2021 අප්‍රේල් මස 22",
    "Headline": "දිවුලපිටියෙන් දෙදිනකදී කොරෝනා රෝගීහු 73ක්",
    "News Content": "(ආනන්ද ඉ ජයකොඩි)දිවුලපිටියේ ගම්මාන දෙකකින් පසුගිය දින දෙකක් තුළ කොරෝනා ආසාදිතයන්හැ 73 දෙනකු වාර්තා වී ඇතැයි දිවුලපිටිය සෞඛ්‍ය වෛද්‍ය නිලධාරී කාර්යාලය පවසයි.දිවුලපිටිය සෞඛ්‍ය වෛද්‍ය නිලධාරී කොට්ඨාශයට අයත් අස්සැන්නවත්ත හා මැල්ලවගෙදර යන ප්‍රදේශවලින් ඉකුත් 20 හා 21 යන දිනවලදී වයස මෙම රෝගීන් වාර්තා වී ඇති ඇත.එම ආසාදිතයන් අතර අවුරුදු එකක කුඩා දරුවකු ද සිටින බව දිවුලපිටිය හා කටාන පරිපාලන මහජන සෞඛ්‍ය පරීක්ෂක ඇස්. ඒ. යූ. ටී. කුලතිලක මහතා කියයි.සිංහල හින්දු අලුත් අවුරුද්දෙන් පසුව අහඹු ලෙස කරන ලද පී. සී. ආර් පරීක්ෂණ වාර්තාවලට අදාලව එම රෝගීන් පිරිස වාර්තා වී ඇත.වයස අවුරුදු එකක දරුවාගේ නිවසේ මව පියා හා සහෝදරයකු සිටින බවත් එම තිදෙනාටම වෛරසය ආසාදනය වී නැති බවට පරීක්ෂණ වලදී හෙළි වූ බවද පරිපාලන මහජන සෞඛ්‍ය පරීක්ෂකවරයා කියා සිටියේය.මේ අනුව කුඩා දරුවාට වෛරසය ආසාදනය වී ඇත්තේ කෙසේද යන්න සොයා ගැනීම සඳහා කරන ලද වැඩිදුර පරීක්ෂණ වලදී හෙළි වූයේ පිටස්තර පුද්ගලයින් පිරිසක් එම නිවසට පැමිණ ඇති බවත් එසේ පැමිණි පිරිසේ එක් අයකු එම දරුවා සුරතල් කොට ඇති බවත් එම පුද්ගලයාට වයිරසය ආසාදනය වී ඇති අයකු බවට හෙළි වූ බවද පරිපාලන මහජන සෞඛ්‍ය පරීක්ෂකවරයා සඳහන් කරයි.   ",
    "URL": "https://www.lankadeepa.lk/news/දිවුලපිටියෙන්-දෙදිනකදී-කොරෝනා-රෝගීහු-73ක්/101-589185",
    "Category": "latest_news"
}