{
    "Source": "www.lankadeepa.lk",
    "Timestamp": "2021 සැප්තැම්බර් මස 24",
    "Headline": "හරි තීරණ නොගත්තොත්  තව රැල්ලක් ඇති විය හැකියි",
    "News Content": "(අංජුල මහික වීරරත්න)කොරෝනා රෝගීන් සහ මරණ සංඛ්‍යාව අඩු වීම ගැන සතුටු විය හැකි වුවත් ආණ්ඩුවේ අසාර්ථක  සෞඛ්‍ය කළමනාකරණය නිසා ඕනෑම මොහොතක තවත් රැල්ලක් ඇති වීමේ අවදානමක් තිබෙන බව රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා පැවසීය.කොරෝනා  මර්දනය සඳහා ජීවිත පරදුවට තබා ක්‍රියා කරන සෞඛ්‍ය කාර්යය මණ්ඩලයේ කොරෝනා සහන දීමනාව පවා මේ වන විට කප්පාදු කර තිබෙන බව කී රත්නප්‍රිය මහතා කොරෝනා මර්දනය වෙනුවෙන් ආණ්ඩුවෙන් බලාපොරොත්තුවන සහාය නොලැබුණොත්  ලබන සදුදා (27)  බරපතළ වෘත්තීය ක්‍රියාමාර්ගයක් ගන්නා බව ද සඳහන් කළේය.මරණ සංඛ්‍යාව අඩු වුණත් නිවෙස් වල මියයන ප්‍රතිශතය වැඩිවී තිබෙන අතර එය හොඳ තත්ත්වයක් නොවේ යැයිද ඒ නිසා පරීක්ෂණ හරියට කර රටේ ඇත්ත තත්ත්වය අවබෝධ කරගන්නැයි ආණ්ඩුවට පවසන බවද රත්නප්‍රිය මහතා පැවසීය.  ",
    "URL": "https://www.lankadeepa.lk/latest_news/හරි-තීරණ-නොගත්තොත්--තව-රැල්ලක්-ඇති-විය-හැකියි/1-599668",
    "Category": "latest_news"
}