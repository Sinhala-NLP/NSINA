{
    "Source": "www.lankadeepa.lk",
    "Timestamp": "2019 මාර්තු මස 06",
    "Headline": "කරන්නාගොඩ ඇතුළු  සැකකරුවන්ට නඩු පවරන්න යයි",
    "News Content": "(නිමන්ති රණසිංහ)තරුණයන් 11 දෙනකු පැහැරගෙන ගොස් අතුරුදන් කිරීම සම්බන්ධයෙන් හිටපු නාවික හමුදාපති වසන්ත කරන්නාගොඩ මහතා ඇතුළු සියලුම සැකකරුවන්ට අපරාධ නඩු විධාන සංග්‍රහ පනතේ 296 වැනි වගන්තිය යටතේ නඩු පැවරීමට දැනටමත් නීතිපතිවරයා තීරණය කර ඇතැයි රහස් පොලිසිය අද කොළඹ කොටුව මහේස්ත්‍රාත් අධිකරණයට දැනුම් දුන්නේය.රහස් පොලිසිය එලෙස දැනුම් දුන්නේ තරුණයන් 11 දෙනකු පැහැරගෙන ගොස් අතුරුදන් කිරීම සම්බන්ධ නඩුව කොළඹ කොටුව මහේස්ත්‍රාත් රංග දිසානායක මහතා ඉදිරියේ කැඳවූ අවස්ථාවේදීය.සැකකාර සම්පත් මුණසිංහට ඇප ලබා දෙන ලෙස ඔහුගේ නීතීඥවරුන් ඉල්ලා සිටි අවස්ථාවේ ඊට විරෝධය පළ කරමින් රහස් පොලිසියේ සමූහ මංකොල්ල විමර්ශන අංශයේ ස්ථානාධිපති පොලිස් පරීක්ෂක නිශාන්ත සිල්වා මහතා දැනුම් දුන්නේ සම්පත් මුණසිංහ, කරන්නාගොඩ ඇතුළු සියලු සැකකරුවන්ට මහාධිකරණයේ නඩු පැවරීමට නියමිත බවයි.  ",
    "URL": "https://www.lankadeepa.lk/latest_news/කරන්නාගොඩ-ඇතුළු--සැකකරුවන්ට-නඩු-පවරන්න-යයි/1-546811",
    "Category": "latest_news"
}