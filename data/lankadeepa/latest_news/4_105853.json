{
    "Source": "www.lankadeepa.lk",
    "Timestamp": "None  2013 මැයි මස 12",
    "Headline": "ප්‍රවෘත්ති සංදේශය",
    "News Content": "වත්තලදී බෑනාගේ පිහි පහරින් මාමා මිය ගිය බව පොලීසිය කියයි.කොළඹ ගුණසිංහපුරයෙන් රුපියල් දෙලක්ෂයක් සමග අතුරුදන් වූ පුද්ගලයකු සොයා පරීක්ෂණ අරඹා ඇත.පැල්වත්ත 10 ගම්මානයේ අලි වැට ළඟ වෙඩි වැදී මිය ගිය ගැමියකුගේ සිරුරක් සොයා ගෙන ඇත. ඔහු ළඟ තුවක්කුවක් ද වැටී තිබේ.ගම් වැද ගෙවතු පාළු කළ බව කියන තනි වල් අලියකු මොණරාගල දඹගල්ලේ දැලිවදී අල්ලාගත් වනජීවී නිලධරයන් එම සතා වෙනත් පරිසරයකට මුදා හැරීමට යයි.කොල්ලුපිටි මුහුදු මාර්ගයේදී යතුරුපැදි ත්‍රීරෝද ගැටුමකින් 27 හැවිරිදි තරුණයකු මිය ගිය බව පොලීසිය කියයි.මොරටුව එගොඩඋයනේ හා ගල්කිස්සේදී බිමට හා අහසට වෙඩි තැබීමේ සිද්ධි දෙකක් වාර්තා වේ. ප්‍රතිවාදීන් බිය ගැන්වීමේ අරමුණින් එය කරන්නට ඇතැයි ද, එම සිද්ධි දෙක එකම පිරිසකගේ නොවන බව ද පොලීසිය කියයි.කඩවත අසළ ගමක ත්‍රීරෝද රථයක් පිළිබඳ ආරවුලක් මත අයකු මරා දමා ඇතැයි පොලීසිය කියයි.  ",
    "URL": "https://www.lankadeepa.lk/latest_news/ප්‍රවෘත්ති-සංදේශය/1-120582",
    "Category": "latest_news"
}