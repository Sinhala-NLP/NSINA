{
    "Source": "www.lankadeepa.lk",
    "Timestamp": "2023 ජුලි මස 24",
    "Headline": "ජල ටැංකියකින් විදෙස්ගමන් බලපත් ,හැදුනුම්පත් රැසක් හමුවෙයි",
    "News Content": "( ඩී.ජී.සුගතපාල)ගාල්ල ඔරොප්පුවත්ත පිහිටි නගර සභා ගොඩනැගිල්ලක වහලයේ තිබි හිස් මුදල් පසුම්බි රැසක් , ජාතික හැඳුනුම්පත් තොගයක්සහ විදේශ ගමන් බලපත්‍ර කිහිපයක්ද නගර සභා සේවකයින් විසින් සොයාගෙන පොලිසියට බාරදි තිබේ.නගර සභා සේවකයින් විසින් ඒම ගොඩනැගිල්ලේ වහලය මත තිබෙන අතහැර දමා තිබෙන ජල ටැංකියක තිබු ගසක් ඉවත් කිරිමට යාමේදි මෙම හිස් පසුම්බි  සහ හැඳුනුම්පත් තොගය සොයාගෙන ඇත.පොලිසිය පැවසුවේ සොරුන් විසින් නගරයේදි සහ බස් රථවලදිද නිවෙස්වලින්ද මුදල් පසුම්බි  සොරකම් කර ගන්නා ලද සොරුන්  ඒ්වායේ තිබු මුදල් ගෙන හිස් පසුම්බි මෙම වහලය මතට විසිකර ඇති බවය.හැඳුනුම්පත් අයිතිකරුවන්ට දැනුම්දිමට පියවර ගන්නා බවද පොලිසිය පැවසිය.  ",
    "URL": "https://www.lankadeepa.lk/latest_news/ජල-ටැංකියකින්-විදෙස්ගමන්-බලපත්--හැදුනුම්පත්-රැසක්-හමුවෙයි/1-636929",
    "Category": "latest_news"
}