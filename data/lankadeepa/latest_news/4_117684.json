{
    "Source": "www.lankadeepa.lk",
    "Timestamp": "None  2011 දෙසැම්බර් මස 14",
    "Headline": "‘රන් තැඹිලි ගෙඩිය‘ සමග කපුවා අල්ලයි",
    "News Content": "රන් තැඹිලි ගෙඩියක හැඩය ගත් ලෝහ කුට්ටියක රත්‍රං ගා රුපියල් කෝටි දෙකහමාරකට එප්පාවල ව්‍යාපාරිකයකුට විකිණීමට ගිය කළුතර කපුවකු සැකපිට අද අලුයම කැකිරාව හිරිපිටියේ දී අත්අඩංගුවට ගනු ලැබීය.  සිතූ පැතූ සම්පත් දෙන බව කියන තෙලක් තැඹිලිගෙඩියේ ඇතැයි ද නිධානයකින් එය සොයාගත් බව ද කපුවා කියා ඇත. ඔහු ගමන් කළ රිය හිමිනමකට අයත් බවත් එය ද අත්අඩංගුවට ගත් බව පොලිසිය පවසයි. ",
    "URL": "https://www.lankadeepa.lk/latest_news/‘රන්-තැඹිලි-ගෙඩිය‘-සමග-කපුවා-අල්ලයි/1-17490",
    "Category": "latest_news"
}