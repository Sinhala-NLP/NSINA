{
    "Source": "www.lankadeepa.lk",
    "Timestamp": "Editor  2020 අප්‍රේල් මස 15",
    "Headline": "පැය 24 ක් තුළ ඇමෙරිකාවේ කොරෝනා මරණ 2,228 ක්",
    "News Content": "වසංගතය හේතුවෙන් පැය 24ක් ඇතුළත 2,228 දෙනකු මරණයට පත්වීමත් සමඟ ඇමෙරිකා එක්සත් ජනපදයෙන් වාර්තා වන සමස්ත මරණ ගණන 28,446ක් දක්වා ඉහළ ගොස් ඇත.ගෝලීය වසංගතයක් බවට පත්ව තිබෙන නව කොරෝනා වයිරසය හේතුවෙන් වැඩිම මරණ ගණනක් සහ ආසාදිතයන් ගණනක් වාර්තා වන්නේ ඇමෙරිකා එක්සත් ජනපදයෙනි.අඟහරුවාදා, එනම් ඊයේ (14) රාත්‍රියෙන් අවසන් වූ පැය 24ක කාලයේදී ඇමෙරිකා එක්සත් ජනපදයෙන් කොරෝනා මරණ 2,228ක් වාර්තා විය. ‘කොවිඩ්-19’ හෙවත් නව කොරෝනා වයිරසය හේතුවෙන් ඕනෑම රටකින් දිනක් ඇතුළත වාර්තා වූ වැඩිම මරණ ගණන එය විය.රොයිටර්ස් පුවත් සේවය අද (15) පස්වරු 5.40 වනවිට නිකුත් කළ දත්තවලට අනුව ඇමෙරිකා එක්සත් ජනපදයෙන් වාර්තා වන සමස්ත ආසාදිතයන්ගේ ගණන 607,794ක් විය.ලොව තෙවැනියට වැඩිම ජනගහනයක් සිටින රට වන්නේ ද ඇමෙරිකා එක්සත් ජනපදයයි. ඇමෙරිකාවෙන් වාර්තා වන සමස්ත කොරෝනා ආසාදිතයන්ගේ ගණන වෙනත් ඕනෑම රටකින් වාර්තා වන සමස්ත ආසාදිතයන්ගේ ගණන මෙන් තුන් ගුණයකි.අවසන් වරට ඇමෙරිකා එක්සත් ජනපදයෙන් වැඩිම ආසාදිතයන් ගණනක් වාර්තා වූයේ පසුගිය සිකුරාදා ය. එදින ඇමෙරිකාවෙන් වාර්තා වූ කොරෝනා මරණ ගණන 2,069ක් විය. කොරෝනා වයිරසය හේතුවෙන් ඕනෑම රටකින් මරණ 2,000කට වඩා වැඩියෙන් වාර්තා වූ පළමු අවස්ථාව එය විය.(055)   ",
    "URL": "https://www.lankadeepa.lk/latest_news/පැය-24-ක්-තුළ-ඇමෙරිකාවේ-කොරෝනා-මරණ-2-228-ක්/1-570311",
    "Category": "latest_news"
}