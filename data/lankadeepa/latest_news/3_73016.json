{
    "Source": "www.lankadeepa.lk",
    "Timestamp": "None  2016 අගෝස්තු මස 07",
    "Headline": "අවිස්සාවේල්ලේ නිවසක නේපාල කතුන් 18ක්",
    "News Content": "ගෘහ සේවිකාවන් ලෙස වෙනත් රටවලට යැවීම සදහා බලහත්කාරයෙන් රදවා ගෙන සිටි බව කියන  නේපාල ජාතික කාන්තාවන් 18 දෙනෙකු අවිස්සාවේල්ල කර්මාන්තපුරය ආසන්නයේ නිවසක සිටියදී අත්අඩංගුවට ගැනීමට ආගමන විගමන දෙපාර්මේන්තුවේ නිරික්ෂණ බුද්ධි හා විමර්ෂණ ඒකකයේ නිලධාරීහු පිරිසක් සමත්වූහ.නේපාලයේ කාන්තාවන් වෙනත් රටවල ගෘහ සේවයට යැවීම තහනම් බැවින් එම කාන්තාවන් මෙරටට ගෙන්වාගෙන මෙහි රදවා තබා ගෙන වෙනත් රටවල් සදහා ගෘහ සේවයට යැවීම නේපාල ජාතික කාන්තාවක් විසින් කලක සිට සිදු කරගෙන ගොස් ඇති බවද  එම දෙපාර්තමේන්තුව කියයි.   ",
    "URL": "https://www.lankadeepa.lk/latest_news/අවිස්සාවේල්ලේ-නිවසක-නේපාල-කතුන්-18ක්/1-444947",
    "Category": "latest_news"
}