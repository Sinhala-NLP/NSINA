{
    "Source": "www.lankadeepa.lk",
    "Timestamp": "None  2016 ජුනි මස 16",
    "Headline": "පොල් ඔඩිට් එක",
    "News Content": "වයඹ පළාතෙ සුප්‍රකට ආණ්ඩුවෙ සමාගමක අධ්‍යක්‍ෂක කමක් කරන මුදල් භාර කන්තෝරැවෙ ලොකු මහත්තයකුට ඒ පළාතෙම ඉන්න \"ශාන්ත දාන්ත\" නමක් තියන දියවන්නා මැම්බර් මහත්තයෙක් ලොකු තර්ජනයක් කළා කියලා එක කතාවයි.ඒකට හේතුව මෙච්චර කල් දියවන්නා මැම්බර් මහත්තයගෙ අණසක යටතෙ පාලනය වුණ මේ සමාගමේ ලොකුම පොල්වත්තක පලදාව ගණන් බැලීමලු.. මෙතෙක් කල් කවුන්සිල් මහත්තයගෙ පාලනෙ යටතෙ තිබුණ අක්කර දාස් ගණනක පොල් වත්තෙ තියන ගස් ගණන ගණන් කරලා ඒ වයින් ලැබෙන පොල් ගෙඩි ගණනත් ගණන් කරපු ආණ්ඩුවෙ අධ්‍යක්‍ෂක තුමාට තරැ විසීවුණාලු..දීපු ගණන් හිලව්වල හැටියට එක කන්නෙකට මේ පොල්වත්තෙ එක ගහකින් කඩල තියෙන්නෙ එකම එක ගෙඩියයිලු... හලාවත පැත්තෙ සරැවත්තක මෙහෙම නොවෙන බව ටක්කෙටම දැනගත්ත අධ්‍යක්‍ෂතුමා මේ පොල්ගැන ඔඩිට් එකක් කළාලු..\"පොල් ඔඩිට්\" එකෙන් සොයාගත්ත කාරණය වුණේ වත්තට ලැබෙන ආදායම තව විසිපස් ගුණයකින් විතර වැඩි විය යුතු බවයි...ඉතින් අවංක අධ්‍යක්‍ෂ තැන මේ ගැන පරීක්‍ෂණයක් කරන්න යන කොට නාඳුනන පොරක් ටැලිපෝන් එකෙන් කිව්ව වචන ලියන්න බැහැ හැබැයි අධ්‍යක්‍ෂ තැන හොඳ වෙලාවට ඒක රුකෝඩ් කරගත්ත..අාපු තර්ජනේ බරපතළ නිසා මේක කලේ අහවලාගෙ කස්ටිය කියලා පොලිස් පොතේ ලියන්නත් අමාත්‍යංශ ලොක්කො උපදෙස් දුන්න...ඒත් ඉතින් අමාත්‍යංශ විෂයභාර ලොක්කගෙන් මේ ගැන අහන්න ගියාම \"නැහැ පැමිණිලි දාන්න එපා මන්ත්‍රිවරැ ඕව කරන්නෙ නැහැ. ඒක මම බලාගන්න\" ම් කියලා වැඩේ ෂේප් කරගන්න කීවලු... එයා එහෙම බණ කිව්වට අර නිලධාරී තැනට තියෙන තර්ජනේ අඩුවක් නැති නිසා උන්නැහේ ඔය අද්දියක්‍ෂකමට අයි බෝං කියන්න යනවලු.  ",
    "URL": "https://www.lankadeepa.lk/latest_news/පොල්-ඔඩිට්-එක/1-426793",
    "Category": "latest_news"
}