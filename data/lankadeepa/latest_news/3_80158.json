{
    "Source": "www.lankadeepa.lk",
    "Timestamp": "None  2016 ජනවාරි මස 19",
    "Headline": "මහින්දගේ සිල් රෙද්දේ විගණන වාර්තා ඉල්ලයි",
    "News Content": "ඉකුත් ජනාධිපතිවරණ මැතිවරණ සමයේදි රජයේ මුදල් අවභාවිත කරමින්  ඡුන්ද අල්ලස් ලෙස මහජනතාවට රුපියල් මිලියන ගණන් වටිනා සිල්රෙදි  ඇතුළු විිවිධ භාණ්ඩ හා ද්‍රව්‍යයයන් බෙදා හැරීම සම්බන්ධයෙන් වන විගණකාධිපති වාර්තා ලබන මාර්තු 31 වැනිදා අධිකරණයට ඉදිරිපත් කරන ලෙස ශ්‍රේෂ්ඨාධිකරණය අද (19) විගණකාධිපතිවරයාට නියෝග කළේය.ඡන්ද අල්ලස් ලෙස සිල් රෙදි ඇතුළු ද්‍රව්‍යයන් බෙදා හරිමින් මහජන මුදල් සහ දේපළ අයථා පරිහරණය කළ බවට පැමිණිලි කරමින් පැෆරල් සංවිධානය ගොනු කළ මූලික අයිතිවාසිකම් පෙත්සමක් කැඳවූ අවස්ථාවේදී මෙම නියෝගය කළේය.පැවති ජනාධිපතිවරණයේදී සිල්රෙදි බෙදාදීම ඇතුළු ක‍්‍රියාවන් සිදුකිරිම මඟින් අල්ලස් පනත උල්ලංඝනය කර ඇතැයි සඳහන් කරමින් ඒ පිළිබඳ නිසි විමර්ශනයක් සිදු කරන ලෙසට බලධාරීන්ට නියෝග කරන්නැයි ඉල්ලා පැෆරල් සංවිධානය ගොනු කර තිබූ මූලික අයිතිවාසිකම් පෙත්සමක් කැඳවූ අවස්ථාවේ දි ශ්‍රේෂ්ඨාධිකරණය මෙම නියෝගය පැනවීය.අගවිනිසුරු කේ.ශ්‍රී පවන් සහ විනිසුරු සිසිර ද ආබෲ යන මහත්වරුන් හමුවේ මෙම පෙත්සම කැඳවන ලදී. ",
    "URL": "https://www.lankadeepa.lk/latest_news/මහින්දගේ-සිල්-රෙද්දේ-විගණන-වාර්තා-ඉල්ලයි/1-378462",
    "Category": "latest_news"
}