{
    "Source": "www.lankadeepa.lk",
    "Timestamp": "2022 නොවැම්බර් මස 16",
    "Headline": "පාර්ලිමේන්තුවේ කමිටුවකට අලුත් සාමාජිකයෝ",
    "News Content": " (සුජිත් හේවාජුලිගේ සහ  අංජුල මහික වීරරත්න)ශ්‍රී ලංකාවේ ව්‍යාපාර පහසු කිරීමේ දර්ශකයේ අගය ඉහළ නැංවීම සම්බන්ධයෙන් පැන නැඟී ඇති ප්‍රායෝගික ගැටලු හා දුෂ්කරතා අධ්‍යයනය කිරීමට සහ  ඒ පිළිබඳව යෝජනා හා නිර්දේශ ඉදිරිපත් කිරීමට වන පාර්ලිමේන්තු විශේෂ කාරක සභාවට සාමාජික  මන්ත්‍රීවරුන් පත් කර ඇතැයි කතානායක මහින්ද යාපා අබේවර්ධන මහතා පාර්ලිමේන්තුවට අද (16) දැනුම් දුන්නේය.ඒ අනුව එම කමිටුවේ සභාපතිවරයා ලෙස පත්කරනු ලැබ සිටින්නේ කොළඹ දිස්ත්‍රික් මන්ත්‍රී  මධුර විතානගේ මහතාය.නසීර් අහමඩ්,  අරවින්ද් කුමාර් නීතිඥ අනුර ප්‍රියදර්ශන යාපා, ධර්මලිංගම් සිද්ධාර්ථන්,  මොහමඩ් මුසම්මිල් , චමින්ද වි‍ජේසිරි,  වරුණ ලියනගේ,  සංජීව එදිරිමාන්න, නාලක බණ්ඩාර කෝට්ටේගොඩ කෝකිලා ගුණවර්ධන , ලලිත් වර්ණ කුමාර යන අය කමිටුවේ සෙසු සාමාජිකයෝ වෙති.කතානායකවරයා  මෙම නිවේදනය කළේ සභාවේ කටයුතු ආරම්භයේදීය.  ",
    "URL": "https://www.lankadeepa.lk/latest_news/පාර්ලිමේන්තුවේ-කමිටුවකට-අලුත්-සාමාජිකයෝ/1-623543",
    "Category": "latest_news"
}