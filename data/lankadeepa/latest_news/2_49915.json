{
    "Source": "www.lankadeepa.lk",
    "Timestamp": "2019 මාර්තු මස 07",
    "Headline": "වී මිල ඉහළට",
    "News Content": "යල කන්නයේ සිට වී මිල ඉහළ දැමීමට තීරණය කර ඇතැයි කෘෂිකර්ම, ග්‍රාමීය ආර්ථික කටයුතු, පශු සම්පත් සංවර්ධන, වාරිමාර්ග සහ ධීවර හා ජලජ සම්පත් අමාත්‍ය පී.හැරිසන් මහතා පවසයි. ඒ අනුව  නාඩු වී කිලෝවක මිල  රුපියල් 40 ලෙසද, සම්බා වී කිලෝවක මිල  43 දක්වා ඉහළ දමා තිබේ. නාඩු කිලෝවක පැවැති මිල රුපියල්  38 ක් වන අතර සම්බා කිලෝවක පැවැති මිල රුපියල්  41 කි. මෙම පැවති  වී මිල පිළිබඳව තමන් සැහීමකට පත් නොවන බවද අමාත්‍යවරයා සඳහන් කළේය. බස්නාහිර පළාත් ගොවිජන අබිමන් සම්මාන උළෙලට එක්වෙමින් අමාත්‍යවරයා මේ බව සඳහන් කළේය. මේ අනුව  අප්‍රේල් මාසයේ සිට  සහල්  මිලද වැඩි කරන බව අමාත්‍යවරයා සඳහන් කළේය.36698  ",
    "URL": "https://www.lankadeepa.lk/latest_news/වී-මිල-ඉහළට/1-546895",
    "Category": "latest_news"
}