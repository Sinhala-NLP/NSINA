{
    "Source": "www.lankadeepa.lk",
    "Timestamp": "2021 නොවැම්බර් මස 15",
    "Headline": "මන්ත්‍රීවරුන්ට විශ්‍රාම වැටුපක් මොකටද",
    "News Content": " (සුජිත් හේවාජුලිගේ සහ අංජුල මහික වීරරත්න)ජනතාවට සේවය කිරීමට පැමිණි පාර්ලිමේන්තු මන්ත්‍රීවරුන්ට විශ්‍රාම වැටුපක් කුමකටදැයි දෙමළ ජාතික සන්ධානයේ මඩකළපුව දිස්ත්‍රික් මන්ත්‍රී එස්. රාසමාණික්කම් මහතා පාර්ලිමේන්තුවේදී අද පැවැසීය.එසේම හිටපු මන්ත්‍රීවරුන්ට ලබාදී ඇති විශ්‍රාම වැටුපද අහෝසි කළ යුතු බව හෙතෙම සඳහන් කළේය.මන්ත්‍රීවරයා මෙසේ පැවසුවේ අයවැය දෙවැනි වර කියවීමේ විවාදයට සහභාගි වෙමිනි.අවුරුදු තිස් එකක් වයස තමාට විශ්‍රාම වැටුපක් අවශ්‍ය නොවන බවද ඔහු ප්‍රකාශ කළේය.කෙසේ වෙතත් විශ්‍රාම වැටුප නැති කළහොත් සමහර මන්ත්‍රීවරුන් බලයේ සිටියදී විවිධ දූෂණ ක්‍රියාවලට වැඩි වශයෙන් යොමු විය හැකි බවත් පසුගියදා පැවැත්වුණු එක්තරා සාකච්ඡාවකදී එවැනි සූදානමක් ගැන කතාවක් සිදුවී ඇතැයි තමාට දැනගන්නට ලැබුණු බවත් රාසමාණික්කම් මහතා පැවැසීය.   ",
    "URL": "https://www.lankadeepa.lk/latest_news/මන්ත්‍රීවරුන්ට-විශ්‍රාම-වැටුපක්-මොකටද/1-602968",
    "Category": "latest_news"
}