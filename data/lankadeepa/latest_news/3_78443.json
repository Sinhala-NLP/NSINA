{
    "Source": "www.lankadeepa.lk",
    "Timestamp": "None  2016 මාර්තු මස 15",
    "Headline": "සේයා ඝාතකයාට මරණ දඬුවම",
    "News Content": "කොටදෙණියාව බඩල්ගම සේයා සඳෙව්මි බක්මීදෙණිය දැරිය කෙළෙසා මරා දැමීම සම්බන්ධයෙන් වැරදිකරුවූ ඉලන්දාරිපේඩිගේ සමන් ජයලත්ට මරණ දඬුවම ලබාදීමට බස්නාහිර පළාත් බද මීගමුව මහාධිකරණ විනිසුරු චම්පා ජානකී රාජරත්න මහත්මිය අද (15) නියෝග කළාය.ප්‍රධාන විත්තිකරුට එරෙහිව සේයා දැරිය පැහැරගෙන යාම, දූෂණය කිරීම, බරපතල ලිංගික අපයෝජනයක් කිරීම හා ඇගේ මරණය සිදු කිරීම යන චෝදනා යටතේ නීතිපතිවරයා අධිචෝදනා නගා තිබිණි.  ඒ අනුව පළමු චෝදනාව වන දැරිය පැහැරගෙන යාම වෙනුවෙන් වසර 20ක සිර දඬුවම් හා රුපියල් 10,000ක දඩයක්ද දඩය නොගෙවන්නේනම් තවත් වසරක සිර දඬුවම් ද, දෙවැනි චෝදනාව වන දූෂණය කිරීමට වසර 20ක සිර දඬුවම් හා රුපියල් 10,000ක දඩයක් ද දඩය නොගෙවන්නේනම් තවත් වසරක සිර දඬුවම් ද, තෙවැනි චෝදනාව වන බරපතල ලිංගික අපයෝජනය සඳහා වසර 20ක සිර දඬුවම් හා රුපියල් 25,000ක දඩයක් ද දඩය නොගෙවන්නේනම් තවත් වසරක දෙකක සිර දඬුවම් ද සිව්වැනි චෝදනාව වන ඝාතනයට මරණ දඬුවමද නියම විය.  ",
    "URL": "https://www.lankadeepa.lk/latest_news/සේයා-ඝාතකයාට-මරණ-දඬුවම/1-395028",
    "Category": "latest_news"
}