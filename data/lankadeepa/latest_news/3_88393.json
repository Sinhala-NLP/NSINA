{
    "Source": "www.lankadeepa.lk",
    "Timestamp": "None  2015 අප්‍රේල් මස 20",
    "Headline": "දම්සෝ ෆිඩේ  මාස්ටර්   ජගත්   චෙස්   තරගෙට",
    "News Content": "මෙවර  තායිලන්තයේ  පැවැත්වෙන 11 වැනි  ලෝක හසල්  චෙස්   තරගාවලියේ  නිල ක්‍රීඩකයකු   ලෙස ලංකාවේ  පළමු  හා එකම   පාසල් ෆිඩේ  මාස්ටර්   මෙන්ම ලංකාවේ  ලාබාලම ෆිඩේ   මාස්ටර්  වන  අම්බලන්ගොඩ   ධර්මාශෝක  විද්‍යාලයේ  එම්.සසිත්  නිපුන්   පියුමන්ත ලෝක පාසල්  චෙස්   සම්මේලනය මගින්   තෝරා ගනු ලැබ  සිටියි.ගිය වසරේ   2014 තායිවානයේ   පැවැති  10 වැනි  ආසියා   පාසල්  චෙස්   තරගාවලියේ  දි   වයස  13 න්  පහළ  බාලක  අංශයේ   රන්  පදක්කම දිනා   ගැනිම    සහ  එම  වසරේම 2014 බ්‍රසීලයේ   පැවැති   10 වැනි   ලෝක  පාසල්  චෙස්  තරඟාවලියේ  දි  වයස 13 න්  පහළ බාලක  අංශයෙන් ලෝකයෙන් ම පස්වැනියා වෙමින්   ලෝකයේ  හොඳම  දස දෙනාට  හිමි පදක්කම  දිනා   ගැනිමත්    සමඟම සසිත්   මෙවර   පැවැත්වෙන  ලෝක පාසල්   චෙස්   තරඟාවලියේ  නිල  ක්‍රිඩකයෙකු   ලෙස  එම සම්මේලනය  මගින්   තෝරාගෙන  තිබේ.ලෝක පාසල්  චෙස්  තරඟාවලියේ   නිල ක්‍රිඩකයෙකු   ලෙස  ලෝක පාසල් චෙස්   සම්මේලනය  මගින්   මේ  ක්‍රිඩකයා   තෝරාගැනිමත් සමඟම ඔහුව  මෙවර  පැවැත්වෙන  ලෝක  පාසල්  චෙස්  තරඟාවලියට   යන  ශ්‍රි  ලංකා   පාසල්   චෙස් කණ්ඩායමට   තේරිම්  තරගාවලියකින් තොරව  එම කණ්ඩායමට  ඇතුලත්   කර  ගැනිමට  ශ්‍රි ලංකා  පාසල්  චෙස්  සංගමය පියවර   ගෙන ඇත. ඒ සසිත්ට  කරනු  ලබන ගෞරවයක්   ලෙසය.මේ වන විට  ජාතික  හා   ජාත්‍යන්තර  චෙස්   තරගාවලි රැසකටම සහභාගි   වි   ඇති   සසිත්   දිනාගෙන ඇති රන් රිදී  හා   ලෝකඩ  පදක්කම්  සංඛ්‍යාව ඉහළය. ",
    "URL": "https://www.lankadeepa.lk/latest_news/දම්සෝ-ෆිඩේ--මාස්ටර්---ජගත්---චෙස්---තරගෙට/1-310109",
    "Category": "latest_news"
}