{
    "Source": "www.lankadeepa.lk",
    "Timestamp": "2018 ජනවාරි මස 17",
    "Headline": "විදුලි සේවකයෝ හෙට සිට වැඩ වරති",
    "News Content": "නිමල කොඩිතුවක්කු සහ අමල් වික්‍රමරත්නවැටුප් විෂමතා  ඉවත් කිරීම ඇතුලූ ඉල්ලීම් කිහපයක් මුල් කරගනිමින් විරෝධය පළ කළ විදුලි බල මණ්ඩලයේ සේවකයන්ට පොලීසිය කළ පහර දීමට විරෝධය පළ කර හෙට(18) සිට දීප ව්‍යාප්ත අඛණ්ඩ වැඩ වර්ජනයක නිරත වන බව ලංකා විදුලි බල මණ්ඩලයේ  ඒකාබද්ධ වෘත්තීය සමිති සන්ධානයේ කැඳවුම්කරු රන්ජන් ජයලාල් මහතා පැවසීය.මෙම විරෝධතාවයෙන් අනතුරුව කොළඹ කොටුවේ පිහිට විදුලි බල මණ්ඩලයේ මූලස්ථානය ඉදිරිපිටදී මාධ්‍යවේදීන් හමුවේ අදහස් දක්වමින් ජයලාල් මහතා එසේ පැවසීය.ලංකා විදුලි බල මණ්ඩලයේ සභාපති ඩබ්. බී ගනේගල මහතා ඔහුගේ  නිල කාමරයේ හිර කර තබා ගනිමින් විරොධතාවය පළ කළ විරෝධතාකරුවන් ඉවත් කිරීමට පොලිසිය පියවර ගෙන තිබිණි.   ඒ අවස්ථාවේදී එහි පැමිණි පොලිස් නිළධාරීන් පිරිසක් තමන්ට පහර දුන් බවට විදුලි බල මණ්ඩල සේවකයෝ චෝදනා එල්ල කළහ.  ",
    "URL": "https://www.lankadeepa.lk/latest_news/විදුලි-සේවකයෝ-හෙට-සිට-වැඩ-වරති/1-523157",
    "Category": "latest_news"
}