{
    "Source": "www.lankadeepa.lk",
    "Timestamp": "2019 මැයි මස 02",
    "Headline": "ඇමැති  හිස්බුල්ලාගේ ආරක්ෂක අංශයේ කොස්තාපල්ට ඇප",
    "News Content": "(නිමන්ති රණසිංහ)නැගෙනහිර ආණ්ඩුකාර  එම්.එල්.ඒ.එම්.හිස්බුල්ලා මහතාගේ ඇමැති ආරක්ෂක ඒකයේ සේවය කළ  බන්ධනාගාර ගත කර සිටි පොලිස්කොස්තාපල්වරයකු රුපියල්  ලක්ෂ 10 බැගින් වූ ශරීර ඇප දෙකක් මත මුදා හැරීමට කොළඹ අතිරේක මහේස්ත්‍රාත් ලෝචනී අබේවික්‍රම මහත්මිය අද නියෝග කළාය.රජයේ නිලධාරීන්ගේ නම් සඳහන් රබර් නිල මුද්‍රා 5ක්  සන්තකයේ තබාගෙන සිටි බවට ඔහුට චෝදනා එල්ල වී තිබේ. ඇප මත නිදහසු වූයේ මඩකලපුවේ පදිංචි  මොහොමඩ් මරුෂුක් මොහොමඩ් රිස්වි නැමැති කොස්තාපල්වරයාය. නඩුව ලබන මස 28 කල් තැබීය.  ",
    "URL": "https://www.lankadeepa.lk/latest_news/ඇමැති--හිස්බුල්ලාගේ-ආරක්ෂක-අංශයේ-කොස්තාපල්ට-ඇප/1-549708",
    "Category": "latest_news"
}