{
    "Source": "www.lankadeepa.lk",
    "Timestamp": "2023 අගෝස්තු මස 23",
    "Headline": "ප්ලාස්ටික් භාණ්ඩ 9 ක් තහනම් කරයි",
    "News Content": "(යොහාන් භාසුර)වරක් පමණක් භාවිතා කරන ඉවත දමන ප්ලාස්ටික් භාණ්ඩ වර්ග 9 ක්  ලබන ඔක්තෝම්බර් මස 1 වැනිදා සිට මෙරට නිෂ්පාදනය සහ අළෙවිය තහනම් කර ඇතැයි මධ්‍යම පරිසර අධිකාරිය පවසයි.වරක් පමණක් භාවිතා කරන බීම බට, ප්ලාස්ටික් පිඟන්, කෝප්ප, හැඳි, ගෑරුප්පු, පිහි, ප්ලාස්ටික්, මල්මාලා සහ ප්ලාස්ටික් ඉදිආප්ප වට්ටි යන භාණ්ඩ මෙසේ තහනම් කර තිබේ.එම භාණ්ඩ රට තුළ නිෂ්පාදනය, දේශීය භාවිතය සඳහා ආනයනය, විකිණීම, නොමිලේ පිරිනැමීම හෝ ප්‍රදර්ශනය කිරීම තහනම් වන අතර එම නියෝග කඩකරන්නන්ට එරෙහිව ජාතික පාරිසරික පනතට අනුව නීතිය ක්‍රියාත්මක වේ.  ",
    "URL": "https://www.lankadeepa.lk/news/ප්ලාස්ටික්-භාණ්ඩ-9-ක්-තහනම්-කරයි/101-638634",
    "Category": "latest_news"
}