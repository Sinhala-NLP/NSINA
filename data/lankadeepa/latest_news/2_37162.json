{
    "Source": "www.lankadeepa.lk",
    "Timestamp": "2020 ජුලි මස 12",
    "Headline": "ප්‍රතිකාර ලබන රෝගීන් සංඛ්‍යාව 623 ට නගී",
    "News Content": "අද (12 වැනිදා- ඉරිදා) රාත්‍රී 10.00 වන විට ජාතික බෝවන රෝග මර්ධන ඒකකය විසින් නිකුත් කරන ලද වාර්තාව අනුව කොරෝනා වයිරසය ආසාදිතයන්ගේ සංඛ්‍යාව තවත් 10 කින් වැඩිවී තිබේ. ඒ අනුව මේ වන විට රෝහල්ගතව ප්‍රතිකාර ලබන සංඛ්‍යාව 623 කි.අද පස්වරු 3.00 වන විට ප්‍රතිකාර ලබමින් සිටි රෝගීන් සංඛ්‍යාව 614 ක් වූ අතර පැය 7 ක් ඇතුළතදී එය 623 දක්වා ඉහළ ගොස් තිබේ.ශ්‍රී ලංකාවෙන් හමුවූ කොරෝනා වයිරසය ආසාදනය වූ සම්පූර්ණ සංඛ්‍යාව මේ වන විට 2615 දක්වා ඉහළ ගොස් තිබේ.=======================================================================================කොරෝනා වයිරසය ආසාදිත පුද්ගලයන් තවත් 90 දෙනෙකු අද (12) සවස 3 වන විට වාර්තා වූ බව සෞඛ්‍ය අංශ සඳහන් කරයි. ඒ අනුව වයිරසය ආසාදිත මුළු පුද්ගලයින් සංඛ්‍යාව මේ වන විට 2605 ක් දක්වා ඉහළ ගොස් තිබේ.=====================================================================අද (12) උදෑසන සිට රාජාංගණයෙන් රෝගීන් 4 දෙනකුද, සේනපුර පුනරුත්ථාපන මධ්‍යස්ථානයෙන් රෝගීන් 76 දෙනකුද කන්දකාඩු පුනරුත්ථාපන මධ්‍යස්ථානයෙන් රෝගීන් 14 දෙනකුද හමුවී තිබේ.බෝවන රෝග මර්ධන ඒකකය විසින් කොවිඩ් - 19 වයිරසය සම්බන්ධයෙන් පවත්වාගෙන යනු ලබන නිල වෙබ් අඩවියේ දත්ත අනුව ඊයේ (11 වැනිදා - සෙනසුරාදා) සවස 6.15 වන විට කොරෝනා වයිරසය ආසාදනය වී සිටි සංඛ්‍යාව 2459 කි. අද පස්වරු 3.00 වන විට නිකුත් කරන ලද දත්ත අනුව කොරෝනා වයිරසය ආසාදනය වී සිටි සංඛ්‍යාව 2605 කි.ඒ අනුව දිනයකටත් අඩු (පැය 21 ක) කාලයකදී ශ්‍රී ලංකාවෙන් කොරෝනා වයිරස ආසාදිතයන් 146 දෙනකු හමුවී තිබේ.මේ වන විට රෝහල්වල පුද්ගලයින් 613 දෙනෙකු ප්‍රතිකාර ලබන අතර සුවය ලබා පිටව ගිය පුද්ගලයින් 1981 කි. වයිරසය ආසාදනය වී පුද්ගලයින් 11 දෙනෙකු මිය ගොස් ඇත.  ",
    "URL": "https://www.lankadeepa.lk/latest_news/ප්‍රතිකාර-ලබන-රෝගීන්-සංඛ්‍යාව-623-ට-නගී/1-575305",
    "Category": "latest_news"
}