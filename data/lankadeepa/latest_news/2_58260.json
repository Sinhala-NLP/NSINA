{
    "Source": "www.lankadeepa.lk",
    "Timestamp": "2018 අප්‍රේල් මස 06",
    "Headline": "පොහොර සහනාධාරය අද සිට ක්‍රියාත්මකයි",
    "News Content": "(ඩයනා උදයංගනී)           වී ගොවිතැන සඳහා නව පොහොර සහනාධාර ක‍්‍රමය අද (6) මධ්‍යම රාත‍්‍රියේ සිට ක‍්‍රියාත්මක කරන බව කෘෂිකර්ම අමාත්‍ය දුමින්ද දිසානායක මහතා පැවසීය.ඒ අනුව වී ගොවිතැන සඳහා යල කන්නයට හිමිවන අයුරින් යූරියා, ටී.එස්.පී සහ එම්.ඕ.පී පොහොර කිලෝග‍්‍රෑම් 50 ක මිටියක් රුපියල් 500 බැගින් ලබාදෙන අතර අනෙකුත් බෝග සඳහා රුපියල් 1500 ක මිලකට ලබාදෙන බව අමාත්‍යවරයා සඳහන් කළේය.මෙතෙක් ක‍්‍රියාත්මක වූ පොහොර මිලදී ගැනීමට මුදල් ලබාදීමේ ක‍්‍රමය අහෝසි කර මෙම පොහොර සහනාධාරය ලබාදීම සිදුකෙරේ.මේ සඳහා පසුගියදා අමාත්‍ය මණ්ඩල අනුමැතියද හිමි වූ බව අමාත්‍යවරයා කියා සිටියේය.අමාත්‍ය දුමින්ද දිසානායක මහතා මේ බව පැවසුවේ කෘෂිකර්ම අමාත්‍යාංශයේදී අද (6) පැවති මාධ්‍ය හමුවක් අමතමිනි.   ",
    "URL": "https://www.lankadeepa.lk/latest_news/පොහොර-සහනාධාරය-අද-සිට-ක්‍රියාත්මකයි/1-527060",
    "Category": "latest_news"
}