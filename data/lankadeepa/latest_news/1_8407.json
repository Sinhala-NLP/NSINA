{
    "Source": "www.lankadeepa.lk",
    "Timestamp": "2022 දෙසැම්බර් මස 11",
    "Headline": "ගුවනින් එන මගීන් දුම්රිය යවන්න සාකච්ඡා",
    "News Content": "(යොහාන් භාසුර)කටුනායක ගුවන් තොටුපලේ සිට කොළඹ දක්වා පැමිණෙන ගුවන් මගීන්ට දුම්රිය මගින් ප්‍රවාහන පහසුකම් සපයා දීම පිළිබඳව ප්‍රවාහන සහ ගුවන් සේවා අමාත්‍යවරුන්ගේ විශේෂ අවධානය යොමු වී තිබේ.ප්‍රවාහන, මහාමාර්ග හා ජනමාධ්‍ය අමාත්‍ය ආචාර්ය බන්දුල ගුණවර්ධන මහතා සහ වරාය නාවික හා සිවිල් ගුවන් සේවා අමාත්‍ය නිමල් සිරිපාල ද සිල්වා යන මහත්වරු අතර විශේෂ හමුවක් ප්‍රවාහන හා මහා මාර්ග අමාත්‍යාංශය ශ්‍රවණාගාරයේදී පැවැත්විණි.වාරාය, නාවික හා සිවිල් ගුවන් සේවා අමාත්‍යංශය යටතේ පවතින කටුනායක බණ්ඩාරනායක ජාත්‍යන්තර ගුවන් තොටුපල හා වරාය ආශ්‍රිතව ප්‍රවාහන හා මහාමාර්ග අමාත්‍යංශය ක්‍රියාත්මක කරන ව්‍යාපෘතිවල ඉදිරි කටයුතු පිළිබඳ මෙම විශේෂ සාකච්ඡාව පැවැත්විණි.වරාය පිවිසුම් මාර්ග ව්‍යාපෘතියේ ප්‍රගතිය පිළිබඳවද මෙහිදී අමාත්‍යවරු සාකච්ඡා කළහ.   ",
    "URL": "https://www.lankadeepa.lk/latest_news/ගුවනින්-එන-මගීන්-දුම්රිය-යවන්න-සාකච්ඡා/1-625036",
    "Category": "latest_news"
}