{
    "Source": "www.lankadeepa.lk",
    "Timestamp": "2022 ජුලි මස 13",
    "Headline": "ඌරගහ වෙඩි තැබීමකින් අයෙක් රෝහලට",
    "News Content": "(එම්.සුසිල් ප්‍රියන්ත)ඌරගස්මංහංදිය කොරකින ප්‍රදේශයේ  සිදුවූ වෙඩි තැබීමකින් පුද්ගලයකු රෝහල්ගත කළ බව ඌරගස්මංහංදිය පොලිසිය කියයි .වෙඩි වැදුණු තැනැත්තා පළමුව ඇල්පිටිය රෝහලටත් ඉන් අනතුරුව කරාපිටිය රෝහලටත් මාරු කර යැවූ බවද පොලිසිය කියයි .මෙසේ වෙඩි වැඩි ඇත්තේ ඌරගස්මංහංදිය කොරකින ප්‍රදේශයේ පදිංචි දිල්ෂික ඉරෝෂන් නමැති අවිවාහක අයකුට බවද පොලිසිය කියයි .ඔහු සිය මිතුරන් පිරිසක් සමග මත්පැන් පානය කරමින් සිටියදී මේ වෙඩි තැබීම සිදුව ඇති බවද පොලිසිය කියයි .මිතුරන් සමග මත්පැන් පානය කරමින් සිටි ඔහු එම ස්ථානයෙන් නැගිට ඒ ආසන්නයට ගොස් සිටියදී මේ වෙඩි තැබීම සිදුව ඇති බවද පොලිසිය කියයි .පෞද්ගලික ආරවුලක් මේ වෙඩි තැබීමට හේතුව වන්නට ඇතයි පොලිසිය සැකකරයි .   ",
    "URL": "https://www.lankadeepa.lk/latest_news/ඌරගහ-වෙඩි-තැබීමකින්-අයෙක්-රෝහලට/1-616323",
    "Category": "latest_news"
}