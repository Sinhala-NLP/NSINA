{
    "Source": "www.lankadeepa.lk",
    "Timestamp": "2022 සැප්තැම්බර් මස 22",
    "Headline": "කතා කරන්න නොදෙන බව කියමින් ජී.එල් ජාත්‍යන්තරයට යයි",
    "News Content": " (අංජුල මහික වීරරත්න සහ සුජිත් හේවාජුලිගේ)ස්වාධීන වූ මන්ත්‍රීවරුන් 13 දෙනාට පාර්ලිමේන්තු කතා කාලය ලබා නොදීම සම්බන්ධයෙන් ජාත්‍යන්තර පාර්ලිමේන්තු සංගම්වලට පැමිණිලි කළ බව පොදුජන පෙරමුණේ  පත්කළ මන්ත්‍රී මහාචාර්ය ජී. එල් පීරිස් මහතා පාර්ලිමේන්තුවේදී පැවසීය.අදාල මන්ත්‍රීවරුන්ගේ දහතුන් දෙනාගේ අත්සන් සහිතව අන්තර් පාර්ලිමේන්තු සංවිධානයේ මහලේකම්ට මෙන්ම පොදු රාජ්‍ය මණ්ඩලීය පාර්ලිමේන්තු සංගමයේ මහලේකම්වරයාට මේ පිළිබඳව පැමිණිලි කළ බවද ජී.එල් පීරිස් මහතා කීය.අගොස්තු 22 වැනිදා සිට දවස් විසි දෙකක් තිස්සේ මේ තත්ත්වය දිගින් දිගටම පවතින බව කී පීරිස් මහතා  මන්ත්‍රීවරුන් දහතුන් දෙනෙකුගේ  කතා කිරීමේ අයිතිය සම්පූර්ණයෙන්ම අහිමි කර තිබෙන බවද කීය. මේ ප්‍රශ්නය විසඳන්න කතානායකවරයා උත්සාහ කළ නමුත් වෙනත් බලවේග නිසා ඒ උත්සාහයන් ව්‍යර්ථ වුණ බවද ජී .එල් පීරිස් මහතා කීය.  ",
    "URL": "https://www.lankadeepa.lk/news/කතා-කරන්න-නොදෙන-බව-කියමින්-ජී-එල්-ජාත්‍යන්තරයට-යයි/101-620251",
    "Category": "latest_news"
}