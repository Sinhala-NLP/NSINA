{
    "Source": "www.lankadeepa.lk",
    "Timestamp": "2019 පෙබරවාරි මස 12",
    "Headline": "සත්‍ය හා සංහිදියා කොමිසමක් පත් කිරීමේ සාකච්ඡාව කල් යයි",
    "News Content": "(අජන්ත කුමාර අගලකඩ)සත්‍ය හා සංහිදියා කොමිසමක් පත් කිරීම සඳහා අද (12) පැවැති කැබිනට් රැස්වීමේදී ඉදිරිපත් කරන ලද කැබිනට් සංදේශය සම්බන්ධයෙන් සිය නිරීක්ෂණ ඉදිරිපත් කිරීමට අවසන් බව ජනාධිපති මෛත්‍රීපාල සිරිසේන මහතා ප්‍රකාශ කිරීම හේතුවෙන් එය සාකච්ඡාවට ගැනීම සතියකින් කල්දැමූ බව රජයේ ආරංචි මාර්ග කියයි.එම කොමිසම පත් කිරීමට අදාළ යෝජනාව කැබිනට් මණ්ඩලයට ඉදිරිපත් කර තිබුණේ අගමැති රනිල් වික්‍රමසිංහ මහතා විසිනි.එම සංදේශය සම්බන්ධයෙන් සිය නිරීක්ෂණය ඉදිරිපත් කිරීමට අවශ්‍ය බව ජනාධිපතිවරයා පෙන්වා දී ඇතැයි වාර්තාවේ.මේ අතර මහනගර හා බස්නාහිර සංවර්ධන ඇමැති පාඨලී චම්පික රණවක මහතාද මේ සම්බන්ධයෙන් සිය නිරීක්ෂණය ඉදිරිපත් කරන බව කැබිනට් රැස්වීමේදී ප්‍රකාශ කර ඇතැයි එම ආරංචි මාර්ග කියයි.    ",
    "URL": "https://www.lankadeepa.lk/news/සත්‍ය-හා-සංහිදියා-කොමිසමක්-පත්-කිරීමේ-සාකච්ඡාව-කල්-යයි/101-545593",
    "Category": "latest_news"
}