{
    "Source": "www.lankadeepa.lk",
    "Timestamp": "2022 ජුනි මස 27",
    "Headline": "රුසියානු තානාපති - ජනාධිපති හමුවෙයි",
    "News Content": "(යොහාන් භාසුර)රුසියානු තානාපති යූරි මැටේරි මහතා සහ ජනාධිපති ගෝඨාභය රාජපක්ෂ මහතා කොළඹ, කොටුව ජනාධිපති මන්දිරයේදී අද (27) පස්වරුවේ හමුවූහ.එහිදී ජනාධිපති ගෝඨාභය රාජපක්‍ෂ මහතා ශ්‍රී ලංකාව සහ රුසියාව අතර රාජ්‍ය තාන්ත්‍රික සබඳතාවට 65 වසරක් සපිරීම සහ ශක්තිමත් රාජ්‍ය සබඳතාව සහ දෙරට අතර පවතින මිත්‍රත්වය සිහිකළ අතර කොවිඩ් මර්දන ක්‍රියාවලියේ දී මෙන්ම අවැසි සෑමවිටම රුසියාවෙන් ශ්‍රී ලංකාවට ලැබෙන සහාය පැසසුමට ලක් කළහ.තේ සඳහා රුසියාවෙන් ඇති ඉල්ලුම තවදුරටත් වර්ධනය කර ගැනීම,  සංචාරක කර්මාන්තය, ඉන්ධන,  ගල් අඟුරු, ගෑස්, ගුවන් ගමන්, අධ්‍යාපන, වෙළෙඳාම, පොහොර ඇතුළු වැදගත් ආර්ථික ක්ෂේත්‍ර ගණනාවක් පිළිබඳව ජනාධිපතිවරයා සහ රුසියානු තානාපති යූරි මැටේරි මහතා සාකච්ඡා කළහ.   ",
    "URL": "https://www.lankadeepa.lk/latest_news/රුසියානු-තානාපති---ජනාධිපති-හමුවෙයි/1-615508",
    "Category": "latest_news"
}