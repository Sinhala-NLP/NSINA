{
    "Source": "www.lankadeepa.lk",
    "Timestamp": "2021 ඔක්තෝබර් මස 29",
    "Headline": "සතොසෙන් ලාබෙට සීනි",
    "News Content": "(යොහාන් භාසුර)ලංකා සතොස ඉදිරියේදී සීනි කිලෝවක් රුපියල් 122 බැගින් ජනතාවට ලබාදීමට කටයුතු කරමින් සිටින බවත් වරායේ සිරවූ තිබූ සීනි කන්ටේනර් 80 කට වැඩි ප්‍රමාණයක් මේ වන විටත් නිදහස්කරගෙන ඇති බවත් ලංකා සතොස සභාපති රියර් අද්මිරාල් ආනන්ද පීරිස් මහතා පැවසීය.වරායෙන් නිදහස්කරගත් සීනිවල මිල පිළිබඳව මේ වන විට කටයුතු කරමින් සිටින බව කී රියර් අද්මිරාල් ආනන්ද පීරිස් මහතා මිල තීරණය කළ වාහාම සියලුම සතොස ශාඛාවලට සීනි තොග නිකුත් කරන බව ද සඳහන් කළේය.සති කීපයකට සිට සතොස තුළ සීනි නොමැති අතර සීනිවලට රජය රුපියල් 122 ක පාලන මිලක් පනවා තිබුණ ද මේ වන විට රුපියල් 145 ත් 160 ත් අතර මිලකට අළෙවි කිරීම නිසා ජනතාව අපහසුතාවට පත්ව සිටිති.  ",
    "URL": "https://www.lankadeepa.lk/latest_news/සතොසෙන්-ලාබෙට-සීනි/1-601957",
    "Category": "latest_news"
}