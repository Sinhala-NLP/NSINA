{
    "Source": "www.lankadeepa.lk",
    "Timestamp": "2022 මැයි මස 11",
    "Headline": "‘ජනපති ධුරයෙන් ඉවත් වෙන්නැයි කිරිඇල්ලත් ඉල්ලයි‘",
    "News Content": "(නිමල කොඩිතුවක්කු)රටට  අලුත් පරිච්ඡේදයක් අලුත් ආරම්භයක් ලබාගැනීමට  අවශ්‍ය සහයෝගය ලබා දී වහාම ධුරයෙන් ඉවත් වන ලෙසට ජනාධිපතිවරයාගෙන් ඉල්ලීමක් කරන බව විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල මහතා කොළඹදී අද(11) පැවසීය.ජනාධිපතිවරයාට දේශීය වශයෙන් සහ ජාත්‍යන්තර වශයෙන් පිළිගැනීමක් නොමැති බැවින් තවදුරටත් ජනාධිපති ධුරයේ රැඳී සිටීමෙන් පලක් නොවන බවත් කිරිඇල්ල මහතා සඳහන් කළේය.ජනාධිපතිවරයා ඉල්ලා අස් වෙනවා නම් විපක්ෂ නායක සජිත් ප්‍රේමදාස මහතා අගමැති ධුරය භාරගැනීමට සුදානම් බවත් කොළඹ මාක්ස් ප්‍රනාන්දු  මාවතේ පක්ෂ නායක කාර්යාලයේ පැවති මාධ්‍ය හමුවකට එක්වෙමින් ඔහු මේ බව පැවසීය.  ",
    "URL": "https://www.lankadeepa.lk/latest_news/‘ජනපති-ධුරයෙන්-ඉවත්-වෙන්නැයි-කිරිඇල්ලත්-ඉල්ලයි‘/1-612899",
    "Category": "latest_news"
}