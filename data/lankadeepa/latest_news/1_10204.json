{
    "Source": "www.lankadeepa.lk",
    "Timestamp": "2022 ඔක්තෝබර් මස 27",
    "Headline": "රටෙන් බාගෙටත් වැඩිය සහනාධාර ඉල්ලනවා",
    "News Content": "(රංජන් කස්තුරි)ශ්‍රී ලංකාවේ පවුල් ලක්ෂ 68 න් පවුල් ලක්ෂ 40 ක්ම ජීවත්වීම සඳහා රජයෙන් සහනාධාර ඉල්ලා සිටින බව මුදල් රාජ්‍ය අමාත්‍ය රංජිත් සියඹලාපිටිය මහතා පැවැසීය. මෙරට පවුල් 39ල11ල757 ක් හෙවත් රටේ සමස්ත පවුල් සංඛාවෙන් සියයට 57.7 ක් ජීවත්වීමට රජයෙන් සහනාධාර අපේක්ෂා කරන බවද සියඹලාපිටිය මහතා කීය.මේවනවිට මෙරට පවුල් ලක්ෂ 170 ක් සමෘද්ධි ආධාර ලබන අතර තවත් පවුල් 416867 ක් වැඩිහිටි ආධාර ලබන බවද සියඹලාපිටිය මහතා කියා සිටියේය.පුද්ගලයන් 72,000 ක් ආබාධිත දීමනාව ලබන අතර වෙනත් ආධාර ලබන පවුල් සංඛ්‍යාව 39,150 ක් බවද අලුතින් සමෘද්ධිය ඇතුළු ආධාර අපේක්ෂා කරන පවුල් සංඛ්‍යාව ලක්ෂ 39 ඉක්මවන බවද මුදල් රාජ්‍ය ඇමැතිවරයා කීවේය.  ",
    "URL": "https://www.lankadeepa.lk/latest_news/රටෙන්-බාගෙටත්-වැඩිය-සහනාධාර-ඉල්ලනවා/1-622307",
    "Category": "latest_news"
}