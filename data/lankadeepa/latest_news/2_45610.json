{
    "Source": "www.lankadeepa.lk",
    "Timestamp": "2019 සැප්තැම්බර් මස 20",
    "Headline": "‘‘ඡන්ද කටේ විධායක ජනපති ධූරය ගැන කතා කිරීම සදාචාරාත්මක නෑ‘‘",
    "News Content": "(රංජන් කස්තුරි)මැතිවරණයක් ප්‍රකාශයට පත්කර තිබියදී විධායක ජනාධිපති ධූරය අහෝසි කිරීමක් ගැන සාකච්ඡා කිරීම සදාචාරාත්මක නොවන හෙයින් කැබිනට් මණ්ඩලයේ බහුතරයක් ඊට විරෝධය දැක්වූ බව අමාත්‍ය තලතා අතුකෝරාල  මහත්මිය කොළඹදී අද (20) පැවැති ප්‍රවෘත්ති සාකච්ඡාවකදී පැවසුවාය.එවැනි යෝජනාවක් කාගේ උවමනාවට කැබිනට් මණ්ඩලයට ඉදිරිපත් කළා දැයි තමා නොදන්නා බවද එහිදී ඇමතිවරිය කීවාය.සජිත් ප්‍රේමදාස මහතාට එක්සත් ජාතික පෙරමුණේ බහුතර සහායක් ලැබී ඇති හෙයින් ඔහුට අනිවාර්යෙන්ම අපේක්ෂකත්වය හිමි වන බවද ඇමතිවරිය පැවසුවාය.එක්සත් ජාතික පෙරමුණේ ශක්තිමත් ආණ්ඩුවක් ඉදිරියේදී පිහිටුවා ඉන් අනතුරුව විධායක ජනපති ක්‍රමය අහෝසි කළ හැකි බවද තලතා අතුකෝරාල මහත්මිය කීවාය.පොහොට්ටුවේ නායකයින්ටත් විධායක ජනාධිපති ක්‍රමය අහෝසිකරවා ගැනීමේ අවශ්‍යතාවයක් ඇත්දැයි සැකමතුවන බවද ඇමැතිවරිය පැවසුවාය.  ",
    "URL": "https://www.lankadeepa.lk/latest_news/‘‘ඡන්ද-කටේ-විධායක-ජනපති-ධූරය-ගැන-කතා-කිරීම-සදාචාරාත්මක-නෑ‘‘/1-557378",
    "Category": "latest_news"
}