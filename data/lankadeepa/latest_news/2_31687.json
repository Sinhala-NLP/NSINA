{
    "Source": "www.lankadeepa.lk",
    "Timestamp": "2021 මැයි මස 13",
    "Headline": "වරාය නගර පනත් කෙටුම්පත විවාදය 19 සහ 20",
    "News Content": "(සුජිත් හේවාජුලිගේ )කොළඹ වරාය නගර කොමිෂන් සභා පනත් කෙටුම්පත පිළිබඳ විවාදය ලබන 19 සහ 20 යන දෙදිනේදී පැවැත්වීමට පාර්ලිමේන්තු කටයුතු පිළිබඳ කාරක සභාව අද(13)තීරණය කළේය.මෙයට අමතරව පාර්ලිමේන්තුව ලබන සතියේ දින තුනක් රැස්වීමටද  එම කාරක සභාව තීරණය කළ බව පාර්ලිමේන්තු මහලේකම් කාර්යාලය පවසයි.මේ අනුව පාර්ලිමේන්තුව ලබන 18, 19 සහ 20 යන දිනවලදී රැස් වනු ඇත.කොවිඩ් අවදානම හේතුවෙන් පාර්ලිමේන්තු රැස්වීම් කල් දමන්නැයි විපක්ෂයේ ප්‍රධාන සංවිධායක ලක්ෂ්මන් කිරිඇල්ල මහතා මෙම රැස්වීමේදී ඉල්ලීමක් කර ඇති අතර ආණ්ඩුවේ පක්ෂ නායකයන් එම ඉල්ලීම එහිදී ප්‍රතික්ෂේප කර ඇත.පාර්ලිමේන්තුවේදී ලබන 18 වෙනිදා අඟහරුවාදා මුදල් හා බදු පනත් කිහිපයක් විවාද කර සම්මත කර කරගැනීමටද  පාර්ලිමේන්තු කටයුතු පිළිබඳ කාරක සභාව තීරණය කර ඇත.පාර්ලිමේන්තු කටයුතු පිළිබඳ කාරක සභාව කතානායක මහින්ද යාපා අබේවර්ධන මහතාගේ ප්‍රධානත්වයෙන් පාර්ලිමේන්තු සංකීර්ණයේදී ඊයේ (13)පස්වරුවේ රැස් විය.   ",
    "URL": "https://www.lankadeepa.lk/latest_news/වරාය-නගර-පනත්-කෙටුම්පත-විවාදය-19-සහ-20/1-590538",
    "Category": "latest_news"
}