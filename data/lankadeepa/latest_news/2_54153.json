{
    "Source": "www.lankadeepa.lk",
    "Timestamp": "2018 සැප්තැම්බර් මස 02",
    "Headline": "එයාර් බස් ගුවන් යානයක් කටුනායකට",
    "News Content": "  (ටී.කේ.ජී.කපිල)                    ඕස්ට්‍රේලියාවේ සිඩ්නි නුවර සිට අබුඩාබි බලා ගුවන් ගත් ඉටිහාඩ් ගුවන් සේවයට අයත් A- 380 එයා බස් වර්ගයේ ගුවන් යානයක් අද (2) අලුයම ඉන්ධන ලබා ගැනීම සඳහා කටුනායක බණ්ඩාරනායක ජාත්‍යන්තර ගුවන් තොටුපොළ වෙත පැමිණි බව ගුවන් තොටුපොළ රාජකාරි කළමනාකාරිවරයා ප්‍රකාශ කළේය . මෙම ගුවන් යානය අද (2) අලුයම 4.28 ට කටුනායක ගුවන් තොටුපොළ වෙත පැමිණ තිබූ අතර එහි මගීන් සහ කාර්ය මණ්ඩලය 455 ක් සිටියහ. මෙම ගුවන් යානයට ඉන්ධන ලීටර් 40,000 ක් ලබා ගැනීමෙන් පසුව යළිත් උදෑසන 6.11 ට අබුඩාබි බලා කටුනායක ගුවන් තොටුපොළෙන් පිටත්ව ගොස් තිබිණි.   ",
    "URL": "https://www.lankadeepa.lk/latest_news/එයාර්-බස්-ගුවන්-යානයක්-කටුනායකට/1-535743",
    "Category": "latest_news"
}