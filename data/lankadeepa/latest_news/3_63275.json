{
    "Source": "www.lankadeepa.lk",
    "Timestamp": "2017 නොවැම්බර් මස 22",
    "Headline": "ජානිපෙ ප්‍රධාන ලේකම් අස්වෙයි",
    "News Content": "(විනීතා එම් ගමගේ)ජාතික නිදහස් පෙරමුණේ ප‍්‍රධාන ලේකම් පි‍්‍රයන්ජිත් විතාරණ මහතා සිය තනතුරෙන් හා පක්ෂ සාමාජිකත්වයෙන් ඉල්ලා අස්වී තිබේ.පෞද්ගලික හා සෞඛ්‍ය හේතුන් මත ඉල්ලා අස්වන බව ඒ මහතා මධ්‍යම කාරක සභාවට ලිපියකින් දැනුම් දී ඇත.ඊයේ (21) දේශපාලන මණ්ඩලයට විතාරණ මහතා සිය ඉල්ලා අස්වීමේ ලිපිය භාර දී ඇති අතර එය දේශපාලන මණ්ඩල සභිකයින් විසින් මධ්‍යම කාරක සභාව වෙත භාර දෙනු ලැබ තිබේ.පක්ෂයේ නියෝජ්‍ය ලේකම්වරුන් හතර දෙනාගෙන් එක් අයකු වන නීතිඥ කපිල ගමගේ මහතා වැඩ බලන ලේකම්වරයා ලෙස පත් කරනු ලැබ ඇත.  ",
    "URL": "https://www.lankadeepa.lk/latest_news/ජානිපෙ-ප්‍රධාන-ලේකම්-අස්වෙයි/1-520571",
    "Category": "latest_news"
}