{
    "Source": "www.lankadeepa.lk",
    "Timestamp": "2017 අගෝස්තු මස 30",
    "Headline": "ජගත් ජයසුරියට එරෙහි යුද අපරාධ චෝදනා ප්‍රතික්ෂේප කරන බව හමුදාව කියයි",
    "News Content": "(රංජන් කස්තුරි)ජනරාල් ජගත් ජයසූරිය මහතාට එරෙහිව ජාත්‍යන්තර සංවිධානයක් නගා තිබෙන යුද අපරාධ චෝදනා ප්‍රතික්ෂේප කරන බව යුද හමුදා මාධ්‍ය ප්‍රකාශක බ්‍රිගේඩියර් රොෂාන් සෙනෙවිරත්න මහතා පවසයි.මීට ඉහතදී ද ශ්‍රී ලංකාවේ රණවිරුවන්ට මෙවැනි චෝදනා එල්ලවූ නමුත් ශ්‍රී ලංකා යුද හමුදාව ලෙස ඒවා ප්‍රතික්ෂේප කරන බවද මාධ්‍ය ප්‍රකාශකවරයා පැවසීය.බ්‍රසීලයේ හිටපු ශ්‍රී ලංකා තානාපති ජනරාල් ජගත් ජයසූරිය මහතාට එරෙහිව දකුණු ඇමරිකා මානව හිමිකම් සංවිධානයක් මගින් යුද අපරාධ චෝදනා එල්ල කිරීම පිළිබඳව කොළඹ රජයේ ප්‍රවෘත්ති දෙපාර්තමේන්තුවේ පැවැති කැබිනට් තීරණ දැනුම්දීමේ ප්‍රවෘත්ති සාකච්ඡාවේදී යුද හමුදා මාධ්‍ය ප්‍රකාශකවරයා මේ බව කීවේය.  ",
    "URL": "https://www.lankadeepa.lk/latest_news/ජගත්-ජයසුරියට-එරෙහි-යුද-අපරාධ-චෝදනා-ප්‍රතික්ෂේප-කරන-බව-හමුදාව-කියයි/1-517111",
    "Category": "latest_news"
}