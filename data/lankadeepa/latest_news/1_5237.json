{
    "Source": "www.lankadeepa.lk",
    "Timestamp": "2023 මැයි මස 20",
    "Headline": "පුහුණුවට ගිය දොස්තරලා  215ක් බින්න බැහැලා",
    "News Content": "(සුජිත් හේවාජුලිගේ )විවිධ පුහුණුවීම් වෙනුවෙන් විදේශගතවූ  විශේෂඥ වෛද්‍යවරුන් සහ වෛද්‍යවරුන්  215 දෙනකු  මෙරට සේවයට  නැවත   පැමිණ  නැතැයි  සෞඛ්‍ය අමාත්‍යාංශ ආරංචි මාර්ගවලින් පැවසේ.මෙසේ සේවය අතහැර යෑම  හේතුවෙන් ( ගිවිසුම කඩ කිරීම නිසා ) රුපියල් කෝටි 20 කට ( මිලියන 200)  වැඩි පාඩුවක් රජයට  සිදුව ඇතැයි  සෞඛ්‍ය අමාත්‍ය කෙහෙළිය රඹුක්වැල්ල මහතා පැවසීය.විශේෂඥ වෛද්‍යවරු සහ වෛද්‍යවරු 169  දෙනෙක්  2022 වර්ෂයේද විශේෂඥ වෛද්‍යවරු සහ වෛද්‍යවරු  46 දෙනෙක්  මේ වසරේ මේ දක්වාද   පුහුණුවීම් සඳහා ගොස් මෙසේ සේවය අතහැර  ගොස්  සිටිති.මේ පිරිස් නැවත ගෙන්වා ගැනීමට හෝ එම  මුදල්  අය  කර ගැනීමට  කටයුතු කර ගෙන යන බවද එම ආරංචි මාර්ග සඳහන් කළේය.මෙරට වෛද්‍යවරයකු පුහුණු කිරීමට රුපියල් ලක්ෂ 6ක පමණ මුදලක්ද  විශේෂඥ වෛද්‍යවරයකු පුහුණු කිරීමට රුපියල් දෙකෝටියක පමණ මුදලක්ද වැය වන බව සෞඛ්‍ය අංශ පවසයි.නිදහස් අධ්‍යාපනයෙන් ඉගෙනුම ලබා රජයේ  වියදමින් පුහුණුවට ගොස්  මෙසේ සේවය හැර යෑම විශාල ඛේදවාචකයක් බව සෞඛ්‍ය අංශ ප්‍රධානීහු පෙන්වාදෙති.  ",
    "URL": "https://www.lankadeepa.lk/latest_news/පුහුණුවට-ගිය-දොස්තරලා--215ක්-බින්න-බැහැලා/1-633422",
    "Category": "latest_news"
}