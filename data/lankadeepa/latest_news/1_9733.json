{
    "Source": "www.lankadeepa.lk",
    "Timestamp": "2022 නොවැම්බර් මස 08",
    "Headline": "75 වන නිදහස් දිනයේදී රට පුරා විරු ප්‍රතිමාවන්ට උපහාර",
    "News Content": "(ඩයනා උදයංගනී)ලබන නිදහස් දින සැමරුමට සමගාමීව දිවයිනේ පිහිටි සියලුම ජාතික වීරයන්ගේ ප්‍රතිමා වෙත ගෞරවය පුද කිරීමට අවශ්‍ය කටයුතු කරන්නැයි අග්‍රාමාත්‍ය දිනේෂ් ගුණවර්ධන මහතා රාජ්‍ය පරිපාලන හා ස්වදේශ කටයුතු ලේකම්වරයාට උපදෙස් දී ඇත.ඒ අනුව ලබන වසරේ පෙබරවාරි 4 වැනිදාට යෙදෙන 75 වැනි ජාතික දිනයේදී දිවයිනේ සියලු දිස්ත්‍රික්කවල පිහිටි ජාතික වීරවරුන්ගේ ප්‍රතිමා වෙත උපහාර දක්වන ලෙස දිස්ත්‍රික් ලේකම්වරුන්ට දැනුම්දෙන්නැයි අග්‍රාමාත්‍යවරයා ලේකම්වරයාට උපදෙස් දී තිබේ.මහජන නියෝජිතයන් හා ප්‍රජා සංවිධාන සම්බන්ධ කර ගනිමින් මෙම කාර්යය සිදුකරන ලෙසත්, 75 වැනි නිදහස් සමරු දිනයට සමගාමීව ශ්‍රී ලංකාවේ ජාතික වීරයන්ගේ තොරතුරු ලේඛනයක් කඩිනමින් සකස් කරන ලෙස අග්‍රාමාත්‍ය දිනේෂ් ගුණවර්ධන මහතා උපදෙස් දී ඇති අතර, ඒ යටතේ සිංහල, දමිළ, මුස්ලිම්, මැලේ , බර්ගර් යන සියලු ජාතීන්වල අප්‍රකට විරුවන් පිළිබඳ හඳුනා ගැනිමට හැකිවනු ඇතැයි  අග්‍රාමාත්‍යවරයා පැවසීය.  ",
    "URL": "https://www.lankadeepa.lk/news/75-වන-නිදහස්-දිනයේදී-රට-පුරා-විරු-ප්‍රතිමාවන්ට-උපහාර/101-623039",
    "Category": "latest_news"
}