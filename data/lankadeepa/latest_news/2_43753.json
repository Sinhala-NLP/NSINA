{
    "Source": "www.lankadeepa.lk",
    "Timestamp": "2019 දෙසැම්බර් මස 16",
    "Headline": "බන්ධනාගාරයට හෙරොයින් ගෙන ගිය මවක් අත්අඩංගුවට",
    "News Content": "(ඩී. ජී. සුගතපාල)ගාල්ල බන්ධනාගාරයේ, රඳවා සිටින තම පුතුට ලබාදීමට ගෙනගිය කලිසමක වාටියේ හෙරොයින් සඟවාගෙන පැමිණි මවක අද (16) බන්ධනාගාර නිලධාරීන් විසින් අත් අඩංගුවට ගෙන ලැබ තිබේ.සැකකාර මව තෙල්වත්ත මැටිවල ප්‍රදේශයේ පදිංචිකාරියකි.මත්ද්‍රව්‍ය චෝදනාවක් සම්බන්ධයෙන් බලපිටිය මහේස්ත්‍රාත් අධිකරණය මගින් රක්ෂිත බන්ධනාගාර ගත කර සිටින තම පුතාට ලබාදීමට ඇය කොට කලිසමක් ගෙනැවිත් තිබූ අතර, එහි වාටියේ සූක්ෂමව සඟවා තිබූ බව නිලධාරීහු පවසති.බන්ධනාගාර අධිකාරි සේනක පල්ලෙවත්ත මහතාගේ උපදෙස් පරිදි  නිලධාරීන් එය පරීක්ෂා කිරීමේදි හෙරොයින් සොයා ගෙන ඇත.සැකකාරිය අධිකරණයට ඉදිරිපත් කිරීම සඳහා ගාල්ල පොලිසියට බාරදීමට නියමිතය.  ",
    "URL": "https://www.lankadeepa.lk/latest_news/බන්ධනාගාරයට-හෙරොයින්-ගෙන-ගිය-මවක්-අත්අඩංගුවට/1-562365",
    "Category": "latest_news"
}