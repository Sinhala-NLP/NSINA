{
    "Source": "www.lankadeepa.lk",
    "Timestamp": "2021 ඔක්තෝබර් මස 31",
    "Headline": "‘‘ජනපතිට හොඳ දැක්මක් තියෙනවා‘‘",
    "News Content": "(තිලකරත්න දිසානායක)ජනාධිපති ගෝඨාභය රාජපක්ෂ මහතාට රට හැදීමේ ලොකු උවමනාවක් සහ හොද දැක්මක් ඇතත් කාලකණ්නි පිරිසක්  මේ වන විට ජනාධිපතිවරයා බිත්තියට හේත්තු කර ඇතැයි ශ්‍රී ලංකා නිදහස් පක්ෂයේ මධ්‍යම කාරක සභික, ගම්පහ ආසන සංවිධායක අජිත් බස්නායක මහතා පවසයි.අද වනවිට පවතින තත්ත්වය මත මේ වනවිට ජනතා බලවේගයක් ගොඩනැගෙමින් තිබෙනවා. මින් ඉදිරියට ශ්‍රී ලංකා නිදහස් පක්ෂයේ ගම්පහ ආසනයෙන් , මගෙ අතින් මගෙ කටින් එකම ඡන්දයක්වත් පොදු ජන පෙරමුණට ලබා ගන්න මා මැදිහත් නොවන බව මා පක්ෂ නායකයාට කිව්වා.  අද වනවිට රටට සිදුව ඇත්තේ කුමක්ද ?සහල් ඇතුලු සෑම ද්‍රව්‍යයකම මිල ඉහළ ගිහින්. එම ද්‍රව්‍යවල හිගයක් පවතිනව. 1977 වනවිට අපේ රටට නැව් පහක් තිබූණා. දේශීය නිෂ්පාදන ආයතන ගණනාවක් තිබුන. ඉන් පසුව ආණ්ඩු වෙනස්වීමෙන් පසුව බඩගෝස්තරවාදී දේශපාලනයක් මෙරට රජ කළා. 1977 සිට අද දක්වා රට පාලනය කළ සියලුම දේශපාලන පක්ෂ රට පත්ව ඇති මෙම තත්ත්වයට වගකිව යුතුයි.ඇන්ගෝලාව අද වනවිට  පත්ව ඇති තත්ත්වය දෙස බලන්න. මේ චීනයේ කටයුතු නිසයි. මහජන බැංකුව අසාදු ගත කරලා, අපි ජනාධිපතිතුමාගේ කාබනික පොහොර වැඩ පිළිවෙලට කැමතියි.මමත් හොද ගොවියෙක්. අපි කාබනික පොහොරට අවතීර්ණ විය යුතුයි. නමුත් මේ වනවිට වගාකොට ඇති සෑම දෙයක්ම දෙමුහුන් බීජවලින් වගා කොට තිබීම නිසා කාබනික පොහොර යෙදීම එකවර කිරීමට යාමෙන් ප්‍රශ්යනක් ඇතිව තිබෙනව. මෙය කළ යුත්තේ ක්‍රමක් ක්‍රමයෙන්.ජනාධිපතිවරයා මේ රට හදන්න ලොකු උවමනාවක් තිබෙනවා. මෙතුමාට හොද දැක්මක් ඇතත් මේ කාලකණ්නි ටිකක් මේ වන විට එතුමා බිත්තියට හේත්තු කර තිබෙනව. අපිට දුකයි. මොකද අපිට ගෝඨාභය රාජපක්ෂ මහත්තය ගැන කතාකරන්න අයිතියක් තිබෙනව. මොකද ඡන්දයෙදි ඡන්ද ලක්ෂ 15 ක් අපි ලබා දුන්න. දැන් අපිට කියනව උඹල බැහැල පලයල්ලා කියල. අපි ගැන කෙලෙහි ගුණ තැබුවේ නැහැ. අපිට තනතුරු එපා. වරප්‍රසද එපා. මේ රට ගොඩනගන්නයි අපිට ඕනෙ.\" ශ්‍රී ලංකා නිදහස් පක්ෂයෙන් ගිය සැමට යළි  මහ ගෙදරට එන්නැයි ද ඔහු ආරාධනා කළේය.ශ්‍රී ලංනිප ගම්පහ ආසන බලමණ්ඩලයට නවක නිලධාරී පත් කර ගැනීම පිනිස යක්කල පක්ෂ කාර්යාලයෙහි අද පැවති රැස්වීමේදී බස්නායක මහතා මේ බව සඳහන් කළේය.   ",
    "URL": "https://www.lankadeepa.lk/latest_news/‘‘ජනපතිට-හොඳ-දැක්මක්-තියෙනවා‘‘/1-602074",
    "Category": "latest_news"
}