{
    "Source": "www.lankadeepa.lk",
    "Timestamp": "2021 මාර්තු මස 02",
    "Headline": "අම්මා මාස 9 ක ළදරුවාටත් පහර දීලා",
    "News Content": "(බිමල් ශ්‍යාමන් ජයසිංහ)                           මාස නමයක බිළිඳෙකුට අමානුෂික ලෙස පහර දීමේ සිද්ධියකට එම  බිළිඳාගේ මව අද  (2) යාපනය පොලිසිය මගින් අත්අඩංගුවට ගත් බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා පැවසීය .                සැකකාර කාන්තාව එලෙස අමානුෂික  ලෙස පහරදෙන අයුරු දැක්වෙන වීඩියෝවක්  සමාජ මාධ්‍ය ජාලා ඔස්සේ  ඔස්සේ සංසරණය වීමෙන් අනතුරුව සිදුකළ විමර්ශන වලදී  එම පහරදීම සිදුකරන  සැකකාර  කාන්තාව යාපනය අරියාලේ නාවලඅඩි  ප්‍රදේශයේ පදිංචිකාරියක් බවට අනාවරණය වීමෙන් පසුව සැකකාරිය  අත්අඩංගුවට ගෙන ඇත .              ඒ අනුව එම නිවස වටලා පරික්ෂා කිරීමේදී  අමානුෂික ලෙස පහරකෑමට ලක්වූ බිළින්දා ද සොයා ගැනීමට හැකි වී ඇත.                    අත්අඩංගුවට ගත් සැකකාර කාන්තාව මීට කලකට පෙර රැකියාව සඳහා කුවේට් රාජ්‍යයට ගොස් මීට මාසෙකට පමණ මෙම දරුවා ද සමඟ මෙරට පැමිණි තැනැත්තියක්  බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා වැඩිදුරටත් පැවසීය.    ",
    "URL": "https://www.lankadeepa.lk/latest_news/අම්මා-මාස-9-ක-ළදරුවාටත්-පහර-දීලා/1-586748",
    "Category": "latest_news"
}