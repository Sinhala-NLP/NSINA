{
    "Source": "www.lankadeepa.lk",
    "Timestamp": "2019 සැප්තැම්බර් මස 28",
    "Headline": "දේශපාලනයෙන් විශ්‍රාමයන්න වුවමනාවක් මට නැහැ",
    "News Content": "(ක.ග.කරුණාරත්න)තමන්ට දේශපාලනයෙන් විශ්‍රාම යෑමේ වුවමනාවක් නැතැයි ජනාධිපති මෛත්‍රිපාල සිරිසේන මහතා අද (28) පොළොන්නරුවේදී ප්‍රකාශ කළේය.“මගේ සෞඛ්‍ය තත්වය බොහොම හොඳයි. ඒ නිසා තව හුඟක් රටට වැඩකරන්න පුලුවන්..“ යැයිද ජනාධිපතිවරයා පැවසීය.‘පිබිදෙමු පොළොන්නරුව‘ දිස්ත්‍රික් සංවර්ධන වැඩසටහන යටතේ පොළොන්නරුව රෝහල හන්දිය ඉසිපතන පෙදෙසේ අභිනවයෙන් ඉදිකරන ලද ප්‍රජාශාලාව විවෘත කිර’මෙන් අනතුරුව එහි පැවැති උත්සව සභාව අමතමින් ජනාධිපතිවරයා මේ බව පැවැසීය.එහිදී තවදුරටත් අදහස් දැක්වූ ජනාධිපති මෛත්‍රීපාල සිරිසේන මහතා, “දැන් සමහර අය හිතන්න පුලුවන් හෙට අනිද්දා ජනාධිපති ඡන්දයක් තියෙනවා. එතැන මම ඉල්ලනවයි කියලා දැනුම් දීලා නෑ. ඒකනිසා මේ මනුස්සයා මෙතනින් ඉවරයි කියලා හිතනවා ඇති. ලබන දෙසැම්බර් මාසෙන් පස්සෙ මම තවත් පියවරක් තියනවා. රටේ සංවර්ධනයට වගේම පොළොන්නරුව සංවර්ධනයට අලුත් වාර්තාවක් පිහිටුවන්න..“ යැයි පැවසීය.  ",
    "URL": "https://www.lankadeepa.lk/news/දේශපාලනයෙන්-විශ්‍රාමයන්න-වුවමනාවක්-මට-නැහැ/101-557841",
    "Category": "latest_news"
}