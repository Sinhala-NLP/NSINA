{
    "Source": "www.lankadeepa.lk",
    "Timestamp": "2021 අප්‍රේල් මස 26",
    "Headline": "‘‘ආණ්ඩුව පෙරළා දමන්නට  දැළ එලා අවසන් ‘‘",
    "News Content": "(අංජුල මහික වීරරත්න)ආණ්ඩුව පෙරළා දමන්නට දැනටමත් දැළ එලා අවසන් යැයි විපක්ෂයේ ප්‍රධාන සංවිධායක ලක්ෂ්මන් කිරිඇල්ල මහතා අද (25) පැවසීය. දැළ එලා තිබුණද දැල අදින්නේ අවශ්‍ය වෙලාවට බව ද කිරිඇල්ල මහතා කීය.\"අපි දැන්ම දැළ අදින්නේ නැහැ.සමහර විට දැළ අදින්න කලින් මේ පිරිසට ආණ්ඩුව දාලා යන්න සිදුවේවි.ඇත්ත වශයෙන්ම අද ආණ්ඩුව රට පාලනය අතහැරලා දාල තියෙන්නේ \"යනුවෙන් ද ලක්ෂ්මන් කිරිඇල්ල මහතා කීය.සමගි ජන බලවේගයේ කඩුගන්නාව ප්‍රධාන කාර්යාලය විවෘත කිරීමට එක්වෙමින් ලක්ෂ්මන් කිරිඇල්ල මහතා මේ බව සඳහන් කළේය.   ",
    "URL": "https://www.lankadeepa.lk/latest_news/‘‘ආණ්ඩුව-පෙරළා-දමන්නට--දැළ-එලා-අවසන්-‘‘/1-589402",
    "Category": "latest_news"
}