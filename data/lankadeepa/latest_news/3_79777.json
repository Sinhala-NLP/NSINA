{
    "Source": "www.lankadeepa.lk",
    "Timestamp": "None  2016 පෙබරවාරි මස 01",
    "Headline": "පරාජිතයන් ජාතික ලැයිස්තුවෙන් ගේනන් එපා",
    "News Content": "ජාතික ලැයිස්තු මන්ත‍්‍රීධූර සඳහා පරාජිත අපේක්ෂකයින් පත් කිරීමට එරෙහිව මහජන එක්සත් පෙරමුණේ උපසභාපති සෝමවීර චන්ද්‍රසිරි මහතා ගොනු කළ මූලික අයිතිවාසිකම් පෙත්සම ලබන 29 වැනිදා සලකා බැලීමට ශ්‍රේෂ්ඨාධිකරණය ඊයේ(01) තීරණය කළේය.එම පෙත්සමේ වගඋත්තරකරු ලෙස නම් කර සිටින මැතිවරණ කොමසාරිස්වරයා වෙනුවට මැතිවරණ කොමිසම එහි වගඋත්තරකරුවෙකු ලෙස නම් කොට සංශෝධිත පෙත්සමක් ගොනු කරන ලෙසද අධිකරණය පෙත්සම්කරුවන්ගේ නීතීඥවරුන්ට දැනුම් දෙන ලදී.අගවිනිසුරු කේ.ශ්‍රී පවන් සහ ප‍්‍රියසාත් ඩෙප් යන මහත්මවරුන් ගෙන් යුතු ශ්‍රේෂ්ඨාධිකරණ විනිසුරු මඩුල්ලක් ඉදිරියේ අද (01) මෙම පෙත්සම් කැඳවිණි. ",
    "URL": "https://www.lankadeepa.lk/latest_news/පරාජිතයන්-ජාතික-ලැයිස්තුවෙන්-ගේනන්-එපා/1-381659",
    "Category": "latest_news"
}