{
    "Source": "www.lankadeepa.lk",
    "Timestamp": "2018 ඔක්තෝබර් මස 29",
    "Headline": "’අරලියගහ මැදුරෙන් හිටපු අගමැති ඉවත් කරන්න හමුදාව යොදවන්නේ නෑ’",
    "News Content": "හිටපු අගමැති රනිල් වික්‍රමසිංහ අරලියගහ මන්දිරයෙන් ඉවත් කිරීමට කිසිදු ආරක්ෂක හමුදා කණ්ඩායම් යොදවන්නේ නැතැයි අග්‍රාමාත්‍ය මහින්ද රාජපක්ෂ මහතාගේ පුත් පාර්ල්මේන්තු මන්ත්‍රී නාමල් රාජපක්ෂ මහතා බීබීසී සිංහල සේවය වෙත ප්‍රකාශ කර ඇත.එසේම රනිල් වික්‍රමසිංහ හිටපු අගමැතිවරයාට එම ස්ථානයෙන් ඉවත් වීමට අවශ්‍ය කාලය ලබා දීමට සූදානම් යැයි ද නාමල් රාජපක්ෂ මහතා වැඩිදුරටත් කියා සිටියේය.නාමල් රාජපක්ෂ මහතා මෙසේද කීය.‘‘අපි කිසිම ආකාරයෙන් ආරක්ෂක අංශ යොදවා ඔහුව ඉවත් කරන්නේ නැහැ.කොහොම කිව්වත් ඔහු දැන් හිටපු අග්‍රාමාත්‍යවරයා පමණයි.අපි ඒ නිසා වික්‍රමසිංහ මහතාට එතැනින් ඉවත් වීම සදහා ප්‍රමාණවත් කාලයක් ලබා දෙනවා යැයිද හෙතෙම කීය.(125)                (බී.බී.සී. ඇසුරෙනි)  ",
    "URL": "https://www.lankadeepa.lk/latest_news/’අරලියගහ-මැදුරෙන්-හිටපු-අගමැති-ඉවත්-කරන්න-හමුදාව-යොදවන්නේ-නෑ’/1-539381",
    "Category": "latest_news"
}