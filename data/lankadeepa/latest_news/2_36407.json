{
    "Source": "www.lankadeepa.lk",
    "Timestamp": "2020 ඔක්තෝබර් මස 30",
    "Headline": "10 කට කොරෝනා හැදීමෙන් වෙරළබඩ පොලිසිය වහයි",
    "News Content": "(බිමල් ශ්‍යාමන් ජයසිංහ)වෙරළබඩ පොලිසියේ නිලධාරීන් 10දෙනෙකුට කොරොනා වයිරසය ආසාදනය වීම හේතුවෙන් වෙරළබඩ පොලිසිය තාවකාලිකව වසා දමා  ඇතැයි පොලිසිය කියයි.පෑලියගොඩ මත්ස්‍ය තොග වෙළඳ  සංකීර්ණයෙන් කොරෝනා වයිරසය එම නිලධාරීන්ට ආසාදනය වී ඇති බව  පොලිසිය පවසයි.මේ හේතුවෙන් පොලිසියේ ස්ථානාධිපතිවරයා ඇතුළු වෙරළබඩ පොලිසියේ  නිලධාරීන් 83 දෙනකු   ස්වයං නිරෝධායනයට   ලක්කර ඇති අතර එම පිරිස පී. සී. ආර්. පරීක්ෂණවලට ලක් කර ඇත.වරාය පොලිසිය සහ කොටහේන පොලිසිය වෙරළබඩ පොලිසියේ  රාජකාරි කටයුතු ආවරණය කරනු ඇතැයි පොලිස් නිලධාරියෙක් පැවසීය.   ",
    "URL": "https://www.lankadeepa.lk/latest_news/10-කට-කොරෝනා-හැදීමෙන්-වෙරළබඩ-පොලිසිය-වහයි/1-581368",
    "Category": "latest_news"
}