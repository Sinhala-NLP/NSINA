{
    "Source": "www.lankadeepa.lk",
    "Timestamp": "2022 ජුලි මස 02",
    "Headline": "රංගන ශිල්පී ජැක්සන්ගේ මෝටර් රථයට වල් අලියකු ගැටෙයි",
    "News Content": "(උපුල් හේරත්)ප්‍රවීන රංගන ශිල්පී ජැක්සන් ඇන්තනී ඇතුළු තිදෙනකු ගමන්ගත් මෝටර් රථය අනුරාධපුර - තලාව  මාර්ගයේ මොරගොඩ ප්‍රදේශයේ වල් අලියකුගේ සිරුරේ ගැටීමෙන් ජැක්සන් ඇන්තනී ඇතුළු පිරිස තුවාල ලබා අනුරාධපුර රෝහලට ඇතුළත් කර ඇතැයි තලාව පොලිසිය කියයි.අනතුරත් සමග කැබ් රථය උඩට වල් අලියා ඇද වැටීමෙන් වාහනයට ද දැඩි හානි සිදුව ඇත.රෝහල්ගත කෙරුණු ජැක්සන් ඇන්තනී මහතා වැඩිදුර ප්‍රතිකාර සඳහා කොළඹ ජාතික රොහලට මාරු කළ බව අනුරාධපුර රෝහලේ ප්‍රකාශකයෙක් කීය.අනුරාධපුරයේ ටෙලි නාට්‍යයක් රූගත කිරීමේ කටයුත්තකට සහභාගී වී නැවත අනුරාධපුරයට යමින් සිටියදී මෙම අනතුර සිදුව ඇතැයි පොලිසිය කියයි.මෙම සිද්ධියෙන් තුවාල ලබා ඇත්තේ ප්‍රවීන රංගන ශිල්පියකු වන ජැක්සන් ඇන්තනි මහතා සමඟ ගමන්ගත් සමන් ඇන්තනී හා ඉරේෂ් යන අයයි .මොරගොඩ ප්‍රදේශවාසීන් හා තලාව පොලිසියේ නිලධාරීන්ගේ එකතුවෙන් මෙම තුවාලකරුවන් තිදෙනා අනුරාධපුර ශික්ෂණ රෝහලට ඇතුළත් කර ඇත.   ",
    "URL": "https://www.lankadeepa.lk/news/රංගන-ශිල්පී-ජැක්සන්ගේ-මෝටර්-රථයට-වල්-අලියකු-ගැටෙයි/101-615754",
    "Category": "latest_news"
}