{
    "Source": "www.lankadeepa.lk",
    "Timestamp": "None  2016 ජනවාරි මස 07",
    "Headline": "ඇඹිලිපිටි සාදය මරණයකින් අවසන්",
    "News Content": "ඇඹිලිපිටි ව්‍යාපාරිකයකුගේ නිවසේ පසුගිය දිනක පැවැති මල්වර මගුලකදී පොලිස් ප්‍රහාරයට ලක්වූ බව කියන එක්දරු පියකු (30) රත්නපුර රෝහලේදී මිය ගිය බව රෝහල් ආරංචි කියයි.ඒ.එස්.එස්.ප්‍රසන්න නමැති පුද්ගලයාට පොලිසියෙන් පහරදී ඇදගෙන ගිය බවට එම ගෙදර නිවැසියන් ඇඹිලිපිටිය සහකාර පොලිස් අධිකාරී කාර්යාලයට පැමිණිලි කර ඇත.පොලිසිය කඩා වැදී තම උත්සවය කඩාකප්පල් කළැයි නිවැසියෝ කියති.එහෙත් පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පවසනුයේ එම නිවසේ ආරවුලක් ගැන ලැබුණු තොරතුරක් මත පොලිසිය එහි ගිය බවයි.සාමාන්‍ය ඇඳුමින් සැරසුණු පිරිසක් පොලු මුගුරු රැගෙන නිවසේ සිටි අයට පහරදුන් බවත් මිය ගිය ප්‍රසන්න දෙමහල් ගොඩනැගිල්ලෙන් පහළට දැමූ බවත් කියති.ගැබිණියක වන ප්‍රසන්නගේ බිරිය පොලිසියට පවසා ඇත්තේ පොලිසිය තම සැමියා උඩු මහළෙන් බිමට දැමූ බවයි.නිවැසියන්ගේ චෝදනා ප්‍රතික්ෂේප කරන බව ද ඔහු පවසයි.මේ අතර පොලිසියට එරෙහිව ඇඹිලිපිටියේ උද්ඝෝෂණයක් ද සංවිධානය කර ඇති අතර සාදයේදී පොලිසියට පහර දුන්නැයි නිවස හිමි ව්‍යාපාරිකයා ඔහුගේ සහෝදරයෙක් පුතුන් තිදෙනා හා ඥාති පුත්‍රයකු ඇතුළු අට දෙනෙක් රිමාන්ඩ් භාරයට පත් කරනු ලැබ සිටිති.මිය ගිය පුද්ගලයා විදේශගතව සිට ළඟදී ගම රට ආ අයකු බවද කියති.  ",
    "URL": "https://www.lankadeepa.lk/latest_news/ඇඹිලිපිටි-සාදය-මරණයකින්-අවසන්/1-374886",
    "Category": "latest_news"
}