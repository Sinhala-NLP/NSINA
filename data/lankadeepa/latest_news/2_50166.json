{
    "Source": "www.lankadeepa.lk",
    "Timestamp": "2019 පෙබරවාරි මස 23",
    "Headline": "ගුවන් හමුදා බස් රථයකට රත්ගමදී ගල් ප්‍රහාරයක්",
    "News Content": "(සුමතිපාල දීයගහගේ සහ උණවටුන ඩී.ජී. සුගතපාල) රත්ගමදී පුද්ගලයින් දෙදෙනෙකු පැහැර ගෙන ගොස් ඝාතනය කළේයයි කියන සිද්ධියට විරෝධය පල කරමින් පැය දෙකකට වැඩි කාලයක් තිස්සේ රත්ගම හන්දියේ  විරෝධතාවයක් පැවැත්වෙන ස්ථානය අසලින් ගමන් කළ ගුවන් හමුදා බස් රථයකට විරෝධතාකරුවන් එල්ල කළ ගල් ප්‍රහාරයක් වැදි ගුවන් හමුදා සෙබළෙකු සහ සෙබළියක් තුවාල ලබා ඇතැයි වාර්තාවේ. මෙම විරෝධතාකරුවන් උදේ සිට රත්ගම හන්දියේදී ගාල්ල - කොළඹ මහා මාර්ගය සහ දුම්රිය මාර්ගය අවහිර කරමින් සිටිම නිසා මහා මාර්ගයේ රථවාහන ධාවනයට මෙන්ම දුම්රිය ධාවනයටද බාධා එල්ලවී ඇත.මේ අතර විරෝධතාවය පැවැත්වෙන ස්ථානයට මීටර් 200ක් පමණ දුරින් මේ වනවිට විශේෂ කාර්ය බලකායේ කැරළි මර්ධන කණ්ඩායමක්ද රැඳීසිටියි.  ",
    "URL": "https://www.lankadeepa.lk/latest_news/ගුවන්-හමුදා-බස්-රථයකට-රත්ගමදී-ගල්-ප්‍රහාරයක්/1-546250",
    "Category": "latest_news"
}