{
    "Source": "www.lankadeepa.lk",
    "Timestamp": "None  2015 අගෝස්තු මස 27",
    "Headline": "දියකාවා නැගෙනහිර  යයි",
    "News Content": "විදේශ  රටවල හමුදා  සාමාජිකයන්ගේ  සහභාගිත්වයෙන් ත්‍රිවිධ හමුදාව විසින්  වාර්ෂිකව සංවිධානය කරන දියකාවා  යුද අභ්‍යාසය පස්වැනි  වරටත්  ලබන මස 3 වැනි  දින සිට 23 දින දක්වා  පුල්මුඩේ  සහ ආරුගම්බේ  ප්‍රදේශවල පැවැත්වෙන බව යුද හමුදා  වැඩබලන මාධ්‍ය  ප්‍රකාශක බ්‍රිගේඩියර් ජයනාත්  ජයවීර  කියයි.මෙම අභ්‍යාස සඳහා  මෙවර  ශ්‍රි  ලංකා  යුද හමුදාව නියෝජනය කරමින් කමාන්ඩෝ, විශේෂ බළකායේ සහ පාබල හමුදාවේ 2500 භටයන්  , නාවික  හමුදාවේ  245 දෙනෙකු ගුවන් හමුදාවේ  140 දෙනෙකු සහභාගි  වන බව ජයවීර  මහතා  පැවසුවේය.මෙම පිරිසට  අමතරව ඇමරිකා  එක්සත්  ජනපදය,චීනය,ඉන්දියාව,බංගලිදේශය, නේපාලය,පාකිස්ථානය,මැලේසියාව යන රටවල්  නියෝජනය කරමින්  එම රටවලට  අයත්  හමුදා  සාමාජිකයන්  53 දෙනෙකු  සහභාගි  වීමට  නියමිතව ඇත.රටේ  දිර්ඝ කාලයක්  පැවැති යුද්ධය  හේතුවෙන්  ඇති වු  තර්ජන පාදක කරගෙන මෙම අභ්‍යාසයේ  තේමාව නිර්මාණය කරගෙන ඇති  අතර  නිර්මාණය කරගත්  වාතාවරණයක්  තුළ යුද අභ්‍යාස, ගොඩබිම් මෙහෙයුම්, සහ ක්‍රියාන්විත පැවැත්වන බවද හමුදා  ප්‍රකාශකවරයා  සඳහන් කළේය.  ",
    "URL": "https://www.lankadeepa.lk/latest_news/දියකාවා-නැගෙනහිර--යයි/1-343619",
    "Category": "latest_news"
}