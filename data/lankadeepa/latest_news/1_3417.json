{
    "Source": "www.lankadeepa.lk",
    "Timestamp": "2023 ජුලි මස 11",
    "Headline": "ඇමැතිගේ ගුවන් ගමනට කාළගුණය හරස්වෙයි",
    "News Content": "( සුදත් එස්.කුමාරසිරි)පරිසර අමාත්‍ය නෂිර් අහමඩ් මහතා නුවරඑළිය බලා ගමන් කළ හෙළිකොප්ටර් යානය පවතින අධික වැසි සහිත කාලගුණය නිසාවෙන් හදිසියේම  අද උදෑසන කොත්මලේ ගාමිනි දිසානායක ජාතික පාසල් ක්‍රීඩාංගණයට ගොඩබැස්සවීමට සිදුව තිබේ.වර්ෂාව සමඟ කොත්මලේ අවට ප්‍රදේශවල දැඩි මිහිදුම් තත්ත්වයක් පවතින අතර ඒ හේතුවෙන් ගොඩබැස්සවීමට සිදු වූ අතර   විනාඩි 45ක පමණ කාලයක් අමාත්‍යවරයා සමඟ නියමුවා ක්‍රීඩාංගණයේ රැදී සිටියහ.අනතුරුව තත්වය මදක් සමනය වූ පසු  නුවරඑළියේ සිට පැමිණි දෙස් විදෙස් නියෝජිතයින් කිහිප දෙනකුද යානයට නංවාගෙන යානය මඩකළපුව බලා පිටත් වු බව ආරක්ෂක අංශ සඳහන් කළහ.  ",
    "URL": "https://www.lankadeepa.lk/news/ඇමැතිගේ-ගුවන්-ගමනට-කාළගුණය-හරස්වෙයි/101-636214",
    "Category": "latest_news"
}