{
    "Source": "www.lankadeepa.lk",
    "Timestamp": "2021 පෙබරවාරි මස 02",
    "Headline": "හලාවත ආසන දෙව් මැදුර යළි විවෘත කරයි",
    "News Content": "(ඔගස්ටින් ප්‍රනාන්දු)        පාරිශුද්ධ වූ කාර්මෙල් දේවමාතාවහන්සේ නමින් කැප කර ඇති හලාවත ආසන දෙව් මැදුර අද ( 2 ) සිට යළි බැතිමතුන් සදහා විවෘත කර තිබේ.මෙම දෙව්මුදරේ මීසම් ගෘහයේ පවත්වා ගෙන යන කාර්යාලයේ සේවය කරන තරුණියකගේ මවක පි.සි.ආර්.පරික්ෂණයෙන් පසුව කෝවිඩ් 19 ආසාදිතයකු වශයෙන් හඳුනා ගැනීමෙන් පසු එම පවුලේ සියළු දෙනා ස්වයං නිරෝධායනයට යොමු කෙරිණි.ඒ හේතුවෙන් හලාවත නගර සභා සෞඛ්‍ය අංශය  විසින් දෙව්මිදුර විෂ බීජහරණය කරන තෙක් ඊයේ (1) තාවකාලිකව වසා දැමීමට උපදෙස් දෙනු ලැබීය.ඒ අනුව දෙව්මැදුර විෂබීජහරණයට ලක් කිරිමෙන් පසු නගර සභාව දෙව්මැදුර යළි විවෘත කිරිමට අවසර දි ඇති බවත් කිය.දෙව්මැදුර යළි විවෘත කළත් එහි ආගමික කටයුතුවල නිරත වන පුජකයන් තවදුරටත් මිසම් ගෘහයේ රඳවා ස්වයං නිරෝධායනයට ලක් කර තිබේ.  ",
    "URL": "https://www.lankadeepa.lk/latest_news/හලාවත-ආසන-දෙව්-මැදුර-යළි-විවෘත-කරයි/1-585544",
    "Category": "latest_news"
}