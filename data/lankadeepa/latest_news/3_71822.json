{
    "Source": "www.lankadeepa.lk",
    "Timestamp": "None  2016 සැප්තැම්බර් මස 09",
    "Headline": "‘සීමා නිර්ණ කමිටු වාර්තාවේ අඩුවක්‘ ",
    "News Content": "සීමා නිර්ණ කමිටු වාර්තාවේ මහනුවර දිස්ත්‍රික්කයේ තුම්පනේ ප්‍රාදේශිය සභාවේ අංක 292 ග්‍රාම නිලධාරි කොට්ඨාශය ඇතුළත් වී නැතැයි පළාත් සභා හා පළාත් පාලන අමාත්‍ය ෆයිසර් මුස්තාපා මහතා පැවසීය.දිගින් දිගටම මා ප්‍රකාශ කර සිටියේ මෙම වාර්තා සීතල කාමරයක සකස් කළ ඒවා බවය. කෙසේ වෙතත් එවන් ස්ථාන යම් ක්‍රමවේදයක් අනුව නැවත  ඇතුළත් කර සීමා නිර්ණ කොමිසන් වාර්තාවට ඉදිරිපත් කර ලබන වසර මුලදි පළාත් පාළන මැතිවරණය පැවැත්වීමට කටයුතු කරන  බවද අමාත්‍යවරයා  කීය.කෙසේ වෙතත් සීමා නිර්ණ අභියාචනා විමර්ශන අවසන් වන තෙක් පළාත් පාළන මැත්වරණය පැවැත්වීමට නෛතික බලයක් නොමැති බවද අමාත්‍යවරයා ලංකාදීපයට පැවැසීය. 2012 අංක 22 සංශෝදන පනත මගින් (පළාත් පාළන මැතිවරන සංසෝදන පනත) එම පනතේ 3 වන වගන්තියට අනුව පළාත් පාළන මැතිවරනය කොට්ඨාස ක්‍රමයට පැවැත්විම සඳහා රවි ජයලත් මහතාගේ ප්‍රධානත්වයෙන් සීමා නිර්ණ කොමිසම මගින් කොට්ඨාස කැඩු අතර ලංකාවේ මහ නගර සභා නගර සභා පළාත් සභා ප්‍රාදේශිය සභා 336 තුලින් කොට්ඨාස 4888 අතර ප්‍රාදේශිය සභා 336 අතරින් මහනුවර දිස්ත්‍රික්කයේ තුම්පනේ ප්‍රාදේශිය සභාවේ අංක 292 ග්‍රාම නිලධාරි කොට්ඨාශය ඇතුළත් වි නැති බවද සීමා නිර්ණ අභියාචනා විමර්ශන කමිටුව පවසයි.  ",
    "URL": "https://www.lankadeepa.lk/latest_news/‘සීමා-නිර්ණ-කමිටු-වාර්තාවේ-අඩුවක්‘/1-456344",
    "Category": "latest_news"
}