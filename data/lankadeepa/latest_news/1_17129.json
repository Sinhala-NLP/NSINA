{
    "Source": "www.lankadeepa.lk",
    "Timestamp": "2022 අප්‍රේල් මස 12",
    "Headline": "ජනපතිට සහාය දැක්වූ පෙළපාලියට අදත් විරෝධය",
    "News Content": " (පී.ශාන්ත බණ්ඩාර)ජනාධිපති ගෝඨාභය රාජපක්ෂ මහතා තව දුරටත් ජනාධිපති ධූරයේ කටයුතු කළ යුතු බවට ඔහු සහාය දක්වමින් රඹුක්කන නගරයේ පැවැති පෙරළපාළියකට නගරවාසීන් පිරිසක් විරෝධය දැක්වීම නිසා ගැටුමක් ඇතිවීම වැළැක්වීම සඳහා පොලිසිය එම විරෝධතාව විසුරුවා හැරීමට කටයුතු කළේය.පොදුජන පෙරමුණු මන්ත්‍රීවරයකුගේ කාර්යාලයෙන් ආරම්භ වූ මෙම විරෝධතාව නගරය මැදින් ගමන් කරද්දී හු කියමින් පිරිසක් ඊට සිය විරෝධය එල්ල කළේය.විනාඩි 10 වැනි කාලයක් පැවැති විරෝධතාව පොලිසිය විසින් විසුරුවා හරින ලදි.    ",
    "URL": "https://www.lankadeepa.lk/latest_news/ජනපතිට-සහාය-දැක්වූ-පෙළපාලියට-අදත්-විරෝධය/1-611405",
    "Category": "latest_news"
}