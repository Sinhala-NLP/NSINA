{
    "Source": "www.lankadeepa.lk",
    "Timestamp": "2023 මැයි මස 17",
    "Headline": "සැකකරු බලා නොගත් පීසිගේ වැඩ තහනම්",
    "News Content": "(ඉන්දිකා  රාමනායක)හෙරොයින්  ළග  තබා ගැනීම සහ වරෙන්තු කිහිපයකට අදාළව  තලංගම පොලිසිය මගින් තලවතුගොඩ  ප්‍රදේශයේ  අත්අඩංගුවටගෙන සිටි සැකකරුවෙක්   පොලිස් ජිප් රථයෙන් පලා යාමේ සිද්ධිය සම්බන්ධයෙන් සැරයන්වරයෙකුගේ සහ කොස්තාපල් වරයෙකු ගේ වැඩ තහනම් කර ඇති බව පොලිසිය පවසයි.නුගේගොඩ දිස්ත්‍රික් (¡¡ )  භාර පොලිස් අධිකාරීවරයා විසින් ඊයේ(16) සිට මෙම වැඩ තහනම සිදුකර ඇත.හෙරොයින් මිලිග්‍රෑම් 6400 ක් ළග තබා ගැනීම සහ වරෙන්තු කිහිපයකට අදාළව   තලංගම පොලිසිය මගින්  පෙරේදා (15) මෙම සැකකරු  තලවතුගොඩ   ප්‍රදේශයේ  අත්අඩංගුවටගෙන  ඇති අතර සැකකරු කළුබෝවිල රෝහලේ අධිකරණ නිලධාරියා හමුවට ඉදිරිපත් කර රාත්‍රියේ පොලිස් ජිප් රථයෙන් ළඟම පොලිස් ස්ථානය වෙත රැගෙන යන අතරතුර මාදිවල කිඹුලාවල ප්‍රදේශයේ දී සැකකරු ජිප් රථයෙන් පැන පලාගොස් ඇත .සැකකරු මෙතෙක් අත්අඩංගුවට ගෙන නොමැත.   ",
    "URL": "https://www.lankadeepa.lk/news/සැකකරු-බලා-නොගත්-පීසිගේ-වැඩ-තහනම්/101-633257",
    "Category": "latest_news"
}