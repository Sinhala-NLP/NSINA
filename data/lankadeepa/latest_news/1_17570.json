{
    "Source": "www.lankadeepa.lk",
    "Timestamp": "2022 මාර්තු මස 31",
    "Headline": "තිහේ දර මිටිය 100 ට උස්සයි",
    "News Content": "(ලක්මි කුඩලිගම)ගෑස් මිළ ඉහළ යාමත්, දිනකට  පැය දහයක් ඉක්මවා විදුලිය කැපිල්ලත් සමග  රුපියල් 20ට 30ට අළෙවි කළ කුඩා දර මිටියක මිළ රුපියල් සියය දක්වා විශාල ලෙස ඉහළ ගොස් ජනතාව  කබලෙන් ළිපට වැටි ඇතැයි මේ දිනවල දර ලිප භාවිතා කරන ජනතාව පවසති.කළුතර දිස්ත්‍රික්කයේ කළුතර ,බුලත්සිංහල, මතුගම,අළුත්ගම ,දර්ගා නගරය, ඇතුළු නගර ගණනාවක වෙළෙඳසල්වල අලෙවිවු කුඩා දර මිටියක මිල රුපියල් 80 ත් 100 ක්වා ඉහළ දමා ඇතැයි පාරිභෝගික ජනතාව කියති.අඩි එකහමාක්, දෙකක් දිග අගල් දෙකක පමණ වටප්‍රමාණ යෙන් යුතු දර කැබලි හයක මිටියක් ම්ට මාස කිපයකට අලෙවි වුයේ රුපියල් විස්සත් ,තිහත් වැනි මිලකට වුවත් .එවැනි  දර මිටියක් මේ වනවිට රුපියල් අසුවක් ,සීයයක්  වැනි මිලකට  අලෙවි වේ යැයි දර ව්‍යාපාරිකයෝ කියති.විශාල  ලෙස දර සදහා   ඇතිවු ඉල්ලුමත් සමග අවශ්‍ය  තරම්  දර සපයා ගැනිමට නොහැකි තත්වයක් ද මතුව  ඇතැයි දර ව්‍යාපාරිකයින්  කියති.   ",
    "URL": "https://www.lankadeepa.lk/latest_news/තිහේ-දර-මිටිය-100-ට-උස්සයි/1-610741",
    "Category": "latest_news"
}