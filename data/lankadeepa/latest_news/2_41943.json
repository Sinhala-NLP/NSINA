{
    "Source": "www.lankadeepa.lk",
    "Timestamp": "2020 පෙබරවාරි මස 26",
    "Headline": "විනිසුරුවරුන්ට බලපෑම් කිරිමේ සිද්ධියට රන්ජන්ට ඇප",
    "News Content": "(නිමන්ති රණසිංහ)රක්ෂිත බන්ධනාගාරගත කර සිටින රන්ජන් රාමනායක මහතාට ඇප ලබාදෙන ලෙස නුගේගොඩ මහේස්ත්‍රාත් මොහොමඩ් මිහාර් මහතා අද (26) නියෝග කළේය.ලක්ෂ 5 ක ශරීර ඇප 2 ක් මත ඇප ලබාදීමට මහේස්ත්‍රාත්වරයා නියම කෙරිණි.සිද්ධියට අදාළ නඩුව තවමත් අධිකරණයේ විභාග වෙමින් පවතී.අධිකරණ බලතල ක්‍රියාත්මක කිරිමේදී විනිසුරුවන් තිදෙනකුට බලපෑම් කර ආණ්ඩුක්‍රම ව්‍යවස්ථාවේ 111 (ඇ) (2) වගන්තිය යටතේ වරදක් සිදුකළැයි රාමනායක මහතාට එරෙහිව චෝදනා ගොනු කර තිබිණි.    ",
    "URL": "https://www.lankadeepa.lk/news/විනිසුරුවරුන්ට-බලපෑම්-කිරිමේ-සිද්ධියට-රන්ජන්ට-ඇප/101-566715",
    "Category": "latest_news"
}