{
    "Source": "www.lankadeepa.lk",
    "Timestamp": "2021 දෙසැම්බර් මස 26",
    "Headline": "වැටුණු රට ගොඩගන්න හැටි ලබන වසරේ",
    "News Content": "(ෂේන් සෙනෙවිරත්න) මෙරට ඉතා ඉක්මනින් මූල්‍යමය වශයෙන් බංකොලොත්වීමේ අවදානමකට මුහුණ පා තිබෙන බවත් ඉන් රට ගලවා ගෙන ඉදිරියට යා හැකි වැඩපිළිවෙළක් ලබන වසරේ මුල ඉදිරිපත් කරන බව සමගි ජනබලවේගයේ පාර්ලිමේන්තු මන්ත්‍රී  පාඨලී චම්පික රණවක මහතා පැවැසීය.මන්ත්‍රීවරයා ඒ් බව පැවැසූවේ පෙරේදා (25) මහනුවරට පැමිණ මල්වතු අස්ගිරි උභය මහා විහාර මහනාහිමිවරුන් බැහැදැකීමෙන් අනතුරුව මාධ්‍ය හමුවේ අදහස් දක්වමිනි.මේ අවස්ථාවේ කළ යුත්තේ පොදු අපේක්ෂකයන් ගැන කතා කිරීම නොව පවතින තත්ත්වයෙන් රට මුදා ගැනීම සඳහා වන පොදු වැඩපිළිවෙළක් සකස් කර ගැනීමයි.ණය උගුලෙන් ගැලවී පවතින ආර්ථික අර්බුදයෙන් රට ගොඩ ගන්නේ කෙසේද යන්න පිළිබඳ පොදු වැඩපිළිවෙළක් ජනවාරි මස රටට ඉදිරිපත් කිරීමට බලාපොරොත්තු වෙනවා . ජාත්‍යන්තර මූල්‍ය අරමුදලට යන්න දැන් ප්‍රමාද වැඩියි . ආර්ථික අර්බුදය ආණ්ඩුව පෙන්වනවාට වඩා ඉහළයි . ජාත්‍යන්තර මූල්‍ය අරමුදලට ගියොත් ඒ අය මූල්‍ය උපදේශකයින් පත් කිරීම තමයි කරන්නේ . අපට ණය ලබාදී තිබෙන රටවල් හා ආයතන සමඟ සාකච්ඡා ආරම්භ කරලා ණය නැවත ප්‍රති ව්‍යුහගත කරන්න ඔවුන් පියවර ගන්නවා .එසේ වුවහොත් අපි රටක් ලෙස බංකොලොත් බව පිළිගන්න සිදුවෙන අතර එය තහවුරු වීමක් ද සිද්ධ වෙනවා . රටක් බංකොලොත් වුවහොත් දශක ගණනාවක් යනතුරු එම තත්ත්වයෙන් රට ගලවා ගන්න බැහැ. යැයි රණවක මහතා කීය.   ",
    "URL": "https://www.lankadeepa.lk/latest_news/වැටුණු-රට-ගොඩගන්න-හැටි-ලබන-වසරේ/1-605506",
    "Category": "latest_news"
}