{
    "Source": "www.lankadeepa.lk",
    "Timestamp": "2021 සැප්තැම්බර් මස 16",
    "Headline": "නිරෝධායන ඇඳිරිනීතිය දීර්ඝ කරන්නැයි විශේෂඥ වෛද්‍යවරු ඉල්ලති",
    "News Content": "(යොහාන් භාසුර සහ රංජන් කස්තුරි)රට තුළ මේ වන විට ක්‍රියාත්මක නිරෝධායන ඇඳිරිනීතිය ලබන ඔක්තෝබර් මස මුල දක්වා දීර්ඝ කරන ලෙස විශේෂඥ වෛද්‍යවරුන්ගේ සංගමය නිවේදනයක් නිකුත් කරමින් රජයෙන් ඉල්ලා තිබේ.නිරෝධායන ඇඳිරිනීතිය කඩිනමින් ලිහිල් කළහොත් භයානක ප්‍රතිඵලවලට මුහුණදීමට සිදුවනු ඇති බව පෙන්වා දෙන විශේෂඥ වෛද්‍යවරු ආසාදිතයින්, ඔක්සිජන් අවශ්‍යතාව හා මරණ වාර්තාවීම අඩුවක් දක්නට ලැබුණ ද එය නිරෝධායන ඇඳිරිනීතිය පැනවූ ආරම්භක අවස්ථාවේ ප්‍රතිඵල පමණක් බවත් පෙන්වා දෙති.රට ‘කොවිඩ්’ රතු කලාපයේ සිට කොළ කලාපය දක්වා රැගෙන ඒම සිය සංගමයේ ඉලක්කය බවත් විශේෂඥා වෛද්‍යවරු එහිදී වැඩි දුරටත් පවසති.   ",
    "URL": "https://www.lankadeepa.lk/latest_news/නිරෝධායන-ඇඳිරිනීතිය-දීර්ඝ-කරන්නැයි-විශේෂඥ-වෛද්‍යවරු-ඉල්ලති/1-599147",
    "Category": "latest_news"
}