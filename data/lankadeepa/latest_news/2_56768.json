{
    "Source": "www.lankadeepa.lk",
    "Timestamp": "2018 ජුනි මස 01",
    "Headline": "විදෙස් රැකියා දෙනවැයි පවසා මුදල් වංචා කළ කතක් අත්අඩංගුවට",
    "News Content": " විනීතා එම්  ගමගේ                                                             විදේශ රැකියා ලබාදෙන පවසමින් කෝටි ගණනක් මුදල් වංචා කළ කාන්තාවක් විදේශ සේවා නියුක්ති කාර්යාංශයේ විශේෂ විමර්ශන ඒකකය විසින් අත්අඩංගුවට ගනු ලැබ තිබේ.මෙසේ අත්අඩංගුවට පත්ව ඇත්තේ ඉංගිරිය ප‍්‍රදේශයේ පදිංචි කාන්තාවකි. මැලේසියාවේ රැකියාවක් අපේක්ෂාවෙන් මෙම කාන්තාවට මුදල් ලබාදුන් පුද්ගලයෙක් විදේශ සේවා නියුක්ති කාර්යාංශයේ විශේෂ විමර්ශන ඒකකයට කළ පැමිණිල්ලක් අනුව කළ විමර්ශන වලින් පසුව අදාළ කාන්තාව අත්අඩංගුවට ගෙන ඇත.මැලේසියාවේ රැකියා ලබාදෙන බව පවසමින් මෙම කාන්තාව එක් පුද්ගලයෙක්ගෙන් රුපියල් හත්ලක්ෂ පනස් දහසක මුදලක් ලබාගෙන තිබෙන බව විමර්ශනවලදී අනාවරණය වී ඇත.විදේශ රැකියා ලබාදීම සඳහා වන වලංගු බලපත‍්‍රයක් නොමැතිව මීට පෙරද මෙම කාන්තාව රැකියා සඳහා පුද්ගලයින් විදේශ ගත කර තිබෙන බවද අනාවරණය වී ඇත.අත්අඩංගුවට පත් කාන්තාව හොරණ මහේස්ත‍්‍රාත් අධිකරණයට ඉදිරිපත් කිරීමෙන් පසු රක්ෂිත බන්ධනාගාරගත කර තිබේ.විදේශ රැකියා සඳහා පිටත්ව යාමේදී බලපත‍්‍රලාභී විදේශ රැකියා ඒජන්සියක් මගින් විදේශ ගත වන ලෙසත් සියලූම විගමණික ශ‍්‍රමිකයින් විදේශ ගතවීමට පෙර ලියාපදිංචි විය යුතු බවත් විදේශ සේවා නියුක්ති කාර්යාංශය සඳහන් කරයි.විදේශ සේවා නියුක්ති කාර්යාංශයේ විශේෂ විමර්ශන ඒකකයේ නීති ක‍්‍රියාත්මක කිරීමේ නිලධාරී පොලිස් පරීක්ෂක එච්.එම්. කුමාරසිංහ, පොලිස් සැරයන් එස්.ජේ. පී. රවින්ද්‍ර, මාණ්ඩලික සහකාර සුනේත‍්‍රා විජේතුංග යන නිලධාරීහු මෙම වැටලීමට සම්බන්ධ වූහ.  ",
    "URL": "https://www.lankadeepa.lk/latest_news/විදෙස්-රැකියා-දෙනවැයි-පවසා-මුදල්-වංචා-කළ-කතක්-අත්අඩංගුවට/1-530101",
    "Category": "latest_news"
}