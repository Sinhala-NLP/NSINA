{
    "Source": "www.lankadeepa.lk",
    "Timestamp": "None  2015 නොවැම්බර් මස 02",
    "Headline": "සේයා දැරිය ඝාතන සැකකරු යළි රිමාන්ඩ්",
    "News Content": "කොටදෙනියාව අකරන්ගහ සේයා සදෙව්මි දැරිය ඝාතනය කළැයි සැකපිට රිමාන්ඩ් බාරයේ සිටි සමන් ජයලත් ලබන 16 වැනි දා තෙක් යළි රාමාන්ඩ් කරන ලෙස මිනුවන්ගොඩ ප්‍රධාන මහේස්ත්‍රාත් ඩී ඒ රුවන්පතිරණ මහතා නියෝග කළේය.ඔහුගේ ඩීඑන්ඒ හා සේයා දැරියගේ ශරීරයේ තිබූ ආගතුක ජෛවීය ද්‍රව්‍යවල ඩී එන් ඒ ගැලපෙන බව බොරැල්ල ජින්ටෙක් ආයතනය මීට පෙර අධිකරණයට දැනුම් දී තිබිණි.සැකකරු මහේස්ත්‍රාත් ඉදිරියේ කළ ප්‍රකාශයේ පිටපතක් රහස් පොලිසියට ලබා දෙන ලෙස මහේස්ත්‍රාත්වරයා උසාවි ලේඛකාධිකාරීට නියම කළේය. ",
    "URL": "https://www.lankadeepa.lk/latest_news/සේයා-දැරිය-ඝාතන-සැකකරු-යළි-රිමාන්ඩ්/1-358061",
    "Category": "latest_news"
}