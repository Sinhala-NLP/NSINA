{
    "Source": "www.lankadeepa.lk",
    "Timestamp": "2019 මාර්තු මස 22",
    "Headline": "සැමියාට පිහියකින් ඇන මැරූ බිරිඳ අත්අඩංගුවට",
    "News Content": "(බිමල් ශ්‍යාමන් ජයසිංහ සහ ශාන්ත ප්‍රදීප් කුලරත්න)කෝටිපති ව්‍යාපාරික සැමියාට නිවස තුළදී පපුවට පිහියකින් ඇන ඝාතනය කළ බිරිඳ අත්අඩංගුවට ගත් බව කොට්ටාව පොලිසිය කියයි.ඝාතනයට ලක් වූ ව්‍යාපාරිකයාගේ නිවසින් එම ප්‍රදේශයේ විහාරස්ථානයකට දානය රැගෙන ගොස් ඇති අතර ඒ සම්බන්ධයෙන් ඇති වූ යම් ආරවුලක් හේතුවෙන් නිවසට පැමිණි පසු අඹූසැමියන් දෙදෙනා අතර බහින් බස් වීමක් සිදු වී ඇතැයි පොලිසිය කියයි.නිවසේ පහත මහලේ එම බහින් බස්වීම සිදුවන අවස්ථාවේ නිවසේ කිසිවෙකු සිට නොමැති බවට සිදුකළ මූලික පරීක්ෂණ වලදී හෙළි වී ඇතැයි පොලිසිය පැවැසීය.සැමියා තමාට බැන වදිමින් පහර දුන් බවත් එම අවස්ථාවේ සැමියාගෙන් බේරීමට අවස්ථාවක් නොතිබීම හේතුවෙන් මුලුතැන් ගෙයි තිබූ පිහියකින් පහරදුන් බවත් සැකකාර කාන්තාව ලබා දුන් ප්‍රකාශයේ සඳහන් වන බව පොලිස් නිලධාරියෙක් පැවැසීය.ඝාතනයට යොදා ගත් ලේ තැවරුණු උල් පිහියද සොයා ගත් බව පොලිසිය පැවැසීය.    ",
    "URL": "https://www.lankadeepa.lk/news/සැමියාට-පිහියකින්-ඇන-මැරූ-බිරිඳ-අත්අඩංගුවට/101-547699",
    "Category": "latest_news"
}