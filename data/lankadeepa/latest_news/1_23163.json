{
    "Source": "www.lankadeepa.lk",
    "Timestamp": "2021 ඔක්තෝබර් මස 25",
    "Headline": "ගෞතම් අදානි මන්නාරමට",
    "News Content": "(රොමේෂ් මධුෂංඛ)ඉන්දීයාවේ ප්‍රකෝටිපති ව්‍යාපාරිකයකු වන ගෞතම් අදානි මහතා ඇතුලු පිරිස අද (25) සවස මන්නාරමේ සංචාරයක නිරත වූහ.විදුලිබල මණ්ඩලයට අයත් විශාලතම සුලං විදුලි ජනන මධ්‍යස්ථානය පිහිටා ඇති මන්නාරමේ සුලං විදුලි බලාගාරයේ පුනර්ජනනීය බලශක්ති ව්‍යාපෘතියක ආයෝජනය කිරීමට ඇති හැකියාව පිළිබඳව සොයා බැලීමට ගෞතම් අදානි මහතා ඇතුලු පිරිස පැමිණ ඇත.ශ්‍රීලංකා ගුවන් හමුදාවට අයත් විශේෂ හෙලිකොප්ටර් යානාවකින් එම පිරිස මන්නාරමට ළඟ වී ඇත.එහිදී ගෞතම් අදානි මහතා ඇතුලු පිරිස මන්නාරමේ පිහිටි සුලං විදුලි බලාගාර ව්‍යාපෘතිය පිළිබඳවද නිරීක්ෂණය කොට එහි නිලධාරීන් සමග සාකච්ඡා කොට ආපසු අද සවසම කොළඹ බලා පිටත්වුණි.   ",
    "URL": "https://www.lankadeepa.lk/news/ගෞතම්-අදානි-මන්නාරමට/101-601718",
    "Category": "latest_news"
}