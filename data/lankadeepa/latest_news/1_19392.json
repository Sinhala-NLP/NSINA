{
    "Source": "www.lankadeepa.lk",
    "Timestamp": "2022 පෙබරවාරි මස 08",
    "Headline": "ශ්‍රී ලංකා තොරතුරු තාක්ෂණ ආයතනය යළි පවරා ගැනෙයි",
    "News Content": "(අජන්ත කුමාර අගලකඩ)මාලඹේ පිහිටි ශ්‍රී ලංකා තොරතුරු තාක්ෂණ ආයතනය (ස්ලිට්)මහපොළ භාරකාර අරමුදල යටතට නැවත පවරා ගැනීමට රජය තීරණය කර ඇත.ඒ සඳහා වෙළඳ ඇමති ආචාර්ය බන්දුල ගුණවර්ධන මහතා විසින් ඉදිරිපත් කරන ලද කැබිනට් සංදේශයට ඊයේ(07) රාත්‍රී පැවැති කැබිනට් රැස්වීමේදී අනුමැතිය ලබා දී ඇත.මහපොළ භාරකාර අරමුදල යටතේ පැවති ස්ලිට් ආයතනය පසුගිය ආණ්ඩුව සමයේ ඉදිරිපත් කළ විවිධ අණ පනත් හරහා මහපොල භාරකාර අරමුදලින් බැහැර කර ඇතැයි ඇමතිවරයා කැබිනට් මණ්ඩලයට දැනුම්දී තිබිණි.ඒ අනුව එම අණපනත් අහෝසි කර ,ස්ලිට් ආයතනය මහපොළ භාරකාර අරමුදලට නැවත පැවරීමට කැබිනට් මණ්ඩල අනුමැතිය ලබා දී ඇත .   ",
    "URL": "https://www.lankadeepa.lk/latest_news/ශ්‍රී-ලංකා-තොරතුරු-තාක්ෂණ-ආයතනය-යළි-පවරා-ගැනෙයි/1-607829",
    "Category": "latest_news"
}