{
    "Source": "www.lankadeepa.lk",
    "Timestamp": "2019 නොවැම්බර් මස 27",
    "Headline": "වසර 2 ක ගෘහසේවය නිමවා වැටුප් නැතිවම ගෙදර එති",
    "News Content": "(ටී.කේ.ජී.කපිල)කුවේට් ගෘහ සේවය සදහා ගොස් සිටියදී , එරට හාම්පුතුන්ගෙන්  විවිධ හිරිහැර , කරදර වලට ලක් වී වැටුප් නොලබා සේවය කළ ශ්‍රී ලාංකික ගෘහ සේවිකාවෝ  42 ක්   අද ( 27) උදෑසන  යළි ශ්‍රී ලංකාවට එවා තිබිණි.ඔවුහු  ශ්‍රී ලංකාවේ විවිධ ප්‍රදේශ වල පදිංචිකරුවෝ වූහ .වසර දෙකකට අඩු කාළයක් සේවය කර තිබුණ ද , ඔවුන්ට ඒ සදහා වැටුප් ගෙවා නොතිබුණි .ඔවුන් ගෘහ සේවය සදහා යොමු කර තිබු  නිවෙස් හිමියන් වෙතින් විවිධ හිරිහැර, කරදර ඔවුන්ට සිදු වී තිබූ අතර, වැටුප් නොගෙවීම නිසා ද, මෙම සේවිකාවන් තවදුරටත් එම නිවෙස් වල නොසිට , පලා විත් , එරට රැකියා ඒජන්සි වෙත මෙම තොරතුරු පැවසූ විට , යළිත් මෙම සේවිකාවන් වෙනත් නිවාස වෙත යොමු කර , ඔවුන්ට හිමිවිය යුතු වැටුප් , එම ඒජන්සිකරුවන් විසින් ලබා ගෙන තිබුණි .පසුව මෙම ගෘහ සේවිකාවන් ඕමානයේ ශ්‍රී ලංකා තානාපති කාර්යාලය වෙත පැන විත් තිබූ අතර , ඔවුන් \" සබායා ගිලිස් \" සහ \" අබු අලීෆා \" හි රැදවුම් මධ්‍යස්ථාන වල රදවා තිබී ඇත . මෙම රැදවුම් මධ්‍යස්ථාන වල මෙම ශ්‍රී ලංකා ගෘහ සේවිකාවන්ට අමතරව,අප්‍රිකානු ජාතික කාන්තාවන් විශාල පිරිසක් ද සිටිය බවද ඔවුහු සඳහන් කළහ.මෙම පිරිස සලාම් ගුවන් සේවයේ ඕ.වී.- 431 දරණ ගුවන් යානයෙන් අද (27)  උදෑසන 8.10 ට කටුනායක ගුවන් තොටුපළ වෙත එවා තිබිණි .  ",
    "URL": "https://www.lankadeepa.lk/news/වසර-2-ක-ගෘහසේවය-නිමවා-වැටුප්-නැතිවම-ගෙදර-එති/101-561220",
    "Category": "latest_news"
}