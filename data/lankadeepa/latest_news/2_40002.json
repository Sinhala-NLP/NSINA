{
    "Source": "www.lankadeepa.lk",
    "Timestamp": "2020 අප්‍රේල් මස 05",
    "Headline": "කැකිරාව පොලිසියේ නිලධාරීන් 8ක් ස්වයං නිරෝධායනයට",
    "News Content": "(කුෂාන් ජයවර්ධන)කැකිරාව පොලිස් ස්ථානයේ අපරාධ අංශයේ ස්ථානාධීපතිවරයා ඇතුලු එම අංශයේ පොලිස් නිලධාරීන් 08 දෙනෙකු අද සවස ස්වයං නිරෝධායනයට ලක් කිරීමට කැකිරාව මහජන සෞඛ්‍ය පරීක්ෂකවරුන් පියවර ගෙන තිබේ.අපරාධ චෝදනාවක් සම්බන්ධයෙන් පොලිසියට අවශ්‍යව සිටි සැකකරැවකු අද (5) සවස කැකිරාව පොලිස් ස්ථානයේ අපරාධ අංශය මගින් කැකිරාව ඉහළගම ප්‍රදේශයේ නවාතැන්පලක සැගව සිටියදී පොලිස් අත්අඩංගුවට ගෙන තිබේ.අත්අඩංගුවට පත් එම සැකකරැ හා ඔහුගේ සහෝදරයා අදාළ නවාතැන්පලේ දින අටක පමණ කාලයක් සැගව සිට ඇති අතර සැකකරැ සමග එකම කාමරයේ රැදී සිටි බව කියන ඔහුගේ සහෝදරයා කොරෝනා රෝග ලක්ෂණ පෙන්නුම් කිරීම හේතුවෙන් ප්‍රතිකාර සදහා අනුරාධපුර මහ රෝහලට ඇතුළත් කර තිබේ.මෙලෙස රෝහල් ගතකර ඇත්තේ අනුරාධපුර කුරුන්දන්කුලම ප්‍රදේශයේ පදිංචි කරැවෙකි.ඒ අනුව එම පුද්ගලයා හා සැකකරු සැගව සිටි කැකිරාව ඉහළගම ප්‍රදේශයේ පිහිටි නවාතැන් පලේ හිමිකරැ ද,  රෝග ලක්ෂණ පෙන්නුම් කළ පුද්ගලයා සමග එකට නවාතැන් ගෙන සිටි සැකකරැ අත්අඩංගුවට ගැනීමට කටයුතු කළ කැකිරාව පොලිස් ස්ථානයේ අපරාධ අංශයේ ස්ථානාධීපතිවරයා ඇතුලු නිලධාරීන් අට දෙනෙකුද,  අදාළ සැකකරැ ද, පොලිස් ස්ථානයේ වෙනම ගොඩනැගිල්ලක ස්වයං නිරෝධායනයට ලක් කිරීමට කැකිරාව මහජන සෞඛ්‍ය පරීක්ෂකවරුන් කටයුතු කර තිබේ.   ",
    "URL": "https://www.lankadeepa.lk/covid19/කැකිරාව-පොලිසියේ-නිලධාරීන්-8ක්-ස්වයං-නිරෝධායනයට/203-569747",
    "Category": "latest_news"
}