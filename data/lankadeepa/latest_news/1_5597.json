{
    "Source": "www.lankadeepa.lk",
    "Timestamp": "2023 මැයි මස 10",
    "Headline": "රෝග ලක්ෂණ සමාන උණ වර්ග තුනක් රටපුර",
    "News Content": "(රංජන් කස්තුරි)මේ දිනවල රටපුරා උණ වර්ග තුනක් පැතිර යන බව වෛද්‍යවරු පවසති. ඩෙංගු,ඉන්ෆ්ලුවන්සා සහ මී උණ ඉතා සීග්‍රයෙන් පැතිර යන බවත් මෙවායේ රෝග ලක්ෂණ සමාන බව ද වෛද්‍යවරු කියති.හිසරදය, වමනය, ඇඟපත රුදාව සහ තෙහෙට්ටුව ආදී රෝග ලක්ෂණ මෙම උණවර්ග තුනේම තිබෙන බව ද වෛද්‍යවරු සඳහන් කරති.මේ අතර මෙම උණවර්ග තුනෙන්ම ඩෙංගු උණ තදින් පැතිරයමින් තිබෙන අතර සාමාන්‍යයෙන් සතියකට ඩෙංගු රෝගීන් 2000කට ආසන්න සංඛ්‍යාවක් වාර්තාවන බව වෛද්‍යවරු පවසති.   ",
    "URL": "https://www.lankadeepa.lk/latest_news/රෝග-ලක්ෂණ-සමාන-උණ-වර්ග-තුනක්-රටපුර/1-632897",
    "Category": "latest_news"
}