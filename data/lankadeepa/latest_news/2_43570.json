{
    "Source": "www.lankadeepa.lk",
    "Timestamp": "2019 දෙසැම්බර් මස 23",
    "Headline": "සුර්ය විදුලිබල ව්‍යාපෘති ක්‍රියාත්මක කරන්නැයි අගරදගුරුතුමෝ ඇමැතිගෙන් ඉල්ලති",
    "News Content": "(රංජන් කස්තුරි) විදුලිබල ව්‍යාපෘති ක්‍රියාත්මක කිරිමේ දී හැකිතරම් සුළං හා සුර්ය විදුලිබල ව්‍යාපෘති ක්‍රියාත්මක කරන්නැයි මැල්කම් කාදිනල් රංජිත් කොළඹ අගරදගුරු තුමෝ විදුලිබල හා බලශක්ති අමාත්‍ය මහින්ද අමරවීර මහතාගෙන් ඉල්ලීමක් කර තිබේ.ඇමැතිවරයා අද (23) පෙරවරුවේ කොළඹ අගරදගුරු නිල නිවසට ගොස් කාදිනල්තුමන් බැහැ දුටු අවස්ථාවේ කාදිනල්තුමෝ එම ඉල්ලීම කළහ.ගල්අගුරු, පොසිල ඉන්ධන වැනි බලශක්ති මුලාශ්‍ර නිසා රටේ පරිසරයට විශාල හානියක් සිදුවන බවද ඕසෝන් ස්ථරයට මෙන්ම මහජනතාවගේ සෞඛ්‍ය තත්වයට ද එහි අහිතකර බලපෑම් ඇති වන බව කාදිනල්තුමෝ පැවසුහ.මෙරට බලශක්ති අවශ්‍යාතාවයෙන් 70% ක්ම හරිත බලශක්ති උත්පාදනයෙන් ලබාගැනීමේ වැඩපිළිවෙළ ලබනවසරේ සිට ආරම්භ කරන බවද එහිදී ඇමැතිවරයා කීහ.  ",
    "URL": "https://www.lankadeepa.lk/latest_news/සුර්ය-විදුලිබල-ව්‍යාපෘති-ක්‍රියාත්මක-කරන්නැයි-අගරදගුරුතුමෝ-ඇමැතිගෙන්-ඉල්ලති/1-562803",
    "Category": "latest_news"
}