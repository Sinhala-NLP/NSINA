{
    "Source": "www.lankadeepa.lk",
    "Timestamp": "2018 අප්‍රේල් මස 07",
    "Headline": "පොකුණු ඉස්සන් වගාවට තර්ජනයක් විය හැකි අලුත් ඉස්සන් වර්ගයක්",
    "News Content": "(හලාවත ඔගස්ටින් ප්‍රනාන්දු)                    මෙරට පොකුණු ඉස්සන් වගාව විනාශ කළ හැකි වන මී  නමැති ඉස්සන් වර්ගයක් සංවිධනාත්මක ව්‍යාපාරික ආයතනයක් විසින් මෙරටට ගෙන්විමට ගෙන ඇති තීරණය වහාම නවතන ලෙසට ඉල්ලා ශ්‍රී ලංකා ජල ජීවි වගා සංවර්ධන සන්ධානය හලාවත පොලිස් අධිකාරි සුරංජිත් කුමාරපේලි මහතාගෙන් ඉල්ලා ඇත.එම සන්ධානයේ නියෝජිතයන් පිරිසක් අද (7 දා) දහවල් හලාවත පොලිස් අධිකාරි කාර්යාලය වෙත පැමිණ පොලිස් අධිකාරිවරයා හමුවි මෙම කරුණු ඉදිරිපත් කරමින් සිය විරෝධතාව පල කළේය.මේ සම්බන්ධයෙන් සිදුකළ විමසීමේදී ශ්‍රී ලංකා ජල ජීවි වගා සංවර්ධන සන්ධානයේ සභාපති කමල් නානායක්කාර මහතා පැවසූයේ මෙරට පොකුණු ඉස්සන් මිල බෙහෙවින් පහල බැස ඇති නිසා ඉස්සන් වගාකරුවන් දැඩි ලෙසින් පීඩාවට පත්ව තිබෙන බවත්, එසේ තිබිය දී නයිනමඩම ප්‍රදේශයේ ව්‍යාපාරිකයෙක් ඇමරිකාවෙන් මෙරටට ගෙන ආ ඉස්සන් මගින් පැටවුන් බෝකරගෙන පුත්තලම ආශ්‍රිත ප්‍රදේශවල ඉස්සන් වගාකරුවන් වෙත අලෙවි කළ බවයි.මෙම වනමී වර්ගයේ ඉස්සන් හේතුවෙන් අප රටේ මොනඩොං නමැති ඉස්සන්ගේ ව්‍යාප්තියට දැඩි ලෙස හානි පමුණුවන බව සොයාගැනීමට හැකි වී තිබේ.   ජාතික ජලජීවි වගා සංවර්ධන අධිකාරියට හා ධීවර හා ජලජ සම්පත් සංවර්ධන අමාත්‍යාංශයට මේ පිළිබඳව දන්වා තිබෙන බවත්, වහාම මෙම ඉස්සන් මෙරටට ගෙන්වීම තහනම් කිරීමට පියවර ගන්නා ලෙසත් දැනුම් දී තිබේ.  ",
    "URL": "https://www.lankadeepa.lk/latest_news/පොකුණු-ඉස්සන්-වගාවට-තර්ජනයක්-විය-හැකි-අලුත්-ඉස්සන්-වර්ගයක්/1-527100",
    "Category": "latest_news"
}