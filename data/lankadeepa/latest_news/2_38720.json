{
    "Source": "www.lankadeepa.lk",
    "Timestamp": "2020 මැයි මස 15",
    "Headline": "‘‘සෞඛ්‍ය නිර්දේශ මත අන්තර් පළාත් ප්‍රවාහන සේවය ආරම්භ කරන්න පුළුවන්‘‘",
    "News Content": "(චන්ද්‍රසේන ගමගේ)සෞඛ්‍ය අංශ නිර්දේශ ලබා දෙන්නේනම් ලබන සඳුදා සිට අන්තර් පළාත් ප්‍රවාහන සේවය සඳහා අවසර ලබා දීමට සූදානම් බව මගී ප්‍රවාහන කළමනාකරණ අමාත්‍ය මහින්ද අමරවීර මහතා අද (15) පැවසීය.අමාත්‍ය මහින්ද අමරවීර මහතා මෙසේද පැවසීය.මේ රටේ කොරෝනා වසංගතය පැතිර යාමත් සමඟම සියළු අංශ අක්‍රීය වුණා .ප්‍රවාහන අංශය ඉන් ප්‍රධානයි.ලංගමය හා දුම්රිය විශාල ලෙස අලාභ ලබමින්  තමයි කොරෝනා වසංගතයට මුහුණ දි සිටින්නේ.පෞද්ගලික ප්‍රවාහන සේවයත් මේ වන විට ගැටළු  රැසකට මුහුණ දි තිබෙනවා.ඔවුන් සඳහා සහන සලසන්න රජය මේ වන විටත් පියවර අරගෙන තිබෙනවා.කොහොම නමුත් ප්‍රවාහන ක්ෂේත්‍රය යතා තත්වයට පත් කිරීම සඳහා ජනතාවගේ වගකීම් සහගත හැසිරීම දැඩි ලෙස බලපානවා.ඉදිරියේදි ආසන ගණනට පමණක් මගීන් රැගෙන යාමට පමණයි බස් රථවලට හා දුම්රියට ඉඩ දෙනු ලබන්නේ.දුම්රිය දෙපාර්තමෙන්තුව සතුව තිබෙන්නේ මගී ආසන 26000 ක් පමණයි.ලක්ෂ එකහමාරක් පමණ දිනපතා මගීන් දුම්රියේ හිටගෙන ගමන් යනවා.ඉදිරියේදි ඒ ප්‍රමාණය දුම්රියට නැති වෙනවා.දුම්රිය දෙපාර්තමෙන්තුවට මෙය ඉතාමත් අලාභයි. නමුත් අපි ඊට මුහුණ දිය යුතුයි.විදුලි බල මණ්ඩලය ගත්තත් මේ වන විට ආදායම ඉතා දරුණු ලෙස පහළ වැටී තිබෙනවා. සේවක පඩි ගෙවන ප්‍රමාණයට පමණයි දැන් තිබෙන ආදායමෙන් පුළුවන් කම තිබෙන්නේ.මහාපරිමාණ  කාර්මාන්ත ශාලා හා  හෝටල් සංකීර්ණ වලින් ලැබෙන ආදායම පහළ බැස තිබෙනවා.නිවාස වලින් ලැබෙන ආදායමෙන් පමණක් විදුලි බල මණ්ඩලය නඩත්තු කරන්න පුළුවන් කමක් නෑ.ඒ නිසා අපි ජනතාවගෙන් ඉල්ලා සිටිනවා. විදුලිබල මණ්ඩලයට ගෙවිය යුතු බිල්පත් උපරිම ලෙස ගෙවන්න කියා.   ",
    "URL": "https://www.lankadeepa.lk/news/‘‘සෞඛ්‍ය-නිර්දේශ-මත-අන්තර්-පළාත්-ප්‍රවාහන-සේවය-ආරම්භ-කරන්න-පුළුවන්‘‘/101-571957",
    "Category": "latest_news"
}