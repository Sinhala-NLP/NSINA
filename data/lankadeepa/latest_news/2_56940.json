{
    "Source": "www.lankadeepa.lk",
    "Timestamp": "2018 මැයි මස 25",
    "Headline": "පුත්තලමේ  පුද්ගලයින් 31,068  පීඩාවට",
    "News Content": "හිරාන් ප්‍රියංකර ජයසිංහපවතින අධික වර්ෂාව හේතුවෙන් පුත්තලම දිස්ත්‍රික්කයේ ග්‍රාම නිලධාරී වසම් 197 ක පවුල් 8594 ක පුද්ගලයින් 31,068  පිඩාවට පත්ව ඇති බව පුත්තලම දිස්ත්‍රික් ලේකම් එච්.එන් . චිත්‍රානන්ද මහතා පවසයි.දිස්ත්‍රික් ලේකම් වරයා පවසා සිටියේ පීඩාවට පත්ව ඇති පිරිසට අමතරව තවත් පවුල් 3815 ක  13,975 ක ජනතාවක් පුත්තලම දිස්ත්‍රික්කයේ අවතැන් කඳවුරු වෙත රදවා ඇති බවයි.මෙම අවතැන් කඳවුරු වලින් නාත්තන්ඩිය  41 ක්, ආරච්චිකට්ටුව 10 ක් , මහවැව 14 ක්  සහ පුත්තලම එක් කඳවුරක් පිහිටුවා තිබේ .අවතැන් වු සෑම පුද්ගලයෙකුටම පහසුකම් සලසා දීමට ප්‍රාදේශීය ලේකම්වරුන් යටතේ නිලධාරින් යොමු කර ඇති බවත් එයට අමතරව අපදා කළමනාකරණ එකකයේ නිලධාරීන් , යුධ , නාවික, පොලිස්  ඇතුළු ආරක්ෂක අංශ  ජනතාව පිළිබඳව විමසිලිවත්ව සිටින බවත් චිත්‍රානන්ද මහතා පැවසීය.ජලයෙන් යටවු මාර්ග වල ප්‍රවාහන කටයුතු වෙනුවෙන් රජයේ වියදමෙන් ප්‍රවාහන කටයුතුද යොදවා ඇති බව ඔහු සඳහන් කළේය.  ",
    "URL": "https://www.lankadeepa.lk/latest_news/පුත්තලමේ--පුද්ගලයින්-31-068--පීඩාවට/1-529769",
    "Category": "latest_news"
}