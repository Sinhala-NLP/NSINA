{
    "Source": "www.lankadeepa.lk",
    "Timestamp": "2019 මාර්තු මස 28",
    "Headline": "විදුලි ඇමැති පාරිභෝගිකයන්ගෙන් සමාව ඉල්ලයි",
    "News Content": "(රංජන් කස්තුරි)විදුලිය කැපීමට සිදුවීම සම්බන්ධයෙන් තමා පාරිභෝගික ජනතාවගෙන් සමාව ඉල්ලන බව විදුලි බල , බල ශක්ති හා ව්‍යාපාර සංවර්ධන අමාත්‍ය රවි කරුණානායක මහතා සඳහන් කරයි.සොබාදහමේ වෙනස් කම් සම්බන්ධයෙන් විෂය භාර ඇමැතිවරයා ලෙස තමාට කල හැක්කක් නැතැයිද ඇමැතිවරයා සිය ෆේස්බුක් පිටුවේ සටහනක් තබමින් සඳහන් කර තිබේ.ඇමැතිවරයා සිය ෆේස්බුක් පිටුවෙහි තබා ඇති එම සටහනේ මෙසේද සඳහන් වේ.    ‘‘අපට දැන් විදුලිය හිඟයක් පවතිනවා.මට ඒක හංගන්න අවශ්‍ය නැහැ.මණ්ඩලයේ ඉංජිනේරුවෝ විදුලි කප්පාදුවකට යමු කියලා මට කිව්වේ මීට කාලයකට කලින් .ඒත් මමයි ඒක වළක්වා ගත්තේ.දැන් මට එහෙම බලපෑම් කරන්න බැරි මට්ටමකට මේක අර්බුදයක් වෙලා.විෂය භාර අමාත්‍යවරයා  විදිහට මම ජනතාවගෙන් මේ සම්බන්ධයෙන් සමාව ඉල්ලා සිටිනවා.සොබාදහමේ වෙනස්කම් සම්බන්ධයෙන් අමාත්‍යවරයා විදියට මට කිසිදෙයක් කරන්න බැහැනේ.මම අමාත්‍යාංශය බාර අරන් දින 71 කින් අමාත්‍යාංශයේ ඇතිවන ගැටළු වලට කොහොමද පිළියම් සොයන්නේ.මේ මට සුදානම් වෙන්න කලින් අමාත්‍යවරුන්ට ඕන තරම් කල් තිබුණා.ඒ අයට තිබුණා විකල්ප වලට යන්න.ඒත් හැමෝම කරලා තිබුණේ ප්‍රශ්න වලට පැලැස්තර දාපු ඒක විතරයි.මගෙන් පස්සේ එන තවත් කිසිම අමාත්‍යවරයකුට මේ වගේ ප්‍රශ්න ඇති නොවන විදිහට කටයුතු කරනවා ‘‘ යැයිද ඇමැතිවරයාගේ ෆේස්බුක් සටහනේ සඳහන් වේ.  ",
    "URL": "https://www.lankadeepa.lk/latest_news/විදුලි-ඇමැති-පාරිභෝගිකයන්ගෙන්-සමාව-ඉල්ලයි/1-548007",
    "Category": "latest_news"
}