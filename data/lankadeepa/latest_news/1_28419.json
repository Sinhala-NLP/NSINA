{
    "Source": "www.lankadeepa.lk",
    "Timestamp": "2021 ජුනි මස 15",
    "Headline": "ඔන්ලයින්  ක්‍රමයට මත්පැන් විකිණීමේ යෝජනාව  මුදල් අමාත්‍යාංශයට",
    "News Content": "(සුජිත් හේවාජුලිගේ)සුපිරි වෙළඳසල් හරහා ඔන්ලයින් ක්‍රමවේද‍ය ඔස්සේ පාරිභෝගිකයන්ට මත්පැන් මිලදී ගැනීමට අවස්ථාව සලසා දෙන්නැයිවූ යෝජනාවක් මුදල් අමාත්‍යාංශයට ඉදිරිපත් කර තිබෙන බව සුරාබදු දෙපාර්තමේන්තුව පවසයි.සුපිරි වෙළඳ සල් හරහා ඔන්ලයින් ක්‍රමයට මත්පැන් මිලදී ගැනීමට අවස්ථාව සලසා දෙන්නැයි විවිධ පාර්ශවවලින් ඉල්ලීම් ලැබී ඇති බවත් ඒ අනුව ඊට අදාළ නිර්දේශ හා නිරීක්ෂණ මුදල් අමාත්‍යාංශයට දැනටමත් ඉදිරිපත් කර ඇති බවත් සුරාබදු කොමසාරිස් (නීති) කපිල කුමාරසිංහ මහතා පැවසීය.මුදල් අමාත්‍යාංශයෙන් ඒ සඳහා කොන්දේසි සහිත අවසරයක් ලැබෙනු ඇතැයිද ඔහු සඳහන් කළේය.සංචරණ සීමා කාලයේ දී බොහෝ පිරිස් සිය නිවෙස්වලම මත්පැන් පෙරීමට පටන් ගැනීම නිසා රජයට දීර්ඝකාලීනව බදු ආදායම් අහිමිව යෑමේ අවදානමක් මතුව තිබෙන බවත් මේ කරුණු සැලකිල්ලටගෙන සුපිරි වෙළෙඳසල් හරහා ඔන් ලයින් ක්‍රමයට මත්පැන් සැපයීමට මුදල් අමාත්‍යාංශයෙන් මෙසේ අවසර ඉල්ලූ බවත් සුරාබදු දෙපාර්තමේන්තුවේ ප්‍රධානීහු පවසති.ඉදිරියේදී එම අවසරය බොහෝ දුරට ලැබෙනු ඇතැයිද ඒ නිලධාරීහු සඳහන් කරති.   ",
    "URL": "https://www.lankadeepa.lk/latest_news/ඔන්ලයින්--ක්‍රමයට-මත්පැන්-විකිණීමේ-යෝජනාව--මුදල්-අමාත්‍යාංශයට/1-592588",
    "Category": "latest_news"
}