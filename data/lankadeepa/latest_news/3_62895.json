{
    "Source": "www.lankadeepa.lk",
    "Timestamp": "2017 දෙසැම්බර් මස 10",
    "Headline": "ශ්‍රියානි විජේවික්‍රම ජනපතිට සහාය පළ කරයි",
    "News Content": "ඒකාබද්ධ විපක්ෂය නියෝජනය කළ දිගාමඩුල්ල දිස්ත්‍රික් පාර්ලිමේන්තු මන්ත්‍රීනි ශ්‍රියානි විජේවික්‍රම මහත්මිය අද(10) සවස ජනපති මෛත්‍රිපාල සිරිසේන මහතා හමුවී ශ්‍රී ලංකා නිදහස් පක්ෂයට සහාය පළ කළ බව දේශපාලන ආරංචි පවසයි.අද (10) පස්වරුවේ ජනාධිපති නිල නිවසේදී ජනපති හමූ වූ  විජේවික්‍රම මහත්මිය ජනපති ගෙන යන වැඩපිළිවෙළ සමග එක්වෙමින් ඉදිරි දේශපාලන කටයුතුවල නිරතවන බව ප්‍රකාශ කළාය. ඇය ඒකාබද්ධ විපක්ෂයේ කණ්ඩායම් නායක දිනේෂ් ගුණවර්ධන මහතාගේ මහජන එක්සත් පෙරමුණේ සාමාජිකාවකි.  ",
    "URL": "https://www.lankadeepa.lk/latest_news/ශ්‍රියානි-විජේවික්‍රම-ජනපතිට-සහාය-පළ-කරයි/1-521376",
    "Category": "latest_news"
}