{
    "Source": "www.lankadeepa.lk",
    "Timestamp": "2020 මැයි මස 27",
    "Headline": "රත්නපුර ස්ථාන කීපයක් ජලයෙන් යටවෙයි : පස් කඳු කඩා වැටෙයි",
    "News Content": "(ලසන්ත නිරෝෂණ පෙරේරා සහ උපෙන්ද්‍ර ප්‍රියංකර ) වැසි සහිත කාලගුණික තත්ත්වය නිසා කලවාන ප්‍රාදේශීය ලේකම් කොට්ඨාසයේ ස්ථාන කිපයක්  අද (27)  ජලයෙන් යටව් ඇති අතර පස් කදු වැටීම් ද වාර්තා වි ඇතැයි රත්නපුර දිස්ත්‍රික් ලේකම් කාර්යාලය පවසයි .                                                       කලවාන කුඩා සමන් දේවාලය ට නුදුරින් මාර්ගයේ කොටසකට පස් කදු කඩා වැට්මෙන් පැය දෙකකට ආසන්න කාලයක් එහි ගමනාගමනය  ට බාධා සිදු විය.   කලවාන ප්‍රාදේශීය සභාවේ සභාපති චමින්ද ඉන්ද්‍රප්‍රිය මහතා සහ කලවාන ප්‍රාදේශීය සභාව මැදිහත් වීමෙන් පසු   අද  (27 ) දහවල්  එම පස්  මාර්ගයෙන් ඉවත් කිරිමට කටයුතු කරනු ලැබිය .                            දෙල්ගොඩ ගග පිටාර ගැලිමෙන් කලවාන පොතුපිටිය මාර්ගයේ කොටසක් අඩ් තුනක් පමණ ගංවතුරෙන් යටවි තිබේ .නිවාස කිපයක්ද යටවි ඇති බව කලවාන ප්‍රාදේශීය සභාවේ සභාපතිවරයා  කීවේය  .                      කුකුළේ ගගේ ජල මට්ටම ද වැඩිවී ඇති අතර කුකුළේ ව්‍යාපෘති  මංසන්ධිය අඩි දෙකක් පමණ ජලයෙන් යටවි තිබේ .                                                             අද  උදෑසන 5.30 න් අවසන් වු පැය24 තුළදි වැඩිම වර්ෂාපතනයද රත්නපුර දිස්ත්‍රික්කයේන් වාර්තා වි ඇතැයි  රත්නපුර වාරිමාර්ග කාර්‍යාලය පවසයි .ඇහැලියගොඩ ප්‍රදේශයට මිලි ලිටර් 180   ක වර්ශාපතනයක්ද කිරිඇල්ල ට මිලි ලිටර් 146 ක වර්ෂපතනයක්ද ලැබි තිබේ .   රත්නපුර දිස්ත්‍රික්කයේ නායයාමේ අවදානම් ඇති ප්‍රදේශවල ජනතාවට ප්‍රවේශමෙන් සිටින ලෙස රත්නපුර දිස්ත්‍රික් ලේකම් මාලනී ලොකුපෝතගම මහත්මිය ප්‍රාදේශීය ලේකම්වරුන් මගින්  දැනුම්වත් කර තිබේ.  ",
    "URL": "https://www.lankadeepa.lk/latest_news/රත්නපුර-ස්ථාන-කීපයක්-ජලයෙන්-යටවෙයි-:-පස්-කඳු-කඩා-වැටෙයි/1-572690",
    "Category": "latest_news"
}