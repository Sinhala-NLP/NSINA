{
    "Source": "www.lankadeepa.lk",
    "Timestamp": "2018 අප්‍රේල් මස 26",
    "Headline": "වෛද්‍යවරයකු නැතිව දෙහිඅත්තකණ්ඩියේ වකුගඩු රෝගීහු 10,000ක් අනතුරේ",
    "News Content": "වසන්ත චන්ද්‍රපාල අම්පාර දිස්ත්‍රික්කයේ දෙහිඅත්තකණ්ඩිය මූලික රෝහලට කායික රෝග පිළිබඳ වෛද්‍යවරයකු නොමැති වීම නිසා වකුගඩු රෝගින් 10000 ක ගේ ජීවිත අවධානම් තත්ත්වයක පවතින බව රජයේ වෛද්‍යය නිලධාරින්ගේ සංගමයේ අම්පාර දිස්ත්‍රික් කැදවුම්කරු වෛද්‍යය චනිත් පේදුරු ආරච්චි මහතා පැවසීය. දෙහිඅත්ත කණ්ඩිය ප්‍රදේශයේ 120000  ක ජනතාවක් සිටින අතර වකුගඩු රෝගය බහුලව පවතින බවද ඔහු කීවේය. දැනට දෙහිත්තකණ්ඩිය මුලික රෝහලේ ඇඳන් 10 ක් සහිත කාන්දු පෙරන ඒකකයක් පවතින බවත්,  මාස දෙකක පමන කාලයක සිට කායික රෝග  විශේෂඥ වෛද්‍යයවරයෙකු නොමැතිවීම නිසා රෝගින්ගේ ජීවිත වලට දැඩිව බලපෑමක් එල්ලවන  බවත්  හෙතෙ පැවසීය. මේ පිළිබඳව දෙහිඅත්තකණ්ඩිය මූලික රෝහලේ වෛද්‍යය අධිකාරී මහේෂ් දහනායක මහතා ගෙන් කළ විමසීමකදී ඔහු පැවසුවේ කායික රෝග  වෛද්‍යයවරයෙකු දැනට නොමැතිවීම නිසා වකුගඩු රෝගීන්ට ප්‍රතිකාර කිරිමේදී ගැටලු සහගත තත්ත්වයක් පවතින බවයි.   ",
    "URL": "https://www.lankadeepa.lk/latest_news/වෛද්‍යවරයකු-නැතිව-දෙහිඅත්තකණ්ඩියේ-වකුගඩු-රෝගීහු-10-000ක්-අනතුරේ/1-527964",
    "Category": "latest_news"
}