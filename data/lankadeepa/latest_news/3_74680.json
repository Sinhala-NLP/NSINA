{
    "Source": "www.lankadeepa.lk",
    "Timestamp": "None  2016 ජුනි මස 23",
    "Headline": "රාමදාන් සමය වෙනුවෙන්  වෙළෙඳසැල් 1300 ක් පරීක්ෂාවට",
    "News Content": "පාරිභෝගික ආරක්ෂාව සම්බන්ධයෙන් බල පැවැත්වෙන 2008 අංක 8 දරණ නීතියට අනුව සැපයුම්කරුවන් විසින් තමන්ට පැවැරී ඇති රාජකාරිය නිසි පරිදි සිදුකරන බව තහවුරු කරගැනීම සඳහා ආර්ථික සහ වාණිජ අමාත්‍යාංශය පසුගියදා රටේ විවිධ ප්‍රදේශවල පාරිභෝගික භාණ්ඩ අළෙවිසැල් සහ වාණිජ ක්‍රියාකාරකම් නිරීක්ෂණය ව්‍යාපෘතියක් දියත් කළේය. මෙම නිරීක්ෂණ ව්‍යාපෘතියේදී අවන්හල්, බේකරි, භෝජනාගාර, එළවළු සහ පළතුරු වෙළෙඳසැල්, විදුලි උපකරණ වෙළෙඳසැල්, රාමදාන් ප්‍රවර්ධන වැඩසටහන් ක්‍රියාත්මක කරන සාප්පු සහ මාළු වෙළෙඳසැල් ඇතුළු ආයතන 1,300 ක් පමණ පරීක්ෂාවට ලක්කර ඇත.රාමදාන් සමයේදී භාණ්ඩ මිල ගණන් නිරීක්ෂණයකොට අක්‍රමිකතා සහ උල්ලංඝනය කිරීම්වලට එරෙහිව නීතිමය පියවර ගැනීම සඳහා අමාත්‍යාංශය විසින් දියත් කර ඇති වැඩසටහන් මාලාවේ තවත් එක් පියවරක් ලෙසින් මෙම වැටලීම් සිදුකර ඇත.  ",
    "URL": "https://www.lankadeepa.lk/latest_news/රාමදාන්-සමය-වෙනුවෙන්--වෙළෙඳසැල්-1300-ක්-පරීක්ෂාවට/1-430002",
    "Category": "latest_news"
}