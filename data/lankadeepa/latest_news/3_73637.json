{
    "Source": "www.lankadeepa.lk",
    "Timestamp": "None  2016 ජුලි මස 21",
    "Headline": "‘චමල්ගේ කකුලෙන් අදින කට්ටියක් ඉන්නවා‘",
    "News Content": "‘හොඳ දේශපාලන නායකයෙකු වන හිටපු අමාත්‍ය චමල් රාජපක්ෂ මහතා බාරගන්නවා නම් , ඇමති තනතුරක් ඕනෑම මෙහොතක දෙන්න ජනාධිපතිතුමා සූදානම්  යැයි ධීවර හා ජලජ සම්පත් අමාත්‍ය මහින්ද අමරවීර මහතා අද (21) පැවසීය.‘චමල් රාජපක්ෂ මහතා  හම්බන්තොට දිස්ත්‍රීක් සංවර්ධන කමිටුවේ සභාපති ලෙස කටයුතු කරන්න කැමතියි .නමුත් එතුමාට ඒක හරියට කරන්න ඇතැම් අය ඉඩදෙන්නේ නැහැ .ඒ නිසයි මම හම්බන්තොට දිස්ත්‍රීක් සංවර්ධන කමිටුවේ නව සම සභාපතිවරයා ලෙස එම ධූරය භාර ගත්තේ ‘ යැයි කොළඹදී පැවති මාධ්‍ය හමුවකට එක්වෙමින් අමාත්‍ය   අමරවීර මහතා මේ බව කියා සිටියේය.චමල් රාජපක්ෂ මහතා සිටියදී හම්බන්තොට දිස්ත්‍රික් සංවර්ධන කමිටුවේ නව සම සභාපති ධූරය බාර ගැනීම සම්බන්ධයෙන් මාධ්‍යවේදීන් කළ විමසීමකදී හෙතෙම මේ බව  පැවසීය.‘‘හම්බන්තොට දිස්ත්‍රික් සංවර්ධන කමිටුවේ නව සම සභාපති ධූරය මම බලෙන් ගත්තේ නැහැ.මම හෙට වුනත් මේ තනතුර චමල් රාජපක්ෂ හිටපු ඇමතිතුමාට දෙන්න සූදානම්.පසුගිය වාර දෙකකදී හම්බන්තොට දිස්ත්‍රික් සංවර්ධන කමිටුව රැස් වුණා. ඒත් ඒ අවස්ථා දෙකේදීම එතුමාට සහභාගි වෙන්න බැරි වුණා. එතුමා මේ ධූරයේ කටයුතු කරන්න සමහරු ඉඩ දෙන්නේ නැහැ.හොඳ දේශපාන නායකයෙක් ලෙස එතුමාට ඇමතිකමක් දෙන්න  ජනාධිපතිතුමා ඕනෑම අවස්ථාවක සුදානම්.‘‘ ",
    "URL": "https://www.lankadeepa.lk/latest_news/‘චමල්ගේ-කකුලෙන්-අදින-කට්ටියක්-ඉන්නවා‘/1-439467",
    "Category": "latest_news"
}