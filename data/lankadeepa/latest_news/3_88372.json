{
    "Source": "www.lankadeepa.lk",
    "Timestamp": "None  2015 අප්‍රේල් මස 21",
    "Headline": "හරූන් ලන්ත්‍රා ජීවන ගීය නිමා කරයි",
    "News Content": "ජනප්‍රිය ගායකයකු හා සංගීතඥයකුවූ හරූන් කුමාර් ලන්ත්‍රා මහතා අද (21) මිය ගියේය. මිය යන විට වයස අවුරුදු 83 ක් වූ ඒ මහතා පසුගිය සමයේ අසනීප තත්ත්වයෙන්ද පසුවිය.ඔහු ගැයූ මගෙ නාමලී, සුළං කුරුල්ලෝ, ආනන්ද මේ රෑ වැනි ගීත ලාංකිකයන් අතර බෙහෙවින් ජනප්‍රියත්වයට පත්විය. චිත්‍රපට පසුබිම් ගායකයකු ලෙස සිංහල සිනමාවට මහත් සේවයක් සිදු කළ ලන්ත්‍රා මහතා කැලණියේ පිහිටි ඔහුගේ නිවසේ කථා කිරීමට පවා නොහැකිව දැඩි අසනීප තත්ත්වයෙන් වසර ගණනාවක් ගත කළේය.8 දෙනකුගෙන් යුත් පවුලේ එකම පිරිම දරුවා වූ ලන්ත්‍රා මැලේ ජාතිකයෙකි. ඔහුගේ අවසන් කටයුතු අද සවස සිදුකිරීමට නියමිතය. ",
    "URL": "https://www.lankadeepa.lk/latest_news/හරූන්-ලන්ත්‍රා-ජීවන-ගීය-නිමා-කරයි/1-310281",
    "Category": "latest_news"
}