{
    "Source": "www.lankadeepa.lk",
    "Timestamp": "None  2014 නොවැම්බර් මස 13",
    "Headline": "ගස් ගිය හයදෙනා බස්සන්නේ නැතිලු",
    "News Content": "මරණ දඬුවම් නියම වී ඇති ඉන්දියා ධීවරයින් පස් දෙනාට ජනපතිවරයා සමාව දීමට නියමිත යැයි ඇතැම් මාධ්‍ය කරන ප්‍රකාශයන් වල කිසිදු සත්‍යතාවක් නැතැයි ජනාධිපති ප්‍රකාශක මොහාන් සමරනායක මහතා පවසයි.ඊයේ (12) ජනපතිවරයා අතර පැවැති හමුවකින් පසු අදහස් දැක්වූ ප්‍රභා ගනේෂන් මන්ත්‍රීවරයා ජනපතිවරයා ඉන්දියා සිරකරුවන්ට සමාව දීමට කැමැත්තෙන් සිටින්නේ යැයි පවසා සිටි බව ඇතැම් දේශීය මාධ්‍ය මෙන්ම විදෙස් මාධ්‍යන්ද වාර්තා කර තිබුණි.ජනාධිපති කාර්යාලයේ ආරංචි මාර්ග පවසන්නේ ප්‍රභා ගනේෂන් මන්ත්‍රීවරයා අතර පැවති හමුවේදී ජනපතිවරයා ධීවරයින්ට පනවා ඇති මරණ දඩුවම ජීවිතාන්තය දක්වා වන සිරදඩුවමක් බවට පත්කිරීමේ හැකියාවක් පවතින බව පමණක් පෙන්වා දුන් බවයි.ඉන්දියා රජය ධීවරයින් පිරිස නිදහස් කරගැනීම සදහා අභියාචනයක් ඉදිරිපත් කරද තිබෙන අතර ඒ සම්බන්ධයෙන් ඉන්දියා මාධ්‍යවල සඳහන් වන්නේ ඉන්දියා රජය මුල සිටම ශ්‍රී ලංකා ජනපතිවරයා ධීවරයින්ට සමාව දෙනු ඇතැයි සිතා සිටි බවයි.නමුත් එසේ සිදුනොවුනු නිසා මෙසේ අභියාචනයක් ගොනු කිරීමට රජයට සිදුව ඇති බව එම මාධ්‍ය වාර්තා වල වැඩිදුරටත් දැක්වේ.උද්ගතව ඇති තත්ත්වය සම්බන්ධයෙන් ඉහළම රාජ්‍ය තාන්ත්‍රිකමය මට්ටමින් කටයුතු කිරීමට ඉන්දියා රජය අපේක්ෂාවෙන් සිටින බවත් එළැඹෙන 25 වැනිදා නේපාලයේදී පැවැත්වීමට නියමිත සාක් සමුළුවේදී ඉන්දියා අගමැති නරේන්ද්‍ර මෝදි මේ පිළිඹද මහින්ද රාජපක්ෂ ජනපතිවරයාගෙන් සෘජුව විමසීමට සිටින බවත් ඉන්දියා මාධ්‍ය වල දැක්වේ. ",
    "URL": "https://www.lankadeepa.lk/latest_news/ගස්-ගිය-හයදෙනා-බස්සන්නේ-නැතිලු/1-275380",
    "Category": "latest_news"
}