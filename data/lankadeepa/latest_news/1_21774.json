{
    "Source": "www.lankadeepa.lk",
    "Timestamp": "2021 දෙසැම්බර් මස 01",
    "Headline": "තලවාකැලේ නිවසකත් ගෑස් ලිපක් පුපුරයි",
    "News Content": "( රංජිත් රාජපක්ෂ)තලවකැලේ දුම්රිය පොල මාර්ගයේ පිහිටි නිවසක මුළුතැන්ගෙහි තිබු ගැස් සිලින්ඩරයට සම්බන්ධ කර තිබු ගැස් නලය සහ ගැස් උදුන අද (01)  පුපුරාගොස් ඇති බව තලවකැලේ පොලිසිය පැවසිය. උදැසන 11 ට පමණ නිවාස හිමියා ගැස් උදුනෙන් ජලය රත්කර තේ සැදිමෙන් අනතුරුව ගැස් උදුන ක්‍රියා විරහිර කර නිවසින් එළියට පැමිණි අවස්තවේ එකවරම විශාල ශබ්දයක් ඇසුණු බවත්, පසුව ඒ පිලිබදව පරික්ෂා කිරිමේදි ගැස් සිලින්ඩරයට සම්බන්ධ කර තිබු ගැස් නලය සහ ගැස් උදුන පුපුරා ගොස් ඇති බවයි පොලිසිය කියා සිටියේය.පිපිරිමෙන් කිසිවෙකුටත් තුවාල සිදු වි නොමැති අතර , පිපිරිම සම්බන්ධයෙන් සහකාර පොලිස් අධිකාරිවරයෙකුගේ අධික්ෂණය යටතේ පොලිස් ස්ථාන පරික්ෂණ නිලධාරින්  යටතේ පරික්ෂණ පවත්වන බව තලවකැලේ පොලිසිය කියා සිටියේය.  ",
    "URL": "https://www.lankadeepa.lk/news/තලවාකැලේ-නිවසකත්-ගෑස්-ලිපක්-පුපුරයි/101-603996",
    "Category": "latest_news"
}