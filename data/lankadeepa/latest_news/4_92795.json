{
    "Source": "www.lankadeepa.lk",
    "Timestamp": "None  2015 පෙබරවාරි මස 14",
    "Headline": "ශ්‍රී ලනිපයට අලුත් මුහුණු තුනක්",
    "News Content": "ශ්‍රී ලංකා නිදහස් පක්ෂ මධ්‍යම කාරකව ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් අද (14) බත්තරමුල්ල අපේ ගම පරිශ්‍රයේ දි රැස්විය. එහිදී  පක්ෂයේ ජාතික සංවිධායක ලෙස  සුසිල් ප්‍රේමජයන්ත්, උප සභාපති ලෙස රාජිත සේනාරත්න සහ භාණ්ඩාගාරික ලෙස එස්.බී නාවින්න මහත්වරු පත්කර ගනු ලැබූහ. අනුශාසකවරු ලෙස හිටපු ජනාධිපතිරුන් මෙන්ම අගමැතිවරුන් ද පක්ෂයේ ජ්‍යෙෂ්ඨයකු වන අලෙවි මව්ලනා මහතාද පත් කිරීමට අද තීරණය කළ බව ඇමැති රාජිත සේනාරත්න මහතා පැවැසීය.පක්ෂයේ අනුශාසකයින් වන හිටපු ජනාධිපතිනි චන්ද්‍රිකා බන්ඩාරනායක කුමාරතුංග මහත්මිය සහ හිටපු ජනාධිපති මහින්ද රාජපක්ෂ මහතා මෙම අවස්ථාවට සහභාගී නොවූහ.ශ්‍රී ලංකා නිදහස් පක්ෂයේ භාණ්ඩාගාරික ලෙස කටයුතු කළ ඩලස් අලහප්පෙරුම මහතාට එම තනතුර අහිමි වු අතර ඔහු උප සභාපතිවරයෙක් වශයෙන් පත් කරගනු ලැබීය. පර්ලිමේන්තු මන්ත්‍රී විනයාග මූර්ති මුරලිදරන් (කරුණ අම්මාන්) දරු උප සභාපති තනතුර ඔහුට අහිමි වී ඇත.තේරි පත්වු නිලධාරී මඩුල්ල මෙසේයඅනුශාසකවරු - හිටපු ජනාධිපතිවරුන් වන චන්ද්‍රිකා බණ්ඩාරනායක කුමාරතුංග, මහින්ද රාජපක්ෂ, හිටපු අගමැතිවරුන් වන රත්නසිරි වික්‍රමනායක දීමු ජයරත්න, බස්නාහිර පලාත් ආණ්ඩකාර අලෙවි මවුලනා, කතානායක චමල් රාජපක්ෂ සහ විශ්වා වර්ණපාලසභාපති - ජනාධිපති මෛත්‍රීපාල සිරිසෙන මහතාජ්‍යෙෂ්ඨ උපසභාපතිවරු - නිමල් සිරිපාල ද සිල්වා, ඩබ්ලිව්.ඩී.ජේ. සෙනෙවිරත්න, ඒ.එච්.එම්. පවුසි, ජනක බණ්ඩාර තෙන්නකෝන්උපසභාපතිවරු - සී.බී රත්නායක, කුමාර වෙල්ගම,ඩලස් අලහප්පෙරුම, එස්.බී. දිසානායක, පියසේන ගමගේ, රාජිත සේනාරත්න, සරත් අමුණුගම, පිලික්ස් පෙරේරා, එම්.ඒ.ඩී.එස්. ගුණවර්ධන, මහින්ද යාපා අබේවර්ධන.ප්‍රධාන ලේකම් - අනුර ප්‍රියදර්ශන යාපාඋප ලේකම්වරු - ජගත් පුෂ්පකුමාර, දුමින්ද දිසානායක, මහිපාල හේරත්, ඩිලාන් පෙරේරා, මහින්ද සමරසිංහ, රංජිත් සියඹලාපිටිය, මහින්ද අමරවීරනිරීක්ෂක සභිකයෝ - ගුණරත්න වීරකෝන්, නන්දිමිත්‍ර ඒකනායක, ජයරත්න හේරත්, ප්‍රියංකර ජයරත්න, චන්දිම වීරක්කොඩි, සරත් ගුණරත්න, ටී.සුමතිපාල, ඉන්දික නලින් ජයවික්‍රම, රංජිත් සෝමවංශනිලබලයෙන් පත් වු නිරීක්ෂක සභිකයෝ - සරත් ඒකනායක, දයාසිරි ජයසේකර, සහන් විජයලාල් ද සිල්වා, පේෂල ජයරත්න, ශෂීන්ද්‍ර රාජපක්ෂ, අබ්දුල් මජීඩ්, ඒ රාමනාදන් යන මහත්ම මහත්මීහු තේරීපත් වූහ.  ",
    "URL": "https://www.lankadeepa.lk/latest_news/ශ්‍රී-ලනිපයට-අලුත්-මුහුණු-තුනක්/1-296804",
    "Category": "latest_news"
}