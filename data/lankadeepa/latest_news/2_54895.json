{
    "Source": "www.lankadeepa.lk",
    "Timestamp": "2018 අගෝස්තු මස 07",
    "Headline": "අල්ලස් ගත් අපනයන - ආනයනය පාලකවරයා යළි රිමාන්ඩ්",
    "News Content": "නිමන්ති රණසිංහ වසර 10 ක් පැරණි වාහන දෙකක් ජපානයෙන් ගෙන්වා ගැනීමට අල්ලස් වශයෙන් රුපියල් ලක්ෂ දෙකක් ඉල්ලා ලබා ගත් බව කියන අපනයන ආනයනය පාලකවරයා ලබන 21 වැනිදා තෙක් තවදුරටත් රක්ෂිත බන්ධනාගාර ගත කරන ලෙස කොළඹ ප්‍රධාන මහේස්ත්‍රාත් රංග දිසානායක මහතා නියෝග කළේය. මෙම සිද්ධිය සම්බන්ධයෙන් මෙතෙක් විමර්ශන අවසන්ව නැතැයි අල්ලස් හො දූෂණ විමර්ශන කොමිෂන් සභාව අධිකරණයට කළ කරුණු සැළකිල්ලට ගත් මහේස්ත්‍රාත්වරයා මෙම නියෝගය නිකුත් කළේය. ඒ අනුව මෙලෙස තවදුරටත් රක්ෂිත බන්ධනාගාර ගත කෙරුණේ ආනයන අපනයන පාලකවරයා ලෙසින් සේවය කළ පන්නිපිටියේ පදිංචි මහගමගේ ගාමිණී මහතා ය.  ",
    "URL": "https://www.lankadeepa.lk/latest_news/අල්ලස්-ගත්-අපනයන---ආනයනය-පාලකවරයා-යළි-රිමාන්ඩ්/1-534107",
    "Category": "latest_news"
}