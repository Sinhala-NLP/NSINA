{
    "Source": "www.lankadeepa.lk",
    "Timestamp": "2019 දෙසැම්බර් මස 19",
    "Headline": "පී. එස්. එම්. චාල්ස්  උතුරේ ආණ්ඩුකාර පුටුවට",
    "News Content": "(අජන්ත කුමාර අගලකඩ) ශ්‍රී ලංකා පරිපාලන සේවයේ විශේෂ ශ්‍රේණියේ නිලධාරිනියක වන පී. එස්.එම්. චාල්ස් මහත්මිය උතුරු පළාත් ආණ්ඩුකාරවරිය ලෙස පත්කිරීමට ජනාධිපති ගෝඨාභය රාජපක්ෂ මහතා නියෝග කර ඇතැයි වාර්තා වේ. ඇය පිළිබඳ වාර්තාවක් ජනාධිපතිවරයා විසින් ඊයේ(18) පැවති කැබිනට් රැස්වීමටද ඉදිරිපත් කළ බව රජයේ ආරංචි මාර්ග සඳහන් කරයි. සෞඛ්‍ය හා දේශීය වෛද්‍ය අමාත්‍යංශයේ ලේකම්වරිය ලෙස කටයුතු කරන චාල්ස් මහත්මිය මීට පෙර ශ්‍රී ලංකා රේගුවේ අධ්‍යක්ෂ ජනරාල්වරිය ලෙසද කටයුතු කළාය. ඇය ඊට පෙර මඩකලපුව හා වවුනියාව දිස්ත්‍රික් ලේකම්වරිය ලෙසද කටයුතු කර ඇත.  ",
    "URL": "https://www.lankadeepa.lk/latest_news/පී--එස්--එම්--චාල්ස්--උතුරේ-ආණ්ඩුකාර-පුටුවට/1-562545",
    "Category": "latest_news"
}