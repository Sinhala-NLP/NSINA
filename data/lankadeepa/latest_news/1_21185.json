{
    "Source": "www.lankadeepa.lk",
    "Timestamp": "2021 දෙසැම්බර් මස 15",
    "Headline": "කොළඹ ස්ථාන 09ක් ‌ඩ්‍රෝන නිරීක්ෂණයට",
    "News Content": "(නිමන්ති රණසිංහ)රථවාහන තදබදය සහිත කොළඹ දිස්ත්‍රික්කයේ ස්ථාන 09ක් ඩ්‍රෝන කැමරා මගින් නිරීක්ෂණය කර රථවාහන පාලනය සම්බන්ධයෙන් ගුවන් හමුදාව දිනපතාම ශ්‍රී ලංකා පොලීසියට සහයෝගය දක්වන බව ගුවන් හමුදා ජනමාධ්‍ය අධ්‍යක්ෂ ගෲප් කපිතාන් දුෂාන් විජේසිංහ මහතා පැවසීය.ඒ අනුව, නෙ`ථම් පොකුණ මංසන්ධිය, ආයුර්වේද මංසන්ධිය, දියත උයන ප්‍රදේශය, පාර්ලිමේන්තුව අසල මංසන්ධිය, පංචිකාවත්ත, නව කැළණී පාලම, කිරුළපන මංසන්ධිය, දෙහිවල සහ නුගේගොඩ යන ස්ථානවල උදෑසන සහ පස්වරුවේදී මෙම ඩ්‍රෝන කැමරා ව්‍යාපෘතිය ක්‍රියාත්මකව ඇතැයි ද ඔහු සදහන් කළේය.ඩ්‍රෝන කැමරා නවයකින් ලබාගන්නා මෙම සජීවි දත්ත වාර්තා ගුවන් හමුදා මූලස්ථානයේ ස්ථාපිත මෙහෙයුම් මධ්‍යස්ථානයට ලබාදීමෙන් පසු පොලිස් දෙපාර්තමේන්තුවේ රථවාහන සම්බන්ධ නිලධාරියෙකු සෑම දිනකම එම ස්ථානයට පැමිණ රථවාහන පාලනය සම්බන්ධයෙන් ක්‍රියාත්මක වන බවත්, නිතිකඩන රියැදුරන් සම්බන්ධයෙන් ඒ මොහොතේදීම ක්‍රියාත්මක වන බවත් හෙතෙම පැවසීය.මෙම ක්‍රියාපටිපාටිය ඉකුත් 02 වැනිදා සිට ආරම්භ කළ බවත් මේ වන විට කොළඹ නගරයේ රථවාහන තදබදයට මෙමගින් විශාල පිටුවහලක් සිදුවී ඇති බවත් ගුවන් හමුදා මාධ්‍ය අධ්‍යක්ෂවරයා සදහන් කළේය.ගුවන් හමුදා මාධ්‍ය අධ්‍යක්ෂවරයා මේ බව සදහන් කළේ, “ගත වූ දෙවසර තුළ ත්‍රිවිධ හමුදාවේ ක්‍රියාකාරීත්වය” මැයෙන් ජනාධිපති මාධ්‍ය කේන්ද්‍රයේ දී අද (15) පෙරවරුවේ පැවැති මාධ්‍ය හමුවේදී ය.  ",
    "URL": "https://www.lankadeepa.lk/news/කොළඹ-ස්ථාන-09ක්-‌ඩ්‍රෝන-නිරීක්ෂණයට/101-604919",
    "Category": "latest_news"
}