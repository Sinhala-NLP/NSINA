{
    "Source": "www.lankadeepa.lk",
    "Timestamp": "2019 නොවැම්බර් මස 20",
    "Headline": "ආරක්ෂක ලේකම්ගෙන් වැ:බ පොලිස්පතිට ලිපියක්",
    "News Content": "එළැඹෙන දින කිහිපයේදී රටේ ආරක්ෂාව පිළිබඳව වෙනදාට වඩා සැළකිලිමත් හා පරීක්ෂාකාරීව  රාජකාරී කටයුතුවල නියැලෙන ලෙස  ආරක්ෂක ලේකම්  මේජර් ජනරාල් ( විශ්‍රාමික ) කමල් ගුණරත්න මහතා වැඩබලන පොලිස්පති සී ඩී වික්‍රමරත්න මහතාට උපදෙස් ලබා දී තිබේ. ජනාධිපතිවරණයෙන් පසු  රටේ ඇති වු දේශපාලනික වෙනස් වීම් සමඟ  කලබල ඇතිවිය හැකි බව රටේ ජනතාව අතර  අනිසි බියක්  ඇති වේ යැයි  පවසමින්  එම දැනුම් දීම සිදු කර  ඇත.  රටපුරා  ආරක්ෂාව සම්බන්ධයෙන් අදාළ  ප්‍රදේශභාර  ජ්‍යෙෂ්ඨ නියෝජ්‍ය පොලිස්පතිවරුන්, ජ්‍යෙෂ්ඨ පොලිස් අධිකාරීවරුන් , පොලිස් අධිකාරීවරුන් සහකාර පොලිස් අධිකාරීවරුන් සහ අදාල පොලිස් ස්ථානභාර ස්ථානාධිපතිවරුන්  වගකිව යුතු බවටත් වැඩබලන පොලිස්පතිවරයා මගින් දැනුම් දී තිබේ.  ජනාධිපති ගෝඨාභය රාපක්ෂ මහතාගේ දර්ශණය අනුව  ජාති ,ආගම්,බේද සහ පක්ෂ භේදයකින් තොර  සැමට සාමකාමී ලෙස ජීවත්විය හැකි වාතාවරණයක් සකසා ඇති හෙටින් සාමාන්‍ය ජනතාවට  කිසිදු බියකින් තොරව ජීවිතය ගෙන ගිය හැකි බවද  දන්වා තිබේ.  යම් පුද්ගලයෙක් හෝ කණ්ඩායමක් සාමය කඩවන පරිදි ක්‍රියා කළහොත් තරා තිර නොබලා දැඩිව නීතිය ක්‍රියාත්මක කරන  ලෙසද ආරක්ෂක ලේකම්වරයා විසින් උපදෙස් ලබා දී තිබේ.   ",
    "URL": "https://www.lankadeepa.lk/latest_news/ආරක්ෂක-ලේකම්ගෙන්-වැ:බ-පොලිස්පතිට-ලිපියක්/1-560867",
    "Category": "latest_news"
}