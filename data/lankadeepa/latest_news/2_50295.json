{
    "Source": "www.lankadeepa.lk",
    "Timestamp": "තරිඳු ජයවර්ධන  2019 පෙබරවාරි මස 16",
    "Headline": "මන්නාරම කාබන් කාල නිර්ණය වාර්තාව එයි - බදාදා උසාවියට",
    "News Content": "තරිඳු ජයවර්ධන මන්නාරම සමූහ මිනීවලේ අස්ථි සාම්පල පහක කාබන් කාල නිර්ණය වාර්තාව සිකුරාදා (15) රාත්‍රී ලැබුණු බව මන්නාරම අධිකරණ වෛද්‍ය විශේෂඥ සමින්ද රාජපක්ෂ මහතා පැවසීය. කාබන් කාල නිර්ණය වාර්තාව ලබන බදාදා (20) මන්නාරම මහේස්ත්‍රාත් අධිකරණයට ඉදිරිපත් කරන බව ද රාජපක්ෂ මහතා කීවේය. තවත් අස්ථි සාම්පලයක කාල නිර්ණය වාර්තාව ලැබීමට නියමිත බව ද ඒ මහතා සඳහන් කළේය. මන්නාරම සමූහ මිනීවල සම්බන්ධ පරීක්ෂණයේ ප්‍රධාන විමර්ශකයා වන්නේ අධිකරණ වෛද්‍ය විශේෂඥ සමින්ද රාජපක්ෂ මහතාය. ඒ මහතාට අන්තර්ජාලය හරහා ලැබුණු තොරතුරු කුරුයිර් මගින් අධිකරණයට ද ලැබීමට නියමිතය.  ",
    "URL": "https://www.lankadeepa.lk/latest_news/මන්නාරම-කාබන්-කාල-නිර්ණය-වාර්තාව-එයි---බදාදා-උසාවියට/1-545836",
    "Category": "latest_news"
}