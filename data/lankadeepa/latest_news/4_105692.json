{
    "Source": "www.lankadeepa.lk",
    "Timestamp": "None  2013 මැයි මස 17",
    "Headline": "අප්කන්ටි‍්‍ර ලයන්ස් රග්බි පිලට ක‍්‍රිස්බ්‍රෝ අනුග‍්‍රහය",
    "News Content": "ශ්‍රී ලංකා රග්බි පිටියේ ප‍්‍රබලතම කණ්ඩායමක් බවට පත්ව සිටින අප්කන්ටි‍්‍ර ලයන්ස් රග්බි කණ්ඩායමට පිට පිටම දෙවැනි වසරට අනුග‍්‍රහය දැක්වීමට ක‍්‍රිස්බ්‍රෝ සමාගම ඉදිරිපත්ව සිටියි.අනුග‍්‍රහය පිරිනැමීමේ නිල උත්සවය අප්කන්ටි‍්‍ර ලයන්ස් රග්බි සමාජයේ සභාපති චානුක රත්වත්ත මහතාගේ ප‍්‍රධානත්වයෙන් කොළඹදී පැවැති අතර මේ අවස්ථාවට ක‍්‍රීඩා අමාත්‍ය මහින්දානන්ද අලූත්ගමගේ මහතාද සහභාගි විය.ජාතික සහ පාසල් රග්බි පිටියේ දක්‍ෂ ක‍්‍රීඩකයන් රැසකින් සමන්විත අප්කන්ටි‍්‍ර ලයන්ස් රග්බි පිල වසර දෙකක පමණ කෙටි කාලයක් තුළදී ශ්‍රී ලංකාවේ පෙරළිකාර රග්බි කණ්ඩායමක් බවට පත්ව තිබේ.පසුගියදා පැවැති අන්තර් සමාජ ප‍්‍රධාන සත් සාමාජික රග්බි තරගාවලියේදී ප‍්‍රබල කණ්ඩායම් රැසක් පරාජය කරමින් එහි ශූරතාව දිනා ගැනීමටද අප්කන්ටි‍්‍ර ලයන්ස් පිල සමත් විය.මෙම කණ්ඩායම පසුගිය වසරේ අන්තර් සමාජ පළමු කොටසේ ලීග් තරගාවලියේ සිවුවැනි ස්ථානයට පැමිණි අතර ක්ලිෆ්ර්ඞ් කුසලාන රග්බි තරගාවලියේ අවසන් පූර්ව තරගයට ද සුදුසුකම් ලබා ගත්තේය.ශ්‍රී ලංකා රග්බි පිටියේ දක්‍ෂතම යොවුන් ක‍්‍රීඩකයකු වන ශ්‍රීනාත් සූරියබණ්ඩාර අප්කන්ටි‍්‍ර ලයන්ස් පිලේ නායකයා ලෙස කටයුතු කරයි. ජ්‍යෙෂ්ඨ රග්බි පුහුණුකරුවකු වන ඉම්ති මරික්කාර් මහතා පුහුණුකරු ලෙස ද, හසන් සිංහවංශ මහතා කළමණාකරු ලෙස ද කටයුතු කරති.ක‍්‍රිස්බ්‍රෝ සමාගමේ අධ්‍යක්‍ෂ ශෆීක් සමාඞ් මහතා විසින් අප්කන්ටි‍්‍ර ලයන්ස් රග්බි පිලේ ශ්‍රීනාත් සූරියබණ්ඩාරට අනුග‍්‍රහක චෙක්පත නිලවශයෙන් ප‍්‍රදානය කරන ලද අවස්ථාව. අප්කන්ටි‍්‍ර ලයන්ස් රග්බි සමාජයේ සභාපති චානුක රත්වත්ත, අප්කන්ටි‍්‍ර ලයන්ස් පිලේ පුහුණුකරු ඉම්ති මරික්කාර් (වමේ), සහ ක‍්‍රිස්බ්‍රෝ සමාගමේ සභාපති මොහොමඞ් ඉමිතියාස් (දකුණේ) යන මහත්වරු ද ඡයාරූපයේ සිටිති.(ඡයාරූපය: ශාන්ත රත්නායක) ",
    "URL": "https://www.lankadeepa.lk/latest_news/අප්කන්ටි‍්‍ර-ලයන්ස්-රග්බි-පිලට-ක‍්‍රිස්බ්‍රෝ-අනුග‍්‍රහය/1-123052",
    "Category": "latest_news"
}