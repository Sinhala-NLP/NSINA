{
    "Source": "www.lankadeepa.lk",
    "Timestamp": "2018 සැප්තැම්බර් මස 09",
    "Headline": "දා හත් හැවිරිදි සිසුවා පැදවු රියේ ගැටී විසි හත් හැවිරිදි තරුණයෙක් මරුට",
    "News Content": "(බිමල් ශ්‍යාමන් ජයසිංහ)දා හත් හැවිරිදි පාසල් සිසුවෙක් පැදවු සුඛෝපභෝගී මෝටර් රථයක් පන්නිපිටිය දෙපානම ප්‍රදේශයේදී යතුරුපැදි දෙකක ගැටීමෙන්  තරුණයකු මිය ගොස් තවත් තරුණයින් දෙදෙනකු තුවාල ලබා ඇතැයි පොලීසිය පවසයි.අනතුරින් මිය ගොස් ඇත්තේ  පන්නිපිටිය පොල්වත්ත  පදිංචි කොළඹ අංක තුන මහාධිකරණයේ කාර්යාල කාර්ය සහයකයකු ලෙස සේවය කළ  නදුන් දර්ශන නැමැති 27 හැවිරිදි තරුණයෙකි.තුවාල ලැබු තරුණයින් දෙදෙනා ජයවර්ධනපුර රෝහලේ ප්‍රතිකාර ලබන අතර ඔවුන් මහරගම පමුණුව හා හික්කඩුව ප්‍රදේශවල පදිංචිකරුවන්ය .අනතුරින් පසු  පලා ගිය 17 හැවිරිදි පාසල් සිසුවා පැය දහයකට පමණ පසු  පැමිණ පොලීසියට බාර වී තිබේ.මහරගම පොලීසිය වැඩිදුර පරීක්ෂණ පවත්වයි.   ",
    "URL": "https://www.lankadeepa.lk/latest_news/දා-හත්-හැවිරිදි-සිසුවා-පැදවු-රියේ-ගැටී-විසි-හත්-හැවිරිදි-තරුණයෙක්-මරුට/1-536241",
    "Category": "latest_news"
}