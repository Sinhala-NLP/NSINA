{
    "Source": "www.lankadeepa.lk",
    "Timestamp": "None  2012 මාර්තු මස 30",
    "Headline": "අවසන් ටෙස්ට් තරගය බ්‍රෝඞ් ට අහිමිවෙයි",
    "News Content": "එංගලන්ත පිලේ වේග පන්දු යවන ක‍්‍රීඩක ස්ටුවර්ට් බ්‍රෝඞ්, පාදයේ ආබාධයකට ලක්ව තිබේ. ශ්‍රී ලංකාව සහ එංගලන්තය අතර මේ මස 3 වැනිදා කොළඹ පී. සරවනමුත්තු ක‍්‍රීඩාංගණයේදී ආරම්භවන දෙවැනි සහ අවසන් ටෙස්ට් තරගයට ක‍්‍රීඩා කිරීමේ අවස්ථාව බ්‍රෝඞ් ට අහිමිව ඇත.අවසන් ටෙස්ට් තරගය සඳහා සහභාගිවීමේ අපේක්‍ෂාවෙන් බ්‍රෝඞ් අද (30) සහභාගි වු ශාරීරික යෝග්‍යතා පරීක්‍ෂණය අසමත්වීමෙන් ඔහු ස්කෑන් පරීක්‍ෂණයකට ද යොමුව තිබේ. ගාල්ල අන්තර්ජාතික ක‍්‍රීඩාංගණයේදී පැවැති පළමු ටෙස්ට් තරගය අතරතුරදී ඔහුගේ පාදයේ වළලූකර ප‍්‍රදේශයේ මෙම ආබාධය හටගෙන තිබේ.  ",
    "URL": "https://www.lankadeepa.lk/latest_news/අවසන්-ටෙස්ට්-තරගය-බ්‍රෝඞ්-ට-අහිමිවෙයි/1-34217",
    "Category": "latest_news"
}