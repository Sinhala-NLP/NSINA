{
    "Source": "www.lankadeepa.lk",
    "Timestamp": "None  2016 අගෝස්තු මස 26",
    "Headline": "ගෑස්, ඔයිල් හා ඩීසල් නිෂ්පාදන බද්ද ඉහළට",
    "News Content": "ගෑස්, ඔයිල් හා ඩීසල් සඳහා ලීටරයකට රු. 13.00 ක නිෂ්පාදන බද්දක් පනවා ඇති බව මුදල් අමාත්‍ය රවී කරුණානායක මහතා ගේ අත්සනින් යුතුව නිකුත් කළ නිවේදනයක සඳහන් වේ.මීට පෙර මෙලෙස අය කර තිබෙන බද්ද ලීටරයකට රු. 3.00 කි.2016 අගෝස්තු 19 වැනි දින නිකුත් කර ඇති මෙම නිවේදනයට අනුව මෙම නිෂ්පාදන බදු අනුප්‍රමාණයන් 2016 අගෝස්තු 20 වන දින සිට ගෙවිය යුතු බව සඳහන්ව ඇත.මේ සම්බන්ධයෙන් කළ විමසීමක දී ලංකා IOC සමාගමේ කළමනාකාර අධ්‍යක්ෂ ශ්‍යාම් බෝරා මහතා පවසා ඇත්තේ මෙම බදු අය කිරීම මේ වන විට ආරම්භ කර ඇති බවත් එසේම තම ව්‍යාපාරය සඳහා එමඟින් විශාල බලපෑමක් නොවන බවද හෙතෙම මෙහිදී පැවසීය. ",
    "URL": "https://www.lankadeepa.lk/latest_news/ගෑස්--ඔයිල්-හා-ඩීසල්-නිෂ්පාදන-බද්ද-ඉහළට/1-451535",
    "Category": "latest_news"
}