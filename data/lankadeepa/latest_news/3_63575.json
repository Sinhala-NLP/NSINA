{
    "Source": "www.lankadeepa.lk",
    "Timestamp": "2017 නොවැම්බර් මස 07",
    "Headline": "තෙල් ගැටලුවටත් කමිටුවක්",
    "News Content": "(විනීතා එම් ගමගේ)පවතින ඉන්ධන ප‍්‍රශ්නයට ක්ෂණික විසඳුම් ලබා දීමට කැබිනට් මණ්ඩලය මඟින් අමාත්‍යවරුන් සිව් දෙනකුගෙන් යුත් කමිටුවක් පත් කරනු ලැබ ඇත.අද (07) පැවැති කැබිනට් රැස්වීමේ දී මෙම කමිටුව පත් කරනු ලැබ ඇති අතර ඛණිජ තෙල් සංවර්ධන අමාත්‍ය අර්ජුන රණතුංග, මහ නගර සහ බස්නාහිර සංවර්ධන අමාත්‍ය පාඨලී චම්පික රණවක, ආපදා කළමනාකරණ අමාත්‍ය අනුර ප‍්‍රියදර්ශන යාපා සහ විශේෂ  ව්‍යාපෘති අමාත්‍ය සරත් අමුණුගම යන මහත්වරු මෙම කමිටුවේ සාමාජිකයෝ වෙති.ඉන්ධන අර්බුදය වහා විසඳා ඉක්මණින්ම ඉන්ධන තොගයක් ගෙන්වා ගැනීම සඳහා මෙම කමිටුව පත් කරනු ලැබු බව ශ්‍රී ලංකා නිදහස් පක්ෂයේ මහලේකම් සහ කෘෂිකර්ම අමාත්‍ය දුමින්ද දිසානායක මහතා  ශ්‍රී ලංකා නිදහස් පක්ෂයේ මාධ්‍ය හමුවේ දී ප‍්‍රකාශ කළේය.හෙට තෙල් නැවක් පැමිණෙන නමුත් පවතින ප‍්‍රශ්නයට නිසි විසඳුමක් අවශ්‍ය බැවින් මෙසේ කමිටුවක් පත් කළ බවත් හෙතෙම කීය.හිඟයක් ඇතැයි යන සැකය මත වාහන හිමියන් විසින් වැඩිපුර තෙල් ලබා ගැනීම නිසා පවතින අර්බුදය දෙගුණ තෙගුණ වී යැයි කී ඒ මහතා වෙනදා තෙල් ලීටර් 10 ලබා ගන්නා අය හිඟය ඇතිවීමත් සමඟ ලීටර් 30-40 එක්කරගත් බව ද පැවැසීය.බාල තෙල් ප‍්‍රතික්ෂේප වීම පිරිපහදුව අක‍්‍රීය වීම තෙල් නැව පමාවීම වැනි සියලූ දේ එක විට සිදුවීම පිළිබඳව පරික්ෂණ පැවැත්වෙන බව ද ලේකම්වරයා කිය.කෙසේ වෙතත් බාල තෙල් නැව ප‍්‍රතික්ෂේප වීම ගැන සතුටු වන බවත්, එය වරායක තබා ගැනීම කිසිසේත්ම අදාල නොවන බවත්, නවතා ගෙන සිටින තරමට රටට අදායම් එන නමුත් කිසිසේත්ම එය රට තුළට නොගන්නා බවත් අමාත්‍යවරයා ප්‍රකාශ කළේය.  ",
    "URL": "https://www.lankadeepa.lk/latest_news/තෙල්-ගැටලුවටත්-කමිටුවක්/1-519980",
    "Category": "latest_news"
}