{
    "Source": "www.lankadeepa.lk",
    "Timestamp": "None  2016 දෙසැම්බර් මස 18",
    "Headline": "නිලමේ නාටකයේ දෙවැනි කොටසට මාධ්‍ය වාරණයක්",
    "News Content": "පොලිස් මාධ්‍ය ප්‍රකාශන පෞද්ගලික මාධ්‍ය වෙත මුදා නොහරින ලෙස පොලිසියෙන් නියෝග කර ඇතැයි පොලිස් මූලස්ථාන ආරංචි කියයි.පොලිස්පති පූජිත් ජයසුන්දර රත්නපුරයේ රැස්වීමක් අමතද්දී මෛක්‍රෆෝන් ක්‍රියා විරහිත නොකර ඔහුට ආ දුරකථන ඇමැතුමකට පිළිතුරු දීමේ සිද්ධිය පෞද්ගලික මාධ්‍ය මුලින්ම ප්‍රචාරය කිරීම ඊට හේතුව විය හැකි බව දැනගන්නට ඇත.පොලිසි මගින් කොළඹ මාධ්‍ය ප්‍රකාශක කාර්යාලයට එන තොරතුරු මේ අනුව විද්‍යුත් තැපෑලෙන් පෞද්ගලික මාධ්‍යවලට නොයවනු ඇතැයි දැනගන්නට තිබේ.පොලිස් මාධ්‍ය ප්‍රකාශකට වාචිකව මාධ්‍යයකට ප්‍රකාශයක් නොකරන ලෙස ද මීට පෙර උපදෙස් ලැබී තිබිණි.පොලිසිය හා සම්බන්ධ සිදුවීම් වාර්තාකරණයේ දී දැඩි අපහසුතාවට පත් වන බව මාධ්‍යවේදීහු කියති. මාධ්‍යවේදීහු මේ ගැන අවස්ථා කිහිපයකදීම කැබිනට් තීරණ දැනුම් දීමේ මාධ්‍ය හමුවේදී ජනමාධ්‍ය ඇමැතිවරයාට පැමිණිලි කළහ. ",
    "URL": "https://www.lankadeepa.lk/latest_news/නිලමේ-නාටකයේ-දෙවැනි-කොටසට-මාධ්‍ය-වාරණයක්/1-490935",
    "Category": "latest_news"
}