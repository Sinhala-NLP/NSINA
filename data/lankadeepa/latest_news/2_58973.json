{
    "Source": "www.lankadeepa.lk",
    "Timestamp": "2018 මාර්තු මස 07",
    "Headline": "දිගන සිදුවීමට බුද්ධි අංශද වගකිව යුතුයි - චම්පික රණවක",
    "News Content": "(මුදිතා දයානන්ද)       බුද්ධි අංශය නිසි අයුරින්  ක‍්‍රියාත්මක වුවානම්  දිගන සිදුවීම පදනම් කරගෙන ඇති වු කලහකාරී තත්වයන් වළක්වාගන්න හොඳටම ඉඩකඩ තිබු බව  ජාතික හෙළ උරුමයේ ප‍්‍රධාන ලේකම් මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා අද (07) පැවසීය.      කලහකාරි ලෙස හැසිරෙන හා ඊට අනුබල දෙන  ඕනෑම අයෙක් තරාතිරම නොබලා අත්අඩංගුවට ගෙන නීතිය සැමට සමානව ක‍්‍රියාත්මක වන බව සැමට පේන්නට සළස්වන්නැයිද අමාත්‍යවරයා එහිදී  ඉල්ලා සිටියේය.      බත්තරමුල්ලේ පිහිටි ජාතික හෙළ උරුම ප‍්‍රධාන කාර්යාලයේදී පැවති මාධ්‍ය සාකච්ඡාවකදී අමාතවරයා මෙම අදහස් දැක්වු අතර වැඩිදුරටත් අදහස් දක්වමින් සඳහන් කළේ      දිගන සිදුවිමෙන් සිංහල පුද්ගලයෙක් තුවාල ලබා රෝහල්ගත වුණේ පසුගිය 22 වැනිදායි. එතැනින් පසු දෙවන සිදුවිම ඇති වුණේ දින ගණනාවකට පසුවයි. ඒ කාලය තුළ මෙවැනි සිදුවිමක් ඇතිවිය හැකි බවට යම් යම් ඉගි පළ වී තිබෙනවා. බුද්ධි අංශයක් තිබෙන්නේ මේවා ගැන තොරතුරු රැස්කරගෙන ඉහළට දැනුම් දී අවශ්‍ය පියවරයන් ගැනීමට සහය වීමටයි. නමුත් මේ සිදුවිමේදි බුද්ධි අංශ එලෙස කටුයතු කර නැහැ. ඒක ලොකු දුර්වලකමක්. මෙවැනි සිදුවිම් පාලනය කරන්න පෙර කාලයේ පොලිසිවලට අනුබද්ධව ක්ෂණික විහිදුම් බලකායක් තිබුණා. දැන් ඒවා නැහැ. මෙවැනි සිදුවීම් තවත් ඉදිරියේදිත් ඇති විය හැකි නිසා ක්ෂණික විහිදුම් බලකායක් ඇති කර සෑම පොලිස් ස්ථානයකටම අනුබද්ධ කර පවත්වාගෙන යාමට කටයුතු කරන ලෙස  අපි ජනාධිපතිතුමාගෙන් ඉල්ලා සිටිනවා යයිද පැවසීය.  ",
    "URL": "https://www.lankadeepa.lk/latest_news/දිගන-සිදුවීමට-බුද්ධි-අංශද-වගකිව-යුතුයි---චම්පික-රණවක/1-525269",
    "Category": "latest_news"
}