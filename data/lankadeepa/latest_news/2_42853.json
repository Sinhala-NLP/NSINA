{
    "Source": "www.lankadeepa.lk",
    "Timestamp": "2020 ජනවාරි මස 20",
    "Headline": "ශාක්‍ය ජනපදයේ ඉඩම යළිත් සත්වෝද්‍යාන දෙපාර්තමේන්තුවටම",
    "News Content": "(මුදිතා දයානන්ද සහ නාලක සංජීව දහනායක)ශාක්‍ය ජනපදය ඉදිකිරීම සඳහා ඉකුත් රජය විසින් පවරාගනු ලැබූ පිළියන්දල, රෙජිඩේල් වත්ත නැවත සත්වෝද්‍යාන දෙපාර්තමේන්තුවටම පවරා දෙන ලෙස අග‍්‍රාමාත්‍ය මහින්ද රාජපක්‍ෂ මහතා බුද්ධශාසන, සංස්කෘතික ආගමික කටයුතු අමාත්‍යංශයට උපදෙස්  දී තිබේ.ශාක්‍ය ජනපදය ඉදිකිරීම සඳහා ඉකුත් රජය විසින් පවරාගනු ලැබූ පිළියන්දල, රෙජිඩේල් වත්ත නැවත සත්වෝද්‍යාන දෙපාර්තමේන්තුවටම පවරා දෙන ලෙස අග‍්‍රාමාත්‍ය මහින්ද රාජපක්‍ෂ මහතා බුද්ධශාසන, සංස්කෘතික ආගමික කටයුතු අමාත්‍යංශයට උපදෙස්  දී තිබේ. ඒ අනුව මෙම ඉඩමේ එළිමහන් සත්වෝද්‍යානයක් ඉදිකිරීම සඳහා අනුමැතිය ලබාගැනීමට අමාත්‍ය එස්. එම් චන්ද්‍රසේන මහතා අකැබිනට් පත‍්‍රිකාවක් ඉදිරිපත් කිරීමට නියමිතය. හිටපු බුද්ධශාසන අමාත්‍ය ආචාර්ය විජයදාස රාජපක්‍ෂ මහතා විසින් 2017 වසරේ 14 වැනි ජාත්‍යන්තර වෙසක් සැමරුම් උත්සවය නිමිත්තෙන් මෙම ශාක්‍ය ජනපදය ඉදිකිරීමට පියවර ගනු ලැබිණ. අක්කර 78 විශාලත්වයකින් යුතු මෙම ඉඩමේ ශාක්‍ය ජනපදය ආරම්භ කිරීම සඳහා රුපියල් මිලියන 500 ක මුදලක් වැයවන බවට ඇස්තමේන්තු කර තිබිණ. බෞද්ධ කටයුතු හෝ ප‍්‍රදේශයේ පොදු ජනතාවගේ සුබ සිද්ධියට යොදාගන්නා ලෙස දක්වමින් කැස්බෑව ප‍්‍රදේශයේ ජීවත්වූ සමරකෝන් මුදලි නැමැති ධනවතකු මෙම ඉඩම මහා භාරකරුට පවරා ඇත. බොල්ගොඩ ජලාශය ආශ‍්‍රිතව පිහිටා ඇති මෙම ඉඩම පැවැති රජයන් විසින් අවස්ථා හතරකදී විවිධ ව්‍යාපෘති සඳහා යොදාගත්තද ඒ සියල්ලම අතරමග නතර කරදමා තිබේ. වත්මන්  අග‍්‍රාමාත්‍ය මහින්ද රාජපක්‍ෂ මහතා ජනාධිපතිධූරය දැරූ සමයේදී 2014 වසරේදී එළිමහන් සත්වෝද්‍යානයක් ඉදිකිරීම සඳහා මෙහි මුල්ගල් තැබීය. එහෙත් එයද මුල්ගලකට පමණක් සීමා විය. මේ වන විට ඉඩම සම්පූර්ණයෙන්ම වල්බිහිවී තිබෙන අතර එහි ආරක්‍ෂක කටයුතු සදහා අධික වියදමක් දැරීමට සිදුවන බවද බුද්ධ ශාසන අමාත්‍යංශයේ ආරංචි මාර්ග සඳහන් කරයි.   ",
    "URL": "https://www.lankadeepa.lk/latest_news/ශාක්‍ය-ජනපදයේ-ඉඩම-යළිත්-සත්වෝද්‍යාන-දෙපාර්තමේන්තුවටම/1-564502",
    "Category": "latest_news"
}