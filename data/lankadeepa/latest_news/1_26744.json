{
    "Source": "www.lankadeepa.lk",
    "Timestamp": "2021 ජුලි මස 27",
    "Headline": "බැසිල්ගේ පනත් කෙටුම්පතට එරෙහි පෙත්සම අද කැඳවෙයි",
    "News Content": "( තිළිණි ද සිල්වා සහ රංජන් කටුගම්පොළ )මුදල් ඇමැති වරයා විසින් පාර්ලිමේන්තු අනුමැතිය සදහා ඉදිරිපත් කර ඇති \"මුදල් සංශෝධන පනත් කෙටුම්පත\" ආණ්ඩුක්‍රම ව්‍යවස්ථාවට පටහැනි බවට තීන්දු කරන ලෙසත් , එම පනත නීතියක් බවට පත් වීමට නම් පාර්ලිමේන්තුවේ තුනෙන් දෙකක බහුතරයකින් සහ ජනමත විචාරණයකින් සම්මත විය යුතු බවට නියෝගයක් නිකුත් කරන ලෙස ඉල්ලා ගොනු කළ විශේෂ පෙත්සම අද(27) ශ්‍රේෂ්ඨාධිකරණය හමුවේ කැදවේ.ඒ අනුව ලංකා බැංකු සේවක සංගමයේ හිටපු නියෝජ්‍ය සභාපතිවරෙයකු වූ කෝට්ටේගොඩ විතාන ගොනුකළ පෙත්සම අද( 27) පෙරවරු 10.00ට අගවිනිසුරු ජයන්ත ජයසූරිය , කුමුදුනී වික්‍රමසිංහ සහ ශිරාන් ගුණරත්න යන මහත්ම මහත්මීන් ගෙන් සමනවිත ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් හමුවේ කැදවේ.මෙම පෙත්සමේ වගඋත්තරකරු ලෙස නීතිපතිවරයා නම් කර සිටිති.   ",
    "URL": "https://www.lankadeepa.lk/news/බැසිල්ගේ-පනත්-කෙටුම්පතට-එරෙහි-පෙත්සම-අද-කැඳවෙයි/101-595670",
    "Category": "latest_news"
}