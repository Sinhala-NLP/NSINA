{
    "Source": "www.lankadeepa.lk",
    "Timestamp": "2022 ජුලි මස 13",
    "Headline": "‘‘පාර්ලිමේන්තුව වාහා කැඳවා විධිමත් පාලනයක් ගොඩනගන්න‘‘",
    "News Content": "(යොහාන් භාසුර සහ ෂේන් සෙනෙවිරත්න)රට තුළ නිර්මාණය වී ඇති දේශපාලන අස්ථාවරත්ව හේතුවෙන් රටේ ආරක්‍ෂාවට මෙන්ම මහජන ජීවිත ද දැඩි තර්ජනයට පත්ව ඇති මෙම තීරණාත්මක මොහොතේ ප්‍රජාතන්ත්‍රවාදී ව්‍යුහය තුළ පාර්ලිමේන්තුව වාහා කැඳවා විධිමත් පාලන තන්ත්‍රයක් ගොඩනැගිය යුතු යැයි නැවතත් අවධාරණය කරන බව සඳහන් කරමින් ත්‍රෛනිකායික මහ නාහිමිවරු මාධ්‍ය නිවේදනයක් අද (13) රාත්‍රී නිකුත් කළහ.මෙම තීරණාත්මක මොහොතේ රටේ නීතියට අවනතව නීතියේ ආධිපත්‍යයට ගරු කරමින් සාමකාමීව විරෝධය දැක්වීම හැර දේපළවලට හානි කරන කිසිඳු ක්‍රියාවක නොයෙදීමට විරෝධතාකරුවන් වගකීමෙන් සහ බුද්ධිමත්ව කටයුතු කළ යුතු බව ද ත්‍රෛනිකායික මහ නාහිමිවරු පවසති.තිබ්බටුවාවේ ශ්‍රී සුමංගල මල්වතු මහනාහිමියෝ, වරකාගොඩ ශ්‍රී ඥාානරතන අස්ගිරි මහනාහිමියෝ, දොඩම්පහළ ශ්‍රී චන්දසිරි අමරපුර නිකායේ උත්තරීතර මහනාහිමියෝ සහ මකුලෑවේ ශ්‍රී විමල රාමඤ්ඤ නිකායේ මහනාහිමියෝ එම මාධ්‍ය නිවේදනයට අස්සන් තබා තිබේ. එම මාධ්‍ය නිවේදනයේ මෙසේ ද සඳහන් වේ.   ",
    "URL": "https://www.lankadeepa.lk/latest_news/‘‘පාර්ලිමේන්තුව-වාහා-කැඳවා-විධිමත්-පාලනයක්-ගොඩනගන්න‘‘/1-616381",
    "Category": "latest_news"
}