{
    "Source": "www.lankadeepa.lk",
    "Timestamp": "2022 නොවැම්බර් මස 03",
    "Headline": "කැනඩා ව්‍යාපාරිකයන් කතානායකට දුන් පොරොන්දුව",
    "News Content": "(සුජිත් හේවාජුලිගේ සහ  අංජුල මහික වීරරත්න )ශ්‍රී ලංකාවේ  ආර්ථික අර්බුදය ජයගැනීම සඳහා උපරිමයෙන් සහයෝගය ලබාදීමට කැනඩාවේ ව්‍යාපාරික ප්‍රජාව  එකඟතාව පළ කළහ.මෙලෙස එකඟතාව පළ කළේ කැනඩාවේ ව්‍යාපාරික ප්‍රධානීන් පිරිසක් කතානායක මහින්ද යාපා අබේවර්ධන මහතා පාර්ලිමේන්තුවේදී අද (3) පෙරවරුවේ හමුවූ අවස්ථාවේදීය.ශ්‍රී ලංකාව සමඟ මිත්‍රත්වය වැඩිකරගනිමින් කටයුතු කිරීමට බලාපොරොත්තු වන බව පැවසූ  එම ව්‍යාපාරිකයෝ  මෙරට තරුණ ව්‍යවසායකයින්ට තම ව්‍යවසායන් ගොඩනගා ගැනීම සඳහා  සහයෝගය ලබාදීමටද කැමැත්ත පළ කළහ.මේ ව්‍යාපාරිකයින් අමතමින් අදහස් දැක්වූ කතානායක  මහින්ද යාපා අබේවර්ධන මහතා පැවසුවේ  රටේ සංවර්ධනය ඇති කිරීමට ඉක්මනින් කටයුතු කරන බවයි.  ",
    "URL": "https://www.lankadeepa.lk/latest_news/කැනඩා-ව්‍යාපාරිකයන්-කතානායකට-දුන්-පොරොන්දුව/1-622751",
    "Category": "latest_news"
}