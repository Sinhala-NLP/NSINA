{
    "Source": "www.lankadeepa.lk",
    "Timestamp": "None  2013 සැප්තැම්බර් මස 17",
    "Headline": "ගුටි කෑ මාධ්‍යවේදීහු සාක්කි දෙති",
    "News Content": "පිරිසිදු පානීය ජලය ඉල්ලා වැලිවේරියේ පැවැති උද්ඝෝෂණයේදී යුද හමුදාව හා විරෝධතාකරුවන් අතර ඇතිවූ ගැටුමෙන් මාධ්‍යවේදීනට සිදුවුණැයි කියන අපහසුතා ගැන සිද්ධියට මුහුණ දුන් මාධ්‍යවේදීහු හය දෙනෙක් අද (17)  මානව හිමිකම් කොමිසම ඉදිරියේ ප්‍රකාශ ලබා දුන්හ.ජනමාධ්‍ය සංවිධාන කිහිපයක් මානව හිමිකම් කොමිසම වෙත කළ කරුණු දැක්වීමකට අනුව එම කොමිසම විසින් මාධ්‍යවේනීද් කැඳවා තිබිණි.ලංකාදීප, අද සහ ලක්බිම පුවත්පත් නියෝජනය කරමින් එහි ගිය මාධ්‍යවේදීන්ගෙන් කොමිසමේ නිලධාරීහු පැය තුනක පමණ කාලයක් ප්‍රකාශ සටහන් කර ගත්හ.දීපා අධිකාරි, සුනිල් සිරිලංකා, අජිත් මදුරප්පෙරුම, චානුක කුලසේකර, උපාලි රණවීර සහ ගයාන් මධුසංඛ එලෙස ප්‍රකාශ ලබා දුන් මාධ්‍යවේදීහුය.බැලුම්මහරට හා වැලිවේරියට ආ යුද හමුදා සෙබළුන්ගේ ක්‍රියා කලාපය නිසා තමන් කායික හා මානසික පීඩනයට පත් වූ බවත්, තම රාජකාරිය නිසි පරිදි කර ගැනීමට ඉඩ නුදුන් බවත් කී මාධ්‍යවේදීහු මින් ඉදිරියට හෝ තමන්ගේ රාජකාරි කිසිදු ගැටළුවකින් තොරව සිදු කර ගැනීමට අවස්ථාව සලසා දෙන්නැයි මානව හිමිකම් කොමිෂන් සභාවෙන් ඉල්ලා සිටියහ.මාධ්‍ය සංවිධාන එකමුතුව වෙනුවෙන් එහි ගොස් සිටි මාධ්‍යවේදී ලසන්ත රුහුණගේ මහතා ප්‍රකාශ ලබාගෙන අවසන් වන තුරු මාධ්‍යවේදීන් සමග එහි රැදී සිටියේය.ප්‍රකාශ ලබා දීන ලෙසට දැනුම් දී මානව හිමිකම් කොමිසම විසින් ලිපි යැවූ මාධ්‍යවේදීන් සිව් දෙනෙක් අද (17) පැමිණ නොසිටි අතර  ඔවුනට වෙනත් දිනක පැමිණ ප්‍රකාශ ලබා දීමට හැකි බව කොමිසමෙන් දැනුම් දුන්නේයැයි  රුහුණගේ මහතා පැවසීය.‘ඇත්තටම ජනමාධ්‍ය සංවිධාන විදියට වැලිවේරියේදී සිදුවූ සිද්ධිය සම්බන්ධයෙන් අපි මැදිහත් වෙන්නේ එය වාර්තා කිරීමට ගිය මාධ්‍යවේදීන්ගේ අයිතිවාසිකම් ආරක්ෂා කිරීම අරමුණෙන්.  ජනමාධ්‍යවේදීන් අරමුණුකරගෙන සන්නද්ධ යුද හමුදාව කළ පහරදීම සම්බන්ධයෙන් හොයා බලන්න කියා මීට පෙර අපි ඉල්ලීමක් කළා.එය ඔවුන්ගේ විමර්ශනයේදී  ඇතුළත් විය යුතුයි කියන දේ අපි දැඩිව අවධාරණය කළා.ඒ අනුව තමයි අද මානව හිමිකම් කොමිසම සිද්ධියට මුහුණ දුන් ජනමාධ්‍යවේදීන් කැඳවා තිබෙන්නේ.ලංකාවේ ජනාමධ්‍යෙව්දීන්ට දිගින් දිගටම ඔවුන්ගේ වාර්තාකරණයට බාධා එල්ලවීම්,  පහර දීම් හා බලපෑම් සිදු වුණා.   වැලිවේරියේ ජනමාධ්‍ය වේදීන්ට සාධාරණය ඉටු කරණවා වගේම ශ්‍රී ලංකාවේ සෑම ජනමාධ්‍යෙව්දියකුට ඔනෑම සිදුවීමක් වාර්තා කිරීමට අයිතියක් තිබෙනවා කියන එක තහවුරු කර ලෙස ඉපි මානව හිමිකම් කොමිසමෙන් ඉල්ලා සිටියා.‘ශ්‍රී ලංකා වෘත්තීය පත්‍ර කලාවේදීන්ගේ සංගමය, මාධ්‍ය සේවක වෘත්තීය සමිති සම්මේලනය, ශ්‍රී ලංකා මුස්ලිම් ජනමාධ්‍යවේදීන්ගේ සංසදය, ශ්‍රී ලංකා දෙමළ ජනමාධ්‍යවේදීන්ගේ සන්ධානය, දකුණු ආසියානු නිදහස් මාධ්‍ය සංගමයේ ශ්‍රී ලංකා පාර්ශ්වය, නිදහස් මාධ්‍ය ව්‍යාපාරය සහ ප්‍රජාතන්ත්‍රවාදය උදෙසා මාධ්‍ය ව්‍යාපාරය එම ජන මාධ්‍ය සංවිධාන එකමතුවට අයත් සංගම් හතයි.   ",
    "URL": "https://www.lankadeepa.lk/latest_news/ගුටි-කෑ-මාධ්‍යවේදීහු-සාක්කි-දෙති/1-169756",
    "Category": "latest_news"
}