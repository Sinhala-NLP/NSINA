{
    "Source": "www.lankadeepa.lk",
    "Timestamp": "None  2013 සැප්තැම්බර් මස 30",
    "Headline": "‘බින්දු‘ පොලිසියේ",
    "News Content": "මහනුවර හතරලියද්දේ අනවසරයෙන් මුදලට බින්දු චිත්‍රපටය පෙන්වමින් සිටි ස්ථානයක් හතරලියද්ද පොලීසිය විසින් වැටලිණි.මෙම අනවසර සිනමාහල පොලීසිය වටලන අවස්ථාවේ කිසිදු අවසරයකින් තොරව සෝමරත්න දිසානායක මහතාගේ බින්දු චිත්‍රපටය ප්‍රදර්ශනය කරමින් තිබූ බවත් ඒ සඳහා යොදා ගත් ප්‍රොජෙක්ටරය ඩීවීඩී යන්ත්‍රය ශබ්ද විකාශන යන්ත්‍ර ඇතුළු උපකරණ  රුපියල් සියය ගණනේ අලෙවි කිරමින් තිබූ ටිකට්පත් තොගයක්ද සමග සැකකරුවකුද අත් අඩංගුවට ගත් බවත් පොලිසිය කියයි. ",
    "URL": "https://www.lankadeepa.lk/latest_news/‘බින්දු‘-පොලිසියේ/1-173406",
    "Category": "latest_news"
}