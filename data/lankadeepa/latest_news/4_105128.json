{
    "Source": "www.lankadeepa.lk",
    "Timestamp": "None  2013 ජුනි මස 01",
    "Headline": "ඉන්දියාවට කඩුලූ 5 ක ජයක්",
    "News Content": "ශූරයන්ගේ කුසලාන තරගාවලියට සහභාගි වෙමින් සිටින ශී‍්‍ර ලංකා කණ්ඩායමත් ඉන්දීය කණ්ඩායමත් අතර බර්මින්හැම්හි එජ්බැස්ටන් කී‍්‍රඩාංගණයේදී අද (1 වැනිදා) පැවැති පෙරහුරු තරගයේදී කඩුලූ 5 ක පහසු ජයක් අත්කර ගැනීමට ඉන්දීය පිල සමත් විය.ලකුණු 334 ක ඉලක්කයක් හඹා ගිය ඉන්දීය කණ්ඩායම  ඕවර 49 ක් අවසානයේදී කඩුලූ 5 ක් දැවී ලකුණු 337 ලබාගනිමින් පන්දු 6 ක් ඉතිරිව තිබියදීම තරගයෙන් ජයගත්තේය.පළමුවෙන් පන්දුවට පහර දුන් ශී‍්‍ර ලංකා කණ්ඩායම නියමිත  ඕවර 50 අවසානයේදී කඩුලූ 5 ක් දැවී ලකුණු 333 ක් ලබා ගැනීමට සමත් විය.පන්දු 120 කදී ලකුණු 144 ක් ලබාගත් විරාට් කෝලි සහ පන්දු 81 නොදැවී ලකුණු 106 ක් ලබාගත් දිනේෂ් කාර්තික් ඉන්දීය ජයග‍්‍රහණයේ නියමුවෝ වූහ.ඉන්දීය පිලේ ආරම්භක පිතිකරු ෂිකාර් ධාවන් දුවද්දී දැවී යාමෙන් පසුව මුරලි විජේ (18) සහ රෝහිත් ෂර්මා (5) දවාගැනීමට සමින්ද එරංග සහ තිසර පෙරේරා සමත් වූ හෙයින් ලකුණු 62 කට ඉන්දීය පිලේ කඩුලූ 3 ක් බිඳ වැටී තිබිණ. එහෙත් පස්වැනි කඩුල්ල වෙනුවෙන් ලකුණු 186 ක් එක්කළ විරාට් කෝලි සහ දිනේෂ් කාර්තික් ඉන්දීය පිලට ජය මාවත විවර කර දුන්හ.ශී‍්‍ර ලංකා ඉනිමේදී පළමු වැනි කඩුල්ල වෙනුවෙන් ලකුණු 160 ක අඛණ්ඩ සම්බන්ධතාවක් ගොඩනැංවූ කුසල් ජනිත් පෙරේරා සහ තිලකරත්න ඩිල්ෂාන් දෙදෙනාම ඉන්දීය පන්දු යවන්නන් විසින් තමන් දවාගනු ලැබීමට පෙරම කී‍්‍රඩා පිටියෙන් ඉවත්ව ගියහ.වේගවත් පිතිහරඹයක නිරත වූ කුසල් ජනිත් පෙරේරා පන්දු 94 කට මුහුණ දෙමින් ලකුණු 82 ක් ලබා සිටියේ හතරේ පහර 7 ක් සහ හයේ පහර 3 ක් සිය ඉනිමට ඇතුළත් කරමිනි. පන්දු 78 කට මුහුණ දුන් තිලකරත්න ඩිල්ෂාන් හතරේ පහර 9 ක් සහ හයේ පහරක් සහිතව නොදැවී ලකුණු 84 ක් ලබා සිටියේය.පෙරහුර තරගයක් වූ හෙයින් කුසල් ජනිත් පෙරේරා (82) සහ තිලකරත්න ඩිල්ෂාන් පිටියෙන් ඉවත්ව ගියේ සෙසු පිතිකරුවන්ටත් පන්දුවට පහර දීමේ අවස්ථාවක් සලසා දෙනු අටියෙනි. පසුගිය 30 වැනිදා පාකිස්තනු පිලට එරෙහිව පැවැත්වීමට නියමිතව තිබූ ශී‍්‍ර ලංකා පිලේ පුහුණු තරගයද වර්ෂාව නිසා පැවැත්විය නොහැකි විය.මෙම තත්ත්වයෙන් අනගි ප‍්‍රයෝජන ගත් ශී‍්‍ර ලංකා පිතිකරුවෝ අයි. පී. එල්. තරගාවලියෙන් වෙහෙසට පත්ව සිටින ඉන්දීය පන්දු යවන්නන් හමුවේ සාර්ථක ලකුණු රැස්කිරීමක නිරත වූහ. කාසියේ වාසිය දිනාගනීමෙන් අනතුරුව පන්දු යැවීම තෝරා ගත් නමුත් ශී‍්‍ර ලංකා පිතිකරුවන් පාලනය කිරීමට ඉන්දීය නායක මහේන්ද්‍ර සිං දෝනි අසමත් විය.ශී‍්‍ර ලංකා පිලේ කඩුලූ 5 ක් බිඳ වැටුණ ලෙස ලකුණු පුවරුවේ සටහන් වුවද ඉන්දීය පන්දු යවන්නන් විසින් දවාගන්නා ලද්දේ පන්දු 31 කදී ලකුණු 33 ක් ලබාගත් මහේල ජයවර්ධනගේ කඩුල්ලත්, පන්දු 32 කදී ලකුණු 45 ක් ලබාගත් කුමාර් සංගක්කාර සහ දිනේෂ් චන්දිමාල් (පන්දු 48 කින් ලකුණු 46) පමණි. තිසර පෙරේරා සහ දිල්හාර ලොකුහෙට්ටිගේ පන්දු 19 කදී ලකුණු 32 ක් ලබාගත්හ.  ලකුණු පුවරුවශී‍්‍ර ලංකා කණ්ඩායම සහ ඉන්දියා කණ්ඩායමශී‍්‍ර ලංකා කණ්ඩායම ඉනිමකුසල් ජනිත්    - තරගයෙන් ඉවත්වුනා   82            තිලකරත්න දිල්ශාන්    - තරගයෙන් ඉවත්වුනා             84මහේල ජයවර්ධන    - ඇ. පතන් ප. ඉෂාන්ත් ශර්මා   30කුමාර් සංගක්කාර    - ඇ. අශ්වින් ප. මිෂ්රා     45        දිනේෂ් චන්දිමාල්    - ඇ. දෝනි ප. බුවනේශ්වර් කුමාර්    46තිසර පෙරේරා    - නොදැවී    26දිල්හාර ලොකුහෙට්ටිගේ- නොදැවී     6අතිරේක            14එකතුව  ඕවර 50 කදී කඩුලූ 3ක් දැවී        333කඩුලු වැටීම:1-209, 2-279, 3-325පන්දුවට පහර නොදුන් ක‍්‍රීඩකයෝ:ඇන්ජලෝ මැතිව්ස්, ශමින්ද එරංග, රංගන හේරත්, ජීවන් මෙන්ඩිස්, සචිත‍්‍ර සේනානායක, ළහිරු තිරිමාන්න, නුවන් කුලසේකර, ලසිත් මාලිංගපන්දු යැවීම:ඉර්ෆාන් පතන්: 5-0-45-0, බුවනේශ්වර් කුමාර්: 8-0-58-1, ඉෂාන්ත් ශර්මා: 6-0-41-1, විනේ කුමාර්: 7-0-42-0, රවිචන්ද්‍රන් අශ්වින්: 8-0-45-0, රවින්ද්‍ර ජදේජා: 8-0-41-0, අමිත් මිෂ්රා: 8-0-53-1 ඉන්දීය කණ්ඩායම් ඉනිමශීකාර් ධාවන්    - දුවද්දී දැවී ගියා        1    මුරලි විජේ    - ඇ. තිරිමාන්න ප. එරංග    18විරාට් කෝලි    - ඇ. චන්දිමාල්පග එරංග       144    රෝහිත් ශර්මා    - ඇ. කුලසේකර ප. පෙරේරා    5    සුරේෂ් රයිනා    - ප. සේනානායක    34        දිනේශ් කාර්තික්    - නොදැවී                            106    මහේන්ද්‍ර සිං දෝනි    - නොදැවී    18අතිරේක            11එකතුව  ඕවර 49 කදී කඩුලූ 5ක් දැවී                            337කඩුලු වැටීම:1-5, 2-52, 3-62, 4-110, 5-296පන්දුවට පහර නොදුන් ක‍්‍රීඩකයෝ:රවිචන්ද්‍රන් අශ්වින්, රවින්ද්‍ර ජදේජා, බුවනේශ්වර් කුමාර්, අමිත් මිෂ්රා, ඉර්ෆාන් පතන්, ඉෂාන්ත් ශර්මා, විනේ කුමාර්, උමේෂ් යාදව්පන්දු යැවීම:නුවන් කුලසේකර: 9-0-56-0, ඇන්ජලෝ මැතිව්ස්: 5-0-26-0, ශමින්ද එරංග:9-0-60-2, තිසර පෙරේරා: 6-0-34-1, සචිත‍්‍ර සේනානායක: 6-0-42-1, රංගන හේරත්: 7-0-44-0, ජීවන් මෙන්ඩිස්: 3-0-31-0, තිලකරත්න දිල්ශාන්: 3-0-20-0, දිල්හාර ලොකුහෙට්ටිගේ: 1-0-18-0  ",
    "URL": "https://www.lankadeepa.lk/latest_news/ඉන්දියාවට-කඩුලූ-5-ක-ජයක්/1-130276",
    "Category": "latest_news"
}