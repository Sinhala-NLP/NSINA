{
    "Source": "www.lankadeepa.lk",
    "Timestamp": "2017 සැප්තැම්බර් මස 19",
    "Headline": "නිතිවිරෝධීව ප්ලෙඩියම් ලෝහ ගෙන ආ පුද්ගලයකු අත්අඩංගුවට",
    "News Content": "(ටී.කේ .ජී.කපිල සහ ප්‍රසාද් මුතුකුඩ ) රත්තරන් හා සමාන වටිනාකමකින් යුත් ප්ලේඩියම් නැමති ලෝහ වර්ගයක් නීතිවිරෝධී ලෙස ශ්‍රී ලංකාවට ගෙන ආ පුද්ගලයකු අද (19) කටුනායක බණ්ඩාරනායක ජාත්‍යන්තර ගුවන් තොටුපොළේ දී රේගු මත්ද්‍රව්‍ය පාලන අංශයේ නිලධාරීන් විසින් අත් අඩංගුවට ගෙන ඇති බව රේගු මාධ්‍ය ප්‍රකාශක සුනිල් ජයරත්න මහතා පවසයි . මෙම ලෝහ වර්ගය ආභරණ මෙන්ම මෝටර් රථ වල විශේෂිත අමතර කොටස් නිෂ්පාදනයට ද යොදා ගන්නා බව රේගුව සදහන් කරයි . ප්ලේඩියම් ලෝහ කැබලි සහ පතුරු වශයෙන් ග්රෑම් 617.63 ක් එහි තිබූ අතර,ඒවායේ වටිනාකම රුපියල් 19,91,425 ක් බව රේගුව සඳහන් කරයි.                   head - නිතිවිරෝධීව ප්ලෙඩියම් ලෝහ ගෙන ආ පුද්ගලයකු අත්අඩංගුවට  ",
    "URL": "https://www.lankadeepa.lk/latest_news/නිතිවිරෝධීව-ප්ලෙඩියම්-ලෝහ-ගෙන-ආ-පුද්ගලයකු-අත්අඩංගුවට/1-517919",
    "Category": "latest_news"
}