{
    "Source": "www.lankadeepa.lk",
    "Timestamp": "2021 මාර්තු මස 21",
    "Headline": "‘‘පාස්කු ප්‍රහාරයේ අපරාධකරුවන්ට කඩිනමින් නඩු‘‘",
    "News Content": "(සුජිත් හේවාජූලිගේ)පාස්කු ඉරුදින ප්‍රහාරයට සම්බන්ධ පුද්ගලයනට එරෙහිව නීතිපතිවරයා කඩිනමින්  නඩු පවරනු ඇතැයි අධිකරණ ඇමැති ජනාධිපති නීතිඥ අලිසබ්‍රි මහතා පවසයි.නීතිපතිවරයා පාස්කු කොමිෂන් සභා වාර්තාවේ ලිපිගොනු පිළිබඳව විමර්ශනය කරගෙන යන බව ද අමාත්‍යවරයා ප්‍රකාශ කරයි.පාස්කු ඉරුදින ප්‍රහාරය සම්බන්ධයෙන් නීතිපතිවරයාගේ අධීක්ෂණය යටතේ විමර්ශන පවත්වාගෙන යන බවත් එම ප්‍රහාරය සම්බන්ධයෙන් අපරාධ පරික්ෂණ දෙපාර්තමේන්තුව සහ ත්‍රස්ත විමර්ශන කාර්යංශය ඉදිරිපත් කර ඇති විමර්ශන වාර්තා ද නීතිපතිවරයාගේ විශේෂ පරීක්ෂාවට ලක් කරන බව ද අමාත්‍යවරයා කීය.  ",
    "URL": "https://www.lankadeepa.lk/latest_news/‘‘පාස්කු-ප්‍රහාරයේ-අපරාධකරුවන්ට-කඩිනමින්-නඩු‘‘/1-587656",
    "Category": "latest_news"
}