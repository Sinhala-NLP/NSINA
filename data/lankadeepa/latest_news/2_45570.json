{
    "Source": "www.lankadeepa.lk",
    "Timestamp": "2019 සැප්තැම්බර් මස 23",
    "Headline": "අල්ලස් කොමිසමේ කොමසාරිස්වරු අස්විය යුතු බව ගම්මන්පිල කියයි",
    "News Content": "(මුදිතා දයානන්ද)  අල්ලස් කොමිසමේ හිටපු අධ්‍යක්ෂක ජනරාල්වරියගේ කතාව අනුව අල්ලස් කොමිසමේ කොමසාරිස්වරු වහාම ඉල්ලා අස්විය යුතු යැයි පිවිතුරු හෙළ උරුමයේ නායක පාර්ලිමේන්තු මන්ත‍්‍රී උදය ගම්මන්පිල මහතා අද (23) පැවසීය.ඔහු මේ බව පැවසුයේ පිවිතුරු හෙළ උරුමය පක්ෂයේ ප‍්‍රධාන කාර්යාලයේ දී පැවති මාධ්‍ය හමුවකදීය. එහිදි තවදුරටත් ඔහු මෙසේද පැවසීය.\"හිටපු අධ්‍යක්ෂක ජනරාල් දිල්රුක්ෂි ඩයස් මහත්මිය පවසා තිබෙනවා ඇවන්ගාඞ් සමාගමටත්, ගෝඨාභය රාජපක්ෂ මහතාටත් එරෙහිව නඩු පැවරුවේ දේශපාලන බලපෑම් නිසා කියලා. ඇයට හිතුමතේට නඩු පවරන්න බැහැ.  ඕනම කෙනෙකුට එරෙහිව නඩු පැවරිය යුත්තේ කොමසාරිස්වරුන්ගේ උපදෙස් මතයි.එසේ නම් දේශපාලන බලපෑම් සිදුවිය යුත්තේ කොමසාරිස්වරුන්ටයි. කොමසාරිස්වරුන්ට එවැනි බලපෑමක් ඇති වුවාද යන්න පළමුව රටට හෙළි කළ යුතු අතර එවැනි බලපෑම් මත නඩු පැවරුවේ නම් ඔවුන් වහාම කොමිසමේ ගෞරවය රකිමින් ඉල්ලා අස් විය යුතුයි.''   ",
    "URL": "https://www.lankadeepa.lk/news/අල්ලස්-කොමිසමේ-කොමසාරිස්වරු-අස්විය-යුතු-බව-ගම්මන්පිල-කියයි/101-557471",
    "Category": "latest_news"
}