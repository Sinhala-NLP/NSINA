{
    "Source": "www.lankadeepa.lk",
    "Timestamp": "2017 ඔක්තෝබර් මස 10",
    "Headline": "සයිටම් විරෝධය පුරහල අසලින් ඇරැඹෙයි",
    "News Content": "මාලබේ සයිටම් ආයතනයට එරෙහිව අන්තර් විශ්ව විද්‍යාල ශිෂ්‍ය බල මණ්ඩලය ඇතුළු සයිටම් විරෝධී ජන පවුර සංවිධානය කරන විරෝධතාවය අද (10) කොළඹ පුරහල අසලින් ආරම්භ කෙරිණි.මෙම විරෝධතාවට අදාළව පොලිසිය කළ ඉල්ලීමක් මත ජනාධිපති ලේකම් කාර්යාලය ඇතුළු කොටුව, කොල්ලුපිටිය ආදී පෙදෙස්වල රාජ්‍ය ආයතනවලට ඇතුළුවීම වළක්වාලමින් කොටුව මහේස්ත්‍රාත් අධිකරණය අද නියෝගයක් නිකුත් කළේය.අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු ළහිරු වීරසේකර, වෛද්‍ය පීඨ ශිෂ්‍ය ක්‍රියාකාරී කමිටුවේ වැඩබලන කැඳවුම්කරු සුසිත ප්‍රියංකර, අන්තර් විශ්වවිද්‍යාලයීය භික්ෂු බල මණ්ඩලයේ කැඳවුම්කරු ටැම්පිටියේ සුගතානන්ද හිමි යන පාර්ශ්වවලට මෙම නියෝගය නිකුත් කළ අතර මහජන පීඩාවක් ඇති නොවන අයුරින් විරෝධතාව සිදුකිරීමට අවසර ඇති බවද අධිකරණය දැනුම් දී තිබේ.  ",
    "URL": "https://www.lankadeepa.lk/latest_news/සයිටම්-විරෝධය-පුරහල-අසලින්-ඇරැඹෙයි/1-518835",
    "Category": "latest_news"
}