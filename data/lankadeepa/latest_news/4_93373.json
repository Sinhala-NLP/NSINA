{
    "Source": "www.lankadeepa.lk",
    "Timestamp": "None  2015 ජනවාරි මස 25",
    "Headline": "කෝටි පහක හමර් රියක් හංගලා",
    "News Content": "අවිස්සාවේල්ල උක්වත්ත ඇන්විල්වත්තේ නිවසක තිබී  හමර් ජීප් රියක්  සොයාගත්  බව අවිස්සාවේල්ල පොලීසිය කියයි.බස්නාහිර පළාතේ ලියාපදිංචි කර ඇති මේ රිය ප්‍රබල දේශපාලනඥයකුට අයිති යැයි දැනගන්නට ඇත.ජිප් රිය පොලීසියට ගෙනවුත් ඇත.ඩබ්ලිව් පී කේ වී 7179  යනුවෙන්  එහි අංක තහඩුවේ  සඳහන් කර ඇත. හමර් ජීප් රියක වටිනාකම රුපියල් කෝටි පහ ඉක්මවයි.අධි මිල  මෙවැනි වාහන  යුරෝපයෙන් සොරකම් කර  ශ්‍රී ලංකාවට ගෙන්වා ඉහළ පෙළේ දේශපාලනඥයින් ඇතුළු පිරිස්වලට  විකුණන සංවිධානයක් පසු ගිය කාලයේ ශ්‍රී ලංකාවේ පැවැති බවද කියති.වයඹ දේශපාලනඥයකු පාවිච්චි කළ හමර් රියක් තවත් දේශපාලනඥයකුගේ පුත්‍රයකු විසින් සොරකම් කරන ලදැයි  කියන සිද්ධියක්ද පසුගිය කාලයේදී වාර්තා විය.          ",
    "URL": "https://www.lankadeepa.lk/latest_news/කෝටි-පහක-හමර්-රියක්-හංගලා/1-292288",
    "Category": "latest_news"
}