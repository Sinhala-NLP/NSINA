{
    "Source": "www.lankadeepa.lk",
    "Timestamp": "2019 අප්‍රේල් මස 02",
    "Headline": "කෝටි 2ක හෙරොයින් සමඟ සොත්ති උපාලිගේ පුතෙකු අත්අඩංගුවට",
    "News Content": "(බිමල් ශ්‍යාමන් ජයසිංහ) කටුබැද්ද කුඩුවන්මුල්ල පාරේ දෙමහල් නිවසකදී රුපියල් දෙකෝටි පනස් ලක්ෂයකට අධික හෙරොයින් සහ විදේශයේ නිෂ්පාදිත ස්වයංක්‍රීය ගිනි අවියක් සමඟ ඝාතනයට ලක් වූ සොත්ති උපාලි නම් පාතාල නායකයාගේ පුතෙකු වන අරබේවෙල දොන් ලක්ෂ්මන් ප්‍රසන්න නමැත්තා අද(02) අත්අඩංගුවට ගත් බව පොලිසිය කියයි. සැකකරු සතුව මත්කුඩු කිලෝ 2කට අධික ප්‍රමාණයක් තිබූ බවද පොලිසිය පවසයි. මීට සතියකට පමණ ඉහතදී සැකකරු කුලී පදනම මත කටුබැද්දේ පිහිටි මෙම නිවසට පදිංචිය සඳහා පැමිණ තිබූ බව ද පොලිසිය කියයි. බන්ධනාගාර ගතව සිටින ප්‍රධානපෙළේ මත්ද්‍රව්‍ය ජාවාරම්කරුවකුට මෙම මත්ද්‍රව්‍ය තොගය අයත් බව ප්‍රශ්නකිරීමේදී අනාවරණය වී ඇත.(ඡායාරූප - ඉන්දිකා රාමනායක)  ",
    "URL": "https://www.lankadeepa.lk/news/කෝටි-2ක-හෙරොයින්-සමඟ-සොත්ති-උපාලිගේ-පුතෙකු-අත්අඩංගුවට/101-548213",
    "Category": "latest_news"
}