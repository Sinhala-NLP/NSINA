{
    "Source": "www.lankadeepa.lk",
    "Timestamp": "2020 දෙසැම්බර් මස 16",
    "Headline": "ගාල්ලේ වසම් 3ක සංචරණ සීමා ලිහිල් කරයි",
    "News Content": "(ඩී.ජි. සුගතපාල) ගාල්ල පොලිස් බල ප්‍රදේශයේ දැඩි සංචරණ සීමා පනවා තිබු ග්‍රාම සේවා වසම් 6 න් දෙද්දුගොඩ, මිලිද්දුව සහ දංගෙදර යන වසම් තුනේ ප්‍රදේශ කිහිපයක සංචරණ සීමා අද (16) පස්වරුවේ සිට ලිහිල් කිරීමට පියවර ගත් බව ගාල්ල ජ්‍යෙෂ්ඨ පොලිස් අධිකාරි විකුම් ගිනිගේ මහතා පවසයි. ඒ අනුව දෙද්දුගොඩ වසමේ හිරිඹුර පාර, මිලිද්දුව වසමේ මොරගොඩ, සහ දංගෙදර වසමේ සමගිවත්ත යන ප්‍රදේශවල සංචරණ සීමා ලිහිල් කර ඇත. එහෙත් තලාපිටිය,මකුලුව සහ කෝන්ගහ යන වසම්වල තවදුරටත් සංචරණ සීමා ක්‍රියාත්මක වේ.  ",
    "URL": "https://www.lankadeepa.lk/covid19/ගාල්ලේ-වසම්-3ක-සංචරණ-සීමා-ලිහිල්-කරයි/203-583445",
    "Category": "latest_news"
}