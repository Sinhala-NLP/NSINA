{
    "Source": "www.lankadeepa.lk",
    "Timestamp": "2018 දෙසැම්බර් මස 18",
    "Headline": "නව අමාත්‍ය මණ්ඩලය දිවුරුම් දීම අවිනිශ්චිත තත්ත්වයක",
    "News Content": "(අජන්ත කුමාර අගලකඩ)නව අමාත්‍ය මණ්ඩලය හෙට (19) දිනයේදී දිවුරුම් දීම අවිනිශ්චිත තත්ත්වයක  පවතින බව දේශපාලන ආරංචි මාර්ග සඳහන් කරයි.නව ආණ්ඩුවේ අමාත්‍ය මණ්ඩලයට පත් කෙරෙන මන්ත්‍රීවරුන්ගේ නාම ලේඛනය ජනාධිපති මෛත්‍රීපාල සිරිසේන මහතා වෙත අද (18) පස්වරුවේ යැවීමට නියමිතව තිබුණත් එය මෙතෙක් ජනාධිපතිවරයාවෙත යවා නොමැති බවද එම ආරංචි මාර්ග වලින් පැවැසේ.ඒ අනුව අමාත්‍ය මණ්ඩලය ලෙස පත් කෙරෙන මන්ත්‍රීවරුන්ගේ නාම ලේඛනය එක්සත් ජාතික පක්ෂය විසින් හෙට (19) දිනයේදී ජනාධිපතිවරයාවෙත  යැවෙනු ඇතැයිද  පැවැසේ.  ",
    "URL": "https://www.lankadeepa.lk/latest_news/නව-අමාත්‍ය-මණ්ඩලය-දිවුරුම්-දීම-අවිනිශ්චිත-තත්ත්වයක/1-542423",
    "Category": "latest_news"
}