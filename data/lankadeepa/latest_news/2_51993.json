{
    "Source": "www.lankadeepa.lk",
    "Timestamp": "2018 නොවැම්බර් මස 16",
    "Headline": "මැතිසබේට පිහි ගෙන ආවැයි ජොන්ස්ටන්ගෙන් පැමිණිල්ලක්",
    "News Content": "ඉන්දිකා රාමනායක පාර්ලිමේන්තු සභා ගර්භය තුළට පිහි රැගෙන ආ බව කියන සිද්ධියක් සම්බන්ධයෙන්  හිටපු නියෝජ්‍ය අමාත්‍යවරුන් වන පාලිත තෙවරප්පෙරුම සහ  රංජන් රාමනායක යන මහත්වරුන්ට එරෙහිව අමාත්‍ය ජොන්සටන් ප‍්‍රනාන්දු මහතා හා සත්‍ය ගවේෂකයෝ සංවිධානය  පොලිසියට පැමිණිලි  ඉදිරිපත් කළ බව පොලිස් මුලස්ථානය කියයි.මින් එක් පැමිණිල්ලක්  පොලිස්පති සහන මැදිරියට ද , සෙසු පැමිණිල්ල   මිරිහාන හදිසි ඇමැතුම් අංශයට ද  ඉදිපත් කර ඇති බව පොලිස් මුලස්ථාන  ආරංචි මාර්ග කියයි.අද (16) පෙරවරුවේ සහ පෙරේදා (15) සවස මෙම පැමිණිලි ඉදිරිපත් කර තිබිණි.වෙළඳ හා වාණිජ කටයුතු  අමාත්‍ය ජොන්ස්ටන් ප‍්‍රනාන්දු මහතාගේ  පැමිණිල්ල ඒ මහතාගේ නීතිඥවරුන් පිරිසක් ඊයේ (15) පෙරවරු  11.40 ට පමණ පොලිස් මුලස්ථානයේ  පොලිස්පති  සහයනට මැදිරියට  පැමිණිලි  ඉදිරිපත් කළ බව පොලිස් මුලස්ථානය  ආරංචි මාර්ග කියයි. සත්‍ය ඝවේෂකයෝ සංවිධානයේ  කැඳවුම්කරු නීතිඥ පේ‍්‍රමනාත් දොලවත්ත මහතා ප‍්‍රමුඛ නීතිඥවරුන් පිරිසක් පාලිත තෙවරප්පෙරුම මහතාට එරෙහිව පෙරේදා සවස 6.00 ට පමණ  මිරිහාන හදිසි ඇමැතුම් අංශය වෙත පැමිණ  පැමිණිල්ල ඉදිරිපත් කර  තිබිණි.පාර්ලිමේන්තු සභා ගර්භයේ පැවති උණුසුම් තත්ත්වය හමුවේ මොවුන්  සභාගර්භය වෙත   පිහි රැගෙන විත් තිබු බවත්  ඒ සම්බන්ධයෙන් පරීක්ෂණ පවත්වා  ඔවුන්ට එරෙහිව නීතිය ක්‍රියාත්මක කරන ලෙසට ඉල්ලා මෙම පැමිණිලි  ඉදිරිපත් කර  තිබු බවද පොලිස් ආරංචි මාර්ග වැඩිදුරටත් පවසයි.  ",
    "URL": "https://www.lankadeepa.lk/latest_news/මැතිසබේට-පිහි-ගෙන-ආවැයි-ජොන්ස්ටන්ගෙන්-පැමිණිල්ලක්/1-540491",
    "Category": "latest_news"
}