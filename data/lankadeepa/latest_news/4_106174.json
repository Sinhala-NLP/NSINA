{
    "Source": "www.lankadeepa.lk",
    "Timestamp": "None  2013 මැයි මස 02",
    "Headline": "චෙන්නායි පිල ප‍්‍රසාද ලකුණු සටහනේ පෙරමුණට එයි",
    "News Content": "තරග 42 ක් අවසානයේ අයි. පී. එල්. තරගාවලියේ ප‍්‍රසාද ලකුණු සටහනේ පෙරමුණ ගැනීමට මහේන්ද්‍ර සිං දෝනිගේ නායකත්වයෙන් යුත් චෙන්නායි සුපර් කිංග්ස් පිල සමත්වී තිබේ. දෙවැනි ස්ථානයේ සිටි චෙන්නායි පිල තමන් සහභාගීවූ 9 වැනි තරගයේදී කොල්කටා නයිට් රයිඩර්ස් පිලට එරෙහිව ලබාගත් ජයත් සමග ප‍්‍රසාද ලකුණු සටහනේ පෙරමුණට පැමිණියේය. මේ වන විට චෙන්නායි පිල තරග 10 කට සහභාගීවී ඉන් තරග 8 ක් ජයගෙන තිබේ.විරාට් කෝලිගේ නායකත්වයෙන් යුත් බැංගලෝර් රෝයල් චැලෙන්ජර්ස් පිල මේ වන විට ප‍්‍රසාද ලකුුණු සටහනේ දෙවැනි ස්ථානයේ පසුවන අතර ඔවුන් තරග 10 කට සහභාගීවී ඉන් තරග 6 ක් ජයග‍්‍රහණය කර තිබේ.කෙසේ වෙතත් රාහුල් ද්‍රාවිඞ්ගේ නායකත්වයෙන් යුත් රාජස්ථාන් රෝයල්ස් පිල තරග 9 කට සහභාගීවී ඉන් තරග 6 ක් ජයග‍්‍රහණය කරමින්ද, රිකී පොන්ටින්ගේ නායකත්වයෙන් යුත් මුම්බායි ඉන්දියන්ස් පිල තරග 9 කට සහභාගීවී ඉන් තරග 6 ක් ජයග‍්‍රහණය කරමින්ද, ප‍්‍රසාද ලකුණු සටහනේ පිළිවෙළින් තෙවැනි සහ සිව්වැනි ස්ථාන වල පසුවන බැවින් ප‍්‍රසාද ලකුණු සටහනේ දෙවැනි, තෙවැනි සහ සිව්වැනි ස්ථාන වලට පවතින්නේ ඉතාමත් තියුණු තරගකි.(*)කණ්ඩායම තරග  ජය    පරාජයවිසඳුමක් නැතිප‍්‍රසාද ලකුණු සාමාන්‍ය චෙන්නායි සුපර් කිංග්ස්1082016+0.733බැංගලෝර් රෝයල් චැලෙන්ජර්ස්1064012+0.690රාජස්ථාන් රෝයල්ස්963012+0.577මුම්බායි ඉන්දියන්ස්1064012+0.134සන්රයිසර්ස් හයිද්‍රාබාද්1064012-0.102කිංග්ස් XI පංජාබ්94508+0.172කොල්කටා නයිට්රයිඩර්ස්1037060.104දිල්ලි ඩෙයාර්ඩෙවිල්ස්1037060.599පුනේ වොරියර්ස්102804-1.433 ",
    "URL": "https://www.lankadeepa.lk/latest_news/චෙන්නායි-පිල-ප‍්‍රසාද-ලකුණු-සටහනේ-පෙරමුණට-එයි/1-116114",
    "Category": "latest_news"
}