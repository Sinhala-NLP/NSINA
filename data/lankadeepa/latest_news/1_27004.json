{
    "Source": "www.lankadeepa.lk",
    "Timestamp": "2021 ජුලි මස 20",
    "Headline": "‘‘විශ්වාසභංගයෙන් සැබෑ මුහුණු රටට පෙනෙයි‘‘",
    "News Content": "(නිමල කොඩිතුවක්කු)තෙල් මිල සම්බන්ධව ප්‍රසිද්ධියේ විවාද කරපු ඇමතිවරුන්ගේ සැබෑ මුහුණුවර රටට පෙන්නන්න විශ්වාසභංග යෝජනාවෙන් හැකියාව ලැබෙන බව සමගි ජන බලවේගයේ ජාතික සංවිධායක පාර්ලිමේන්තු මන්ත්‍රී තිස්ස අත්තනායක මහතා පවසයි.ජනතාව ඉදිරියේ කිබුල් කිඹුල් කඳුලු හෙලූ ආණ්ඩුවේ මැති ඇමතිවරුන්ට තවදුරටත් රෑ දැනියෙල් දවල් මිගෙල් චරිත රඟ දැක්විය නොහැකි බවත් අත්තනායක මහතා සඳහන් කළේය.ඉන්ධන මිල වැඩි කිරීමට එරෙහිව ජනතාවගේ හඬ මෙම විශ්වාසභංග යෝජනාවෙන් ඉදිරිපත් කිරීමට හැකි වූ බවත් කොළඹ මාක්ස් ප්‍රනාන්දු මාවතේ විපක්ෂ නායක කාර්යාලයේ පැවැති මාධ්‍ය හමුවකට එක්වෙමින් ඔහු මේ බව පැවසීය.   ",
    "URL": "https://www.lankadeepa.lk/news/‘‘විශ්වාසභංගයෙන්-සැබෑ-මුහුණු-රටට-පෙනෙයි‘‘/101-595202",
    "Category": "latest_news"
}