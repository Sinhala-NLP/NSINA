{
    "Source": "www.lankadeepa.lk",
    "Timestamp": "2019 ඔක්තෝබර් මස 03",
    "Headline": "ශ්‍රීලනිපයේ ආසන සංවිධායකවරුන් හෙට  කොළඹට",
    "News Content": "( අජන්ත කුමාර අගලකඩ )  ශ්‍රී ලංකා නිදහස් පක්ෂයේ  ආසන සංවිධායකවරුන් සියලු දෙනා හෙට ( 04 ) දහවල් කොළඹට කැඳවනු ලැබ ඇත. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොටුව ජනාධිපති මන්දිරයේදී හෙට දහවල් 12 ට පැවැත්වෙන  විශේෂ රැස්වීමක්  සඳහා  ආසන සංවිධායකවරුන් මෙසේ කැඳවා  ඇතැයි වාර්තා වෙයි. ඉදිරි ජනාධිපතිවරණයේදී ශ්‍රී ලංකා නිදහස් පක්ෂය හා පොදුජන පෙරමුණ අතර  ඇතිකර ගැනීමට යෝජිත දේශපාලන සන්ධානය , ඇල්පිටිය ප්‍රාදේශිය සභා මැතිවරණය සහ වත්මන් දේශපාලන තත්ත්වය ආදී කරුණු සම්බන්ධයෙන් සාකච්ඡා කිරීමට මෙම හමුව කැඳවා  ඇතැයිද වාර්තා වෙයි.  ",
    "URL": "https://www.lankadeepa.lk/latest_news/ශ්‍රීලනිපයේ-ආසන-සංවිධායකවරුන්-හෙට--කොළඹට/1-558124",
    "Category": "latest_news"
}