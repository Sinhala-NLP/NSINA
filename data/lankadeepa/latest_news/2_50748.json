{
    "Source": "www.lankadeepa.lk",
    "Timestamp": "2019 ජනවාරි මස 21",
    "Headline": "උතුරේ අක්කර 1201ක් මුල් පදිංචිකරුවන්ට",
    "News Content": "(ඉන්දිකා රාමනායක) හමුදාව උතුරු පළාතේ පරිහරණය කර නිදහස් කළ රාජ්‍ය සහ පෞද්ගලික ඉඩම් අක්කර 1201.88 ක් ප‍්‍රමාණයක්  අද (21)   ජනාධිපති මෛත්‍රීපාල සිරිසේන මහතා නීත්‍යානුකූල හිමිකරුවන් වෙත ප‍්‍රදානය කළේය. මුලතිව්හි පැවැති  විශේෂ උත්සවයකදී හමුදාපති ලුතිනන් ජනරාල් මහේෂ් සේනානායක මහතා මෙම ඉඩම් ඔප්පු  ජනාධිපතිවරයා වෙත බාර දුන්න්නේය. ජාතික ආරක්ෂාරවට කිසිදු බලපෑමක් ඇති නොවන පරිදි සිවිල් වැසියන්ට අයත් උතුරු සහ නැගෙනහිර පළාතේ ඉඩම් නිදහස් කිරීමේ ක්‍රියාවලිය පසුගිය වසරේ සිට ආරම්භ වූ බවත් ජනාධිපතිතුමන් ලබාදුන් උපදෙස් මත සුහදත්වය සහ සංහිඳියාව ප්‍රවර්ධනය කිරීමේ අරමුණින් යුතුව මෙම ඉඩම් නිදහස් කළ බව හමුදාව සඳහන් කරයි.  ",
    "URL": "https://www.lankadeepa.lk/latest_news/උතුරේ-අක්කර-1201ක්-මුල්-පදිංචිකරුවන්ට/1-544299",
    "Category": "latest_news"
}