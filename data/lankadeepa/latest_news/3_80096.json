{
    "Source": "www.lankadeepa.lk",
    "Timestamp": "None  2016 ජනවාරි මස 21",
    "Headline": "‘අපි කා එක්කත් මිතුරෝ‘",
    "News Content": "මහින්ද රාජපක්ෂ පාලන යුගයේ දුර්වලවූ ඉන්දු - ලංකා සබඳතා දැන් වර්ධනයවී ඇති බවත් දේශපාලන නායකයන් අතර සබඳතා වඩාත් හොඳින් ඉදිරියට යන බවත් රනිල් වික්‍රමසිංහ අගමැති ස්විට්සර්ලන්තයේ ඩාවෝස් ජගත් ආර්ථික සමුළුවේදී ඉන්දියාවේ එන්.ඩී.ටී.වී රූපවාහිනිය සමග පැවසීය.ප්‍රශ්නය -පසුගිය වසර කිහිපයේ -- රාජපක්ෂ සමයේ-- ශ්‍රී ලංකාවේ වැඩි ප්‍රමුඛත්වය හිමිවූයේ චීනයටයි. ඉන්දියාවට නොවේ. දැන් ඒ තත්ත්වය වෙනස් වෙලාද? සම්පූර්ණ වශයෙන් වෙනස් වෙලාද ?පිළිතුර -හැම රටක්ම ශ්‍රී ලංකාවේ මිත්‍රයෝ. හැම රටක් සමගම ලංකාව හොඳ සබඳතා පවත්වනවා. ඒ තත්ත්වය දිගටම ගෙන යනවා. චීනය ශ්‍රී ලංකාවේ ලොකු ආයෝජකයෙක්. නමුත් එසේ සිදුවන්නේ ඉන්දියාව පරදුවට තැබීමෙන් නොවේ. එසේත් නැත්නම් වෙනත් රටක් පරදුවට තබමින් නොවේ. සියලු රටවල් සමග අපි හොඳින් සිටිනවා. බටහිරත් සමග අපේ ශක්තිමත් සම්බන්ධයක් තිබෙනවා. ඒ තත්ත්වය අපි දිගටම පවත්වාගෙන යනවා. පාකිස්තානය සමගත් අපි හොඳින් කටයුතු කරනවා. ඉන්දු - ලංකා සබඳතා ගිය රජය කාලේදී ටිකක් නරක තත්ත්වයට පත්වුණා. නමුත් දෙපාර්ශවයම ඒ අවස්ථාවේ කෙසේ ක්‍රියා කළාදැයි කීම මගේ වැඩක් නොවේ. මම ඒ කාලේ ඒ ආණ්ඩුවේ හිටියේ නැහැ.  වත්මන් ඉන්දියා රජය එදා තිබුණෙත් නැහැ. දැන් ලංකාවත් ඉන්දියාවත් බලන්නේ අපි ඉදිරියට යන්නේ කොහොමද කියලයි. හිටපු ආණ්ඩු දෙක ඇතැම් කරුණු වලදී එකඟවූ අවස්ථා තිබුණා. එසේ නොවුණු අවස්ථාත් තිබුණා.නමුත් එය අපේ ගමනට බාධාවක් නොවිය යුතුයි.ප්‍රශ්නය - ඔබ කියන්නේ දෙරටේ සබඳතා වර්ධනය වන බවද?පිළිතුර - ඔව්. සැබැවින්ම දියුණු වී තිබෙනවා. දෙරටේ දේශපාලන නායකයන් අතර මිත්‍රත්වය හොඳටම වර්ධනය වී තිබෙනවා. නිලධරයන් අතරත් හොඳ සබඳතාවයක් තිබෙනවා. දේශපාලන නායකයන් අතර මිත්‍රත්වය වර්ධනය වූ විට නිලධරයනුත් සමීප වෙනවා. එයයි දැන් සිදුවන්නේ.    ",
    "URL": "https://www.lankadeepa.lk/latest_news/‘අපි-කා-එක්කත්-මිතුරෝ‘/1-378927",
    "Category": "latest_news"
}