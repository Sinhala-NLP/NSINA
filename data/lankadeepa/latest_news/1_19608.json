{
    "Source": "www.lankadeepa.lk",
    "Timestamp": "2022 පෙබරවාරි මස 01",
    "Headline": "දෙල්කඳට පර්චස් 100 ක මහල් නිවාස සංකීර්ණයක්",
    "News Content": "(රංජන් කස්තුරි)නුගේගොඩ දෙල්කඳ පිහිටි පර්චස් 100 කින් යුත් ඉඩමක සුඛෝපබෝභී මහල් නිවාස ව්‍යාපෘතියක් ක්‍රියාත්මක කිරීමට කැබිනට් මණ්ඩල අනුමැතිය හිමිවූ බව කැබිනට් සම ප්‍රකාශක ඇමැති රමේෂ් පතිරණ මහතා කීය.එම ඉඩමේ සුඛෝපභෝගී නිවාස 70 ක් ඉදිකරන බවද රමේෂ් පතිරණ මහතා පැවැසීය.රජයට වැයබරක් නොමැතිව පෙර විකුණුම් ක්‍රමවේදය ඔස්සේ එම මහල් නිවාස ව්‍යාපෘතිය ක්‍රියාත්මක කරන බවද පතිරණ මහතා පැවැසීය.එය ග්‍රාමීය නිවාස සහ ඉදිකිරීම් හා ගොඩනැගිලි ද්‍රව්‍ය කර්මාන්ත ප්‍රවර්ධන රාජ්‍ය අමාත්‍යංශය යටතේ පවතින ඕෂන් වීව් ඩිවෙලොප්මන්ට සමාගමට අයත් ඉඩමක් බවද ඔහු කීය.  ",
    "URL": "https://www.lankadeepa.lk/latest_news/දෙල්කඳට-පර්චස්-100-ක-මහල්-නිවාස-සංකීර්ණයක්/1-607504",
    "Category": "latest_news"
}