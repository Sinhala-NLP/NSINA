{
    "Source": "www.lankadeepa.lk",
    "Timestamp": "2022 ඔක්තෝබර් මස 09",
    "Headline": "’’රනිල් දැන් ඉන්නේ අපිත් එක්ක’’ එයාට බනින්න එපා",
    "News Content": "(සුජිත් හේවාජූලිගේ සහ සුමිත් පොතුපිටිය)රනිල් වික්‍රමසිංහට දැන් අපි හොඳ කියනවා මොකද එයා දැන් ඉන්නේ අපිත් එක්ක. අපි විශ්වාස කරනම එතුමා යහමඟට ඇවිත් යැයි හිටපු ජනාධිපති මහින්ද රාජපක්ෂ මහතා පැවසීය .දැන් තියෙන අභියෝග ජයග්‍රහණය කරන්න අපිට ශක්තිය තියෙනවා. රනිල් වික්‍රමසිංහ මැතිතුමා කරන වැඩපිළිවෙල අපි අපි අගය කරනවා. එදා අපි රනිල් යූ.ඇන්පී කාරයා කියලා බැන්නා. අපි දැන් රනිල්ට හොඳ කියනවා දැන් එයා යහමගට හැරිලයි කියලයි අපි විශ්වාස කරන්නේ.ඒ නිසා අපි එතුමාට සහයෝගය දක්වමින් ඉදිරියට යන්න කටයුතු කරනවා යනුවෙන් ද පැවසීය.එක්ව නැගිටිමු කලුතරින් පටන් ගමු යන මැයෙන්  කලුතර දී පැවතී රැස්වීමක් අමතමින් ඒ මහතා එසේ පැවැසීය .හිටපු වරාය අමාත්‍ය රෝහිත අබේගුණවර්ධන මහතාගේ ප්‍රධානත්වයෙන් මෙම රැස්වීම සංවිධානය කර තිබුණි.   ",
    "URL": "https://www.lankadeepa.lk/latest_news/’’රනිල්-දැන්-ඉන්නේ-අපිත්-එක්ක’’-එයාට-බනින්න-එපා/1-621197",
    "Category": "latest_news"
}