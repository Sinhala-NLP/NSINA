{
    "Source": "www.lankadeepa.lk",
    "Timestamp": "2020 පෙබරවාරි මස 13",
    "Headline": "‘‘මීගමු කලපුව හැරීමෙන් කලපුව විනාශ වෙනවා‘‘",
    "News Content": "(විනීතා එම් ගමගේ)මීගමු කලපුව සංවර්ධනය යැයි කියා ධීවර අමාත්‍යංශ්‍ය දියත් කරන ව්‍යාපෘතිය හේතුවෙන් කලපුව විනාශ වෙමින් පවතින බව ධීවරයෝ පවසති.විශාල මහජන මුදලක් වැය කරමින් කලපුව සංවර්ධනය කරන බව පැවසුවත් සිදුකර ඇත්තේ කලපුව හැරීම පමණක් යැයි ද එයින් කලපුවත් එහි කඩොලාන පද්ධතියත් විනාශ වෙමින් පවතින බවත් සමස්ත ලංකා ධීවර වෘත්තිය සමිතියේ සභාපති අරුණ රොෂාන්ත මහතා ලංකාදීපයට පැවැසීය.මීගමු කලපුවේ මෝය කට ආසන්නයේ කුඩා ගඟ ප්‍රදේශය ද කොතලාවල පාලම ආසන්න ප්‍රදේශය ද කලපුව හෑරිමෙන් මේ වනවිටත් විනාශ වෙමින් පවතින බව ඒ මහතා කීය.ධීවර අමාත්‍යංශය සිදුකරන මෙම ව්‍යාපෘතිය හේතුවෙන් ධීවර ජනතාවට මසුන් අස්වැන්න නැති වී යන බවත් මේ විනාශය නතර කරන ලෙස ධීවර ජනතාව අමාත්‍යංශයෙන් ඉල්ලා සිටින බව ත් රොෂාන්ත මහතා කියා සිටියේය.කරවල වාඩිවලින් එන අපද්‍රව්‍ය හා කලපුව අසල හෝටල්වලින් එන අපද්‍රව්‍ය කලපුවට එක් වීම නවතාලන්නැයි අමාත්‍යංශයෙන් කළ ඉල්ලීමට  මුවාවෙමින් මෙසේ කලපුව හාරන බවත් මෙයින් තම අරමුණ ඉටු නොවන බවත් ධීවර ජනතාවගේ අදහස යැයි ද හෙතෙම ප්‍රකාශ කළේය.මේ වනවිට කළපුවෙන් පස් ටිපර් 13000 කට ආසන්න ප්‍රමාණයක් හාරා ඉවත් කරගෙන ඇතැයි ද ඔහු කියා සිටියේය.කලපුවෙන් හාරා ඉවත් කරන පස් විකිණීමටත් පන්සල් පල්ලි ඇතුළු දේවස්ථානවලට නොමිලේ දෙන්නටත් කටයුතු කරන බව වාර්තා වී ඇතැයි පැවසූ අරුණ රොෂාන්ත මහතා මෙයින් කලපුවේ සමතුළිත බව නැතිවී යන බවත් පෙන්වා දුන්නේය.කලපුවේ ජෛව විවිධත්වය විනාශ කරන මෙම ව්‍යාපෘතිය වහා නවතා කලපුව රැක ගන්නට කටයුතු කරන මෙන් රජයෙන් ඉල්ලා සිටින බව ද හෙතෙම වැඩි දුරටත් කියා සිටියේය.   ",
    "URL": "https://www.lankadeepa.lk/news/‘‘මීගමු-කලපුව-හැරීමෙන්-කලපුව-විනාශ-වෙනවා‘‘/101-565974",
    "Category": "latest_news"
}