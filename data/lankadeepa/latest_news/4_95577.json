{
    "Source": "www.lankadeepa.lk",
    "Timestamp": "None  2014 නොවැම්බර් මස 02",
    "Headline": "කොස්ලන්දෙන් ත්‍රී රෝද රියක් මතුවෙයි",
    "News Content": "කොස්ලන්ද මීරියබැද්දේ නායගිය බිමෙන් පොඩි පට්ටම් වී ගිය ත්‍රී රෝද රියක් ගොඩගත් බව හමුදාව කියයි. ගෙදරක නවතා තිබූ මෙම ත්‍රී රෝද රිය අඩි කිහිපයක් ගසා ගෙන ගිය බවට ලකුණු ඇතැයි එය ගොඩගත් හමුදා නිලධරයෝ කියති. මෙම ත්‍රී රෝද රිය රතු පැහැති එකක් බවද පැවසේ.කැනීම් අද සිදුවූයේ නායගිය පෙදෙස මැද බවත් වැසි වැටීමත් සමඟ කැනීම් නතර කළ බවත් ඔවුහු පවසති. වැසි පවතිද්දී කැනීම් කිරීම අනතුරුදායක බවත් හමුදාව සඳහන් කරයි. ",
    "URL": "https://www.lankadeepa.lk/latest_news/කොස්ලන්දෙන්-ත්‍රී-රෝද-රියක්-මතුවෙයි/1-273078",
    "Category": "latest_news"
}