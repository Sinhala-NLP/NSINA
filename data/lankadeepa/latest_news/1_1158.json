{
    "Source": "www.lankadeepa.lk",
    "Timestamp": "2023 සැප්තැම්බර් මස 12",
    "Headline": "නිදන් හෑරූ හතරක් අත්අඩංගුවට",
    "News Content": "(බී.ජී.චතුරංග)පෞරාණික වස්තු සෙවීමේ අරමුණින් රක්ෂිත කැලෑවක් මැද කැණීම් කටයුතු සිදු කරමින් සිටි පුද්ගලයන් සිවු දෙනකු අත්අඩංගුවට ගත් බව මොරගොඩ පොලිසිය පවසයි.මෙලෙස අත්අඩංගුවට පත්ව ඇත්තේ, අංක 7 දිගන, රජවැල්ල, වන මල් උයන වලගම්බාහුව, මරදන්කඩවල, සහ ගලෙන්බිදුණුවැව යන ප්‍රදේශවල පදිංචි වයස අවුරුදු 23,43,52 සහ 55 වියේ පසුවන පුද්ගලයන් සිව් දෙනෙකි.අංක 598, මඩවල ග්‍රාම නිලධාරී වසමේ නාමල්පුර ඉහල වැව ප්‍රදේශයේ  රක්ෂිත  වනාන්තරයක් මැද මෙම කැණීම සිදු කරමින් සිටියදී සැකරුවන් අත්අඩංගුවට ගත් බවත්, මෙම සැකකරුවන් සන්තකයේ තිබී, පූජා භාණ්ඩ සහ කැණීම් උපකරණ තොගයක් ද සොයා ගත් බව පොලිසිය කියයි.  ",
    "URL": "https://www.lankadeepa.lk/latest_news/නිදන්-හෑරූ-හතරක්-අත්අඩංගුවට/1-639652",
    "Category": "latest_news"
}