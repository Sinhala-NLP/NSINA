{
    "Source": "www.lankadeepa.lk",
    "Timestamp": "2023 සැප්තැම්බර් මස 19",
    "Headline": "ලංකාව චිකාගෝවක් වෙලා",
    "News Content": "(අංජුල මහික වීරරත්න සහ සුජිත් හේවාජුලිගේ) ඇමරිකාවේ චිකාගෝ වල  වගේ මිනිස්සු පාරේ වෙඩි තබා මරණ තැනට පත්වී ඇතැයි කුරුණෑගල  දිස්ත්‍රික් මන්ත්‍රී දයාසිරි ජයසේකර මහතා පැවසීය.ආයෝජකයන්ට එන්න නම් සාමයක් සහජීවනයක් තිබිය යුතු බව කී ජයසේකර මහතා දැන් පාර දිගේ අයිස් මත්ද්‍රව්‍ය විකුණන තැනට පත්වෙලා තිබෙන බව සඳහන් කළේය.අද මහ බැංකුවත් කොතලාවල මහත්තයාගේ ගෝල්ඩන් කී එක වගේ වෙලා තියෙන බව පැවසූ මන්ත්‍රීවරයා එක පැත්තකින් ආර්ථික වශයෙන් බංකොලොත්  ණය ගෙවන්නේ නැති රට අනෙක් පැත්තෙන්  සාමය සහජීවනය කඩා වැටී තිබෙන බව පැවසීය.කොළඹ වරාය නගරය ආශ්‍රිත රෙගුලාසි සම්මත කිරීමේ  විවාදයට සහභාගී වෙමින් මන්ත්‍රීවරයා මේ බව කීය.   ",
    "URL": "https://www.lankadeepa.lk/news/ලංකාව-චිකාගෝවක්-වෙලා/101-640049",
    "Category": "latest_news"
}