{
    "Source": "www.lankadeepa.lk",
    "Timestamp": "None  2015 දෙසැම්බර් මස 20",
    "Headline": "එස්.බී ගේ කතාවෙන් ඇමැතිවරු බඩ අල්ලන් හිනාවෙති",
    "News Content": "එතෙර ගමන් යන රජයේ නිලධරයන්ගේ ඉල්ලුම්පත්වලට අගමැති අනුමැතිය ලැබිය යුතු බව දැන් පවත්වන නීතියයි.මේ සඳහා තම කාර්යාලයට අවශ්‍ය පහසුකම් නැතැයි රනිල් වික්‍රමසිංහ අගමැති පාර්ලිමේන්තුවේදී පැවසීය. වික්‍රමසිංහ මහතාගේ නිර්දේශය වූයේ එම නිලධරයා අයත් අමාත්‍යංශය එම ඉල්ලුම්පත්‍රය ගැන නිර්දේශ කිරීම සුදුසු බවයි.මුඛරිකමේ දක්ෂයකු වන ඇමැති එස්.බී.දිසානායක නැගී සිටියේය. අගමැතිට ඒ කාර්යය බාරදී ඇත්තේ ඇයි දැයි ඔහු ප්‍රශ්නයක් ඇසුවේය. ඊට උත්තරයක් ද දුන්නේය. ඔහුගේ උත්තරයෙන් ඇමැතිවරු බඩ අල්ලාගෙන සිනාසුනහ.හිටපු අගමැතිතුමාට වැඩ නැති නිසා එම කාර්යය ඔහුට පවරා ඇතැයි එස්.බී ඇඟට පතට නොදැනී කීවේය.  ",
    "URL": "https://www.lankadeepa.lk/latest_news/එස්-බී-ගේ-කතාවෙන්-ඇමැතිවරු-බඩ-අල්ලන්-හිනාවෙති/1-370520",
    "Category": "latest_news"
}