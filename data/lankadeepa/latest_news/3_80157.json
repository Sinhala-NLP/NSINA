{
    "Source": "www.lankadeepa.lk",
    "Timestamp": "None  2016 ජනවාරි මස 20",
    "Headline": "‘‘උතුරේ ප්‍රශ්නයට දකුණේ කැමැත්ත ඇති විසඳුමක්‘‘",
    "News Content": "ශ්‍රී ලංකාවේ දකුණු අප්‍රිකා මහ කොමසාරිස් ජෙෆ්ටෝ හා විපක්ෂ නායක ආර් සම්බන්ධන් අතර හමුවක් පාර්ලිමේන්තුවේ විපක්ෂ නායක කාර්යාලයයේ දී පැවැත්විණි.උතුරේ ප්‍රශ්නයට දකුණේ ජනතාවගේ ද කැමැත්ත ඇති විසඳුමක් ගෙන එන බව සම්බන්ධන් මහතා එම සාකච්ඡාවේ දී කියා ඇත. ශ්‍රී ලංකාවේ සංහිඳියාවක් ඇති කිරීමට දකුණු අප්‍රිකාවේ සහාය ලබා දෙන ලෙස ද විපක්ෂ නායක ඉල්ලා සිටියේය.උතුරු නැගෙනහිර දෙමළ ජනතාවගේ ප්‍රශ්නවලට ලක් රජය ගන්නා ක්‍රියාමාර්ග දෙස දකුණු අප්‍රිකාව විමසිල්ලෙන් බලා සිටින බව ජෙෆ්ටෝ කීවේය. ",
    "URL": "https://www.lankadeepa.lk/latest_news/‘‘උතුරේ-ප්‍රශ්නයට-දකුණේ-කැමැත්ත-ඇති-විසඳුමක්‘‘/1-378473",
    "Category": "latest_news"
}