{
    "Source": "www.lankadeepa.lk",
    "Timestamp": "2021 සැප්තැම්බර් මස 21",
    "Headline": "‘‘කාබනික පොහොර කියා මඩ ගොහොරු ගේන්න හදනවා‘‘",
    "News Content": "(අංජුල මහික වීරරත්න සහ සුජිත් හේවාජුලිගේ)කාබනික පොහොර කියා චීනයේ තිබෙන මඩ ගොහොරුවක් ගෙනෙන්නට හදන බව ජාතික ජන බලවේගයේ ගම්පහ දිස්ත්‍රික් මන්ත්‍රී විජිත හේරත් මහතා පාර්ලිමේන්තුවේදී පැවසීය.එම මඩ ගොහොරුවෙි අහිතකර බැක්ටීරියාවක් අඩංගු බව දැන් හෙළිවී තිබෙන බව කී විජිත හේරත් මහතා මෙලෙස කැලිකසල ගෙනත් ගොවියා අමාරුවේ දමා ආර්ථිකය ගොඩ ගන්න බැරි බවද කීය .\"මාස හතරක් ගතවී ඇතත් අද වනතුරු අප රටේ කාබනික පොහොර නිෂ්පාදනය කරන්නට වැඩපිළිවෙළක් නැහැ.මහ කන්නයේදී වගා සඳහා පොහොර වෙළඳපොලේ නැහැ\"යනුවෙන්ද විජිත හේරත් මහතා කීය.   ",
    "URL": "https://www.lankadeepa.lk/news/‘‘කාබනික-පොහොර-කියා-මඩ-ගොහොරු-ගේන්න-හදනවා‘‘/101-599465",
    "Category": "latest_news"
}