{
    "Source": "www.lankadeepa.lk",
    "Timestamp": "None  2013 නොවැම්බර් මස 26",
    "Headline": "ස්ටොක්හොල්ම් වස් පිංකම",
    "News Content": "ස්වීඩනයේ ස්ටොක්හෝල්ම්  බෞද්ධ විහාරයේ වාර්ෂික කඨින පුජෝත්සවය  විහාරාධිපති  කිරිඳිවැල්ලේ ධම්මරතන නාහිමියන්ගේ අනුසාශකත්වයෙන් පැවැත්විණි.මෙම පිංකමට ස්විට්සර්ලන්තයේ ප්‍රධාන සංඝ නායක හා ජිනීවා ජත්‍යන්තර බෞද්ධ ආයතනාධිපති ආචාර්ය තවලම ධම්මික නාහිමි, ඩෙන්මාර්කයේ කොපන්හේගන් බෞද්ධ විහාරාධිපති මාරතුගොඩ මණිරතන හිමි,ස්විඩන්හි බොර්ලන් තායි විහාරාධිකාරී උඩුගම නාරදහිමි, ඔස්ලෝ බෞද්ධ විහාරාධිපති මාරතුගොඩ ඤාණරතන හිමි,ජිනීවා ජාත්‍යන්තර බෞද්ධ විහාරස්ථානවාසි හල්විටිගල සුජාත හිමි,ස්ටොක් හොල්ම් බෞද්ධ විහාරයේ මාතලේ ධම්මක්ඛන්ධ හිමි හා බුරුමජාතික  සොභන හිමි සහභාගී වුහ.ස්විඩන් සහ ඩෙන්මාර්කයේ ශ්‍රී ලංකා තානාපති ඕෂධී අලහප්පෙරුම   ප්‍රධාන ස්වීඩනයේ පදිංචි ශ්‍රී ලාංකිකයෝ ද අන්ජාතික සැදැහැවත්හු ද මෙම අවස්ථාවට එක්ව සිටියහ.කඨිනානිශංස ධර්ම දේශනාව පවත්වන ලද්දේ ආචාර්ය තවලම ධම්මික නාහිමියන් විසිනි.කටින පිංකම පැවති දිනයට පෙර දිනයේ සියලුම දෙනා හට සෙත්පතා  මහ පිරිත් දේශනයක් ද පැවැත්විණි.1985 වර්ෂයේදී ශ්‍රී ලංකා ස්වීඩන් බෞද්ධ සංගමය මඟින් ආරම්භ කරනලද ස්ටොක්හෝල්ම්  බෞද්ධ විහාරය ස්කෑන්ඩිවේනියා  රටක ඇති ප්‍රථම ථෙරවාද බෞද්ධ මධ්‍යස්ථානය වන්නේය. ",
    "URL": "https://www.lankadeepa.lk/latest_news/ස්ටොක්හොල්ම්-වස්-පිංකම/1-188888",
    "Category": "latest_news"
}