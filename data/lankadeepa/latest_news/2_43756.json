{
    "Source": "www.lankadeepa.lk",
    "Timestamp": "2019 දෙසැම්බර් මස 16",
    "Headline": "පළිගැනීම්වලට ලක්වූවන්ට ඉඩම්",
    "News Content": "(නාලක සංජීව දහනායක ) පසුගිය රජය සමයේදී පළිගැන්වීම්වලට ලක්වූ රණවිරුවන්ට හා සියලූම මාධ්‍යවේදීන්ට සින්නක්කර ඉඩම් ලබාදීමට කටයුතු කරන බව ඉඩම් හා ඉඩම් සංවර්ධන රාජ්‍ය අමාත්‍ය එස්.බී දිසානායක මහතා අද (16) පැවැසීය.  විශේෂයෙන්ම දේශපාලනික පළිගැනීම්වලට ලක්වූ රණවිරුවන් සම්බන්ධයෙන් පුද්ගලිකවම සොයා බලා මෙම ඉඩම් ලබාදීමට කටයුතු කරන බව කී දිසානායක රාජ්‍ය අමාත්‍යවරයා ඒ සම්බන්ද විස්තර මේ වනවිට ලබාගනිමින් සිටින බවද සදහන් කළේය.  එමෙන්ම මාධ්‍යවේදීන්ට ඉඩම් පිරිනැමීමේදී ඔවුන්ගේ දේශපාලන මතය හෝ තරාතිරම සොයා නොබලන බව කී දිසානායක අමාත්‍යවරයා ඉඩම් තිබෙන මාධ්‍යවේදී නිවාස ඉදිකර ගැනීමට මූදල් පිරිනමන බවද පැවැසීය.බත්තරමුල්ල,නෙළුම් මාවතේ පිහිටි ශ්‍රී ලංකා පොදුජන පෙරමුණු ප‍්‍රධාන කාර්යාලයේදී අද (16) පැවැති මාධ්‍ය හමුවකට එක්වෙමින් ඉඩම් හා ඉඩම් සංවර්ධන රාජ්‍ය අමාත්‍ය එස්.බී දිසානායක මහතා මේ බව සදහන් කළේය.   ",
    "URL": "https://www.lankadeepa.lk/latest_news/පළිගැනීම්වලට-ලක්වූවන්ට-ඉඩම්/1-562361",
    "Category": "latest_news"
}