{
    "Source": "www.lankadeepa.lk",
    "Timestamp": "2020 ජුලි මස 02",
    "Headline": "රටවල් තුනක  සිර වී සිටි ශ්‍රී ලාංකිකයෝ 91 ක් කටුනායකට",
    "News Content": "(ටී.කේ.ජී.කපිල )ශ්‍රී ලංකාවට පැමිණීමට නොහැකිව රටවල් 03 රැදී සිටි ශ්‍රී ලාංකිකයන් 91 දෙනෙකු රැගෙන විශේෂ ගුවන් යානා 04 ක් අද (02)  උදෑසන කටුනායක ගුවන් තොටුපළ වෙත පැමිණ තිබේ . මෙයින් පළමු ගුවන් යානය කටාර් රාජ්‍යයේ දෝහා නුවර සිට පැමිණි කටාර් ගුවන් සේවයේ කිව්.ආර්.- 668 දරණ  ගුවන් යානය  අද (02 ) දින අලුයම 1.45 ට එරට රැදී සිටි  ශ්‍රී ලාංකිකයන් 21 දෙනෙකු කටුනායක ගුවන් තොටුපළ වෙත රැගෙන විත් තිබුණි . කටුනායක ගුවන් තොටුපළ වෙත ශ්‍රී ලාංකික ගුවන් මගීන් රැගෙන ආ දෙවන ගුවන් යානය වූයේ අද 02 අබුඩාබි නුවර සිට එක් ගුවන් මගියෙකු රැගෙන විත් තිබූ ශ්‍රී ලන්කන් ගුවන් සේවයේ යූ.එල්.- 226 දරන විශේෂ ගුවන් යානයයි. ශ්‍රී ලන්කන් ගුවන් සේවයේ යූ.එල්.- 102 දරන විශේෂ ගුවන් යානය අද  උදෑසන 9.45 ට මාලදිවයින තුළ රැදී සිටි ශ්‍රී ලාංකිකයන් 61 දෙනෙකු රැගෙන කටුනායක ගුවන් තොටුපළ වෙත පැමිණ තිබුණි .කටුනායක ගුවන් තොටුපළ වෙත පැමිණ තිබූ සිව් වැනි ගුවන් යානය වූයේ මාලදිවයින තුළ රැදී සිටි ශ්‍රී ලාංකිකයන් 08 දෙනෙකු රැගෙන අද  උදෑසන 10.45 ට මාලදිවයින් ගුවන් සේවයේ කිව්.- 26940 දරන විශේෂ ගුවන් යානයයි.මෙම ගුවන් මගීන් සියලු දෙනාම කටුනායක ගුවන් තොටුපළ තුළ දී පී.සී.ආර්.පරීක්ෂණ සදහා භාජනය කෙරුණි  ",
    "URL": "https://www.lankadeepa.lk/latest_news/රටවල්-තුනක--සිර-වී-සිටි-ශ්‍රී-ලාංකිකයෝ-91-ක්-කටුනායකට/1-574686",
    "Category": "latest_news"
}