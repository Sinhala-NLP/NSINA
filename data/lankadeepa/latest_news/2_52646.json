{
    "Source": "www.lankadeepa.lk",
    "Timestamp": "2018 ඔක්තෝබර් මස 23",
    "Headline": "හිටපු  ක්‍රිකට් මූල්‍ය  ලොක්කා රිමාන්ඩ්",
    "News Content": "( ලහිරු හර්ෂණ)ශ්‍රී ලංකා ක්‍රිකට් ආයතනයට විදෙස් රූපවාහීනි ආයතනයකින් ලැබීමට  නියමිතව තිබු ඩොලර් මිලියනයකට අධික මුදලක් වංචා කළේ  යැයි කියන සිද්ධිය සම්බන්ධයෙන් අත්අඩංගුවට ගත්  ශ්‍රී ලංකා ක්‍රිකට් ආයතනයේ හිටපු මූල්‍ය අංශයේ ප්‍රධානී  පියල් නන්දන දිසානායක  ලබන මස 01 වැනිදා තෙක් රක්ෂිත බන්ධනාගාර ගත කිරීමට  කොළඹ  ප්‍රධාන මහෙස්ත්‍රාත් ප්‍රියන්ත  ලියනගේ මහතා නියෝග කළේය.මූල්‍ය වංචා චෝදනා මත ඊයේ (22) සවස  අපරාධ පරික්ෂණ දෙපාර්තමේන්තුව මගින් මොහු අත්අඩංගුවට ගෙන අද (23) අධිකරණයට ඉදිරිපත් කළ පසු මෙම නියෝගය නිකුත්  කෙරිණි.   ",
    "URL": "https://www.lankadeepa.lk/news/හිටපු--ක්‍රිකට්-මූල්‍ය--ලොක්කා-රිමාන්ඩ්/101-539019",
    "Category": "latest_news"
}