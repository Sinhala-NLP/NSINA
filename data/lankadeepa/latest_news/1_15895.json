{
    "Source": "www.lankadeepa.lk",
    "Timestamp": "2022 මැයි මස 16",
    "Headline": "‘‘අරගලයට පහරදුන් මැරයන් අල්ලනු‘‘",
    "News Content": "(ඉන්දිකා  රාමනායක)ගාලුමුදොර අරගලයට පහර දීමට මුල් වු මහින්ද රාජපක්ෂ ඇතුලු පිරිස සතියක් ඇතුළත අත්අඩංගුවට ගන්නා ලෙසට පොලිස්පතිවරයාට බලකරමින් සහ සමාජවාදී තරුණ සංගමය පාගමනින් පොලිස්පතිවරයාට ලිපියක් බාර දීමට පොලිස් මුලස්ථානයට අසලට  පැමිණීම හේතුවෙන්  පොලිස් මුලස්ථානය ඉදිරිපිට අද (16) උණුසුම් තත්ත්වයක්  හටගත්හ.පිරිස පොලිස්පතිවරයා හමුවීමට පොලිස් මුලස්ථානයේ ප්‍රධාන පිවිසුම් දොරටුව විවෘත කර කරගෙන පොලිස් මුලස්ථානයට ඇතුලු වීමට උත්සහ කළ අවස්ථාවේ මෙම උණුසුම් තත්ත්වය හටගත්හ.විරෝධතාකරුවන් රැගෙන ආ ලිපිය පොලිස්පතිවරයාට බාර දීමට අවස්ථාව හිමි නොවු අතර ඒ සදහා පැමිණි සිටි නියෝජිතයන්  දෙදෙනාට බාර නොදුන් අතර ඔවුන් කෙරෙහි විශ්වාසයක් නොමැති බවට  පවසමින්  විරෝධතාකරුවන් එම ලිපිය පොලිස් මුලස්ථානය ඉදිරිපිටදීම ගිනි තැබුහ.මෙම විරෝධතාව අද පස්වරු 4.00 ට පමණ  කොටුව දුම්රිය ස්ථානය අසලින් ආරම්භ වු අතර එය පා ගමනින් පොලිස් මුලස්ථාන බලා ගමන් ගත්හ. සාමකාමි අරගලයට  පහර දීලා  අද වෙනකොට අවස් 7 යි, ගහපු එවුන් සැප නින්දේ, පොලිස්පති  බලා සිටියි, ආණ්ඩුව - පොලිසිය  මැරයන් ටික රකින විට අරගලයම රැක ගන්නට පෙරට  ආවේ මහජනයයි,  සටන් කරපු මහජනයා පන්න පන්නා හිරේදැම්මා, අණදුන්නේ මන්දිරයෙන්  - ගුටි කෑවේ අපේ එවුන්, බේරගතන්න මගට ආව අපේ එවුන්-   උන් හොයන්නේ අපෙ  එවුන්, ආදි නොයෙක් සටන් පාට කයමින් පිරිස පොලිස් මුලස්ථානය වෙත ගමන් ගත්හ.මෙම පා ගමන හේතුවෙන් පොලිස් මුලස්ථානය අසල අතිරේක කණ්ඩායම් යොදා යොදවා තිබිණි. පිරිස  පොලිස් මුලස්ථානය ඉදිරිපිට සාමකාමී විරෝධතාවේ නිරත වෙමින් සිට   පිටය ගියහ. (ඡායාරූප: ගයාන් අමරසේකර)  ",
    "URL": "https://www.lankadeepa.lk/latest_news/‘‘අරගලයට-පහරදුන්-මැරයන්-අල්ලනු‘‘/1-613197",
    "Category": "latest_news"
}