{
    "Source": "www.lankadeepa.lk",
    "Timestamp": "2023 සැප්තැම්බර් මස 20",
    "Headline": "නැ‘හිර ආණ්ඩුකාරවරයාගෙන් චෝදනාවක්",
    "News Content": "(අමදෝරැ අමරජීව)තිලීපන් සැමරැම් රථ පෙලපාලියක් පාර්ලිමේන්තු මන්ත්‍රීවරයකු විසින් පොලිස් අවසරයකින් තොරව සිංහල ජනයා වෙසෙන ප්‍රදේශයකට රැගෙන ඒමෙන් ජාතින් අතර සංහිඳියාව හා සමගිය විනාශවු බව නැගෙනහිර ආණ්ඩුකාර සෙන්දිල් තොණ්ඩමාන් මහතා පැවැසිය.ත්‍රිකුණාමලයේ පිහිටි නැගෙනහිර ආණ්ඩුකාර කාර්යාලයේ පෙරේදා (19) පස්වරුවේ හදිසි මාධ්‍ය හමුවකට එක් වෙමින් ආණ්ඩුකාරවරයා එසේ පැවැසීය.මෙහිදි තව දුරටත් අදහස් දැක්වු ආණ්ඩුකාර සෙන්දිල් තොණ්ඩමාන් මහතා නැගෙනහිර පලාතේ නිතිය හා සාමය ආරක්ෂා කිරිමට මා සතු වගකීමක් වෙනවා. පාර්ලිමේන්තු මන්ත්‍රීවරයා කළ මේ ක්‍රියාව මම අනුමත කරන්නේ නැහැ.මේ රටේ ආර්ථික අර්බුදයක් පවතින වේලාවක මේ මන්ත්‍රීවරයා ඉතා කල්පනාවෙන් වැඩ කල යුතුයි. මේ තුලින් වෙන්නේ රටේ සංහිඳියාව කඩාකප්පල් වෙන එකයි.මින් ඉදිරියට නැගෙනහිර සංහිඳියාවට බාධාවන ක්‍රියාවන් සිදු නොවිමට පියවර ගන්නා ලෙස පොලිසියට උපදෙස් දුන්නා යැයි පැවැසීය.   ",
    "URL": "https://www.lankadeepa.lk/news/නැ‘හිර-ආණ්ඩුකාරවරයාගෙන්-චෝදනාවක්/101-640119",
    "Category": "latest_news"
}