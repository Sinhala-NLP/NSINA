{
    "Source": "www.lankadeepa.lk",
    "Timestamp": "None  2016 නොවැම්බර් මස 13",
    "Headline": "“ට්‍රම්ප් සමඟ එක්වී අයිතිවාසිකම් දිනාගන්නවා“",
    "News Content": "ඇමෙරිකා ජනාධිපතිවරණයෙන් ප‍්‍රජාතන්ත‍්‍රවාදය ඉස්මතු වූ බවත් ජනපති ඩොනල්ඞ් ට‍්‍රම්ප් සමගින් එක්වී දෙමළ ජනතාවගේ අයිතිවාසිකම් දිනාගැනීම සදහා කටයුතු කරන බවත් විපක්‍ෂ නායක දෙමළ ජාතික සන්ධාන පාර්ලිමෙන්තු මන්ත්‍රී ආර්.සම්බන්ධන් පවසයි.ඇමරිකානු ජනාධිපතිවරණයෙන් රිපබ්ලිකන් අපේක්‍ෂක ඩොනල්ඞ් ට‍්‍රම්ප් ජයග‍්‍රහණය කිරීම ගැන කළ විමසුමකට පිළිතුරු දෙමින් විපක්ෂ නායකවරයා මේ බව කීය.“ලෝව බලවත්ම රාජ්‍යය ලෙස සැලකෙන ඇමෙරිකාවේ ජනාධිපතිවරණයෙන් එරට ජනතාවගේ ප‍්‍රජාතන්ත‍්‍රවාදී තීරණය එම ජනතාව සිය ඡන්දයෙන් ප‍්‍රකාශ කළා.ඒ අනුව නව ජනාධිපතිවරයා ලෙස ඩොනල්ඞ් ට‍්‍රම්ප් තේරී පත්වුනා.එම ප‍්‍රජාතන්ත‍්‍රවාදී තීරණය ට‍්‍රම්ගේ ප‍්‍රතිවාදී අපේක්‍ෂිකා හිලරි ක්ලින්ටන්ද පිළිගෙන තිබුණා.ශී‍්‍ර ලංකාවේ සිදුවූ බව කියන යුද අපරාධ හා මානව හිමිකම් කඩවීම් සම්බන්ධයෙන් එක්සත් ජාතීන්ගේ මානව හිමිකම් සැසිවාරයන් වලදී සාමාජික රටවල් වලද සහායෙන්  ඇමරිකාව විසින් යෝජනාවන් සම්මත කර ගත්තා.දැන් එම යෝජනා ක‍්‍රියාත්මක කිරීමේ තත්වයකයි තියෙන්නේ.ඇමෙරිකාව විසින් ගෙන ආ මෙම යෝජනා අතරින් 2015 වසරේදී සම්මත කර ගත් යෝජනාව ශ‍්‍රී ලංකා රජයද පිළිගෙන තිබියදී මෙම යෝජනාව ක‍්‍රියාත්මක වීම අනිවාර්යයි.එහි කිසිදු වෙනසක් සිදුවිය යුතු නැහැ“යැයි ඔහු පැවසීය ",
    "URL": "https://www.lankadeepa.lk/latest_news/“ට්‍රම්ප්-සමඟ-එක්වී-අයිතිවාසිකම්-දිනාගන්නවා“/1-479541",
    "Category": "latest_news"
}