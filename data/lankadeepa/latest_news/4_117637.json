{
    "Source": "www.lankadeepa.lk",
    "Timestamp": "None  2011 දෙසැම්බර් මස 16",
    "Headline": "ටොප් ටෙන් කායවර්ධන තරගය 24 වැනිදා",
    "News Content": "ශ්‍රී ලංකා කායවර්ධන හා ශාරීරික යෝග්‍යතා සම්මේලනයේ පූර්ණ අධීක්ෂණය යටතේ හොරණ මෙගා පවර් කී‍්‍රඩා සමාජය සංවිධානය කරන ”ටොප් ටෙන් 2011” කායවර්ධන තරගය මේ මස 24 වැනි සවස 4.00ට කළුතර දිස්ති‍්‍රක් පාර්ලිමේන්තු මන්ති‍්‍ර විදුර වික‍්‍රමනායක මහතාගේ ප‍්‍රධානත්වයෙන් හොරණ නගර සභා ශාලාවේදී පැවැත්වේ.ජයග‍්‍රාහකයාට රුපියල් 25000ක් සමඟ වටිනා කුසලානයක්ද, දෙවැනි ස්ථානය ලබා ගන්නා කී‍්‍රඩකයාට රුපියල් 15000ක් සමඟ කුසලානයක්ද, තෙවැනි ස්ථානය ලබා ගන්නා කී‍්‍රඩකයාට රුපියල් 10,000ක් සමග කුසලානයක්ද පිරිනැමේ. සිවුවැනි ස්ථානයේ සිට දසවැනි ස්ථානය දක්වා වටිනා කුසලාන සමග සහතික පත් පිරිනැමීමට නියමිතය.එදින පෙරවරු 8.00ට මූලික තරග පැවැත්වේ.අයැදුම්පත් මේ මස 19 වැනි දිනට පෙර ලේකම් කාර්යවර්ධන හා ශාරීරික යෝග්‍යතා සම්මේලනය ඞී. එම්.සී. ෆිට්නස් සෙන්ටර් අනගාරික ධර්මපාල මාවත දෙහිවල යන ලිපිනයට යොමු කළ යුතුය. තරගයේ වැඩි විස්තරය උප ලේකම් ටී.කේ.කේ. චතුරංග ඇමැතීමෙන් (0714465774) ලබාගත හැක. ",
    "URL": "https://www.lankadeepa.lk/latest_news/ටොප්-ටෙන්-කායවර්ධන-තරගය-24-වැනිදා/1-17774",
    "Category": "latest_news"
}