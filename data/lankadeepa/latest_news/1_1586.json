{
    "Source": "www.lankadeepa.lk",
    "Timestamp": "2023 අගෝස්තු මස 30",
    "Headline": "ඉන්දීය ක්‍රිකට් කණ්ඩායම ශ්‍රී ලංකාවට",
    "News Content": "(ටී.කේ.ජී.කපිල )ආසියානු ක්‍රිකට් ශූරතා තරගාවලියේ තරග කීපයකට සහභාගී වීම සදහා ඉන්දීය ක්‍රිකට් කණ්ඩායම අද කටුනායක ගුවන් තොටුපොළට පැමිණියහ .ඔවුන් අද පස්වරු 12.45 ට ඉන්දියාවේ බැංගලෝර් සිට  ස්පයිස් ජෙට් ගුවන් සේවයට අයත් විශේෂ ගුවන් යානයක් වූ එස්.ජී.- 9045 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණි .ඔවුන් වෙනුවෙන් දැඩි ආරක්ෂක වැඩපිළිවෙළක් කටුනායක ගුවන් තොටුපොළ තුළ සහ ඉන් පිටත ක්‍රියාත්මක කර තිබුණි .ඔවුන් සහභාගී වන පළමු තරගය එළඹෙන සැප්තැම්බර් මස 02 දින මහනුවර පල්ලෙකැලේ ජාත්‍යන්තර ක්‍රිකට් ක්‍රීඩාංගණයේ දී පාකිස්තාන කණ්ඩායම සමග පැවැත්වීමට නියමිතය .  ",
    "URL": "https://www.lankadeepa.lk/latest_news/ඉන්දීය-ක්‍රිකට්-කණ්ඩායම-ශ්‍රී-ලංකාවට/1-638990",
    "Category": "latest_news"
}