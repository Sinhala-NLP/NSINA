{
    "Source": "www.lankadeepa.lk",
    "Timestamp": "2021 ජුනි මස 29",
    "Headline": "කුසල්, ධනුශ්ක, දික්වැල්ල නිරෝධානයට",
    "News Content": "(යොහාන් භාසුර සහ ටී.කේ.ජී.කපිල)එංගලන්තයේ තරග සංචාරයක නිරතව සිටියදී විනය විරෝධීව හැසුරුණේ යැයි චෝදනා එල්ල වීම නිසා හදිස්සියේ නැවත ශ්‍රී ලංකාවට කැඳවූ ක්‍රිකට් ක්‍රීඩකයන් තිදෙනා නිරෝධානය සඳහා මීගමුව ප්‍රදේශයේ හෝටලයකට යොමු කරන්නේ යැයි ශ්‍රී ලංකා ක්‍රිකට් ආයතනයේ සභාපති ශම්මි සිල්වා මහතා පැවසීය.ශ්‍රී ලංකා ක්‍රිකට් සභාපතිවරයා පැවසුවේ නිරෝධානය සඳහා වැය වන මුදල් අදාල ක්‍රීඩකයන්ගෙන් අයකරගැනීමට බලාපොරොත්තු වන බවයි.ශ්‍රී ලංකා එක්දින පිලේ උප නායක කුසල් මෙන්ඩිස්, ආරම්භක පිතිකරු ධනුෂ්ක ගුණතිලක සහ කඩුලු රකින ක්‍රීඩක නිරෝෂන් දික්වැල්ල යන තිදෙනා අද (29) දහවල් නැවත ශ්‍රී ලංකාවට පැමිණියහ.  ",
    "URL": "https://www.lankadeepa.lk/latest_news/කුසල්--ධනුශ්ක--දික්වැල්ල-නිරෝධානයට/1-593610",
    "Category": "latest_news"
}