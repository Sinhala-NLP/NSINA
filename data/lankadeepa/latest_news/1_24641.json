{
    "Source": "www.lankadeepa.lk",
    "Timestamp": "2021 සැප්තැම්බර් මස 19",
    "Headline": "කල් ඉකුත් වූ හාල් මෙට්‍රික්ටොන් 208 ක් පොහොර නිෂ්පාදනයට",
    "News Content": "(යොහාන් භාසුර)ශ්‍රී ලංකා රේගුව බාරයේ තිබූ කල්ඉකුත් වූ නාඩු සහල් මෙට්‍රික්ටොන් 208 ක් (කිලෝ 208000) කාබනික පොහොර නිෂ්පාදනය සඳහා ගාල්ල, කරන්දෙණිය පිහිටි යුද හමුදා පොදු සේවා බලකා කඳවුරට ලබාදුන් බව රේගු දෙපාර්තමේන්තුවේ උසස් නිලධාරියකු පැවසීය.මෙම සහල් තොගය 2018 වසරේ පාකිස්තානයෙන් ආනයනය කර රේගුවෙන් නිදහස් කරනොගැනීම නිසා රේගු බාරයේ පැවැති කාලය තුළ කල්ඉකුත් වී ඇති බව සඳහන් කළ එම නිලධාරියා යුද හමුදාවේ ඉල්ලීමකට අනුව එම සහල් තොගය පොහොර නිෂ්පාදනයට ලබාදුන් බවත් සඳහන් කළේය.   ",
    "URL": "https://www.lankadeepa.lk/news/කල්-ඉකුත්-වූ-හාල්-මෙට්‍රික්ටොන්-208-ක්-පොහොර-නිෂ්පාදනයට/101-599308",
    "Category": "latest_news"
}