{
    "Source": "www.lankadeepa.lk",
    "Timestamp": "2021 අගෝස්තු මස 16",
    "Headline": "ඉසිපතනෙ උසස් පෙළ  සිසුවෙක්ද කොවිඩ්  මාරයාට බිලි",
    "News Content": "(සුජිත් හේවාජුලිගේ)කොළඹ ඉසිපතන විද්‍යාලයේ අපොස උසස් පෙළ හදාරමින් සිටි 18 හැවිරිදි පාසල් සිසුවෙක්ද කොවිඩ් රෝගයෙන් අද (16) මිය ගියේය.මෙසේ මියගොස් ඇත්තේ කොළඹ 5 ප්‍රදේශයේ පදිංචිව සිටි සස්මිත නමැති සිසුවෙකි.මේ සිසුවාට කොවිඩ් ආසාදනයවී ඇතැයි හඳුනාගෙන ඇත්තේ පසුගියදා 10 වැනිදාය.එදින සිට නිවෙසේ නිරෝධායනයවෙමින් සිටි සිසුවා කොළඹ දකුණ ශික්ෂණ රෝහලට (කලුබෝවිල ) පසුගියදා 14 වැනිදා ඇතුළත් කරනු ලැබුවේය.එහිදී සිසුවා අසාධ්‍ය තත්වයට පත්වීම නිසා ඔහුට ඔක්සිජන් පවා ලබාදී තිබිණැයි රෝහල් ආරංචි මාර්ග සඳහන් කරයි .විදුහලේ දීප්තිමත් සිසුවකුවූ සස්මිත පවුලේ වැඩිමහල් දරුවා විය. ඔහුට බාල සහෝදරයෙක් සහ සහෝදරියක්ද සිටිති.   ",
    "URL": "https://www.lankadeepa.lk/news/ඉසිපතනෙ-උසස්-පෙළ--සිසුවෙක්ද-කොවිඩ්--මාරයාට-බිලි/101-597063",
    "Category": "latest_news"
}