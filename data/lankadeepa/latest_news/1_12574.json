{
    "Source": "www.lankadeepa.lk",
    "Timestamp": "2022 අගෝස්තු මස 19",
    "Headline": "ආරක්ෂක ප්‍රධානීහු ජනපති හමු වෙති",
    "News Content": "(අංජුල මහික වීරරත්න)ජනාධිපති රනිල් වික්‍රමසිංහ මහතා  සහ  ආරක්ෂක ප්‍රධානීන් අතර හමුවක්  ජනාධිපති කාර්යාලයේදි අද (19) සිදුවිය.ජනාධිපති සහ සේනාධිනායක ලෙස රනිල් වික්‍රමසිංහ මහතා ධූරයට පත්වීමෙන් අනතුරුව සාම්ප්‍රදායක් ලෙස මෙම හමුව සිදු වූ අතර ආරක්ෂක ලේකම් ජෙනරාල් කමල් ගුණරත්න (විශ්‍රාමික), ආරක්ෂක මාණ්ඩලික ප්‍රධානී ජෙනරාල් ශවේන්ද්‍ර සිල්වා, යුද හමුදාපති ලුතිනන් ජෙනරල් විකුම් ලියනගේ, නාවික හමුදාපති වයිස් අද්මිරාල් නිශාන්ත උළුගෙතැන්න, ගුවන් හමුදාපති එයාර් මාර්ෂල් සුදර්ශන පතිරණ, සිවිල් ආරක්ෂක දෙපාර්තමේන්තුවේ අධ්‍යක්ෂ ජනරාල් මේජර් ජනරාල් එන්.ආර්. ළමාහේවාගේ, ශ්‍රී ලංකා වෙරළාරක්ෂක බලකායේ අධ්‍යක්ෂ ජනරාල් රියර් අද්මිරාල් අනුර ඒකනායක යන මහත්වරු මෙලෙස ජනාධිපතිවරයා හමුවූහ.සාම්ප්‍රදායිකව ජනාධිපතිවරයාට සමරු තිළිණ පිළිගැන්වීම ද මෙහිදී සිදු කෙරිණ.    ",
    "URL": "https://www.lankadeepa.lk/news/ආරක්ෂක-ප්‍රධානීහු-ජනපති-හමු-වෙති/101-618421",
    "Category": "latest_news"
}