{
    "Source": "www.lankadeepa.lk",
    "Timestamp": "2018 අගෝස්තු මස 23",
    "Headline": "ස්වර්ණාභරණ තොගයක් සමඟ කාන්තාවන් 4ක් රේගුවේදී අල්ලයි",
    "News Content": "(ටී.කේ.ජී.කපිල )නීතිවිරෝධී ලෙස මෙරටට ගෙන ආ ස්වර්ණාභරණ තොගයක් සමඟ ඒවා රැගෙන ආ ශ්‍රී ලාංකික ගුවන් මගී කාන්තාවන් සිව් දෙනෙකු රාත්‍රී කටුනායක ගුවන් තොටුපොළේ දී රේගු නිලධාරීන් විසින් අත් අඩංගුවට ගෙන තිබේ.මොවුන් කොළඹ අවට පිළියන්දල , බත්තරමුල්ල , මුල්ලේරියාව සහ බම්බලපිටිය යන ප්‍රදේශ වල පදිංචි අවුරුදු 61 , 67 , 53 සහ 46 යන වයස් වල පසුවන්නියන් වේ. සිංගප්පූරුවේ සිට ඉන්දියාවට පැමිණ එතැන් සිට ඉන්දියාවේ මුම්බායි සිට පැමිණි ජෙට් එයා වේස් ගුවන් සේවයේ 9 W 255 දරණ ගුවන් යානයෙන් කටුනායක ගුවන් තොටුපොළ වෙත පැමිණ තිබුණි .මෙම කාන්තාවන් තමන් ඇද සිටි ඇදුම් වලට යටින් , පිටතට කිසිසේත් නොපෙනෙන සේ මෙම ස්වර්ණාභරණ පැළද ගෙන , කටුනායක ගුවන් තොටුපොළ කිසිවක් ප්‍රකාශ කිරීමට නොමැති \" හරිත මාවත \" ඔස්සේ ගුවන් තොටුපොළෙන් පිටව යෑමට සූදානම් වනවිට රේගු නිලධාරීන් විසින් මොවුන් අත් අඩංගුවට ගෙන තිබේ .  ",
    "URL": "https://www.lankadeepa.lk/latest_news/ස්වර්ණාභරණ-තොගයක්-සමඟ-කාන්තාවන්-4ක්-රේගුවේදී-අල්ලයි/1-535145",
    "Category": "latest_news"
}