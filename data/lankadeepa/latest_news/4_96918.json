{
    "Source": "www.lankadeepa.lk",
    "Timestamp": "None  2014 සැප්තැම්බර් මස 03",
    "Headline": "විවාහ ගිවිසුම කැඩුවැයි ලක් තරුණිය උසාවියේ",
    "News Content": "ඉන්දියා පරිගණක ඉංජිනේරුවකු  (40) විවාහ කැර ගන්නා බව පවසා රුපියල් විසි දෙලක්ෂයක් වංචා කළැයි  කියන ෆාතිමා නසීර්ට (20) කොළඹ කොටුව මහේස්ත්‍රාත් අධිකරණයේ දී අද (03) රුපියල් ලක්ෂයක ශරීර ඇප දෙකක් නියම විය.අබුඩාබි ගුවන්තොටේදී  අඬමින් සිටියදී මෙම තරුණිය තමාට හමු වු බවත් ඇගේ මුදල් පසුම්බිය කිසිවකු පැහැරගෙන ඇතැයි කී බවත් තමා ඇයට ඉන්දිය රුපියල් පහළොස් දහසක් දුන් බවත් දෙදෙනා අතර මිතු දමක් හට ගත් බවත් පරිගණක ඉංජනේරුවා පොලීසියට කළ පැමිණිල්ලේ දැක්වේ.තරුණිය වෙනුවෙන් පෙනී සිටි නීතීඥවරයා පැවසුයේ තරුණිය කිසිවිටකත් විවාහ වීමේ පොරොන්දුවක් නොදුන් බවයි. වැඩි දුර විභාගය ඔක්තෝබර 14 වැනිදාට කල් තැබිණි.  ",
    "URL": "https://www.lankadeepa.lk/latest_news/විවාහ-ගිවිසුම-කැඩුවැයි-ලක්-තරුණිය-උසාවියේ/1-260517",
    "Category": "latest_news"
}