{
    "Source": "www.lankadeepa.lk",
    "Timestamp": "None  2016 සැප්තැම්බර් මස 05",
    "Headline": "Miss Intercontinental 2016 ජයග්‍රාහිකා වැලෙන්ටිනා ශ්‍රි ලංකාවේ",
    "News Content": "ලොව සුප්‍රසිද්ධ රූ රැජිණ තරගාවලියක් වන Miss Intercontinental තරගයේ පසුගිය වසරේ ජයග්‍රාහිකාව වූ රුසියාවේ වැලෙන්ටිනා රසුලෝවා මේ දිනවල ශ්‍රී ලංකාවට පැමිණ සිටින්නීය. ලබන ඔක්තෝබර් 16 වැනිදා කොළඹදී පැවැත්වෙන Miss Intercontinental 2016 තරගාවලිය පිළිබඳව දැනුම්වත් කිරීමේ කටයුතු වෙනුවෙන් ඇය මෙලෙස මෙරටට පැමිණ තිබේ. පසුගිය වසරේ ජර්මනියේදී පැවැත්වුණු 44 වැනි Miss Intercontinental තරගාවලිය ජයගත් ඇය වෘත්තියෙන් අංග රචනා ශිල්පිනියක ලෙස කටයුතු කරයි. තරගයේ ජයග්‍රහණයත් සමගම ඇය හිස පැළැඳි 'Oriental holy Water' නම් කිරුළ ඇමෙරිකානු ඩොලර් 360,000 කට අධික වටිනාකමකින් යුක්ත බවත් Miss Intercontinentalහි සංවිධායකයෝ පවසති.ඡායාරූප - ඉසුරු පෙරේරා          ",
    "URL": "https://www.lankadeepa.lk/latest_news/Miss-Intercontinental-2016-ජයග්‍රාහිකා-වැලෙන්ටිනා-ශ්‍රි-ලංකාවේ/1-453860",
    "Category": "latest_news"
}