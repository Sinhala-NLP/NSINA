{
    "Source": "www.lankadeepa.lk",
    "Timestamp": "2021 සැප්තැම්බර් මස 08",
    "Headline": "වාද්දූවේ දෙමහල් නිවෙසක ගින්නක්",
    "News Content": "(සුමිත් ප්‍රේමතිලක)වාද්දුව, වේරගම ප්‍රදේශයේ දෙමහල් නිවසක අද රාත්‍රි ගින්නක් හටගෙන ඇති බව වාද්දුව පොලිසිය කියයි .වාද්දුව, වේරගම, අල්විස් වත්තේ දෙමහල් නිවසක ඉහළ මහලේ ගින්න හටගෙන තිබේ.ගින්න හටගන්නා අවස්ථාවේ දෙමාපියන් නිවසේ සිට නොමැති අතර , නිවස තුල ඔන් ලයින් පංති වල සිටී 14 සහ 11 හැවිරිදි දැරියන් දෙදෙනා ප්‍රදේශවාසීන් එක්ව බේරාගෙන ඇතැයි පොලිසිය කියයි .ප්‍රදේශවාසීන් වාද්දුව පොලිසිය දැනුවත් කිරීමෙන් පසු, කළුතර නගර සභාවේ ගිනි නිවන රථ දෙකක් යොදා ගින්න මැඩපැවැත්වීමට ක්‍රියාකර ඇති අතර , උතුරු කළුතර විදුලි පුද්ගලික සමාගමේ සේවකයින් පැමිණ සහාය දැක්වීය.ගින්නෙන් නිවසේ ඉහළ මාලයට බරපතළ හානි සිදුව ඇති අතර , ගින්නට හේතුව මෙතෙක් අනාවරණය වී නොමැත.  ",
    "URL": "https://www.lankadeepa.lk/news/වාද්දූවේ-දෙමහල්-නිවෙසක-ගින්නක්/101-598619",
    "Category": "latest_news"
}