{
    "Source": "www.lankadeepa.lk",
    "Timestamp": "2020 මාර්තු මස 01",
    "Headline": "අන්තරේ හිමිනම ඇතුළු 22 දෙනා හෙට තෙක් රිමාන්ඩ්",
    "News Content": "(ළහිරු හර්ෂණ)උද්ඝෝෂණයක් පැවැත්වී යැයි අත්අඩංගුවට ගත් අන්තරේ කැඳවුම්කරු ඇතුළු විශ්ව විද්‍යාල ශිෂ්‍යයන් 22 දෙනා මාර්තු 2 වැනිදා තෙක් රක්ෂිත බන්ධනාගාරගත කිරිමට කොළඹ අතිරේක මහේස්ත්‍රාත් ලක්මාලි විජේතුංග මහත්මිය අද (1) නියෝග කළාය.රක්ෂිත බන්ධනාගාර ගත කළ අන්තර් විශ්ව විද්‍යාල ශිෂ්‍යබල මණ්ඩලයේ කැඳවුම්කරු රත්කරව්වේ ජිනරතන හිමි සහ තවත් හිමිනමක් අත්අඩංගුවට ගත් පිරිස අතර වෙති.අධිකරණ නියෝගයක් උල්ලංඝනය කරමින් කොළඹ වෝඩ් පෙදෙසේ පිහිටි විශ්ව විද්‍යාල ප්‍රතිපාදන කොමිෂන් සභාව ඉදිරිපිට උද්ඝෝෂණයක නිරත වීමේ සිද්ධියක් සම්බන්ධයෙන් මොවුන් අත්අඩංගුවට ගැණිනි.විශ්ව විද්‍යාල සිසුන් අද (1) කොළඹ අලුත්කඩේ මහේස්ත්‍රාත් අධිකරණයට ඉදිරිපත් කිරිමෙන් පසු මහේස්ත්‍රාත්වරිය මෙලෙස නියම කළාය.  ( ඡායාරූප - ලහිරු හර්ෂණ )   ",
    "URL": "https://www.lankadeepa.lk/news/අන්තරේ-හිමිනම-ඇතුළු-22-දෙනා-හෙට-තෙක්-රිමාන්ඩ්/101-566903",
    "Category": "latest_news"
}