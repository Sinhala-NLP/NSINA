{
    "Source": "www.lankadeepa.lk",
    "Timestamp": "None  2016 ජනවාරි මස 20",
    "Headline": "අයිලින් සිරිවර්ධන සමුගනී",
    "News Content": "විදුහල්පතිනියක හා  සම්මාන ලාභී ගත්කතුවරියක වු අයිලින් සිරිවර්ධන මහත්මිය අභාවප්‍රාප්ත වුවාය. ඇය නුගේගොඩ  සමුද්‍ර දේවි  බාලිකා  විදුහලේ හා  කොළඹ විශාකා  විදුහලේ හිටපු විදුහල්පතිනියකි. ඇය පරිවර්තන කිහිපයක් ද ලියා පළ කළාය.මිය යන විට ඇය 87 වැනි වියේ පසු වූවාය.ඇය මාතර වේරගම්පිට ඉපදුණාය. කොළඹ  විශ්වවිද්‍යාලයට  බැඳී උපාධියට සිංහල, ඉංග්‍රිසි හා  පාලි විෂයන් හැදෑරුවාය. සිය අනාගත සැමියා  ඇයට  හමුවුයේ එහිදීය.අයිලින් මුලින්ම මොරටුව  වේල්ස් කුමර  විදුහලේ ගුරුවරියක වුවාය.බලන් හරිනි කඩතුරාව නව කතාවට  1984 ආරම්භ වර්ෂෙය් දී  ඇය ඩී. ආර්. විජයවර්ධන ත්‍යාගය දිනා ගත්තාය. ඇය තුන් දරු මවකි. දියණිය සයිරිනි ඔක්ස්ෆර්ඩ් සරසවියේ නීතිය හදාරා නීතිවේදිනියක වී  සිටින්නීය. ලොකු පුතා පරිගණක විශාරදයෙකි. බාල පුතා ව්‍යාපාරිකයෙකි. ඔහු  සංගීතය ද හදාරා ඇත.    ",
    "URL": "https://www.lankadeepa.lk/latest_news/අයිලින්-සිරිවර්ධන-සමුගනී/1-378661",
    "Category": "latest_news"
}