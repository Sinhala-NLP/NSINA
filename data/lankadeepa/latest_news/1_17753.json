{
    "Source": "www.lankadeepa.lk",
    "Timestamp": "2022 මාර්තු මස 26",
    "Headline": "උල්පත් සිඳියාමේ අවදානමක්",
    "News Content": "(කාංචන කුමාර ආරියදාස)ශ්‍රී ලංකාව තුළ භූගත ජලය සීග්‍රයෙන් පහළ බැසීමේ අවදානමක් පවතින නිසා වැසි ජලය නැවත මහපොළොව තුළට ප්‍රතිපෝෂණය කිරීමේ දැඩි අවශ්‍යතාවක් පවතින බව මෙරට  ජල භූ විද්‍යාඥයෝ පෙන්වා දෙති.ලෝකයේ පුරාම මේ තත්ත්වය පවතින බව ලෝක ජල භූ විද්‍යාඥයන් හඳුනාගෙන ඇත. එම නිසා මෙවර ලෝක ජල දිනය  භූගත ජලය විනිවිද භාවයකින් පෙන්නුම් කරන වැඩසටහන් ක්‍රියාත්මක කිරීමට සැලසුම් කර ඇත.මෙරට පවතින භූගත ජලය හිගවීම නිසා අනාගතයේ දී ජලය ලබා ගැනීම සඳහා ද පෝලීන් යුගයකට ගමන් කිරීම නවතා ගැනීම සඳහා පාසල් දරුවන්ගේ සිට වර්තමාන සියලුම දෙනා අහසින් වැටෙන ජලය අඩුමඩුම තරමින් සියයට දහයක් හෝ මහපොළොව තුළ නැවත ප්‍රති පෝෂණය කිරීම සිදු කළ යුතු බව  ජල භූ විද්‍යාඥ උපුල් වික්‍රමරත්න මහතා අවධාරණය කර සිටියේය.ජාතික ජල සම්පාදන හා ජලාපවහන මණ්ඩලයට අනුබද්ධ භූ ගත ජල අංශයේ වයඹ පළාත් ප්‍රධාන කාර්යාලයේ වාරියපොල භූගත ජල අංශයට පාසල් දරුවන් කැදවා මෙහි පවතින අවශ්‍යතාවය පිළිබඳව දැනුවත් කිරීමේ වැඩ වැඩසටහනක් ආරම්භ කර ඇත.අහසින් පොළොවට මෙන්ම තම නිවෙස්වල වහලය මතට පතිත වන ජලය ඉතා සරල ක්‍රම ඔස්සේ අනාගතය වෙනුවෙන් මහ පොළොව යට ප්‍රතිපෝෂණය කරන අයුරු ජල භූ විද්‍යාඥයන් විසින් දරුවන්ට ප්‍රායෝගිකව සිදු කරන ආකාරය කියාදීම සිදු කරන ලදී.  ",
    "URL": "https://www.lankadeepa.lk/latest_news/උල්පත්-සිඳියාමේ-අවදානමක්/1-610471",
    "Category": "latest_news"
}