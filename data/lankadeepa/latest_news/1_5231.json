{
    "Source": "www.lankadeepa.lk",
    "Timestamp": "2023 මැයි මස 20",
    "Headline": "‘‘මේ රට ගොඩ නැගිය හැක්කේ රනිල්ට පමණයි‘‘",
    "News Content": "(තිලකරත්න දිසානායක)රනිල් වික්‍රමසිංහ මහතා මීළඟ ජනාධිපතිවරයා වශයෙන් පත්කර ගැනීමට දේශපාලන පක්ෂ කිහිපයක සහාය ලැබෙන බව එක්සත් ජාතික පක්ෂයේ නියෝජ්‍ය නායක රුවන් විජයවර්ධන මහතා අද (20) ගම්පහදී පැවසීය.එක්සත් ජාතික පක්ෂයේ ගම්පහ ආසන බලමණ්ඩල රැස්වීමට එක් වෙමින් නියෝජ්‍ය නායකයා මේ බව කියා සිටියේය.ආසන සංවිධායක වරුණ රාජපක්ෂ මහතා මෙම රැස්වීම සංවිධානය කළේය.නියෝජ්‍ය නායකයා මෙසේ ද කියා සිටියේය.ලබන වසරේ මාර්තු මස පැවැත්වෙන ජනාධිපතිවරණයෙන් පසුව මහමැතිවරණයක් පවත්වනවා. එම මැතිවරණයෙන් එක්සත් ජාතික පක්ෂ රජයක් බිහි කිරීම පිනිස මේ වනවිට පක්ෂ ගණනාවක් සහ පක්ෂය හැර ගිය විශාල පිරිසක් යළි එක්සත් ජාතික පක්ෂය සමග එක්වීමට සූදානමින් සිටිනවා.පක්ෂ රාශියක් ‘එක්කරගෙන රට සාර්ථකව ඉදිරියට ගෙන යාමට අවශ්‍ය කටයුතු සූදානම් කර සිටිනවා.  මේ රට පත්ව ඇති තත්ත්වයෙන් ගොඩගත හැකි එකම නායකයා රනිල් වික්‍රමසිංහ මහතා බව ද ඔහු පෙන්වා දුන්නේය.  ",
    "URL": "https://www.lankadeepa.lk/latest_news/‘‘මේ-රට-ගොඩ-නැගිය-හැක්කේ-රනිල්ට-පමණයි‘‘/1-633431",
    "Category": "latest_news"
}