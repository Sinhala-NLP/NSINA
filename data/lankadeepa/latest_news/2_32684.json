{
    "Source": "www.lankadeepa.lk",
    "Timestamp": "2021 අප්‍රේල් මස 12",
    "Headline": "කැලෑ පාළුවන් සොයන්න ඩ්‍රෝනා යානා",
    "News Content": "(සුජිත් හේවාජූලිගේ)ගණ වනාන්තර මැද හොර රහසේ  කෙරෙන දැව ජාවාරම් හා ගංගා ආශ්‍රිතව කෙරෙන වැලි ජාවාරම් පිළිබඳව තොරතුරු ලබාගැනීම සඳහා  ඩ්‍රෝන යානා විස්සකට ආසන්න සංඛ්‍යාවක් යොදවා ඇතැයි යුද හමුදාපති ජනරාල් ශවේන්ද්‍ර සිල්වා මහතා පවසයි.මෙයට අමතරව නිරීක්ෂණ ගුවන් යානා කීපයක් ද මේ කටයුතු සඳහා යොදවා ඇති බව යුද හමුදාපතිවරයා ප්‍රකාශ කරයි.විශේෂයෙන් ගණ වනාන්තර මැද හොර රහසේ සිදු කෙරෙන දැව ජාවාරම් අල්ලාගෙන එම ජාවාරම්කරුවන්  සම්බන්ධයෙන් දැඩි ලෙස නීතිය ක්‍රියාත්මක කරන්නැයි ජනාධිපතිවරයා ත්‍රිවිධ හමුදාපතිවරුනට සහ පොලිස්පතිවරයාට  පසුගිය දා උපදෙස් දී ඇති අතර ඉහත ක්‍රියාමාර්ග ගෙන ඇත්තේ ඒ අනුවය.වනාන්තර මැද සිදු කෙරෙන දැව හෙළීම් පිළිබඳව යුද හමුදාව ප්‍රධාන ත්‍රිවිද හමුදා නිලධාරීන් විසින් සොයාගනු ලැබීමෙන් පසුව පොලිසිය සමග ඒකාබද්ධවී ඒ සම්බන්ධයෙන් නීතිය ක්‍රියාත්මක කිරීමට කටයුතු කෙරෙන බව යුද හමුදා මූලස්ථානය පවසයි.   ",
    "URL": "https://www.lankadeepa.lk/news/කැලෑ-පාළුවන්-සොයන්න-ඩ්‍රෝනා-යානා/101-588795",
    "Category": "latest_news"
}