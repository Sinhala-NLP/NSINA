{
    "Source": "www.lankadeepa.lk",
    "Timestamp": "2018 පෙබරවාරි මස 05",
    "Headline": "පණ පිටින් ශීතකරණයේ සිටි කබැල්ලෑවා බේරාගනී",
    "News Content": "ඉන්දිකා රාමනායකකොල්ලුපිටිය  වාලුකාරාම පාරේ පිහිටි චීන අවන්හලක අධි ශිතකරණයේ පණ පිටින් කැබැල්ලෑවකු  දමා තිබියදී  අද දහවල් බේරාගත් බව කොල්ලුපිටිය පොලිසිය කියයි. මෙම කැබැල්ලෑවා ශිතකරණයේ දමා සිටි චීන ජාතික ප්‍රධාන සුපවේදියා ද පොලිසිය විසින් අත්අඩංගුවට ගෙන ඇත.පොලිස් හදිසි ඇමැතුම් අංශය (119) වෙත ලැබුණු තොරතුරක් මත මෙම වැටලීම සිදුකර ඇත.අඩි 4 දිග මෙම කැබැල්ලෑවා කිලෝ 6 ක  බරකින් යුත් බවත් මොහු දුර්ලභ ගනයේ ආරක්ෂිත සත්වයෙක් බවද පොලිසිය සදහන් කරයි.සැකකරු කොටුව මහේස්ත්‍රාත් අධිකරණයට ඉදිරිපත් කිරීමට නියමිතය.(ඡායාරූප හා වීඩියෝ බිමල් ශ්‍යාමන් ජයසිංහ)  ",
    "URL": "https://www.lankadeepa.lk/latest_news/පණ-පිටින්-ශීතකරණයේ-සිටි-කබැල්ලෑවා-බේරාගනී/1-523907",
    "Category": "latest_news"
}