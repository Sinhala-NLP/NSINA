{
    "Source": "www.lankadeepa.lk",
    "Timestamp": "2017 සැප්තැම්බර් මස 18",
    "Headline": "කතලුවේ පස් මහල් ගොඩනැගිල්ලක් කඩා වැටේ",
    "News Content": "(සිරංගිකා ලොකුකරවිට)අහංගම කතලුව පෑලැස්ස ප්‍රදේශයේ ඉදිකරමින් පවතින පස් මහල් ගොඩනගිල්ලක් අද (18) උදෑසන කඩාවැටීමෙන් පුද්ගලයින් පස්දෙනකු තුවාල ලබා ඇති බව අහංගම පොලිසිය පවසයි.සුන්බුන් වලට යටවූ පුද්ගලයකු ගාල්ල නගර සභාවේ ගිනි නිවන ඒකකය,යුද හමුදාව හා ආපදා කළමනාකරණ එ්කකය එක්ව බේරාගැනීමට කටයුතු කළේය. තුවාල ලැබූ අය කරාපිටිය රෝහලට ඇතුලත් කර ඇත. සිද්ධිය පිළිබඳව පරීක්ෂණ ආරම්භ කර ඇති බව අහංගම පොලිසිය පවසයි.  ",
    "URL": "https://www.lankadeepa.lk/latest_news/කතලුවේ-පස්-මහල්-ගොඩනැගිල්ලක්-කඩා-වැටේ/1-517883",
    "Category": "latest_news"
}