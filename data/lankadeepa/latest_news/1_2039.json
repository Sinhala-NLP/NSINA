{
    "Source": "www.lankadeepa.lk",
    "Timestamp": "2023 අගෝස්තු මස 17",
    "Headline": "කොළඹට පැය 18ක ජල කප්පාදුවක්",
    "News Content": "(යොහාන් භාසුර)කොළඹ දිස්ත්‍රික්කයේ ප්‍රදේශ රැසකට අනිද්දා (19) පැය 18 ක් ජල සැපයුම අත්හිටුවන බවත් ඒ අනුව අනිද්දා පෙරවරු 8.00 සිට පසුදින 20 වැනිදා අලුයම 2.00 දක්වා මෙලෙස ජල සැපයුම අත්හිටුවන බවත් ජාතික ජල සම්පාදන හා ජලාපවාහන මණ්ඩලය පවසයි.කොළඹ, දෙහිවල - ගල්කිස්ස, කෝට්ටේ සහ කඩුවෙල යන මහ නගර සභා, මහරගම, බොරලැස්ගමුව සහ කොළොන්නාව යන නගර සභා, කොටිකාවත්ත - මුල්ලේරියාව ප්‍රාදේශීය සභා, රත්මලාන සහ කටුබැද්ද යන බල ප්‍රදේශවලට මෙසේ ජල සැපයුම අත්හිටුව බව ද එම මණ්ඩලය කියයි.  විදුලිබල මණ්ඩලයේ අධිබලැති විදුලි රැහැන් පද්ධතියේ නඩත්තු කටයුත්තක් හේතුවෙන් මෙසේ ජල සැපයුම අත්හිටුවන බව ද එම මණ්ඩලය වැඩි දුරටත් සඳහන් කරයි.   ",
    "URL": "https://www.lankadeepa.lk/latest_news/කොළඹට-පැය-18ක-ජල-කප්පාදුවක්/1-638304",
    "Category": "latest_news"
}