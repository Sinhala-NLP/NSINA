{
    "Source": "www.lankadeepa.lk",
    "Timestamp": "None  2016 සැප්තැම්බර් මස 11",
    "Headline": "ආරාධනා පත්‍රය ගේන්න ත්‍රීවිල් එකක්",
    "News Content": "මේ දිනවල සාර්ථකව තිරගතවන “මායා” චිත්‍රපටයේ මංගල දැක්ම පසුගියදා පැවැත්වුණේ වැල්ලවත්ත සැවෝයි සිනමා ශාලාවේදී.මායා චිත්‍රපටය වගේම මංගල දර්ශනය සඳහා නිර්මාණය කර තිබුණ ආරාධනා පත්‍රයත් කාගේත් කතාබහට ලක්වුණා. මංගල දර්ශනය සඳහා ආරාධනාපත් ලැබූ හැමෝගේම ඇස් උඩ ගියේ එහි අසාමාන්‍ය විශාලත්වය නිසා. සමහරැ නම් ගත් කටටම කියලා තියෙන්නෙ “අනේ මේ ඉන්විටේෂන් එක අරං එන්න වෙනම ත්‍රීවිල් එකක් ගේන්න ඕනෙ” කියලා. තවත් සමහරු කියලා තියෙන්නෙ, මංගල දර්ශනය දා වැස්සොත් වැස්සෙන් බේරෙන්න ඒක පාවිච්චි කරන්න පුළුවන් කියලයි.හැබැයි බහුතරයක් කිව්වෙ අපේ සිනමා ක්ෂේත්‍රයට යම්කිසි පිබිදීමක් හා ගුණාත්මක බවක් එකතු කරන්න මේ ආරාධනා පත්‍රය වගේම මායා චිත්‍රපටයත් සමත් වී තිබෙනවා කියායි.  ",
    "URL": "https://www.lankadeepa.lk/latest_news/ආරාධනා-පත්‍රය-ගේන්න-ත්‍රීවිල්-එකක්/1-455910",
    "Category": "latest_news"
}