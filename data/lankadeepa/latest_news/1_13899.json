{
    "Source": "www.lankadeepa.lk",
    "Timestamp": "2022 ජුලි මස 13",
    "Headline": "‘‘දෙදෙනකු නොව කෝටි දෙකක ජනතාව ආරක්ෂා කරන්න‘‘",
    "News Content": "(නිමල කොඩිතුවක්කු)දෙදෙනකු ආරක්ෂා කරනවා වෙනුවට දෙකෝටියක් ජනතාව ආරක්ෂා කිරීමට ආරක්ෂක අංශ කැපවිය යුතු බව විපක්ෂ නායක සජිත් ප්‍රේමදාස මහතා කොළඹ දී විශේෂ ප්‍රකාශයක් සිදු කරමින් අද(30) පැවසීය.මේ රටේ ප්‍රජාතන්ත්‍රවාදය අගයන සමස්ත ජනතාව විසින් සිදු කරනු ලැබූ සාමකාමී අරගලයට එරෙහිව ආණ්ඩුව දුර්දාන්ත ලෙස මර්ධනය ආරම්භ කොට ඇතැයිද විපක්ෂ නායකවරයා සඳහන් කළේය.මේ මොහොතේ වගකීමෙන් කටයුතු කරන ලෙස ආරක්ෂක අංශවලින් ඉල්ලා සිටින බවත් රට තුළ පවතින වාතාවරණය හමුවේ කොළඹ දී විශේෂ ප්‍රකාශයක් සිදුකරමින් සිදු කරමින් ඔහු මේ බව පැවසීය.එකකට එකක් පරස්පර ප්‍රකාශ නිකුත් කරමින් සන්නද්ධ ආරක්ෂක අංශ ලවා ප්‍රජාතන්ත්‍රවාදය විනාශ කොට ජනතාව මර්ධනය කිරීම සඳහා ආණ්ඩුව කැස කවමින් සිටින බවත් විපක්ෂනායකවරයා එහිදී කීවේය.මේ මොහොතේත් සන්සුන්ව ප්‍රජාතන්ත්‍රවාදයට ගරු කරමින් කටයුතු කරන්න යැයි ජනතාවගෙන්ද විපක්ෂනායකවරයා ඉල්ලා සිටියේය.   ",
    "URL": "https://www.lankadeepa.lk/latest_news/‘‘දෙදෙනකු-නොව-කෝටි-දෙකක-ජනතාව-ආරක්ෂා-කරන්න‘‘/1-616357",
    "Category": "latest_news"
}