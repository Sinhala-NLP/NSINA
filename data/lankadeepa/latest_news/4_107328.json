{
    "Source": "www.lankadeepa.lk",
    "Timestamp": "None  2013 මාර්තු මස 25",
    "Headline": " හොඳ කුරුඳු හැදුවොත් රට සල්ලි",
    "News Content": " අපද්‍රව්‍ය වලින් තොරව නිසි ප්‍රමිතියකින් කුරුදු නිශ්පාදනය කිරීමට පපියවර ගන්නේ නම් ඉහළ මිලක් ලබා ගැනීමට හැකි වෙතියි දෙයියන්දර  කුරුඳු ව්‍යාපාරිකයෝ පවසති. කුරුඳු ගස් වල සුඹුල හොදින් ඉවත්  නොකිරීම , කුරුඳු තැලීමේදි  එකතු වන අපද්‍රව්‍ය කුරුඳු කෝටු  අතරට දැමීම  ආදී කරුණු නිසා  කුරුඳු වල තත්වය බාල වන බවත්  මේ පිළිබඳව කුරුඳු ඉඩම් හිමියන් හා කුරුඳු තැලුම් කරුවන්  දැනුම්වත් කළත්  ඒ පිළිබඳව ඔවුන් උනන්දු නොදැක්වීම කණගාටුවට කරුනක් බව ද ඔවුහු කියති.මේ දිනවල කුරුඳු කිලෝ ග්‍රෑම්  එකක මිල රුපියල් 50-150 අතර ප්‍රමාණයකින් අඩු වී ඇතැයි පවසන කුරුඳු ව්‍යාපාරිකයෝ  ඇල්බා වර්ගයේ  කුරුඳු කිලෝව රුපියල් 2050 කටද සී 4 හා 5 රුපියල් 1200 කටද ,ගොරෝසු සාමාන්‍ය වර්ගය රුපියල් 1000 කටද  මිලදී ගන්නා බව සදහන් කරති. ",
    "URL": "https://www.lankadeepa.lk/latest_news/හොඳ-කුරුඳු-හැදුවොත්-රට-සල්ලි/1-104777",
    "Category": "latest_news"
}