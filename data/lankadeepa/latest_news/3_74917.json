{
    "Source": "www.lankadeepa.lk",
    "Timestamp": "None  2016 ජුනි මස 16",
    "Headline": "‘තිළිණ ගමගේ අධිකරණයට ගේන්න‘",
    "News Content": "හිටපු අලුත්කඩේ අතිරේක මහේස්ත්‍රාත් තිළිණ ගමගේගේ ඇප නියෝගය අවලංගු කර ඇති බැවින් ඔහු අධිකරණයට ඉදිරිපත් කරන්නැයි නීතිපතිවරයා අපරාධ පරික්ෂණ දෙපාර්තමේන්තුවට නියෝග කර ඇත.අතිරේක සොලිස්ටර් ජනරාල්වරයාගේ අත්සනින් යුතුව අදාළ නියෝගය රහස් පොලිසියට යවා ඇතැයි වාර්තාවේ.නීත්‍යනුකූල නොවන ආකාරයෙන් අලි පැටියකු ළඟ තබාගත් බව කියන තිළිණ ගමගේට නුගේගොඩ මහේස්ත්‍රාත් කණිෂ්ක විජේරත්න මහතා ඇප ලබාදුන් නමුත් එම ඇප නියෝගය කොළඹ මහාධිකරණ විනිසුරු මනිලාල් වෛද්‍යතිලක මහතා පසුගිය 13 වැනිදා අත්හිටවනු ලැබීය.  ",
    "URL": "https://www.lankadeepa.lk/latest_news/‘තිළිණ-ගමගේ-අධිකරණයට-ගේන්න‘/1-427563",
    "Category": "latest_news"
}