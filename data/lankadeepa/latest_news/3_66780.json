{
    "Source": "www.lankadeepa.lk",
    "Timestamp": "2017 මැයි මස 25",
    "Headline": "මැන්චෙස්ටර්හි පාර්සලය බෝම්බයක් නොවන බව හෙළිවෙයි",
    "News Content": "මැන්චෙස්ටර් හි හල්ම් වීදියේ තිබූ සැක සහිත පාර්සලයක් නිසා යුද හමුදා බෝම්බ නිෂ්ක්‍රීය විශේෂඥයන් කැඳවන ලදි.පසුව එය බෝම්බයක් නොවන බවට තහවුරු කරගෙන ඇතැයි ද විදෙස් මාධ්‍ය වාර්තා සඳහන් කරයි. මේ හේතුවෙන් මාර්ග කිහිපයක්ම වසා දැමුණු අතර එහි විශේෂ ආරක්ෂාවක් ද යොදවනු ලැබිණි. ත්‍රස්තවාදී තර්ජන තවදුරටත් පවතින බවත් ඒ සම්බන්ධයෙන් මහජනතාව දැඩි අවධානයෙන් සිටිය යුතු බවත් එංගලන්ත අගමැතිනි තේරේසා මේ මහත්මිය පවසා ඇත.පසුගිය සඳුදා මැන්චෙස්ටර් හි සිදුවූ බෝම්බ ප්‍රහාරයෙන් 22 ක් මියගිය අතර 64 දෙනකු තුවාල ලැබූහ.   ",
    "URL": "https://www.lankadeepa.lk/latest_news/මැන්චෙස්ටර්හි-පාර්සලය-බෝම්බයක්-නොවන-බව-හෙළිවෙයි/1-513147",
    "Category": "latest_news"
}