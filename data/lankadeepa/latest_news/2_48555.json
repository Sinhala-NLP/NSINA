{
    "Source": "www.lankadeepa.lk",
    "Timestamp": "2019 මැයි මස 06",
    "Headline": "තලතාගෙන් අසාත් සාලිට චෝදනා",
    "News Content": "(විනීතා එම් ගමගේ) අධිකරණයේ විනිසුරුවන් පිළිබඳව මාධ්‍යයට ප‍්‍රකාශයක් කිරීමට පෙර ජනාධිපතිවරයා අගමැතිවරයා හෝ අධිකරණ අමාත්‍යවරිය ලෙස තමන් දැනුවත් කිරීමේ යුතුකමක් බස්නාහිර පළාත් ආණ්ඩුකාර අසාත් සාලි මහතාට තිබුණේ යැයි අධිකරණ සහ බන්ධනාගාර ප‍්‍රතිසංස්කරණ අමාත්‍ය තලතා අතුකෝරල මහත්මිය පැවසුවාය. ඔහු නගන අන්දමේ චෝදනාවක් ගැන කිසිදු විනිසුරුවෙකු සම්බන්ධව මෙතෙක් තමන් වෙත කරුණු අනාවරණය වී නැතැයි පවසන ඇමැතිවරිය  මේ ප‍්‍රකාශය හේතුවෙන් විනිසුරුවරයකුට සිත් රිදීමක් වූයේ නම් තමන් කනගාටුව පළ කරන බව ද කියා සිටියාය.කෙසේ වෙතත් ත‍්‍රස්තවාදයට සහය දෙන බවට කවර හෝ නිලධාරියකු පිළිබඳව ඔප්පු වුවහොත් තරාතිරම නොබලා නීතිය ක‍්‍රියාත්මක කිරීමට තමන් සූදානම් බවද අමාත්‍යවරිය පවසන්නීය. අතුකෝරළ මහත්මිය මේ බව සඳහන් කරන්නේ සමහර විනිසුරුවන් ත‍්‍රස්තවාදින්ට සහය දෙන්නේ යැයි බස්නාහිර පළාත් ආණ්ඩුකාර අසාත් සාලි මහතා විසින් පසුගියදා කර ඇති ප‍්‍රකාශයක් සම්බන්ධව නිවේදනයක් නිකුත් කරමිනි.  ",
    "URL": "https://www.lankadeepa.lk/latest_news/තලතාගෙන්-අසාත්-සාලිට-චෝදනා/1-549931",
    "Category": "latest_news"
}