{
    "Source": "www.lankadeepa.lk",
    "Timestamp": "2019 නොවැම්බර් මස 08",
    "Headline": "‘‘එක්සත් ජාතික පක්ෂයේ කුණු ගොඩවල් තියෙනවා‘‘",
    "News Content": "(නිමල් ජයරත්න)එක්සත් ජාතික පක්ෂයේ කුණු ගොඩවල් තියෙන බවත්.කුඩු වෙළදාම , මත්ද්‍රව්‍ය වෙළදාමට ජනප්‍රිය දෙදෙනෙක් වේදිකාවට ගෙනත් දා ගත් බවත් වසන්ත සේනානායක මහතා පැවැසීය.මේ දෙදෙනාගෙන් එක් කෙනෙක් රාජ්‍ය සේවකයෝ ගස් බැන්ඳා බවත් අනිත් කෙනා මිහින් ලංකා විනාශ කරලා රටේ සල්ලි විනාශ කරපු කෙනා බවත් වසන්ත සේනානායක මහතා පැවැසීය.මනම්පිටියේ මෛත්‍රී ක්‍රීඩාංගණයේදී පැවැති ශ්‍රී ලංකා පොදු ජන පෙරමුණේ රැළියට එක් වෙමින් මෙසේ ප්‍රකාශ කළේය.ශ්‍රී ලංකා පොදුජන පෙරමු‍ණේ ජනාධිපතිධූර අපේක්ෂක ගෝඨාභය රාජපක්ෂ මහතාගේ සහයට එක්ව එම රැළියේදී ජනතාව ඇමතූ වසන්ත සේනානායක මහතා මෙසේද අදහස් දැක්වීය. ‘‘පාස්කු ප්‍රහාරයෙන් පසු අපේ රට ලේ විලක් බවට පත්වුණා.ඒ කාලේ සමහර ඇමැතිවරු එක එක දේවල් කිව්වා.එක්කෙනෙක් කිව්වා ළමයි රක්ෂණය කරලා තියෙන්නේ පාසල් යවන්න කියලා.අනිතා කෙනා කිව්වා බෝම්බ ප්‍රහාරයෙන් පසසේ ඇමරිකාවෙන් අපේ රටට සල්ලි ටිකක් ආවා කියලා.රනිල් වික්‍රමසිංහ මහත්තයාගේ සුරතල්ලු ටික අද පක්ෂය විනාශ කරනවා.අපිට ලොකු ගමනක් යන්න තියෙනවා.මේ රට සංවර්ධනය කරන්න ඕන.ඔබේ දරුවන්ට අනාගතයක් තිබිය යුතුයි. මේ රටේ ආරක්ෂාව ස්වෛරීභාවය රැකගන්න ඕන.ඒකට එකම සුසංයෝගය තමා මහින්ද ගෝඨා සුසංයෝගය.අපි ඒ ගමන යන්නේ අද එකතු වෙලා.ගෝඨා - මහින්ද සමඟ ඒ ගමන යමු.ඒ සඳහා ජයග්‍රාහි එකම මාවතද ගෝඨා - මහින්ද සුසංයෝගය‘‘ බවද වසන්ත සේනානායක මහතා මෙහිදී සඳහන් කළේය.මෙම අවස්ථාවට හිටපු ජනාධිපති මහින්ද රාජපක්ෂ ශ්‍රී ලංකා පොදු ජන පෙරමුණේ ජනාධිපතිධූර අපේක්ෂක ගෝඨාභය රාජපක්ෂ මහතා ඇතුළු මන්ත්‍රීවරු විශාල පරිසක් එක්ව සිටියහ.    ",
    "URL": "https://www.lankadeepa.lk/news/‘‘එක්සත්-ජාතික-පක්ෂයේ-කුණු-ගොඩවල්-තියෙනවා‘‘/101-560225",
    "Category": "latest_news"
}