{
    "Source": "www.lankadeepa.lk",
    "Timestamp": "2018 ජනවාරි මස 22",
    "Headline": "රාජ්‍ය ආයතනවලින් මගනැගුමට මිලියන 755ක පොල්ලක්",
    "News Content": "බිඟුන් මේනක ගමගේ පසුගිය රජය සමයේ කළ ඉදිකිරීම් වෙනුවෙන් මග නැගුම මාර්ග ඉදිකිරීම් යන්ත්‍රෝපකරණ(එම්.එන්.ආර්.සී.ඊ) සමාගමට විවිධ රාජ්‍ය ආයතනවලින් අයවිය යුතු රුපියල් මිලියන 755 ක මුදලක් ගෙවීම් පැහැර හැර ඇතැයි එහි සභාපති රාජිව් සෙනෙවිරත්න මහතා ලංකාදීපයට පැවැසීය. දේශපාලන හිතවත්කම් මත සේවයට බඳවා ගැනීම් නිසා නුසුදුස්සන්ගෙන් ආයතනය පිරී ඇතැයි ද එම නිසා ඉදිකිරීම් වෙනුවෙන් ලැබෙන ව්‍යාපෘති රැසක්ම බාහිර සමාගම්වලට දීමට සිදුව ඇතැයි ද සභාපතිවරයා අවධාරණය කළේය.  ආදායම් බදු දෙපාර්තමේන්තුවට ගෙවීම් පැහැර හැර තිබූ වැට් බදු රුපියල් මිලියන 300 ක මුදලක් ගෙවීමට තමා පසුගියදා කටයුතු කළේ යැයි ද සෙනෙවිරත්න මහතා වැඩිදුරටත් සඳහන් කළේය.   ",
    "URL": "https://www.lankadeepa.lk/latest_news/රාජ්‍ය-ආයතනවලින්-මගනැගුමට-මිලියන-755ක-පොල්ලක්/1-523335",
    "Category": "latest_news"
}