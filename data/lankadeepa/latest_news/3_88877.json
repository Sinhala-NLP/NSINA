{
    "Source": "www.lankadeepa.lk",
    "Timestamp": "None  2015 මාර්තු මස 31",
    "Headline": "පවිත්‍රාගෙන් කටඋත්තරයක් ගන්න යයි",
    "News Content": "චක්‍රලේඛයක් මගින් 2014 දී විදුලිබල මණ්ඩලයේ සේවකයන් කොටසකට පමණක් වැටුප් වැඩි කිරීමෙන් මසකට රුපියල් කෝටි 50ක් රජයට අහිමි වන බව කියමින් පොලිසියට ලැබුණු පැමිණිල්ලක් මත හිටපු විදුලිබල ඇමැතිනි පවිත්‍රා වන්නිආරච්චි මහත්මියගෙන් සහ විදුලි බල අමාත්‍යංශයේ හිටපු ලේකම්ගෙන් ප්‍රකාශයක් ලබා ගන්නා බව වංචා විමර්ශන අංශය කොළඹ කොටුව මහේස්ත්‍රාත් තිලිණ ගමගේ මහතාට දැනුම් දුන්නේය.විදුලි සේවක සංගමයේ ලේකම් ජයලාල් පෙරේරා මහතා පොලිසියට එම පැමිණිල්ල කර තිබිණි.එය පොදු දේපොළ පනතට වැටෙන්නේදැයි   ඊළඟ දිනයේ දැනුම් දෙන ලෙස මහේස්ත්‍රාත් පොලිසියට නියෝග කළේය.    ",
    "URL": "https://www.lankadeepa.lk/latest_news/පවිත්‍රාගෙන්-කටඋත්තරයක්-ගන්න-යයි/1-306295",
    "Category": "latest_news"
}