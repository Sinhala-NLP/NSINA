{
    "Source": "www.lankadeepa.lk",
    "Timestamp": "None  2012 අප්‍රේල් මස 14",
    "Headline": "ඇමති සෙ‍නෙවිරත්නගේ කාර්යාලයට ප්‍රහාරයක්",
    "News Content": "නාදුනන පිරිසක් ඇමති ලක්ෂ්මන් සෙනෙවිරත්න මහතාගේ මහියංගනයේ පිහිටි කාර්යාලයට ප්‍රහාරයක් එල්ල‍ කැර පලාගොස් ඇතැයි පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පවසයි. ඇමති ගෙදර නොසිටි අවස්ථාවක එල්ල කළ මේ ප්‍රහාරයෙන් දොර ජනෙල් හා ගෘහ භාණ්ඩවලට හානි සිදුව ඇතැයි ද ඔහු කියයි. මෙය කාගේ වැඩක්දැයි ක්ෂණිකවම දැනගත නොහැකි විය. සෙනවිරත්න මහතා එක්සත් ජාතික පක්ෂයේ සිට රජයට එක්වූ අයෙකි.  ",
    "URL": "https://www.lankadeepa.lk/latest_news/ඇමති-සෙ‍නෙවිරත්නගේ-කාර්යාලයට-ප්‍රහාරයක්/1-36507",
    "Category": "latest_news"
}