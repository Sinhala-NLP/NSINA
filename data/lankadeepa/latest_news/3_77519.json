{
    "Source": "www.lankadeepa.lk",
    "Timestamp": "None  2016 අප්‍රේල් මස 10",
    "Headline": "මොරටු පුරප්පාඩුව පුරවන හැටි ඡන්ද කොමසාරිස් කියයි",
    "News Content": "මොරටු මහ නගර සභාවේ පුරප්පාඩුවක් පවතින බව මැතිවරණ කොමිසමෙන් එම පුරප්පාඩුව පවතින පක්ෂයේ ලේකම් දැන්වීමෙන් පසුව ඔහු එවන නම හිමි පුද්ගලයා එම පුරප්පාඩුවට පත් කරනු ඇතැයි මැතිවරණ කොමිසමේ සභාපති මහින්ද දේශප්‍රිය මහතා පවසයි.එම පුරප්පාඩුව තමා තවම පක්ෂ ලේකම්ට දන්වා නැතැයිද ඔහු පවසයි.මන්ත්‍රීන් දෙදෙනෙකුගේ අභාවයෙන් පුරප්පාඩු වූ මොරටු නගර සභා මන්ත්‍රී පදවිය ඉල්ලා ලැයිස්තුව් ඊලඟට නම සඳහන් බව කියන අජිත් චන්ද්‍රසෝම මහතා දින 3 ක් තිස්සේ මොරටු නගර සභා භූමියේ වේදිකාවක් මත වාඩි වී සිටී.හිටපු ඇමති වරුන් වන බැසිල් රාජපක්ෂ ගාමිණී ලෝකුගේ සහ මොරටු පුරපති සමන්ලාල් ප්‍රනාන්දු, දෙහිවල ගල්කිස්ස පුරපති ධනසිරි අමරතුංග යන මහත්වරු ඔහුට සහාය පළ කරමින් ටික වේලාවක් එහි වාඩි වී සිටියහ.   ",
    "URL": "https://www.lankadeepa.lk/latest_news/මොරටු-පුරප්පාඩුව-පුරවන-හැටි-ඡන්ද-කොමසාරිස්-කියයි/1-404430",
    "Category": "latest_news"
}