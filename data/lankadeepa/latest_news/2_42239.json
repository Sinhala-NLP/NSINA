{
    "Source": "www.lankadeepa.lk",
    "Timestamp": "2020 පෙබරවාරි මස 14",
    "Headline": "ජාතික වැටුප් හා සේවක සංඛ්‍යා කොමිසන් සභාව අහෝසි වෙයි",
    "News Content": "(රංජන් කස්තුරි)ජාතික වැටුප් ප්‍රතිපත්තියක් සම්පාදනය කිරීම සඳහා රජයට සහායවීම පිණිස ජාතික වැටුප් කොමිසන් සභාවක් ස්ථාපිත කර තිබේ.ඒ අනුව ඉකුත් 2019 වසරේ මාර්තු මස 18 වැනිදින සහ වරින්වර සිදුකරන ලද සංශෝධන මගින් පිහිටුවන ලද ජාතික වැටුප් හා සේවක සංඛ්‍යා කොමිසන් සභාව ආහෝසි වී ඇත.රාජ්‍ය හා පෞද්ගලික අංශවල වැටුප් වල තිරසාරභාවය අඛණ්ඩව පවත්වාගෙන යාම සඳහා එම අංශවල වැටුප් ඇතුළු සියලු පාරිශ්‍රමික ව්‍යුහයන් සමාලෝචනය කරමින් සමස්ත රාජ්‍ය අංශයේ සහ පෞද්ගලික අංශවලද ශ්‍රමබල අවශ්‍යතා යෝග්‍ය පරිදි සපුරාලීම එහි අරමුණ බව ජනාධිපති මාධ්‍ය අංශය සඳහන් කරයි.උපාලි විජේවීර මහතාගේ සභාපතිත්වයෙන් යුත් එම කොමිසන් සභාව සාමාජිකයින් 15 දෙනෙකුගෙන් සමන්විතය.චද්‍රානි සේනාරත්න, ගෝඨාභය ජයන්ත, සුජානි කුර‍ෙ, මධුරා වේහැල්, එම්.එස්.ඩී රනසිරි, වෛද්‍ය ආනන්ද හපුගොඩ, මහාධිකරණ විනිසුරු සංජීව සෝමරත්න, අජිත් නායනාකාන්ත, රවී ලියනගේ, සනත් එදිරිවීර, මහාචාර්ය රංජිත් සේනාරත්න, ඉංජිනේරු ආර්.එම් අමරසේකර, විශ්‍රාමික මේජර් ජනරාල්, සිරි රණවීර සහ ඩබ්.එච් පියදාස යන මහත්ම මහත්මීහු එම කොමිසමේ සෙසු සාමාජිකයෝ වෙති.  ",
    "URL": "https://www.lankadeepa.lk/latest_news/ජාතික-වැටුප්-හා-සේවක-සංඛ්‍යා-කොමිසන්-සභාව-අහෝසි-වෙයි/1-566075",
    "Category": "latest_news"
}