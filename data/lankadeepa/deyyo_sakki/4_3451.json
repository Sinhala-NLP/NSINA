{
    "Source": "www.lankadeepa.lk",
    "Timestamp": "None  2013 දෙසැම්බර් මස 20",
    "Headline": "අවුරුදු පහකට කලින් මැරුණ පියකුගේ මළ ගෙදරක ගිහින්",
    "News Content": "අගනුවරට ආසන්න සරසවියක අවසන් වසරේ සිසුවකු වූ ඔහු පසුගියදා සිය සරසවි සගයින් ළඟට අඬාගෙන ආවේ විදුලි පුවතක්ද රැගෙනය.එහි වූයේ සිය පියා මිය ගිය බවකි. දඹදෙණිය ප‍්‍රදේශයේ පදිංචි ඔහු ඉතා අමාරුවෙන් ජීවත් වන බව දත් සගයෝ වහාම අරමුදලක් පිහිටුවා රුපියල් පනස් දහසක මුදලක් එකතුකර ඔහුට දී ගමට යැව්වේ අනුකම්පාවෙනි.පසුවදාම සරසවි සගයන්ද වෑන් රථයක් සූදානම් කරගෙන ඔහුගේ ලිපිනයෙන් ගෙදර සොයාගෙන ගියේ අවමඟුලට සහභාගි වීමටය.අමාරුවෙන් නිවස සොයාගත් ඔවුන්ට දෙවියන් සිහිවූයේ පියා මිය ගොස් දැනට  වසර පහක් පමණ ගතවූ බව දැන ගැනීමෙනි. සිය සගයාද එහි නොවීය.ඔහුගේ මව කිවේ පසුගිය දිනවල හිතුවක්කාර විවාහයක් කරගෙන දැනට බිරියට දරුවකු ලැබෙන්නට සිටින හෙයින් ඔහු නොඅනුමානවම එහි යන්නට ඇති බවය.තොරතුරු විමසීමේදී ගමේ යහලූවකු ඔහුගේ අනු දැනුම මත විදුලි පුවත එවා ඇති බවද අනාවරණය වුණාලූ. ",
    "URL": "https://www.lankadeepa.lk/deyyo_sakki/අවුරුදු-පහකට-කලින්-මැරුණ-පියකුගේ-මළ-ගෙදරක-ගිහින්/15-195462",
    "Category": "deyyo_sakki"
}