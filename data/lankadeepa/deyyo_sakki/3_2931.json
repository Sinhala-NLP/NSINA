{
    "Source": "www.lankadeepa.lk",
    "Timestamp": "None  2015 නොවැම්බර් මස 04",
    "Headline": "පූසාට ගෙනා කිරි පැකට්ටුව  ඕ.අයි.සී හදාගෙන බීලා",
    "News Content": "නිවාඩු දිනක ආයතනයට පැමිණි නිලධාරිනියක් ආරක්ෂක නිලධාරියාට පූසෙක් බාරදී ‘‘හෙට හවස මම එනකන් මෙයාව බලාගන්න. මේ කිරිපිටි පැකට් එක මෙයාට රටින්මයි ගෙනාවේ. මේවා හදලා දෙන්න” යැයි කීවාය. පැකට්ටුවේ පූසකුගේ මුහුණ යොදා කැට් මිල්ක් පවුඩර් යනුවෙන් සඳහන් විය. රාත‍්‍රියේ වෙනත් ස්ථාන භාර නිලධාරියෙක් පැමිණ ‘‘මේ ලස්සන පූසා කාගේදැයි” විමසීය. ‘‘ඔෆිස් එකේ මිස් කෙනෙක්ගේ” ආරක්ෂක නිලධාරියා කීය. රාත‍්‍රියේදී තේ සාදන විට ස්ථාන භාර නිලධාරි ‘‘කිරිපිටි නැද්දැයි” විමසීය. ‘‘අපි හැමදාම බොන්නේ ප්ලේන් ටී” ආරක්ෂක නිලධාරියා පැවසීය. පූසාට ගෙනා කිරිපිටි පැකට්ටුව දුටු නිලධාරියා, ‘‘ ඕකෙන් හැඳි දෙකක් තේ එකට දාන්න” යැයි පැවසූවිට ‘‘ ඕවා පූසන්ටම හදපු කිරි වර්ගයක්. මිනිස්සුන්ට හොඳ නැතිව ඇති” ආරක්ෂක නිලධාරියා කීය. කෙසේ හෝ ඔහුගේ පෙරැුත්තයට පිටි හැඳි දෙකක් තේ එකට දැමීමට ආරක්ෂක නිලධාරියාට සිදුවිය. ‘‘මෙයා නම් පෙරේතයෙක්. හොඳ වැඩක් කරන්නම්” තමාටම කියාගත් ආරක්ෂක නිලධාරියා ‘‘සර් පොඩි හාන්සියක් දාන්න. මම ඉන්නවානේ” යැයි කීය. පුටුවේ හාන්සි වූ නිලධාරියා මොහොතකින් ගොරවන්නට විය. පැයකින් ඔහුව අවදි කළ ආරක්ෂක නිලධාරියා. ‘‘සර් සර් මොකද ඤාව් ගාන්නේ” යැයි විමසීය. මොන පිස්සු ද වෙන්න බැහැ. ඔහු එසේ පැවසුවත් හිතට චකිතයක් දැනිණි. ‘‘මේවා පූසියන්ගෙන් දොවාගත් කිරි ද දන්නැහැ”යි සිතමින් නැවත නිදාගත්තත් ආරක්ෂක නිලධාරියා විටින්විට ඔහුව අවදි කළේ ‘‘ඔන්න සර් ආයෙත් ඤාව් ගෑවා” යි කියමිනි. එළිය වැටෙද්දී නිලධාරියා රෝහලේ පෝලිමේ දකින්නට ලැබිණි.  ",
    "URL": "https://www.lankadeepa.lk/deyyo_sakki/පූසාට-ගෙනා-කිරි-පැකට්ටුව--ඕ-අයි-සී-හදාගෙන-බීලා/15-358616",
    "Category": "deyyo_sakki"
}