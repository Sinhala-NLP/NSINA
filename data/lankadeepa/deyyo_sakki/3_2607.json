{
    "Source": "www.lankadeepa.lk",
    "Timestamp": "None  2017 පෙබරවාරි මස 03",
    "Headline": "ප්ලාස්ටික් බඩු පෙන්වා අමුතු ගේමක් ගහලා",
    "News Content": "දූනගහ ප්‍රදේශයේ වෙළෙඳ සලකට මෝටර් රථයකින් මහත්වරු දෙදෙනෙක් පැමිණියහ. ඔවුහු එම වෙළෙඳ සලින් ප්ලාස්ටික් භාජන රැසක් තෝරාගෙන සුබසාධකයක දිනුම් ඇදීමකට යයි පවසා භාණ්ඩ තොගයේ මිල ගණන් විමසූහ.එම මිල ගණන් පැවසූ ගමන් රුපියල් පන්දහසේ මුදල් නෝට්ටුවක් අතට ගෙන එය කළමනාකරුට දීමට සැරසෙමින් රුපියල් දෙදහසක් ආපසු ඉල්ලා සිටියහ. ක ළ ම න ා ක ර ැ ලාච්චුවෙන් රුපියල් දෙදහසක් සුබසාධක මහත්වරුනට ආපසු දුන් අතර ඔවුහු ප්ලාස්ටික් බඩුවලට ගණන් හදන්නට වූහ. ඒ අතරේ එක් අයකු මෝටර් රියට නැගුන අතර අනෙකා ප්ලාස්ටික් බඩුවල මිල වෙනම සටහන් කරගත්තේ ඉතා ක්‍රමවත්වය. මද ඇසිල්ලකින් ඔහුද පොඞ්ඩක් ඉන්න කියා වාහනය අසළට ගොස් එයට නැගුණ අතර වාහනය පිම්මේ ඉගිල ගියේය. වාහනය නොපෙනී ගිය පසු වෙළෙඳසලේ කළමනාකරුට රුපියල් දෙදහස මතක් විය. ඔහුට කර කියාගත හැකි කිසිවක් නොවූ අතර ප්ලාස්ටික් භාණ්ඩ තිබූ තැන්වල ඇසිරීමට ද ඔහුටම සිදුවිය.(දූනගහ බටේපොළ විජයසිරි) ​ ",
    "URL": "https://www.lankadeepa.lk/deyyo_sakki/ප්ලාස්ටික්-බඩු-පෙන්වා-අමුතු-ගේමක්-ගහලා/15-503842",
    "Category": "deyyo_sakki"
}