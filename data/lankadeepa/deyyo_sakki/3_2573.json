{
    "Source": "www.lankadeepa.lk",
    "Timestamp": "Editorial  2017 මාර්තු මස 23",
    "Headline": "පියා මධුසාදයේ සිටියදී දරුවා අයාලේ ගිහින්",
    "News Content": "(තිහගොඩ උපසේන ලියනගම)තම සැමියා පසුගියදා සන්ධ්‍යා භාගයේ මිතුරු හවුලකට යෑමට සූදානම් වූ මොහොතේ පෙර පාසල් වියේ සිටි තම කුඩා දරුවාද කැඳවාගෙන යන ලෙස බිරිය කීවේ මිතුරු හවුලේ කෙරෙන මත් වතුර සාදයෙන් ඔහු වළක්වා ගැනීමටය.මේ පිළිබඳව දෙවරක් සිතූ ඔහු දරුවාද කැඳවාගෙන සිය මෝටර් රථයෙන් මිතුරු හවුල පැවති නිවසට යද්දී තරමක් ලොකු චොකලට් පැකට්ටුවක්ද රැගෙන ගොස් එය දරුවාට දී ‘‘පුතා මම එනතුරු මේක කකා ඉන්න, කොහේවත් යන්න එපා’’ යැයි කියා මිතුරු හවුලට එක්විය.මධුවිත නොඅඩුව සැපයිණ. කාලය ඉක්මවා යනු ඔහුට නොතේරිණි. සාදය අවසන් වීමට පෙර දරුවා සිහි වූ ඔහු කඩිනමින් වාහනය වෙතට ආවත් දරුවා එහි නොවීය.මොහොතකින් දුටුවේ තරමක් එහා පිරිසක් රැුස්වී සිටින බවය. පොලිස් නිලධාරියකුද එහි විය. එතැනට ගිය ඔහුට දරුවා ඒ මැද සිටිනු දැක දෙවියන් සිහිවිය. කරුණු අවබෝධ කර දී දරුවා රැුගෙන ආවත් ඔහුගේ ක‍්‍රියාව ගැන පොලිස් නිලධාරියා හොඳ අවවාදයක් කළාලූ. කළුතර පැත්තෙන් ඇසුණු පුවතකි.  ",
    "URL": "https://www.lankadeepa.lk/deyyo_sakki/පියා-මධුසාදයේ-සිටියදී-දරුවා-අයාලේ-ගිහින්/15-511009",
    "Category": "deyyo_sakki"
}