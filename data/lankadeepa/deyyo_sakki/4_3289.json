{
    "Source": "www.lankadeepa.lk",
    "Timestamp": "None  2014 අගෝස්තු මස 22",
    "Headline": "සීයාගේ සල්ලි  කොල්ලකන්න ඇවිත් මුනුබුරා අසුවෙලා",
    "News Content": "මුදල් කොල්ලකෑමේ අදහසෙන් වෙස්වලාගෙන සීයාගේ නිවෙසකට ඇතුළු වූ මුනුබුරකුගේ වෙස් මුහුණු ද ගැළවී කොල්ලය ද වැරදුනු පුවතක් දකුණෙන් වාර්තා වේ.ඔහු මැදිවිය ද පසුකළ එහෙත් තනිකඩව දිවි ගෙවන පුද්ගලයෙකි. තේ, කුරුඳු, ගම්මිරිස් වගාවෙන් අතමිට ද බෙහෙවින් සරුය.පරිස්සමට තැබූ දේ ඈලියාවට ගියාසේ ඔහුගේ මුදල් විටින් විට වංචාකරුවන්ට, කපටින්ට, සොරුන්ට අසුවී අහිමි වූ අවස්ථා ද එමටය.දිනක් බැංකුවට ගොස් අත්‍යවශ්‍ය කටයුත්තකට රුපියල් දහ පහළොස් දහසක් රැගෙන ආවේය. එහෙත් එය ඔහුගේ ඥාති තරුණයකුගේ මීටරයට අසුවිය.සීයා බිය ගන්වා මුදල් ටික පැහැර ගැනීම පිළිබඳ සිතක් ඔහුට පහළවිය.ඔහු වෙස්වලාගෙන සීයා සිටි නිවෙසට ගියේය. ඔහුගේ සිරුරේ හැඩයෙන් මෙන් ම හැසිරීමෙන් ද සීයාට තරමක සැකයක් ඇතිවුණලූ.ඔහුගේ කටහඬින් සීයාගේ සැකය තවත් තහවුරුවිය. ‘‘අනේ මගෙ කට, උඹ රංජි පුතා නේද? අනේ බොල උඹ හිතුවද මට අඳුරගන්න බැරිය කියලා.”ඔහු පසුදින උදෑසන පැමිණ සීයාගෙන් සමාව ඉල්ලූවාලූ. ",
    "URL": "https://www.lankadeepa.lk/deyyo_sakki/සීයාගේ-සල්ලි--කොල්ලකන්න-ඇවිත්-මුනුබුරා-අසුවෙලා/15-257790",
    "Category": "deyyo_sakki"
}