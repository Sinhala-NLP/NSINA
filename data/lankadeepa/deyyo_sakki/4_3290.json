{
    "Source": "www.lankadeepa.lk",
    "Timestamp": "None  2014 අගෝස්තු මස 21",
    "Headline": "පොස්ටර් අලවන්න ගිහින් කිතුල් ගහ පාමුල නිදාගෙන",
    "News Content": "ගමේ තරුණ පිරිසක් සමග ඡන්ද පෝස්ටර් අලවන්නට ගිය ප‍්‍රධාන පක්‍ෂයක ආධාරකරුවකු පෝස්ටර් මිටිය හිසට තබාගෙන කිතුල් ගසක් පාමුල මරනිින්දේ පසුවූ බව කියන පුවතක් වියලූවේ ගම්මානයකින් වාර්තාවේ.සිද්ධිය මෙසේය.මේ  වන විට ඌව පළාත් සභා මැතිවරණය සඳහා දින නියම කොට ඇති අතර මැතිවරණය සඳහා ඉදිරිපත්ව සිටින අපේක්‍ෂකයෝ ගම් නියම්ගම් පීරමින් මනාප සටනේ නිරතවී සිටිති.ඇතැමෙක් සිය ආධාරකරුවන් ලවා තම ඡායාරූපය, අංකය හා පක්‍ෂ ලාංඡුනය රැුගත් පෝස්ටර් ගහක් ගලක් ගානේ අලවති. මෙවර ඌව පළාත් සභා මැතිවරණය සඳහා ඉදිරිපත්ව සිටින ප‍්‍රධාන දේශපාලන පක්‍ෂයක එක්තරා අපේක්‍ෂකයකුගේ ආධාරකරුවෝ පිරිසක්ද පසුගියදා තම හිතවතාගේ ඡන්ද පෝස්ටර් ඇලවීම සඳහා ඉදිරිපත් වූයේ ඔහුට උදවු කිරීමෙන් අනාගතයේදී යම් සේවාවක් කර ගැනීමේ අටියෙනි. පාප්ප බාල්දියත් පෝස්ටර් මිටි කිහිපයකුත් රැගෙන මහ මග දිගේ යන තරුණ පිරිස දුටු ප‍්‍රදේශයේ වයස්ගත පුද්ගලයකුද මෙම තරුණ පිරිසට එක්වූයේ තමා කලෙක සිටම අදාළ පක්‍ෂයට මෙන්ම එම ඡුන්ද අපේක්‍ෂකයාට ද තමා තුළ ඇති ලෙන්ගතුකම ගැන තරුණ පිරිසට පවසමිනි.තරුණයන්ගෙන් පෝස්ටර් මිටියක් උදුරාගත් ඔහුද තරුණ පිරිස හා කරට කර සිටිමින් ඔවුන්ට උදවු උපකාර කළේ අපේක්‍ෂකයාගේ ජයග‍්‍රහණයෙන් පසු තමාට ද උදව්වක් ලබා දෙන්නැයි තරුණ පිරිසගෙන් ඉල්ලීමක් ද කරමිනි.ගතවූයේ සුළු මොහොතකි. පෝස්්ටර් මිටියක් රැුගෙන පිටුපසින් ආ මේ වැඩි මහල් පුද්ගලයා අතුරුදන්ව ඇති බව තරුණ පිරිසට දැක ගන්නට ලැබිණි. ඒ වන විටත් හතර වටින්ම අඳුර වැටෙමින් තිබූ නිසා ඔහු එනතුරු නොසිටි තරුණ පිරිස තවත් පැය කීපයක් සිය කටයුත්ත සඳහා වැයකොට එකිනෙකාගෙන් සමුගත්තේ නිවෙස්වලට යාමේ අටියෙනි.මේ කණ්ඩායමේ එක් තරුණයකුගෙන් නිවෙසට යන මාර්ගය වැටී තිබුණේ දිය කඳුරක් ඔස්සේය. හුදෙකලාව යමින් සිටි ඔහුට එක්වරම සිහින් කෙඳිරිලි හඬක් ඇසිණි. විපරම් කර බලත්ම ඔහුට දැන ගන්නට ලැබුණේ පැය කීපයකට පෙර තමන් සමග එක්ව පෝස්ටර් ඇලවූ වැඩිහිටියා පෝස්ටර් මිටියත් හිසට තබා මර නින්දේ පසුවන ආකාරයයි. ",
    "URL": "https://www.lankadeepa.lk/deyyo_sakki/පොස්ටර්-අලවන්න-ගිහින්-කිතුල්-ගහ-පාමුල-නිදාගෙන/15-257554",
    "Category": "deyyo_sakki"
}