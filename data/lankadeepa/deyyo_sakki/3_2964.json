{
    "Source": "www.lankadeepa.lk",
    "Timestamp": "None  2015 සැප්තැම්බර් මස 25",
    "Headline": "බසයේදී සිසුවියට හොරෙන් සෙල්ෆි ගැසු තරුණයාට ගුටි",
    "News Content": " බසයකදී තමා ළඟ අසුන් ගෙන සිටි පාසල් සිසුවියක සමඟ ජංගම දුරකතනයකින් සෙල්ෆි ගැසූ තරුණයකුට තවත් සිසුවියන් පිරිසකගෙන් දෝස්මුරයක් එල්ල වීමෙන් තරුණයාට තම ගමන පසෙකලා අතර මගින් බසයෙන් බැසීමට සිදුවීමේ පුවතක් දකුණු පළාතෙන් අසන්නට ලැබිණි.පාසල නිම වී බසයෙන් ගමන් කරමින් සිටි සිසුවිය ළඟින්ම වාඩි වී සිටි තරුණයා වරින් වර සිසුවියගේ සිරුරට ගෑවෙමින් ඇය දෙස හොරෙන් බලමින් සිටියේය.සිසුවිය නිදි මතෙන් සිටි නිසා ඒ ගැන ඇයට එතරම් දැනීමක් නොවීය. ඒ අසල ආසන අල්ලාගෙන සිටගෙන සිටි තවත් සිසුවියෝ කීප දෙනෙක් ද මෙය දැක අවධානයෙන් සිටියහ. තරුණයා තමන් අත තිබූ ජංගම දුරකතනය ඉදිරියට අල්ලා හෙමින් සීරුවේ එය ක‍්‍රියාත්මක කර තමන්ගේ හා සිසුවියගේ මුහුණ වදින සේ සේයා රූ ගත්තේය.එය දුටු ඒ අසල සිටි අනෙකුත් පාසල් සිසුවියන් කිහිප දෙනා වහාම ඉදිරිපත් වී චිකේ ලැජ්ජා නැද්ද අයියේ, කැතයි අයියේ, යනාදී වශයෙන් පවසන්නට වූහ. නිදිමතේ සිටි සිසුවිය ද අන්ද මන්ද වී බලන විට අනෙක් සිසුවියෝ ඇයට සිද්ධිය පැවසූහ. බසයේ සිටි තවත් අය ද සිසුවියන්ට සහයෝගයට ඉදිරිපත් වූහ.එන පොට හොඳ නැති බව දැනගත් තරුණයා වහාම අසුනින් නැගිට බසයෙන් බැසයාමට තැත් කළත් සිසුවියෝ ඔහුට බාධා කරමින් ගන්නා ලද සෙල්ෆි මකන ලෙස ඔහුට බල කළහ. අසල සිටි තරුණයෙක් ද සේයා රූ ගත් තරුණයාට පහරක් ද එල්ල කර සිසුවියන් කී දේ කරන ලෙස තරුණයාට පැවසීය. ",
    "URL": "https://www.lankadeepa.lk/deyyo_sakki/බසයේදී-සිසුවියට-හොරෙන්-සෙල්ෆි-ගැසු-තරුණයාට-ගුටි/15-350235",
    "Category": "deyyo_sakki"
}