{
    "Source": "www.lankadeepa.lk",
    "Timestamp": "None  2012 නොවැම්බර් මස 30",
    "Headline": "අගුළු වැටුණු මෝටර් රිය හිස් කිරිපැකට්ටුවෙන් ඇරලා",
    "News Content": "රුපියල් කෝටි ගණනක් වටිනා මෝටර් රථයකට වඩා හිස් කිරිපිටි පෙට්ටියක් වටිනා බව පෙන් වූ තරුණයකු හෝකන්දර හන්දියේදී දැකගත හැකිවිය.හතරමං හන්දියෙන් එක්පැත්තකට මහරගමය. අනෙක් පැත්ත මාලබේය. තලවතුගොඩට සහ අතුරුගිරියට අනෙක් පාරය.නවීන පන්නයේ මිලෙන් ඉහළම වූ මෝටර් රථයක් එක්වරම හතරමං හන්දියේ නතර කළේය. ඒ මෝටර් රථයේ පිටුපසින් යමක් වදිනු ඇසීමෙනි.ඇන්ජිම පණගැන්වී තිබියදීම ඉන් බැසගත් පුද්ගලයා වාහනයේ පිටුපස පරික්ෂා කර බලා නැවතත් වාහනයට ගොඩවන්නට දොර ඇරියේය.පුදුමයකි දොර ස්වයංක‍්‍රීයාව අගුළු වැටී තිබිණි. විනාඩි 15 ක් පමණ ගත විය හතරමංහන්දිය සතර අතටම වාහන තදබදය කිලෝමීටරයක් පමණ දිගු විය.ඒත් සමගම අවට සිටිය වුන් බැණ වදින්නට ද විය. මොනවද මහත්තයෝ කරන්නේ ඇක්සිඩන්ට් වුණා නම් පාර ලකුණු කරල  ඕක අයින් කර ගන්නකෝ.ඇතැමෙක් කීහ.ඒ අනතුරින් එක් පුද්ගලයෙක් සිද්ධිය වටහා ගත්තේය. ඔහු තම ජංගම දුරකථනයෙන් යමෙකුට ඇමතුමක් ලබා දුනි.හරි හරි දුරකථනය විසන්ධි කළේය.කවුරු හරි හිස් කිරිපිටි පෙට්ටියක් හොයලා තියන්න මේ කේ දොර අරින්න පුළුවන් කෙනෙක් විනාඩියෙන්  එනවා. ඒත් සමගම මජං සහිත ඇඳුමකින් සැරසුණු පුද්ගලයෙක් යතුරු පැදියකින් එතැනට ආවේය.කෝ කෝ කාඞ් බෝඞ් පෙට්ටිය ගෙනාවද මෙහාට දෙන්න. කිරි පිටි පෙට්ටිය හතරට නමා යම් හැඩයක් සැකසුවේය.එතැන් පටන් ඔහුට ආවේණික ක‍්‍රමවේදයකින් රියැදුරු අසුන ඇති පැත්තේ වීදුරුවකින් කාඞ් බෝඞ් කැබැල්ල හිර කළේය.යාබද යකඩ බඩු වෙළෙඳ සලකින් කම්බියක් ගෙන අගුල වැටී තිබූ දොර විවර කළේය. දැන් හරි මහත්තයෝ දොර ඇරුණා.මේ වාහන ලෝකේ කොහේ හැදුවත් මහත්තයෝ අපේ ලංකාවේ මොළකාරයන්ට මේවා හිස් කිරිපිටි පෙට්ටියක් තරම්වත් වටින්නේ නෑ. එසේ කියූ ඔහු යතුරු පැදියේ නැගී පිටව ගියේය. ",
    "URL": "https://www.lankadeepa.lk/deyyo_sakki/අගුළු-වැටුණු-මෝටර්-රිය-හිස්-කිරිපැකට්ටුවෙන්-ඇරලා/15-80846",
    "Category": "deyyo_sakki"
}