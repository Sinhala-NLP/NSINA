{
    "Source": "www.lankadeepa.lk",
    "Timestamp": "2022 මාර්තු මස 05",
    "Headline": "එයා මෙයාට බූරුවා කියද්දී මෙයා එයාට බූරුවා කියලා",
    "News Content": "(නැදලගමූව-ආර්.ඒ. ප්‍රියංකා රූපසිංහ)එදින තදාසන්න මාවතක ධාවනය වූ බස් රථයකට බොහොමයක් මගීන් ගොඩ වුණේ සති පොළෙන් බඩුද රැගෙන නිවෙස් බලා යාමටය.මගීන් බසයට පොර කකා ගොඩ වීමට පටන් ගත් නිසා කොන්දොස්තර තැන ඉස්සරහට යන්න කියමින් තරමක් නිවූණු ගතියෙන් පැවසීය.එහි සිටි මැදියම් වයස පසූ කළ අයකු රථයේ මැද සිටගෙන සිටීම නිසා කොන්දොස්තර මහතා ඉස්සරහට යන්න පැවැසීය. මගියා නොසෙල් වී සිටි නිසාත් තරමක් සෙනඟ පිරී සිටි බස් රථයට නැගීමට පා පූවරුවෙන් පහළ සෙනඟ පොරකමින් සිටි නිසාත් නැවතත් කොන්දොස්තර අර පූද්ගලයාට මහත්තයා ඉස්සරහට යන්නකො කීවේය. කන් නෑසූනාක් මෙන් සිටි පූද්ගලයාට ඔහු මහත්තයා යන්නකො කරුණාකරල තව කට්ටිය ඉන්නව නගින්න කීවේ කොන්දොස්තර තැන තරමක් ශබ්ද නගාය.එවර කේන්ති ගිය මගියා ‘තවත් කොහාට යන්නද බූරුවො පොල් පටවනව වගේ පටවල තියෙද්දී’යි කීවේ බසයේ සිටි සෙනඟ සියලු දෙනාගේම අවධානය යොමූ කර ගනිමිනි. කොන්දොස්තර තැන නිවුනු ස්වරයෙන් අනේ මන්ද මම බූරුවට මහත්තය කියනව මහත්තය මට බූරුව කියනව පැවසුවේය. බසයේ සිටි මගීන්ට සිනහව නවතා ගත නොහැකිව විසිල් හඬක් ද නිකුත් වූ බව දැනගන්නට ලැබුණේ බසයේ සිටි මගීන්ගෙන් මලු.   ",
    "URL": "https://www.lankadeepa.lk/deyyo_sakki/එයා-මෙයාට-බූරුවා-කියද්දී-මෙයා-එයාට-බූරුවා-කියලා/15-609287",
    "Category": "deyyo_sakki"
}