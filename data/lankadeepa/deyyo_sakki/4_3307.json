{
    "Source": "www.lankadeepa.lk",
    "Timestamp": "None  2014 ජුලි මස 29",
    "Headline": "විධායක නිලධාරිනියගේ සාරිය අස්සට කටුස්සෙක් රිංගලා",
    "News Content": "විධායක නිලධාරිනියකගේ සාරිය අස්සේ කටුස්සකු රිංගා යාම නිසා සිදුවූ අකරතැබ්බයක කතා පුවතකි මේ. බස්නාහිර පළාතේ ආයතනයකි. නිලධාරිනිය කාර්යාලයේ ඔබ මොබ ඇවිදිමින් සිටියාය. කොහේදෝ සිට පැමිණි කටුස්සකු එකවරම නිලධාරිනියගේ දෙපා මුලින් සාරිය අස්සට රිංගා ඒමේ අත දිව යන්නට විය. මහත් බියට පත් වූ නිලධාරිනියගේ විලාප හඬින් සේවක සේවිකාවෝ මෙන්ම අනෙක් පිරිසද විමතියට පත් වූහ.කටුස්සා ඉවතට ගැනීම ලේසි පාසු කටයුත්තක් නොවීය. සෙසු සේවිකාවෝද ඇගේ සහයට පැමිණියහ. වහාම විවේකාගාරයට ගොස් සාරිය ගලවා දැමූ පසු කටුස්සා නිරුපද්‍රිතව එළියට පැනගත්තාලූ.දිවා ආහාර පැයේදී ඇය සෙසු නිලධාරිනියන් සමඟ පවසා ඇත්තේ ඊට පෙර දිනද ඔය කටුස්සා මල් පඳුර මත සිටිනු තමා දුටු බවයි.”ඔයාට ඒ වෙලාවෙ බලාගන්න තිබුණෙ ඒ පිරිමි කටුස්සෙක්ද ගැහැනු කටුස්සෙක්ද කියලා’’ යැයි තවත් කටකාර විධායක නිලධාරිනියක් කී දෙයින් සියල්ලෝම කොක් හඬලා සිනාසෙන්නට වුණාලූ. ",
    "URL": "https://www.lankadeepa.lk/deyyo_sakki/විධායක-නිලධාරිනියගේ-සාරිය-අස්සට-කටුස්සෙක්-රිංගලා/15-252943",
    "Category": "deyyo_sakki"
}