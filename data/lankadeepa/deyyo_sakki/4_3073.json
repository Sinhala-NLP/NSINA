{
    "Source": "www.lankadeepa.lk",
    "Timestamp": "None  2015 මැයි මස 22",
    "Headline": "රාත‍්‍රියේ ගෙනා දෙල්ගෙඩිය උදේ පාන්දර ජම්බෝල වෙලා",
    "News Content": "(තිහගොඩ - උපසේන ලියනගම)නිරන්තරයෙන් බීමත්ව නිවෙසට පැමිණෙන සිය සැමියාට පාඩමක් ඉගැන්වූ බිරියක් පිළිබඳ මේ පුවත අසන්නට ලැබුණේ දකුණේ නගරයකිනි.රජයේ ආයතනයක සේවය කළ ඔහු සුහද සාදවලට බෙහෙවින් ලැදි අයකු නිසා මධුවිත තොලගාගෙන හවස නිවෙසට ඒම සුලබ දැක්මක් විය.පසුගියදා හැන්දෑවේ හතර ගාතෙන් ගෙදර ආවේ ඔහු කෑමට ඉතා ප‍්‍රිය වූ රට දෙල් ගෙඩියක් ද පොලිතින් උරයක දාගෙනය. ”මේක උදේට තම්බලා දීපන්” බිරියට කී ඔහු වේලාසනම නින්දට ගියේය.ඔහුට උදේම ඇසුණේ බිරිඳගෙ හඬය. ”අපූරු දෙල්ගෙඩිය, කවුදෝ මේ මනුස්සයට ජම්බෝල ගෙඩියක් දීලා රවට්ටලා. බීගත්තම ඔහොම රැවටෙනවා.” කීවේ බාල පුතාටත් ඇසෙන්නටය. ”එහෙනං අරූ මාව රැවැට්ටුවා” කියමින් සැමියා වෙළෙන්දාට දොස් කීවත් මවත් පුතාත් මහ ? එක්ව දෙල්ගෙඩිය ජම්බෝල ගෙඩියට මාරු කිරීම පිිළිබඳව ඔහු තවමත් දන්නේ නැතිලූ. ",
    "URL": "https://www.lankadeepa.lk/deyyo_sakki/රාත‍්‍රියේ-ගෙනා-දෙල්ගෙඩිය-උදේ-පාන්දර-ජම්බෝල-වෙලා/15-318868",
    "Category": "deyyo_sakki"
}