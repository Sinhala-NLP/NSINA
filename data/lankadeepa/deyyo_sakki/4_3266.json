{
    "Source": "www.lankadeepa.lk",
    "Timestamp": "None  2014 සැප්තැම්බර් මස 20",
    "Headline": "බස් කොන්දොස්තරගේ රාජකාරියට ‘හතුරෙක්’ හරස් වෙලා",
    "News Content": "(කහවත්තේ - ලසන්ත නිරෝෂණ, කරවිට එස්.එම්. නසාර්)මත්වතුර පානය කර පදම වැඩිවූ බස් කොන්දොස්තර වරයකු ඇඳි වතත් අහිමිව රෝහලේ ගත කිරීමට සිදුවූ සිද්ධියක් රත්නපුර ප‍්‍රදේශයෙන් වාර්තා විය. පසුදින උදෑසන බස් රථයේ සේවයට වාර්තා කරන බව පවසා රියදුරු මහතාගෙන් සමුගෙන ගිය මෙම ලංගම කොන්දොස්තරවරයා එදින අලූයම පැමිණියේ නැත.පාසල් සිසු දරුවන් ද සමග උදේ ගමන් වාරය යෑමට නියමිතව තිබූ නිසා රියදුරා තම බස්රථයෙ කොන්දොස්තර ගැන සොයා බැලීය. රාති‍්‍රයේ මත්වතුර පානය කර සූර්වී සිටි කොන්දොස්තරවරයා බිම වැටී සිටියදී රෝහල් ගතකර ඇති බව රියදුරුට දැන ගැනීමට ලැබිණ. යට ඇඳුම් පමණක් ඉතිරිව ඔහු රෝහල්ගත කර තිබිණි.ධාවන වාරය අත්හිටුවූ රියදුරා තම මිතුරා බැලීමට ගියේ කලිසමක් සහ කමිසයක් ද රැුගෙනය. ශරීරයේ සීරිම් තුවාල ද දක්නට වූ කොන්දොස්තරට පෙරදින රාතී‍්‍ර සිදුවූ දේ ගැන මතකයක් නොතිබිණ. ",
    "URL": "https://www.lankadeepa.lk/deyyo_sakki/බස්-කොන්දොස්තරගේ-රාජකාරියට-‘හතුරෙක්’-හරස්-වෙලා/15-263875",
    "Category": "deyyo_sakki"
}