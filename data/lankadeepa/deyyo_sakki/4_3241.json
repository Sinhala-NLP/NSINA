{
    "Source": "www.lankadeepa.lk",
    "Timestamp": "None  2014 ඔක්තෝබර් මස 20",
    "Headline": "පෙම් සුවයට හරස්වූ මව ගණිකාවක කළ දුවක්",
    "News Content": "(කළුතර - සුනිල් එස්. තන්ත‍්‍රිආරච්චි)කළුතර නගර මධ්‍යයේදී 15 හැවිරිදි දියණියක් තම 30 හැවිරිදි මව ගණිකාවක් යැයි කියමින් විලාපදීමේ සිද්ධියක් ඉකුත් 17දා දකුණු කළුතරින් වාර්තා විය.මේ ඉන්නේ ගණිකාවක්. මා පාරේ කොල්්ලන්ට විකුණන්න හදනවා යැයි බාල වයස්කාර දැරිය ඉකුත් 17 වනදා කළුතර නගරය දෙවනත් කරමින් විලාප දෙද්දී මව ඇයට පහර කීපයක් ගැසුවාය.මෙය දුටු අවට සිටි පිරිස මේ දෙදෙනාම පොලිසියට බාර දුන්හ.මව පොලීසියේදී හඬා වැටෙමින් කියා සිටියේ වෙනත් කතාවකි.මම ගණිකාවක් නොවෙයි. මේ මගේ ලොකු දුව. අපි ඉන්නේ දකුණු පළාතේ. මීට බාල තව දරුවන් දෙදෙනකු සිටිනවා. මේ දුව තාම පාසල් යනවා.අපි හොරණ අම්මලාගේ ගෙදර යන්නට කෝච්චියෙන් කළුතරට ආවා. ඒ වෙනකොට දුව ඇගේ පෙම්වතාවද කළුතරට ගෙන්වාගෙන තිබුණා. ඇයට ඔහු සමග යාමට අවශ්‍ය වුණා. මා ඊට ඉඩ නුදුන් නිසා ඇය මා ගණිකාවක් කියමින් කෑ ගැසුවා.ඒ මම ඉන් අනතුරව මේ පිළිබඳව දකුණු කළුතර පොලීසියට පැමිණිල්ලක් ද කළාය.කළුතර කොට්ඨාශ ළමා හා කාන්තා කාර්යාංශයේ ස්ථානාධිපතිනි පොලිස් පරීක්ෂක මල්කා තුෂාරි හා උප පොලිස් පරීක්ෂක පතිරණ මහත්මීහු වැඩිදුර පරීක්ෂණ පවත්වති. ",
    "URL": "https://www.lankadeepa.lk/deyyo_sakki/පෙම්-සුවයට-හරස්වූ-මව-ගණිකාවක-කළ-දුවක්/15-270120",
    "Category": "deyyo_sakki"
}