{
    "Source": "www.lankadeepa.lk",
    "Timestamp": "None  2014 නොවැම්බර් මස 01",
    "Headline": "සැමියාගේ ජංගම වැසිකිළියත් බිරියට මතක් වෙලා",
    "News Content": "(කරන්දෙණිය එම්. සුසිල් පි‍්‍රයන්ත)ආදරය පෙන්වීමට ඇතැම් භාර්යාවන් කරන කියන දේ නිසා  අමාරුවේ  වැටෙන  ස්වාමි පුරුෂයෝද වෙති. බිරියක කළ දෙයක් නිසා අමාරුවක වැටුණු ස්වාමි පුරුෂයකු පිළිබඳ පුවතක් දකුණේ නගරයකින් වාර්තාවේ. ඔහු ජීවත්වූයේ ගමේය. නගරයේ වාණිජ බැංකුවක  සේවය කරන ඔහු මුලින් ජීවත් වූ ගමේ නිවෙස පිහිටා තිබුණේ ගහ කොළවලින් වටවුණු ගඟක් ආසන්නයේය. මේ නිසාම ඔහු නිවෙසට ටිකක් දුරින් පිහිටි වැසිකිළියට රාතී‍්‍ර කාලයට යාමට බියවුයේය. රාති‍්‍ර  කාලයට වැසිකිළියට නොයන ඔහු තම අවශ්‍යතා නිවස තුළදීම ඉටුකර ගත්තේය. ඒ සඳහා ඔහු ලොකු ටින් එකක් පාවිච්චි කළේය.තමා සේවය කරන වාණිජ බැංකු වෙත ලැබුණු ණය මුදලකින් නගරයේ ඉඩමක් මිලදී ගත් ඔහු නාන කාමරයක්ද සහිතව අලූත් නිවසක් ඉදි කළේය.  එම නිවෙසේ පදිංචියට යෑම සඳහා පැරැණි නිවෙසේ බඩු පටවාගෙන යාමට ඔහුගේ කාර්යාලයේ මිතුරන් මෙන්ම ගමේ යහළුවෝද පැමිණෙති. ඒ සියලූදෙනාම පැරැුණි ගෙයි තිබූ බඩු මුට්ටු සියල්ලම ලොරියට පැටවූහ. අංග සම්පූර්ණ අලූත් නිවසක් තමා ඇතුළු දරුවන්ට තනාදුන් ඔහු පිළිබඳව ඔහුගේ භාර්යාව සිටියේ ඔහුට ලොකු ආදරයකිනිි. බඩු පටවා අවසාන වූ අවස්ථාවක ඔහුට ආදරයට විහිළුවක් කිරීමට සිතූ භාර්යාව  ‘‘පොඞ්ඩක් ඉන්න තවත් අවශ්‍යම බඩුවක් තියෙනවා ගෙනියන්න’’ කියමින් නිවෙස ළඟ  කෙසෙල් පඳුර යට සඟවා තිබූ ලොකු ටින් එකක් රැගෙන ආවාය.‘‘මොකක්ද මේ ලොකු ටින් එක’’ යයි එතන සිටි සියලූ දෙනාම ඇසූහ.ඇය සිනා මුසු මුහුණින් ඒ තම සැමියාගේ රාතී‍්‍ර  ජංගම වැසිකිළිය බව කීවේ හැමෝගේම සිනා හඬ මැද්දේය. ",
    "URL": "https://www.lankadeepa.lk/deyyo_sakki/සැමියාගේ-ජංගම-වැසිකිළියත්-බිරියට-මතක්-වෙලා/15-272762",
    "Category": "deyyo_sakki"
}