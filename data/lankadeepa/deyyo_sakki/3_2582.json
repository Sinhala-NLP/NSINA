{
    "Source": "www.lankadeepa.lk",
    "Timestamp": "Editorial  2017 මාර්තු මස 01",
    "Headline": "අත්තෙන් අත්තට පනින අනංගයාට පරණ පෙම්වතියකගෙන් පාඩමක්",
    "News Content": "(කලවාන - උපේන්ද්‍ර ප්‍රියංකර ජාතුංගම)තම විසිවෙනි පෙම්වතිය සමඟ චිත්‍රපට බැලීමට ගොස් කලින් පෙම්වතිය හමුවීමෙන් සිදු වූ අකරතැබ්බයක් මෙසේ වාර්තාවිය.සිද්ධිය මෙසේයඔහු මසකට වරක් පෙම්වතියන් මාරු කරන තරුණයෙකි. මොහු සෑම පෙම්වතියකටම පවසන්නේ ඇය තමන්ගේ ප්‍රථම පෙම්වතිය බවය. මේ අයුරින් තරුණියන් දහනව දෙනෙකු රැවට්ටීමට ඔහු සමත් වී තිබේ.මොහුට තරුණියන් රැවටෙන්නේද මොහුගේ සිත් ඇදගන්නාසුළු කතාබහ හේතුවෙනි. “අනේ රත්තරං මම වැඩිය ආදරේ කරන්න දන්නේ නැහැ. ඔයා තමයි මගේ පළමු ආදරය. අනේ මාව දාලා යන්න නම් එපා” යැයි පවසමින් තරුණියන්ගේ අනුකම්පාව දිනා ගැනීමට ඔහු උපන් හපනෙකි. කෙසේ වෙතත් පසුව ඔහු ඇය දමා යන්නේ ඇඟට පතට නොදැනීය. මොහුට දහනව වන වතාවට හමුවූ තරුණිය මොහු ගැන සොයා බලා පාඩමක් ඉගැන්වීමට සිතා ගත්තාය. ඒ සඳහා තම ළඟම මිතුරිය ලවා ව්‍යාජ පෙමක් මොහු හා ඇති කර ගන්නා ලෙස දැනුම් දුන් අතර මොහු තරුණියන් අනාථ කරන බැවින් මොහු සමඟ කටයුතු කරන ආකාරය ද ඇයට කියා දීමට අමතක නොකළාය.කතා කරගත් පරිදි ඇයගේ මිතුරිය ඔහුත් සමඟ සිනමා ශාලාවට ගිය අතර ඇය ද ඔවුන්ට හොරෙන් ඔවුන්ට පිටපසින් සිනමා ශාලාවේ අසුන් ගත්තාය. ටික වේලාවක් යද්දී ඔහු ඇමතූ මිතුරිය “ජයේ ඔයා කවදාවත් මේ වගේ වෙන කෙනෙක් එක්ක චිත්‍රපටි බැලුවේ නැද්ද?” යැයි ඇසීය.එවිට පසුපස අසුණේ සිටි මිතුරිය “ආවට මෙයාට චිත්‍රපටි බලන්න වේලාවක් තිබුණේ නෑනේ චතු යැයි” කීවිට පසුපස අසුන දෙස බැලුව තරුණයා තමා ගැටයකට හසුවී ඇති බව දැනගෙන හිමිහිට මාරු වුණාලු.  ",
    "URL": "https://www.lankadeepa.lk/deyyo_sakki/අත්තෙන්-අත්තට-පනින-අනංගයාට-පරණ-පෙම්වතියකගෙන්-පාඩමක්/15-510296",
    "Category": "deyyo_sakki"
}