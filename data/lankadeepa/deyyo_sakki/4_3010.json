{
    "Source": "www.lankadeepa.lk",
    "Timestamp": "None  2015 අගෝස්තු මස 05",
    "Headline": "සියයේ නෝට්ටුවක උත්තර ලියාගෙන ගුරුවරියගේ කනෙන් රිංගන්න හදලා",
    "News Content": "(නයිනමඩම චන්දන ප‍්‍රනාන්දු)පසුගියදා අවසන්වුණු දෙවැනි වාර විභාගය අතරතුර රුපියල් සියයේ කොළේකින් මතුවූ විභාග රහසක අපූරු පුවතක් පාසලකින් වාර්තාවේ. සිද්ධිය මෙසේය.දෙවැනි වාර විභාගයේ අවසන් දිනයක භූගෝල විද්‍යාව ප‍්‍රශ්න පත්තරය සිසුන්ට දී එම විභාග ශාලාවේ ගුරුතුමිය සියලූ සිසුන් නිරීක්ෂණය වන තැනක වාඩිවී සිට ඇත.පැය භාගයක් පමණ ගෙවුන තැන ශාලාවේ එක් අයිනක සිසුන් කතා කරන හඬ ඇසී ඒ ගැන සොයා බැලීමේදී එක් සිසුවකු අත රුපියල් සියයේ කොළයක් තිබෙනු දැක ඒ ගැන විමසීමේදී යාළුවෙක් ඉල්ලගත්තු ණයක් ලැබුණ බව පවසා සිටීම නිසා ගුරුතුමිය එතනින් ඉවතට ගියාලූ.ශාලාවේ නිරීක්ෂණයකට නැවත යන අතරතුර රුපියල් සියය කොළයක් සිසුවකු අත තිබෙනු දුටුවත් එය එතරම් ගණන් නොගත් ගුරුතුමිය ආපසු එනවිට වෙනත් සිසුවකු අත රුපියල් සියයේ කොළයක් තිබීම නිසා සැකයට එම රුපියල් සියයේ අතට ගෙන බැලීමේදී එම කොළයේ චිත‍්‍රයක් ලෙස තිබෙන ලංකා සිතියමේ විවිධ සලකුණු ඇඳ තිබෙන ආකාරය දැකීමෙන් ගුරුතුමිය පුදුමයට පත්වුණාලූ.ශාලාව පුරාම මෙම රුපියල් සියය යවා අදාළ භූගෝල ප‍්‍රශ්න පත්තරයට උත්තර ලියා තිබෙන බව වටහා ගත් ගුරුතුමිය එය අංශබාර ගුරුවරයා මගින් විදුහල්පතිවරයාට දන්වා අදාළ ප‍්‍රශ්න පත්තරයේ එම ප‍්‍රශ්නයට සියලූම සිසුන්ට ලකුණු නොදුන් බවයි වාර්තා වුණේ. ",
    "URL": "https://www.lankadeepa.lk/deyyo_sakki/සියයේ-නෝට්ටුවක-උත්තර-ලියාගෙන-ගුරුවරියගේ-කනෙන්-රිංගන්න-හදලා/15-337976",
    "Category": "deyyo_sakki"
}