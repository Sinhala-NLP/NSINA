{
    "Source": "www.lankadeepa.lk",
    "Timestamp": "None  2014 අප්‍රේල් මස 28",
    "Headline": "අවුරුදු නිවාඩුවේදී රජයේ ඉඩමක  නිවෙසක්  හදන්න හදලා",
    "News Content": "පසුගිය අවුරුදු සමයේ එක දිගටම නිවාඩු දින පහක් තිබීම නිසා කාර්යාල වසා තිබීම ප‍්‍රයෝජනයට ගෙන දින පහෙන් රජයේ ඉඩමක අනවසර නිවසක් තනා එහි පදිංචි වීමට තැත් කළ පුද්ගලයකු පිළිබඳ අපූරු පුවතක් දකුණු පළාතේ උප නගරයකට ආසන්න ගමකින් වාර්තා වේ.මේ තැනැත්තා නිවාඩුවට පෙර දින සවස ජේ.සී.බී. යන්ත‍්‍රයක් යොදාගෙන රජයේ ඉඩමක ගෙපළක් කැපීම නිසා අවට වාසීහු කලබලයට පත් වූහ. තමා හමුදා නිලධාරියකු බවත් රජයේ නියෝගයක් මත මෙය තමාට පැවරී ඇති බවත් කී මේ තැනැත්තා නිවාස තැනීමේ කටයුතු කඩිනමින් කරගෙන ගියත් මේ ආරංචිය ලද පොලිසිය වටපිටාවෙන් තොරතුරු සොයාබලා මේ කටයුත්ත නිවාඩුව අවසන් වනතුරු නතර කළේ අමාරුවෙනි.නිවාඩුව අවසානයේ කාර්යාල මට්ටමින් කරන ලද විමසීමකදී මේ පුද්ගලයා කියා ඇත්තේ අමූලික බොරු බවත් දින පහෙන් නිවෙස තනා පදිංචිවීමට සැලැස්මක් තිබූ බවත් අනාවරණය වුණාලූ. ",
    "URL": "https://www.lankadeepa.lk/deyyo_sakki/අවුරුදු-නිවාඩුවේදී-රජයේ-ඉඩමක--නිවෙසක්--හදන්න-හදලා/15-228534",
    "Category": "deyyo_sakki"
}