{
    "Source": "www.lankadeepa.lk",
    "Timestamp": "Editor  2018 මැයි මස 04",
    "Headline": "විශ්‍රාම ගියදා අයිස්ක්‍රීම් හොද්දක් ගෙදර ගෙනිහින්",
    "News Content": "උණවටුන ඩී.ජී. සුගතපාලඇය දකුණු පළාතේ ප්‍රසිද්ධ නගරයක රජයේ පරිපාලන  කාර්යාලයක රැකියාවක් කළාය. එහෙත් පදිංචිය එම නගරයේ සිට සැතපුම් හැට  හැත්තෑවක් දුරිනි. මේ නිසා ඇය රැකියාව කළ අවටින් නවාතැනක් සොයා ගත්තාය. කාර්යාලයේ ඇය සේවය කළ කුඩා කොටසේ සිටියේ තුන් හතර දෙනකු පමණක් වූ අතර ඇය බොහෝවිට තනිවම සිටීමට කැමැත්තක් දැක්වූවායමේ නිසා අනෙක් අය ද ඇය සමඟ එතරම් සුහදතාවක් නොවීය. විශ්‍රාම යාමට තවත් වසර දෙකක් තිබුණත් එයට පෙර විශ්‍රාම යාමට ඇය තීරණය කළාය. නිවසේ සිට දුර බැහැරක සේවය කිරීමත් නිවසේ සහ දරුවන්ගේ කටයුතු සොයා බැලීමත් අවශ්‍ය නිසා මෙසේ විශ්‍රාම යාමට තීරණය කළ බව ඇය අනෙක් අයට පැවසුවාය. ඇයට තවත් ගැටලුවක් වූයේ ඇයගේ තනතුර ගම් ප්‍රදේශයේ කාර්යාලයක නොතිබීමය.මේ අතර ඇයගේ විශ්‍රාම ගැන්වීමේ ලිපිය ලැබිණි. එය දැක ඇය ඉතා සතුටට පත්වූවාය. ඇය බාරයේ තිබූ සියලු භාණ්ඩ අලුතෙන් පැමිණ සිටි නිලධාරිනියට බාර දුන් ඇය වෙළඳසලකට ගොස් අයිස් ක්‍රීම් ලීටරයක් ගෙනැවිත් බෙදාගෙන කනලෙස එහිසිටි තුන් හතර දෙනාට කීවාය.සියලු කටයුතු අවසන් වීමෙන් පසු පස්වරු හතර වනවිට ඇය විසිහත් වසරක රජයේ සේවයට සමු දුන්නාය. බෑගය අතට ගත් ඇය කබඞ් එක උඩතිබූ අයිස් ක්‍රීම් ලීටරය බැලුවාය. එහි අඩුවී තිබුණේ ඉතා සුළු ප්‍රමාණයකි. ඒ වනවිට එය තරමක් දුරට දියවී තිබිණ. එහෙත් එය තබා යාමට ඇය අකමැතිවිය. එනිසා පොලිතින් බෑග් එකකට අයිස්ක්‍රීම් බඳුන දමා ගත්තේ ගෙදර ගෙන යාමට ය.ඇය එක් අතකින් බෑගය ද අනෙක් අතින් අයිස් ක්‍රීම් බෑගය ද එල්ලාගෙන බසයට ගොඩවූවාය. පැය තුනක ගමනින් පසුව ඇය බසයෙන් බැස්සේ ගෙදර යාමටය. ඇය මඳක් ඔසවා අයිස් ක්‍රීම් බෑගය බැලුවාය. ඇය දුටුවේ පොලිතින් බෑගයේ පිරී තිබුණ අයිස් ක්‍රීම් හොද්දකි. ප්ලාස්ටික් බඳුණේ පියන ගැලවී එය බෑගය පුරා දියරයක් ලෙස පිරී තිබිණි.කරගත් මෝඩකම ගැන ලැජ්ජාවට පත් ඇය අසල තිබූ කසළ බඳුනකට අයිස් ක්‍රීම් හොදි පාර්සලය දමා ත්‍රිරෝද රථයකට ගොඩවූයේ නිවෙසට යාමටය.   ",
    "URL": "https://www.lankadeepa.lk/deyyo_sakki/විශ්‍රාම-ගියදා-අයිස්ක්‍රීම්-හොද්දක්-ගෙදර-ගෙනිහින්/15-528375",
    "Category": "deyyo_sakki"
}