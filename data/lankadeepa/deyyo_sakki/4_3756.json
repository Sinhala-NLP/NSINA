{
    "Source": "www.lankadeepa.lk",
    "Timestamp": "None  2012 සැප්තැම්බර් මස 11",
    "Headline": "කොන්දොස්තර හෝටලයේ කෑම කද්දී වෙන කෙනෙක් බසයේ සල්ලි එකතු කරගෙන",
    "News Content": "තිස්සමහාරාමයට ආසන්න උප නගරයකි. පසුගිය දා පැවති උත්සව කටයුතු නිසා විශාල වශයෙන් ජනතාව නගරයට පැමිණීම හේතුවෙන් පෞද්ගලික බස් හිමියෝ ද කාර්යබහුල වූහ.ගමන් වාර කීපයක්ම ගිය මේ බස් රථය නගරයේ නවත්වා තව සුළු මොහොතකින් තිස්ස යන බව පවසා රියැදුරු සහ සහායකයා හෝටලයට ගියේ දිවා ආහාර ගැනීමටය.මොහොතකින් වාහනයට නැග ගත් පිරිස අසුන් ගනිද්දී බසයට නැගි තරුණයකු ‘‘මාරු සල්ලිවලින් රුපියල් තිහ ගානේ ගන්න’’ කියා කඩිනමින් මුදල් එකතු කරගෙන බැස ගියේ හෝටලය දෙස ද බලමිනි.බසයේ රියැදුරු සහායක තරුණයා බසයට නැග ටිකට් කැඞීමට සූදානම් වූ විට මගීන් මුදල් ගෙවූ බව කීම නිසා ඔහු අන්දමන්දව තොරතුරු විමසීමේ දී සිදු වී ඇති දේ දැන ගෙන රියැදුරු හමුවට දිව ගියේ ”හත් දෙයියනේ” කියාගෙන ලූ. ",
    "URL": "https://www.lankadeepa.lk/deyyo_sakki/කොන්දොස්තර-හෝටලයේ-කෑම-කද්දී-වෙන-කෙනෙක්-බසයේ-සල්ලි-එකතු-කරගෙන/15-63982",
    "Category": "deyyo_sakki"
}