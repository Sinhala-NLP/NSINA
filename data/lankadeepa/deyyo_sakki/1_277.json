{
    "Source": "www.lankadeepa.lk",
    "Timestamp": "Editor  2023 පෙබරවාරි මස 01",
    "Headline": "පුංචි මන්ත්‍රීකම දැන්ම ඔළුවට ගහලා අන්තිමේ රස්සාවත් නැතිවෙලා",
    "News Content": "කරන්දෙණිය එම්. සුසිල් ප්‍රියන්තමෙවර පළාත් පාලන ඡන්දයට නාම යෝජනා භාරදීමත් සමගම පුංචි මන්ත්‍රී රස්නය ඔළුවට ගසා මෙතුවක් කලක් දරු පවුල රක්ෂා කළ රස්සාව අහිමි කරගත් තැනැත්තකු පිළිබදව දකුණු පළාතේ නගරයකින් අසන්නට ලැබේ.නගරයේ වෙළෙද සලක බඩු කිරමින් සිටි ඔහුට පුංචි ඡන්දයට නාම යෝජනා දීමට ලැබුණේ අහම්බයෙනි. ගමකින් අපේක්ෂකයකු සොයමින් සිටි පක්ෂයකට කෙනකු සොයා ගැනීමට නොහැකිව සිටියදී කළ ඉල්ලීමකට අනුව ඔහුට මේ සඳහා අවස්ථාව උදාවිය.නාම යෝජනා අත්සන් කළ දා සිටම සේවය කළ වෙළෙද සලේ හිමිකරු ඔහු තඹේකට මායිම් නොකළේය. වෙනදා එක නිවාඩුවක්වක් නොගත් ඔහු මේ දින ටිකට ගත් නිවාඩු ගණන වෙනදා වසර කිහිපයකටවත් ගෙන නොතිබිණි.ඒ විතරක්ම නොව වැඩ කරන වෙලාවට දුරකතන ඇමතුම් නොගන්නා ලෙසට කර තිබූ තහනමද නොතකා පක්ෂයේ වැඩවලට යැයි කියමින් දුරකතන ඇමතුම් ද ලබා ගත්තේය. එසේම වැඩ අතරමග නතර කර පක්ෂයේ හදිසි රැස්වීම් කියමින් නිවාඩු දමා යන්නේ වෙළඳ සල් හිමියා ද අසරණ කරමිනි.නාම යෝජනා දී මන්ත්‍රී රස්නය ගෝලයාගේ මෙහෙම ඇණයක් වේ නම් මන්ත්‍රී වූ පසුව කෙසේ වේදැයි සිතූ වෙළෙඳසල් හිමියා ඔහු රස්සාවෙන් අස්කර දැම්මේය. ඒ ජීවත් වෙන්න මාර්ගය පක්ෂයෙන්ම ඉල්ලා ගන්න යැයි ද කියමිනි.දැන් රස්සාව නැතිව දරු පවුල රක්ෂා කිරීමට මගක් නොමැතිව ඔහු සිටින්නේ නන්නත්තාරවය. භාර්යාව දෙස් දෙවොල් තියන්නේ ඔහුට නාම යෝජනා දුන් අයට ද ශාප කරමිනි.  ",
    "URL": "https://www.lankadeepa.lk/deyyo_sakki/පුංචි-මන්ත්‍රීකම-දැන්ම-ඔළුවට-ගහලා-අන්තිමේ-රස්සාවත්-නැතිවෙලා/15-627915",
    "Category": "deyyo_sakki"
}