{
    "Source": "www.lankadeepa.lk",
    "Timestamp": "2017 ජුනි මස 07",
    "Headline": "පුතාගේ දුමට තාත්තා පොලිසි ගිහින්",
    "News Content": "(වැල්ලම්පිටිය ශාන්ත සෙනෙවිරත්න)අධික ලෙස දුම්බීමට යොමුවූ තරුණ පුතාගේ දුම්බීම අඩුකරදෙන ලෙස පියා පොලිසියෙන් කළ ඉල්ලීමක් ගැන කොළඹට ආසන්න ප‍්‍රදේශයකින් අසන්නට ලැබිණි. මොහු නගරයේ ප‍්‍රධාන පෙළේ පාසලක ඉගෙනගෙන පසුව නරක මිතුරු ඇසුරට වැටී ඇත.අධික ලෙස දුම්බීමට යොමුවී සිටි නිසා ඔහුගේ මෙම ක‍්‍රියාව නැවැත්වීමට මව්පියන් කොතෙකුත් උත්සාහ කර ඇතත් එය සාර්ථක වී නැත. පසුව ප‍්‍රදේශයේ පොලිස් නිලධාරියකු හමුවූ පියා අනේ මහත්තයෝ මගෙ පුතා දුම්බොනවා වැඩියි. කීවට කිසිම දෙයක් අහන්නේ නෑ. මට මෙහෙම දෙන්න සල්ලි ඇත්තෙත් නෑ රස්සාවක් කරන්නෙත් නෑ. දුම්බීම ටිකක් අඩුකරලා දෙන්න බැරිද කියා අසා ඇත.පියා ඇමතූ පොලිස් නිලධාරියා ඔබත් දුම්බිව්වද කියා ඇසූ විට ඔව් මහත්තයෝ දැන් නවත්තලා තියෙන්නේ කියා ඇත. ඒකනේ ගෙදරින් දීලා තිබෙන්නේ නරක ආදර්ශයක්.ඔබ අනුගමනය කරන්න පුතා උත්සාහ කරනවා. හොඳයි අපි තවත් උත්සාහයක් අරන් බලමු යැයි පොලිස් නිලධාරියා පියාට කියා ඇත.  ",
    "URL": "https://www.lankadeepa.lk/deyyo_sakki/පුතාගේ-දුමට-තාත්තා-පොලිසි-ගිහින්/15-513630",
    "Category": "deyyo_sakki"
}