{
    "Source": "www.lankadeepa.lk",
    "Timestamp": "2022 ජුලි මස 22",
    "Headline": "පෙම් කළ වරදට සතියක්ම නිවාස අඩස්සියේ",
    "News Content": "කරන්දෙණිය එම්. සුසිල් ප්‍රියන්තසතියක් පෝලිමේ දුක් විඳ ලබාගත් තෙල් ටිකෙන් පෙම්වතිය සමග පෙම් සුව විඳි  වරදට සතියක්ම  නිවෙසට වී සිටීමට සිදුවූ පෙම්වතකු පිළිබඳ පුවතක් දකුණු පළාතෙන් අසන්නට ලැබේ.යතුරුපැදියට රුපියල් දහසක තෙල් ටිකක් ගහගත්තේ සතියක් පෝලිමේ ඉඳ ගහමරාගෙනය. ඒ සිය ගම්මානයට වඩා කිලෝමීටර් හය හතක දුරින් සිටින සිය පෙම්වතිය බැහැදැක වෙරළ තීරයට ගොස් පෙම් සුව විඳීමටය.බලපිටිය මොහොට්ටිවත්ත ප්‍රදේශයේ ගාලු‍ පාරට කිට්ටුවෙන් වැල්ලට බැස්සේ ඒ සඳහාය. වැල්ල ආසන්නයේම යතුරුපැදිය නවතා ඔහු රෑන පඳුරක් සොයා යන්නේ පෙම් සුව විඳීමටය.පැයක් දෙකක් වැල්ලේ පෙම් සුව විඳි ඔහු පෙම්වතිය නිවෙසට ඇරලීමට යතුරුපැදිය වෙත ආවේය. යතුරුපැදිය ක්‍රියාත්මක කිරීම සඳහා වන ඉන්ධන බටය ගලවා තිබෙනු දක්නට ලැබිණ. ඒ ආසන්නයෙන් බිමෙන් ඉන්ධන සුවඳ වහනය වෙමින් තිබිණ. ඒ සමගම සිදුව ඇති දේ තේරුම් ගැනීමට ඔහුට වැඩි වෙලාවක් ගත නොවීය.පෙම්වතිය නිවෙස බලා යැවීමට බස් රථයකට දැම්මේය. තෙල් නැති යතුරුපැදිය ඔහු තල්ලු‍ කරගෙන එමින් සිටියේය. සැලකිය යුතු දුරක් එය තල්ලු‍ කළේය. ඔහුගේ හොඳ පණ දැන් ගොස්ය. එක පාදයක කෙන්ඩ පෙරළෙන්නේ මේ සමගය. යතුරුපැදිය තවදුරටත් තල්ලු‍ කරගැනීමට නොහැකිව ඔහු බිම වැටෙන්නේ යතුරුපැදියද ඔහුගේ එක් කකුලක් යටකර ගෙනය.යතුරුපැදියට යටවුණ කකුල තැලෙන්නේ ඔහු නිවෙසටම කොටු කරමින්ය. කකුල යථාතත්ත්වයට පත් කර ගැනීම සඳහා වෙද මහතකු නිවෙසට ගෙන්වාගෙන දැන් ඔහු සතියක් තිස්සේ සිටම පත්තු බඳවා ගන්නවාලු‍.   ",
    "URL": "https://www.lankadeepa.lk/deyyo_sakki/පෙම්-කළ-වරදට-සතියක්ම-නිවාස-අඩස්සියේ/15-616847",
    "Category": "deyyo_sakki"
}