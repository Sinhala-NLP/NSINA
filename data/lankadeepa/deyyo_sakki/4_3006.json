{
    "Source": "www.lankadeepa.lk",
    "Timestamp": "None  2015 අගෝස්තු මස 11",
    "Headline": "මතට තිත තැබූ අපේක්ෂකයාට හොරෙන් ගෝලයෝ මත්වෙලා",
    "News Content": "දකුණු පළාතේ එක් දිස්ත‍්‍රික්කයක් සඳහා ප‍්‍රබල දේශපාලන පක්ෂයකින් මෙවර මහා මැතිවරණයට ඉදිරිපත්ව සිටින මේ අපේක්ෂකයා සියළු දුෂිත වැඩ තරයේ ප‍්‍රතික්ෂේප කරන මත්වතුරට දැඩිසේ එරෙහි වූවෙකි. පසුගිය දා මැතිවරණයේ ග‍්‍රාමීය මට්ටමේ දැනුම්වත් කිරීමකට තිහක පමණ කණ්ඩායමක් සමග ගිය ඔහුට දිවා ආහාරය සඳහා කල්තබාම ආරාධනා කොට තිබුණේ පාක්ෂික හිතවතකුගේ නිවෙසකටය.මේ සියලූ දෙනා සමග ගෙට ගිය ඔහු පාක්ෂික හිතවතා සමග කාමරයේ කතාබහ කරමින් සිටි අතර අනුගාමිකයන් කිසිවකු ඒ අසල සිටියේ නැත. මේ පිළිබඳව විමසමින් ගේ පිටුපසට ගිය ඔහුට තරු පෙනිණ.ඒ තම කණ්ඩායමේ වූවෝ එක පොදියට මත්වතුර තොල ගාමින්, බයිට් වර්ග කමින් හා දුම් දමමින් සිටි අයුරු දුටු හෙයිනි. ජංගම දුරකතනයට හදිසි ඇමැතුමක් ආ බව පවසමින් ගෙහිමියාගෙන් සමුගත් ඔහු වාහනයට නැග එය පණගැන්වූ අතර ඔහු ආපසු නොපැමිධෑම ගැන ගෙහිමියාත් අනුගාමිකයෝත් අන්දමන්ද වී සිටියාලූ. ",
    "URL": "https://www.lankadeepa.lk/deyyo_sakki/මතට-තිත-තැබූ-අපේක්ෂකයාට-හොරෙන්-ගෝලයෝ-මත්වෙලා/15-339393",
    "Category": "deyyo_sakki"
}