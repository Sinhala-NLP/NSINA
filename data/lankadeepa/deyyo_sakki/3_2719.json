{
    "Source": "www.lankadeepa.lk",
    "Timestamp": "None  2016 අගෝස්තු මස 29",
    "Headline": "බයිට් එකට අමු මස් කාලා",
    "News Content": "වැටුප් දිනයේ තරුණයන් කිහිප දෙනෙක් මත්පැන් බෝතල්ද ඇතැතිව පැමිණියේ මිතුරකුගේ නිවෙසකටය. නිවෙසේ මිතුරා මත්පැන් නොබොන්නෙකි. ඔහු ඇමතූ මිතුරෙක්, “අපි බයිට් ගෙනාවා. බයිට් මදි වුණොත් මේ මස් ටික හදලා දීපන්” යැයි පවසමින් හරක් මස් කිලෝවක් ඔහු අත තැබීය. “හරි මචන්” මිතුරා පැවැසීය. මත්පැන් බෝතල් එකින් එක හිස්වන විට ඔවුහු ගීත ගැයීමටද පටන් ගත්හ. පැරණි ගීතයක් නව පද යොදා අයෙක් ගායනා කළේය.ගෙනා බයිට් ශීඝ්‍රයෙන් ඉවර වන්නට වූයෙන් නිවසේ මිතුරාට කතා කළ අයෙක් “ඉක්මනට මස් ටික පොඩි කෑලි වලට කපලා හදලා ගනින්. ඇඬෙන්න මිරිස් දාපන් සුදු” යැයි කීය. කුස්සියට ගිය මිතුරා මස් සිහින්ව කපා මිරිස් බෝතලෙන් බාගයක්ද බැදපු තුණපහද යහමින් දමා මිශ්‍රකර පසෙක තැබීය. ඔහුට පෙම්වතියගෙන් දුර කතන ඇමතුමක් ලැබුණෙන් එළියට පැමිණි ඔහු පිළිතුරු දෙන්නට විය.විනාඩි දහයක් ගතවිය. බයිට් රැගෙන යෑමට මිතුරෙක් පැමිණෙමින් කුස්සියේ පිසීමට සකස් කර තිබූ අමු මස් පිඟානකට දමාගෙන, කෑල්ලක රස බැලීය. “එළකිරි” යැයි කියාගත් ඔහු මස් බඳුන මිතුරන් අසල තැබීය. දුරකථන සංවාදය නිමාවී පැමිණ මිතුරාට පිසීමට තිබූ මස් දක්නට නොලැබුණෙන් වහා මිතුරන් අසලට පැමිණීයේය. ඔහු දුටුවේ අමුමස් බුදමින් ගීත ගායනා කරන මිතුරන්ය. කියන්න කිසි දෙයක් නොවුයෙන් ඔහු වහාම එතැනින් ඉවතට පැමිණියේය. ",
    "URL": "https://www.lankadeepa.lk/deyyo_sakki/බයිට්-එකට-අමු-මස්-කාලා/15-451935",
    "Category": "deyyo_sakki"
}