{
    "Source": "www.lankadeepa.lk",
    "Timestamp": "2017 මැයි මස 15",
    "Headline": "චතුර මෝටර්ස් එකෙන් වතුර මෝටර් ඉල්ලලා",
    "News Content": "(තිහගොඩ උපසේන ලියනගම)බස්නාහිර පළාත් උප ප්‍රධාන නගරයකි. එහිවූ වෙළෙඳ සලකට පසුගියදා පාරිභෝගිකයකු ගියේ වතුර මෝටරයක් මිලදී ගැනීමටය. අඩු මිලට වතුර පොම්ප මිලදී ගැනීමට නම් මෙම වෙළෙඳ සලකට යන ලෙස තම හිතවතකු කී නිසා ඔහු පැවසූ මං සලකුණු ඔස්සේ ගිය පාරිභෝගිකයාට එම වෙළෙඳසල සොයා ගැනීම අපහසු නොවූයේ එහි ඉදිරිපස දැන්වීම් පුවරුවේ “වතුර මෝටර්ස්” යනුවෙන් සඳහන් වූ නිසාය.එහෙත් වෙළෙඳසලේ සේවකයාගෙන් වතුර මෝටර් ගැන විමසූ විට මෙහි ඇත්තේ මෝටර් රථ අමතර කොටස් පමණක් බව කී නිසා ඔහු අන්දමන්ද විය. “එහෙනං ඉස්සරහ බෝඞ් එකේ වතුර මෝටර්ස් කියල ගහල තියෙන්නේ” ඔහු කීවේ තරමක කේන්තියෙනි.“අංකල් ඒ වතුර මෝටර් කියල නෙවි. චතුර මෝටර්ස් කියල. අපේ මුදලාලිගෙ නම චතුර. ඔය කියන වතුර පොම්ප කඬේ තියෙන්නේ තව මීටර් දෙසීයක් විතර එහා” සේවකයා කීමෙන් පාරිභෝගිකයාට දෙවියන් සිහිවුණාලු.   ",
    "URL": "https://www.lankadeepa.lk/deyyo_sakki/චතුර-මෝටර්ස්-එකෙන්-වතුර-මෝටර්-ඉල්ලලා/15-512746",
    "Category": "deyyo_sakki"
}