{
    "Source": "www.lankadeepa.lk",
    "Timestamp": "None  2014 දෙසැම්බර් මස 03",
    "Headline": "සූර්පිට කෑම කා ඉඳුල් කොළේ කළයකට දාලා",
    "News Content": "(තිහගොඩ උපසේන ලියනගම)දකුණු පළාතේ අගනුවර පිහිටි ප‍්‍රධාන පෙළේ මංගල්‍ය උත්සව ශාලාවකි. පසුගියදා එහි විවාහ මංගල්‍ය උත්සවයක් පැවැත්වූයේ නගරයෙන් බැහැර වූ පවුල් දෙකක සහභාගත්වයෙනි. උත්සවයට ප‍්‍රදේශයේ ප‍්‍රභූන් රැසක්ද එක්ව සිටියහ.රසමසමුළුවලින් පිරුණු උත්සවයේ මධුවිතද නොඅඩුව තිබුණි. දිවා භෝජන සංග‍්‍රහයට පසුව එක් වූ මධුවිතද තොලගා සිටි අයකු කෑම කා අවසානයේ ඉඳුල් කොළ දැමීමට වට පිට බලන විට අසල වූ මැටි කළයක් දැක ඉඳුල් සියල්ල ඊට දැමීය. තම සගයෝද එය අනුගමනය කළහ.ඉඳුල් හා අපද්‍රව්‍ය දැමීමට තිබූ භාජනය කලින් පිරී තිබූ නිසා එය ඉවත්කොට තවෙකක් රැගෙන ආ සේවකයාට තරු පෙනුණේ උත්සව ශාලාවේ අලංකාරයට තබා තිබූ මැටි කළය ඉඳුල් සහ අපද්‍රව්‍ය පොලිතින් ආදිය දමා ඇති ආකාරය දුටුහෙයිනි.සේවකයා මේ පිළිබඳව ‘‘අපහාසාත්මක’’ ප‍්‍රකාශයක් කිරීම නිසා ගැටුමක් ඇතිවීමට ගියත් කීප දෙනකු සහභාගි වී එය සමථයට පත් කළාලූ. ",
    "URL": "https://www.lankadeepa.lk/deyyo_sakki/සූර්පිට-කෑම-කා-ඉඳුල්-කොළේ-කළයකට-දාලා/15-279634",
    "Category": "deyyo_sakki"
}