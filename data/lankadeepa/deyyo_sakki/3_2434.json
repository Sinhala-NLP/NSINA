{
    "Source": "www.lankadeepa.lk",
    "Timestamp": "2018 පෙබරවාරි මස 01",
    "Headline": "බිරිය ඡන්දේ ඉල්ලුවාම සැමියාට ලොක්කෙකුගෙන් තහංචියක්",
    "News Content": "(නයිනමඩම චන්දන ප්‍රනාන්දු)තම බිරිය මෙවර පළාත් පාලන මැතිවරණය සඳහා ඉදිරිපත් වීම නිසා සමාජ සංවර්ධන නිලධාරියෙකු ලෙස සේවය කරන සැමියාට බිරිය සහ දරුවන් සමඟ පෞද්ගලික ගමනක් පවා  යතුරුපැදියෙන් යාම තහනම් කිරීමේ අපූරු පුවතක් වයඹ පළාතේ නගරයකින් පසුගියදා වාර්තා විය.මෙම නිලධාරියා ප්‍රදේශයේ ජනතාව අතර ජනප්‍රිය පුද්ගලයෙකි. විශේෂයෙන් රාජකාරිය සියලු දෙනා වෙනුවෙන් එකසේ අවංකව සිදු කිරීම නිසා තම කාර්ය මණ්ඩලයේ හා ජනතාවගේ සිත් දිනාගෙන රාජකාරී කළ මෙම නිලධාරියාගේ බිරිය  එක්තරා දේශපාලන පක්ෂයකින් ඡන්දයට ඉදිරිපත් වී තිබේ.තම බිරිය ඡන්දය ඉල්ලුවත් කිසිඳු මාදිහත්වීමක් ඒ වෙනුවෙන් නොකළත් රාජකාරිය අවංකව හා අපක්ෂපාතීව කළ මෙම නිලධාරියාට ඉහළ නිලධාරියකු කියා ඇත්තේ ඡන්දය ඉල්ලන බිරිය යතුරුපැදියෙුවත් නංවා නොයන ලෙසයි.බිරිය ඡන්දේ ඉල්ලන්න ගිහින් පෞද්ගලික ගමනුත් තහනම් වෙන්නේ කොහොම දැයි එම නිලධාරියා නීතිපොත් පෙරළමින් හොයන බව වාර්තා  විය.  ",
    "URL": "https://www.lankadeepa.lk/deyyo_sakki/බිරිය-ඡන්දේ-ඉල්ලුවාම-සැමියාට-ලොක්කෙකුගෙන්-තහංචියක්/15-523740",
    "Category": "deyyo_sakki"
}