{
    "Source": "www.lankadeepa.lk",
    "Timestamp": "Editor  2018 මාර්තු මස 22",
    "Headline": "හෙදිය දරුවාගේ තුවාලයක් නැති ඇඟිල්ලට බෙහෙත් දාලා",
    "News Content": "(චාමිනි වික්‍රමසිංහ)සබරගමුව පළාතේ රජයේ රෝහලකි. දෙහැවිරිදි දරුවකු සිය පියා සමඟ රෝහලට ගියේ ඇඟිල්ලේ වූ තුවාලයකට බෙහෙත් දමා ගැනීමටය.දරුවා තුවාලයට බෙහෙත් දමන විට සිනාමුසු මුහුණින් සිටියේය.තුවාලයට බෙහෙත් දැමූ හෙදිය ද පැවැසුවේ “අනේ, මේ බබා හරි හොඳයි. පොඞ්ඩක්වත් ඇඬුවේ නෑ” කියාය.නිවසට පැමිණි විට දරුවාගේ තුවාලය ඒ ආකාරයෙන්ම තිබෙනු දැක මව්පියෝ විශ්මිත වූහ.හෙදිය බෙහෙත් දමා ඇත්තේ වෙනත් ඇඟිල්ලකටය. නැවත රෝහලට ගොස් ඒ පිළිබඳව කළ විමසීමක දී හෙදිය නිවැරදි ඇඟිල්ලට බෙහෙත් දමා ඇත්තේ දරුවාගේ පියාට ද සද්දයක් දමමිනි.   ",
    "URL": "https://www.lankadeepa.lk/deyyo_sakki/හෙදිය-දරුවාගේ-තුවාලයක්-නැති-ඇඟිල්ලට-බෙහෙත්-දාලා/15-526019",
    "Category": "deyyo_sakki"
}