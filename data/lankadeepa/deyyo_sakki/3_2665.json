{
    "Source": "www.lankadeepa.lk",
    "Timestamp": "None  2016 නොවැම්බර් මස 22",
    "Headline": "කොහු මිටෙන් බසයක් පණගැන්විලා",
    "News Content": "දකුණු පළාතේ ප්‍රධාන නගරයක් කරා යන බස් රථයක් තේ බීමට නැවැත්වූයේ කවුරුත් දන්නා “ඇන්ටි” ගේ කඩය අසලය. පසුගිය දා එසේ නවත්වා තේ බී අවසාන වන මොහොතේ එතැනට දිව ආ ලිපිකාරිණියක් “ඇන්ටි මට ටොයිලට් යන්න ඕන. බස් එක දැන්ම යයිද දන්නෙ නෑ” කීවේ කලබලයෙනි.“බස් එකේ ස්ටාට් එක තියෙන්නෙ මා ගාව. නෝන ගිහිං එන්නකො” ඇන්ටි කී විට ඇය වැසිකිළිය පැත්තට ගියාය.රියැදුරු ඇතුළු හැම දෙනාම බසයට නැගගත් අතර රියැදුරු බසය පණගැන්වීමට යතුරු ද දැමීය. ඒ සමගම බසයෙන් බැස ගත් කොන්දොස්තර කොලුවා “ඇන්ටි කොස්ස දෙන්නකො” කීවේ පුරුදු විදිහටය.“කෝ අර නෝනා ආවද?” කී ඇන්ටි ඇය පැමිණ ඇති බව දැන කොස්ස කොන්දොස්තර තැනට දුන්නාය. ඔහු දිව ගොස් බසයට නැග එහි වූ විවරයකින් බස් රථයේ බැටරියේ වූ විදුලි අග්‍රයට කොහු මිටෙන් දෙපාරක් අනින විට බසය පණගැන්විණ.කොන්දොස්තර කොස්ස රැගෙන දිව විත් ඇන්ටිට ආපසු දුන් විට “ඕක හැමදාම ස්ටාට් කරන්නෙ මගේ කොහුමිටෙන්” ඇය කීවේ වටපිටාවේ අය හිනස්සමින්ලු.(තිහගොඩ - උපසේන ලියනගම) ",
    "URL": "https://www.lankadeepa.lk/deyyo_sakki/කොහු-මිටෙන්-බසයක්-පණගැන්විලා/15-482666",
    "Category": "deyyo_sakki"
}