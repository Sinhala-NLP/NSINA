{
    "Source": "www.lankadeepa.lk",
    "Timestamp": "None  2015 ජනවාරි මස 22",
    "Headline": "හදිසියට ඉවූ බත හාල් වෙලා",
    "News Content": "(පේරාදෙණියේ චමිල් රූපසිංහ)රජයේ සේවක යුවළක් උදෑසනම රැකියාව සඳහා පිටත් වන්නට කඩිමුඩියේ සූදානම් වූහ.බිරිය දහවල් ආහාරයට ගෙන යාම සඳහා ආහාර පිළියෙළ කිරීමට එළවළු දෙකක් රැගෙන එය සකස් කර දර ලිපේ තබා බත සකසා ගැනීමට සැරසුණි. රැකියාව සඳහා පිටත්ව යාමට වේලාවෙ මදිකම නිසා හාල් සෝදා රැුගෙන කුකරයේ තැබුවේය.දෙදෙනාම ලෑස්ති වී කෑම පාර්සල් දෙක බැඳ ගැනීම සඳහා කෙසෙල් කොළයක් කපාගෙන එන ලෙස බිරිය ස්වාමියාට කීවාය. කෙසෙල් කොළය රැුගෙන ආ සැමියා තම බිරිය උදෑසන සිට මහන්සි වන නිසා ඔයා ලෑස්ති වන්න මම බත් මුල ගැට ගසන්නම් යැයි පවසා ස්වාමියා ලිප ළඟට ගියේය.බිරිය නිවසේ දොර ජනෙල් වසා පිටත් වන්නට සූදානම්ව ඉක්මණට එන්න අද වැඩ ගොඩාක් තියනවා කියමින් එළියට බැස්සාය. ස්වාමිය කෑම බැඳීමට බත් උයන රයිස් කුකරයේ පියන ඇරියේය. දුටු දර්ශනයෙන් සැමියා පුදුමයට පත්විය. බත් වෙනුවට තිබුණේ හාල්ය. සිදුව ඇති දෙය ස්වාමියා තේරුම් ගත්තේය.බිරිය රයිස් කුකරයේ බත් ඉදෙන්නට තැබුවාට එහි විදුලි සුවිචය දමා නැත. දෙදෙනාම දර ලිපේ උයාගත් වෑන්ජන දෙක රැුගෙන අපි පාන්වත් කමු කියා රැුකියාව සඳහා පිටත්ව ගියේය. ",
    "URL": "https://www.lankadeepa.lk/deyyo_sakki/හදිසියට-ඉවූ-බත-හාල්-වෙලා/15-291799",
    "Category": "deyyo_sakki"
}