{
    "Source": "www.lankadeepa.lk",
    "Timestamp": "None  2016 නොවැම්බර් මස 09",
    "Headline": "ලියාපදිංචි ලිපිය අයාලේ ගිහින්",
    "News Content": "ප්‍රාථමික ශ්‍රේණියක ඉගෙනුම ලබන පුතාට ලිපියක් සහ මුදල් භාරදුන් පියා “පුතා තැපැල් කන්තෝරුවට ගිහිල්ලා මේ ලියුම රෙජිස්ටර් කරලා එන්න’ ඕවා පුරුදු වෙන්නත් ඕනේ’ යැයි පැවැසීය.තැපැල් කාර්යාලයට පැමිණි පුතා ලිපිය සහ මුදල් නිලධාරියාට දෙමින් ‘අන්කල් මේ ලියුම රෙජිස්ටර් කරන්න’ යැයි කීය. මුද්දර දුන් නිලධාරියා ඒවා අලවන ලෙස පවසා ‘පුතා කොහෙද ඉන්නේ’ යනුවෙන් විමසීය. දරුවා නිවස පිහිටි ස්ථානය පැවසූ විට ‘තැපැල් කන්තෝරුවට ඇවිල්ලා ලිපි ගනුදෙනු කරන එක බොහොම හොඳයි’ නිලධාරියා කීය.ලිපියේ විස්තර රිසිට් පතේ සඳහන් කළ හෙතෙම ලියාපදිංචි අංකය ලිපියේ අලවා රිසිට් පත දරුවාට දී ලිපිය පසෙක තැබීය. එතැනට පැමිණි අයෙක් මුද්දරයක් මිලදී ගෙන ඔහු රැගෙන ආ ලිපියේ අලවා ලියුම් පෙට්ටියට දැමීය. මේ අතර නිලධාරියා පැමිණි කිහිප දෙනෙකුට මුද්දර නිකුත් කරන්නට විය. මේසය මත තිබූ තම ලිපිය අතට ගත් දරුවා එය ලියුම් පෙට්ටියට දමා නිවෙස බලා පිටත් විය. ලියාපදිංචි කළ ලිපිය සෙවූ නිලධාරියාට දෙවියන් සිහිවිය.ලිපි රැගෙන යෑමට පැමිණි නිලධාරියකුට මදක් රැඳෙන ලෙස පැවසූ ඔහු දරුවාගේ නිවෙස සොයා යන විට අතරමගදි දරුවා මුණගැසිනි. ‘කෝ පුතා රෙජිස්ටර් ලියුම’ තැපැල් නිලධාරියා විමසුවේ දරුවාගේ හිස අත ගාමිනි. ‘ඒක ලියුම් පෙට්ටියට දැම්මා’ දරුවා පැවසීය. තැපැල් නිලධාරියාත් දරුවාත් පැමිධෑමෙන් අනතුරුව ලිපි රැගෙන යෑමට පැමිණි නිලධාරියා ලියුම් පෙට්ටිය විවෘත කළවිට ලියාපදිංචි කළ ලිපිය දක්නට ලැබිණි. ක්‍රිස්ටෝපර් සීපියන් අනුරාධපුරය. ",
    "URL": "https://www.lankadeepa.lk/deyyo_sakki/ලියාපදිංචි-ලිපිය-අයාලේ-ගිහින්/15-478037",
    "Category": "deyyo_sakki"
}