{
    "Source": "www.lankadeepa.lk",
    "Timestamp": "2021 ජුනි මස 10",
    "Headline": "අනියම් පෙම මාට්ටු වී  නිරෝධායනය දෙක වෙලා",
    "News Content": "(කලවාන - උපේන්ද්‍ර ප්‍රියංකර ජාතුංගම)නිරෝධායනය නිසා අනියම් පෙම හසුවී බිරියගේ දින දහහතරක  නිරෝධායනයට හසුවූ සැමියකු පිළිබඳව එක්තරා ගමකින් අසන්නට ලැබුණි. සිද්ධිය මෙසේය.   ඔහු එක් දරු පියකු වන අතර බිරියගෙන් ලැබුණු විශාල දෑවැද්ද නිසාම ඔහු ඇයට කැමැති වූවා මිස කැමති වන්නට වෙනත් හේතු නොවිණි. ඔහුගේ කලින් පෙම්වතිය රූමත් චාම් වූ අතර ඔහුගේ ගෙදරින් ඇයට අකැමැති වී ඇත.  පසුව අකමැත්තෙන් වුවද දෙදෙනා වෙන්ව වෙනත් කසාද සිදු කර ගත් අතර නීතියෙන් බිරිඳ සැමියා නොවුවද ඔවුන් එකට ජීවත් වී ඇත.   ඔවුන් දැඩි ලෙස ආදරය කර ඇති අතර එහෙත් කිසිම අවස්ථාවක සම්බන්ධය හෙළිදරව් නොවීමට උපරිම උත්සහයක යෙදුණි. එම උත්සහයද පසුගිය දිනකදී හෙළිදරව් විය. පසුගිය දිනකදී ඔහුගේ පරණ පෙම්වතිය අනියම් බිරිඳට කොරෝනා ආසාදනය වූයේ මේ අතර වාරයේදීය.  ඇයගෙන් සෞඛ්‍ය පරීක්ෂකවරු ආශ්‍රිතයන් විමසද්දී ඇය ඔහුගේ නම ප්‍රකාශ කර ඇත්තේ සමීප ආශ්‍රිතයකු ලෙසය. ඒ කොරෝනා සෑදී ඔහු මියයැතැයි යන බිය හා ඔහුට තිබූ දැඩි ආදරය නිසාය. පසුව ඔහු සොයා ගිය සෞඛ්‍ය පරීක්ෂකවරුන් ඔහු අමතා නිරෝධායනයට යොමු කර ඇත. ඔහුගේ බිරිය ඇය ඔහුගේ කලින් පෙම්වතියක බව දැන සිටියදී මේ වෙද්දී එම සම්බන්ධය නතර කර ඇති බව ඔහු පවසා ඇති නිසා මෙම සිද්ධියත් සමග ඇයට ඔවුන්ගේ සම්බන්ධය පිළිබඳව යකා ආරූඪ වී තිබේ. අසරණව සිය බිරිඳ දෙස බැලූ ඔහු දින ගණනාවක් බිරිඳගෙන් ලැබෙන නිරෝධායනය පිළිබඳව සිතී ඇඟේ හිරුගඩු දමා ඇත.  තමාව මධ්‍යස්ථානයකට එක්ක යන්න පුලු‍වන් දැයි ඔහු අසා ඇති අතර එහිදී “නෑ මෙහෙ බෙහෙත් හොඳයි”‍යැයි පවසමින්,  බිරිඳ ඔහුගේ බෙල්ලෙන් ඇදන් නිවෙස තුළට ගොස් ඇත්තේ සෞඛ්‍ය පරීක්ෂකවරුන් අන්දුන් කුන්දුන් කරමිනි.  ",
    "URL": "https://www.lankadeepa.lk/deyyo_sakki/අනියම්-පෙම-මාට්ටු-වී--නිරෝධායනය-දෙක-වෙලා/15-592206",
    "Category": "deyyo_sakki"
}