{
    "Source": "www.lankadeepa.lk",
    "Timestamp": "2017 අගෝස්තු මස 29",
    "Headline": "පෙරහරේ මොනර  නැටුම නැටූ අක්ක නගෝ  අමුතු නැටුමකුත් නටලා",
    "News Content": "(උණවටුන ඩී.ජී. සුගතපාල)රුහුණු මාගම් පත්තුවේ ගමක ජීවත් වූ අක්ක නගෝ දෙදෙනෙකි.  අක්කාගේ වයස අවුරුදු පහළොවකි. නංගිගේ වයස අවුරුදු දාහතරකි. වසර කිහිපයකට පෙර අම්මා විදේශ රැකියාවකට ගොස් ඇති නිසා ඔවුන් ජීවත් වූයේ තාත්තා සමගය. මේ අක්කා නගෝ එම පළාතේ කලායතනයක සිසුවියෝ ද වූහ. ඔවුන් දෙදෙනා ඉදිරිපත් කළේ මොනර නැටුමය. පළාතේ පෙරහරවලට ඔවුන්ගේ මොනර නැටුම අපූරු අලංකාරයක් එක් කළේය. පසුගිය දිනවල පැවති ඇසළ උත්සව පෙරහැරවලදී ද මේ මොනර පැටික්කියන්ගේ නැටුම දැක ගත හැකි විය. එසේ එක් ඇසළ උත්සවයක පෙරහරක නැටුමට පැමිණි අවස්ථාවේ අක්කා බොරු කකුල් නැට්ටුවකු සමඟ පේ‍්‍රම සම්බන්ධයක් ඇති කර ගත්තාය. ඔහු ගාල්ල නගරාසන්නයේ ගමක පදිංචිකරුවෙකි.පෙරහර අවසන් වීමෙන් පසු ගාල්ල බස් නැවතුම් පොළේදී ඔවුන් හමු වූ අතර ? බෝ වූ නිසා ඔහු අක්ක නාගෝ දෙදෙනා ඔවුන්ගේ නිවෙසට කැඳවාගෙන ගියේය. තාත්තා නිවසේ සිටියේය. දුව රැක බලා ගැනීමට තමාට හැකියාවක් නොමැති නිසා දුව රැගෙන යන ලෙස මේ අපූරු තාත්තා ඔහුගෙන් ඉල්ලා සිටියේය. එදින රාත‍්‍රී ඔහු ඇයගේ නිවසේ ගත කළේය. එහිදී වෙනදා පෙරහැරේ නටන බොරු නැටුම් වෙනුවට දෙදෙනා සැබෑවටම වෙනත් නැටුමක් නැටුවේය.පසුදින තාත්තාගේ ආශිර්වාදය මැද ඔහු ඇය කැඳවා ගෙන යාමට සූදානම් විය. එහෙත් නංගි පැවසුවේ තමාට අක්කා නැතිව සිටීමට බැරි නිසා තමා ද එක්ක යන ලෙසය. ඒ අනුව අක්ක නගෝ දෙදෙනා ඔහු සමග පැමිණියහ. මේ අතර නංගිගේ පෙම්වතා ද එම නිවසට ආවේය.එහෙත් වැඩි දිනක් ඔවුනට එසේ සිටීමට බැරි විය. කිසිවෙකු විසින් පොලිස් හදිසි ඇමතුම් අංශයට දෙන ලද පණිවුඩයක් අනුව එම කොට්ඨාසයේ පොලිසිය පැමිණ බාලවයස්කාර පෙම්වතුන් පොලිස් අත්අඩංගුවට ගත්තේය. අක්කා පරීක්ෂා කළ අධිකරණ වෛද්‍ය නිලධාරියා වාර්තා කර ඇත්තේ ඇය දුෂණය වී ඇති බවය. ගාල්ල මහේස්ත‍්‍රාත් අධිකරණය පෙම්වත්හු දෙදෙනා සැප්තැම්බර් 9 දක්වා රිමාන්ඞ් බන්ධනාගාර ගත කරනු ලැබූහ.ගාල්ල පොලිසියේ ළමා හා කාන්තා කාර්යාංශය පැවසුවේ වැඩිදුර පරීක්ෂණ ස්ත‍්‍රී දුෂණය සිදුව ඇති තංගල්ල කොට්ඨාසයේ අදාළ පොලිස් ස්ථානය වෙත බාර දීමට කටයුතු කරන බවය.   ",
    "URL": "https://www.lankadeepa.lk/deyyo_sakki/පෙරහරේ-මොනර--නැටුම-නැටූ-අක්ක-නගෝ--අමුතු-නැටුමකුත්-නටලා/15-517017",
    "Category": "deyyo_sakki"
}