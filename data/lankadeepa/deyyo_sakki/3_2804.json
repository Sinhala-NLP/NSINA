{
    "Source": "www.lankadeepa.lk",
    "Timestamp": "None  2016 අප්‍රේල් මස 23",
    "Headline": "අක්කයි මල්ලියි දෙන්නා අම්මයි තාත්තයි අන්දවලා",
    "News Content": "(තිහගොඩ උපසේන ලියනගම) දකුණු පළාතේ ප්‍රකට පාසලක සේවය කොට විශ්‍රාම ලද ගුරුවරයෙකි. දුව පේරාදෙණිය සරසවියේ උගත් අතර පුතා අගනුවර තාක්‍ෂණික ආයතනයක ඉගෙනුම ලැබුවේය. පසුගියදා පුතා තාත්තාට දුරකථන ඇමතුමක් දුන්නේ තම ආයතනයේ සංස්කෘතික වැඩ සටහනක් සඳහා රුපියල් පන්දහසක් කඩිනමින් එවන ලෙසටය. කෝපයට පත් පියා ඔය විකාරවලට මුදල් නැතැයි කියා ඇමතුම විසන්ධි කළේය.  පසුගියදා දුව මවට කතා කොට “තාත්ත මල්ලිට සිත් රිදෙන කතාවක් කිව්වද ඔන්න එයාගේ ෆේස් බුක් එකේ හිර කුටියක එයා අඬන ෆෝටෝ එකක් දාලා කීවෙන් මවට තරු පෙනිණි. සැමියාගෙන් තොරතුරු දැනගත්  ඇය “දෙන්නනෙ තිබුණේ” කියා නැවත “දරුව මොන වින්නැහියක් කරගෙනද දන්නෙ නෑ” කීමෙන් ඔහු මුදලත් රැගෙන කඩිනමින් කොළඹ ගියේ මහත් සිත්වේදනා මැදය. මෙය අක්කා සහ මල්ලී එක්ව කළ කුමන්ත්‍රණයක් බව මේ මවුපියන් තවමත්  දන්නේ නැතිලු.  ",
    "URL": "https://www.lankadeepa.lk/deyyo_sakki/අක්කයි-මල්ලියි-දෙන්නා-අම්මයි-තාත්තයි-අන්දවලා/15-408117",
    "Category": "deyyo_sakki"
}