{
    "Source": "www.lankadeepa.lk",
    "Timestamp": "None  2014 මැයි මස 30",
    "Headline": "ඉලව්ගෙදර ආ කුලී රිය මඟ දමා වෙන වාහනයකින් ගිහින්",
    "News Content": "දකුණු පළාතේ කුලී රථ ගාලක නවතා තිබූ කුඩා ප‍්‍රමාණයේ වෑන් රථයක් අසලට ආ කිහිප දෙනෙක් උතුරු මැද පළාතේ මළ ගෙදරකට යාමට අවශ්‍ය බව කියා කුලියද කතා කරගෙන වෑන් රථයට නැග ගත්හ.මේ පිරිසට සුදු ඇඳගත් කාන්තාවන් දෙදෙනකු පිරිමි සිව් දෙනකු හා දරුවන් දෙදෙනකු ද අයත් විණි. කඩිනමින් පිටත්වූ ඔවුහු පැය හතරක ගමනින් පසු කැකිරාව නගරයේ රිය නැවැත්වූයේ දිවා ආහාරය සඳහාය.කඩිනමින් ආහාරගත් රථ හිමි රියැදුරා කැසිකිළියට ගොස් එනවිට පිරිසෙහි කිසිවකු වාහනය තුළ නොවීය. මේ පිළිබඳව කඩ හිමියාගෙන් විමසූ විට ඔහු කීවේ ”දැන් ටිකකට ඉස්සෙල්ල ලොකු වෑන් එකක් ආවා. ඒ ගොල්ල ඒකෙ නැගල ගියා” කියාය.දෙවියන් සිහිවූ රථ හිමියා මේ මළ ගෙදර පිළිබඳව තොරතුරු විමසා බැරිම තැන ආපසු ආවේ කේන්තියෙන් පිපිරමෙනි. ",
    "URL": "https://www.lankadeepa.lk/deyyo_sakki/ඉලව්ගෙදර-ආ-කුලී-රිය-මඟ-දමා-වෙන-වාහනයකින්-ගිහින්/15-237872",
    "Category": "deyyo_sakki"
}