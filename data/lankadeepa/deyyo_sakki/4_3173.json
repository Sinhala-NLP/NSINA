{
    "Source": "www.lankadeepa.lk",
    "Timestamp": "None  2015 ජනවාරි මස 15",
    "Headline": "තැඹිලි වෙළෙන්දාගෙන් රාත් ඉල්ලලා",
    "News Content": "(හාරිස්පත්තුවේ මොහොමඞ් ආසික්)තැඹිලි වෙළෙන්දෙකුගෙන් රා බෝතලයක් ඉල්ලීමේ පුවතක් මහනුවරට නුදුරු ගම්බද ප‍්‍රදේශයකින් වාර්තා විය.සිද්ධිය සැකෙවින් මෙසේය.මහනුවර නගරයට නුදුරු එක්තරා ගම්බද ප‍්‍රදේශයක තැඹිලි හා කුරුම්බා වෙළෙන්දකු කරත්තයකට තැඹිලි හා කුරුම්බා පුරවාගෙන වෙළඳාම් කරමින් පාර දිගේ ගියේය. එහිදී ඔහු කුරුම්බා විකිණීම සඳහා විවිධ විදිහට හඬ නැගීය. ඔහු විකිණූ කුරුම්බා අතර කුන්දිරා වර්ගයේ කුරුම්බාද විය. ඒ සඳහා ඔහු හඬ නැගුවේ ”කුන්දි රා බොමු කුන්දි රා බොමු” යනුවෙනි. මෙහිදී ඔහුට කුන්දි යන්න සිහින් හඬින්ද රා යන්න සැරෙන්ද කියැවිණ. දුර සිට අහන කෙනකුට කුන්දි යන්න පැහැදිලිව සවනට නොවැටේ.ගමේ ඈත කොනක සිට මේ හඬට සවන් දුන් එක් පුද්ගලයකු දුවගෙන ඇවිත් ”මට බෝතලයක් දෙන්න” යැයි කීය. ”බෝතලයක් මොන බෝතලයක්දැ”යි වෙළෙන්දා ඇසීය. ”රා බෝතලයක්” ඔහු එක්වරම පිළිතුරු දුන්නේය. රා කොහෙන්ද තැඹිලි කරත්තයේ යැයි වෙළෙන්ඳා නැවත ඇසීය.”ඇයි එහෙනම් ඔහේ දැන් කෑගැහුවේ රා බොමු රා බොමු කියා” යැයි කී විට වෙළෙන්ඳා සිනාසෙමින් කීවේ මං කෑගහල කිව්වේ රා බොමු කියල නොවෙයි කුන්දිරා බොමු කියලා. කුන්දිරා කියන්නේ හොඳ කුරුම්බා වර්ගයක් ඒවා එකක් නම් කපල දෙන්නම් කියද්දී ඔහුද හිමිහිට එතැනින් නික්ම ගියේය. ",
    "URL": "https://www.lankadeepa.lk/deyyo_sakki/තැඹිලි-වෙළෙන්දාගෙන්-රාත්-ඉල්ලලා/15-290280",
    "Category": "deyyo_sakki"
}