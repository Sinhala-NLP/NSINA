{
    "Source": "www.lankadeepa.lk",
    "Timestamp": "None  2015 මැයි මස 30",
    "Headline": "පෙට්රල් බෝතලය අයිස් පෙට්ටියේ",
    "News Content": "(ගලහ ඩබ්.ඒ. අසේල)තලාතුඔය ප‍්‍රදේශයේ පදිංචි පොලිස්  සේවයේ නියුතු පුද්ගලයකු දැඩි ලෙස අසනීප වී රෝගාතුර වී ප‍්‍රතිකාර ලබාගැනීමෙන් පසු   සුව අතට පත්විය. තම නිවසේ සිට තලාතුඔය රෝහලට දෙතුන් පාරක් ඔහුගේ ඥාති සහෝදරයකු විසින් තම මෝටර්  රථයේ මේ රෝගියා සඳහා ගමන් පහසුව සලසන ලදී. මේ සඳහා කිසියම් මුදලක් ගෙවීමට මෙම පොලිස් නිලධාරියා උත්සාහ  කළද ඔහු මුදල් ලබාගැනීම ප‍්‍රතික්ෂේප කර ඇත. දිනක් මෙම පොලිස් නිලධාරයා තලාතුඔය නගරයට ගොස් එනවිට විශාල ප‍්‍රමාණයේ බීම බෝතලයකට තලාතුඔය  ඉන්ධන පිරවුම් හලෙන් පෙට‍්‍රල් මිලදී ගෙන අදාළ ඥාති සොහොයුරාට මුදල් වෙනුවට ඉන්ධන ටිකක්  හෝ ලබා දීම සඳහා ඔහුගේ නිවසට පැමිණ ඇත. එවිට නිවසේ  කිසිවකු නොසිටි නිසා පෙට‍්‍රල් පිරවූ බෝතලය දොරකඩ තබා ඔහු ගොස් ඇත. අදාළ සොහොයුරාගේ මව ස්වල්ප  වේලාවකින් නිවසට පැමිණි අතර දොරළඟ බීම බෝතලයක් දැක ඇත. කවුරුන් හෝ ඥාතියකු නිවසට පැමිණ  කිසිවකු නොමැති නිසා බීම බෝතලය තබා යන්න ඇතැයි සිතා එය රැුගෙන ශීතරණයේ තබා ඇත. දින දෙකකින් පමණ පිපාසයට බීම ටිකක් බීමට ශීතකරණය ඇර වීදුරුවකට දා අතට ගත්විට එහි ඇති අමුතු බව නිසා දියණියට කතාකොට මෙම බීම බෝතලය පෙන්වා ඇත. එවිිට ඇය විසින් මෙහි ඇත්තේ පෙට‍්‍රල් බව පවසා නොසැලකිලි ලෙස මෙවැනි දේ නොකරන ලෙසට මවටද කරුණු පහදාදී ඇතපසුව මෙම පෙට‍්‍රල් ලැබුණේ  කෙසේද කියා සොයා බැලීමේදී සත්‍යය හෙළිවිය.   ",
    "URL": "https://www.lankadeepa.lk/deyyo_sakki/පෙට්රල්-බෝතලය-අයිස්-පෙට්ටියේ/15-320952",
    "Category": "deyyo_sakki"
}