{
    "Source": "www.lankadeepa.lk",
    "Timestamp": "None  2015 ජුලි මස 03",
    "Headline": "පොළෙන් පලා මිටියක් අරන් ඒ.ටී.එම්. කාඞ්පතින් ගෙවන්න හදලා",
    "News Content": "(නයිනමඩම චන්දන ප‍්‍රනාන්දු)මහමගදී සොර සතුරන්ගෙන් මුදල් පරෙස්සම් කරගන්න හිතාගෙන ස්වයංක‍්‍රීය මුදල් ගෙවන කාඞ්පත නිතරම ළඟ තබාගෙන සිටි මහත්මයකු හදිසියේ සතිපොළේ පලා වෙළෙන්දියකගෙන් පළා අරන් මුදල් ගෙවන්න කාඞ් පත වෙළෙන්දියකට දී සිදුවූ අපූරු පුවතක් පසුගියදා වෙන්නප්පුව ප‍්‍රදේශයෙන් වාර්තා විය.පසුගිය කාලයේ වෙන්නප්පුව ප‍්‍රදේශයේ නිතරම මහමගදී යතුරුපැදිකරුවන්ගේ මංකොල්ලකෑම් නිසා වැඩි පරෙස්සමට මහමග ගමන් කරනවිට වුවමනාවක් වුණොත් මුදල් ගැනීමට හා ගෙවීමට ස්වයංක‍්‍රීය මුදල් ගෙවන කාඞ්පතක් ළඟ තබාගත් මහත්මයෙක් රාජකාරි කටයුත්තකට නගරයට පැමිණ ඇත.මේ අතරතුර තම බිරිය දුරකතන ඇමැතුමක් දී පවසා ඇත්තේ එදින සතිපොළ පැවැත්වෙන නිසා එහි ගොස් පලාවර්ග කීපයක්ද රැගෙන එන ලෙසයි.තම පසුම්බියේ මුදල් නොමැති බව අමතක වූ මහත්මයා පොළට ගොස් වුවමනා පළාවර්ග ගෙන මුදල් ගෙවීමට සූදානම් වීමේදී මුදල් නොමැති බව මතක් විය. එය වෙළෙන්දියට පැවසීමට ලැජ්ජාවක් බැවින් ස්වයංක‍්‍රීය මුදල් ගෙවන කාඞ්පත දික් කළාලූ.මේ සිදුවීමෙන් තුෂ්ණිම්බූත වුන වෙළෙන්දිය වුන දේ ගැන හිතාගන්න බැරුව අවට සිිටි හිතවත් වෙළෙන්ඳන්ට සිදුවන දේ උස් හඬින් පවසද්දී එම ස්ථානයෙන් යමින් සිටි ඉහත මහත්මයාගේ හිතවතෙක් ඉදිරිපත් වී භාණ්ඩවලට මුදල් ගෙවා ස්ථානයට උචිත පරිදි හැසිරෙන්න කියා අවවාදයක් දී අර මහත්මයාව ගෙදර පිටත් කළාලූ. ",
    "URL": "https://www.lankadeepa.lk/deyyo_sakki/පොළෙන්-පලා-මිටියක්-අරන්-ඒ-ටී-එම්--කාඞ්පතින්-ගෙවන්න-හදලා/15-329332",
    "Category": "deyyo_sakki"
}