{
    "Source": "www.lankadeepa.lk",
    "Timestamp": "None  2015 ජුනි මස 26",
    "Headline": "ප‍්‍රා. සභා මන්ත‍්‍රී වැටී සිටියදී මැරුණු ඉත්තෑවත් අරන් ගම්මු මාරුවෙලා",
    "News Content": "ඔහු මහනුවර දිස්ත‍්‍රික්කයේ පළාත් පාලන ආයතනයක මන්ත‍්‍රීවරයෙකි. පැවති ආණ්ඩුවේ ප‍්‍රබල ඇමතිවරයකුගේ ප‍්‍රධාන ගෝලයකු ලෙස සිටි මොහු ප‍්‍රදේශවාසීන්ගේ විවිධ විවේචනයන්ට පාත‍්‍ර වූ අයෙකි.මොහු තම යතුරුපැදියේ නිවෙසට ගියේ බොහෝ රෑ බෝ වෙලාය. නිවෙසට යාමට පෙර මොහුට විශාල අකරතැබ්බයකට මුහුණ පාන්නට සිදු විය.යතුරුපැදි එළියක් සමඟ පාර හරහා පැන්න ඉත්තෑවෙක් මොහුගේ යතුරු පැදියේ ගැටීම නිසා මොහුද විසිවී පාරට වැටුණේ තුවාල රැසක් ද සමඟිනි.යතුරුපැදිය කොතරම් වේගෙන් වැදුණද කිවහොත් ඉත්තෑවාද මැරී මන්ත‍්‍රීවරයා අසලම වැටුණි. දැන් රෑ දොගොඩ හරියේය. දෙන්නම පාර මැදය. ප‍්‍රාදේශීය සභා මන්ත‍්‍රීවරයාට නැගිටීමට නොහැකි වූයේ ඔහුගේ අත බිඳී තිබුණු නිසාය.කෙසේ වෙතත් බයිසිකලය පෙරළුණු ශබ්දයට ගමේ කීප දෙනකු එතැනට ආවේ ඇතිවූ ශබ්දය බැලීමටය.තම ප‍්‍රදේශයේ මන්ත‍්‍රීවරයා තුවාල සහිතව පාර මැද වැටී සිටිනවා වගේම මැරී සිටි ඉත්තෑවාද ඒ අසල සිටිනවා දුටු පිරිස මුලින්ම අතට ගත්තේ ඉත්තෑවාය.ඔවුහු ඉත්තෑවා රැුගෙන යන්න ගියහ. අසල තිබූ පොලිස් ස්ථානයක නිලධාරීහු ඔහු ප‍්‍රදේශයේ රෝහලට ඇතුළත් කළහ. ",
    "URL": "https://www.lankadeepa.lk/deyyo_sakki/ප‍්‍රා--සභා-මන්ත‍්‍රී-වැටී-සිටියදී-මැරුණු-ඉත්තෑවත්-අරන්-ගම්මු-මාරුවෙලා/15-327468",
    "Category": "deyyo_sakki"
}