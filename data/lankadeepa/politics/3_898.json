{
    "Source": "www.lankadeepa.lk",
    "Timestamp": "2018 ජනවාරි මස 18",
    "Headline": "‘බැඳුම්කර වාර්තාව හමස් පෙට්ටියට දාන්න හදනවා‘",
    "News Content": "(විනීතා එම් ගමගේ)ආණ්ඩුව හදන්නේ බැඳුම්කර වාර්තාව පිළිබඳ කතාබහ පෙබරවාරි 10තෙක් ඇදගෙන ගොස් ඡන්දයෙන් පසු එය හමස් පෙට්ටියට දමා වසා දැමීමට යැයි ජාතික නිදහස් පෙරමුණේ ප‍්‍රචාරක ලේකම් මොහමඩ් මුසම්මිල් මහතා ප‍්‍රකාශ කළේය.   බැඳුම්කර වාර්තාවේ නිර්දේශ කඩිනමින් ක‍්‍රියාවට නැංවීම පසෙක ලා එය පදනම් කරමින් ‘බොරු රණ්ඩුවක්’ හදාගෙන ඇති ආණ්ඩුවේ නිල් - කොළ හා රතු පළු පෙබරවාරි 10වැනිදා තම තමන්ගේ ඡන්ද මලූ පුරවා ගැනීමේ උත්සාහයක නිරතව සිටින බව ද ඔහු පැවැසීය.එම සියලු ගැටුම් පෙබරවාරි 10 වැනිදායින් අවසන් වන බවත් ඉන්පසු බැඳුම්කර වාර්තාව හමස් පෙට්ටියට දමා යතුරු දැමීම මේ අයගේ අපේක්ෂාව බවත් හෙතෙම වැඩිදුරටත් සඳහන් කළේය. මොහොමඞ් මුසම්මිල් මහතා මේ අදහස් පළ කළේ පිටකෝට්ටේ ජාතික නිදහස් පෙරමුණේ ප‍්‍රධාන කාර්යාලයේ පැවැති මාධ්‍ය හමුවකදීය.‘‘බැදුම්කර කොමිෂන් සභා වාර්තාවේ ඉංග‍්‍රීසි පිටපත් පමණයි පාර්ලිමේන්තුවේ මහ ලේකම්වරයා වෙත ලබා දී තිබෙන්නේ. ස්ථාවර නියෝග අනුව සිංහල, දෙමළ හා ඉංග‍්‍රීසි යන ත්‍රෛභාෂා පිටපත් පාර්ලිමේන්තු මන්ත‍්‍රීවරුන්න්ට ලබා දිය යුතුව තිබෙනවා. ත්‍රෛභාෂා පිටපත් ලබා නොදුන්නොත් ජනවාරි 23 වැනිදා ද මේ බැඳුම්කර කොමිෂන් සභා වාර්තාව පිළිබඳ විවාදයක් පැවැත්වීමට ඉඩ ලැබෙන්නේ නැහැ. එජාප නායකයින්ගේ සම්බන්ධය’   ජනාධිපතිවරයා  නොපැවසුවාට අපට ඉතා විශ්වාස කටයුතු ආරංචි මාර්ග ඔස්සේ අනාවරණය වී තිබෙනවා. මෙම ජනාධිපති විමර්ශන කොමිෂන් සභා වාර්තාවේ තැන් කිහිපයකම එජාප නායක රනිල් වික‍්‍රමසිංහ, උප නායක රවී කරුණානායක, සභාපති මලික් සමරවික‍්‍රම හා මහලේකම් කබීර් හෂීම් යන අයගේ නම් සදහන් ව ඇති බව. මූල්‍ය වංචාවක් සම්බන්ධයෙන් ජනාධිපති කොමිසමක මෙරට දේශපාලන පක්ෂයක නම කියැවෙන්නේ ප‍්‍රථම වතාවට‘‘ යැයි ද ඔහු කීය.  ",
    "URL": "https://www.lankadeepa.lk/politics/‘බැඳුම්කර-වාර්තාව-හමස්-පෙට්ටියට-දාන්න-හදනවා‘/13-523177",
    "Category": "politics"
}