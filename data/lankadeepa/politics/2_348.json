{
    "Source": "www.lankadeepa.lk",
    "Timestamp": "2020 ජනවාරි මස 28",
    "Headline": "බැඳුම්කරේ වෝහාරික විගණන වාර්තාව කියන්නේ ජවිපෙ-එජාප නාඩගමක්",
    "News Content": "(මුදිතා දයානන්ද)බැඳුම්කර වංචාව පිළිබඳ වෝහාරික විගණන වාර්තාව කියන්නේ ජවිපෙත් එජාපයත් එක්ව නටන නාඩගමක් යැයි පිවිතුරු හෙළ උරුමයේ නායක පාර්ලිමේන්තු මන්ත‍්‍රී උදය ගම්මන්පිල මහතා අද (28) පැවසීය.ඔහු මේ බව පැවසුයේ පිටකෝට්ටේ පිහිටි පිවිතුරු හෙළ උරුමය ප‍්‍රධාන කාර්යාලයේ දී පැවති මාධ්‍ය හමුවකදීය.එහිදි ඔහු මෙසේද පැවසීය.මහින්ද රාජපක්ෂත් බැඳුම්කර හොරකම් කළාය, ඒ වංචාව අපේ කාලයේ වුණ වංචාවට වඩා වැඩිය, කිය කියා එක්සත් ජාතික පක්ෂයේ අය දැන් අලූත් නාඩගමක් පටන් අරන්. ජනතා විමුක්ති පෙරමුණත් ඒක අනුමත කරමින් වෝහාරික විගණන වාර්තාවක් ගැනම කිය කියා ඉන්නවා.මේ වෝහාරික විගණන වාර්තාවේ සඳහන් වෙනවා ඉතාමත් රහසිගතයි කියලා. මේ හැම පිටුවකම පාර්ලිමේන්තු කොපි කියලා සටහන් කරලා තියෙන්නේම එයින් පිටවීඹ වළක්වා ගන්නයි. දැන් එය උපටා ගනිමින් කියලා ජවිපෙ හා එජාපයේ අය මාධ්‍ය සාකච්ඡාවල විවිධ දේවල් කියමින් ඉන්නවා. මහින්ද රාජපක්ෂ කාලයේත් බැඳුම්කර හොරකම් සිදුවුණා. එයින් 2015 සිදුවුණ වංචාවට වඩා වැඩි පාඩුවක් සිදුවුණා කියලත් කියනවා.මේ වාර්තාව හදලා තියෙන්නේ ඉන්දියානු සමාගමක්. ඒකට වැඬේ භාරදෙන්න තීන්දු කරන්නේ මහබැංකුවේ මූල්‍ය මණ්ඩලය. ඔවුන් මේ වැඬේ බාරදුන්නේ තමන්ගේ හිතවතෙකුට. ඒ නිසා මේක හොරාගේ අම්මාගෙන් නෙවෙයි හොරාගෙන්ම පේන අහනවා වගේ වැඩක්.               ",
    "URL": "https://www.lankadeepa.lk/politics/බැඳුම්කරේ-වෝහාරික-විගණන-වාර්තාව-කියන්නේ-ජවිපෙ-එජාප-නාඩගමක්/13-564986",
    "Category": "politics"
}