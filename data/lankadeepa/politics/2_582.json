{
    "Source": "www.lankadeepa.lk",
    "Timestamp": "2018 සැප්තැම්බර් මස 25",
    "Headline": "‘ආර්ථික අර්බුධය විසඳන්න මහ මැතිවරයක් ඕනෑ‘",
    "News Content": " ( නාලක සංජීව දහනායක)ඇතිවී තිබෙන බරපතළ ආර්ථික ආර්බුධ විසඳීම සඳහා දිය හැකි හොඳම විසඳුම වහාම පාර්ලිමේන්තුව විසුරුවා හැර මහා මැතිවරණයක් පැවැත්වීම යැයි අනුරාධපුර දිස්ත‍්‍රික් පාර්ලිමේන්තු මන්ත‍්‍රී ශෙහාන් සේමසිංහ මහතා අද(25) පැවසීය. නියමිත කාලයට පෙර පාර්ලිමේන්තුව විසුරුවාහැරීම සඳහා ආණ්ඩුව යෝජනාවක් ගෙන එන්නේනම් ඒ සඳහා කොන්දේසි විරහිතව සහය දීමට ඒකාබද්ධ විපක්‍ෂය සූදානම් යැයිද මන්ත‍්‍රීවරයා කීය.මන්ත‍්‍රීවරයා මෙසේද පැවසීය.රුපියල අවප‍්‍රමාණයවීමත් සමඟම රටේ දැවැන්ත ආර්ථික පසුබෑමක් ඇතිවෙලා. මේ ආර්ථික අර්බුධය ඇතිවුනේ ආණ්ඩුවේ වරදින්. ඇමරිකානු ආර්ථිකය ශක්තිමත්වීම නිසා ලංකාවේ ආර්ථිකය දුර්වලවෙන බව රජය කියනවා. රුපියල ස්ථාවරකරලා ආර්ථික අර්බුධයෙන් ගොඩඒමට සැළසුම් සකස් කරනවා මිස ආණ්ඩුව නිදහසට කරුණු කියනවා. තමන්ගේ නිෂ්පාදකයන් ආරක්‍ෂාකරගැනීම නිසා ඇමරිකානු ආර්ථිකය ශක්තිමත් වෙනවා. ඒ බව මහබැංකුව රජයට දැනුම්දී තිබෙනවා. නමුත් ඒ තත්ත්වයට මුහුණදීමට අපේ රජයේ කිසිම සූදානමක් තිබුණේ නැහැ. එවැනි තත්ත්වයක් සඳහා මුහුණ දීමට ආණ්ඩුවට කිසිම වැඩපිළිවෙලක් තිබුනෙත් නැහැ.    ",
    "URL": "https://www.lankadeepa.lk/politics/‘ආර්ථික-අර්බුධය-විසඳන්න-මහ-මැතිවරයක්-ඕනෑ‘/13-537281",
    "Category": "politics"
}