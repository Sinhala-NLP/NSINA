{
    "Source": "www.lankadeepa.lk",
    "Timestamp": "2019 ඔක්තෝබර් මස 29",
    "Headline": "‘‘රණවිරුවන් වෙනුවෙන් ඕනෑම තොන්ඩුවකට බෙල්ල තියන්න  ලෑස්තියි‘‘",
    "News Content": "(පුෂ්පකුමාර මල්ලවආරච්ච)රණවිරුවන්ගේ ප්‍රශ්නයකදී වග කියන්නෙත් තමන් බවත් වග වෙන්නෙත් තමන් බවත් රණවිරුවන් වෙනුවෙන් ඕනෑම තොන්ඩුවකට බෙල්ල තියන්න  ලෑස්තිව සිටින බවත් නව ප්‍රජාතන්ත්‍රවාදී පෙරමුණේ ජනාධිපති අපේක්ෂක සජිත් ප්‍රේමදාස මහතා අද (29)  දිවුලපිටියේදී පැවසීය.සජිත් ප්‍රේමදාස මහතා මේ බව සඳහන් කළේ දිවුලපිටිය මහජන ක්‍රීඩාංගනයේ පැවති ජන රැළියකදීය.ප්‍රතිවාදියාට විවාදයකට අභියෝග කලාම අහල පහළ ඉන්න කුක්කෝ උත්තර දෙනවා. මට පොහොට්ටුවේ කුක්කන්ගේ උත්තර අවශ්‍ය නැහැ.  ප්‍රතිවාදියාට  තනිවම බැරිනම් කිහිලිකරු, හැරමිටි අරගෙන තවත් බයනම් ජනාධිපති අයියා ඇතුලු පවුල් අයත් එක්ක ඕනෑම තැනකට එන්න මම විවාදයකට තනිවම එන්න සූදානම් යැයිද සජිත් පේමදාස මහතා කීය.රටේ ආරක්ෂාව වගේම නීතිය හා සාමයත් පීල්ඩ් මාර්ෂල් සරත් ෆොන්සේකාට බාරදෙන බවත් ජනාධිපති රණසිංහ මහතා ‘සත්‍ය කවදා හෝ ජය ගන්නා බව ප්‍රකාශ කළ අන්දමට  වසර දහයක් තිස්සේ රාජපක්ෂ පවුල  සතු කරගෙන තිබූ යුද ජයග්‍රහණය වසර දහයකට පස්සේ යුද්ධය දිනුවේ හමුදාපති නිසා බව තමන්ගේ ප්‍රතිවාදියා ප්‍රකාශ කිරීම සතුටට කරුණක් බවත් ප්‍රේමදාස මහතා මෙහිදී අවධාරණය කළේය.    ",
    "URL": "https://www.lankadeepa.lk/politics/‘‘රණවිරුවන්-වෙනුවෙන්-ඕනෑම-තොන්ඩුවකට-බෙල්ල-තියන්න--ලෑස්තියි‘‘/13-559642",
    "Category": "politics"
}