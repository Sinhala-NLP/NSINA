{
    "Source": "www.lankadeepa.lk",
    "Timestamp": "2018 අගෝස්තු මස 22",
    "Headline": "‘ජනපතිවරණයට පක්ෂ සියල්ලම ආවොත් මැතිවරණයෙන් තීන්දුවක් ගන්න බැරිවෙනවා‘",
    "News Content": "(දයාරත්න ඇඹෝගම)ඉදිරි ජනාධිපතිවරණයට ප්‍රධාන පක්ෂ  සියල්ලම අපේක්ෂකයන් ඉදිරිපත් කළහොත් එකඳු පක්ෂයකටවත් ප්‍රකාශිත ජන්දයන්ගෙන් 50% ජන්දයක් ලබා ගත නොහැකි විමෙන් එම  මැතිවරණය තීන්දුවක් ගත නොහැකි මැතිවරණයක් බවට පත් වෙනවා යැයි ශ්‍රී ලංකා නිදහස් පක්ෂ ජාතික සංවිධායක අමාත්‍යය දුමින්ද දිසානායක මහතා පැවසීය.අමාත්‍යවරයා මේ බව  පැවසුයේ  ‍අනුරාධපුර බටහිර ආසන බළ මණ්ඩල රැස්විම අමතමිනි.මෙම ජනහමුව අනුරාධපුර බටහිර ආසන සංවිධායක හිටපු නියෝජ්‍ය අමාත්‍ය ඩබ්.බී ඒකනායක මහතාගේ නිවසේදී අද (22)දින පැවැත්විණි.මෙහිදි අමාත්‍ය දුමින්ද දිසානායක මහතා මෙසේද පැවසිය.‘ඊළඟ ජනාධිපතිවරණයට අපි ප්‍රධාන පක්ෂ 03 න් අපේක්ෂකයෝ තිදෙනෙක් ඉදිරිපත් කළොත් මොකද වෙන්නේ, ශ්‍රී ලංකා එකෙන් එක්කෙනයි, පොහොට්ටුවෙන් එක්කෙනයි, එ.ජා.පයෙන් එක්කෙනයි , තව පැරදුනත් ජනාධිපතිවරණයට ජ.වි.පෙත් ඉල්ලනවා නේ.මේ පක්ෂ වලින් පුද්ගලයෙක් මේ රටේ ජනාධිපතිවරයා බවට පත් වෙන්න නම් පාවිච්චි කරන ජන්ද වලින් 50% කුත් තවත් එක් ජන්දයක් ලබා ගත යුතු වෙනවා.ඒක තමයි නීතිය, එහෙම නැත්නම් දෙවැනි මනාපය ගණින්න ඕන.හැබැයි අපි ජනාධිපතිවරණයක කවදාවත් දෙවැනි මනාපයක් ගහන්නේ නෑ,අපි ශ්‍රී ලංකා නම් අපි අපේ අපේක්ෂකයාට කතිරය ගහනවා මිසක්, එයාටත් කතිරය ගහලා, දෙවැනි මනාපයක් අපි ලකුණු කරන්නේ නෑ.අපි බෙදිලා වෙන්වෙලා ගියොත් ඒ මැතිවරණය තීන්දුවක් ගන්න බැරි මැතිවරණයක් බවටත් පත් වෙනවා.   ",
    "URL": "https://www.lankadeepa.lk/politics/‘ජනපතිවරණයට-පක්ෂ-සියල්ලම-ආවොත්-මැතිවරණයෙන්-තීන්දුවක්-ගන්න-බැරිවෙනවා‘/13-535092",
    "Category": "politics"
}