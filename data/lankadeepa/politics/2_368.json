{
    "Source": "www.lankadeepa.lk",
    "Timestamp": "2019 දෙසැම්බර් මස 30",
    "Headline": "‘රාජිතලා රෝහල්වලට ඉන්න එක වෙනස්  නොවුණොත් ජනතාව තීන්දුවක් ගනීවි’",
    "News Content": "(මුදිතා දයානන්ද)'සාමාන්‍ය වැරදි කළ මේ රටේ සාමාන්‍ය මිනිස්සු හිරගෙවල්වල සිටියදී බරපතල වැරදි කළ රාජිතලා වැනි අය රෝහල්වලට වෙලා ඉන්න එක වෙනස් නොවුණොත් මේ රටේ ජනතාව තීන්දුවක් ගනීවි. ජනතාව ඒ ගැන අවදියෙනුයි ඉන්නේ' යැයි බලශක්ති රාජ්‍ය අමාත්‍ය රෝහිත අබේගුණවර්ධන මහතා අද (30) පැවසීය.බත්තරමුල්ල නෙළුම් මාවතේ පිහිටි ශ්‍රී ලංකා පොදුජන පෙරමුණු කාර්යාලයේ දී බලශක්ති රාජ්‍ය අමාත්‍ය රෝහිත අබේගුණවර්ධන මහතා මෙසේ කීය.''යහපාලන ආණ්ඩුව නඩු පිට නඩු දාලා දස වද දෙද්දී අපි නම් කිසි දවසක අධිකරණවලට, පොලිසිවලට බයේ හැංඟුණේ නැහැ. මේ විදිහට ගියොත් වැරදිකාරයෝ සියලු දෙනා රෝහල්වල නවතින්න ගනිවි.යහපාලන ආණ්ඩුව අමු අමුවේම ප‍්‍රජාතන්ත‍්‍රවාදයට හානි කළා. නීතිය අවභාවිතා කළා. රනිල් වික‍්‍රමසිංහ මහත්තයාත් එක්ක අරලියගහ මන්දිරයේ දි තීන්දු අරගෙන තමයි ඒ අය නඩු අහන්න අධිකරණ තුනක් පිහිටෙව්වේ. රාජපක්ෂලාගේ නඩු දවස ගානේ අහන්න කියලා වෙනම අධිකරණයක් පිහිටෙව්වා. රාජිතම ඒ ගැන මාධ්‍ය හමුවේ ප‍්‍රකාශයක් කර තිබුණා.අපි බලාපාරොත්තු වෙනවා රාජිතලාගේ මේ සිල්ලර වැඩ ගැන විතරක් නෙවෙයි නෙවිල් ප‍්‍රනාන්දු රෝහලෙන් පටන් අරන්, අපේ කලින් ආණ්ඩු කාලේ ධීවර ඇමති ලෙස සිටියදී කළ දේවල්වලට අදාළව පවා නීතිය අකුරට ක‍්‍රියාත්මක වෙයි කියලා. අධිකරණය නොමඟ යවන මෙවැනි අය ගැන අවධානයෙන් සිටිය යුතුයි'' යැයිද ඒ මහතා කීය.  ",
    "URL": "https://www.lankadeepa.lk/politics/‘රාජිතලා-රෝහල්වලට-ඉන්න-එක-වෙනස්--නොවුණොත්-ජනතාව-තීන්දුවක්-ගනීවි’/13-563176",
    "Category": "politics"
}