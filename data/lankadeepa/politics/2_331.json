{
    "Source": "www.lankadeepa.lk",
    "Timestamp": "2020 පෙබරවාරි මස 26",
    "Headline": "‘ප්‍රජාතන්ත්‍රවාදීව තිබූ රට මිලිටරිකරණය ලක්වෙමින් තිබෙනවා’",
    "News Content": "(නිමල කොඩිතුවක්කු)ගෝඨාභය රාජපක්ෂ මහතා ප‍්‍රමුඛ වත්මන් රජය ප‍්‍ර‍්‍රජාතන්ත‍්‍රවාදීව තිබූ රට සැලසුම් සහගතව මිලිටරිකරණයට ලක්කරමින් තිබෙන බව පාර්ලිමේන්තු මන්ත‍්‍රී අශෝක් අබේසිංහ මහතා කොළඹදී අද (26) පැවසීය.මහපාරේ රථවාහන හැසිරවීමේ සිට සියලූ සැලසුම් හා තීන්දු තීරණ ගැනීම දක්වා හමුදාව යොදාගැනීමට වත්මන් රජය පියවර ගෙන ඇතැයිද මන්ත‍්‍රීවරයා සඳහන් කළේය.භීතියට පත්වූ රටක් වෙනුවට නිදහසේ ජිවත්විය හැකි රටක් වෙනුවෙන් සමගි ජනබලවේගය වටා එක්වැන්නනැයි රටේ සමස්ත ජනතාවට ආරාධනා කර සිටින බවද කොළඹ, මාර්ක්ස් ප‍්‍රනාන්දු මාවතේ විපක්ෂනායක කාර්යාලයේ  පැවති මාධ්‍ය හමුවකට එක්වෙමින්  අබේසිංහ මහතා පැවැසීය.එහිදී වැඩිදුරටත් අදහස් දැක්වූ පාර්ලිමේන්තු මන්ත‍්‍රී අශෝක් අබේසිංහ මහතා මෙසේද කීය.‘‘දැන් මේ රජය බලයට පත්වෙලා දින 100ක්  ගතවෙලා තියෙනවා.  මේ රජය පත්කරන්න කැපවු අයගේ අපේක්ෂා භංගත්වයට මේ කාළය තුළ දිනෙන් දින වැඩිවෙමින්  තියෙනවා.2015 ජනවාරි 8 වනදා අපේ ජනාධිපති අපේක්ෂකයා ජයග‍්‍රහණය කරලා අපි දින 100 ආණ්ඩුව එදා හැදුවා.  දින 100 ආණ්ඩුව යටතේ අපි ඉන්ධන මිල අඩු කළා. රාජ්‍ය සේවකයන්ගේ වැටුප් වැඩිකළා, ජනතාවට සහන දුන්නා.  19 වන සංශෝධනය ඉදිරිපත් කර ස්වාධීන කොමිෂන් සභා ඇති කළා. ජනතාවගේ ප‍්‍රජාතන්ත‍්‍රවාදී නිදහස තහවුරු කරන්න ඒ කෙටි කාළය තුළ අපිට හැකිවුණා.මේ සියල්ල සිදුකලේ අපි මන්ත‍්‍රීධුර 42ක් තියාගෙනයි. මන්ත‍්‍රීවරු  95ක් ඉන්න මේ රජය දැන් ප‍්‍රකාශ කරනවා  අපිට තියෙන්නේ සුලූතර රජයක් ජනතාවට  සහන දෙන්න විදියක් නැතිලූ. දැන් මේ පත්වෙලා ඉන්න ආණ්ඩුව රටේ ජනතාවට සහන දෙන්න තුනෙන් දෙකකක් ඉල්ලා සිටිනවා.දැන් අගමැතිතුමා එතුමන්ගේ පිරිවර සමඟ ඉන්දියාවට ගිහින් ණය විරාමයක්  ඉල්ලා සිටියා.  මෙවැනි තත්වයට අද මේ ආණ්ඩුව අපේ රට පත්කරලා තියෙනවා.  මේ දින 100 තුළ අපේ රට යළිත් ජාත්‍යන්තරයේ හෑල්ලූවට ලක්කරලා තියෙනවා.දැන් මේ දින 100 තුළ රට  සීඝ‍්‍රයෙන් මිලිටරීකරණයට ලක්වෙමින් පවතිනවා.  රටේ ජනාධිපති, ආරක්ෂක ලේකම්, වරාය සභාපති, රේගු අධ්‍යක්ෂ ජනරාල් ආදි රටේ  ඉහලම තනතුරු අද දරන්නේ විශ‍්‍රාමික හමුදා නිලධාරින්.  ඒ වගේම  බන්ධනාගාර කොමසාරිස්වරයා ලෙසත් හිටපු හමුදා නිලධාරියෙක් පත්කරන්න යනවා කියලා  අපිට දැනගන්න ලැබිලා තියෙනවා.ඒ වගේම  මාර්ගයේ රථවාහන හසුරවන පොලිසිය වෙනුවටත් දැන් හමුදාව යොදවමින් සිටිනවා.  ප‍්‍රජාතන්ත‍්‍රවාදය කරා අපි  ගෙන ගිය රට අද වනවිට සීඝ‍්‍රයෙන් මිල්ටරීකරනය කරමින් යනවා.264000 ක් වන විදුල්පතිවරුන් සහ ගුරුවරුන් අද පාසල් එන්නේ නැතුව වර්ජනයක නිරත වෙනවා.  2015 අපේ රජය යටතේ ගුරුවරුන්ගේ වැටුප් විෂමතාවය ඉවත් කරන්න අපි තීන්දුවක් ගත්තා. ගුරු සේවය සංවෘත සේවයක් කිරිමටත් අපි  සාකච්ඡා කළා. යම් යම් තින්දු අරන් ඒවා ක‍්‍රියාත්මක වනතුරු  එතෙක් ඔවුන්ට රුපියල්  3000ක අන්තර්කාලින දීමනාවක් ලබාදිමට අපි තීන්දුවක් ගත්තා.අද එම දීමනාවත් කප්පාදු කරලා තියෙනවා. මේ හේතුවෙන් අද පාසල් පද්ධතියම අකර්මණ්‍ය වී තිබෙනවා.  රාජ්‍ය සේවකයන්ගේ  විශ‍්‍රාමිකයන්ගේ ඡුන්දයෙන් බලයට ඇවිත් මේ ආණ්ඩුව අද ඔවුන්ගේ  වැටුප් දිමනා සියල්ලක්ම කප්පාදු කරලා තියෙනවා. අනිත් පැත්තෙන් රණවිරුවන් වෙනුවෙන් හඩා වැටුනා. අද ආබාධිත රණවිරුවන් යලිත් මහපාරට වැටිලා තියෙනවා.මේ රජය රණවිරුවන් මහාසංඝරත්නය පිළිබඳ කිඹුල් කදුලූ හෙලූවා කියලා අද 69 ලක්ෂය වගේම මුලූ රටටම තේරුම් ගිහින් තියෙනවා. බලාපොරොත්තු වූ වෙනස සිදු වෙලා නැහැ කියලා පිටරට ඉඳලා වෙනසක් බලාපොරොත්තුවෙන් ලංකාවට ඇවිත් ඡන්දෙ දීපු පිරිසටත් අද තේරුම් ගිහින් තියෙනවා.  නැවත මේ රට  භාර දුන්නේ පරන හොරු රැළටම කියලා මේ ආණ්ඩුවට ඡන්දය දීපු පුද්ලගලයන්ට දැන් හැඟී ගොස් තිබෙනවා. දැන් මේ ආණ්ඩුවට ඡන්දය දීපු ලක්ෂ 69 ට ජනතාවට මුහුණ දෙන්න විදියක් නැතුව සිටිනවා.මේ රජය දැන්  දිනෙන් දින ජනතා අප‍්‍රසාදයට පත්වෙමින් තිබෙනවා. බොරු පොරොන්දු දි බලයට පත්වූ මේ ආණ්ඩුව  එලැබෙන මහමැතිවරණයේදී  පරාජය කරන්න සමගි ජනබලවේගය සමග පෙරට එන්න කියලා මේ රටේ සියලූම ජනතාවට අපි ආරාධනා කරනවා’’යැයිද ඔහු එහිදී පැවැසීය.  ",
    "URL": "https://www.lankadeepa.lk/politics/‘ප්‍රජාතන්ත්‍රවාදීව-තිබූ-රට-මිලිටරිකරණය-ලක්වෙමින්-තිබෙනවා’/13-566702",
    "Category": "politics"
}