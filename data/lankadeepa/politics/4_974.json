{
    "Source": "www.lankadeepa.lk",
    "Timestamp": "2017 ඔක්තෝබර් මස 27",
    "Headline": "‘ විධායක බලතල වලට කලින් 13 වැනි ව්‍යාවස්ථාව අහෝසි කළ යුතුයි’",
    "News Content": "(මුදිතා දයානන්ද)                විධායක බලතල අහෝසි කරන්න අවශ්‍යම නම් ඊට පෙර පළාත් සභාවලට බලය බෙදන 13 වැනි සංශෝධනය අහෝසි කරන්න යැයි ඇල්ලේ ගුණවංශ හිමියෝ අද (27) සම්බුද්ධත්වය ජයන්ති මන්දිරයේදි පැවසීය. නව ආණ්ඩුක‍්‍රම ව්‍යවස්ථාවක අවශ්‍යතාවයක් දැනට අපි දකින්නේ නැහැ. මේක ගේන්නේ ජාත්‍යන්තර සංවිධානවල බලපෑම් අනුවයි. මේ ජාත්‍යන්තර සංවිධානත් අපේ පාලකයින් ඇතුළු දේශපාලඥයිනුත් ගහන මැච් එකේ මේ රටේ සිංහල හා දෙමළ සාමාන්‍ය ජනතාව පන්දුවලට පත්කරගෙන. මෙවැනි ව්‍යවස්ථාවක් දෙමළ ජනතාවට අවශ්‍යත් නැහැ. විධායක බලතල අහෝසි කරන්න  ඕන කියලා කියනවා. ඒක එහෙම කරනවා නම් පළාත් සභාවලට බලය බෙදන 13 වැනි ආණ්ඩුක‍්‍රම ව්‍යවස්ථාව සංශෝධනය අහෝසි කළ යුතුයි. මෙපමණ කලක් පළාත් සභා මගින් රට බෙදෙන්න තිබුණ ඉඩකඩ අහුරා ගත්තේ නූලෙන් වගේ මේක එල්ලගෙන හිටියේ විධායක බලතල නිසයි.ඒක නැතිවුණ ගමන් රට බෙදෙන එක වළක්වන්න බැහැ. ඒ වගේම මේ ව්‍යවස්ථාව ගේන එක නවත්ව ගත්තත් ආණ්ඩුව ගැටයක් ගහලා පළාත් සභාවලට මෙතෙක් ලබානොදුන් අධිකරණ, පොලිස් හා ඉඩම් බලතල ලබාදෙන්න ඉඩ තිබෙනවා. ඒ නිසා ඒ ගැනත් අවධියෙන් සිටිනා ලෙස අපි රට ගැන කැක්කුමක් තිබෙන පාර්ලිමේන්තු මන්ත‍්‍රීවරුන්ගෙන් හා ජනතාවගෙන් ඉල්ලා සිටිනවා.    ",
    "URL": "https://www.lankadeepa.lk/politics/‘-විධායක-බලතල-වලට-කලින්-13-වැනි-ව්‍යාවස්ථාව-අහෝසි-කළ-යුතුයි’/13-519544",
    "Category": "politics"
}