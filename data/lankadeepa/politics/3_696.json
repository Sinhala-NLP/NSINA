{
    "Source": "www.lankadeepa.lk",
    "Timestamp": "2018 ජුලි මස 09",
    "Headline": "‘ පාතාලය වැඩි වෙලා මනුස්සයෙකුට පාරේ බැහැලා යන්න බැහැ‘",
    "News Content": " (නාලක සංජීව දහනායක)දිනපතා සිදුවන මනුෂ්‍ය ඝාතන හේතුවෙන් මනුස්සයෙකුට නිදහසේ ගමන් කළ නොහැකි තත්ත්වයක් උද්ගතව ඇතැයි පාර්ලිමේන්තු මන්ත‍්‍රී රෝහිත අබේගුණවර්ධන මහතා අද (9) කීය.    මන්ත‍්‍රීවරයා මෙසේද කීය.දවසගානේ රටේ විවිධ පළාත් වලින් මහාපරිමාණයෙන් මතකුඩු අහුවෙනවා. එදා සාධාරණ සමාජයක් වෙනුවෙන් කතා කළ පිරිස් මේ ගැන කතා කරන්නේ නැහැ. එක් පැත්තකින් මත්කුඩු පැතිරෙන විට අනෙක් පැත්තෙන් පාතාලය හිස ඔසවනවා.ඉස්සර දේශපාලනය හා රටේ සංවර්ධනය ගැන ප‍්‍රවෘත්තිවලට පෙන්නුවත් දැන් පෙන්නන්න සිදුවෙලා තියෙන්නේ පාතාල ක‍්‍රියාකාරකම් ගැන විතරයි. ගතවූ මාස හයට මනුෂ්‍ය ඝාතන 214ක් සිදුවී තිබෙන බව පොලීසිය බාර අමාත්‍යවරයා පවසනවා.දැන් දවස ගානේ මනුෂ්‍ය ඝාතන සිදුවෙනවා. පාතල ක‍්‍රියාකාරකම් නිසා මනුස්සයකුට පාරේ බැහැල යන්න බැරි තත්ත්වයක් උදාවෙලා තිබෙන බවද කීය.   බත්තරමුල්ල, නෙළුම්මාවතේ පිහිටි ශ්‍රී ලංකා පොදුජන පෙරමුණු කාර්යාලයේදී අද (09) පැවැති  මාධ්‍ය හමුවකට එක්වෙමින් හෙතෙම මේ බව ස`දහන් කළේය.            (ඡායාරූපය -ජයමාල් චන්ද්‍රසිරි )    ",
    "URL": "https://www.lankadeepa.lk/politics/‘-පාතාලය-වැඩි-වෙලා-මනුස්සයෙකුට-පාරේ-බැහැලා-යන්න-බැහැ‘/13-532395",
    "Category": "politics"
}