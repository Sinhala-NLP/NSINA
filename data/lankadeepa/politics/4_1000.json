{
    "Source": "www.lankadeepa.lk",
    "Timestamp": "2017 ඔක්තෝබර් මස 10",
    "Headline": "’ පටු දේශපාලන අරමුණු වළකමු ’ - බෙල්ලන්විල විමලරතන හිමි",
    "News Content": "(මුදිතා දයානන්ද) බහුරතයක් සාමාන්‍ය ජනතාව අපි අතර සංස්කෘතික වෙනස්කම් වලට ගරු කරමින් සහයෝගයෙන් ජීවත් වීමට සුදානම් වුවත් ඇතැම් දේශපාලඥයින් පටු දේශපාලන අරමුණු වෙනුවෙන් මේ වෙනස්කම් බේද බවට පත් කරනවා. ඒ කෲර වෑයම වළක්වාගැනීමේ වගකීම අපි සියලූ දෙනාටම තිබෙනවා යැයි බෙල්ලන්විල රජමහා විහාරස්ථානාධිපති බෙල්ලන්විල විමලරතන හිමියෝ අද (10) පැපිලියානේදී පැවසුහ.ලංකාව කියන්නේ ඉතාම කුඩා රටක්. අපි කවදාවත් ඒ බව අමතක නොකළ යුතුයි. මේක දියුණු කරන්න නම් අපි අතර සමගියක් පැවතිය යුතුයි. අපි පුද්ගලයන් හැටියට හෝ භූමිය හැටියට හෝ කොටස් වලට බෙදුනොත් මේ රට දියුණු කරන්න බැහැ. අපේ රටටත් වඩා කුඩා, අපිට තිබෙන සම්පත්වලින් සීයෙන් එකක්වත් නැති සිංගප්පුරුව දියුණු වුණේ ඒ රටේ නායකයින්ට සෑම දෙනා අතරම ජාතික සමගිය පවත්වාගෙන යන්න හැකිවීම නිසයි. එහෙත් අපේ රටේ අවාසනාවට අපේ ඇතැම් දේශපාලඥයින් පටු දේශපාන අරමුණු වෙනුවෙන් අපි අතර තිබෙන සංස්කෘතික හා ආගමික වෙනස්කම් බේදයන් බවට පත් කරනවා. ඔවුන්ගේ ඒ කෲර වෑයම වළක්වාගැනීම අපි කාගෙත් වගකීමක් බව විමලරතන හිමියෝ සඳහන් කළහ.  ",
    "URL": "https://www.lankadeepa.lk/politics/’-පටු-දේශපාලන-අරමුණු-වළකමු-’---බෙල්ලන්විල-විමලරතන-හිමි/13-518840",
    "Category": "politics"
}