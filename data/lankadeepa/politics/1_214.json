{
    "Source": "www.lankadeepa.lk",
    "Timestamp": "2020 ජුලි මස 20",
    "Headline": "‘ජව සම්පන්න පාලනයක් බිහි කිරීමට කැප වෙනවා‘",
    "News Content": "(නිමල කොඩිතුවක්කු) කොරෝනා වසංගතය හේතුවෙන් රට මුහුණ  දෙන ආර්ථික, සමාජිය සහ ආරක්ෂක  ගැටලු ඇතුළු  වර්තමාන අභියෝග ජයගැනිමට ජවසම්පන්න පාලනයක්  බිහිකිරිමට කැපවෙන බව සමගි ජනබලවේගයේ නායක හිටපු විපක්ෂ නායක සජිත් ප්‍රේමදාස මහතා කොළඹදී අද(20) පැවසීය. නාස්තිය, දූෂනය, වංචාව පිටුදකින  සැමට ප්‍රතිලාභ හිමිවන  කාර්යක්ෂම රාජ්‍ය පාලනයක් ඉටුකිරීමට සමගි ජනබලවේගයේ ප්‍රතිපත්ති ප්‍රකාශණය යොදා ගන්නා බවද සජිත් ප්‍රේමදාස මහතා සඳහන් කලේය. ප්‍රජාතන්ත්‍රවිරෝධී සියලු බාධක පරාජය කරමින් ආර්ථික,  දේශපාලන, සමාජීය බලවේග  එකට ඒකරාශි කර ජාතික අවශ්‍යතාවයන් සපුරාලමින්  රටම බලගන්වා සද්ධන්ත ශ්‍රී ලංකාවක් නිර්මාණය කර ජනතාව දිනවන  බවද ඔහු පැවසීය. සජිත් ප්‍රේමදාස මහතා මේ බව පැවසුවේ ඇතුල්කෝට්ටේ පිහිටි සමගි ජනබලවේගය ප්‍රධාන  කාර්යාලයේදී පැවැති මහමැතිවරණය සඳහා වන සමගි ජනබලවේගයේ ප්‍රතිපත්ති ප්‍රකාශනය එළිදැක්වීමේ   උත්සවයේ ප්‍රධාන ආරාධිතයා ලෙස  එක්වෙමිණි. ශක්තිමත් රටක් තෘප්තිමත් ජනතාවක් තේමාවෙන් එලැදැක්වූ  සමගි ජනබලවේගයේ ප්‍රතිපත්ති ප්‍රකාශනයට ඉදිරි වසර පහ සඳහා රට ගොඩනැගීමට අවශ්‍ය ආර්ථික සංවර්ධන වැඩ පිළිවල ඇතුළත් වේ. එහිදී වැඩිදුරටත් අදහස් දැක්වූ සමගි ජනබලවේගයේ නායක හිටපු විපක්ෂ නායක සජිත් ප්‍රේමදාස මහතා මෙසේද කීවේය.    “ ජනතාවත්  අපත් අතර ඇතිකරගන්නා වු සමාජ ගිවිසුම අපේ රටේ ප්‍රජාතන්ත්‍රවාදි දේශපාලන ඉතිහාසයේ නව හැරවුම් ලක්ෂයක ආරම්භයක් හැටියට මම හදුන්වන්නට කැමතියි. පක්ෂයක ප්‍රතිපත්ති ප්‍රකාශණයකින් ගම්‍ය වන්නේ අනුගමනය කිරීමට අපේක්ෂා කරන ප්‍රතිපත්ති මාලාවයි. සමගි  ජනබලවේගයේ ප්‍රතිපත්ති මාලාවත්  අපේ ගමනත් අතර  මනා සම්බන්ධතාවයක් ඇති බව මෙහිදී පැහැදිලි කළ යුතුයි. ප්‍රජාතන්ත්‍රවාදී  ඉතිහාසය පුරාවටම සෑම මැතිවරණ සමයකදීම විවිධ ප්‍රතිපත්ති ප්‍රකාශණ එලි දක්වනවා  අපි දැකලා තියෙනවා. ඒ ඉදිරිපත්  කරන වැඩසටහන් රාජ්‍ය බලය ලැබුනයින් පසුව ක්‍රමිකව අමතක කරනවා. සම්ප්‍රදානුකූලව  මෙතක් ක්‍රියාත්මක වූ  ප්‍රතිපත්ති ප්‍රකාශණ එලිදැක්විමත් සමගි  ජනබලවේගය ඉදිරිපත් කර තිබෙන ඒ  වැඩපිලිවෙලත් දර්ශණයත්  අතර වෙනසක් තිබෙනවා.  අපි ක්‍රමිකව දිනවකවානු සහිතව සැලැස්මක් අනුව  මේ ප්‍රතිපත්ති ප්‍රකාශය ඉදිරිපත් කර තිබෙනවා.  මේ රටේ සමස්ථ ජනතාවත්  සමග ඇතිකරගෙන තිබෙන ගිවිසුම  එහි සදහන්ව තිබෙන වචනවල පරිසමාප්ත අර්ථයෙන්ම ප්‍රයෝගිකවම ක්‍රියාත්මක කිරීමට අපි සැදී පැහැදි සිටිනවා. සමගි  ජනබලවේගය අප රටේ නූතන අභියෝගවලට, ජනතා ප්‍රශ්නවලට විසදුම් සපයන දේශපාලන  ප්‍රවාහයක් වනවා. අපි ප්‍රශ්න විසදන්නන් හැටියටයි ඉදිරිපත්වෙන්නේ. ප්‍රජාතන්ත්‍රවාදි ඉතිහිසය තුළ  රට පාලනය කල විවිධ පක්ෂ, විවිධ නායකයින් රටේ ජනතාවගේ ප්‍රශ්ණ  වලට තිරසර විසදුම් ලබාදුන්නද කියන එක ගැන අපි ප්‍රශ්ණ කළ යුතුයි.  අපි ඉදිරිපත්වෙලා තියෙන්නේ අභියෝග  වලින් ප්‍රශ්ණ වලින් පැන යන්න නෙමෙයි. අපි ඉදිරිපත් වෙලා සිටින්නේ නැවුම් අදහස්වලින්,  ඉදිරිය දකින දර්ශනයක් තුලින් රටට උචිත වැඩපිලිවලක් ක්‍රියාත්මක කරන්නයි.අපේ ප්‍රතිපත්ති ප්‍රකාශණය නිර්මාණය කලේ ඉතාම පිරිසිදු ක්‍රමාණුකුල ක්‍රමවේද තුලින්. සති ගණනාවක්   තිස්සේ විවිධ ක්ෂේත්‍රවල විශේෂඥයින්, විද්වතුන්, වෘත්තියවේදීන් ඇතුලු පිරිස් ඒකරාශී කරගනිමින් තමයි අපි  මේ ප්‍රතිපතත්ති ප්‍රකාශණය ඉදිරිපත් කළේ. අපේ රට මුහුන දෙන වර්ථමාන අභියෝගවලට  විසදුම් ලබාදිමේ වැඩසටහන් මෙහි ඇතුලත් වෙනවා. කොරෝනා වසංගතය නිසා ආර්ථික, සමාජිය, ජාතික ආරක්ෂාව ඇතුලු සෑම ක්සේත්‍රයකම  අභියෝග රැසක් නිර්මාණය වෙලා තියෙනවා. මේ නිර්මාණය වූ අලුත් අභියෝග පිලිබඳ  අලුතින් හිතලා නිර්මාණශීලිව අපේ ප්‍රතිපත්ති සකස් කළා. ඒ තුලින් ප්‍රශස්ථ, ප්‍රබුද්ධ රාජ්‍ය පාලනයක් ක්‍රියාත්මක  කරන්න අපි අපේක්ෂා කරනවා. කොරෝනා වසංගතය විවිධ අය විවිධ ආකාරයට විග්‍රහ කලා. කොරෝනා  වසංගතය අපේ රටේ ජාතික ආරක්ෂාවට එල්ලවුනු බරපතලම මරු පහරක් විදියට මම සලකන්න කැමතියි. දැන් වර්තමානයේ ආර්ථික ආරක්ෂාව, සෞඛ්‍යමය ආරක්ෂාව, සමාජමය ආරක්සාව  බරපතල අනතුරකට පත්වෙලා තිබෙනවා. හැම අතකින්ම අපිට නව අභියෝග එල්ලවෙලා තිබෙනවා. කොරෝනා වසංගතයට  ප්‍රයෝගික විසදුම් ලබාදීමට නොහැකිව  අබල දුබල වි සිටින පාලකයන් පිදුරුගොඩවල්වලට  ගිනිකූරු ගසා රට මහා ගිනිකන්දක් බවට නිර්මාණය කරමින් යනවා.  ජාතිවාදය, ආගම්වාදය අවුස්සමින් අන්තවාදයට ශක්තිය ලබාදෙමින් ඔවුන් කටයුතු කරනවා. මේ ආකාරයට කොරෝනා වසංගතය නිසා ජාතික ආරක්සාවට බරපතල  අභියෝග රැසක් එල්ලවෙනවා. මේ අභියෝගවලින් අපිට  පැන යන්න බැහැ. අපි ඒවාට මුහුන දිය යුතුයි. ඒ ශකිතිය සමගි  ජනබලවේගය සතුව තිබෙනවා. මේ උද්ගතව තිබෙන සෑම අභියෝගයකටම මුහුන දීලා තිබුනටත්  වඩා සංවර්ධිත ජවසම්පන්න  සද්ධන්ත මාතෘභූමියක්  බිහිකිරිමට කැපවෙන බවට මම මෙහිදී ප්‍රතිඥා දෙනවා. දුර්වල අවිධිමත් පාලනයක් තුළ කොරෝනා වසංගතය පාලනය කිරිමට නොහැකි තතත්වයක් අද නිර්මාණය වෙමින් තිබෙනවා. කොරෝනා වසංගතය  පාලනය කිරීම රටේ ඉදිරි ගමනේ ප්‍රමුඛතාවය විය යුතුයි.  තුන්කල් දකින කණ්ඩායමක් විදියට සමගි ජනබලවේගයේ අපි කොරෝනා වසංගතයෙන් ඇතිවිය හැකි අභියෝග පිලිබඳ කතාකලේ අද ඊයේ නෙමෙයි. කොරෝනා වසංගතයෙන් අතිවිය හැකි බයංකාර  තත්වයන් පාර්ලිමේන්තුවටත්, රජයටත්, රටටත් අපි ඉදිරිපත්කලා.  ඒවට තිරසර විසදුම් ඒ අවස්තාවලදි ලැබුනේ නැහැ. රටේ ජාතික අවශ්‍යතාවයන්, රටේ ජාතික න්‍යායපත්‍රයේ ප්‍රමුඛතාව  ලබාදිය යුතු කාරනා පැත්තකට කරලා  වෙනත් පෞද්ගලික න්‍යායපත්‍ර ඉහලට ඇවිත් තිබෙනවා. කොරොනා වසංගතය පාලනය කිරීමට නොහැකිව සිටින මොහොතක  දෙවැනි තුන්වැනි රැලිවලට  රටක් විදියකට  අපි කොහොමද මුහුන දෙන්නේ. කොහොමද අපි මේ ගැටලුව නිරාකරණය කරන්නේ කියන එක ගැන අපි බැලිය යුතුයි.මිනිසා ජිවත්කරවමින් රට සැබෑ සෞභාග්‍යයක් කරා ගෙනයාමටත් සමාජ ප්‍රජාතන්ත්‍රවාදය  රටට මුසුකරගනිමින් ජාතික ආදායම රටේ සියලුම  ජනකොටස්වලට සමසේ ප්‍රිතිලාභ බෙදියන ආර්ථික වර්ධනයක් අපි රටතුළ ක්‍රියාත්මක කරනවා. රටපුරා සෑම ග්‍රාමනිලධාරි කොට්ඨාෂයකම බෙදියන සංවර්දනයක් ගොඩනමින් අපේ රට දියුනු ලෝකය කරා ගෙනයනවා. පුලුල් සමාජ වෙනසක් අපි ඇති කරනවා. රටක් පාලනය විය යුත්තේ විනයානුකූලවයි. මේ විනයානුකූල භාවය තුළ මනුස්කම, සොදුරු බාවය තියෙන්න ඕන. හිතක් පපුවක් ඇතිව  ජනතා ප්‍රශ්ණවලට සංවේදිවෙමින් රට පාලනය කළ යුතුයි.  මේ සංවේදිවීම මාධ්‍ය  සංදර්ශණයකට සීමා නොකට විසදුම් සපයන්නා බවට රටේ රාජය නායකයා පත්විය යුතුයි.අපි  ඇතිකරගන්නා මේ සමාජ ගිවිසුම ජනතාව පිලිගත යුතුයි. සමගි  ජනබලවේග රජයක් තුල අපි නිරන්තරයෙන්ම රට ගොඩනගන,  ජනතා ප්‍රශ්ණවලට සත්‍යවාදි විසදුම් ලබාදෙන විසිහතර පැයේ නොනිදන රජයක් බිහිකරනවා. ශක්තිමත් විනය  පද්ධතියක් තුලින් රටේ ජාතික  සම්පත්, ජාතික ධනය  ජනතාවගේත්, රටේත් සෞභාග්‍යය උදෙසා නිසිලෙස කළමනාකරණය කිරීමට කැපවෙනවා.(ඡායාරූප - ඉෂාන් සංජීව)     ",
    "URL": "https://www.lankadeepa.lk/politics/‘ජව-සම්පන්න-පාලනයක්-බිහි-කිරීමට-කැප-වෙනවා‘/13-575804",
    "Category": "politics"
}