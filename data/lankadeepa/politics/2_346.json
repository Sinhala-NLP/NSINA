{
    "Source": "www.lankadeepa.lk",
    "Timestamp": "2020 ජනවාරි මස 31",
    "Headline": "කිසිම පක්ෂයක් නායකයාගේ බූදලයක් නොවෙයි",
    "News Content": " ( +++ කැලණිය ලාල් එස්. කුමාර)කිසිම පක්ෂයක් එම පක්ෂයේ නායකයාගේ බූදලයක් වෙන්න බැහැනේ. එක්සත් ජාතික පක්ෂය කියන්නේ දීර්ඝ කාලයක් මේ රටේ නායකත්වය දැරූ ප්‍රබල දේශපාලන පක්ෂයක්. ඒ පක්ෂය ඇතුළේ කවුරුහරි පිස්සු නටනවා නම් එය මේ රටේ ජන ජීවිතයට බලපානවා යැයි පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා පැවසීය. කැලණියේ පිහිටි එජාප කාර්යාලයේදී ෆොන්සේකා මහතා මාධ්‍ය වෙත ඊයේ (30) එසේ කීවේය.එජාප කෘත්‍යාධිකාරී මණ්ඩලයෙන් තමන් ඉවත් කිරීම පිළිබඳව ෆොන්සේකා මහතා මෙසේ පැවසීය.කෘත්‍යාධිකාරී මණ්ඩලයෙන් ඉවත් කරන බව මට තවම දන්වලා නැහැ. මාධ්‍ය මගින් තමයි මම එය දැනගත්තේ. කෘත්‍යාධිකාරී මණ්ඩලයේ ඉන්න අය එළියට දාන්නයි ඒ වගේම තමන්ට ඕන අය ඇතුළට දාගන්නයි කරන්න ගියොත් ඒ දේශපාලන පක්ෂයට ගෞරවයක් නොලැබීමක් හැටියටයි මා දකින්නේ. තනිවම නාම ලේඛන හදල හරියන්නේ නැහැ. පක්ෂයක ක්‍රමවේදයක් තිබෙනවා. ඊළඟ අවුරුද්දේ වෙනස් වෙනවා නම් සාධාරණ හේතු තිබිය යුතුයි.පක්ෂය නායකයාගේ බූදලයක් නොවිය යුතුයි. කෘත්‍යාධිකාරී මණ්ඩලය පත්කිරීම තනි පුද්ගලයකුට කරන්න බැහැ. ඒකට කමිටුවක් තිබෙනවා. වර්ෂය අවසානයේ එම කමිටුවට ගන්නවා ද නැද්ද ඉවත් කරනවාද කියල එම කමිටුව තමයි තීරණය කළ යුත්තේ.සභාපති, උපනායක දන්නෙත් නැතුව කරන්න බැහැ. අපේ දිස්ත්‍රික්කයේ පක්ෂයේ බොහෝ දෙනා කියන්නේ පක්ෂයේ වර්තමාන නායකත්වයේ වෙනසක් නැත්නම් ඒ ගොල්ලන් පක්ෂයට ඡන්දය දෙන්නේ නැහැ කියලා යැයි ෆොන්සේකා මහතා පැවැසීය.   ",
    "URL": "https://www.lankadeepa.lk/politics/කිසිම-පක්ෂයක්-නායකයාගේ-බූදලයක්-නොවෙයි/13-565212",
    "Category": "politics"
}