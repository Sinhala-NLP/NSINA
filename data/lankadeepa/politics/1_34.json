{
    "Source": "www.lankadeepa.lk",
    "Timestamp": "2021 ඔක්තෝබර් මස 14",
    "Headline": "‘‘වත්මන් ආණ්ඩුව ගුරුවරයාගේ බඩට ගහලා‘‘",
    "News Content": "(අංජුල මහික වීරරත්න)යහපාලන ආණ්ඩුව ලාභ ලබන ආයතන වලින්  වැට් බදු ලබාගෙන ගුරුවරුන්ගේ වැටුප් ප්‍රශ්නය විසඳීමට මූලික පියවර තැබූ නමුත් වත්මන් ආණ්ඩුව පැමිණි සැනින් වැට් බද්ද කප්පාදුකර ලොකු මිනිසුන් ආරක්ෂා කොට ගුරුවරයාගේ බඩට ගසා ඇතැයි හිටපු අධ්‍යාපන අමාත්‍ය සහ එක්සත් ජාතික පක්ෂයේ උප නායක අකිල විරාජ් කාරියවසම් මහතා පැවසීය.ආණ්ඩුව අද පහර පිට පහර ගසන්නේ ඔවුන් බලයට ගෙන ඒමට මූලික වී ඡන්දය දුන් රාජ්‍ය සේවකයන්ට මෙන්ම ගුරුවරුන්ට බව කී කාරියවසම් මහතා  අද මෙරට දරු පරපුරේ අධ්‍යාපනය වසර එකහමාරකින් දෙකකින් පමණ ආපස්සට හරවා තිබෙන හෙයින් දෙපාර්ශවයම මැද තැනකට පැමිණ ප්‍රශ්නය විසඳාගත යුතු බවද සඳහන් කළේය.“බලයට පත්වූ ආන්ඩුවක් අඩුගණනේ ජනතාවට කාලා ඇඳලා ජීවත් වී ඉන්න වත් මූලික අවශ්‍යතා සම්පාදනය කළ යුතුයි. නමුත් මේ ආණ්ඩුවට එය වත් කරන්නට නොහැකි වී තිබෙනවා.අද සෑම ක්ෂේත්‍රයක්ම කඩා වැටීමට ලක්ව තිබෙනවා” යනුවෙන්ද කාරියවසම් මහතා පැවසීය.  ",
    "URL": "https://www.lankadeepa.lk/news/‘‘වත්මන්-ආණ්ඩුව-ගුරුවරයාගේ-බඩට-ගහලා‘‘/101-600996",
    "Category": "politics"
}