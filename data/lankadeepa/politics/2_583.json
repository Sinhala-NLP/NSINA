{
    "Source": "www.lankadeepa.lk",
    "Timestamp": "2018 සැප්තැම්බර් මස 25",
    "Headline": "‘ වර්තමාන ආණ්ඩුවේ වැරදි  ආර්ථික ප්‍රතිපත්ති  නිසා  ජනතාව අසරණ වෙලා‘",
    "News Content": " (නිමල කොඩිතුවක්කු)වත්මන් ආණ්ඩුවේ වැරදි ආර්ථික ප‍්‍රතිපත්ති හේතුවෙන්  ජනතාව විශාල අහේනියකට පත්ව ඇතැයි ප‍්‍රජාතන්ත‍්‍රවාදී වාමාංශික පෙරමුණේ ප‍්‍රධාන ලේකම් පාර්ලිමේන්තු මන්ත‍්‍රි වාසුදේව නානායක්කාර මහතා අද(25) පැවසීය.උද්ගතවී  ඇති මූල්‍ය අර්බුධයට, ආර්ථික අර්බුධයට හේතු වූ අගමැතිවරයා සහ  එක්සත් ජාතික පක්ෂ මුදල්  ඇමතිවරුන්ගේ ක‍්‍රියාකලාපය පිලිබඳව ජනාධිපතිවරයාගේ ස්ථාවරය  රටට හෙලි කළ යුතු බවද ඔහු කියා  සිටියේය.සමාජවාදී ජනතා පෙරමුණ බොරුල්ල ඇන්. ඇම්  පෙරේරා  කේන්දු‍්‍රයේ ඊයේ පැවැත්වූ  මාධ්‍ය හමුවකට එක්වෙමින් ඒ මහතා මේ බව පැවසීය.එහිදී වැඩිදුරටත් අදහසු දැක්වූ ප‍්‍රජාතන්ත‍්‍රවාදී වාමාංශික පෙරමුණේ ප‍්‍රධාන ලේකම් පාර්ලිමේන්තු මන්ත‍්‍රි වාසුදේව නානායක්කාර මහතා මෙසේද කීය.      ‘‘ මංගල සමරවීර මහතා මුදල් අමාත්‍යදුරයට වඩා  ජනමාධ්‍ය අමාත්‍යදුරයට සුදුසුයි. ජනමාධ්‍යයේ ඔහුගේ ශිල්පය තමයි බොරු කතාවෙන් ඇත්ත කතා යට කිරීම.ඔහු මාධ්‍ය හමුවේ පවසා තිබෙනවා රුපියලේ වටිනාකම අඩිුවෙලා තියෙන්නේ සියයට 07කින් බවත් එය ඉන්දියාවේ  සියයට 09කින් බවත් ඔහු පෙන්වා දෙනවා. මේ නිසා ලංකාවේ තත්වය වඩා හොද බව ඔහු පෙන්වා දෙනවා.2005 වසරේදී ඩොලරයක වටිකාකම තිබුනේ රුපියල් 114ක් පමනයි. 2015 වනවිට එය රුපියල් 132 දක්වා ඉහළ ගියා. 2015 සිට මේ දක්වා කාළය තුළ  ඩොලරයේ අගය රුපියල් 172ක් වෙලා තියෙනවා. රුපියල් 39කින් පමන අද රුපියල බාල්දු වෙලා තියෙනවා. උද්ධමනය ගැනත් ඔහු සම්පූර්ණ බොරු කතාවක් නිර්මාණය කරගනිමින් යනවා. ජන හා  සංඛ්‍යා ලේඛන දෙපාර්තමේන්තුවේ ඉලක්කම් වලට අනුව 2015 උද්ධමනය  සියයට 3.7යි. අද එය සියයට 5.9යි. මංගල  සමරවීර මහතාට රජයේ  දෙපාර්තමේන්තුවල ඉලක්කම් නොපෙනී යාම පුදුමයක් නොවේ.  මෙතනදිත්  ඔහු සතු බොරු ගෙතීමේ, කරුණු විකෘති කිරීමේ විශේෂ හැකියාව පාවිච්චි කිරීමට ඔහු උත්සාහ ගනිමින් සිටිනවා.රුපියලේ වටිනාකම අඩුවීම නිසා  ණය වල වටිනාකම වැඩිවෙන්න පටන් ගෙන තියෙනවා. මේ අවුරුදු තුනහමාරක කාළය තුළරුපියල් බිලියන 1000ක් දක්වා ණය වැඩිවෙලා තියෙනවා.ජනාධිපති සහ හිටපු  ආරක්ෂක ලේකම් ඝාතන සැළැස්ම ගැන කරුණු දිහා බළපුවහම මේ වගේ බැරූරුම් කරුණක් පිලිබඳ  අධිකරණමය පියවර ගන්න දැනට  ලැබිලා තියෙන  තොරතුරු ප‍්‍රමාණවත්.  මේ වගේ සිද්ධියකදි  අධිකරණයට කරුණු  වාර්ථා නොකර පොලීසියට බරපතළ අපරාධයක් පිලිබඳ පරික්ෂණ කරන්න බැහැ. ඡායාරූප -ජයමාල් චන්ද්‍රසිරි  ",
    "URL": "https://www.lankadeepa.lk/politics/‘-වර්තමාන-ආණ්ඩුවේ-වැරදි--ආර්ථික-ප්‍රතිපත්ති--නිසා--ජනතාව-අසරණ-වෙලා‘/13-537277",
    "Category": "politics"
}