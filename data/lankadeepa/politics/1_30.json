{
    "Source": "www.lankadeepa.lk",
    "Timestamp": "2022 ජනවාරි මස 28",
    "Headline": "සජිත්ගේ අභියෝගය",
    "News Content": "(කාංචන කුමාර ආරියදාස)මා සමග වැඩ කිරීමට හැකියාවක් ඇත්නම් එය කර පෙන්වන්නැයි ජනාධිපතිකමට ඇඳුම් මසා  සිටින කාඩ්බෝඩ් වීරයන්ට අභියෝග කරනවා යැයි ජාතික සමගි ජන බලවේගයේ නායක වීපක්ෂ නායක සජිත් ප්‍රේමදාස මහතා දඹුල්ලේ දී පැවසීය.සමගි ජන බලවේගයේ දඹුල්ල ආසන සංවිධායක යු.අර්. දයා නන්දසිරි මහතා දඹුල්ලේ ජනහමුවක් අමතමින් වීපක්ෂ නායක සජිත් ප්‍රේමදාස මහතා මෙම අභියෝගය කළේෙය. දඹුල්ල නිස්සංක පිටියේ දී මෙය සංවිධානය කර තිබුණි.සාධාරණ මැතිවරණයක් තුළ ජාතික සමගි ජන බලවේගය විශිෂ්ට ජයග්‍රහණයක් ලබාගන්නා බව ඒ මහතා මෙහිදී සඳහන් කළේය.එක එක කණ්ඩායම් එක එක පුද්ගලයන් ලොක්කන් කියාගෙන සිටින පුද්ගලයන් ලොකු වින්දනයක් ලබාගෙන ජනාධිපතිකමට සුට් මසනවා. එසේ සූට් මහන අයගෙන් තමන් විමසා සිටින්නේ රටේ සංවර්ධනයක් කිරීමට හැකියාව තිබෙනවා ද ජනතාවට සේවයක් කිරීමට හැකියාවක් තිබේද. හැකි නම් මා සමග වැඩ කිරීමට තරඟයට සේවය කිරීමට පැමිණෙන්නැයි ජනාධිපති සිහින මවන අයට අභියෝග තරකනා. විතරක් නොවේ ආරාධනා කරනවා යැයි ද කියා සිටියේය.   ",
    "URL": "https://www.lankadeepa.lk/politics/සජිත්ගේ-අභියෝගය/13-607270",
    "Category": "politics"
}