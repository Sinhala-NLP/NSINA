{
    "Source": "www.lankadeepa.lk",
    "Timestamp": "2018 පෙබරවාරි මස 05",
    "Headline": "බැඳුම්කර වංචාවට එජාප ඇමැතුවරුත් අත්අඩංගුවට ගන්නවා - ඇමැති අමරවීර",
    "News Content": "චන්ද්‍රසේන ගමගේ   මහ බැංකු බැඳුම්කර වංචාවට සම්බන්ධ එජාප ඇමැතිවරුන් මැතිවරණයට පෙර හෝ පසු අත්අඩංගුවට ගැනීමට නියමිත බව එක්සත් ජනතා නිදහස් සන්ධානයේ මහ ලේකම් ධීවර ඇමැති මහින්ද අමරවීර මහතා පැවසීය. ඇමැතිවරයා මේ බව පැවසුවේ අඟුණකොළපැලැස්සේ පැවැති මැතිවරණ ප්‍රචාරක රැලියකට සහභාගී වෙමිනි. ‘මහබැංකු හොරකම සම්බන්ධයෙන් අත් අඩංගුවට ගත් අර්ජුන ඇලෝසියස් ගෙන් හා කසුන් පලිසේනගෙන් පමණක් මේ අත් අඩංගුවට ගැනීම නවතින්නේ නෑ. මේ හොරකමට සම්බන්ධ එක්සත් ජාතික පක්ෂයේ ඇමතිවරුත් මැතිවරණයට පෙර හෝ පසුව අත් අඩංගුවට ගත්තා කියලා මේ රටේ ජනතාවට ඉදිරියේදී දැනගන්න ලැබෙනවා.   අපේ දේශපාලන විරුද්ධවාදීන් මේ අත් අඩංගුවට ගැනීම දේශපාලන වාසි ගන්න කරපු එකක් බවට හදුන්වන්න උත්සාහ ගන්නවා. මේ රටේ හිටපු අසාර්ථකම විදේශ ඇමති ජී.එල් පීරිස් කියනවා හෙටට නියමිත් බැදුම් කර විවාදය නවත්වන්න සූදානමක් තියෙනවා කියලා . එම විවාදය නවත්වන්න එක්සත් ජාතික පක්ෂය සමග සාකච්ඡා කරන්නේ ජී.එල්. පීරිස්ලා. හෙට අපි දෙපැත්තෙම හොරු රොත්තම කවුද කියලා මේ රටට හදුන්වා දෙනවා.  ",
    "URL": "https://www.lankadeepa.lk/politics/බැඳුම්කර-වංචාවට-එජාප-ඇමැතුවරුත්-අත්අඩංගුවට-ගන්නවා---ඇමැති-අමරවීර/13-523922",
    "Category": "politics"
}