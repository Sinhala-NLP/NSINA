{
    "Source": "www.lankadeepa.lk",
    "Timestamp": "2020 දෙසැම්බර් මස 15",
    "Headline": "සමාජ - සංස්කෘතික පුනර්ජීවනයට කැපවෙනවා",
    "News Content": " (නිමල කොඩිතුවක්කු)සමාජ, සංස්කෘතික පුනර්ජීවනයක් සිදුකිරීමට තමන් කැපවන බව විපක්ෂ නායක සජිත් ප්‍රේමදාස මහතා කොළඹ දී අද (15) පැවසීය.බුද්ධිය,දැනුම,තොරතුරු සහ නව තාක්ෂණය පදනම් කරගත් ගමනක් යා යුතු බව තමාගේ මෙන්ම සමගි ජනබලවේගයේ ස්ථාවරය බවත්,ඒ උදෙසා මහා සංඝරත්නයේ අවවාද අනුශාසනා අත්‍යාවශ්‍ය බවත් ඔහු සඳහන් කළේය.විපක්ෂ නායක සජිත් ප්‍රේමදාස මහතා කොළඹ ධර්මායතනය වෙත ගොස් ඇල්ලේ ගුණවංශ හිමියන් බැහැදුටු අවස්ථාවේ දී මේ බව පැවසීය.සුචරිතය මුල් කරගෙන ඉදිරියේ දී සමාජ සංස්කෘතික පුණර්ජීවනයක් සිදු කිරීමට කටයුතු කරන බව පැවසූ විපක්ෂ නායකවරයා  ඒ සදහා උන් වහන්සේගේ ආශිර්වාදය ලබා දෙන ලෙසද ඉල්ලා සිටියේය.යහපත් කටයුතු වෙනුවෙන් නොපැකිලව තම ආශිර්වාදය හිමිවන බව එහිදී ඇල්ලේ ගුණවංශ හිමියෝ පැවසූහ.එහිදී උන්වහන්සේ සුචරිත ව්‍යාපාරය පිළිබඳවද සිය ප්‍රසාදය ද පළ කළහ.හිටපු ජනාධිපති රණසිංහ ප්‍රේමදාස මහතා පිළිබඳව ද සිහිපත් කළ උන් වහන්සේ එතුමා ජනතාවාදී නායකයෙක් බවද පැවසූහ.ජාතිවාදය තමන්ද පිටුදකින බව පැවසූ නාහිමිපාණන්වහන්සේ , මේ රටේ සියලු ජනයා සාමයෙන් හා සංහිදියාවෙන් ජීවත් විය යුතු බවද සදහන් කළහ.දේශපාලනීකරණය නොවූ බුද්ධි මණ්ඩලයක උපදෙස් සහ සම්පත් දායකත්වය තුලින් රටේ ඉදිරි ගමන වෙනුවෙන් අවශ්‍ය උපදෙස් තමාට ලැබෙන බව සජිත් ප්‍රේමදාස මහතා එහිදී පැවසීය.රටට උවදුරක් එන්නට පෙර ඒ පිළිබඳව දැනුවත් වීම සහ දැනුවත් කිරීම සදහා එහි දායකත්වය ඉවහල් වූ බවත් මෙහිදී විපක්ෂ නායකයා සිහිපත් කළේය.කොරෝනා ව්‍යසනය ගැන විපක්ෂය ලෙස තමා මුලින්ම රටට  කියන විට  බොහෝ දෙනෙක් ඒ පිළිබඳව දැනුවත්ව නොසිටි බවද හෙතෙම පැවසීය. අද මුලු ලෝකයම කොරෝනා එන්නත ගැන විමසිලිමත් නමුත් අපේ රටේ තත්ත්වය කනගාටුදායක බවද ඒ මහතා කීය.ජාති,ආගම් වැනි පටු භේද වලින් මිදී එකම රටක එකට සහෝදරත්වයෙන් ජීවත් වීම සිය දේශපාලන බලවේගයේ ප්‍රාර්ථනාව බවද විපක්ෂනායකවරයා එහි දී පැවසීය.තවදුරටත්  බෙදී වෙන් වීමෙන් රටට උදාවන යහපතක් නැතැයිද ඔහු කීය.බුද්ධිය, දැණුම, තොරතුරු සහ නව තාක්ෂණය පදනම් කරගත් ගමනක් යා යුතු බව තමාගේ මෙන්ම සමගි ජනබලවේගයේ ස්ථාවරය බවත්,ඒ උදෙසා මහා සංඝරත්නයේ අවවාද අනුශාසනා අත්‍යාවශ්‍ය බවත් ඔහු වැඩිදුරටත් පැවසීය.පාර්ලිමේන්තු මන්ත්‍රී බුද්ධික පතිරණ මහතා ද මේ සඳහා එක්ව සිටියහ.   ",
    "URL": "https://www.lankadeepa.lk/politics/සමාජ---සංස්කෘතික-පුනර්ජීවනයට-කැපවෙනවා/13-583400",
    "Category": "politics"
}