{
    "Source": "www.lankadeepa.lk",
    "Timestamp": "2018 ජනවාරි මස 12",
    "Headline": "‘ජනපති මෛත්‍රීගේ සැබෑ අයිතිකරු එජාපයයි‘",
    "News Content": "(දිලීප් ජයසේකර)මෛත්‍රිපාල සිරිසේන ජනපතිගේ නියම අයිතිකරුවන් වන්නේ එක්සත් ජාතික පක්ෂය සහ එක්සත් ජාතික පාක්ෂිකයින් බවත් ඒ නිසා එක්සත් ජාතික පාක්ෂිකයන්ට කෙනෙහිළිකම් කිරීමට ඉඩ නොතබන බවත් ධීවර හා ජලජ සම්පත් රාජ්‍ය අමාත්‍ය දිලිප් වෙදආරච්චි මහතා පැවසීය.රාජ්‍ය අමාත්‍ය වරයා මේ බව පැවසුවේ අද (12) තංගල්ල රන්න නගරයේ එක්සත් ජාතික පක්ෂ මැතිවරණ කාර්යාලයක් විවෘත කිරීමේ අවස්ථාවකට එක්වෙමිනි.‘‘2015 පැවති ජනාධිපති වරණයේදී මෛත්‍රිපාල සිරිසේන මහතා පොදු අපේක්ෂකයා කරගෙන එතුමට ශක්තිය දුන්නේ මේ එක්සත් ජාතික  පාක්ෂිකයිනුයි. අද යහපාලනේට ජැක් ගහගෙන ඉන්න ඇතැම් අය ජනාධිපතිවරණයේදි හිටියේ මහින්ද රාජපක්ෂ මහත්තයගේ සාටකේ එල්ලිලයි. යහපාලනයක් හදන්න කැපවුණු එක්සත් ජාතික පාක්ෂිකයන්ට විවිධ පිරිස් කෙනෙහිළිකම් කරන්න නම් සුදානම වෙන්න එපා. එහෙම කරන්නත් අපි ඉඩ තියන්නේ නෑ. ජනාධිපතිවරයාගේ ධුර කාලය පිළිබඳ මේ දවස්වල ශ්‍රේෂ්ඨාධිකරණයේ මතය විමසනවා. අපි ඒකට විරුද්ධ නෑ. ඉන්න පුළුවන් උපරිම කාලයක් මෛත්‍රිපාල සිරිසේන ජනාධිපතිවරයාට අපේ සහායත් අපි දෙනවා. අද ඔය කෑගහන අය එදා 2015 ජනාධිපත වරණයේදි හිටියේ නෑ.මෛත්‍රිපාල සිරිසේන මහතා දිනුවා කියලා දැනගත්තම තමයි ගොඩක් අය මේ යහපාලනයට ආවේ. යූ එන් පී ජන්දවලින් තමයි මෛත්‍රිපාල සිරිසේන මහත්තයා මේ රටේ ජනාධිපති වුණේ.‘‘ යැයි ද ඔහු කීය.  ",
    "URL": "https://www.lankadeepa.lk/politics/‘ජනපති-මෛත්‍රීගේ-සැබෑ-අයිතිකරු-එජාපයයි‘/13-522908",
    "Category": "politics"
}