{
    "Source": "www.lankadeepa.lk",
    "Timestamp": "2018 අගෝස්තු මස 23",
    "Headline": "‘පරාධීන ජාතිකයක් බවට පත්ව ඇති රට මුදා ගැනීමට ජනතාව පෙරට ආ යුතුයි’",
    "News Content": "  (නිමල කොඩිතුවක්කු , ඡායාරූප - චතුර එස් කොඩිකාර) ආර්ථික, දේශපාලන සහ සංස්කෘතික වශයෙන් පරාධීන ජාතියක් බවට පත්ව ඇති රට මුදා ගැනීම සඳහා සියලූ ජනතාව පෙරට ආ යුතු බව ජාතික භික්ෂු පෙරමුණේ ප‍්‍රධාන ලේකම් ශාස්ත‍්‍රපති වකමුල්ලේ උදිත හිමියෝ කොළඹදී පැවසූහ.රටකන පාලකයන්ගෙන් සහ ජාත්‍යන්තර සතුරන්ගෙන් රට නිදහස් කරගැනීම රටේ සියලූ දෙනාගේම වගකීම වී ඇති බවද උන්වහන්සේ අවධාරණය කළහ.කොළඹ තුම්මුල්ල ශ්‍රී සම්බුද්ධ ජයන්ති මන්දිරයේ අද (23) පැවති මාධ්‍ය හමුවකට එක් වෙමින් උන්වහන්සේ මේ බව පැවසූහ.ලබන 26 වැනි දාට යෙදී ඇති ජාතික භික්ෂු දිනයට සමගාමීව ලබන 28 වැනි දා සවස 3.00ට ‘‘පරාධීනත්වයට එරෙහිව දේශයට මඟ කියන කුඩාපොළ හිමි’’ ආදර්ශ සම්මන්ත‍්‍රණය ශ්‍රී සම්බුද්ධ ජයන්ති මන්දිරයේදි සිදුකරන බවද ඒ හිමියෝ සඳහන් කළහ.මහාචාර්ය අත්තංගනේ රතනපාල හිමි එහිදී මුලසුන දෙසුම සිදුකිරීමට නියමිත අතර ආරාධිත දේශන ජනතා විමුක්ති පෙරමුණේ ප‍්‍රධාන ලේකම් ටිල්වින් සිල්වා සහ ජ්‍යෙෂ්ඨ  මහාචාර්ය ආනන්ද රුහුණුහේවා යන මහත්වරුන් විසින් සිදුකිරීමට නියමිතය.මෙම මාධ්‍ය හමුව සඳහා ජාතික භික්ෂු පෙරමුණේ විධායක සභිකයන් වන මහනෙලූබෑවේ අනුරුද්ධ හිමියන් සහ තංගල්ලේ සාරද හිමියන් ඇතුළු පිරිසක් සහභාගී වූහ.  ",
    "URL": "https://www.lankadeepa.lk/politics/‘පරාධීන-ජාතිකයක්-බවට-පත්ව-ඇති-රට-මුදා-ගැනීමට-ජනතාව-පෙරට-ආ-යුතුයි’/13-535170",
    "Category": "politics"
}