{
    "Source": "www.lankadeepa.lk",
    "Timestamp": "2021 පෙබරවාරි මස 20",
    "Headline": "‘‘පාස්කු ඉරිදා කොමිසම ගැන සොයාබලන්න කමිටුවක් පත් කිරීම විහිලුවක්‘‘",
    "News Content": "(එම් .සුසිල් ප්‍රියන්ත)පාස්කු ඉරිදා කොමිසන් සභාව පිළිබඳව සොයා බැලීමට තවත් කමිටුවක් පත් නොකල යුත්තක් බවත් ඒ පිළිබඳව තමා කණගාටුවට පත් වෙන බවත් එක්සත් ජාතික පක්ෂ සභාපති, හිටපු අමාත්‍ය වජිර අබේවර්ධන මහතා අද (20) කරන්දෙණියේදී පැවති මාධ්‍ය හමුවකදී කීවේය.මෙහිදී තව දුරටත් අදහස් දැක්වූ අබේවර්ධන මහතා මෙසේද කීවේය.‘‘කොමිෂන් සභාවක් මගින් සොයා ගන්නා කරුණු කාරණා පිළිබඳව අධිකරණය කරන කටයුත්තක් සඳහා ක්‍රියාත්මක කිරීම ප්‍රතික්ෂේප කරලා තියෙනවා. සමාජ මතය තිබුනේ එය සමාජ විරෝධී ක්‍රියාවක් කියලයි.පාර්ලිමේන්තු බලයත්, අධිකරණ බලයත් රටක සමබරව ක්‍රියාත්මක විය යුතුයි. පත් කළ කොමිෂන් සභාවක් ගැන සොයන්න තවත් කමිටුවක් පත් කිරීම ඉතාම විහිලුවක් විදිහටයි මා දකින්නේ... පාස්කු ඉරිදා ප්‍රහාරය පිළිබඳව සොයන්න පත් කළ කොමිෂන් සභාව පිළිබඳව සොයා බැලීමට තවත් කමිටුවක් පත් කිරීම නොකළ යුත්තක්. මෙය ඉතා විහිලුවක්. මේ පිළිබඳව මගේ කණගාටුව ප්‍රකාශ කරනවා.‘‘ යැයි ඒ මහතා පැවසීය.  ",
    "URL": "https://www.lankadeepa.lk/politics/‘‘පාස්කු-ඉරිදා-කොමිසම-ගැන-සොයාබලන්න-කමිටුවක්-පත්-කිරීම-විහිලුවක්‘‘/13-586386",
    "Category": "politics"
}