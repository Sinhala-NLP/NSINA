{
    "Source": "www.lankadeepa.lk",
    "Timestamp": "2020 පෙබරවාරි මස 24",
    "Headline": "‘‘මහමැතිවරණයේදී  විශිෂ්ට ජයක් අරන් අලුත් ආණ්ඩුවක් හදනවා‘‘",
    "News Content": "(ශාන්ත සෙනවිරත්න)මේ ආණ්ඩුව වැඩිකල් යන එකක් නොවේ.ඉදිරි මැතිවරණයේදී විශිෂ්ට ජයක් අරන් අලුත් ආණ්ඩුවක් අපි හදනවා.ඒ ගැන විශ්වාසය තබාගෙන ඉන්නැයි එක්සත් ජාතික පක්ෂයේ මහලේකම් පාර්ලිමේන්තු මන්ත්‍රී අකිල විරාජ් කාරියවසම් මහතා කීය.කෝට්ටේ පිහිටි සිරිකොත පක්ෂ මූලස්ථානයේ අද (24) පැවැති මාධ්‍ය හමුවකදී මහලේකම්වරයා එසේ කීය.එහිදී මහලේකම්වරයා මෙසේද කීය.        ‘‘රජයේ ක්‍රියාකලාපය ගැන බොහෝ  දෙනා කලකිරිලා.තුනෙන් දෙකක් නැතිව බෑ.තියෙන ආණ්ඩුව ඉඩම් විකුණනවා.අතෙන් වියදම් කරනවා , පත්කිරීම් කරනවා.ඒවට තුනෙන් දෙක අවශ්‍ය නෑ.අපි දින 100 කින් කළ වැඩ මේ ආණ්ඩුව කරලා නෑ.අපි කළ සංවර්ධන වැඩ එයාලා විවෘත කරනවා.නමුත් අපි ඊට විරුද්ධව පෝස්ටර් ගැහුවේ නෑ.විරෝධතා කළේ නෑ.අපි ආණ්ඩුව ගන්න විට තිබූ තත්ත්වය කවුරුත් දන්නවා ණයත් ගෙවාගෙන රයේ ප්‍රශ්නත් විසදුවා . බඩුමිල පාලනය කළා.ඉන්ධන මිල අඩුකළා රැකියා දුන්නා.නොයෙකුත් සහන දුන්නා.අද ඒවා නැවතිලා.පේට්‍රල් ලීටරය 90 ට දෙනවා කිව්වා.කෝ දුන්නද?2015 ආණ්ඩුව කරන්න බැරි නිසයි අපිට දුන්නේ.නොයෙකුත් බාධා මැදි අපි අණ්ඩුව පවත්වාගෙන ගියා.ආණ්ඩුවට එළවලු මිලත් පාලනය කර ගන්න බැරිවෙලා.සමහරු එදා කිව්වා දැන් සැපද කියලා.අපි එහෙම කියන්න ගත්තේ නෑ.මේ ආණ්ඩුවට වැඩිදුර යන්න බෑ.ඒ බව මේ ගෙවුණු මාස කිහිපය තුළ තේරුනා.මේ ආණ්ඩුව ජාත්‍යන්තර සබඳතා පවා පලුදු කරගෙන තිබෙනවා.තානාපතිවරු අමනාප කරගෙන.මෙහෙම රටකට යන්න බෑ.ණය ගෙවන්න මුදල් හොයන හැටි අපි දන්නවා කිව්ව අය ඉන්දියාවට ගිහින් සහන ඉල්ලනවා මේ ආණ්ඩුවට වැඩපිළිවෙළක් නෑ.අපේ සන්ධානයේ ලකුණ මොකක්ද කියලා ඉදිරි දින කිහිපයේ කියනවා.එය සුළු ප්‍රශ්නයක්.සියලු දෙනා එකමුතු ශක්තිමත් සංවිධානයන් හරහා ජනතාව ඉදිරියට එනවා.ලකුණ එතරම් ප්‍රශ්නයක් නෑ.ආණ්ඩුවේ ණය සීමාව ඉහළ දමාගන්න පාර්ලිමේන්තුවේ අවරණය ඉල්ලුවා අපි ජනතාවට ප්‍රතිලාභ අත්වෙන සංවර්ධන වැඩ වලට සහය දෙනවා.ඒ යෝජනාව අතුලේ තව ඒවත් තිබුණා.‘‘යැයි ඒ මහතා පැවසීය(ශාන්ත සෙනවිරත්න)  ",
    "URL": "https://www.lankadeepa.lk/politics/‘‘මහමැතිවරණයේදී--විශිෂ්ට-ජයක්-අරන්-අලුත්-ආණ්ඩුවක්-හදනවා‘‘/13-566606",
    "Category": "politics"
}