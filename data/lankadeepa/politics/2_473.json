{
    "Source": "www.lankadeepa.lk",
    "Timestamp": "2019 ඔක්තෝබර් මස 16",
    "Headline": "‘‘ආරක්ෂාව ගැන හිතන්නැති ඇමතිවරු සිටින තුරා සුරක්ෂිත රටක් බිහිවෙන්නේ නෑ‘‘",
    "News Content": "(නාලක සංජීව දහනායක)ජාතික ආරක්ෂාව ගැන තැකීමක් නැති ඇමති මණ්ඩලයක් සිටින තුරා සුරක්ෂිත රටක් බිහිවේ යැයි විශ්වාස කළ නොහැකි බව පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ මහතා අද (16) හොරණදී පැවසීය.තමන් බලයට පත්වී සුරක්ෂීත රටක් බිහි කරන බවට ජනතාවට පොරොන්දු වන බවද ඔහු කීය.හොරණ නගරයේ අද පැවැති පොදුජන පෙරමුණේ ජනාධිපතිවරණ ප්‍රචාරක රැළියකට එක්වෙමින් හෙතෙම මේ බව පැවැසීය.එහිදී ඔහු මෙසේද පැවසීය.   ‘‘අපි එදා ත්‍රස්තවාදය අවසන් කරලා සුරක්ෂිත රටක් නිර්මාණය කළා.යුද්ධයෙන් පසුවත් බුද්ධි අංශ ශක්තිමත් කළා.නමුත් මේ රජයේ අධූරදර්ශී වැඩ පිළිවෙල නිසා නැවත බෝම්බ පුපුරන්න පටන් ගත්තා.රණවිරුවන්  සිරගතකරලා බුද්ධි අංශ නිශ්ක්‍රීය කළා.ජාතික ආරක්ෂාව ගැන තැකීමක් නැති ඇමැති මණ්ඩලයක් පවතින තුරු සුරක්ෂිත රටක් බිහිවේයැයි විශ්වාස කළ නොහැකි ‘‘යැයැද ඔහු සඳහන් කළේය.(ඡායාරූප - ගයාන් අමරසේකර)   ",
    "URL": "https://www.lankadeepa.lk/politics/‘‘ආරක්ෂාව-ගැන-හිතන්නැති-ඇමතිවරු-සිටින-තුරා-සුරක්ෂිත-රටක්-බිහිවෙන්නේ-නෑ‘‘/13-558928",
    "Category": "politics"
}