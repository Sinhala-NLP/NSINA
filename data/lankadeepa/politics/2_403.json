{
    "Source": "www.lankadeepa.lk",
    "Timestamp": "2019 නොවැම්බර් මස 08",
    "Headline": "‘‘ගෝඨාභය බලයට පැමිණීමෙන් පසු බියෙන් - සැකයෙන් තොරව ජීවත්වෙන්න පුළුවන්‘‘",
    "News Content": "(චන්ද්‍රසේන ගමගේ)ගෝඨාභය රාජපක්ෂ මහතා බලයට පැමිණීමත් සමඟ මේ රටේ සියළු ජාතීන්ට බියෙන් හා සැකයෙන් තොරව ජීවත් වීමට හැකි වන බවත් ඔහු සියළු ජාතීන්ට හිමි විය යුතු ගෞරවය හා ආරක්ෂාව සලසා දීමට කැප වෙන බවත් විපක්ෂයේ ප්‍රධාන සංවිධායක මහින්ද අමරවීර මහතා අද (08)  අගුණකොළපෑලැස්සේදී පැවසීය.හම්බන්තොට දිස්ත්‍රික්කයේ වැඩ වෙසෙන මහා සංඝරත්නය සමඟ පැවැත්වූ සාකච්ඡාවකින් අනතුරුව මහින්ද අමරවීර මහතා එසේ පැවසීය.එහිදී වැඩිදුරටත් අදහස් දැක් වූ මහින්ද අමරවීර මහතා මෙසේද පැවසීය.අපේ ප්‍රතිවාදී අපේක්ෂකයා උතුරේ ජනතාව හමුවේ දහසක් පොරොන්දු දෙනවා. මේ බිමේ ක්‍රියාත්මක කරන්න බැරි පොරොන්දු මල්ලක් එතුමා දෙනවා. එම පොරෙන්දු වලට උතුරේ ජනතාව රැවටෙයි කියා අපි විශ්වාස කරන්නේ නෑ.ගෝඨාභය රාජපක්ෂ  ජාතිවාදියෙක් නොවෙයි.එතුමා  ගැන අවිශ්වාසයක් උතුරේ ජනතාව තබා ගත යුතු නෑ. එමෙන්ම මේ රටේ බුද්ධාගමට හිමි නිසි තැන ලබා දෙමින් අනෙකුත් ආගම් වලටත් ලබා දිය යුතු ගෞරවය ලබා දෙන්නට එතුමා කටයුතු කරන බවට අප තුළ දැඩි විශ්වාසයක් තිබෙනවා. මේ වන විට හම්බන්තොට දිස්ත්‍රික්කයේ මහා සංඝරත්නය එතුමා සමඟ ඉන්නා බව අද දිනයේ මා සමඟ කළ සාකච්ඡාවේදී පැහැදිලි වුණා.ගෝඨාභය මහතාගේ ජය තහවුරු කිරීම සඳහා ශ්‍රී ලංකා නිදහස් පක්ෂය කැපවීමෙන් වැඩ කරන බවද මම අවසාන වශයෙන් පවසන්නට කැමතියි.   ",
    "URL": "https://www.lankadeepa.lk/party_history/‘‘ගෝඨාභය-බලයට-පැමිණීමෙන්-පසු-බියෙන්---සැකයෙන්-තොරව-ජීවත්වෙන්න-පුළුවන්‘‘/159-560223",
    "Category": "politics"
}