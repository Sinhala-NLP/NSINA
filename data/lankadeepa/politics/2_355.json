{
    "Source": "www.lankadeepa.lk",
    "Timestamp": "2020 ජනවාරි මස 18",
    "Headline": "මැතිවරණයකට ඉඩ නොදීම එ.ජා.පය කළ දේශපාලන වරදක්",
    "News Content": "(බිඟුන් මේනක ගමගේ)පාර්ලිමේන්තුවේ සංයුතිය ජනාධිපතිවරණයෙන් ලද ජනවරමට නොගැලපෙන්නේ යැයි ද ඉක්මන් මහමැතිවරණයකට යන්නට සහාය නොදීමෙන් එක්සත් ජාතික පක්ෂය බලවත් දේශපාලන වරදක් කර ඇතැයි ද 'යුතුකම' සංවාද කවයේ සභාපති ගෙවිඳු කුමාරතුංග මහතා 'ලංකාදීපයට' අද (18) පැවැසී ය.කවර සීමාසහිතකම් පැවතිය ද වත්මන් ආණ්ඩුක්‍රම ව්‍යවස්ථාවෙන් රාජ්‍ය පාලනය දැනට කළ යුතු යැයි ද ජනාධිපතිවරයා එය තේරුම් ගෙන කටයුතු කිරීම සතුටට කරුණක් යැයි ද  කුමාරතුංග මහතා පැවසීය.එහෙත් ඇතැමුන් කඩිමුඩි ව්‍යවස්ථා ප්‍රතිසංස්කරණ යෝජනා කරමින් නැති ප්‍රශ්න ඇති කිරීමට උත්සාහ කරන්නේ යැයි ද ආණ්ඩුවට හිතවත්කම් පාමින් කෙරෙන එවැනි යෝජනා වල අරමුණ වන්නේ රට වැරදි මාවතකට ඇදවැට්ටවීම යැයි ද කුමාරතුංග මහතා ලංකාදීපය සමග සමග දේශපාලන සාකච්ඡාවකට එක් වෙමින්  චෝදනා කළේය.බොහෝ දෙනෙකුට අමතක වී ගිය ද මාර්තු මාසයේදී මාසයේදී පැමිණෙන ජිනීවා මානව හිමිකම් සැසිය රටක් හැටියට අපට මුහුණදීමට සිදුවන විශාලතම අභියෝගයක් යැයි ද කිසිදු බල කඳවුරකට නො වැටෙමින් ආණ්ඩුව අනුගමනය කරන නොබැඳි පිළිවෙත හරහා එය කළමනාකරණය කර ගැනීමට හැකි වෙනු ඇතැයි අපේක්ෂා කරන්නේ යැයි ද ඒ මහතා කීය.ජනාධිපතිවරණයෙන් පසුව ආණ්ඩුවක් පිහිටුවීමට නව ජනාධිපතිවරයාට අවස්ථාව ලබා දුන්න ද  මහ මැතිවරණයකට යෑමට එක්සත් ජාතික පක්ෂය සහාය පළ නොකළ අතර එසේ ආණ්ඩු මාරුවකට අවස්ථාව දීම ද එජාපය කළ වරදක් යැයි දෙමළ ජාතික සන්ධානය පසුගියදා චෝදනා කළේය.  ",
    "URL": "https://www.lankadeepa.lk/politics/මැතිවරණයකට-ඉඩ-නොදීම-එ-ජා-පය-කළ-දේශපාලන-වරදක්/13-564375",
    "Category": "politics"
}