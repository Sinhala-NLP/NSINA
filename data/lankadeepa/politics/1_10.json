{
    "Source": "www.lankadeepa.lk",
    "Timestamp": "2023 මාර්තු මස 06",
    "Headline": "‘‘පළාත් පාලන මැතිවරණය අප ඉහළින් ජයගන්නවා‘‘",
    "News Content": "(බුලත්සිංහල ලක්මි කුඩලිගම)අපි පාර්ලිමේන්තුවෙදි මැතිවරණයක් ඉල්ලනකොට කට වහගන්න වාඩි වෙන්න කියල වර්තමාන ජනාධිපතිවරයා අපට කියනවා. නමුත් ඔබ වාඩිවෙලා කට වහගන කරුණාකරල මැතිවරණය පවත්වන්න මුදල් ටික දෙන්න  සමගි ජනබලවේගයේ නායක විපක්ෂ නායක සජිත් ප්‍රේමදාස මහතා බුලත්සිංහල ජන හමුව අමතමින් පැවසීය.වැඩි දුරටත් අදහස් දැක්වූ සජිත් ප්‍රේමදාස මහතා මේසේද අදහස් පළ කළේය.“පසු ගිය කාලය පුරා අඛණ්ඩව නොකඩවා ප්‍රචාරක රැස්විම් පැවැත්වු එකම දේශපාලන පක්ෂය සමගි ජනබල වේගයයි. සමහරු රැස්විම් පවත්වනව, නතර කරනවා. මොකද ඒ අයගේ බලාපොරොත්තුව තව අවුරුද්දකින් මැතිවරණයකට ඉදිරිපත්විමයි. එක එක උප්පරවැට්ටි දාල මේ රටේ ජනතාවගේ ප්‍රජාතන්ත්‍රවාදි මැතිවරණ අයිතිය අහිමි කරන්නට ඉඩ දෙන්න සමගි ජන බලවේගය සුදානම් නැහැ.රටේ ජනතාව විකල්පය, උත්තරය සොයමින් සිටිනවා.මේ රටේ ජනතාවට තවදුරටත් මෙහෙම අසාධාරණයට , පිඩාවට පත්වෙලා මෙහෙම දහදුක් විදින්නට හැකියාවක් නැහැ.මෙවර පලාත් පාලන මැතිවරණයෙන් මේ රටේ පලාත් පාලන ආයතනවලින් අති බහුතරයක බලය හිමි කර ගන්නවා. පලාත් පාලන මැතිවරණය අපි ජය ගන්නකොට මේ ආණ්ඩුවට පවතින්න බැරි වෙනවා. ඊ ළගට මහ මැතිවරණයක් එනවා. ඒ මහ මැතිවරණයෙදි බුලත්සිංහලත් කළුතර දිස්ත්‍රික්කයත් ඇතුළු මුළු රටම අපි ජය ගන්නවා. එතනින් නතර වෙන්නෙ නැහැ අනිවාර්යෙන්ම ජනාධිපතිවරණයකුත් එනවා. ඒ ජනාධිපතිවරණයෙන් මිනිසුන්ගේ දුක හදුනන , මිනිස්සුන්ගෙ ප්‍රශ්න වලට සානුකම්පිතව සංවේදිව ඇහුම්කම්දි විසදුමක් ලබාදෙන රටට උත්තර ලබාදෙන සමගි ජනබලවේගයේ ජනාධිපතිවරයා මේ රටේ බිහි කළ යුතුයිඔන්න ඔය තත්ත්වය නිසා තමයි වර්තමාන ජනාධිපතිවරයා මැතිවරණයක් ඉල්ලන කොට කියනවා කටවහඟන වාඩි වෙන්න කියලා. අපේ බලාපොරොත්තුව මුළු රටටම නිෂ්පාදන කර්මාන්ත කේන්ද්‍ර කරගත්, ඩිජිටල් කර්මාන්තය කේන්ද්‍ර කරගත්පරිගණක කර්මාන්ත කේන්ද්‍රකරගත්, නව ආර්ථික විප්ලවයක් මේ රටේ ඇති කිරිමයි.රටේ ආර්ථිකය කුඩා කරල, ජන ජිවිත හකුළුවලා මේ ප්‍රශ්නවලින් ගොඩ එන්නට හැකිවෙයි කියල මේ ආණ්ඩුව හිතනවා.ඒක හරියන්නෙ නැහැ.රණසිංහ ප්‍රේමදාස ජනාධිපතිතුමාට ත්‍රස්ත යුද්ධ දෙකකට මුහුණ දෙන්න සිදු වුණා. ඒ කාලෙ එතුමා රට රැක ගත්තෙ ආර්ථිකය වර්ධනය කරලයි. එක පැත්තකින් මානුෂිය ධනවාදයත් අනෙත් පැත්තෙන් සමාජ ප්‍රජාතන්ත්‍රවායත් ක්‍රියාත්මක කළා.මේ රටේ වතු කම්කරු ජනතාවගේ ජන ජිවිතය ශක්තිමත් කිරිමේ වගකිම අපි බාරගන්නවා වගේම කම්කරු තලයේ ඔවුන්ව හැමදාමත් නොතබා කුඩා තේ වත්තක හිමිකාරත්වය ලබා දෙනවා.මේ රජයට වැඩපිළිවලක් නැහැ. රටේ ප්‍රශ්න තියෙනවා කියල බඩු මිල, විදුලි බිල වැඩි කරනවා. බදු පිට බදු ගහනවා.සමගි ජනබලවේග රජයක් යටතේ අනිවාර්යෙන්ම මේ රටේ දේපල සම්පත් හොරා කාපු හොරු ටික අල්ලනවා.හොරා කාපු මුදල් ටික අපේ මාතෘ භූමියට ලබා ගන්න කටයුතු කරනවා.මේවා හුදෙක් වචන විතරක් නෙමෙයි.“ස්ටෝලන්ඇසෙස් රිකවරි ඇප්“ කියල පාර්ලිමේන්තුවේ නව නිතියක් ගෙනවිත් වෙනම අධිකාරියක් ඇතිකර රටේ හොරා කාපු මුදල් ටික රටට ලබා ගන්නට කටයුතු කරනවා.  ",
    "URL": "https://www.lankadeepa.lk/politics/‘‘පළාත්-පාලන-මැතිවරණය-අප-ඉහළින්-ජයගන්නවා‘‘/13-629710",
    "Category": "politics"
}