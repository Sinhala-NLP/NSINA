{
    "Source": "www.lankadeepa.lk",
    "Timestamp": "2019 නොවැම්බර් මස 04",
    "Headline": "‘‘ගෝඨාභය නිදහස් අධ්‍යාපනයේ මළගම සිදු කිරීමේ උත්සාහයක‘‘",
    "News Content": "(නිමල කොඩිතුවක්කු)විශ්ව විද්‍යාල ප‍්‍රවේශය සඳහා වන ඉසෙඩ් ස්කෝර් ක‍්‍රමය අහෝසි කරමින් රටේ තරුණ තරුණියන්ගේ අනාගතය ඝාතනය කරමින් නිදහස් අධ්‍යාපනයේ මළගම  සිදු කිරීමේ උත්සාහයක ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ මහතා නිරත වී සිටින බව එක්සත් ජාතික පක්ෂයේ නායක අග‍්‍රාමාත්‍ය රනිල් වික‍්‍රමසිංහ මහතා කොළඹදී පැවැසීය.නිදහස් අධ්‍යාපනය තුළින් ගොඩනැගුනු තමන් ගෝඨාභය රාජපක්ෂ මහතාට නිදහස් අධ්‍යාපනය විනාශ කිරීමට කිසිසේත්ම ඉඩ නොදෙන බවත් අග‍්‍රාමාත්‍යවරයා සඳහන් කළේය.අග‍්‍රාමාත්‍ය රනිල් වික‍්‍රමසිංහ මහතා මේ බව පැවසුවේ කොළඹ මහජන පුස්ථකාල ශ‍්‍රවණාගාරයේ අද (4) පැවති තරුණ වෘත්තියවේදීන්ගේ හමුවකට එක්වෙමිණි.තරුණ තරුණියන්ට උසස් අධ්‍යාපනය අහිමි කර රට යලිත් වැඩවසම් යුගයක් කරා ගෙනයාම ගෝඨාභය රාජපක්ෂ මහතාගේ අරමුණ වී ඇතැයිද  අග‍්‍රාමාත්‍යවරයා සඳහන් කළේය.ජාතික ආරක්ෂාව මුවාවෙන් බලයට පැමිණීමට උත්සාහ කරන ගෝඨාභය රාජපක්ෂ අවසානයේදී නිදහස් සෞඛ්‍යය සහ නිදහස් අධ්‍යාපනය රටට අහිමි කරනු ඇති බවත් පැවසූ අග‍්‍රාමාත්‍යවරයා එවැනි කිසිදු උත්සාහයකට රාජපක්ෂවරුන්ට ඉඩ නොදෙන බවත් සඳහන් කළේය.   ",
    "URL": "https://www.lankadeepa.lk/politics/‘‘ගෝඨාභය-නිදහස්-අධ්‍යාපනයේ-මළගම-සිදු-කිරීමේ-උත්සාහයක‘‘/13-559957",
    "Category": "politics"
}