{
    "Source": "www.lankadeepa.lk",
    "Timestamp": "2017 දෙසැම්බර් මස 06",
    "Headline": "ඒකාබද්ධය වෙන්වන්නේ දෙදෙනෙකු නිසයි - දයාසිරි",
    "News Content": "ඩයනා උදයංගනී හිටපු ජනාධිපති මහින්ද රාජපක්‍ෂ මහතා ඇතුළු ඒකාබද්ධ විපක්‍ෂයේ බොහෝ දෙනෙකු ශ්‍රී ලංකා නිදහස් පක්‍ෂය හා එක්ව කටයුතු කිරීමට කැමැත්තෙන් සිටින බව සම කැබිනට් ප‍්‍රකාශක ක‍්‍රීඩා අමාත්‍ය දයාසිරි ජයසේකර මහතා පැවසීය. නමුත් එහි සිටින දෙදෙනෙකු එම එකතුවීම වළක්වමින් සිටින බවද අමාත්‍යවරයා පැවසීය. පක්‍ෂය දෙකඩ කර වසර 20ක් පමණ විපක්‍ෂයේ තබා ඉන්පසු පක්‍ෂය ගොඩනගාගෙන රටේ බලය ලබාගැනීම ඔවුන්ගේ අරමුණ වී ඇතැයි කී අමාත්‍යවරයා ඒ දෙදෙනාගේ නම් ඉදිරියේදී රටට හෙළි කරන බව ද සඳහන් කළේය. කෙසේ වෙතත් ශ්‍රී ලංකා නිදහස් පක්‍ෂ පාක්‍ෂිකයින් සිටින්නේ කවුරුන් සමඟද යන්න පළාත් පාලන මැතිවරණයේ දී පැහැදිලි වනු ඇතැයි ද දයාසිරි ජයසේකර මහතා ප‍්‍රකාශ කළේය.  ",
    "URL": "https://www.lankadeepa.lk/politics/ඒකාබද්ධය-වෙන්වන්නේ-දෙදෙනෙකු-නිසයි---දයාසිරි/13-521248",
    "Category": "politics"
}