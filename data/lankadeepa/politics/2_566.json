{
    "Source": "www.lankadeepa.lk",
    "Timestamp": "2018 ඔක්තෝබර් මස 13",
    "Headline": "අද බාල්දු වීමේ තරගයක් තියෙනවා - පා.ම.නාමල් රාජපක්ෂ",
    "News Content": "අනීෂා මානගේජනාධිපතිට වඩා රනිල් වික්‍රමසිංහ මහතා බාල්දු වීමටත් ඔහුට වඩා රුපියල බාල්දු වීමටත් මේ තිදෙනාටම වඩා පොලිස්පති බාල්දු වීමත් සිදුවන බව හම්බන්තොට දිස්ත්‍රීක් පාර්ලිමේන්තු මන්ත්‍රී නාමල් රාජපක්ෂ මහතා පවසයි. මන්ත්‍රීවරයා මෙසේ පැවසූවේ අද(13) බෙලිඅත්ත ප්‍රදේශයේදී පැවැති ජනහමුවකට සහභාගී වෙමිනි.එහිදී අදහස් දැක්වූ මන්ත්‍රීවරයා මෙසේද පැවසීය.අද බාල්දු වීමේ තරඟයක් තියෙනවා. මෛත්‍රීපාල ජනාධිපතිතුමාට වඩා බලනවා රනිල් වික්‍රමසිංහ මහත්තය බාල්දු වෙන්න. එයාට වඩා බලනවා සිරිසේන මහත්තය බාල්දු වෙන්න. මේ දෙන්නටම වඩා බාල්දු වෙනවා රුපියල. තුන් දෙනා තුන් පැත්තේ ඉදන් බාල්දු වෙනවා. පොලිස්පති බැලුවා මේක හරියන්නේ නැහැ මාත් ගේමට සෙට් වෙන්න ඕන කියලා. එයා පොලිසියම බාල්දු කලා. රුපියලට එහා ගිහිල්ලා පොලිසිය බාල්දු කෙරුවා. මෛත්‍රීපාල මහත්තයට එහා ගිහිල්ලා පොලිසිය බාල්දු කෙරුවා. වික්‍රමසිංහ මහත්තයටත් එහා ගිහිල්ලා පොලිසිය බාල්දු කෙරුවා.දැන් පොලිසිය මොකක්ද කරන්නේ. එක පැත්තකින් කොන්ත්‍රාත්තුව ගන්නවා ජනාධිපතිවරයා මරන්න.අගුණකොළපැලැස්සේ රැස්වීමට මම ගියා කියලා මාත් එක්ක ගිය කෙනෙක් වතුර බෝතලයක් මම අරන් ගියා කියලා ඒ වතුර බෝතලේ ඇතුලේ තුවක්කුවක් තිබුණා, මෛත්‍රීපාල මහත්තය මරන්න තමයි නාමල් මහත්තය ආවේ කියල ඒ මනුස්සයව අරන් ගිහින් හිරේ දැම්මා. මාව පැය අටක් ප්‍රශ්න කෙරෙව්වා සීඅයිඩී එකේ තියාගෙන.  ",
    "URL": "https://www.lankadeepa.lk/politics/අද-බාල්දු-වීමේ-තරගයක්-තියෙනවා---පා-ම.නාමල්-රාජපක්ෂ/103-538446",
    "Category": "politics"
}