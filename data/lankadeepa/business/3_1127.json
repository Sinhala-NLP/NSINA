{
    "Source": "www.lankadeepa.lk",
    "Timestamp": "2018 ඔක්තෝබර් මස 04",
    "Headline": "සංචාරක පැමිණීම ඉහළට",
    "News Content": "  (මහේෂ් කිර්තීරත්න)   මේ වසරේ අගොස්තු මාසය දක්වා විදේශ සංචාරකයින් ලක්ෂ 16කට ආසන්න පිරිසක් මෙරට සංචාරය සඳහා පැමිණ ඇති බව සංචාරක සංවර්ධන  රාජ්‍ය අමාත්‍ය රංජිත් අලුවිහාරේ මහතා පැවසිය.සංචාරකයින් 1,582,835 ක් මෙරටට පැමිණ ඇති බවත් එය පසුගිය වසරට වඩා සියයට 12.8ක වර්ධනයක් වී බවයි. දකුණු පළාතේ බෙන්තර, කොස්ගොඩ, හික්කඩුව, ගාල්ල, උණවටුන, මිරිස්ස, පොල්හේන, තංගල්ල, දකුණේ වෙරළ ආශ්‍රිතව හා ආරුගම්බේ, පාසිකුඩා, මහනුවර, දඹුල්ල, සිගිරිය, පොලොන්නරුව ආදි ප්‍රදේශවලට සංචාරකයින් වැඩි වශයෙන් පැමිණෙන බවද අලුවිහාරේ මහතා පැවසීය.යුරෝපා රටවල් ඇමරිකාව,සෞදි අරාබිය,මාලදිවයින ඇතුළු රටවල් වලින් මෙරට සංචාරය සඳහා වැඩි උනන්දුවක් දක්වන බවද අමාත්‍යවරයා පැවසීය.2017 වසරේ සංචාරකයින් මෙරටට පැමිණීම තුළිත් ඩොලර් බිලියන 3.9ක ආදායමක් මෙරටට ආර්ථියට උපයා දීමට සංචාරක කර්මාන්තය සමත්ව තිබේ.   ",
    "URL": "https://www.lankadeepa.lk/business/සංචාරක-පැමිණීම-ඉහළට/9-537819",
    "Category": "business"
}