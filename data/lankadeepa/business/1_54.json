{
    "Source": "www.lankadeepa.lk",
    "Timestamp": "2023 ජුලි මස 04",
    "Headline": "MOBITELමූලස්ථානය වැලිකඩදී විවෘත වේ",
    "News Content": "SLT-මොබිටෙල් හි නව මූලස්ථානය පසුගියදා වැලිකඩ දී විවෘත කෙරිණි. නවීනතම තාක්ෂණයෙන් හා පහසුකම් රැසකින් සමන්විත මෙම මූලස්ථානය පරිසර හිතකාමී ලෙස ඉදිකර තිබේ.ඉතාමත් අලංකාර ලෙස සැලසුම් කර ඇති මෙම ගොඩනැගිල්ල, විශේෂ 5 G කලාපයක්, වැසි ජලය එක්රැස් කිරීමේ පද්ධතියක්, හරිත බලශක්තිය නිෂ්පාදනය කිරීමේ පහසුකම්, සිසිලන පද්ධති, අපවහන ජලය පිරිසුදු කිරීමේ පහසුකම්, බලශක්ති ශ්‍රේණිගත කිරීම් සහිත වීදුරු, බලශක්ති ශ්‍රේණිගත කිරීම් සහිත විදුලි උපාංග, විදුලි සෝපාන සහ වායුසමීකරණ වැනි පහසුකම් රැසකින් සමන්විත වේ. මහල් 9 කින් යුක්තව ඉදිකිරීමට සැලසුම් කර ඇති මෙහි පළමු අදියර යටතේ මහල් 5 ක කටයුතු මේ වනවිට අවසන් වී ඇති අතර, ඉතිරි මහල් 4 හි ඉදිකිරීම් දෙවැනි අදියර යටතේ සම්පූර්ණ වනු ඇත.පරිසරයේ සමබරතාව ආරක්ෂා කිරීම සඳහා, මෙම කාර්යාල සංකීර්ණය පිහිටි අක්කර 7 ක භූමියෙන් ඉදිකිරීම් සඳහා භාවිතා කර ඇත්තේ 3% ක් වැනි කුඩා ප්‍රමාණයක් පමණි. බ්‍රවුන්ෆීල්ඩ් ් ^Brownfield& වර්ගයේ ව්‍යාපෘතියක් වන මෙය සඳහා, එම භූමියෙහි කලින් පැවති ගොඩනැගිලිවලින් කඩා ඉවත් කරන ලද අමුද්‍රව්‍ය හැකිතාක් දුරකට භාවිත කර ඇත. එමෙන්ම හරිත ක්‍රමවේදයට අනුකූලව, අපතේ යාම් හැකිතාක් අවම වන පරිදි ව්‍යාපෘතියෙහි කටයුතු සිදුකරන ලදි. තවද අභ්‍යන්තර පවිත්‍රාගාරයක් ද මීට ඇතුළත් වන අතර, එමගින් පිරිසිදු කර නිකුත් කරන ජලය ගොඩනැගිල්ලේ සිරස් ගෙවතු වගාවන් සඳහා සහ උද්‍යානය සඳහා භාවිත කෙරේ. මීට අමතරව, ගොඩනැගිල්ලේ වහලය මත වර්ග අඩි 15,000 ක සූර්ය බලශක්ති ජනන පද්ධතියක් ද සවිකර ඇත.මෙම මූලස්ථාන ගොඩනැගිල්ල තුළ ලොව නවීනතම ගොඩනැගිලි කළමනාකරණ පද්ධතියක් යොදා ඇති අතර එමගින් වායුසමීකරණයන්, ජලය, විදුලි ආලෝකය සහ වෙනත් පහසුකම් භාවිත වන ආකාරය නිරීක්ෂණය කර අවශ්‍ය දැනුම්දීම් ලබාදීම සිදු කෙරේ.මෙම ව්‍යාපෘතියෙහි මුල් අදියර සඳහා වැය වී ඇති මුළු මුදල ආසන්න වශයෙන් රු. මිලියන 2,500 කි.  මෙම නව ගොඩනැගිල්ල නිසා SLT-MOBITELසමාගමට සිය මෙහෙයුම් කටයුතු සම්බන්ධයෙන් වසරකට රු. මිලයන 25.4 ක ඉතිරියක් ලැබෙනු ඇතැයි අපේක්ෂා කෙරේ. මීට පෙර වාහන ගාල් කිරීම, ආරක්ෂක සේවාවන් ඇතුළු සේවාවන්, විදුලිය හා ජලය පරිභෝජනය සහ කාර්යාල අතර ගමනගාමනය ආදිය සඳහා වැයවුණු වියදම් මෙමගින් ඉතුරු වනු ඇත. එමෙන්ම Rotundaසහ Propertexගොඩනැගිලි සඳහා වසරකට වැය වූ රු. මිලියන 250 ක පමණ මුදලද මෙමගින් ඉතිරි වන අතර, එය සමස්ත SLT සමූහයටම වාසිදායක වේ.වර්ග අඩි 60,000 ක පමණ ඉඩකඩකින් යුත් ඉතිරි මහල් හතරෙහි ඉදිකිරීම් ද අවසන් වූ පසුවSLT-MOBITELමෙහෙයුම් සියල්ල එකම වහලක් යට ස්ථානගත කිරීමටSLT-MOBITEL සමූහයට හැකියාව ලැබෙනු ඇත.595  ",
    "URL": "https://www.lankadeepa.lk/news/MOBITELමූලස්ථානය-වැලිකඩදී-විවෘත-වේ/101-635875",
    "Category": "business"
}