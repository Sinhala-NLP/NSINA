{
    "Source": "www.lankadeepa.lk",
    "Timestamp": "2021 අගෝස්තු මස 05",
    "Headline": "කටහඬින් Dialogටෙලිවිෂන් හැසිරවිය හැකි TeDi Alexa ක්‍රමවේදය හඳුන්වා දෙයි",
    "News Content": "කටහඬින් ලබාදෙන විධාන (Voice Commands) හරහා ඩයලොග් ටෙලිවිෂන් ඩිකෝඩරය භාවිත කිරීමට පහසුකම් සලසමින් කෘත්‍රිම බුද්ධියෙන් බලගන්වන ලද TeDi Alexa ක්‍රමවේදය හඳුන්වා දීමට ඩයලොග් ආසිආටා පීඑල්සී ආයතනය කටයුතු කළේය. එසේම ඩය‍ලොග් වෙතින් අධෝරක්ත කිරණ (IR) රිමෝට් භාවිත වන උපාංග කටහඬින් පාලනය කළ හැකි, කෘත්‍රිම බුද්ධියෙන් බල ගන්වන ලද TeDi Alexa ස්මාර්ට් ස්පීකර් පහසුමක ද මේ සමඟම ශ්‍රී ලාංකීය ප්‍රේක්ෂකයාට හඳුන්වා දීමට කටයුතු කර ඇතැයි එම සමාගම කියයි.මෙම ස්මාර්ට් හෝම් විසඳුම් හරහා පාරිභෝගික ජනතාවගේ නිවාස නවීන තාක්ෂණයෙන් බලගන්වමින් රූපවාහිනියේ ශබ්දය අඩු-වැඩි කිරීම පවා කටහඬින් කළ හැකි තරම් පහසු අත්දැකීමක් ලබාදෙයි. ඊට අමතරව, Alexa මඟින් සැපැයෙන සේවා සුපුරුදු පරිදි භාවිත කළ හැකි අතර, ස්මාර්ට් ස්පීකරය මඟින් IR තාක්ෂණය සහිත වායුසමීකරණ යන්ත්‍ර, හෝම් තියටර් සිස්ටම්, CCTV පද්ධති ඇතුළු ඕනෑම උපාංගයක් කටහඬ හරහා පාලනය කළ හැකි වීම මෙහි ඇති විශේෂත්වයක් වශයෙන් සඳහන් කළ හැක. නොබි‍ඳෙන ඩයලොග් සබඳතාවය සමඟ මුසුවන කෘත්‍රිම බුද්ධියේ බලය මෙරට පාරි‍භෝගිකයෙන්ගේ එදිනෙදා ජීවිතය වඩාත් පහසු එකක් වනු ඇති බවට ඩයලොග් ටීවී ආයතනයේ විශ්වාසයයි.ශ්‍රී ලංකාව තුළ නිල වශයෙන් හඳුන්වා දෙන ප්‍රථම ඒකාබද්ධ උපාංගය වන TeDi Alexa අනාගත ලෝකයට ඔබින නවමු අත්දැකීමක් මෙරට ප්‍රේක්ෂකයන්ට ගෙන එනු ඇත. වර්තමානයේ ස්මාර්ට් මාධ්‍යයකට ඒකාබද්ධ කළ ඇමසොන් සමාගමේ පළමු කෘත්‍රිම බුද්ධිමය උපාංගය ලෙස TeDi Alexa හඳුන්වා දිය හැක. එමගින් ඊට සබඳන ලද උපාංග කටහඬින් පාලනය කිරීමට පහසුකම් සලසා පාරිභෝගිකයාගේ නිවස ස්මාර්ට් නිවසක් බවට පරිවර්තනය කරයි.   ",
    "URL": "https://www.lankadeepa.lk/business/කටහඬින්-Dialogටෙලිවිෂන්-හැසිරවිය-හැකි-TeDi-Alexa-ක්‍රමවේදය-හඳුන්වා-දෙයි/9-596402",
    "Category": "business"
}