{
    "Source": "www.lankadeepa.lk",
    "Timestamp": "2018 අගෝස්තු මස 01",
    "Headline": "වෙළෙඳ ගිවිසුම් අත්සන් නොකළොත් ඉදිරිය අසුබයි - හර්ෂ ද සිල්වා",
    "News Content": "නිමල කොඩිතුවක්කු           අපේ  රට වෙළෙඳ ගිවිසුම්  හරහා ලෝකයත් සමග එකතු නොවුනොත් අපිට දැන් තියෙන ආර්ථික  ගැටලූවලට වඩා භයානක ආර්ථික ගැටලූ වලට  ඉදිරියේදී මුහුණ දිමට සිදු වන බව ජාතික ප්‍රතිපත්ති සහ ආර්ථික කටයුතු රාජ්‍ය අමාත්‍ය හර්ෂ ද සිල්වා මහතා අද(01)  පැවසීය. තර්ජන වලට බයේ නිදහස්  ගිවිසුම් වලින් ඉවත්  වුවහොත් ආසියානු කලාපයේ  කොන් වන එකම රට බවට ශ්‍රී  ලංකාව පත්වනු ඇති බවද රාජ්‍ය අමාත්‍යවරයා  සඳහන් කළේය. පිටකෝට්ටේ පිහිටි සිරිකොත එක්සත් ජාතික පක්ෂ මූලස්ථානයේ පැවති මාධ්‍ය හමුවකට එක්වෙමින් ඒ මහතා මේ බව පැවසීය. එහිදී වැඩිදුරටත් අදහස් දැක්වූ ජාතික ප්‍රතිපත්ති සහ ආර්ථික කටයුතු පිළිබඳ රාජ්‍ය අමාත්‍ය හර්ෂ ද සිල්වා මහතා මෙසේද කීවේය. ‘‘ සිංගප්පූරු වෙළඳ ගිවිසුම  රටට අහිතකර බවත්  මේ මගින් අපේ රට විනාශ මුඛයට ගමන් කරන බවටත් මේ දිනවල සමහර වෘත්තියවේදින්  තර්කයක් ඉදිරිපත් කරලා තියෙනවා. මේ හේතුවෙන්  මෙම ගිවිසුමට එරෙහිව වැඩවර්ජනයකටත් ඇතැම් පිරිස් සූදානමින් සිටිනවා. සිංගප්පූරු වෙළඳ  ගිවිසුම මහා බ්‍රිතාන්‍යත් එක්ක 1815 ගිවිසුමටත් වඩා භයානකයි කියලා බන්දුල ගුනවර්ධන මන්ත‍්‍රිවරයාත් පවසා තිබුණා. 1815 ගිවිසුම  මගින් ලංකාවේ අයිතිවාසිකම් අපි මහා බ්‍රිතාන්‍යයට පවරා  දුන්නා. එහෙම කිසිම දෙයක් මෙම සිංගප්පූරු වෙළඳ  ගිවිසුම   මගින් සිද්ධ වෙන්නේ නැහැ.  මෛ සිංගප්පූරු වෙළඳ ගිවිසුම  මගින්  අපේ රටට සංවර්ධනය සඳහා අත්‍යාවශය සෘජු විදේශ ආයෝජන අපි බලාපොරොත්තු වෙනවා. කවුරු හරි විශ්වාස කරනවනම්  අපිට මෙම සිංගප්පූරු වෙළඳ ගිවිසුම  ගැළපෙන්නේ නැහැ අපි මේකෙන් ඉවත් වෙන්න  ඕනෑ කියලා, ඒ අවස්ථාවත් මෙම ගිවිසුම ඇතුලෙම තියෙනවා.  කවදා හරි දවසක බන්දුල ගුණවර්ධන මහත්තයලා බලයට ආවොත්  එතුමන්ලා කැමති නම් මෙම ගිවිසුමෙන් ඉවත් වෙන්න පුලූවන්.  ඒ නිසා මේක 1815 ගිවිසුම වගේ  එකක් නෙමෙයි. 1815 ගිවිසුම වගේ ගිවිසුම් පසුගිය  රජය අත්සන් කළා. උදාහරණයක් විදියට යුද්ද  හමුදා මූලස්ථානය සින්නක්කරයට දීපු එක ඒ වගේ ගිවිසුමක්. අපිට ඒකෙන් ගැලවෙන්න බැහැ.‘‘ඡායාරූප - චතුර එස් කොඩිකාර  ",
    "URL": "https://www.lankadeepa.lk/business/වෙළෙඳ-ගිවිසුම්-අත්සන්-නොකළොත්-ඉදිරිය-අසුබයි---හර්ෂ-ද-සිල්වා/9-533753",
    "Category": "business"
}