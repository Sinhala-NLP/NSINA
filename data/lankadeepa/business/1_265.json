{
    "Source": "www.lankadeepa.lk",
    "Timestamp": "2022 අප්‍රේල් මස 21",
    "Headline": "ශ්‍රී ලංකාවේ ජනප්‍රියතම වෙළඳ නාමය සිංගර්",
    "News Content": "ශ්‍රී ලංකා අලෙවිකරණ ආයතනය (SLIM) විසින් සංවිධානය කරන ලද 2022 SLIM-KANTAR ජනතා සම්මාන උළෙලේදී අඛණ්ඩව 16 වැනි වරටත් ශ්‍රී ලංකාවේ ජනප්‍රියතම වෙළඳ නාමයට හිමි සම්මානයෙන් සිංගර් පිදුම් ලැබීය.එමෙන්ම සිංගර්, ශ්‍රී ලංකාවේ ජනප්‍රියතම පාරිභෝගික භාණ්ඩ සිල්ලර වෙළෙඳ ජාලය ලෙස සිය ස්ථාවරය යළි තහවුරු කරමින් “පාරිභෝගික භාණ්ඩ සඳහා වූ ජනප්‍රියතම වෙළඳ නාමයට” හිමි සම්මානය ද දිනා ගැනීම සුවිශේෂී වේ. තවද යෞවනේ ජනප්‍රියතම වෙළඳ නාමයට හිමි සම්මානය සිංගර් දිනා ගැනීම පිටුපස තිබෙන ප්‍රධාන බලවේග ලෙස වර්තමාන වෙළෙඳපොළට වඩාත් උචිත නවෝත්පාදන හා නව්‍ය අලෙවිකරණ සහ සන්නිවේදන උපායමාර්ග භාවිතය ලෙස හැඳින්විය හැකි යැයි එම සමාගම සඳහන් කරයි.මෙම ජයග්‍රහණය පිළිබඳව අදහස් දැක්වූ සිංගර් සමූහයේ ප්‍රධාන විධායක නිලධාරී මහේෂ් විජේවර්ධන මහතා මෙසේ පවසා සිටියේය. 2022 SLIM KANTAR ජනතා සම්මාන උළෙලේදී අඛණ්ඩව 16 වැනි වරටත් ශ්‍රී ලංකාවේ ජනප්‍රියතම වෙළඳ නාමයට හිමි සම්මානය ඇතුළුව සම්මාන ත්‍රිත්වයක් හිමිකර ගැනීමට සිංගර් සමාගමට හැකිවීම විශාල ගෞරවයක්. වසර 16 ක් ශ්‍රී ලංකාවේ ජනප්‍රියතම වෙළඳ නාමයට හිමි කිරුළ රැක ගැනීමට හැකි වීම මගින් පැහැදිලි වන්නේ අපේ රටේ ජනතාව සිංගර් කෙරෙහි තබා ඇති අඛණ්ඩ විශ්වාසයයි. ශ්‍රී ලාංකේය පාරිභෝගිකයන්ට තත්ත්වයෙන් සහ ගුණත්වයෙන් ඉහළ භාණ්ඩ හා සේවා වෙළෙඳපොළට ඉදිරිපත් කිරීමට අපගේ සියලු‍ම සේවා කණ්ඩායම් ඉතාම කැපවීමෙන් ක්‍රියා කිරීමේ ප්‍රතිඵලයක් ලෙස මෙම සම්මාන ජයග්‍රහණය මා හැඳින්වීමට කැමතියි. මෙම සුවිශේෂී ජයග්‍රහණයේ පූර්ණ ගෞරවය අපගේ සියලු‍ම සේවක මණ්ඩලයටත් අප හා අත්වැල් බැඳගෙන සිටින වටිනා පාරිභෝගිකයන් හට මා පුදකර සිටිනවා.”-සටහන- චමින්ද මුණසිංහ  ",
    "URL": "https://www.lankadeepa.lk/news/ශ්‍රී-ලංකාවේ-ජනප්‍රියතම-වෙළඳ-නාමය-සිංගර්/101-611809",
    "Category": "business"
}