{
    "Source": "www.lankadeepa.lk",
    "Timestamp": "2022 ජුලි මස 29",
    "Headline": "සෙලාන් ටිකිරි දරුවන්ට නොමිලේ ‘ජුරාසික් වර්ල්ඩ්’ දර්ශන වාරයක්",
    "News Content": "සෙලාන් බැංකුවේ ‘සෙලාන් ටිකිරි’ ගිණුම් හිමි දරුවන්ට 'Savoy 3D' සිනමාහලේ දී 'Jurassic World – Dominion' චිත්‍රපටය නොමිලේ නැරඹීමේ සුවිශේෂී අවස්ථාවක් පසුගියදා උදා විය. තම දෙමාපියන් සමඟ මෙම චිත්‍රපටය නැරඹීමට ඔවුන්ට අවස්ථාව ලැබුණු අතර, ඒ සඳහා විශාල පිරිසක් එක් වූහ.මේ වනවිට දරුවන්ට විනෝදාස්වාදය සඳහා ලැබෙන අවස්ථා බෙහෙවින් සීමා වී ඇති අතර, ඔවුන්ගේ පවුල්වල සාමාජිකයන්ට ද විවිධ දුෂ්කරතා මැද දිවි ගෙවීමට සිදු වී තිබේ. මෙවැනි තත්ත්වයක් හමුවේ, රටේ පුරෝගාමී ළමා ගිණුම වන සෙලාන් ගිණුමක හිමිකරුවන් වීම සම්බන්ධයෙන් සෙලාන් ටිකිරි දරුවන් අගයමින්, ඔවුන්ට විනෝද වීමට අවස්ථා උදාකර දීමට සෙලාන් බැංකුව සෑම විටම උත්සාහ දරයි.මෙම අත්දැකීම තවදුරටත් රසවත් කිරීම සඳහා, සිනමා හලට පැමිණි දරුවන් වෙනුවෙන් විශේෂ සමාජ මාධ්‍ය ප්‍රවර්ධන වැඩසටහනක් ද සංවිධානය කිරීමට සෙලාන් බැංකුව කටයුතු කළේ ය. මෙහිදී අදාළ පසුතලය සමග සෙල්ෆි ඡායාරූපයක් ගෙන එය #TikiriMovies හෑෂ්ටැග් එක සමග අප්ලෝඩ් කළ යුතු වූ අතර, ඉන් තෝරාගත් ජයග්‍රාහකයන් 10 දෙනෙකුට විශේෂ තෑගි පිරිනමන ලදි.595  ",
    "URL": "https://www.lankadeepa.lk/business/සෙලාන්-ටිකිරි-දරුවන්ට-නොමිලේ-‘ජුරාසික්-වර්ල්ඩ්’-දර්ශන-වාරයක්/9-617190",
    "Category": "business"
}