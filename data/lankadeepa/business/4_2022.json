{
    "Source": "www.lankadeepa.lk",
    "Timestamp": "None  2013 මාර්තු මස 16",
    "Headline": "කටුනායක සහ මත්තල අතර ගුවන් ගමන්",
    "News Content": "කටුනායක සහ මත්තල අතර අභ්‍යන්තර ගුවන්සේවයක් ඇරඹීමට ශ‍්‍රී ලංකන් ගුවන් සමාගම  තීරණය කර ඇත.මෙමගින් ශ‍්‍රී ලාංකික ජනතාවට ගුවන් ගමනක ආශ්වාදය සමගින්  අත්දැකීම විඳගන්නට අවස්ථාව ලැබෙන බව එම ගුවන්සේවය කියයි.  ගුවනේ සිට දර්ශනීය ස්ථාන නරඹමින් ගුවන්යානය ගමන් කරන බවද කියයි. කටුනායක සිට මත්තලට යාමට සහ ඒමට පිරිමැසුම් පන්තිය සඳහා ගුුවන්ගමන් ගාස්තුව රුපියල් හාරදාස් නමසිය අනූනමයක් වන අතර එක් මාර්ගයක් සඳහා රුපියල් දෙදාස් නවසිය අනූනමයකි. ව්‍යාපාරික පන්තිය සඳහා යාමට සහ ඒමට ගුවන් ගමන් ගාස්තුව රුපියල් දහසය දාස් දෙසීයක් වන  අතර එක් මාර්ගයකට පමණක්  රුපියල් නමදාස් පන්සීයකි.මෙම පහසුකම මැයි 31 වෙනිදා තෙක් පමණක් බවද එම ගුවන් සමාගම කියයි.   ",
    "URL": "https://www.lankadeepa.lk/business/කටුනායක-සහ-මත්තල-අතර-ගුවන්-ගමන්/9-103172",
    "Category": "business"
}