{
    "Source": "www.lankadeepa.lk",
    "Timestamp": "2022 මැයි මස 31",
    "Headline": "මොබිටෙල් ජ්‍යෙෂ්ඨ ඉංජිනේරුවරියට සම්මානයක්",
    "News Content": "SLT – මොබිටෙල් හි ජ්‍යෙෂ්ඨ ඉංජිනේරු ප්‍රමෝද්‍යා සේනානායක පසුගියදා IET Young Woman Engineer of the Year 2021 සම්මානය දිනාගැනීමට සමත් වූවා ය. මෙම සම්මාන උළෙලInstitute of Engineering and Technology (IET) මගින් සංවිධානය කරන ලදී.ඉංජිනේරු ශිෂ්‍යාවන් සහ අනාගතයේදී ඉංජිනේරු වෘත්තියට පිවිසීමට බලාපොරොත්තු වන තරුණියන් දිරිගැන්වීමට සමත් වන, ඉංජිනේරු වෘත්තිය තුළ බෙහෙවින් කැපීපෙනෙන දක්ෂ ඉංජිනේරුවරියන් වෙත මෙම සම්මානය පිරිනැමේ.2015 වසරේදී Mobitel (පුද්.) සමාගම සමග එක් වූ ප්‍රමෝද්‍යා සේනානායක, තම දැනුම හා පළපුරුද්ද වර්ධනය කරගැනීම සඳහා පුහුණු වැඩසටහන් රාශියකටද සහභාගී වී ඇත. හිටපු ජාතික චෙස් ශූරියකද වන ඇය මේ වනවිට ජාතික චෙස් තේරීම් කමිටුවේ සාමාජිකාවක ලෙසද කටයුතු කරයි.-සටහන- චමින්ද මුණසිංහ  ",
    "URL": "https://www.lankadeepa.lk/business/මොබිටෙල්-ජ්‍යෙෂ්ඨ-ඉංජිනේරුවරියට-සම්මානයක්/9-613925",
    "Category": "business"
}