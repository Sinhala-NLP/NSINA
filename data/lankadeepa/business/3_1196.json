{
    "Source": "www.lankadeepa.lk",
    "Timestamp": "2018 අගෝස්තු මස 02",
    "Headline": "කොළඹ යතුරුපැදි ප්‍රදර්ශනය අදින් ඇරඹේ",
    "News Content": "‘සෙම්ස් ග්ලෝබල් යු.එස්.ඒ’ සහ ‘සෙම්ස් ලංකා’ එක්ව ප්‍රථම වරට සංවිධානය කරන ‘කොළඹ යතුරුපැදි ප්‍රදර්ශනය 2018’ අද (2) කොළඹ දී ආරම්භ වේ.  කොළඹ ශ්‍රී ලංකා ප්‍රදර්ශන හා සම්මේලන මධ්‍යස්ථානයේදී පැවැත්වෙන මෙම ප්‍රදර්ශනය ලබන 5 වැනිදා දක්වා දින 4ක් මුළුල්ලේ පැවැත්වෙයි.  ප්‍රදර්ශනය උදෑසන 10.30 සිට පස්වරු 7 දක්වා පැවැත්වෙන අතර ‘කොළඹ යතුරු පැදි ප්‍රදර්ශනය 2018’ සමගාමීව ‘ශ්‍රී ලංකා වාහන අමතර කොටස්’ වෙළෙඳ ප්‍රදර්ශනයක් ද පැවැත්වේ.  මෙම ප්‍රදර්ශනයට ප්‍රමුඛ පෙළේ දෙස් විදෙස් යතුරුපැදි  හා විද්‍යුත් යතුරුපැදි බෙදාහරින්නන්, ලිහිසි තෙල් සහ බැටරි අලෙවි සමාගම්, ජාත්‍යන්තර ස්වයංචලන (ඔටෝමෝටිව් මෝටර්රථ) සමාගම්, නිෂ්පාදනකරුවන් සහ ආනයනකරුවන් ඇතුළු ක්ෂේත්‍රයේ විවිධ පාර්ශවට සහභාගී වෙති.  විශේෂයෙන්ම චීනය, ඉන්දියාව, බංග්ලාදේශය වැනි රටවල සුප්‍රකට සහ ප්‍රමුඛ යතුරුපැදි නිමවුම්කරුවන්, නිෂ්පාදකයන්, බෙදාහරින්නන්, ලිහිසි තෙල් සහ බැටරි සමාගම්, යතුරුපැදි ආනයනකරුවන් සහභාගී වන බව මෙම ප්‍රදර්ශනයේ සංවිධායක මඩුල්ල සඳහන් කරති.  -055    ",
    "URL": "https://www.lankadeepa.lk/business/කොළඹ-යතුරුපැදි-ප්‍රදර්ශනය-අදින්-ඇරඹේ/9-533786",
    "Category": "business"
}