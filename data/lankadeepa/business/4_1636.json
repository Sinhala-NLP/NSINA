{
    "Source": "www.lankadeepa.lk",
    "Timestamp": "None  2016 අප්‍රේල් මස 28",
    "Headline": "අපනයනකරුවන්ට නීති රීති දැඩිවෙයි",
    "News Content": "අපනයනකරුවන්ට සිය ආදායම් සීමාවකින් තොරව විදේශයන්හි රඳවා ගැනීම සදහා පැවති අවසරය වහා අත්හිටුවීමට මුදල් අමාත්‍යාංශය තීරණය කර ඇත.අපනයනකරුවන්ට සිය ආදායාම් විදේශයන්හි රදවා ගැනීමට 1993 වසරේ මාර්තු 26 වැනිදා නිකුත් කළ අංක 759 / 15 ගැසට් පත්‍රයෙන් අවසර ලබාදී තිබිණි.මේ වසරේ මැයි පළමුවැනිදාට පෙර අදාළ මුදල් ශ්‍රී ලංකාවට රැගෙන එන ලෙස  මුදල් අමාත්‍යාංශය නියෝග කර ඇති අතර ඉදිරියේදී අපනයන ආදායම් දින 90 ක් ඇතුළත ශ්‍රී ලංකාවට රැගෙන ඒම අත්‍යාවශ්‍ය කිරීමටද මුදල් අමාත්‍යාංශය පියවර  ගෙන තිබේ.මෙරට විදේශ විනිමය සංචිත හීන වීම සහ රුපියලේ අගය තවදුරටත් පහත වැටීම වැළැක්වීම සදහා විදේශ විනිමය මෙරටට රැගෙන ඒමට මුදල් අමාත්‍යාංශය මෙම පියවර ගෙන ඇති අතර රුපියලේ අගය පසුගිය සිකුරාදා වනවිට සටහන්වූයේ ඇමරිකානු ඩොලරයකට රුපියල් 145 ක් ලෙසිනි. ",
    "URL": "https://www.lankadeepa.lk/business/අපනයනකරුවන්ට-නීති-රීති-දැඩිවෙයි/9-409806",
    "Category": "business"
}