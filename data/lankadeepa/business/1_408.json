{
    "Source": "www.lankadeepa.lk",
    "Timestamp": "2021 අගෝස්තු මස 05",
    "Headline": "ශ්‍රී ලංකාවේ වඩාත්ම ආදරය කරන මෝටර් සයිකල් සන්නාමය බජාජ්",
    "News Content": "නොකඩවා තෙවැනි වරටත් ශ්‍රී ලංකාවේ වඩාත්ම ආදරය කරන මෝටර් සයිකල් සන්නාමය ලෙස බජාජ් මෝටර් සයිකල් බ්‍රෑන්ඩ් ෆයිනෑන්ස් ලංකා විසින් ඔවුන්ගේ 18 වැනි වාර්ෂික සන්නාම සමාලෝචනයේදී තෝරාගෙන ඇත.ලෝකයේ හතරවැනි විශාලතම මෝටර් සයිකල් නිෂ්පාදකයා වන බජාජ් මෝටර් සයිකල් පෙළ සීටී 100, ප්ලැටිනා, ඩිස්කවර්, ඇවෙන්ජර්, පල්සර් යන මාදිලිවලින් සමන්විත වන අතර, ලතින් ඇමෙරිකාව, අප්‍රිකාව, මැදපෙරදිග, දකුණු සහ අග්නිදිග ආසියාව ඇතුළු රටවල් 72කට අධික සංඛ්‍යාවක මේ වනවිට අලෙවි කරනු ලබයි.බ්‍රෑන්ඩ් ෆයිනෑන්ස් ලංකා විසින් ඔවුන්ගේ වාර්ෂික සන්නාම සමාලෝචනයට බජාජ් සන්නාමය 2011 වසරේ සිට ඇතුළත් වූ අතර, 2019, 2020 සහ 2021 වසරවල ශ්‍රී ලංකාවේ වඩාත්ම ආදරය කරන මෝටර් සයිකල් සන්නාමය නම් කරන ලදී.“එක දිගට වසර 3ක් ශ්‍රී ලංකාවේ වඩාත්ම ආදරය කරන මෝටර් සයිකල් සන්නාමය ලෙස බජාජ් නාමය සම්මානයට පාත්‍ර වීම සම්බන්ධව අපි ඉමහත් ලෙස ආඩම්බර වනවා. බජාජ් සන්නාමය සහ ඩේවිඩ් පීරිස් මෝටර් කම්පැනි (ප්‍රයිවට්) ලිමිටඩ් කෙරෙහි විශ්වාසය තැබීම සම්බන්ධයෙන් අපගේ පාරිභෝගිකයන්ට කෘතඥතාව පුද කරන අතරම පාරිභෝගිකයන් වෙනුවෙන්ම කැපවෙමින් තම රැකියාවේ රාමුවෙන් ඔබ්බට ගිය පාරිභෝගික සේවයක් ලබාදීම සම්බන්ධව අප සේවක මණ්ඩලයට ද ස්තුතිවන්ත විය යුතුයි. ඔවුන්ගේ කැපවීම අප සන්නාමයේ ශක්තිය බවට පත්වී ඇති බව පිළිබිඹු කරන පැහැදිලි අවස්ථාවක් ලෙස මෙය හඳුන්වන්නට පුළුවන්.” යැයි නියෝජ්‍ය සාමාන්‍යාධිකාරී (වාහන විකුණුම්) ලක්මාල් ද සිල්වා මහතා පැවැසුවේය.   ",
    "URL": "https://www.lankadeepa.lk/business/ශ්‍රී-ලංකාවේ-වඩාත්ම-ආදරය-කරන-මෝටර්-සයිකල්-සන්නාමය-බජාජ්/9-596396",
    "Category": "business"
}