{
    "Source": "www.lankadeepa.lk",
    "Timestamp": "2020 මැයි මස 14",
    "Headline": "ශ්‍රී ලංකා ගුවන් සේවය  ජාත්‍යන්තර ගුවන් භාණ්ඩ ප්‍රවාහන ක්ෂේත්‍රයට",
    "News Content": "( ටී.කේ.ජී.කපිල )ලොව පුරා ගුවන් මගී ප්‍රවාහන සේවා අඩාල වීමත් සමග , ශ්‍රී ලන්කන් ගුවන් සේවය ජාත්‍යන්තර ගුවන් භාණ්ඩ ප්‍රවාහන ක්ෂේත්‍රය වෙත පිවිසී සිටී .ඒ අනුව චීනයේ බෙයිජිං නුවර සිට දකුණු අප්‍රිකාවේ , ජොහැන්ස්බර්ග් නුවර ඕ.ආර්.තම්බෝ ජාත්‍යන්තර ගුවන් තොටුපළ වෙත මෙට්‍රික් ටොන් 45 ක බරකින් යුත් අත්‍යාවශ්‍ය වෛද්‍ය සැපයුම් භාණ්ඩ තොගයක් 13 වැනිදා   එකවර ශ්‍රී ලන්කන් ගුවන් යානා තුනක් යොදා ගනිමින් රැගෙන ගොස් තිබේ .මෙම ගුවන් යානා අද (14 ) දින උදෑසන යළිත් ශ්‍රී ලන්කන් ගුවන් සේවයේ මූලස්ථානය වන කටුනායක බණ්ඩාරනායක ජාත්‍යන්තර ගුවන් තොටුපළ වෙත පැමිණ තිබුණි .එම අත්‍යාවශ්‍ය වෛද්‍ය සැපයුම් අතර , ආරක්ෂිත මුහුණු ආවරණය මිලියන 07 ක් සහ තවත් ඖෂධ සහ වෛද්‍ය උපකරණ විය .මේ ආකාරයට ගුවන් මගී ප්‍රවාහන සේවා බිද වැටීමෙන් පසුව , ශ්‍රී ලන්කන් ගුවන් සේවය චීනයේ බෙයිජිං නුවර සිට දකුණු අප්‍රිකාවේ ජොහැන්ස්බර්ග් නුවර වෙත තුන් වරක් සිය ගුවන් මෙහෙයුම් සිදු කර තිබේ .  ",
    "URL": "https://www.lankadeepa.lk/covid19/ශ්‍රී-ලංකා-ගුවන්-සේවය--ජාත්‍යන්තර-ගුවන්-භාණ්ඩ-ප්‍රවාහන-ක්ෂේත්‍රයට/203-571911",
    "Category": "business"
}