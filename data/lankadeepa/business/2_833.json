{
    "Source": "www.lankadeepa.lk",
    "Timestamp": "2020 ජනවාරි මස 06",
    "Headline": "පසුගිය වසරේ සංචාරකයින්ගේ පැමිණීමේ අඩුවක්",
    "News Content": "(තිළිණි ද සිල්වා)පසුගිය වසරේදී විදේශීය සංචාරකයින් දහනම ලක්ෂ දහ තුන් දහස් හත්සිය දෙදෙනෙකු සංචාරය සඳහා මෙරටට පැමිණි බව ශ්‍රී ලංකා සංචාරක සංවර්ධන අධිකාරිය සදහන් කර සිටී. ඒ අනුව 2018 වසරේදී මෙරටට පැමිණි විදෙස් සංචාරකයින් සංඛ්‍යාව හා සැසදීමේදී පසුගිය වසරේදී සංචාරකයින් පැමිණීම සියයට 18 කින් අඩු වී ඇතැයිද සංවර්ධන අධිකාරිය කියා සිටී. ඉකුත් 2018 වසරේදී පැමිණි විදෙස් සංචාරකයින් ගණන විසිතුන් ලක්ෂ තිස්තුන් දහස් හත්සිය අනූහයකි. 2019 වසර සදහා සංචාරකයින් පැමිණීමේ දත්ත නිකුත් කරමින් එම අධිකාරිය මේ බව කියා සිටී. පසුගිය වරේදී සංචාරකයින් ලක්ෂ 25 ක් මෙරටට පැමිණෙනු ඇතැයිද බලාපොරොත්තු වුවද පසුගිය අප්‍රේල් මාසයේ පැවති පාස්කු ඉරිදා ඛේදවාචකය හේතුවෙන් එම ඉලක්කය සපුරා ගත නොහැකි වූ බවද සංචාරක සංවර්ධන අධිකාරිය කියා සිටී. රටපැමිණි සංචාරකයින් සංඛ්‍යාවඉන්දියාව355,000එක්සත් රාජධානිය198,776චීනය167,863ජර්මනිය134,899ඕස්ට්‍රේලියාව92,674ප්‍රංශය87,623රුසියාව86,549ඇමෙරිකාව68, 832මාලදිවයින60,278කැනඩාව48,729සංචාරක සංවර්ධන අධිකාරිය නිකුත් කළ දත්ත වාර්තා වලට අනුව පසුගිය වසරේ ජනවාරි සිට දෙසැම්බර් දක්වා කාලය තුළ සංචාරකයින් වැඩිම පිරිසක් මෙරටට පැමිණ ඇත්තේ ඉකුත් දෙසැම්බර් මාසයේදී වන අතර එම මාසයේදී විදේශිකයින් 241,663 කු පැමිණි ඇත.නමුත් 2018  වසරේ දෙසැම්බර් මාසයට සාපේක්ෂව සියයට 4.5ක අඩුවීමක් යැයිද එම අධිකාරිය කියා සිටී. ඊට අමතරව ඉන්දියාවෙන් ,එක්සත් රාජධානිය සහ රුසියාවෙන් සංචාරකයින් මෙරට පැමිණි ඇත.  ",
    "URL": "https://www.lankadeepa.lk/business/පසුගිය-වසරේ-සංචාරකයින්ගේ-පැමිණීමේ-අඩුවක්/9-563615",
    "Category": "business"
}