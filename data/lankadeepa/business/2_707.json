{
    "Source": "www.lankadeepa.lk",
    "Timestamp": "2020 ජුනි මස 18",
    "Headline": "සංචාරක කර්මාන්තය නංවන්න ස්පාඤ්ඤ ආණ්ඩුවෙන් යූරෝ බිලියන 4.25ක සැලැස්මක්",
    "News Content": "නව කොරෝනා වයිරසය හේතුවෙන් කඩාවැටුණු සංචාරක කර්මාන්තය ගොඩගැනීම සඳහා ස්පාඤ්ඤ ආණ්ඩුව යූරෝ බිලියන 4.25ක (ඇමෙරිකානු ඩොලර් බිලියන 4.78) සැලැස්මක් ඉදිරිපත් කර ඇත.ස්පාඤ්ඤය යනු නව කොරෝනා වයිරසය හෙවත් කොවිඩ්-19 ගෝලීය වසංගතයෙන් දැඩි බලපෑමක් එල්ල වූ රටවල් අතරින් එකකි.නව කොරෝනා වයිරසයේ බලපෑම නිසා ස්පාඤ්ඤ ආර්ථිකය දරුණු කඩාවැටීමකට ලක්විය. එරටට ආදායම් ගෙන දෙන ප්‍රධානම කර්මාන්තයක් වන සංචාරක කර්මාන්තයට ද ඒ හේතුවෙන් දැඩි බලපෑමක් එල්ල විය.‘‘ස්පාඤ්ඤය සංචාරක කර්මාන්ත නැවත ආරම්භ කරනව’’ යැයි ස්පාඤ්ඤ අග්‍රාමාත්‍ය පෙද්‍රෝ සැන්චේස් පැවැසීය.‘‘අපි ලෝක නායකයෙක්. අපි ගන්න සෑම ක්‍රියාමාර්ගයක්ම ආරක්ෂිත’’ යැයි ද නව සැලැස්ම ඉදිරිපත් කරමින් හෙතෙම කීය.අල්ජසීරා 055    ",
    "URL": "https://www.lankadeepa.lk/business/සංචාරක-කර්මාන්තය-නංවන්න-ස්පාඤ්ඤ-ආණ්ඩුවෙන්-යූරෝ-බිලියන-4-25ක-සැලැස්මක්/9-573911",
    "Category": "business"
}