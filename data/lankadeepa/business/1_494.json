{
    "Source": "www.lankadeepa.lk",
    "Timestamp": "2021 අප්‍රේල් මස 12",
    "Headline": "OPPO වෙතින් අලුත් අවුරුද්දට අලුත්ම ගීතයක්",
    "News Content": "OPPO මෙවර සිංහල හා දෙමළ අලුත් අවුරුද්ද වෙනුවෙන් නවතම ගීතයක් හඳුන්වා දී තිබේ. මෙය ගායනා කරනු ලබන්නේ OPPO සන්නාම තානාපතිනියක සහ The Voice වැඩසටහනේ පුහුණුකාරිනියක වන ජනප්‍රිය ගායිකා උමාරියා සිංහවංශ විසිනි. මීට අමතරව ජනප්‍රිය රංගන ශිල්පී හා ගායක ගයාන් ගුණවර්ධන සහ නර්තන ශිල්පී රමෝද් මාලක ප්‍රමුඛ Cool Steps නර්තන කණ්ඩායම ද මෙම ගීතයට ද‌ායක වී සිටිති.සුන්දර ගැමි පරිසරයක රූපගත කර ඇති මෙම ගීතයේ රූප රචනය තුළ සාම්ප්‍රද‌ායික අවුරුදු චාරිත්‍ර වාරිත්‍ර ද නිරූපණය කෙරේ. මෑතකදී වෙළඳපොළට හඳුන්වා දීමෙන් අනතුරුව පාරිභෝගිකයන් අතර ඉක්මනින් ජනප්‍රිය වූ අලුත් අවුරුදු කාලයේදී විශේෂ දීමනාවන් ද සමග මිලදී ගත හැකි OPPO F19 Pro දුරකථන මාදිලිය ද මෙම රූප රචනය තුළදී දැකගත හැක. OPPO F19 Pro දුරකථන මාදිලියේ ප්‍රථම දින අලෙවිය, ඊට පෙර හඳුන්වා දුන් OPPA F17 Pro මාදිලියට සාපේක්ෂව සියයට 200 ක වැඩිවීමක් පෙන්නුම් කිරීම විශේෂත්වයකි.‘මේ ගීතයත් සමග අපට ශ්‍රී ලාංකික සංස්කෘතියට පෙරටත් වඩා සමීප වීමට අවස්ථාව උද‌ා වුණා. ඒ වගේම අලුත් අවුරුද්දේ සැබෑ අරුත අනුව යමින් අප්‍රේල් 02 සිට අප්‍රේල් 13 දක්වා ක්‍රියාත්මක වන ‘එරබදු වාසි’ ප්‍රවර්ධන වැඩසටහනත්, අප්‍රේල් 05 සිට අප්‍රේල් 18 දක්වා ක්‍රියාත්මක වන ‘OPPO සර්විස් වාසි’ ප්‍රවර්ධන වැඩසටහනත් හඳුන්වා දීමට අප කටයුතු කර තිබෙනවා. OPPO Sri Lanka ප්‍රධාන විධායක නිලධාරි බොබ් ලී මහතා පැවැසීය.   ",
    "URL": "https://www.lankadeepa.lk/business/OPPO-වෙතින්-අලුත්-අවුරුද්දට-අලුත්ම-ගීතයක්/9-588804",
    "Category": "business"
}