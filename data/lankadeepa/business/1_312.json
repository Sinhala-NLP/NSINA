{
    "Source": "www.lankadeepa.lk",
    "Timestamp": "2022 ජනවාරි මස 26",
    "Headline": "මොරටුව විශ්වවිද්‍යාලය සහ DP පදනම  අවබෝධතා ගිවිසුමක",
    "News Content": "ශ්‍රී ලංකාවේ තොරතුරු හා සන්නිවේදන තාක්ෂණ අධ්‍යාපනයේ ප්‍රධාන සන්ධිස්ථානයක් සනිටුහන් කරමින් මොරටුව විශ්වවිද්‍යාලය සහ ඩී.පී. පදනම  Dhammika & Priscilla Perera (DP Foundation) අතර විවෘත මාර්ගගත තොරතුරු තාක්ෂණ පාඨමාලා සංවර්ධනය සහ බෙදාහැරීම සඳහා සහයෝගිතාව ලබා දීමෙන් අවබෝධතා ගිවිසුමක් අත්සන් කරනු ලැබීය.මෙම ව්‍යාපෘතියේ ප්‍රධාන පරමාර්ථය වන්නේ ශ්‍රී ලංකාව තුළ සිටින්නා වූ තොරතුරු හා සන්නිවේදන තාක්ෂණ ලෝලීන් සඳහා නොමිලේ ඉගෙනීමේ අවස්ථා සඳහා ප්‍රවේශයක් ලබා දීමයි. ඩී.පී. පදනම එහි ඩී.පී. එඩියුකේෂන් (DP Education) අංශය හරහා මොරටුව විශ්වවිද්‍යාලය වෙත මෙම නව මුලපිරීම තුළ මාර්ගගත පාඨමාලා නිෂ්පාදනය සඳහා අවශ්‍ය අරමුදල්, මානව සම්පත් ඇතුළු සියලු‍ම පහසුකම් සපයනු ලැබේ.මේ වනවිටත් යූ ටියුබ් වෙබ් අඩවිය තුළ දියත් කර ඇති “යුනිවර්සිටි ඔෆ් මොරටුව - බිට් ඔන්ලයින් යූ ටියුබ් නාලිකාව හරහා සියලු‍දෙනාට මැතමැටික්ස් ෆෝ අයි.සී.ටී. වෙබ් ප්‍රෝග්‍රෑමින් ඩේටාබේස්  මැනෙජ්මන්ට් සිස්ටම්ස් සහ අයි.සී.ටී. ඇප්ලිකේෂන්ස් වැනි විෂය ධාරා නොමිලේ අධ්‍යයනය කිරීමට පහසුකම් සලසා ඇත.ධම්මික සහ ප්‍රිසිලා පෙරේරා යුවළගේ පරිත්‍යාගශීලී මුලපිරීමක් වන ඩී.පී. පදනම දැනුම පදනම් කරගත් සමාජයක් බිහිකිරීමට මෙන්ම සෑම ශ්‍රී ලාංකිකයකුගේම කුසලතා වැඩිදියුණු කිරීම උදෙසා කැපවී සිටී.  ",
    "URL": "https://www.lankadeepa.lk/news/මොරටුව-විශ්වවිද්‍යාලය-සහ-DP-පදනම--අවබෝධතා-ගිවිසුමක/101-607181",
    "Category": "business"
}