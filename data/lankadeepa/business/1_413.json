{
    "Source": "www.lankadeepa.lk",
    "Timestamp": "2021 ජුලි මස 23",
    "Headline": "කුඩා හා මධ්‍ය පරිමාණ ව්‍යාපාර නැංවීමට  DFCCබැංකුවට ඩොලර් මිලියන 150 ක්",
    "News Content": "වර්තමාන ආර්ථික අභියෝගවලට මුහුණ දීමට අත්වැලක් වීම සඳහා ශ්‍රී ලංකාවට ඇමරිකානු ඩොලර් මිලියන 150 ක පරිත්‍යාගයක් සිදුකිරීමට ඇමරිකා එක්සත් ජනපදය තීරණය කර තිබේ. ඇමරිකා එක්සත් ජනපදයේ International Development Finance Corporation (DFC) වෙතින් ද්විපාර්ශ්වික ණයක් ලෙසDFCCබැංකුව වෙත පිරිනමන ලද මෙම මුදල මෙරට සුළු, කුඩා හා මධ්‍ය පරිමාණ ව්‍යාපාර සහ කාන්තාවන්ගේ මූලිකත්වය යටතේ ක්‍රියාත්මක වන ව්‍යාපාරවල උන්නතිය උදෙසා යෙදවීමට නියමිතය.මෙම ණය පහසුකම, DFC ආයතනය වෙතින් මෙතෙක් ශ්‍රී ලංකාවට හිමි වූ විශාලතම ණය පහසුකම ලෙස සැළකේ. ලොව පුරා ස්ත්‍රී පුරුෂ සමාජ භාවය සම්බන්ධ අසමානතාව සහ ආර්ථික අසාමානතාව වැනි ගැටලු‍ නිසා පීඩාවට පත්ව සිටින (COVID-19 රෝග ව්‍යාප්තිය නිසා මෙම ගැටලු‍ දැන් තවත් උග්‍ර අතට හැරී ඇත) ප්‍රජාවන්ට යහපත සැලසීම සඳහා DFC ආයතනය දරන උත්සාහයේ එක් අදියරක් ලෙස මෙම ණය පහසුකම ශ්‍රී ලංකාව වෙත පිරිනමා තිබේ.මෙම හවුල්කාරීත්වය ඔස්සේ මෙරට ප්‍රමුඛත්වය හිමිවිය යුතු ක්ෂේත්‍රවලට පරිපූර්ණ හා සුවිශේෂී ණය පහසුකම් පිරිනැමීමටDFCC බැංකුවට හැකියාව ලැබී ඇත. එය එක්සත් ජාතීන්ගේ තිරසාර සංවර්ධන ඉලක්ක (විශේෂයෙන්ම එහි 5 වන ඉලක්කය වන ස්ත්‍රී පුරුෂ සමානත්වය) ළඟා කරගැනීම සඳහා බැංකුව දක්වන දායකත්වයේ එක් වැදගත් අංශයක් ද වේ. මෙම ඉලක්කය ළඟා කරගැනීමේ පියවරක් වශයෙන්, කාන්තා ව්‍යවසායකත්වය දිරිගැන්වීම අරමුණු කරගෙන, මෙම ණය පහසුකම් වලින් සැලකිය යුතු ප්‍රතිශතයක් කාන්තාවන්ගේ මූලිකත්වය යටතේ ක්‍රියාත්මක වන සුළු හා මධ්‍ය පරිමාණ ව්‍යාපාර වෙත පිරිනැමීමට DFCCබැංකුව පියවර ගනු ඇත. මූල්‍ය පහසුකම් නොමැති වීම නිසා තම ව්‍යාපාර දියුණු කරගැනීමට නොහැකි වීම ව්‍යවසායිකාවන් මුහුණ දෙන ප්‍රධාන ගැටලු‍වක් වන අතර, මෙම වැඩසටහන එම ගැටලු‍වට කිසියම් ආකාරයක විසඳුමක් වනු ඇත.ඇමරිකා එක්සත් ජනපදය මගින් සිදුකරන ලද මෙම අරමුදල් සම්පාදනය, DFCCබැංකුවේ ‘Resilient Business’ ’ ක්‍රමෝපායික අංශයට අයත් බහුවිධ හා දීර්ඝ කාලීන දැක්ම තවදුරටත් ශක්තිමත් කරන පියවරක් වනු ඇත. ඉදිරියටත්, තම 'Triple-bottom line value creation' ආකෘතිය හා සමගාමී වන සහ සියලු‍ම දෙනා වෙත ප්‍රතිලාභ සලසන මෙවැනි වැඩසටහන් ඔස්සේ රටේ සංවර්ධනයට දායක වීමටDFCC බැංකුව අපේක්ෂා කරයි.ලක්ෂ්මන් සිල්වාඅධ්‍යක්ෂ/ප්‍රධාන විධායක නිලධාරී - DFCC බැංකුවඇලයිනා බී. ටෙප්ලිට්ස් මහත්මියශ්‍රී ලංකාව සහ මාලදිවයින සඳහා ඇමරිකානු තානාපති   ",
    "URL": "https://www.lankadeepa.lk/business/කුඩා-හා-මධ්‍ය-පරිමාණ-ව්‍යාපාර-නැංවීමට--DFCCබැංකුවට-ඩොලර්-මිලියන-150-ක්/9-595475",
    "Category": "business"
}