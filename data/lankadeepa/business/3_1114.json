{
    "Source": "www.lankadeepa.lk",
    "Timestamp": "2018 ඔක්තෝබර් මස 21",
    "Headline": "මුද්‍රණ දෙපාර්තමේන්තුවට කෝටි 120 ක  ආදායමක්",
    "News Content": "සුජිත් හේවාජුලිගේ  රජයේ මුද්‍රණ දෙපාර්තමේන්තුව ගිය වසරේදී රුපියල් කෝටි 120 ක පමණ ආදායමක් උපයා ගෙන ඇතැයි එම දෙපාර්තමේන්තුව පාරලිමේන්තුවට ඉදිරිපත් කළ අලුත්ම කාර්ය සාධන වාර්තාවේ දැක්වෙයි.වාණිජ මුද්‍රණ කටයුතු වලින් රුපියල් කෝටි 58 කට වැඩි මුදලක් ද වාණිජ නොවන මුද්‍රණ කටයුතු වලින් රුපියල් කෝටි 61 කට වැඩි මුදලක් ද මෙසේ උපයා ගෙන ඇතැයි එම වාර්තාවේ සඳහන් වෙයි.වාණිජ නොවන මුද්‍රණ කටයුතුවලින් වැඩිම ආදායම උපයාගෙන ඇත්තේ එම වර්ෂයේ මාර්තු මාසයේ දීය.උපයාගෙන ඇති ආදායම රුපියල් කෝටි 15 කි.වාණිජ නොවන මුද්‍රණ කටයුතුවලින් වැඩිම ආදායම දෙසැම්බර් මාසයේ දී උපයා ගෙන තිබු අතර උපයා ගත් ආදායම රුපියල් හතකට වැඩිය.   ",
    "URL": "https://www.lankadeepa.lk/business/මුද්‍රණ-දෙපාර්තමේන්තුවට-කෝටි-120-ක--ආදායමක්/9-538873",
    "Category": "business"
}