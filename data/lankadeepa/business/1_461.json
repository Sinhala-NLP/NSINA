{
    "Source": "www.lankadeepa.lk",
    "Timestamp": "2021 මැයි මස 17",
    "Headline": "TECNO මොබයිල් ශ්‍රී ලංකාවේ ජංගම දුරකථන වෙළෙඳපොළට පිවිසෙයි TECNO Spark 6 Go දුරකථනය දැන් දිවයින පුරා",
    "News Content": "TECNO Mobile සිය ස්මාර්ට් ජංගම දුරකථන නිෂ්පාදනය වන Spark 6 Go හඳුන්වාදෙමින් ශ්‍රී ලංකාවේ ජංගම දුරකථන වෙළෙඳපොළට පසුගියදා පිවිසියේය. චීනයේ ස්මාර්ට් ජංගම දුරකථන නිෂ්පාදන තාක්ෂණයෙහි ඉදිරියෙන්ම සිටින TRANSISSION Holdings සමූහයේ ප්‍රමුඛතම සන්නාමයක් වන TECNO Mobile ජාත්‍යන්තර වෙළඳපොළේ වේගයෙන් ඉදිරියට යමින් සිටින අතර, 2020 වර්ෂයේ දී international Data Corporation විසින් ලෝකයේ ප්‍රමුඛතම ජංගම දුරකථන සන්නාම 10 අතරට ද ශ්‍රේණිගත කරන ලදී.පුළුල් අලෙවි නියෝජිත ජාලයක් හරහා සිය නිෂ්පාදන රට පුරාම අලෙවි කිරීමට TECNO Mobile කටයුතු කරන අතර, අති නවීන තාක්ෂණයෙන් නිපදවන උසස් ප්‍රමිතියේ ස්මාර්ට් ජංගම දුරකථන පහසු මිලට මෙරට පාරිභෝගිකයන් වෙත සපයයි.TECNO Mobile සමාගමේ ශ්‍රී ලංකාවේ අලෙවි කටයුතු භාර කළමනාකරු වශයෙන් කටයුතු කරන Ray Zhao මෙසේ සිය අදහස් දැක්වීය. අපගේ නව්‍යකරණ නිපැයුම් ශ්‍රී ලාංකික පාරිභෝගිකයන් අතට පත්කරන්නට ලැබීම ගැන අපි ඉතාමත් සතුටට පත්වෙනවා. ශ්‍රී ලංකාවේ ජංගම දුරකථන වෙළෙඳපොළේ දැවැන්ත වෙනසක් සිදුකරන්නට TECNO Mobile සමාගමට හැකියාව ලැබෙන බව අප විශ්වාස කරනවා. අපගේ විශිෂ්ට සේවාව, අති නවීන නිෂ්පාදන තාක්ෂණය වගේම පාරිභෝගිකයාට පහසු මිල ගණන් නියම කිරීම වැනි කරුණු ඒ වෙනසට ප්‍රධාන වශයෙන්ම හේතුවනු ඇතැයි අපි කල්පනා කරනවා. Expect Moreයනු අපගේ ව්‍යාපාර ආදර්ශ පාඨයයි. නවීන යුගයේ ජංගම දුරකථන පාරිභෝගිකයාගේ සන්නිවේදන අවශ්‍යතා මැනවින් හඳුනාගනිමින් විශිෂ්ටතම තාක්ෂණික විසඳුම් නිර්මාණය කිරීම අපගේ සාර්ථකත්වයෙහි පදනමයි. එම විශිෂ්ට ස්මාර්ට් ජංගම දුරකථන නිෂ්පාදන ශ්‍රී ලාංකික ඔබ අතට පත්කරන්නට ලැබීම ගැන අපට ආඩම්බරයි.”මෙ‍රට වෙළෙඳපොළට හඳුන්වාදෙන ප්‍රථම TECNO Mobile ස්මාර්ට් ජංගම දුරකථනය වනSPARK 6 Go අඟල් 6.52 HD +Drop තිරයකින් සමන්විත අතර, 5000 mAh බැටරියකින් යුක්තය. මෙම දුරකථනය -32GB+2GB සහ 64GB+3GB වශ‍යෙන් memory ධාරිතා විසඳුම් දෙකකින් තෝරා ගැනීමට හැකියාව තිබේ. SPARK 6 GO ස්මාර්ට් දුරකථනය 8MPඉදිරි කැමරාවකින් සහ 13MP පසුපස කැමරා ද්විත්වයකින් (ෆ්ලෑෂර් දෙක) සමන්විත වේ. Al Scene detection Al Beautification වැනි ස්මාර්ට් features ද මෙම දුරකථනය සතුවේ.HiOS 6.2 TECNO මෙහෙයුම් පද්ධතියක් සතු SPARK 6 GO ස්මාර්ට් ජංගම දුරකථනය භාවිත කරන්නාට ඉතා ප්‍රයෝජනවත් ක්‍රියාකාරීත්වයන් රැසකින් සමන්විත වේ. උදාහරණයක් වශයෙන් SPARK 6 GOස්මාර්ට් ජංගම දුරකථනය සමග බ්ලූටූත් ස්පීකර්/ ඉයර්ෆෝන් 3ක් සම්බන්ධ කළ හැකි අතර, හිත මිතුරන් සමග ද සංගීතය රසවිඳීමට වැඩි පහසුවක් ලබා දෙයි. මෙහි තිබෙන Social Turbo පහසුකම නිසා වට්ස් ඇප් චැට් කිරීම වඩාත් විනෝදජනක කරන අතර, ඊටDIY emoji පහසුකම් සම්බන්ධ කර තිබේ. එමෙන්ම ඇමතුම් ලැබීමේ දී flashing වන නිසා ඊට තවත් පාරිභෝගික ආකර්ෂණය හිමිව ඇත. Face recognition සහ fingerprint unlocking විසඳුම් සමගSPARK 6 Go ස්මාර්ට් ජංගම දුරකථනය lce jadeite හා Aqua Blue වර්ණවලින් මිලදී ගත හැක.   ",
    "URL": "https://www.lankadeepa.lk/business/TECNO-මොබයිල්-ශ්‍රී-ලංකාවේ-ජංගම-දුරකථන-වෙළෙඳපොළට-පිවිසෙයි-TECNO-Spark-6-Go-දුරකථනය-දැන්-දිවයින-පුරා/9-590751",
    "Category": "business"
}