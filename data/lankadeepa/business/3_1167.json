{
    "Source": "www.lankadeepa.lk",
    "Timestamp": "2018 අගෝස්තු මස 31",
    "Headline": "සොෆ්ට්ලොජික් සමාගම කොට්න් කලෙක්ෂන් මිලදී ගනී",
    "News Content": "මෙරට විලාසිතා ක්ෂේත්‍රයේ සුවිශේෂී සංධිස්ථානයක් සනිටුහන් කරමින් ඔඩෙල් පී.එල්.සී සමාගම කොට්න් කලෙක්ෂන් සමාගමේ සම්පූර්ණ කොටස් මිලදී ගෙන ඇත.ඔඩෙල් පී.එල්.සී  (ODEL PLC ) සමාගම යනු සොෆ්ට්ලොජික් හෝල්ඩින්ස් පී.එල්.සී   ( SOFTLOGIC Holdings PLC ) සමාගමේ අනුබද්ධිත සමාගමකි.ඉකුත් 28 වැනිදා නිවේදනයක් නිකුත් කරමින් තම සමාගමේ සියලු කොටස් ඔඩෙල් පී.එල්.සී සමාගම වෙත අලෙවි කළ බව කොට්න් කලෙක්ෂන් පෞද්ගලික සමාගම (  Cotton Collection Private Limited) සඳහන් කළේය.සොෆ්ට්ලොජික් සමූහය කරන ලද මෙම මිලදී ගැනීම ඔවුන්ගේ හොඳින් ස්ථාපිත විවිධත්වයකින් යුතු වෙළෙඳ ජාලයට වඩාත් සුදුසු වන අතර පුළුල් කිරීමේ සැලැස්ම ද වේගවත් කරනු ඇත.කොට්න් කලෙක්ෂන් සන්නාම නාමයේ නිර්මාතෘ වන නිලූෆර් එසුෆාලි අන්වර්අලි ඉදිරියටත් ඇයගේ අනෙක් සන්නාම නාමය වනිලෙදර් කලෙක්ෂන්’ හි හිමිකාරීත්වය පවත්වාගෙන යනු ඇත. සමාගම් දෙකේ මූලික ශක්තීන් හඳුනාගැනීම මඟින් මෙම මිලදී ගැනීම සමූහයේ වෙළෙඳපොළ කොටස තවදුරටත් විශාල කරනු ඇතැයි සොෆ්ට්ලොජික් සමූහය විශ්වාස කරයි. සොෆ්ට්ලොජික් සමූහයේ වෙළෙඳ අංශයට මෙරට වෙළෙඳ අංශයේ ස්ථාවරල ශක්තිමත් හා පුළුල් පදනමක් තිබෙන අතර ඔවුන්ගේ වෙළෙඳ අංශය විලාසිතා පාරිභෝගික විද්‍යුත් උපකරණ සහ ගෘහ උපකරණ යනාදියෙන් සමන්විතය.ඔඩෙල් පී.එල්.සී සමාගම හා එක්වෙමින් සොෆ්ට්ලොජික් සමූහයට මෙරට විලාසිතා සහ ජීවන රටා වෙළෙඳ ක්ෂේත්‍රයේ ප්‍රමුඛතම තේරීම බවට පත්වීමට අවස්ථාව උදා වී තිබේ. ඒ අනුව ශක්තිමත් හා වර්ධනය වෙමින් තිබෙන පදනමකට හිමිකම් කියන සොෆ්ට්ලොජික් සමූහයට කොට්න් කලේක්ෂන් එක්වීම ඉතා වටිනා සංකලනයකි. කොට්න් කලෙක්ෂන් කියන්නේ සන්නාම නාමයක් විතරක් නෙවෙයිග ඒක ජීවන රටාවක්” කොට්න් කලේක්ෂන් හි නිර්මාතෘවරිය හා එහි කළමනාකාර අධ්‍යක්ෂවරිය වන නිලූෆර් එසුෆාලි අන්වර්අලි පැවැසුවාය.ඇය තවදුරටත් මෙසේ සඳහන් කරන්නීය.‘මගේ ගමන අවුරුදු 27ක් දක්වා දිව යනවා. ඒ ගමනේදී මමත් මගේ කණ්ඩායමත් ලංකාවේ විලාසිතා වෙළෙඳ ක්ෂේත්‍රයේ හැඩය වෙනස් කරමින් අලුත් සන්නාම නාමයක් ගොඩනැගුවා. කොට්න් කලෙක්ෂන් කියන්නේ විශේෂිත හඳුනා ගැනීමක් තිබෙන සුවිශේෂී සන්නාම නාමයක්. එය කරදර නැති. සාමාන්‍ය ඇඳුම් විලාසිතා ඇති ඇඳුම් සන්නාම නාමයක්. එහි අක්මුල් ශ්‍රී ලංකා සමාජය තුළ පැතිර තිබෙනවා. බොහෝ කරුණු සැලකිල්ලට ගනිමින් තමයි මම මෙම තීරණය ගත්තේ. මගේ පවුල සමඟ වැඩි කාලයක් ගත කරන්න ඕනේ. ඒ වගේම අදිලෙදර්’ වෙළෙඳපොළ තුළ දැඩි තරගකාරීත්වයක් තිබෙනවා. ඒ නිසා මගේ අනෙක් සන්නාම නාමය වනිලෙදර් කලෙක්ෂන්’ සන්නාම නාමය තවදුරටත් වර්ධනය කළ යුතුයි. ඒ සඳහා කාලය අවශ්‍ය වෙනවා. එම කරුණු දෙක මගේ මේ තීරණයට මූලික වශයෙන් හේතු වුණා. සොෆ්ට්ලොජික් සමූහය යනු මෙරට වෙළෙඳ ක්ෂේත්‍රයේ ඉතා ශක්තිමත් පදනමක් තිබෙන ඉතා හොඳ වාර්තාවක් තිබෙන සමාගමක්. ඔවුන් ක්ෂේත්‍රයේ ප්‍රමුඛයන්. ඒ වගේම සොෆ්ට්ලොජික් සමූහයේ නිර්මාතෘ සහ සභාපති අශෝක් පතිරගේ මහතා ක්‍රියාශීලි සහ උනන්දු සභාපතිවරයෙක්. එවැනි තැනකට මගේ සමාගමේ පාලනය පැවැරීම මට ඉමහත් සතුටක් ඔවුන් කොට්න් කලේක්ෂන් සන්නාම නාමය තවදුරටත් සංවර්ධනය කරමින් එය තවදුරටත් ඉහළට ඔසවනු ඇතැයි ආරක්ෂාකාරී හැඟීමක් හා විශ්වාසයක් තිබෙනවා” ඇය තවදුරටත් සඳහන් කළාය.ශ්‍රී ලංකාවේ ප්‍රමුඛතම විලාසිතා සහ ජීවන රටා සමාගම බවට පත්වීමේ අපේ ගමනේ අද සුවිශේෂී ස්ථානයක් සටහන් කරන්නේ යැයි සොෆ්ට්ලොජික් හෝල්ඩින්ග්ස් පී.එල්.සී සමාගමේ සභාපති අශෝක් පතිරගේ මහතා කීය.කොට්න් කලෙක්ෂන් කියන්නේ ලංකාවේ විශිෂ්ට සන්නාමයක්. වසර ගණනාවක් තිස්සේ එය ඉදිරියට යන ආකාරය අපි දැක්කා. ඔවුන්ට ඔවුන්ටම ආවේණික පාරිභෝගික පිරිසක් සිටිනවා. එම සමාගම මිලදී ගැනීම අපේ ව්‍යාප්තිය සහ පදනම තවදුරටත් ශක්තිමත් කරනවා. ඔඩෙල් සමාගමත් අප සතුව තිබෙනවා. ජාත්‍යන්තර මට්ටමේ ඇඟළුම් සන්නාමයක් වන ඔඩෙල් සන්නාම නාමයත් අප සතුයි.ඊට කොට්න් කලෙක්ෂන් එකතු වීමත් සමඟ කළින් නොවූ ආකාරයක් සේවාවක් පාරිභෝගිකයන්ට ලබාදීමට අපට හැකියාව ලැබෙනු ඇතැයි මට විශ්වාසයි.සංචාරක කර්මාන්තය සහ නාගරීකරණය වර්ධනය වෙමින් තිබෙනවා. ෂැංග්‍රිලා සාප්පූ සංකීර්ණය 2019 දී විවෘත වෙනවා. ඔඩෙල් සාප්පු සංකීර්ණය 2019 දී විවෘත වෙනවා. මේ තුළින් ජීවන රටා විලාසිතා ක්ෂේත්‍රවල නව පිබිදුමක් සිදු වේවි. ඒ ගැන අපට විශ්වාසයි. එම වර්ධනය අපි සූදානම් වෙනවා. අපි ඒ සඳහා කටයුතු කරමින් ඉන්නවා. ක්ෂේත්‍රය තුළ අපි අපේ පැවැත්ම තහවුරු කරමින් ඉන්නවා”නිලූෆර් එසුෆාලි අන්වර්අලි කොට්න් කලෙක්ෂන් ආරම්භ කරන ලද්දේ 1991 වසරේදීයග එම කාලයේදී ශ්‍රී ලංකාවේ විලාසිත ක්ෂේත්‍රයේ පැවැතියේ මුල් අවධිය අද වනවිට එම සමාගම් වර්ග අඩි 15ල000ක් හා ශාඛා පහක් දක්වා ව්‍යාප්ත වී ඇත. එහි සේවක පිරිස 200කට ආසන්න වේග කොටන් කලෙක්ෂන් සමාගම 2017/2018 මූල්‍ය වර්ෂයේදී ඊට පෙර වසර හා සැසඳීමේදී සියයට 20ක වර්ධනයක් ද වාර්තා කළේය.(055)  ",
    "URL": "https://www.lankadeepa.lk/business/සොෆ්ට්ලොජික්-සමාගම-කොට්න්-කලෙක්ෂන්-මිලදී-ගනී/9-535688",
    "Category": "business"
}