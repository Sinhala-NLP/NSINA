{"Source": "Silumina", "Timestamp": "December 9, 2023 12:34 am", "Headline": "ජන­මාධ්‍ය විශි­ෂ්ටතා 24වැනි වාර්ෂික සම්මාන උලෙළ", "News Content": "579 ජන­මාධ්‍ය විශි­ෂ්ටතා 24 වැනි වාර්ෂික සම්මාන උලෙළ දෙසැ­ම්බර් 12 වැනිදා අඟ­හ­රු­වාදා ගල්කිස්ස මහ හෝට­ලයේ උත්ක­ර්ෂ­වත් අන්ද­මින් පැවැත්වේ. ජන­මාධ්‍ය විශි­ෂ්ටතා 24 වැනි වාර්ෂික සම්මාන රාත්‍රිය දෙසැ­ම්බර් 12 වැනිදා අඟ­හ­රු­වාදා ගල්කිස්ස හෝට­ලයේ එම්ප­යර් බෝල් රූම් ශාලා­වේදී උත්ක­ර්ෂ­වත් අන්ද­මින් පැවැත්වේ. ශ්‍රී ලංකා පුව­ත්පත් ආය­ත­නය සමඟ ඒකා­බ­ද්ධව, ශ්‍රී ලංකා කර්තෘ සංස­දය මෙම සම්මාන රාත්‍රිය සංවි­ධා­නය කරයි. මෙම වාර්ෂික සම්මාන රාත්‍රිය ජන­මා­ධ්‍යයේ වෘත්තීය ප්‍රවී­ණ­ත්වය හඳුනා ගැනීම සහ එහි විශි­ෂ්ට­ත්ව­යට පත් වූවන්ට සම්මාන පිරි­නැ­මීම අර­මුණු කර­ගෙන පැවැත්වේ. මෙම වස­රේදී ජන­මා­ධ්‍ය­වේ­දීන් 36 දෙනෙක් සම්මාන ලබන අතර, තවත් 16 දෙනෙක් කුස­ලතා සහ­තික ලබති. ඒ සමඟ සිය වෘත්තීය ජීවි­තය තුළ දීර්ඝ සේවා වෙනු­වෙන් පිරි­න­මන සම්මාන, ස්ටැන්ලි සම­ර­සිංහ, එච්.එල්.ඩී. මහි­න්ද­පාල, සීතා රංජනී, එස්. තිලෙ­යි­නා­දන් සහ ඒ.එල්.එම්. නලීම් වෙත පිරි­නැ­මෙනු ඇත. වසරේ තරුණ ජන­මා­ධ්‍ය­වේ­දියා සම්මා­නය ලබ­න්නාට ලක්ෂ්මන් කදි­ර­ගා­මර් පද­නම විසින් පිරි­නැ­මෙන ලක්ෂ්මන් කදි­ර­ගා­මර් අනු­ස්ම­රණ ශිෂ්‍ය­ත්වය හිමිවේ. ඒ අනුව ඉන්දි­යාවේ කේර­ලයේ මනෝ­රාමා සමූ­හය විසින් පාල­නය කරනු ලබන ප්‍රමුඛ පෙළේ ජන­මාධ්‍ය විද්‍යා­ය­ත­න­යක් වූ MASCON හි උසස් මට්ටමේ පුහුණු පාඨ­මා­ලා­වක් හැදෑ­රී­මට එම සම්මා­න­ලා­භි­යාට අව­ස්ථාව උදාවේ. මෙම උලෙළේ ප්‍රධාන අනු­ග්‍රා­හ­ක­යන් වනුයේ, ජෝන් කීල්ස් හෝල්ඩින්ග්ස්, එයි­ට්කන් ස්පෙන්ස්, ඩයලොග් ආසියාටා පීඑල්සී, ශ්‍රී ලංකා රක්ෂණ සමා­ගම, ලංකා බැංකුව, මහ­ජන බැංකුව සහ ඕලු වෝටර් බොට්ල්ස් යන ආය­ත­න­යන්ය. ගල්කිස්ස හෝට­ලය සත්කා­රක භාවය පිරි­න­මයි. පුව­ත්පත් ආය­තන හතක් වෙතින් ලැබුණු 354ක ඉල්ලු­ම්පත්‍ර සංඛ්‍යා­වක් (මුද්‍රිත මාධ්‍ය සඳහා වූ) සාමා­ජි­ක­යන් 13 දෙනෙ­කු­ගෙන් සම­න්විත සුවි­ශේෂී ස්වාධීන විනි­ශ්චය මණ්ඩ­ල­යක් විසි­නුත්, (මාර්ග­ගත පුව­ත්පත් සඳහා වූ) සිවු සාමා­ජික විනි­ශ්චය මණ්ඩ­ල­යක් විසි­නුත් භාර­ ගන්නා ලද බව මේ වසරේ ජන­මාධ්‍ය විශි­ෂ්ටතා සම්මාන වැඩ­ස­ට­හනේ කැඳ­වු­ම්කරු වන සුකු­මාර් රොක්වුඩ් ප්‍රකාශ කළේය. මුද්‍රිත මාධ්‍ය අංශ සම්මාන 16 මෙසේය. • වසරේ ජන­මා­ධ්‍ය­වේදී මර්වින්ද සිල්වා සම්මා­නය • වසරේ හොඳම උණු­සුම් පුවත • වසරේ ගවේ­ෂ­ණ­ශීලී ජන­මා­ධ්‍ය­වේ­දියා • වසරේ හොඳම පරි­සර වාර්තා­කරු • සමාජ ගැටලු වාර්තා­ක­ර­ණය පිණිස වූ සුබ්‍ර­මා­නි­යම් චෙට්ටි­යාර් සම්මා­නය • වසරේ හොඳම ක්‍රීඩා ජන­මා­ධ්‍ය­වේ­දියා • වසරේ හොඳම තරුණ ජන­මා­ධ්‍ය­වේ­දි­යාට හිමි (අවු­රුදු 26න් පහළ) ඩෙන්සිල් පීරිස් සම්මා­නය • වසරේ හොඳම ජන­මාධ්‍ය ඡායා­රූප ශිල්පියා • වසරේ හොඳම නිර්මා­ණ­ශීලී පුව­ත්පත • වසරේ හොඳම ව්‍යාපාර සහ මූල්‍ය කට­යුතු පිළි­බඳ ජන­මා­ධ්‍ය­වේ­දියා • වසරේ හොඳම විශේ­ෂාංග රච­නය සඳහා වූ උපාලි විජේ­ව­ර්ධන සම්මා­නය • වසරේ හොඳම කාටුන් ශිල්පියා • හොඳම තීරු ලිපි රච­නය සඳහා වූ බී.ඒ. සිරි­ව­ර්ධන සම්මා­නය • විශේෂ වාතා­ව­ර­ණ­යන් යටතේ වාර්තා­ක­ර­ණය වෙනු­වෙන් පිරි­නැ­මෙන මහා­චාර්ය කේ. කෛලා­ස­පති සම්මා­නය • තොර­තුරු දැන ගැනීමේ අයි­තිය භාවිත කර­මින් රචනා වූ වසරේ හොඳම පුවත් විශේ­ෂාං­ගය • වසරේ හොඳම වෛද්‍ය කට­යුතු සහ සෞඛ්‍ය රැක­ව­රණ ‍ වාර්තා­කරු මාර්ග­ගත පුව­ත්පත් අංශ­යන් • හොඳම නිර්මා­ණ­ශීලී සැල­සු­මෙන් යුතු පුවත් වෙබ් අඩ­විය • හොඳම වීඩියෝ කතා පුවත පැව­සීම", "URL": "https://www.silumina.lk/2013/01/15/news-features/9627/", "Category": null, "Parent URL": null}