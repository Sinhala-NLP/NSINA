{"Source": "Silumina", "Timestamp": "November 11, 2023 12:28 am", "Headline": "කවි සිළුමිණ", "News Content": "284 සමු­ගැන්ම ගිනි හිරුට පෙම් බැන්ද සඳ­ව­තිය මා වෙලා හිරු දිලෙන නෙතු ඉමේ නැව­තුණා ගිරි හිසට හිස තියා සෙනෙ­හසේ ගීතිකා වලා සළු මීදුමේ ලිය­වුණා අප දුර ම බව දැනී අමා­වක මහ රෑක සඳ වතේ සෝ වලා විසි­රුණා නුබ කුසේ මා ගැයූ කාන්සියෙ දුක් ගීය තරු දෙනෙත් බොඳ කරන් පා වුණා සුනේත්‍රා හේම­මාලි අත් බිම පුරාම බළල් අත්.! ගාමිණී දළු­වත්ත ආව­ර්ජනා අනි­යත දහම කොයි­කා­ටත් පසක් කොට ගිනි ගත් සමයෙ වැඩ සිටි ආවාස ගෙට මුනි පුත් රුවන් මහ තෙර­වරු මතක් කොට විනි මුතු පොටක් මුවගේ ඔබෙ දයා­වට මතු බව­ය­කදි ලෝසත ගොඩ ගන්න රිසින් පැතු බෝදිය උනොත් තුන් ලෝ ඇදුරු ලෙසින් තතු පහ­ද­වන සිව් සස් ගුරු සමිඳු පසින් සිතු වෙමි එන්න රාහුල ආනන්ද ලෙසින් සිතු­විලි පොදිය මගෙ ඒ මේ අතට පැන මතු කර පෙන්න­වයි හිමි රුව වැඩම වන පැතු බෝ මූල­කදී නිව­සින් දිනෙන දින මතු සස­රෙදී අප­ටත් මුන ගැසෙනු මැන යස­පාල සුබ­සිංහ ඔබ කවුද කොහේද නොම සිට කැපී පෙනු­මෙන් ලොව පසිඳු වෙමින් සුව සහ­න­යක් ඇඟ දැවටී සදන පෙමින් රජ සිටු ගෙයි මිදුලේ අගු­පිල් සමසේ ගමින් ඔබ මහ මෙරක වැඩ සල­සයි නිබඳ නොමින් නිස­සල ජල තලේ වැව්වල පොකුණු වල දැවටී සුමුදු ලෙස නිල් දිය සසල කළ නැංවු තරඟ තර­ගෙට මෙන් සිඟිති රළ හැඩ කළ චම­ත්කා­රය කළ හැකිද මිල ඉව­සිලි වන්ත නැහැ­වුන සංව­රෙහි ජලෙන් ඔබ මෙන් අපද ජීව­ත්වන නමුදු නලෙන් මොහො­තක නොසිතු ලොව අනි­යත දහමෙ බලෙන් සමු­ගත යුතුයි අප මේ ලෝ රඟන හලෙන් ඩී. සී. වැලි­කල රළ ඉතා ඈත මද්ද­හනේ රළ නඟනා මිරිඟු දියකි ඉතා මෑත වැව් දිය මත රළ නඟනා සැබෑ දියකි ඒ දිය රළ දකිනා සඳ සිත් විල තුළ නැඟෙන රළකි රඟනා රළ තුළ වෙන­සක් නැත රළ රළ­මය මගෙ සකී කේ. ඩබ්ලිව්. සිරි­සේන හුද­කලා වු මිනි­බි­රිය හා අත්තම්මා වැහැරි ගිය ගත හම රැලි ගැහුණේ වය­සට බැඳි­ලද අත්තම්මේ දෙතනේ කිරි බිඳු දෙතො­ලින් උර­වපු දරු මුණු­බුරු කැල කොහෙද ගියේ පිල්කඩ මත්තේ දෑස අයා­ගෙන මොන­වද ඔය හැටි මුමු­ණන්නේ මවු කිරි සුවඳේ පාර සොයා­ගෙන එන්නේ කව­දාද දූ දරුවෝ ගම් මැද්දේ එහා කොනේ රැහැයි හඬන්නේ සිත් මැද්දේ නුඹ තව­මත් සිහින දකින්නේ ගෙයි මැද්දේ වවුල් පැටව් නැටුම් නටන්නේ මින් පස්සේ කිරි අම්මේ අපි තනි වෙන්නේ බිමල් හේරත් මුදලි නායක එදා පෙර­හර රස පුපු­රණ හඬ තාලෙට බෙර හඬ­වන හඬ වන්නම් තාලෙට නැට්ටුවො නැටුම් නටන හඬ දළඳා කර­ඬුව ඉහ­ළට එස­වෙන මුතු කුඩ සිංහල උරු­මය පෙන්වන පෙර­හැර යන හැඬ බුදු ගුණ අහ­ගෙන අලි ඇත් පෙළට ඇදෙන හැඩ දෙනෝ­ද­හක් දෙනෙක් අසා බලන් ඉන්න හැඩ සාමය ඉව­සීම උතුම් මිනි­ස්කමේ හැඩ පෙර­හැර දැක නතර වෙලා යුද්ධය වෙඩි හඬ සාදු සාදු පෙර­හැර මුලින් ඇදෙන හැඩ විෂ්ණු කත­ර­ගම දෙවි­යන් පෙළට වඩින හැඩ පෙළ බිඳ­ගෙන යන සිරි­තට නැති බව ඉඩ කඩ උතුර දකුණ දෙකට කියන පෙර­හැර යන හැඩ ගාමිණි චන්ද්‍ර­සේන තරු සඳට ලියූ කව පුන් සඳ ඇවිත් රෑ තරු ළඟ ඉහි­රෙන්න සුපි­පුණු කුසුම් අත­රින් නුඹ හිනැ­හෙන්න සම­නොළ ගිරට හිස මුදු­නෙන් නම­දින්න ඇත තරු සඳක් පායා විත් නැළ­වෙන්න මල් පෙති සියුම් කම්මුල් පොඩි සිප­ගන්න නැත අද වරම් නුඹ සුළ­ඟින් පැමි­ණෙන්න හුස්මෙහි තවන පති­දම් වෙත සැන­සෙන්න නුඹ වැනි සඳක් මට හමු වී නැත දන්න රොන් බිඟු අතර සැඟවී නුඹ සැත­පෙව්ව සම්මත ප්‍රේම­යෙන් පපු­වට දුක කිව්ව දහ­මට අව­න­තව නුඹ මා සැන­සෙව්ව සොය­නවා හැඟුම් තව­මත් සඳ මත ලිව්ව සඳු­නිකා කුෂානි උප­වංශ පොඩි නංගියේ පිරි­සි­දු­ක­මට මුල් තැන දී දිවි ගෙව්වා යුතු­කම් හොඳින් ඔබ හැම­ටම ඉටු කෙරුවා අසා­ධා­ර­ණය වස මෙන් සැල­කූවා සිල්පද පහම ඔබ මැන­වින් ඇද­හුවා බඩ පිස්සී වෙලා අප අත­රට ආවා හැම­ටම පළමු අප හැරදා වෙන් වුවා අනි­යත දහම මැන­වින් ඔබ පෙන්වුවා මෙත් බුදු සසුනෙ අම නිව­නින් සැන­සේවා ඩී. ඩී. ඉන්ද්‍රා අයි­රාං­ගනී ගොළු රහස් සීතල වැහි වැටී පොළො­වට පීදෙන සිත හිරි ගඩු තියා උග­සට උණු­සුම පතන ආදර කතා සුමට බොහො ඇත කිරි ගස්සන එමට එය­තර දරා නිහැ­ඬියා­වන් අව­න­තව සම­හ­රුන් හුද­කලා මතක විදිති ලොව එදා සිට අද තෙක්ම ලියැ­වුණු කුරුටු කව මත – බොහො කවීන් ගොළු කළ රහස් ඇත සැඟව ඔමේෂ් ශෙහාන් දහ­නා­යක", "URL": "https://www.silumina.lk/2013/01/02/news-features/7759/", "Category": null, "Parent URL": null}