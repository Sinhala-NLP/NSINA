{"Source": "Silumina", "Timestamp": "October 7, 2023 12:30 am", "Headline": "කවි සිළුමිණ", "News Content": "613 පැණි­පොල් ඉඹුල ගෙදර කුඹුරු යායේ අත්තන් කයියේ අපෙ අම්මා තමා මුල­පි­රුවේ කවියේ අත්වැල සැවොම අල්ලා දෙන විට කවියේ කියලා වැඩක් නෑ ගම නැළ­වෙයි කවියේ මද්ද­හ­නයේ ඕවිටෙ උණ පඳුර යට විඩාව නිවා ගන්නට තේ පාන යට ගොඩ වුණ විටදි නෙළු­ම්ක­යි­යම සෙවණ යට පැණි­පොල් ඉඹුල් කිරි­බත් තේ පාන යට වරුවෙ නෙළුම නිමවා අම්මා එන්නේ දරු කැල නොඉ­ව­සිල්ලේ මඟ රැක ඉන්නේ පැණි­පොල් ඉඹුලෙ දරුවෝ තර­ගෙට කන්නේ මවගේ කුස ගින්න එසැ­ණින් නිවෙන්නේ සෝම­චන්ද්‍ර දුල්වල ——————————————————————————————————————————— පොත් කිය­වමු මිනි­සෙකු කරයි මිනිසා පොත් කිය­වීම පෙර සිට පැවත එන එම දැනු­වත් වීම පාසල් වියේ සිට ලැබ­ගත් නිසි දැනුම මන­සට ඔසු­වක්ය හොඳ පොත් කිය­වීම පුස්ත­කා­ල­යක් ගම තුළ ඇති­වීම සද­හම් දහම් පාසල් වෙත යොමු වීම දෙගු­රුන් ගුරුන්ගේ යහ­මඟ පෙන්වීම ගුණ­යෙන් සපිරු මිනි­සුන් ඉන් බිහි­වීම සැම සිත් සතන් කිය­වී­මට යොමු වේවා ලක්මව මගේ සව්සි­රි­යෙන් සුදි­ලේවා පොත් කිය­වීම දිවියේ කොට­සක් වේවා ලෝක සිති­යමේ රන් තිල­කය වේවා ලය­නල් ජය­ලත් ——————————————————————————————————————————— නො එන ගමන ගිය පසු අපේ අම්මා නො එනා ගමන හේතුව කිමද හීනෙන් මා වෙත නොඑන තුන්මහ දානෙ­ටත් පසු හීනෙන් සොයන ඒ රුව අඳි­න්නට වෙහෙ­සෙමි නිර­තු­රුව ලෙස සිතු­ව­මක් දිය සාය­ම්ව­ලින් කළ‍ ­බොඳ වෙයි මැකෙයි හද ගැඹුර තුළ ජීවිත පොතේ පිටු හරවා බලන කළ තේරුම් හැඟෙයි අම්මා කිව් වච­න­වල කෙට්ටුයි කළුයි සිරු­රින් වට­කුරු වුවන පර­වෙයි පිපෙයි හිනැ­හෙයි හිත නිවෙන පවු නැහැ කළේ කාලය තුළ දිවි ගෙවන අම්මා ලබනු ඇත අජ­රා­මර නිවන ප්‍රියන්ත ජය­ලත් ——————————————————————————————————————————— බලා­පො­රො­ත්තුව හිරු රැස් ළාවට වැටිච්ච ගස් ගල් සෙව­ණින් වැහිච්ච උදේ නැවුම් පුස්ඹ දැනෙන මඳ පව­නැලි ගත දැව­ටෙන අන­න්ත­යට දුර පාරක තනි­යෙන් ඔහෙ ඇවිද යන්න මං හරි ආසයි සිළි­ලා­රක සිහිල පිරුණ හීතලෙ ගැහි ගැහි නාන්න කණා­මැ­දිරි එළි­දැ­ල්වෙන කුඹුරු ලියැ­දි­වල නටන්න මං හරි ආසයි දුකින් පිරුණු මුහුණු මතට හස­රැල් බිඳු වඩ­ම­වන්න එක හැල්මට දුවන ලෝකෙ මං ආසයි නතර වෙන්න කාට­වත්ම නොරි­ද­වන්න මං කැම­තියි හිනා­වෙන්න දිනිති පාරමී ලොකු­බා­ල­සූ­රිය ——————————————————————————————————————————— මායා කව­රය කියූ බොහෝ දේ ඇතුළේ නැත මහ­ගම සීලා­නන්ද හිමි ——————————————————————————————————————————— සම නොවේ කිසි­වක් සිඳු කුසට ගොර­තර බුදු­හිමි ගුණය සම­කර තැනූ කවි මුතු­හර පිදූ අය නොහැ­ඳි­න සමු­දුර සුළි සුළං මාරුත දළ රළ අඳුර ලෝහිත රැඳි සිඳුට ලෝනෙත ගුණය සස­ඳනු නොදේ මා හිත අසම සම සමිඳේ ඔබ හට ඔබම සැසඳේ එහැර රැඳි මහදේ සුදුසු උව­ටක් දියත නොරැඳේ ගාමිණි සූරි­ය­ආ­රච්චි ——————————————————————————————————————————— නිම­වන දවස සුබ සීන හතක් රඟ පාලා මම සීත ගඟුලෙ අද නාලා නීල ගුවනෙ සුවි­සාලා එන්න රවිඳු මම මාලා දිවා රැයේ හමු වීලා දිඟු කළ දෑත පතාලා අද, දූ දරු­වන් ඇක දරලා දැන්, නිම නැති ගම­නක මාලා හමු­වන මොහොත දැනීලා සිදු වන විපත පෙනීලා මම, සීත ගඟුලෙ අද නාලා ඔබ, නයන තුසර පුර වාලා ජේ.එම්. ඩී.බී. ජය­සු­න්දර ——————————————————————————————————————————— මලෙවි හී කතර මැද­කදි මල­කට පිපුණ හිමි නැතිය වස්සාන සුබ සිහින “පතොක් මල්වල කටුනේ” අහ­ගෙන හැම­දාම විත­ර­මය කොන්වුන රෝස මල් වල නටුවෙ කටු ගැනය කවි­ව­ලත් ලිය­වෙන්නේ ඒකය වැරදි තැන­කදි හිතට වැදු­නා­මය හී සරත් ඉතින් මල­විගේ දරු­ණුය ප්‍රේම ගීවල තනුව අර­ගෙන ඒකය රහස විරහ ගී පබ­දින සම­හ­රක් ආදර කතා­වල රිදෙන නැත්තේම ආද­රය විත­ර­මය ඇඳෙන දර්ශනී වනි­ග­සේ­කර ——————————————————————————————————————————— කඳුළේ කඳුළු ඇල දොළ සිඳී විය­ළෙන අව­දි­යක මෙහි හිස අත දිදී මිනිහා දෙව් පුදට බහී එම මැති­රීම නොමැරී නුඹ ගැබට ඇහී වැහි පොද නමින් කඳු­ළැලි මගෙ බිමට වහී ආදර හැඟුම් බර අද­හස් අනුව හිත මී මැසි ඹබර විහ­ඟුන් වුව අතර ඇත එක වන මලට උන් ආලය පිදුවෙ නැත මල් පැනි නමින් මල් කඳු­ළැලි හෙළනු ඇත මගෙ බිම විසු විරු­වන් දැය සමය රට රැක­ගත් සටන් වලදී අසි පතෙහි මිට තෙත් වුනු බවක් ඉති­හා­සය කියන විට ලේ, යන නමින් වැගිරී ඇත කඳුළු කැට ලක්ෂ­පාන.එම්. ආර්. සම­ර­සේ­කර ——————————————————————————————————————————— ඉටි මල් දිලිසි දිලිසි ඉටි මල් මල් පෝච්චියේ ගාමිණී දළු­වත්ත ——————————————————————————————————————————— කවි සිතක සමු­ගැන්ම ඌවේ පිපුණු කවි සිත අද කොහිද වෙල්ලස්සේ මඳ­නල සම­ඟින් මුසු­වීද රෑහි හඬන හඬ මහ රෑ නෙළු­විද සොඳුරු ලිවි­සැ­රි­යට ඊයේ සමු­දු­න්නාද පුව­ත්පත් ලොව පිළි­බ­ඳව සැරි­සරා ගමේ විත්ති ලොව­ටම හෙළි කළ ගැමි­කම පෑනෙන් මැවු සිත්තරා නිහ­ඬව ම ගලන උල්පත් වියළි දෝ රටම දන්නා කවි­කම් නිම වීදෝ කැලෑ මලක සුව­ඳත් අද වියැකී දෝ හෙට­වත් පත්තරේ කවි පිටු­වක හමුවේ දෝ නයන්ත ජගත් පුංචි­හේවා ——————————————————————————————————————————— වෙන­සක අරු­මය නටුවේ කටු ඇති­මුත් රෝස මල ලස්ස­නයි මී මැසි තුඩ විස ­වු­වත් මී පැණි රස­වත්ය තිත්ත කටුක රස වුවත් කර­විල ඉතා ගුණ­වත්ය නපුරු දුද­නන්ගේ වුවත් පාඩම් උගත හැකිය කපුරු මල් චම­ත්කාර ලස්සන වුවත් කපුරු මල් සුව­ඳින් ඹබරු වැන­සෙත් බාඳුරා නිල් මොන­රුස්ස කදු­ලැස්ස මල් ගොමු­වක් උපාය දැලේ සතුන් එය පට­ලවා මස් බුදිත් සුනේත්‍රා විජේ­රත්න", "URL": "https://www.silumina.lk/2013/01/09/news-features/5518/", "Category": null, "Parent URL": null}