{"Source": "Silumina", "Timestamp": "October 28, 2023 12:37 am", "Headline": "පිටකොටුව ගින්නෙන් 6කට බරපතළයි", "News Content": "646 පිටකොටුව 2 වැනි හරස් වීදියේ වෙළෙඳ සැලක 27 වැනිදා උදෑසන ඇති වූ ගින්නෙන් කාන්තාවක් ඇතුළු පුද්ගලයන් 17 දෙනකු තුවාල ලබා ඇත. තුවාලකරුවන් කොළඹ ජාතික රෝහලට ඇතුළත් කර ඇති අතර ඉන් 6 දෙනකුගේ තත්ත්වය බරපතළ බව රෝහල් ආරංචි මාර්ග සඳහන් කළේය. 27 වැනි සිකුරාදා උදෑසන 9.30ට පමණ රෙදි පිළි වෙළෙඳ සැලක හටගත් මෙම ගින්නෙන් තවත් වෙළෙඳ සල් කිහිපයකට ද හානි සිදු වී ඇති අතර කොළඹ ගිනි නිවන ඒකකය ගින්න මැඬ පැවැත්වීමට කටයුතු යොදා ඇත. ගින්නෙන් සිදු වූ දේපළ හානිය මෙතෙක් තක්සේරු කර නොමැති අතර පිටකොටුව පොලිසිය ඒ ගැන වැඩිදුර විමර්ශන කටයුතු සිදු කරමින් සිටී. අමිල මලවිසූරිය", "URL": "https://www.silumina.lk/2023/12/26/news-features/7064/", "Category": null, "Parent URL": null}