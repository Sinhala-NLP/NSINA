{"Source": "Silumina", "Timestamp": "September 30, 2023 12:30 am", "Headline": "SLT-MOBITEL TM Forum Catalyst Awardsහිදී ඇගයුමට", "News Content": "732 ජාතික තොරතුරු හා සන්නිවේදන තාක්ෂණ විසඳුම් සම්පාදක SLT-MOBITEL, පසුගියදා තායිලන්තයේ බැංකොක් නුවරදී පැවති Digital Transformation World Asia 2023, TM Forum Catalyst Awards හිදී ‘The Metaverse Experience: Re-inventing telco business – Phase II’ ව්‍යාපෘතිය වෙනුවෙන් ‘Best Innovation & Future Techco’ සම්මානය හිමිකර ගැනීමට සමත් විය. දුරකතන සන්නිවේදන කර්මාන්තය තුළ නවෝත්පාදන, ශක්‍යතා තහවුරු කිරීම් සහ තිරසර ඉලක්ක සඳහා දක්වන දායකත්වය ඇගයීම මෙම සම්මාන උළෙලේ මූලික අරමුණ වේ. වාර්ෂිකව පැවැත්වෙන Digital Transformation Asia 2023 සම්මන්ත්‍රණය, දුරකතන සන්නිවේදන සහ ඩිජිටල් තාක්ෂණ කර්මාන්තයන්හි සාමාජිකයන්ට එකට එක් වී තම ක්ෂේත්‍රයන්හි ඩිජිටල් පරිවර්තන ප්‍රවණතා, නවෝත්පාදන සහ විශිෂ්ටතම ක්‍රමවේද සාකච්ඡා කිරීමට ලැබෙන අගනා අවස්ථාවකි. මෙවර එම සම්මන්ත්‍රණය 2023 මාර්තු 14 වන දින සිට 16 වන දින දක්වා තායිලන්තයේ බැංකොක් නුවරදී පැවැත්විණි.", "URL": "https://www.silumina.lk/2023/12/30/news-features/5109/", "Category": null, "Parent URL": null}