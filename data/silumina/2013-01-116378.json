{"Source": "Silumina", "Timestamp": "October 21, 2023 12:30 pm", "Headline": "දුටුවොත් සිහිනෙන් සී සානවා ඉදිරි කාලය ඔබට වාසනාව ගේනවා", "News Content": "505 * සිඟමන් යදින අයුරු දැකීම – කිසියම් කරුණක් නිසා සිත් වේදනා විඳින්නට සිදු වේ. * කමතක් උදළුගාන අන්දම – අවශ්‍යම මොහොතේ ලැබෙන්නට ඇති මුදලක් නොලැබේ. * හරකුන් ලවා ගොයම් මැඬවීම – බලාපොරොත්තුව සිටි දෙයක් හිමි වේ. * එළියක් නැතිව අඳුරේ ගමන් කරන අයුරු – පවුලේ සියලු දෙනාටම යහපත් කාලයකි. * බෙරයක් වැනි වාද්‍ය භාණ්ඩයක් වාදනය කිරීම – සියලු විරුද්ධවාදීන් මැඬගෙන නැඟී සිටීමට හැකි වේ. * මහ ගසක් මුලින් කපන අන්දම – ඔබේ මුළු පවුලටම අයහපත් කාලයකි. * ගී ගයමින් නටන අයුරු – පොදු කටයුත්තකට උර දෙන්නට සිදු වේ. * ලබු කැටයකින් දිය පානය කිරීම – මියගිය ඥාතියකුගේ දේපළ හෝ වස්තුව ලබන්නට වාසනාව උදා වේ. * කඩුල්ලකින් පැන ගමන් කිරීම – තමන් කරන්නට සැලසුම් කළ කටයුත්තට වැඩිහිටි විරෝධය මතු වේ. * හිසෙන් බරක් රැගෙන යන අන්දම – තමන්ගෙන් ආධාරයක් ඉල්ලාගෙන සමීපව ඇසුරු කරන්නකු පැමිණේවි. * අසනීප වී ඇඳක වැතිරි සිටින අයුරු – වැඩිහිටියකුට නීතියෙන් කරදර සිදු වේ. * තුඹසක් කඩා බිඳ දමන අයුරු – හිතවතකුගේ හදිසි අභාවයක්. * අහසේ පාවෙමින් ඉගිළ යන අයුරු – දුර බැහැරකින් වාසියක් ලැබේ. * ඒදණ්ඩක් මතින් ගමන් කිරීම – යම්කිසි බරපතළ තීරණයක් ගන්නටත් එයින් පාඩු සිදුවීමටත් ඉඩ තිබේ. * බිලී කොක්කක සතෙකු (පණුවකු) අමුණන අයුරු – කරන්නට අදහස් කරන කටයුත්ත ගැන තවදුරටත් සෙවිය යුතුය. * දැලක් මුහුදෙන් ගොඩට ඇදීම – වැඩි වියදමක් දරන්නට සිදුවන කටයුත්තක් යෙදේ. * වැස්සට තෙමෙමින් ගමන් කරන අයුරු – ඉවසීමෙන් කටයුතු කළොත් ළඟදීම වාසනාව පෑදේ. * සීසාන අයුරු – ඉදිරි කාලය සුබදායකය. * කුඹුරක ගොයම් කැපීම – ඥාතියකුට මාරක අනතුරකි. * කුඹුරක කරල් එකතු කිරීම – වියපැහැදම් අධික වේ. * තමා හෝ වෙන කෙනෙක් හඬා වැලපෙන අයුරු දැක්වීම – මෙතෙක් පීඩා සහ දුක් ගැටලුවකට විසඳුම් ලැබේ. * දර කපනවා දැකීම – පවුලේ ආරවුල් සහ පිටස්තරයන්ගේ අපහාස. * වළක් හාරන අයුරු දක්නට ලැබීම – සුළු රෝගයක් බරපතළ තත්ත්වයට පත්වේ. * ඉවුම් පිහුම් කරන අන්දම පෙනීම – පාඩු සිදුවන යමක් සිදුවන බවට ලකුණකි. ප්‍රවීණ ජ්‍යොතිර්වේදී සුදත් රත්නායක", "URL": "https://www.silumina.lk/2013/01/11/news-features/6378/", "Category": null, "Parent URL": null}