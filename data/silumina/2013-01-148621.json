{"Source": "Silumina", "Timestamp": "November 25, 2023 12:29 am", "Headline": "කවි සිළුමිණ", "News Content": "287 පැරී­සි­යට පිය­ඹමි මහ වැස්සට තටු පෙඟු­නත් සුළි සුළ­ඟට තටු ගැහු­නත් ඉර ගිනි­ගෙන තටු දැවු­නත් මම පිය­ඹමි මොනවා වුණත් පැරිස් අහස උස වැඩි මුත් පැතු­මන් ඇත ඊට උඩත් මායිම් බැමි කඩා වුවත් පියඹා එමි මොනවා වුණත් මියෙන්න පෙර එකම වරක් නුඹ දකින්න තත්ප­ර­යක් නොතකා මං දිවා රැයක් පිය­ඹ­න්නෙමි මොනවා වුණත් උපුලී කටු­වා­වල ෆෝන් විත්ති තරුණ කමට ආභ­ර­ණය ෆෝන් එක අතට මිටට හරි­යන එක ෆෝන් එක කෙල්ලො කොල්ලො එක්කළ මේ ෆෝන් එක විස්ම කර්ම වැඩ කළ හැකි ෆෝන් එක බටන් ටච් කියා එන මේ ෆෝන් එක මිරි­කන පහුරු ගානා මේ ෆෝන් එක ඇටැච් බාත්රූම් පම­ණක් නැති ෆෝන් එක විස්ම කර්ම වැඩ කළ හැකි ෆෝන් එක එගොඩ මෙගොඩ යා කරනා ෆෝන් එක හද­වත් එකට බන්දන මේ ෆෝන් එක පවුල් අවුල් කරනා මේ ෆෝන් එක නොද­කින් නොදෝ­කින් මට නම් ෆෝන් එක පත්ම­සිරි කුරුප්පු වසි­ලිස්සාට පසු වද­නක් මානව දයාවේ උදා­ර­ත්වය නැත පේන ඉස­ව්වක එන­මුත් ඇත තව­මත් නුඹ මගේ හද ගැඹු­රෙහි දෑස පේන මානයේ කඳුළු කැට අග… චාන්දනී දේවිකා පුංචි­හේවා නිරා­මිස සුවය නොබි­ඳෙයි නිහඬ බව මුළු පරි­ස­රය අගේ මතු­වන නිරා­මිස සුව­යක ගතිය හැඟේ කෙත­රම් නිද­හස් ද අද ජීවි­තය මගේ ගත­වෙයි තවුස් කෙනෙ­කුගේ අස­පු­වක වගේ අයි. ඩී. නන්දා­වතී අහිමි වූ ඇය පෙරදා කෙළි දෙ‍ෙළන් සෙල්ලම් කරන විට ඉඳ­හිට දබර වී නෙත­ගින් කඳුළු කැට වැටු­ණත් නැවත පිසදා ඇය පෙර ලෙසට නොසැ­ලෙන සෙනෙ­හ­සක් පෑවා එක දිගට කල් ගත වෙලා අපි වෙනදා මෙන් එකට හමුවී කතා බහ නොකළෙ අපෙ හොඳට මත­කය අවදි වී දුක් දෙන විට සිතට කඳු­ළැලි නැඟෙ­නවා සැමදා මගෙ නෙතට අව­නත නොවී ඇය දෙගු­රුන්ගේ බහට අදි­ටන් කළා සැමදා තනි­වම ඉන්ට මා වෙනු­වෙන්ම කැප කළ ඇගෙ හෙට දිනට සැමදා තනි රකිමි සෙව­ණැ­ල්ලක් ලෙසට අම­ර­සිංහ එච්. ගමගේ ප්‍රක­ම්ප­නය බොහෝ නෑයන් යහළු යෙහෙ­ළි­යන් එන්න ඇති ඒ සැවොම ඔබ තනිව මෙහි දමා යන්න ඇති පෙම්ව­තුන් ඒ කියන අය අතර ඉන්න ඇති ඔහු කොහේ ගියා දැයි නින­ව්වක් නැතිව ඇති සැවොම අත­හැර ගොසින් පාළු සොහො­නක මෙසේ තනිව ඔබ නිදනු දුටු මගේ සිත තැවෙ­නවා තනිව නිදනා ඔබේ සොහොන මත මල් මිටක් තබා මේ පහන් සිල දල්වන්න අව­ස­රයි දයා­බර සොයු­රියේ දීප්ත කරු­ණා­රත්න දව­සක නිමාව හැන්දෑ කොරේ හිරු මහ මුහු­දෙහි ගිලිලා බට­හිර අහස වැල­පෙයි ලේ කඳුළු සලා තරු කුම­රියෝ හැම දෙන එකතු වෙලා මිනි කැට නොවෙයි ඒ තරු­කැට නොවනු මුළා වෙරළේ හවස පොඩි දරු­වන් ගැව­සෙ­නවා ඔවු­නගේ සරුං­ගල් අහසේ පා වෙනවා සිය­තුන් කැදලි සොය­මින් පියඹා යනවා මුළු ලොව හෙමින් රෑ අඳු­රට සැර­සෙ­නවා හුණු­පොල මොර­ගොල්ලේ සෙනෙ­වි­රත්න සාක්ෂිය සාක්කි කූඩුවෙ හිට­ගෙන සියැ­සින් දුටු දේ දිවු­රමි… අත්ත­න­ගලු ගං කොමලී ගම්දොර හයි­යෙන් හැඬුවා… කිරි කැකු­ළක් රළ පත­රට නොද­නිත් ඇක­යෙන් වැටුණා… වියරු සිනා පා ඔරු­වක් ආපසු මෙතෙ­රට ඇදුනා… මහ­ගම සීලා­නන්ද හිමි සරුං­ගල් එදා ඔබේ සවිය ලැබ ළපටි මම හද තුටින් සරුං­ගල් යැවු­වෙමි වලා­කු­ළ­ටත් උඩින් නෑසේවි සර­ස­රය හඬ නැඟුම රැලි වෙතින් ඔබ නැතුව ගෙබිම මත වැති­රිලා එය දුකින් වලා­කු­ළ­කට උඩින් සුර කුම­රු­වෙක් වෙලා ඔබේ රුව දකි­න්නෙමි අද අහස දෙස බලා පිය­සීලි විජේ­නා­යක", "URL": "https://www.silumina.lk/2013/01/14/news-features/8621/", "Category": null, "Parent URL": null}