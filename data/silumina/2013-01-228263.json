{"Source": "Silumina", "Timestamp": "November 18, 2023 12:30 am", "Headline": "සිටි පදනම නවෝත්පාදන අභියෝගය නිවේදනය කරයි", "News Content": "450 ශ්‍රී ලංකාවේ, එක්සත් ජාතීන්ගේ සංවර්ධන වැඩසටහනට සිටි පදනම විසින් ප්‍රදානය කර ඇති ඇමරිකානු ඩොලර් 500, 000ක මුදල යොදවන්නේ තාක්ෂණය පාදක කරගත් ගොවිතැන් කිරීම හා ශ්‍රී ලංකාවේ සුළු පරිමාණයෙන් ගොවිතැනෙහි යෙදෙන කාන්තාවන්ට මූල්‍ය ආධාර සැපයීම සඳහාය. ආහාර සඳහා ප්‍රවේශය ලබා ගැනීමට ආහාර පැවතීම, දැරිය හැකි මිලකට ආහාර ලබා ගත හැකිවීම ප්‍රජාවගේ ඔරොත්තු දීමේ ශක්තිය වැඩි කිරීම, එහි එක් අපෙක්ෂාවකි. නවෝත්පාදන යටතේ නාගරික උද්‍යාන පිහිටුවීම පිණිස නව තාක්ෂණය හා තිරසර ගොවිතැන් ක්‍රම ගැන මඟපෙන්වීමත්, ආහාර සැපයුම සහ ඉල්ලුම සම්බන්ධ කරන ඇප්ස් දියත් කිරීම ඇතුළු බොහෝ දේ මේ ආධාර වැඩසටහනට ඇතුළත් වේ. ශ්‍රී ලංකාවේ, සිටි සංවිධානයේ නියෝජිත රවින් බස්නායක පැවසුවේ තම සේවාදායකයන්ගේ සහ තමනුත් කොටසක් බවට පත්ව සිටින ප්‍රජාවගේ වර්ධනය හා ප්‍රගතිය උදෙසා ශක්තිය ලබා දීම සිටි සංවිධානයේ අපේක්ෂාව බවයි.", "URL": "https://www.silumina.lk/2013/01/22/news-features/8263/", "Category": null, "Parent URL": null}