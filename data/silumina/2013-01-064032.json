{"Source": "Silumina", "Timestamp": "September 16, 2023 12:30 am", "Headline": "කොළඹ විශාඛා විද්‍යාලයෙන් ප්‍රගමන 2023", "News Content": "1.2K කොළඹ විශාඛා විද්‍යාලය සන්නිවේදන ඒකකය මඟින් සංවිධානය කළ සන්නිවේදන දිනය “ප්‍රගමන 2023″ නමින් පසුගියදා විද්‍යාලයේ ජෙරමියස් දියෙස් ශාලාවේදී වේදිකාගත කරන ලදි. ජ්‍යෙෂ්ඨ මාධ්‍යවේදී මොහාන් සමරනායක , දෙරණ මාධ්‍ය ජාලයේ සභාපති දිලිත් ජයවීර, ස්වාධීන රූපවාහිනියේ සභාපති නීතිඥ සුදර්ශන ගුණවර්ධන ඇතුළු පිරිසක් ඊට සහභාගි විය. මෙම සන්නිවේදන දිනය හා සමගාමීව පාසල තුළ සහ රට පුරා පාසල් 54ක ශිෂ්‍ය ශිෂ්‍යාවන් 610කගේ සහභාගීත්වයෙන් පැවැත්වූ දීප ව්‍යාප්ත අන්තර් පාඨශාලයීය සන්නිවේදන තරගාවලියේ ජයග්‍රාහකයින්ට සහතික පත්‍ර පිරිනැමීම ද මෙදින සිදුවිය. විශාඛා විද්‍යාලය තුළ ප්‍රථම වරට කනිෂ්ඨ හා ජ්‍යෙෂ්ඨ මට්ටමින් වී ස්වර විශිෂ්ටතා සම්මාන” ද්විත්වයක් පිරිනැමීම ද මෙකී සන්නිවේදන දිනයේ සිදු වූ අතර විශාඛා විද්‍යා⁣ලයේ විදුහල්පතිනි මනෝමි සෙනෙවිරත්නගේ අධීක්ෂණය යටතේ මෙය සංවිධානය කරන ලදි.", "URL": "https://www.silumina.lk/2013/01/06/news-features/4032/", "Category": null, "Parent URL": null}