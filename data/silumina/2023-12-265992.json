{"Source": "Silumina", "Timestamp": "October 14, 2023 12:30 am", "Headline": "කවි සිළුමිණ", "News Content": "528 ආයා­චනා මහලු මඩ­ම­කට මවු­පි­යන් ඇර­ලන්න එපා ගසක් මුලට අම්බ­ල­ම­කට ගෙන­වින් දමනු එපා පෙවූ කිරි දැරූ වෙහෙස අම­තක කරනු එපා වැඩි­හිටි දිනදී මාපි­යන් පුද­නෙමු නැමද දෙපා ජීවන පොතේ පිටු පෙරලී යනවා අව­සන් වරට මහලු වියේ පිටු­වක් පෙර­ලෙ­නවා තනි­කර මවු­පි­යන් දරු­වන් එත­රට යනවා නොපෙනී දෑස් පුරා කඳු­ළැලි ඉති­රෙ­නවා ඩබ්.පී. ඉන්ද්‍රානි ——————————————————————————————————————————— එකම මඟ ආත්තම්මේ, සියු­මැ­ලිය නුඹේ දෑත දෙන්න අත අල්ලා­ගෙන යන්නම් නො වැටෙ­න්නට නුඹ… පුත, සියු­මැ­ලිය නුඹේ දෑත දෙන්න අත අල්ලා­ගෙන යන්නම් නොවැ­ටෙ­න්නට නුඹ … චාන්දනී දේවිකා පුංචි­හේවා ——————————————————————————————————————————— අව­සන් මොහොත මහලු මා අම­තන කවු­රුද සිතින් ඡායා­වක් දුටිමි බොඳ වී අත­ප­යද වාරු නැත ඇවි­දි­න්නට හද­වතේ වේද­නා­වක් දැනෙයි හිමි­හිට… තරු­ණ­යන්ගේ කව­ට­කම් විඳ විඳ තවත් ජීවත් වෙන්නේ පූරුවෙ පින­කට හීන් කොළුවා අසයි හිමි­හිට හීනෙන් පෙනෙ­න­වාද ගොක්කොළ… චන්ද්‍ර රම්‍ය කුමාර ——————————————————————————————————————————— සමා­වෙ­යන් පුත විසි­හය වසක් මම උඹ හැදුවා නේද පුතේ උදේ පටන් රෑ තෙක් මම රැක්කා පුතේ එදා වේල හම්බ කරන් මගේ පුතේ කන්න දුන්නේ ගුටි කන්නද උඹෙන් පුතේ කැසට් පටය සද්දෙන් ගම­ටම දලා අහළ පහළ උද­විය යයි ඔර­වාලා උඹෙ අම්මගෙ හිසේ ඇම්ම උඩු දුවලා හඬ­නවා මගෙ ළඟ­ටම වී කඳුළු සලා සද්දය අඩු කළා පම­ණයි මට මතක වැදුණා මොක­ක්දැයි කියලා නැත මතක අම්මගේ මර හඩම විත­රයි මට මතක දෙඇස් පියා නැති කර­ගත්තේ මතක පුංචි පුතේ උඹේ අම්මා බලා­ග­නින් අප්පච්චි යනවා උඹ දාලා තව මොහො­තින් කළ කී දෑ ගැන කහ­ටක් මගේ හිතින් පිට­වෙන්නේ නෑ මගේ පුතේ නුඹ නාඬන් සියත් සත්සර ——————————————————————————————————————————— සදා­තන සෙනෙ­හස සතුට සොම්නස අහිමි වී ගොස් දොම්න­සින් ඉරි තැලුණු මා හද ආදරේ චන්දන දියර ඉස නිවා සුව­පත් කළේ ඔබ­මය හිතා­දර කිසි­ව­කුද නොම සිටි එදා පා තැබු නුහුරු බිම­කදි සිනාසී ගෙන මවෙත ළංවී දයා­බර වූයේ ද ඔබ­මය ඉතින් සැමදා සෙව­ණැල්ල සේ නොසෙල්වී ඔබ ළඟින් ඉන්නට සපථ කර­නෙමි- සිරස සිඹි­මින් හද පෙම් පිරුණු බැති පෙමින් ඔක­ඳව චන්ද්‍රා රෝහිණී කැටි­පෙ­ආ­රච්චි ——————————————————————————————————————————— වියෝ වූ පුතුනි මගේ ජීවි­තය පිනි බිඳක් බව පසක් කළ පුතේ බුදුන්ගේ බණ අසා හිත හදා­ගම් පුතේ ඉප­දු­නොත් මැරෙ­නවා එයයි නිය­තය පුතේ මට කලින් වෙන් වුනා ඒක­මයි දුක පුතේ සින්දු­වෙන් දවස ගෙවු මගෙ පුතා කොහි ගියේ ඉතින් සතු­ටින් ඉදින් භවය අව­සන් වුණේ අම්මා පින් පමු­ණු­වයි දින­පතා උඹෙ නමින් සැන­සි­යන් මගෙ පුතේ උඹට ලැබෙ­නවා නිවන් කුසු­ම­ලතා බණ්ඩා­රි­ගොඩ ——————————————————————————————————————————— හඬ – නිහඬ ශබ්ද ශබ්ද ශබ්ද ශබ්ද නා නා මාදි­ලියේ ශබ්ද ඉප­දු­ණදා සිට ලෝකේ මියෙන තුරා ලොව සැවොමා නිති විඳිනා නේක ශබ්ද නිහඬ බවට ආචා­රය කරයි නිබඳ….. නිහඬ බව නොමැති නම් නැත ලොවේ නෙක ශබ්ද සැම ශබ්ද­යන් තුළම නිහඬ බව ඇත ගැබ්ව….. කේ. ඩබ්ලිව්. සිරි­සේන ——————————————————————————————————————————— බුකිය කර නිගරු බුකි­යට ගුර­ඟුන් දුවන නෙත් දෙති දනෝ නිර­තුරු ෆේස් බුකි­යට…! අස්ස බුකි­යට වඩා ෆේස් බුකිය ඉස්ත­රම් එබු­කි­කා­රයෝ කියති රහසේ හොඳ ස්මාර්ට් දුත­යෙකු අතෙහි දිලිසේ සුදු­වකි මිතු­රු­ක­මද දිනා­ගති හතු­රු­කම් කියති මුණු­පොත පෙර­ළ­මින් සරත් කුමාර වික්‍ර­මගේ ——————————————————————————————————————————— කව් මුතු වැල් අනු­ර­පුරේ පෙර රජ දින ලියු කවිය සීගිරි ගලේ කැට­පත් පවුරේ කවිය ජාතක කතා පද බැඳ කිය­වෙන කවිය මුව දෙව් දාව සසදා වත බොදු කවිය ජය­ව­ර්ධන පුරයෙ අභි­සෙස් ලද කවිය වීදා­ගම, සිරි රාහුල ලියු කවිය වෑත්තෑවෙ හිමිගේ ගුත්තිල කවිය කව්ශේ­ඛ­රය දෙවැ­නිව හෙළ මහ කවිය මාතර යුගයෙ යලි පිබු­දුනු හෙළ කවිය ගජ­මන් නෝන ඩොයි­ලිට දුක කී කවිය රංච­ගොඩ නෝන පබැදු ජන කවිය මුද­ලිඳු ඇල­පාත පැට­ලුනු පෙම් කවිය පේරා­දෙ­ණියෙ ගුරු­කුල බිහි­කළ කවිය සිරි ගුණ­සිංහ, ජී.බී. සේකර කවිය මෙතෙක් පැවති අපගේ සීපද කවිය වෙන­සක් කළා සාහිත්‍ය නිස­ඳැස් කවිය ආනන්ද අබේ­වි­ක්‍රම", "URL": "https://www.silumina.lk/2023/12/26/news-features/5992/", "Category": null, "Parent URL": null}