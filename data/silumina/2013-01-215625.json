{"Source": "Silumina", "Timestamp": "October 7, 2023 12:37 am", "Headline": "දේශීය ආදායම්-රේගුව-සුරා බදු ආදායම් වැඩි කර ගැනීමට ජනපතිගෙන් ඉලක්ක", "News Content": "758 දේශීය ආදායම් දෙපාර්තමේන්තුව, සුරාබදු දෙපාර්තමේන්තුව සහ රේගු දෙපාර්තමේන්තුව කාර්යක්ෂම කිරීම සඳහා 2024 වසරේ සිට එම ආයතනවලට සපුරාගත යුතු ඉලක්ක ලබා දීමට ජනාධිපති රනිල් වික්‍රමසිංහයන් තීරණය කර තිබේ. එම ආයතන ආදායම් උපයාගත යුතු ප්‍රමාණය ඇතුළු ඉලක්ක මේ අනුව ලබා දීමට නියමිතය. රාජ්‍ය ආදායම ඉහළ නංවා ගැනීම සඳහා ඉහත ආයතන හරියාකාරව කටයුතු කර නැතැයි ජාත්‍යන්තර මූල්‍ය අරමුදල ද රජයට දැනුම් දී තිබේ. ඒ අනුව අදාළ ආයතන රාජ්‍ය ආදායම උත්පාදනයේදී දුර්වලතාවක් පෙන්නුම් කරන බව රජයේ නිරීක්ෂණයට ද ලක්ව ඇත. දේශීය ආදායම් දෙපාර්තමේන්තුව මේ අතරින් දුර්වලම ආයතනය බවද නිරීක්ෂණය වී තිබේ. ජනාධිපතිවරයාගේ නියෝග අනුව අදාළ ආයතන 2024 වසරේ සිට රජය දෙන ඉලක්ක වලට වැඩ කටයුතු කළ යුතු බව රජයේ ජ්‍යෙෂ්ඨ ප්‍රකාශකයෙක් හෙළි කළේය. ටානියා මෝසස්", "URL": "https://www.silumina.lk/2013/01/21/news-features/5625/", "Category": null, "Parent URL": null}