{"Source": "Silumina", "Timestamp": "December 2, 2023 12:30 am", "Headline": "ශ්‍රී ලංකා පිළිකා සංගමයට සහය පස්වැනි වරටත්", "News Content": "113 AIA ඉන්ෂුවරන්ස් ලංකා සමාගම, අඛණ්ඩව 5 වැනි වරටත්, ශ්‍රී ලංකා පිළිකා සංගමය සමඟින් සිය සහයෝගීතාව ලබා දීමට කටයුතු කර ඇත. ඒ් අනුව AIA, 2019 වසරේ සිට අලෙවි කරන්නා වූ සෑම රක්ෂණ ඔප්පුවකින්ම රු.100/-ක මුදලක් ශ්‍රී ලංකා පිළිකා සංගමය වෙත පරිත්‍යාග කෙරේ.. ඒ පිළිබඳ අවබෝධතා ගිවිසුමට අත්සන් තැබීම, AIA ඉන්ෂුවරන්ස් හි ප්‍රධාන විධායක නිලධාරිනී චතුරි මුණවීර සහ ශ්‍රී ලංකා පිළිකා සංගමයේ සභාපතිනී අනෝජා කරුණාරත්න ගේ ප්‍රධානත්වයෙන් මේ වසරේ මුල් භාගයේ දී පැවති පිළිකා සංගමයේ වාර්ෂික මහා සභා රැස්වීමේ දී සිදු කෙරිණි. පසුගිය වසර කිහිපය පුරාවට, ශ්‍රී ලංකා පිළිකා සංගමය මඟින් සමාජය වෙත සිදුකරන කාර්යභාරය වෙනුවෙන් AIA හි මෙම මුදල් පරිත්‍යාගය මහත් පිටුවහලක් බවට පත්ව ඇත. පිළිකාව මෙරට සෞඛ්‍ය ක්ෂේත්‍රය තුළ සැලකිය යුතු ප්‍රශ්නයක්ව පවතින වාතාවරණයක් තුළ AIA වෙතින් ලබා දෙන මෙම පරිත්‍යාග ඔස්සේ අසරණ පිළිකා රෝගීන්හට සාත්තු කිරීම මෙන්ම ඔවුනට මානසික සහනය ලබා දීම සිදුකරන අතර ශීග්‍ර ලෙස වැඩිවෙමින් පවතින පිළිකා රෝගය වළක්වා ගැනීම සහ ඒ සඳහා ප්‍රතිකාර කරගැනීම පිළිබඳ දැනුම්වත් කිරීමේ වැඩසටහන් ද සිදු කෙරේ.", "URL": "https://www.silumina.lk/2023/12/26/news-features/9182/", "Category": null, "Parent URL": null}