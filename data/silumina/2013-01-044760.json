{"Source": "Silumina", "Timestamp": "September 23, 2023 12:30 am", "Headline": "වාහන, පරිසර සහ මත්ද්‍රව්‍ය නිවාරණ ප්‍රතිපත්ති සම්පාදනයට කමිටු තුනක්", "News Content": "951 වාහන ආනයනය ඇතුළු ක්ෂේත්‍ර තුනක් වෙනුවෙන් ප්‍රතිපත්ති සම්පාදනය සඳහා කමිටු තුනක් පත් කිරීමට රජය තීරණය කර තිබේ. ජනාධිපති කාර්ය මණ්ඩල ප්‍රධානී සාගල රත්නායකගේ ප්‍රධානත්වයෙන් ඒ ඒ ක්ෂේත්‍රයන්ට අදාළ නිලධාරීන්ගේ සහභාගීත්වයෙන් පැවති සාකච්ඡාවකදී මෙම තීරණයට එළඹ ඇත. පරිසර ප්‍රතිපත්තිය සහ මත්ද්‍රව්‍ය නිවාරණ ප්‍රතිපත්තියක් ද ඒ අනුව හඳුන්වා දෙනු ලබයි. වාහන ආනයනයේදී රටේ විදේශ විනිමය තත්ත්වය, මාර්ග තදබදය, පරිසරයට වන බලපෑම් මෙන්ම මෙරට වාහන එකලස් කරන ආයතනවල නිෂ්පාදන ධාරිතාවය වැඩි කිරීම ආදී කරුණු ගැන සලකා බැලීමට නියමිතය. සිංගප්පූරුවේ වාහන සම්බන්ධයෙන් පවතින ක්‍රමවේදය මෙන් වාහන සඳහා තත්ත්ව සහතිකයක් නිකුත් කිරීම සම්බන්ධයෙන් ද අදාළ කමිටුව සලකා බලනු ඇත. තාරක වික්‍රමසේකර", "URL": "https://www.silumina.lk/2013/01/04/news-features/4760/", "Category": null, "Parent URL": null}