{"Source": "Silumina", "Timestamp": "December 2, 2023 12:28 am", "Headline": "කවි සිළුමිණ", "News Content": "208 බාලේ බොරු­පන් නෙළන්නට වනි­හි­න්ගොඩ වෙලට ඕලු මල් නෙළලා ගෙලට මාලා දමා ඉරි වැටුණු පොඩි සරම තෙත බරිත වීලා සීතලේ ගැහි ගැහී මට තාම මත­කයි ලක්ෂ්මන් පති­රන සිසි­රය චෙරි ද ඕක් ද මේපල් ද කොහොම හඳු­න­න්නද සීමා වැට කඩුලු මායිම් කොහෙන් සොය­න්නද වෛවර්ණ සළු පිළි සැඟව හිම කබා තුළ එකම පැහැ­යක් ගෙන පැමිණි සිසි­රය සිත­න්නට යමක් ඉතිරි කර අපට… මාලතී රූපිකා බුදු වේවි රත්තරං අම්මලා පොළො­වක් තරම් බර උහු­ලාන අහ­සක් වගෙ ඉන්න අම්මලා දරු­වන්ට පම­ණින් බෙදා දී බත් පිඩ කුස­ගින්න රස කරන අම්මලා….. කොළඹ නුව­රත් උතුර දකු­ණෙ­මත් එක වගේ නිහ­ඬ­වම පෙම් කරති අම්මලා දුක් කඳුළු සංකා හිත් හද අස්සෙ අරක් ගත් තුනී කර මතු මතුත් බුදු වේවි රත්ත­රන් අම්මලා… ඔමේෂ් ශෙහාන් දහ­නා­යක මං කවට අන්ද­රේ­මද ? අන්දරේ මං කවට අන්දරේ කිය­ල­මයි ඉති­හා­සයේ ලිව්වේ මේ මටත් දුක හිතුන බව නම් නෑනේ ඔය ඉති­හා­සයේ ලිව්වේ… මුසා­වා­දය හොඳට බින්ඳලු රජ­තුමා ළඟ දණින් වැටු­ණලු කෙළි කව­ට­කම් හුඟක් කෙරු­වලු එහෙ­ම­මයි ඔය ඉති­හාසෙ ලිව්වේ පුර පෝය හඳ බලා හැඬූ බව මගේ ප්‍රේමිය අහිමි වූ බව හිතේ තනි­යට කවි ලියු බව නෑනේ ඔය ඉති­හා­සයේ ලිව්වේ නිම්නාදි සෞභාග්‍යා සඳ­වත නුඹ මගේ­මය සෙනෙ­හ­සින් ඔප දමා ලියා අකු­රෙන් අකුර ගල් හිතක් මුදු කළා හිත­න්නත් බැරි විලස වදන් වැල් අමු­ණලා අරුත් ගන්වා මසිත ඔබයි මගෙ හද­වතේ තැනුවෙ කැට­පත් පවුර හිතේ හිස් පිටු පුරා කුරුටු ගී ලිය ලියා පාළු මගෙ හද­වතේ ආද­රය තව­රලා වසා තිබු කවි සිතේ දොර අගුළු ඉව­තලා නිමි­ත්තක් වුණා ඔබ ලිය­න්නට පිටු පුරා ඇවි­ළෙන්න නොවේ මට නිවෙ­න්නට හිත පුරා කඳුළු නොමදී ඇසට හිනැ­හෙන්න මුව පුරා දස දහස් වාර­යක් පිරිත් පැන් පෙර පෙරා සෙත් පැතුවෙ සෙනෙ­හ­සින් ඔබයි මට දිවි­තුරා නිම්නාදි සංගීත් රාම­නා­යක සුබ සිහින දකිමු දැක සුබ සිහින එළ­ඹෙන හෙට දවස ගැන කණ­කර ඉඩම උක­සට තැබු මුදල් ගෙන එජ­න්සි­යට බැඳ මැද පෙර­දි­ගට යන අපෙ වනි­තාවෝ විඳිනා දුක බලනු මැන රට රැකියා නියුතු කාර්යාං­ශයේ දොර අස­රණ වූ අයට නැහැ නොව විවර කර ළත­වෙන ගැහැනු දෙස මැද­පෙ­ර­දි­ගදි අර නිල දරු­වනි බලව් ඇස් මොහො­ත­කට ඇර අජිත් ජෝතිය කර­සිංහ ඩෙංගු පිවි­තුරු අනගි පරි­ස­ර­යක් ඇති කරමු ලෙඩ දෙන ඩෙංගු උව­ඳුර නිති දුරු කරමු පරි­සර දිනය දින දින ඔප­වත් කරමු කවු­රුත් එක­මු­තුව රට ජාතිය නඟමු ඔබගේ ගෙයි පැලේ පාරේ හා වත්තේ ලෙඩ දෙන මදු­රු­වන් හා මැස්සන් රොත්තේ විෂ දළ නිසා දැය­කට සිදු­වන තත්තේ තේරුම් අරන් නිසි පිළි­යම් කළ යුත්තේ ලය­නල් ජය­ලත් ඔබට නොදැ­නෙන මා මල් රේණු හැලෙන මඳ මුදු නද පවා ඔබට ඇසෙ­නව නම් මගෙ හද හඬනා හඬ මන්දෝ නොඇ­සෙන්නේ පිනි බිඳු­වක තියෙනා සිහිල පවා ඔබට දැනෙ­නව නම් මගෙ නෙතඟ උනන කඳු­ළක තෙත මන්දෝ නොදැ­නෙන්නේ කව්සි­ළු­මිණ පවා ඔබට අරුත් පසි­දිනු හැකි නම් මගෙ ආදර තෙපුල් මන්දෝ නොම වැට­හෙන්නේ තුෂාන් විශ්ව­ජිත් ගමගේ මර­ණයේ සෙව­ණැල්ල රෝගී වු රෝගියා රෝග­යෙන් සුව­පත් කර­න්නට නෑසියෝ එකතු වී දෙවි­යන්ට භාර වී බැන්දෝය පඬුරු යැද්දෝය යාතිකා රෝගියා දෙස බල­න්නට අම­ත­කව දෙවි­යන්ට නොසිතු නොපැතු මොහො­තක සිය­දිවි අත්හ­ළේය… යදින ලද යාතිකා හිස් අව­කා­ශයේ රැව් දිදි මර­ණ­යම දින­ව­මින් මිනිසා පැරද විය… මර­ණයේ සෙව­ණැල්ල නේක නෙක වෙස් ගනි­මින් ලද ලද අව­ස­ර­යෙන් එකි­නෙකා ඩැහැ ගනී… මුණ­සිංහ රන්කොත්ගේ කළු­ව­රට යන ලොවට කළු බරය – සුද සැහැ­ල්ලුය උසා­විය පිරෙ­න්නට කළුය සුදුය එහෙත් කළු බරය කළු ලෝගු බර දරා දෙඋ­රින් කළු කපා සුද තන­න්නට උ….සා….වි….ය නිහඬ වෙයි – එක සැණින් සුද යටව කළු මතුව කළු­ව­රට යන ලොවට පායන්න සඳක් සේ කළු කපා එළිය දෙන උප­සේන කාරි­ය­ව­සම් සාග­ර­යක රහස තෙරක් පරක් ඉමක් කොනක් නොපෙ­නෙන මහා සාග­රයේ නෙතට රස­ඳු­නක් මව­මින් නිල් කොළ සුදු පැහැ­යෙන් හැඩ වැඩ දම­මින් රැල්ලෙන් රැල්ලට බිඳි බිඳී නැඟෙන දළ රළ පෙළ වෙර­ළට සෙනෙ­හ­සින් රහස් මුමු­ණයි හරි පුදු­ම­යකි නිමා­වක් නැති සෙනෙ­හස සුනේත්‍රා විජේ­රත්න මත­කය ඉමක් කොනක් නොපෙ­නෙන සයු­රක නිල් දිය දහර සමඟ ගැටෙ­මින් හබල් ගසා ඉදි­රි­යට ඇදෙන නිර්මල ජීවිත අන්ද­රය ගොඩ­න­ඟ­න්නට වෙහෙස දරන එක්තරා යෙහෙ­ළි­ය­කගේ ජීවිත කතාව… කඳුළු බිඳුව­කින් වෙහෙස මතු කර ගොඩට ඇදෙන සින­හව මැකී ගිය දුක්බර මත­ක­යන් සමඟ මාදැ­ලෙන් වස­න්නට හැකි­වේද අපට…. ආර්. එම්. විහඟි සඳ­ගෝමි රත්නා­යක තුන්දොර දින­කට සිදු­වේද කොත­රම් අතො­රක් නැති අද­මි­ටු­කම් වර­දට බැඳු­නද අඟ­නන් විස­ඳනු වස් අග­හි­ඟ­කම් ඉඩ­මට ගැටු­නද දූ දරු අම­තක කර සොහො­යු­රු­කම් කුම­කට ඉන්නේ මිනි­සුන් පොදි බැඳ­ගෙන නොමි­නි­ස්කම් කියුම් කෙරුම් දෙන තර­මින් ඵල­යක් නැති බව පෙනුනේ වැදුම් පිදුම් කළ පම­ණින් සැම සිත් නැහැ මල් පිපුනේ උතුම් මිනිස් ගති­යෙ­න්මයි ජීවිත යහ­මඟ තැනුනේ සිතින් කයින් සංවර නම් බිය සැක නෑ ළඟ රැඳුනේ රැදු­නොත් ආගම දහ­මෙම ජීවිත කාලෙට ඉම­හත් ගෙන­විත් දේ සැන­සී­මක් මිනිස් කමට එය වැද­ගත් මිදු­නොත් දුශ්ශීල බවින් රැක­ගෙන තුන් දොර සිල්වත් ගුණ­වත් මිනි­සකු ලෝකෙට තිළිණ කරයි එය යහ­පත් බිමල් හේරත් මුදලි නායක", "URL": "https://www.silumina.lk/2023/12/31/news-features/9077/", "Category": null, "Parent URL": null}