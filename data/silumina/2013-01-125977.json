{"Source": "Silumina", "Timestamp": "October 14, 2023 12:30 pm", "Headline": "ප්‍රේම සබඳතා සපල කරන විනෝද චාරිකාව", "News Content": "625 * ස්ත්‍රියකගේ අවමඟුලක් – සියලු කටයුතු සහ සැලසුම් කඩාකප්පල් වේ. * ස්ත්‍රියකගේ මළ සිරුර කපන අයුරු – දරු ගැබට හානි සිදු වේ. * දන්නා හඳුනන ස්ත්‍රියක සමඟ කරන කතාබහ – කරන කියන කටයුතු කඩාකප්පල් වේ. * මිතුරියකගේ වැලපීම – අපකීර්තියට පත්වේ. * මිතුරියක විසින් තමාට අනතුරක් කරන අන්දම – පවුලේ අයකුට අසනීප වේ. * දිවිනසා ගත් ස්ත්‍රිය – නීතිය ඉදිරියට යන්නට සිදු වේ. තමාට අවාසි සහගතය. * ගැබිනි කාන්තාව – සියලු කටයුතු සාර්ථක වේ. * සිඟිති දරුවකු සහ මව – ප්‍රීතියෙන් කාලය ගත කරන්නට හැකි වේ. * දරුවකුට කිරි දෙන මවක් – අන් අයගේ ගෞරවයට පාත්‍ර වේ. * ස්ත්‍රියකගේ ළයමඬල – සහකාරිය හෝ සහකරු නිසා අපහාස විඳින්නට සිදු වේ. * වැලපෙන කාන්තාවක් – මුදල් නැතිභංග වීම සිදු වේ. * ස්ත්‍රියක විසින් තමාට මුදල් දෙන අයුරු – තමා පිළිබඳව හිතවතුන් අතර කලකිරීමක් ඇති වේ. * අලුත් වළඳක් ගෙට ගෙනඒම – ධන ලාභ * දානමය පින්කමක නියුතු වන අයුරු – ණයවීමට මඟ පෑදේ. * මහ පිරිසක් මැදින් ගමන් කරන අන්දම – තමන්ගේම සමීපතමයන්ගෙන් කරදර හිරිහැර සිදු වේ. * සර්පයකු මරා දමන අන්දම – බලාපොරොත්තු සුන් වේ. * නාගයකුට බියවී දිව යන අයුරු – තමාගේ මිතුරකු විසින් කරනු ලබන සතුරුකමක්. * අලියකුට බිය වී දිව යන ආකාරය – සිත් වේදනා ගෙන දෙන සිදුවීමක ආරම්භයයි. * මළගිය අයකු සමඟ කතා කිරීම – සිත තැති ගන්වන කරදරයක් ඇති වේ. * තමන් නිරුවතින් ගමන් කරන අන්දම – කරන කියන කටයුතු සාර්ථක වේ. * පිරිත් හෝ ගාථා කියන අවස්ථාවක ඊට සවන් දෙන අන්දම – ප්‍රීතිමත් ජීවිතයක ආරම්භය * කිසියම් කරුණක් සම්බන්ධයෙන් අත්අඩංගුවට පත්වීම – අනුකම්පා කරන්නට ගොස් භූමිකම්පාවකට බඳුන් වේ. * කිසිවකු සමඟ දබර කරගැනීම – වැඩිහිටියකුට විශේෂයෙන් මවට අගුණ කාලයකි. * විනෝද චාරිකාවක යෙදීම – බලාපොරොත්තු වන ප්‍රේම සම්බන්ධතාවට මුල පිරේ. * නැවක හෝ බෝට්ටුවක නැඟී යන අයුරු – ශරීර සෞඛ්‍යය පිරිහී ඒ සඳහා මුදල් වැය වේ. * වන්දනා ගමනක යෙදෙනවා දැකීම – බලාපොරොත්තු වන කාර්ය සාර්ථකය. * හුදෙකලාවේ විශාල මාර්ගයක ගමන් කිරීම – බොහෝ ප්‍රීතිමත් කාලයක් උදා වේ. එහෙත් වැයපස අධිකය. * උස කන්දක් නඟිමින් සිටින අන්දම – අපහාස අවමන් විඳින්නට සිදු වේ. * ඇළක දොළක හෝ ගඟක පිහිනන අන්දම – සමීපතමයන් සමඟ සිත් අමනාපකම් ඇති වේ. * ගල් කුළක් මතින් හෝ කන්දකින් පහළට පනින ආකාරය – දැඩි ලෙස සිත් වේදනා විඳින්නට සිදු වේ. ප්‍රවීණ ජ්‍යොතිර්වේදී සුදත් රත්නායක", "URL": "https://www.silumina.lk/2013/01/12/news-features/5977/", "Category": null, "Parent URL": null}