{
    "Source": "https://sinhala.news.lk",
    "Timestamp": " ඔක්තෝබර් 05, 2016",
    "Headline": "තොරතුරු දැන ගැනීමේ විශේෂ මෙහෙයුම් කාර්යාලයක්",
    "News Content": "තොරතුරු දැන ගැනීමේ අයිතිවාසිකම පිළිබඳ ජාත්‍යන්තර දිනය වෙනුවෙන් පසුගියදා පැවති සම්මේලනය සම්බන්ධ කටයුතු අවසන් වී නොමැති බවත් එහිදී ඇති වූ සාකච්ඡා තුළින් අනාගතයට වැදගත් වන තීරණ රැසක් ලබා ගැනීමට නියමිත බවත් පාර්ලිමේන්තු ප්‍රතිංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා පැවසීය.\nඒ මහතා ප්‍රකාශ කළේ තොරතුරු දැන ගැනීමේ අයිතිවාසිකම පිළිබඳ විශේෂ මෙහෙයුම් කාර්යාලයක් ස්ථාපිත කිරීමට නියමිත බවයි. රජයේ ප්‍රවෘත්ති දෙපාර්තමේන්තුවේ අද (05) පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවේදී ඒ මහතා මේ බව සඳහන් කළ අතර මෙම සතියේදී එම කාර්යාලය ආරම්භ කරන බව ද සඳහන් කළේය.එ‍සේම ‍තොරතුරු දැන ගැනීමේ පනත යටතේ තොරතුරු නිලධාරීන්‍ගේ ලැයිස්තුවක් මේ මස අවසන් වීමට පෙර ලබා ගැනීමට සැලසුම් කර තිබෙන බව ද අමාත්‍යවරයා පෙන්වා දුන්නේය.මෙම සම්මේලනයේදී ජනමාධ්‍ය ප්‍රතිසංස්කරණ හා ස්වාධීන කොමිෂමක් පිහිටුවීම පිළිබඳ අදහස් ඉදිරිපත් වූ බව අමාත්‍යවරයා වැඩිදුරටත් පැවසීය. ",
    "URL": "https://sinhala.news.lk//news/political-current-affairs/item/19768-2016-10-05-17-09-26",
    "Category": "political_current_affairs"
}