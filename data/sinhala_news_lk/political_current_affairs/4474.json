{
    "Source": "https://sinhala.news.lk",
    "Timestamp": " අගෝස්තු 31, 2019",
    "Headline": "අගමැති අද කුලියාපිටියේ උත්සව රැසක",
    "News Content": "අග්‍රාමාත්‍ය රනිල් වික්‍රමසිංහ මහතා අද (31) කුලියාපිටිය මැතිවරණ කොට්ඨාශයේ සංවර්ධන ව්‍යාපෘති ගණනාවකට මුල්ගල් තැබීමේ සහ විවෘත කිරීමේ උත්සව කිහිපයකට සහභාගීවීමට නියමිතය.\nවයඹ විශ්ව විද්‍යාලයේ නව වෛද්‍ය පීඨය විවෘත කිරීම , උමං මාර්ග පද්ධතිය විවෘත කිරීම හා නාගොල්ල තාක්ෂණවේදී ජාතික අධ්‍යාපන පීඨයට හා කුලියාපිටිය ශික්ෂණ රෝහලේ නව ගොඩනැගිල්ලට පොදු වෙළද සංකීර්ණයට , හා පුස්තකාල ගොඩ නැගිල්ලට මුල්ගල් තැබීමද මෙහිදී අග්‍රාමාත්‍යවරයා අතින් සිදුකෙරේ.අද (31) පස්වරු 4 ට කුලියාපිටිය නගරසභා ශාලාවේ ජන හමුවක්ද අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවැත්වෙන අතර අධ්‍යාපන අමාත්‍ය අකිල විරාජ් කාරියවසම් මහතාද මෙම අවස්ථාවට සහභාගී වීමට නියමිතය. ",
    "URL": "https://sinhala.news.lk//news/political-current-affairs/item/34861-2019-08-31-02-05-40",
    "Category": "political_current_affairs"
}