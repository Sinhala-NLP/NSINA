{
    "Source": "https://sinhala.news.lk",
    "Timestamp": " ජනවාරි 29, 2020",
    "Headline": "කොරෝනා සම්බන්ධ වැරදි ප්‍රචාර ගැන බිය විය යුතු නෑ- මුඛ ආවරණ මිලට ගෙන පළදින ලෙස ජනතාවට හෝ දරුවන්ට උපදෙස් ලබාදී නෑ- පාසල් වැසීමට තීරණයක් කර නෑ",
    "News Content": "කිසි වෙලාවක අධ්‍යාපන අමාත්‍යාංශවත් සෞඛ්‍ය අමාත්‍යාංශවත් මුඛ ආවරණ මිලට ගෙන පළදින ලෙස ජනතාවට හෝ දරුවන්ට උපදෙස් ලබාදී නැති බවත් පාසල් වැඩීමට කිසිදු තීරණයක්  ගෙන නොමැති බවත් උසස් අධ්‍යාපන, තාක්ෂණ, නවෝත්පාදන සහ තොරතුරු හා ජනමාධ්‍ය අමාත්‍ය සහ වැඩබලන අධ්‍යාපන අමාත්‍ය ආචාර්ය බන්දුල ගුණවර්ධන මහතා පවසයි.\nඅමාත්‍යවරයා මේ බව අද (29) රජයේ ප්‍රවෘත්ති දෙපාර්තමේන්තුවේ දී පැවැති විශේෂ මාධ්‍ය හමුවකට එක්වෙමින් මෙසේ පැවසීයකොරෝනා වෛරසය පිළිබඳව විශාල භීතිකාවක් දරුවන් හා දෙමව්පියන් අතර තිබෙනවා.විශේෂයෙන් මේ තත්ත්වයෙන් විශේෂතවයක් වන්නේ පමණට වඩා ජනතාව බිය ගැන්වෙන ව්‍ය්ඨාපාරයක් තිබෙන බව සාකච්ඡා වුණේ.ගෝඨාභය රාජපක්ෂ ජනාධිපතිතුමා, අග්‍රමාත්‍ය මහින්ද රාජපක්ෂ මැතිතුමා තත්ත්වය අවබෝධ කරගෙන පූර්ණ ලෙස මැදිහත්වෙලා කටයුතු කරන්නේ. සෞඛ්‍ය අමාට්‍යවාංශයේ උපදෙස් අනුව චක්‍රලේඛන නිකුත් කර තිබෙනවා. කිසි වෙලාවක අධ්‍යාපන අමාත්‍යාංශවත් සෞඛ්‍ය අමාත්‍යාංශවත් මුඛ ආවරණ මිලට ගෙන පළදින ලෙස ජනතාවට උපදෙස් ලබාදී නෑ. දරුවන්ට මුඛ ආවර්ණ  පැලදගෙන එන ලෙස වාර්තා වෙලා තිබෙනවා, එය නරක දෙයක්.එවැනි නියමයක් දැනට නෑ. අවශ්‍යතාවයක් තිබෙනවා නම් එවැනි නියමයක් කරනවා. පාසල් වැසීමට තීරණයක් කර නෑ.රජය වශයෙන් චීනයේ හා ශ්‍රී ලංකාවේ තනාපතිවරු සාකච්ඡා කරලා, පැමිණීමට අවශ්‍ය කරන සිසුන් ලංකාවට සහන ගාස්තු යටතේ ලංකාවට ගෙන්වා ගැනීමට විධිවිධාන සළස්වා තිබෙනවා.  නිරන්තරයෙන් එරට සිටින සිසුන්ගේ තත්ත්වය සම්බන්ධයෙන් විමසිල්ලෙන් සිටිනවා. දැනට මේ අංශයේ රටේ ජනතාවට හා දෙමව්පියන්ට අවධාරණය කරන්නේ දරුණු වසංගතයක් නම්  ක්ෂණිකව මාධ්‍ය හරහා නිකූත් කරනවා. වැරදි ප්‍රචාර සම්බන්ධයෙන් බිය විය යුතු නෑ කියලා අවධාරණය කරනවා. මිත්‍ර රටක් වන චීනයට අත් වූ තත්ත්වයට ගැන කණගාටුව පළ කරනවා. රජයක් ලෙස අපේ කණගාටුව චීන ජනතාවට පළ කරනවා. චීනය අපට සහයෝගය ලබාදුන් රටක්. ඉක්මනින් වෛරසය තුරන් වෙලා සියලු රටවල දරුවන්ට ජනතාවට බියෙන් සැකෙන් තොරව ගමන් කිරීමට අවස්ථාව සැලසේවා කියලා ප්‍රාර්ථනා කරනවා. ",
    "URL": "https://sinhala.news.lk//news/political-current-affairs/item/36687-2020-01-29-08-03-56",
    "Category": "political_current_affairs"
}