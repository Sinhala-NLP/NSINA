{
    "Source": "https://sinhala.news.lk",
    "Timestamp": " සැප්තැම්බර් 05, 2022",
    "Headline": "මුහුද රළු වෙයි- මුහුදු ප්‍රදේශවල තැනින් තැන වැසි හෝ ගිගුරුම් සහිත වැසි",
    "News Content": "පුත්තලම සිට කොළඹ සහ ගාල්ල, මාතර දක්වා වෙරළට ඔබ්බෙන් වන මුහුදු ප්‍රදේශ වල විටන් විට වැසි ඇතිවන බවත් මුහුදු ප්‍රදේශ රළු විය හැකි බවත් සෙසු මුහුදු ප්‍රදේශවල තැනින් තැන වැසි හෝ ගිගුරුම් සහිත වැසි ඇතිවිය හැකි බවත් කලගුණ විද්‍යා දෙපාර්තමේන්තුව පවසයි.\nඑසේම දිවයින වටා වන මුහුදු ප්‍රදේශවල සුළං නිරිත දෙසින් හමා එන අතර එහි වේගය පැ.කි.මී. (30-40) පමණ වේ. පුත්තලම සිට කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැ.කි.මී. (60-70) දක්වා වැඩි විය හැකියි.ත්‍රිකුණාමලය සිට කන්කසන්තුරය සහ මන්නාරම පුත්තලම දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැ.කි.මී. (45-50) දක්වා වැඩි විය හැකි බවද එම දෙපාර්තමේන්තුව පවසයි.පුත්තලම සිට කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල මුහුදු රළ උස (මීටර්. 2.5 – 3.0 ක් පමණ) ඉහළ යාමේ හැකියාවක් ද පවතී. එබැවින් මෙම මුහුදු ප්‍රදේශවල, ඉදිරි පැය 24 තුළ ධීවර සහ නාවික කටයුතුවල නොයෙදන ලෙස එම දෙපාර්තමේන්තුව ජනතාවට දැනුම් දෙයි. ",
    "URL": "https://sinhala.news.lk//news/political-current-affairs/item/49622-2022-09-05-08-37-52",
    "Category": "political_current_affairs"
}