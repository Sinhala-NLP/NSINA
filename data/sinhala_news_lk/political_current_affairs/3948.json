{
    "Source": "https://sinhala.news.lk",
    "Timestamp": " ඔක්තෝබර් 06, 2021",
    "Headline": "ආණ්ඩුවේ කිසිවෙකුට පැන්ඩෝරා පත්‍ර මඟින් ඇඟිල්ල දිගු කර නෑ- විමර්ශනය කර වාර්තාවක් ලබා දෙන ජනපති උපදෙස් දෙයි- ජනමාධ්‍ය අමාත්‍ය",
    "News Content": "රාජ්‍ය නායකයින්,දේශපාලකයින් සහ ධනවතුන්ගේ සැඟ වූ වත්කම් හෙළිදරව් කළ පැන්ඩෝරා පේපර්ස් සම්බන්ධයෙන් ශ්‍රී ලංකාව සම්බන්ධ කරුණු ඇත්දැයි මසක් ඇතුළත විමර්ශනය කර වාර්තාවක් ලබා දෙන ලෙස අල්ලස් හෝ දූෂණ චෝදනා විමර්ශන කොමිෂන් සභාවට ජනාධිපතිවරයා උපදෙස් ලබා දුන් බව ජනමාධ්‍ය අමාත්‍ය ඩලස් අලහප්පෙරුම මහතා පැවසීය.\nකැබිනට් තීරණ දැනුම් දීමේ මාධ්‍ය හමුවේ දී යොමු කළ ප්‍රශ්නයකට පිළිතුරු දෙමින් අමාත්‍යවරයා මේ බව පැවසීය.මේ සම්බන්ධයෙන් ඊයේ (5) පැවැති කැබිනට් මණ්ඩල හමුවේ දී සාකච්ඡා වූ බවද කී අමාත්‍යවරයා,වත්මන් ශ්‍රී ලංකා ආණ්ඩුවේ කිසිවෙකුට මෙම පැන්ඩෝරා පත්‍ර මඟින් ඇඟිල්ල දිගු කර නොමැති බවද අමාත්‍යවරයා පෙන්වා දුන්නේ ය.ලෝකයේ ප්‍රසිද්ධ පුද්ගල චරිත සම්බන්ධයෙන් මෙම දැවැන්ත හෙළිදරව් කිරීම සිදු කර ඇත්තේ,ගවේෂණාත්මක ජනමාධ්‍යවේදීන්ගේ ජාත්‍යන්තර කොන්සෝර්ටියම (ICIJ)විසිනි.  ",
    "URL": "https://sinhala.news.lk//news/political-current-affairs/item/45600-2021-10-06-05-10-43",
    "Category": "political_current_affairs"
}