{
    "Source": "https://sinhala.news.lk",
    "Timestamp": " අගෝස්තු 19, 2015",
    "Headline": "වැසි ඇතිවීමේ හැකියාව අද දිනයෙන් පසු අඩුවෙයි",
    "News Content": "අපරභාගයේදී ගිගුරුම් සහිතව වැසි ඇතිවීමේ හැකියාව අද දිනයෙන් පසු යම් තරමකට අඩුවනු ඇති බව කාලගුණවිද්‍යා දෙපාර්තමේන්තුව නිවේදනය කරයි.\nඋදය කාලයේ දී බස්නාහිර සහ සබරගමුව පළාත්වලත් ගාල්ල හා මාතර දිස්ත්‍රික්කවලත් තැනින් තැන මද වැසි ද අපේක්ෂා කළ හැකි බවත් කාලගුණවිද්‍යා දෙපාර්තමේන්තුව පවසයි.දහවල් 2 න් පසු දිවයිනේ අභ්‍යන්තර ප්‍රදේශවල වැසි හෝ ගිගුරුම් සහිත වැසි වර්ධනය වී පසුව බස්නාහිර සහ වයඹ වෙරළබඩ ප්‍රදේශ කරා පැතිරෙනු ඇත. ගිගුරුම් සහිත වැසි ඇති වන විට එම ප්‍රදේශ වල තාවකාලිකව තද සුළං ඇති විය හැක.අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාලගුණවිද්‍යා දෙපාර්තමේන්තුව ඉල්ලා සිටියි. ",
    "URL": "https://sinhala.news.lk//news/political-current-affairs/item/13022-2015-08-19-07-47-00",
    "Category": "political_current_affairs"
}