{
    "Source": "https://sinhala.news.lk",
    "Timestamp": " පෙබරවාරි 15, 2016",
    "Headline": "අන්ධ විද්‍යාල සිසුන්ට ලැප්ටොප් හා ශිෂ්‍යත්ව ප්‍රදානය කෙරේ",
    "News Content": "තංගල්ල අන්ධ විද්‍යාලයෙන් මෙවර  අ.පො.ස. උ/පෙළ විභාගයට පෙනී සිටි සියලුම සිසු සිසුවියන් විභාගය විශිෂ්ඨ ලෙස සමත්ව විශ්ව විද්‍යාල ප්‍රවේශය සඳහා සුදුසුකම් ලබා ඇත.\nඑම සිසු සිසුවියන්ට බ්‍රේල් ක්‍රමයට පරිශීලනය කළ හැකි  ලැප්ටොප්  පරිගණක හා ශිෂ්‍යත්ව ප්‍රදානය කිරීම  මේ මස 16 වන දින පෙ.ව. 10.30 ට තංගල්ල අන්ධ විද්‍යාලයේදී සිදු කිරීමට නියමිතය. දෑසම නොපෙනුණත් උ/පෙළ  සමත්ව විශ්ව විද්‍යාල අධ්‍යාපනය සඳහා සුදුසුකම් ලැබූ එම සියලු සිසුවියන්ගේ උසස් අධ්‍යාපනයට ශක්තියක් වීමට ධීවර හා ජලජ සම්පත් සංවර්ධන රාජ්‍ය අමාත්‍ය, හම්බන්තොට දිස්ත්‍රික් සම්බන්ධීකරණ කමිටුවේ සම සභාපති, දිලිප් වෙදආරච්චි මහතා ගත් තීරණයට අනුව මෙම ලැප්ටොප් ප්‍රදානය කිරීම සිදු කෙරේ. AP   ",
    "URL": "https://sinhala.news.lk//news/political-current-affairs/item/16356-2016-02-15-08-09-41",
    "Category": "political_current_affairs"
}