{
    "Source": "https://sinhala.news.lk",
    "Timestamp": " මාර්තු 01, 2016",
    "Headline": "ඖෂධ හිඟයක් නෑ- සෞඛ්‍ය සේවා අධ්‍යක්ෂ ජනරාල්",
    "News Content": "රට තුළ අත්‍යවශ්‍ය ඖෂධවල හිඟයක් නොමැති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපල මහතා අද (01) මාධ්‍ය වෙත ප්‍රකාශ කළේ ය.\nසෞඛ්‍ය අධ්‍යාපන කාර්යාංශයේ පැවැති මාධ්‍ය සම්මන්ත්‍රණයකට එක්වෙමින් සෞඛ්‍ය සේවා අධ්‍යක්ෂ ජනරාල්වරයා මේ බව අනාවරණය කළේ ය. ඖෂධ බෙදාහැරීමට විශාල ජාලයක් තිබෙනවා. එය සංකීර්ණ ජාලයක්.අත්‍යාවශ්‍ය ඖෂධ හිඟයක් නෑ. ඇතැම් ඖෂධවලට ආදේශක ඖෂධ තිබෙනවා. ඒ නිසා රෝහල්වල ඖෂධ හිඟයක් නෑ. සතිපතා සෞඛ්‍ය සේවය පිළිබඳව විමර්ශනය කරනවා යැයි ද වෛද්‍ය පාලිත මහීපාල මහතා පැවසී ය. මෙවර අයවැයෙන් බිලියන 216ක් වෙන්කර තිබෙනවා. ඖෂධ සඳහා බිලියන 45ක්. වැඩිම මුදලක් මෙවර අයවැයෙන් වෙන් කර තිබෙනවා. රෝහල් රැසක් වැඩිදියුණු කරනව. මාතෲ රෝහල් නවීකරණය කරනවා යැයි ද සෞඛ්‍ය සේවා අධ්‍යක්ෂ ජනරාල්වරයා පැවසී ය. ",
    "URL": "https://sinhala.news.lk//news/political-current-affairs/item/16600-2016-03-01-07-54-53",
    "Category": "political_current_affairs"
}