{
    "Source": "https://sinhala.news.lk",
    "Timestamp": " මාර්තු 29, 2016",
    "Headline": "\"බ්ලූ රිජ්\" දියත් විධානයේ අණදෙන නිලධාරී ආරක්ෂක මාණ්ඩලික ප්‍රධානී හමුවෙයි",
    "News Content": "ඇමරිකානු නාවික හමුදාවේ 7 වන නෞකා දියත් විධානයේ අණදෙන නිලධාරී වයිස් අද්මිරාල් අව්කොයින්  මහතා සහ ආරක්ෂක මාණ්ඩලික ප්‍රධානී එයාර් චීෆ් මාෂල් කෝලිත ගුණතිලක මහතා අතර හමුවක් ඊයේ (28) ආරක්ෂක මාණ්ඩලික ප්‍රධානී කාර්යාලයේදී සිදුවිය.\nමෙහිදි ද්විපාර්ශවික වශයෙන් වැදගත් කරුණු සාකච්ඡා වු අතර මෙම හමුව සිහිගැන්විම පිණිස දෙපාර්ශවය අතර සමරු තිළිණ හුවමාරුවක් ද සිදුවිය. ඇමරිකානු නාවික හමුදාවේ 7 වන නෞකා දියත් විධානයේ ධජ නෞකාව වන \"බ්ලූ රිජ්\" යුද නෞකාව සුහද සංචාරයක් සඳහා (26) කොළඹ වරායට පැමිණි අතර \"බ්ලූ රිජ්\"  යුද නෞකාව ටොන් 19,200ක ධාරිතාවයකින් හා දහසකට වැඩි නැව් මුළුවකින් යුක්ත වේ. එය මාර්තු මස 31 වන දින දිවයිනෙන් පිටත් වෙයි. ",
    "URL": "https://sinhala.news.lk//news/political-current-affairs/item/17021-2016-03-29-10-49-56",
    "Category": "political_current_affairs"
}