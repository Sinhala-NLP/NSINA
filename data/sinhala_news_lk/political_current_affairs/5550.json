{
    "Source": "https://sinhala.news.lk",
    "Timestamp": " දෙසැම්බර් 26, 2020",
    "Headline": "මාතර කොටවිල ඉදිකෙරෙමින් පවතින නව අධිකරණ සංකීර්ණය නිරීක්ෂණය කරයි",
    "News Content": "අධිකරණ අමාත්‍ය ජනාධිපති නීතිඥ අලි සබ්රි මහතා පසුගිය දින මාතර කොටවිල ඉදිකෙරෙමින් පවතින නව අධිකරණ සංකීර්ණය නිරීක්ෂණය කිරීමේ චාරිකාවක නිරත විය.\nඑහිදී අදහස් පලකළ අමාත්‍යවරයා සඳහන් කළේ, අධිකරණ සංකීර්ණය සඳහා අවශ්‍ය අනෙකුත් පහසුකම් කඩිනමින් සම්පූර්ණ කර ලබන වසරේ මාර්තු මාසය වන විට විවෘත කිරීමට අපේක්ෂා කරන බවයි. ඒ සඳහා අවශ්‍ය යටිතල පහසුකම් සම්පූර්ණ කිරීමට හා නීතිඥ වරුන්ට අවශ්‍ය කාර්යාල පහසුකම් සකස් කර ගැනීම සඳහා අවශ්‍ය කටයුතු ද සිදු කර දෙන ලෙස නිලධාරීන් වෙත උපදෙස් දෙන ලදී.මෙම අවස්ථාවට රාජ්‍ය අමාත්‍ය කාංචන විජේසේකර මහතා ඇතුලු දේශපාලන නියෝජිතයින්, අධිකරණ අමාත්‍යාංශයේ නිලධාරීන්, නීතිඥ සංගම් නියෝජිතයින් ඇතුලු රාජ්‍ය නිලධාරීන් ද එක්විය.  ",
    "URL": "https://sinhala.news.lk//news/political-current-affairs/item/41513-2020-12-26-00-11-05",
    "Category": "political_current_affairs"
}