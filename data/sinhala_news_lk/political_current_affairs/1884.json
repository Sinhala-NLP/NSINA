{
    "Source": "https://sinhala.news.lk",
    "Timestamp": " පෙබරවාරි 14, 2018",
    "Headline": "උතුරු, නැගෙනහිර, ඌව පලාත්වල සහ පොළොන්නරුව දිස්ත්‍රික්කයට වැසි තත්ත්වයක්",
    "News Content": "උතුරු,නැගෙනහිර සහ ඌව පලාත්වල සහ පොළොන්නරුව දිස්ත්‍රික්කයේ සිහින් වැසිවාර කිහිපයක් ඇතිවිය හැකි බව කාලගුණවිද්‍යා දෙපාර්තමේන්තුව නිවේදනය කරයි.\nමධ්‍යම සහ සබරගමුව පළාත් වල සහ අනුරාධපුර, ගාල්ල,මාතර සහ කළුතර දිස්ත්‍රික්කවල ස්ථාන ස්වල්පයක සවස2.00 පසු වැසි හෝ ගිගිරුම් සහිත වැසි ඇති වීමට හැකියාවක් පවතී.උතුරු,උතුරුමැද සහ වයඹ පළාත්වලත් හම්බන්තොට දිස්ත්‍රික්කයේත් විටින් විට හමන (පැ.කි.මී 40 දක්වා) තරමක් තදසුළං බලාපොරොත්තුවේ.බස්නාහිර, සබරගමුව, දකුණු සහ මධ්‍යම පළාත්වල සමහර ප්‍රදේශවල උදය කාලයේදී මීදුම් සහිත තත්ත්වයක් බලාපොරොත්තු වියහැකි බවද නිකුත් කළ කාලගුණ අනාවැකියේ දැක්වෙයි. ",
    "URL": "https://sinhala.news.lk//news/political-current-affairs/item/27456-2018-02-14-03-15-24",
    "Category": "political_current_affairs"
}