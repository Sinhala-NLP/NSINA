{
    "Source": "https://sinhala.news.lk",
    "Timestamp": " මාර්තු 16, 2019",
    "Headline": "ජනපති නයිරෝබි නුවර පිහිටි කෘෂි වන වගා පර්යේෂණ ජාත්‍යන්තර මධ්‍යස්ථානයේ නිරික්ෂණ චාරිකාවක ...",
    "News Content": "කෙන්යාවේ සිව් දින නිල සංචාරයක නිරත ජනාධිපති ගරු  මෛත්‍රීපාල සිරිසේන මැතිතුමා  ඊයේ දහවල් කෙන්යාවේ නයිරෝබි නුවර පිහිටි කෘෂි වන වගා පර්යේෂණ ජාත්‍යන්තර මධ්‍යස්ථාන මූලස්ථානයේ  (ICRAF)  නිරික්ෂණ චාරිකාවක නිරත විය. \nඑම මූලස්ථානය වෙත ගිය ජනාධිපතිතුමා එහි අධ්‍යක්ෂ ජනරාල් ආචාර්ය Dr. Tony Simons   මහතා ඇතුළු කාර්ය මණ්ඩලය විසින් ඉතා ගෞරවයෙන් යුතුව පිළිගනු ලැබීය. කෘෂිකර්ම පර්යේෂණ පිළිබද ජාත්‍යන්තර මධ්‍යස්ථානයේ කි්‍රයාකාරිත්වය පිළිබද හැදින්වීමක් එහි නියෝජ්‍ය අධ්‍යක්ෂ ජනරාල්වරයා විසින් ජනාධිපතිතුමා හමුවේ ඉදිරිපත් කරන ලදී.ජනාධිපති ගරු මෛති්‍රපාල සිරිසේන මැතිතුමාගේ සංචාරය සනිටුහන් කරමින් කෘෂි පර්යේෂණ මධ්‍යස්ථාන භූමියේ කොස් පැළයක් ද රෝපණය කෙරිණි.  ",
    "URL": "https://sinhala.news.lk//news/political-current-affairs/item/32782-2019-03-15-23-17-36",
    "Category": "political_current_affairs"
}