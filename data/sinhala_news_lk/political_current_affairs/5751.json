{
    "Source": "https://sinhala.news.lk",
    "Timestamp": " ජනවාරි 18, 2023",
    "Headline": "නිදහස් උත්සවය සඳහා වැයවන්නේ අත්‍යාවශ්‍ය විදයම් පමණයි- රාජ්‍ය අමාත්‍ය අශෝක ප්‍රියන්ත",
    "News Content": "මෙවර නිදහස් උත්සවය සඳහා වැය වන මුදල දැවැන්ත ලෙස කපා හැර ඇති බවත් දැන් තිබෙන්නේ අත්‍යාවශ්‍ය විදයම් පමණක් බව අභ්‍යන්තර කටයුතු පිළිබඳ රාජ්‍ය අමාත්‍ය අශෝක ප්‍රියන්ත මහතා පාර්ලිමේන්තුවේදී අද (18) ප්‍රකාශ කළේය.\nමෙවර නිදහස් උළෙල සඳහා වැය වන රුපියල් මිලියන 200 වෙන් වන්නේ රාජ්‍ය සහ පෞද්ගලික අංශයේ දායකත්වය ඇතිව බවද හෙතෙම සඳහන් කළේය.නිදහස් උළෙල සඳහා වැය වන මුදල සම්බන්ධයෙන් පාර්ලිමේන්තු මන්ත්‍රී අතුරලියේ රතන හිමියන් යොමු කළ වාචික ප්‍රශ්නයකට පිළිතුරු දෙමින් රාජ්‍ය අමාත්‍යවරයා මේ බව පැවසීය.නිදහස් උත්සවය කියන්නේ ආණ්ඩුවක් පවත්වන උත්සවයක් නොවේ. මෙය ජාතික උත්සවයක්. මෙවර උත්සවයේ වියදම් දැවැන්ත ලෙස කපා හැර තිබෙනවා. දැන් තිබෙන්නේ අත්‍යාවශ්‍යම වියදම් පමණයි. මෙවර උත්සවය සඳහා පොදු රාජ්‍ය මණ්ඩලයේ මහ ලේකම් ඇතුළු රාජ්‍ය නායකයින් 400ට පමණ ආරාධනා කර තිබෙනවා.සංචාරක ක්ෂේත්‍රය ක්‍රමයෙන් වර්ධනය වෙන වේලාවක මෙවැනි ජාතික උත්සව අවශ්‍යයි. ඉදිරි වසර 25 ඉලක්ක කර ගත් ප්‍රතිසංස්කරණවාදී වැඩසටහන මෙවර නිදහස් උ‍ළෙලෙන් ආරම්භ වෙන බව ද ඒ මහතා වැඩිදුරටත් කීය. ",
    "URL": "https://sinhala.news.lk//news/political-current-affairs/item/51437-2023-01-18-08-05-47",
    "Category": "political_current_affairs"
}