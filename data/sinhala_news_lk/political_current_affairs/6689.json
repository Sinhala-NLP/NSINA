{
    "Source": "https://sinhala.news.lk",
    "Timestamp": " මාර්තු 06, 2020",
    "Headline": "ඉදිරියේ දී සංචාරක ක්ෂේත‍්‍රයෙන් බිලියන10ක ආදායමක් අපේක්ෂා කෙරේ",
    "News Content": "ශී‍්‍ර ලංකාවේ සංචාරක ක්ෂේත‍්‍රයට බලපා ඇති ගැටළු සම්බන්ධයෙන් අග‍්‍රාමාත්‍ය මහින්ද රාජපක්ෂ මහතා සහ හෝටල් සංගමයේ සාමාජිකයින් අතර සාකච්ඡාවක් ඊයේ (05) අරලියගහ මන්දිරයේ දී පැවැත්විණි. \nසංචාරක ක්ෂේත‍්‍රය හා හෝටල් සදහා ලබා දී ඇති මූල්‍ය සහන සම්බන්ධයෙන් මෙහි දී සාකච්ඡා වූ අතර ඉදිරියේ දී සංචාරකයින් ලක්ෂ 70 ක් මෙරටට ගෙන්වා ගැනීමටත්, එමගින් බිලියන 10ක ආදායමක් ලබාගැනීමටත් අපේක්‍ෂිත වේ.කොරෝනා වෛරසය සංචාරක ක්ෂේත‍්‍රයට බලපා ඇති ආකාරය සම්බන්ධයෙන් ද මෙහිදී අවධානය යොමු වූ අතර මේ සදහා සෞඛ්‍ය අමාත්‍යංශයේ හා සංචාරක මණ්ඩලයේ සම්බන්ධීකරණයෙන් වැඩපිළිවෙලක් සැකසීමට ද එහි දී තීරණය විය.ශී‍්‍ර ලංකාවේ සංචාරක කර්මාන්තය පිළබදව ජාත්‍යන්තරය ප‍්‍රවර්ධනය වැඩපිළිවෙලක් මගින් සංචාරක කර්මාන්තය ප‍්‍රවර්ධනය කිරීම සම්බන්ධයෙන් ද මෙහි දී අවධානය යොමුවිය. ශී‍්‍ර ලංකාවේ පවතින සංස්කෘතික උත්සව සංචාරක ආකර්ශනය ඇතිවන ආකාරයෙන් පැවැත්වීම මගින් සංචාරක ආකර්ශනය දිනාගැනීම සම්බන්ධයෙන් දී එහි දී වැඩිදුරටත් සාකච්ඡා කෙරිණි. ",
    "URL": "https://sinhala.news.lk//news/political-current-affairs/item/37292-10",
    "Category": "political_current_affairs"
}