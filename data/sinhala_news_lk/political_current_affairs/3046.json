{
    "Source": "https://sinhala.news.lk",
    "Timestamp": " නොවැම්බර් 25, 2019",
    "Headline": "යුද්ධ හමුදා කාර්යාල තුළ ප්‍රදර්ශනය කළ හැක්කේ රාජ්‍ය සහ හමුදා ලාංඡනය පමණි",
    "News Content": "(මාධ්‍ය නිවේදනය)අතිගරු ජනාධිපතිතුමන්ගේ නියෝගයට අනුව යුද්ධ හමුදාධිපති ලුතිනන් ජෙනරාල් ශවේන්ද්‍ර සිල්වා විසින් වහාම ක්‍රියාත්මක වන පරිදි දිවයින පුරා විසිරී සිටින සියලුම යුද්ධ හමුදා ආයතන තුළ වෙනත් ඡායාරූප වෙනුවට රාජ්‍ය ලාංඡනය සහ යුද හමුදා ලාංඡනය පමණක් ප්‍රදර්ශනය කර තබන ලෙස දැනුම් දී ඇත.\nඑම නිවේදනය පිළිබඳ යුද්ධ හමුදාධිපතිතුමන්, සියලුම යුද්ධ හමුදා ආයතන දැනුවත් කරන ලෙස, යුද හමුදා පිරිස් පරිපාලන අධ්‍යක්‍ෂකවරයාට උපදෙස් ලබා දී ඇත. අතිගරු ජනාධිපතිතුමන්ගේ උපදෙස් පරිදි ක්‍රියාත්මක වූ පළමූ ආයතන අතර යුද හමුදාව ප්‍රමුඛත්වයක් ගනී. ",
    "URL": "https://sinhala.news.lk//news/political-current-affairs/item/35856-2019-11-25-03-53-03",
    "Category": "political_current_affairs"
}