{
    "Source": "https://sinhala.news.lk",
    "Timestamp": " ජනවාරි 22, 2020",
    "Headline": "දෙමළ ජනතාව බහුතරයක් සිටින ප්‍රදේශවල රාජකාරි කිරීමට දෙමළ භාෂාවේ ප්‍රවීණත්වයක් ඇති රාජ්‍ය නිලධාරීන් යෙදවෙයි",
    "News Content": "දෙමළ ජනතාව බහුතරයක් සිටින ප්‍රදේශවල රාජකාරි කිරීම සඳහා දෙමළ භාෂාවේ ප්‍රවීණත්වයක් ඇති රාජ්‍ය සේවකයන් යොදා ගැනීමට කටයුතු කරන අතර එවැනි රාජ්‍ය සේවකයන්ගේ හිඟයක් පවතින අවස්ථාවකදී රාජ්‍ය පරිපාලන අමාත්‍යංශය යටතේ ඇති භාෂා පුහුණු කිරීමේ මධ්‍යස්ථානයෙන් අවශ්‍ය පුහුණුව ලබාදී ඔවුන් රාජකාරිය සඳහා අදාළ ප්‍රදේශවලට අනුයුක්ත කිරීමට කටයුතු සූදානම් කර ඇතැයි රාජ්‍ය පරිපාලන හා ස්වදේශ කටයුතු රාජ්‍ය අමාත්‍ය මහින්ද සමරසිංහ  මහතා පවසයි.\nඉකුත්දා බණ්ඩාරගම ප්‍රදේශයේ පැවති උත්සවයකදී අමාත්‍යවරයා මේ බව පැවසීය.මෙහිදී අමාත්‍යවරයා වැඩිදුරටත් පැවසුවේ මහජනතාවට නිසි සේවාවාක් ලබාදීම සඳහා රාජ්‍ය සේවකයා ද්වී භාෂාවෙන් සන්නද්ධ වියු යුතු බවත්, දැනට පවතින තත්වය අනුව දෙමළ භාෂාව කතා කරන පුරවැසියන් සඳහාපිළිතුරු ලබාදීමට හැකි සේවක පිරිසක් පුහුණු කිරීම කාලීන අවශ්‍යතාවයක් බවත්ය.දකුණේ සිංහල ජනතාව දෙමළ භාෂාව ඉගෙනගන්නා සේම උතුරේ දෙමළ ජනතාවද සිංහල භාෂාව ඉගෙනගැනීම කාලීන අවශ්‍යතාවයක් බවත්, එමගින් ජාතීන් අතර සංහිඳියාව ඇති කිරීමට පහසු වනු ඇති බවත් අමාත්‍යවරයා පැවසීය.     ",
    "URL": "https://sinhala.news.lk//news/political-current-affairs/item/36594-2020-01-22-15-33-51",
    "Category": "political_current_affairs"
}