{
    "Source": "https://sinhala.news.lk",
    "Timestamp": " අගෝස්තු 24, 2015",
    "Headline": "පළාත් සහ දිස්ත්‍රික්ක කීපයකට වැසි",
    "News Content": "බස්නාහිර, වයඹ, සබරගමුව සහ මධ්‍යම පළාත්වලත් ගාල්ල හා මාතර දිස්ත්‍රික්කවලත් වැසි වාර කිහිපයක් ඇතිවිය හැකි බව කාලගුණවිද්‍යා දෙපාර්තමේන්තුව නිවේදනය කරයි.\nසවස 4 සිට රාත්‍රී 8 පමණ දක්වා කාලයේදී ඌව සහ නැගෙනහිර පළාත්වල ස්ථාන ස්වල්පයක ගිගුරුම් සහිත වැසි වර්ධනය විය හැක. දිවයින හරහා (විශේෂයෙන් මධ්‍යම කඳුකරය හරහා) සහ වයඹ සහ ගිනිකොණ මුහුදු ප්‍රදේශ වල නිරිත දෙසින් හමන මෝසම් සුළං වේගය විටින් විට පැ.කි.මී. 50 පමණ දක්වා වැඩි විය හැකි බව ද කාලගුණවිද්‍යා දෙපාර්තමේන්තුව අද (24) නිකුත් කළ කාලගුණ අනාවැකියේ දැක්වෙයි. ",
    "URL": "https://sinhala.news.lk//news/political-current-affairs/item/13085-2015-08-24-03-54-41",
    "Category": "political_current_affairs"
}