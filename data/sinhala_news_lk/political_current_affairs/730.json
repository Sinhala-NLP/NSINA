{
    "Source": "https://sinhala.news.lk",
    "Timestamp": " ජූනි 04, 2020",
    "Headline": "මැතිවරණ කොමිෂන් සභාව වෙත සෞඛ්‍ය අමාත්‍යංශය විසින් අවශ්‍ය මාර්ගෝපදේශ නිකුත් කළා- සෞඛ්‍ය අමාත්‍ය",
    "News Content": "මැතිවරණය පැවැත්වීම සම්බන්ධයෙන් මැතිවරණ කොමිෂන් සභාව වෙත සෞඛ්‍ය අමාත්‍යංශය විසින් අවශ්‍ය මාර්ගෝපදේශ නිකුත් කරනු ලැබූ බව සෞඛ්‍ය අමාත්‍ය පවිත්‍රා වන්නි ආරච්චි මහත්මිය (03) COVID – 19 පැතිරීම වැළක්වීමේ ජාතික ක්‍රියාන්විත මධ්‍යස්ථානයේ දී ප්‍රකාශ කළාය.\n(03)දින මැතිවරණ කොමිසම සමඟ සෞඛ්‍ය අධ්‍යක්ෂ ජනරාල්වරයා ඇතුළු කණ්ඩායම මේ සම්බන්ධයෙන් සකච්ඡා කරනු ලැබූ බවත්, එහි දී තැපැල් ඡන්දය කෙසේ පැවැත්විය යුතු ද යන්න මෙන්ම කුමන රාජ්‍ය සේවක කණ්ඩායම් ඒ සදහා යොදවා ගත යුතු ද, ඡන්ද රැස්වීම් පැවැත්වීම, ගෙයින් ගෙට යාමේ කටයුතු පිළිබඳව, ඡන්ද දිනයේ දී ඡන්ද විමසීමේ කටයුතු සහ ඡන්ද ගණන් කිරීමේ කටයුතු සිදු කරන්නේ කෙසේ ද යනා දී කරුණු පිළිබඳව එහි දී සාකච්ඡා කෙරුණු බවත්, ඊට අදාළ සෞඛ්‍ය නිර්දේශ මැතිවරණ කොමිසම වෙත ලබා දුන් බවත් අමාත්‍යවරිය මෙහි දී ප්‍රකාශ කළාය.ඒ අනුව, මැතිවරණ කොමිසම මෙම ලබා දුන් නිර්දේශ වලට අනුකුල ව සෞඛ්‍යාරක්ෂිත මැතිවරණයක් මෙරට ඉතා ඉක්මණින් පැවැත්විය හැකි වනු ඇතැයි තමන් බලාපොරොත්තු වන බව ද ඒ මහත්මිය සදහන් කළාය.  ",
    "URL": "https://sinhala.news.lk//news/political-current-affairs/item/38496-2020-06-03-21-10-16",
    "Category": "political_current_affairs"
}