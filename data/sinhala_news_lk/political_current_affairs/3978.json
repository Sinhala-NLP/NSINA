{
    "Source": "https://sinhala.news.lk",
    "Timestamp": " මාර්තු 18, 2021",
    "Headline": "දුම්රිය වැඩ වර්ජනය අවසන් - ප්‍රවාහන අමාත්‍ය ගාමිණී ලොකුගේ",
    "News Content": "අද පෙරවරුවේ දුම්රිය සේවකයින් විසින් ආරම්භ කරන ලද වැඩ වර්ජනය මධ්‍යහ්න 12.00 න් අවසන් වූ බව ප්‍රවාහන ගාමිණී ලොකුගේ මහතා ප්‍රකාශ කර සිටී. ඒ මහතා මේ බව කියා සිටියේ අද (18) පෙරවරුවේ ප්‍රවාහන අමාත්‍යංශයේ දී දුම්රිය සේවක වෘත්තීය සමිති සාමාජිකයින් සමඟ දුම්රිය වර්ජනය සම්බන්ධව පැවති සාකච්ඡාවෙන් අනතුරුව මාධ්‍ය වෙත අදහස් දක්වමිනි.\nදුම්රිය සේවක වෘත්තීය සමිති සාමාජිකයින් හා පවතින මෙම ගැටළු තමන් සිය අමාත්‍යධුරය භාරගැනීමටත් පෙර සිට පැවති ගැටළු වන බවත් කියා සිටි හෙතෙමඒවාට විසඳුම් ලබා දිය යුතු බව ද අවධාරණය කළේය.එමෙන්ම, දුම්රිය රියදුරන් අතින් දුම්රිය ධාවනයේ දී සිදුවන වැරදි සඳහා සිදු කළ දඩ මුදල් ගෙවීම් සම්බන්ධව අධ්‍යනයක් කොට ඒවා නිසියාකාරව සිදු කිරීමට අමාත්‍යංශ ලේකම්තුමා ප්‍රමුඛ කමිටුවක් පත් කිරීමට කටයුතු කරනු ලබන බවත් ඒ මහතා කියා සිටියේය.ඒ අනුව, ඉදිරි කාලයේ දී ද ඇතිවන ගැටළු පිළිබඳව සුහදව සාකච්ඡා කොට කඩිනම් විසඳුම් ලබා දීමට කටයුතු කරන බව ද අමාත්‍යවරයා වැඩිදුරටත් සඳහන් කර සිටියේය.       ",
    "URL": "https://sinhala.news.lk//news/political-current-affairs/item/42843-2021-03-18-12-35-15",
    "Category": "political_current_affairs"
}