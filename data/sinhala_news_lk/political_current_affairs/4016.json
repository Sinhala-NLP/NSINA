{
    "Source": "https://sinhala.news.lk",
    "Timestamp": " නොවැම්බර් 18, 2015",
    "Headline": "රෝගාතූරව සිටින ​​රංගදර සුනිල් හෙට්ටිආරච්චිගේ සුවදුක් බැලීමට ඇමති ගයන්ත යයි",
    "News Content": "මේ වන විට දැඩි ලෙස රෝගාතුරව සිටින ප‍්‍රවීණ රංගදරයකු වන සුනිල් හෙට්ටිආරච්චි මහතාගේ සුවදුක් බැලීම සඳහා පාර්ලිමේන්තු ප‍්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා සඳුදා (16) ඒ මහතා සිටින මාලිගාවත්ත නිවසට ගියේය. රෝගාතුරව සිටින සුනිල් හෙට්ටිආරච්චි මහතාගේ සුවදුක් විමසා ඔහුගේ වෛද්‍ය ප්‍රතිකාර වෙනුවෙන් ආධාරයක් පිරිනැමීම ද ඇමතිවරයා අතින් සිදුවිණි.\nතම ජීවිත කාලයෙන් බොහෝ කාලයක් වසර 30කට අධික තරම් වූ කාල පරාසයක් ශී‍්‍ර ලංකාවේ නාට්‍ය රසිකයන් වෙනුවෙන් තම ජීවිතය කැප කල, හා රසිකයන් හිනැස්සූ හෙට්ටිආරච්චි මහතාට ඇමතිවරයා ඉක්මන් සුවය ප්‍රාර්ථනා කළේය. අමාත්‍යවරයා පවුලේ උදවිය සමඟ සුහඳ පිළිසරක ද යෙදුනු අතර තම පියාගේ සුවදුක් බැලීමට තම නිවසටම පැමිණීම පිළිබඳව ගයන්ත කරුණාතිලක මහතාට තම කෘතඥතාවය පළකරන බව එතුමාගේ දරු දැරියන් ඇතළු පවුලේ උදවිය කියා සිටියේය. ",
    "URL": "https://sinhala.news.lk//news/political-current-affairs/item/14658-2015-11-18-11-14-46",
    "Category": "political_current_affairs"
}