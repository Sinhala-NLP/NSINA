{
    "Source": "https://sinhala.news.lk",
    "Timestamp": " දෙසැම්බර් 20, 2018",
    "Headline": " මුදල් හා ජනමාධ්‍ය ඇමති රාජකාරි අරඹයි- මිල සූත්‍රය යළිත් ක්‍රියාත්මකයි- මහජනතාවට ඉදිරියේ දී සහන රැසක්- මුදල් අමාත්‍ය",
    "News Content": "ජනාධිපති මෛත්‍රිපාල සිරිසේන මහතා ඉදිරියේ අද (20) දිවුරුම් දුන් මුදල් හා ජනමාධ්‍ය අමාත්‍ය මංගල සමරවීර මහතා මීට සුළු මොහොතකට පෙර මුදල් අමාත්‍යාංශයේ දී රාජකාරි ආරම්භ කළේ ය.\nලෝක වෙළඳපොලේ ඛනිජ තෙල් මිල මේ දිනවල අඩුවෙමින් පවතින බැවින් මිල සූත්‍රය අනුව හෙට සිට තෙල් මිල යළි සමාලෝචනය කරන බව මුද අමාත්‍යවරයා වැඩ ආරම්භ කිරීමෙන් අනතුරුව ප්‍රකාශ කර සිටියේ ය.මිල සූත්‍රය දිගටම ක්‍රියත්මක වන බවත් අතුරු සම්මත ගිණුම හෙට දින පාර්ලිමේන්තුවට ඉදිරිපත් කරන බවත් මහජනතාවට සාධාරණත්වයෙන් යුතු සහන රැසක් ලබාදෙන බව ද අමාත්‍යවරයා එහිදී මාධ්‍ය වෙත අඳහස් දක්වමින් පැවසී ය.මින් ඉදිරියට ලෝක වෙළඳපොළේ තෙල් මිල ඉහළ පහළ යන අන්දමට තෙල් මිල සංශෝධනය වනු ඇති බවද අමාත්‍යවරයා පැවසී ය. ",
    "URL": "https://sinhala.news.lk//news/political-current-affairs/item/31862-2018-12-20-06-42-54",
    "Category": "political_current_affairs"
}