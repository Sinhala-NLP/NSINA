{
    "Source": "https://sinhala.news.lk",
    "Timestamp": " ජනවාරි 18, 2023",
    "Headline": "\"නිදහසේ 75 වන වසර සමරමින් සහතික කරන්නේ, නිදහසේ වැදගත්කම අනාගත පරම්පරාවට භාරදීමේ පණිවුඩයයි - අග්‍රාමාත්‍ය",
    "News Content": "නිදහසේ 75 වන වසර සමරමින් නිදහසේ වැදගත්කම අනාගත පරම්පරාවට භාරදීමේ පණිවුඩය සහතික කරන බව අග්‍රාමාත්‍ය දිනේෂ් ගුණවර්ධන මහතා අද (17 දින ) පාර්ලිමේන්තුවේදී ප්‍රකාශ කළේය.\n රටේ නිදහස වෙනුවෙන් සටන් කළ මහා සඟරුවන ඇතුළු සියලු ජාතික නායකයන් මෙන්ම රණ විරුවන්ට ගෞරවය පුදකිරීම ජාතික යුතුකමක් බවද ඔහු කීය.නිදහසේ 75 වන සැමරුම වෙනුවෙන් විශේෂ දළදා පෙරහැරක්ද පැවැත්වෙන බව කි අග්‍රාමාත්‍ය දිනේෂ් ගුණවර්ධන මහතා, පැවසුවේ, පේදුරුතුඩුවේ සිට දෙවුන්දර තුඩුවටත්, බටහිර සිට නැ‍ඟෙනහිර වෙරළ දක්වාත්, රට පුරා එකම සහයෝගයෙන් මෙවර නිදහස් උත්සවය පැවැත්වීමට කටයුතු සංවිධානය කර ඇති බවය. වියදම් අඩුකර ගනිමින් නිදහස් උත්සවය සංවිධාන කරන බවද ඔහු අවධාරණය කළේය.තරුණ පරම්පරාවට නිදහස පිළිබඳ සිහිපත් කරදීම සඳහා අධ්‍යාපන වැඩසටහන්ද ක්‍රියාත්මක කරන බවත්, මේ සඳහා සියලු පක්ෂවල, සංවිධානවල සහය අපේක්ෂා කරන බවද කියා සිටියේය.අග්‍රාමාත්‍ය දිනේෂ් ගුණවර්ධන මහතා මෙම අදහස් පළ කළේ, පා.ම. අතුරලියේ රත්න ස්වාමින් වහන්සේ, පාර්ලිමේන්තුවේදී ස්ථාවර නියෝග 27/2 යටතේ විමසූ ප්‍රශ්නයකට පිළිතුරු දෙමිනි.අග්‍රාමාත්‍යවරයා මෙසේද පැවසීය.\"ගරු කතානායකතුමනි, පූජ්‍ය රතන ස්වාමීන් වහන්සේ විසින් අහන ප්‍රශ්නයට කෙටියෙන් මම පිළිතුරු දෙනවා. එය විස්තරාත්මක ද අපේ රාජ්‍ය ඇමතිතුමා විසින් පිළිතුරු දෙනවා ඇති.නිදහස් උත්සවය පවත්වන්නේ ද?ඔව්. මෙවර නිදහස් දින උත්සවය පෙබරවාරි 04 වන දින ගාලු මුවදොර පිටියේදී පැවත්වෙන අතර, පෙර දවස් කීපය ආගමික කටයුතුද සංවිධානය කර ති‍බෙනවා. ඒ වාගේම කොළඹ මහනුවර හා යාපනය, විශේෂයෙන් ජාතික නිදහස් දින උත්සව වැඩසටහන් ප්‍රාදේශීය වශයෙන් පැවැත්වීමට කමිටුව තීරණය කරලා වැඩ කර ගෙන යනවා.ඔබ වහන්සේ සඳහන් කරන දෙවෙනි ප්‍රශ්නය, වැය ශීර්ෂය පිළිබඳව. එය අඩු කිරීමට නිරන්තරයෙන් ජනාධිපතිතුමා ප්‍රධාන කමිටුව උපදෙස් දි තිබෙනවා, කීප වාරයක්ම. ඒ අනුව වැය ශීර්ෂ අඩු කරමින්, නමුත් ප්‍රාදේශීය වශයෙන් අප ඉටු කළ යුතු ජාතික කර්තව්‍ය අඛණ්ඩව කළ යුතුයි, හාමුදුරුවනේ.ජාතික නිදහස් සටන වෙනුවෙන් දිවි පිදූවන් සිහිපත් කිරීමේ වැඩපිළිවෙළක් අතිරේකව ඇතුළත් වී තිබෙනවා. තරුණ පරම්පරාවට සුවිශේෂ තැනක් මේ සම්බන්ධ වැඩපිළිවෙළවල්වල තිබෙනවා., අධ්‍යාපන අමාත්‍යංශයත්, තරුණ අමාත්‍යංශයත් විසින් ඒවා සංවිධානය කර තිබෙනවා.ගරු කතානායකතුමනි,වියදම් අඩු කිරීම සඳහා පමණක් නොව, අපේ රටේ අහරින් ස්වයංපෝෂිත ‍වෙන ඉලක්කයට ළඟාවීම සඳහා, සහල් අතින් ස්වයංපෝෂිතභාවයට ලක් කිරීමේ වැඩසටහන් සෑම දිස්ත්‍රික්කයක ම, ප්‍රාදේශීය ලේකම් කාර්යාලයකම ආරම්භ කර තිබෙන වැඩපිළිවෙළවලට තවත් ධෛර්යයක් මේ දින කීපය තුළ, නිදහස් කාලයේ දින කීපය තුළ විශේෂයෙන් කටයුතු කිරීමට වැඩ පිළිවෙළට අන්තර්ගත කර තිබෙනවා. එය මා කලින් සඳහන් කළ පරිදි පේදුරුතුඩුවේ සිට දෙවුන්දර තුඩුවටත්, බටහිර සිට නැ‍ඟෙනහිර වෙරළ දක්වාත්, රට පුරා එකම සහයෝගයෙන් පැවැත්වීමට කටයුතු සංවිධානය කොට හා ඒ පිළිබඳ සාකච්ඡා වාර පැවත්වීගෙන යනවා.1948 බ්‍රිතාන්‍යයන්ගෙන් නිදහස් වන තෙක් 1815 උඩරට ගිවිසුමෙන් පසු උඩරට ගිවිසුමේ ඇතිවුණු ඒ පොරොන්දු කඩ කිරීම්, ඇතුලු ඒ ගිවිසුම ක්‍රියාත්මක කිරීමට හා නිදහසට සටන් වැදුණු වාරියපොල ශ්‍රී සුමංගල මහනාහිමියන්, ගොංගාලේගොඩ බණ්ඩා, වීර කැප්පැටිපොළ වගේ නායකයන්, ඒ වාගේම කුඩහපොළ නා හිමි ඇතුළු ජාතික නායකයන් කළ සටන් රාශියම යළි ජනතාවට සිහිපත් කරවීම අපේ ජාතික යුතුකමක් ගරු ස්වාමීන් වහන්ස.ඒ ජාතික යුතුකම තමයි නිදහස් සටන ඔපවත් කළේ ඉන් පසුවත්, ඊළඟ ශත වර්ෂය දක්වා, 1948 දක්වා කැප වීම් කළ, සිංහල, දෙමළ, මුස්ලිම් නායකයන් සිහිපත් කරන වැඩපිළිවෙළ දියත් වෙනවා.මේවා රජය මඟින් මුදල් වැය කොට‍ කිරීමක් ලෙස කල්පනා කරන්න එපා. එයින් බාහිරව ඒ වැඩපිළිවෙළවල් සංවිධානය කර දියත් කිරීම අපේ ජාතික යුතුකමක් නිදහස් දිනය සඳහා.ඒ වාගේම දළඳා මන්දිරයෙන් විශේෂ දළදා පෙරහැරක් ද පවැත්වෙනවා, ජන රජ පෙරහැරක්, 75වෙනි නදහස් සංවත්සරය වෙනුවෙන්. 1948 ඩී.එස්. සේනානායක මැතිතුමා විසින් ආරම්භ කළ බ්‍රිතාන්‍ය නිදහස් වීමේ ප්‍රකාශනය, එය තහවුරු කිරීමට සිරිමාවෝ බණ්ඩාරනායක මැතිනිය ,1972 මැයි 22 වෙනිදා ජනරජයක් බවට පත් කළා. මේ අඛණ්ඩ තත්ත්වයන් මත කටුයුතු කොට ක්‍රියා කිරීම සඳහා ඔබ වහන්සේගෙද අපේ රටේ සෑම දේශපාලන පක්ෂයක්, සංවිධානයකම සහයෝගය අප බලාපොරොත්තු වෙන බව සඳහන් කරන්න කැමතියි. ඒ වෙනුවෙන් සැකසුණු වැඩසටහන විස්තරයන් ගෞරවනීය ස්වාමීන් වහන්සේට විශේෂයෙන් ලබා දීමට අපේ පාර්ලිමේන්තු මන්ත්‍රීවරුන්ට හා ප්‍රාදේශීය සංවර්ධන කොමිටිවලට ලබා දීමට ක්‍රියා කරමින් සිටිනවා.ඒ වාගේම ගරු කතානායකතුමනි රට වෙනුවෙන් දිරිදුන් රණවිරුවන් අපේ රටේ නිදහස රැක්කා. අපේ රටේ ස්වෛරීභාවය රැක්කා. අපේ රටේ ත්‍රස්තවාදය පරාජයට පත් කළා. ඒ සෑම රණවිරුවෙක්ටම ගෞරව කිරීමට අපේ යුතුකමක් හා වගකීමක් හා බැඳීමක් තියෙනවා, අපේ රටේ නිදහස ආරක්ෂා කරන්න මේ 75 වසර තුළ කටයුතු කිරීම පිළිබඳව.මෙවැනි විස්තරාත්මක වැඩසටහනක් ගමින් ගමට ප්‍රා.ලේ. කොට්ඨාසයෙන් කොට්ඨාසයට දිස්ත්‍රික්කය හා පළාත් වශයෙන් වියදම් කපා හරිමින් දැනට ප්‍රතිපාදන වෙන් කර තියෙනවා අයවැය ලේඛනයේ. ඒ ප්‍රතිපාදන ඉලක්ක අඩු කරමින් කටුයුුතු කරන්න සංවිධානය කර තිබෙනවා. මීට වඩා මෙය භාර අපේ ස්වදේශ කටයුතු රාජ්‍ය අමාත්‍යතුමා ද නිදහස් දිනත් කටයුතු පිළිබඳව තම විස්තරයන් එකතු කරනවා ඇති, ඔබ වහන්සේ විසින් සඳහන් කළ කුරුණු මත' ප්‍රශ්න 4ක් අහලා තියෙනවා.කොළඹ මහා පරිමාණයෙන් කරනවාද කියා අහනවා. , එය ඉතාම අඩුවෙන් සංවිධානය කර තිබෙන මම සඳහන් කළා., ගාලු මුවදොර පිටියේ ඉතාම චාම් උත්සවයක් පැවැත්වෙනවා. සංස්කෘතික උත්සවයක් පැවැත්වෙනවා කලින් දවසේ, එය සංස්කෘතික කාර්යයක් හැටියට නිදහස් උත්සවයේ.අපේ ජාතික නායකයන්ට, ඩී.එස්.සේනානායක මැතිතුමා ප්‍රධාන ජාතික නායකයන් නිදහස් සටනේ නායකයන්ට ගෞරවය දක්වනවා ඒ ස්ථාන පිහිටි තැන්වල. ඉතින් මේ වගේ දීර්ඝ වැඩසටහනක්, සරලව පවත්වන්නේ.ඒ නිසා ඔබ වහන්සේගෙන් මම ඉල්ලා සිටිනවා වාරියපොළ හාමුදුරුවෝ, කුඩහපොළ හාමුදුරුවෝ ප්‍රධාන මේ සඟරුවනේ මේ ජාතික සටන ප්‍රාණවත් කරපු නායකයන්ද , සිංහල, දෙමළ, මුස්ලිම් නායකයන්ද විස්තරාත්මකව ඒ ගෞරවයට පරිවර්තනය වෙනවා.ස්වදේශ කටුයුතු රාජ්‍ය අමාත්‍යතුමා විසින් වැඩිදුරටත් මේ කාරණය විස්තර කරනවා ඇති කතානායකතුමනි. මොකද, නිදහස් දිනය සමරන් නැතුව නිදහස් දිනය සමරන් නැතුව ඒ උත්කර්ෂවත් බව එහි වැදගත්කම අනාගත පරම්පරාවට භාරදීමේ පණිවිඩය තමයි මේ 75 වෙනි නිදහස් දිනයෙන් සහතික වෙන්නේ.\"   ",
    "URL": "https://sinhala.news.lk//news/political-current-affairs/item/51435-75",
    "Category": "political_current_affairs"
}