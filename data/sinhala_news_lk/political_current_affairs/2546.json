{
    "Source": "https://sinhala.news.lk",
    "Timestamp": " ජූනි 28, 2019",
    "Headline": "පාර්ලිමේන්තු විශේෂ කාරක සභාව අද රැස්වෙයි",
    "News Content": "අප්‍රේල් 21 වැනි දින ශ්‍රී ලංකාවේ විවිධ ස්ථානවල සිදු වූ ත්‍රස්තවාදී ප්‍රහාර පිළිබඳ සොයා බලා පාර්ලිමේන්තුවට වාර්තා කිරීම සඳහා වන පාර්ලිමේන්තු විශේෂ කාරක සභාව අද (28) පාර්ලිමේන්තුවේ දී රැස්වීමට නියමිතය.\nමෙම කාරක සභාවේ සභාපති නියෝජ්‍ය කතානායක ආනන්ද කුමාරසිරි මහතාගේ ප්‍රධානත්වයෙන් අද දින ද කාරක සභාවේ කටයුතු ඇරඹේ.කාරක සභාව ඉදිරියේ සාක්ෂි ලබාදීමට කර්මාන්ත හා වානිජ කටයුතු අමාත්‍යාංශයේ හිටපු අමාත්‍ය රිෂාඩ් බද්යුදීන් මහතට කැඳවීමක් කර තිබේ. පසුගිය දින (26) කාරක සභව හමුවේ හිටපු අමාත්‍යවරයා පෙනී සිටි අතර එදින සාක්ෂි විමසීමක් නොකොට අද (28) දින පෙනී සිටින ලෙස දන්වන ලදී. ",
    "URL": "https://sinhala.news.lk//news/political-current-affairs/item/34103-2019-06-28-01-03-18",
    "Category": "political_current_affairs"
}