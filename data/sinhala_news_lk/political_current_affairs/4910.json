{
    "Source": "https://sinhala.news.lk",
    "Timestamp": " මාර්තු 17, 2019",
    "Headline": "මාර්ග ව්‍යාපෘති 200ක් ජනතා අයිතියට පත්කිරීම අගමැති සුරතින්",
    "News Content": "යහපාලන රජය විසින් සංවර්ධනය කර වැඩ අවසන් කරන ලද මාර්ග ව්‍යාපෘති 200ක් මහාමාර්ග හා මාර්ග සංවර්ධන සහ ඛනිජ තෙල් සම්පත් සංවර්ධන අමාත්‍ය කබීර් හෂීම් මහතාගේ රන් මාවත් සංකල්පය යටතේ ජනතා අයිතියට පත්කි රීමේ ජාතික උත්සවය මාර්තු 17 වන දින සිදුකෙරේ.\nමෙහි සමාරම්භය මාවනැල්ල හෙම්මාතගම ගම්පොල මාර්ගය, මාවනැල්ල - අරණායක මාර්ගය, මාවනැල්ල - රඹුක්කන යන මාර්ග සහ ගම්පහ සහ පුත්තලම දිස්ත‍්‍රික්ක යාකරමින් ඉදි කළ කොච්චිකඬේ නව පාලම ජනතා අයිතියට පත් කරමින් සිදු කෙරෙනු ඇත.අග‍්‍රමාත්‍ය රනිල් වික‍්‍රමසිංහ මහතාගේ ප‍්‍රධානත්වයෙන් අද (17) පෙරවරුවේ මාවනැල්ල නගරයේදී සහ කොච්චිකඬේ පාලම අසළදී සමාරම්භක උත්සවයන් පැවැත්වේ. මීට සමගාමීව දිවයිනේ සියලූ දිස්ත‍්‍රික්ක ආවරණය වන පරිිදි ‘‘රන් මාවත්’’ මාර්ග ව්‍යාපෘති 200ක් ජනතා අයිතියට පැවරෙන අතර ඒ වෙනුවෙන් ආයෝජනය කර ඇති සමස්ත මුදල රුපියල් කෝටි 3000කට අධිකය. ",
    "URL": "https://sinhala.news.lk//news/political-current-affairs/item/32798-200",
    "Category": "political_current_affairs"
}