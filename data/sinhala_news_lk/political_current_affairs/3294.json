{
    "Source": "https://sinhala.news.lk",
    "Timestamp": " ජූලි 07, 2020",
    "Headline": "විදුලි බිලට සහන දෙන කමිටු වාර්තාව විදුලිබල අමාත්‍යවරයාට භාර දෙයි",
    "News Content": "කොවිඩ් 19 ඇඳිරිනීතිය පැවති අප්‍රේල් සහ මැයි මාසවල විදුලිබිල වැඩිවී ඇතැයි මහජනතාවගෙන් ලැබුණු පැමිණිලි මත ඒ සම්බන්ධව සොයා බැලීම සඳහා විදුලිබල හා බලශක්ති අමාත්‍ය මහින්ද අමරවිර මහතා විසින් පසුගිය සතියේ පංච පුද්ගල කමිටුවක් පත් කරනු ලැබීය.\nඑම කමිටු වාර්තාව අද (07) දින පෙරවරුවේ කමිටු සභාපති අතිරේක ලේකම් හේමන්ත සමරකෝන් මහතා විසින් අමාත්‍යවරයා වෙත භාරදෙනු ලැබු බව විදුලි බල හා බලශක්ති අමාත්‍යාංශය නිවේදනයක් නිකුත් කරමින් සඳහන් කරයි.විදුලි බිලට සහන ලබාදීම සම්බන්ධව කරුණු ගණනාවක් මෙම කමිටු වාර්තාවට ඇතුළත් කර ඇති අතර හෙට (08) දින පැවැත්වෙන අමාත්‍ය මණ්ඩලය වෙත එම කමිටු වාර්තාව ඉදිරිපත් කරනු ලබන බවත්, ඉන් අනතුරුව එහි නිර්දේශ සම්බන්ධව අමාත්‍ය මණ්ඩල තීරණය අනුව ඉදිරි කටයුතු කරනු ලබන බවත් අමාත්‍ය මහින්ද අමරවීර මහතා සඳහන් කළේය. ",
    "URL": "https://sinhala.news.lk//news/political-current-affairs/item/38813-2020-07-07-07-39-08",
    "Category": "political_current_affairs"
}