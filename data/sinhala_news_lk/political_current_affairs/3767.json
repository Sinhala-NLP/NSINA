{
    "Source": "https://sinhala.news.lk",
    "Timestamp": " ඔක්තෝබර් 11, 2016",
    "Headline": "වියළි කාලගුණ තත්ත්වයේ වෙනස් වීමක්- කාලගුණවිද්‍යා දෙපාර්තමේන්තුව",
    "News Content": "දිවයිනේ පවතින වියළි  කාලගුණ තත්ත්වයේ වෙනස් වීමක් ඔක්තෝබර් මස 13 වනදායින් පසුව බලාපොරොත්තු විය හැකි බව කාලගුණවිද්‍යා දෙපාර්තමේන්තුව නිවේදනය කරයි. අද(11) නිකුත් කළ කාලගුණ අනාවැකියේ මේ බව සඳහන් වෙයි.\nඋතුර, නැගෙනහිර සහ උතුරු මැද  පළාත්වල විශේෂයෙන් සවස් කාලයේදී ගිගුරුම් සහිත වැසි ඇතිවීමේ හිතකර වායුගෝලීය තත්වයන් ඇතිවෙමින් පවතින බවද කාලගුණවිද්‍යාදෙපාර්තමේන්තුව නිවේදනය කරයි.දිවයින හරහා විටින් විට හමන (පැ.කි.මී. 50 පමණ) තරමක් තද සුළං තවදුරටත් බලාපොරොත්තු වේ.බස්නාහිර සහ සබරගමුව පළාත්වලත් ගාල්ල සහ මාතර දිස්ත්‍රීක්ක වලත් ස්ථාන ස්වල්පයක ඇති වන වැසි ස්වල්පයක් හැර දිවයිනේ බොහෝ ප්‍රදේශවලට ප්‍රධාන වශයෙන්  වැසි රහිත කාලගුණ තත්ත්වයක් පවතී. ",
    "URL": "https://sinhala.news.lk//news/political-current-affairs/item/19836-2016-10-11-05-00-01",
    "Category": "political_current_affairs"
}