{
    "Source": "https://sinhala.news.lk",
    "Timestamp": " ජනවාරි 24, 2017",
    "Headline": "දිවයිනේ බොහෝ පළාත්වලට වැසි",
    "News Content": "දිවයින අවට පවතින තරංගාකාර කැළඹිලි ස්වභාවය දිවයිනේ සහ දිවයින අවට මුහුදු ප්‍රදේශවල කාලගුණ තත්ත්වයට බලපෑම් ඇති කරන අතර මේ හේතුවෙන් දිවයිනේ සහ දිවයිනට යාබද  මුහුදු ප්‍රදේශවල වැසි  සහ සුළං  තත්ත්වය තවදුරටත්අපේක්ෂා කළ හැකි බව කාලගුණවිද්‍යා දෙපාර්තමේන්තුව සඳහන් කරයි.\nදිවයිනේ බොහෝ පළාත්වල  වැසි හෝ ගිගුරුම් සහිත වැසි ඇතිවේ. දිවයිනේ නැගෙනහිර කොටසේ සමහර ස්ථාන වලට ඉතා තද වැසි (මි.මී.150 පමණ) ද, සෙසු ප්‍රදේශවල සමහර ස්ථාන වලට තද වැසි ( මි.මී.100 පමණ) ද  බලාපොරොත්තු විය හැක.දිවයින හරහා විටින් විට හමන (පැ.කි.මී. 40-50ක පමණ) තරමක් තද සුළං බලාපොරොත්තු විය හැක.ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැක. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස එම දෙපාර්තමේන්තුව  ජනතාවගෙන් ඉල්ලා සිටී. ",
    "URL": "https://sinhala.news.lk//news/political-current-affairs/item/21463-2017-01-24-04-37-48",
    "Category": "political_current_affairs"
}