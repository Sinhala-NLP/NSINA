{
    "Source": "https://sinhala.news.lk",
    "Timestamp": " නොවැම්බර් 23, 2019",
    "Headline": "දී.මු ජයරත්න මහතාගේ දේහයට ජනපති,අගමැති අවසන් ගෞරව දක්වයි",
    "News Content": "අභාවප්‍රාප්ත වූ හිටපු අග්‍රාමාත්‍ය දී.මු ජයරත්න මහතාගේ දේහයට ජනපති ගෝඨාභය රාජපක්ෂ මහතා ඊයේ (22) සිය අවසන් ගෞරවය දැක්වීය. \nදිවංගත අග්‍රාමාත්‍ය දී මූ ජයරත්න මහතාගේ දේහය ඊයේ පස්වරු 01.00 ට පමණ ගුවන් මගින් පාර්ලිමේන්තු සංකීර්ණය වෙත රැගෙන එනු ලැබීය. පස්වරු 01.00 සිට පස්වරු 03.00 දක්වා දේහය පාර්ලිමේන්තු සංකීර්ණයේ තැන්පත් කර තිබුණි. හිටපු ජනාධිපති මෛත්‍රිපාල සිරිසේන මහතා,අග්‍රාමාත්‍ය මහින්ද රාජපක්ෂ මහතා , කථානායක කරු ජසයූරිය මහතා සහ හිටපු අග්‍රාමාත්‍ය රනිල් වික්‍රමසිංහ මහතා ඇතුළු පිරිසක් අවසන් ගෞරව දැක්වීමේ අවස්ථවට එක් වූහ. .දී. මූ ජයරත්න මහතාගේ දේහය පිළිබද අවසන් කටයුතු අද 23) පස්වරුවේ ගම්පොල දොළුව ක්‍රීඩාංගණයේ සිදුකිරීමට නියමිතයි. ",
    "URL": "https://sinhala.news.lk//news/political-current-affairs/item/35842-2019-11-22-18-43-42",
    "Category": "political_current_affairs"
}