{
    "Source": "https://sinhala.news.lk",
    "Timestamp": " ජනවාරි 18, 2023",
    "Headline": "නිදහස් දිනයට සමගාමීව බස් රථ 1000ක් පොදු ප්‍රවාහනයට එක්වෙයි",
    "News Content": "නිදහස් දිනයට සමගාමීව තිබෙන බස් රථ හා නව බස් රථ සමඟ කොන්දොස්තරවරු හා රියදුරුවරු ලබාගෙන බස් රථ 1000ක් පොදු ප්‍රවාහනයට එකතු කිරීමට සැලැස්මක් ක්‍රියාත්මක බව ප්‍රවාහන,මහමාර්ග හා ජනමාධ්‍ය අමාත්‍ය ආචාර්ය බන්දුල ගුණවර්ධන මහතා අද (18) පාර්ලිමේන්තුවේ දී පැවසීය.\nඅමාත්‍යවරයා මේ බව පැවසුවේ, පාර්ලිමේන්තුවේ දී යොමු කළ වාචික පිළිතුරු අපේක්ෂා කරන ප්‍රශ්නයකට පිළිතුරු ලබාදෙමිනි.රියදුරු හා කොන්දොස්තර හිඟය නිසා දිනකට බස් රථ 800ක් පමණ ධාවනය කිරීමට නොහැකි තත්ත්වයක් තිබෙන බවත් අමාත්‍යවරයා පැවසීය.ඉන්දීය ණය යෝජනා ක්‍රමය යටතේ ලැබුණු බස් රථ 75ක් ග්‍රාමීය මාර්ගවලට ලබාදුන් බවත් නිදහස් දිනට පසු දින ( පෙබරවාරි 05 ) තවත් බස් රථ 150ක් ලබාදීමට බලාපොරොත්තු වන බවද අමාත්‍යවරයා කීය.එමෙන් ම , තිබෙන බස් රථ 800ට රියදුරන් සහ කොන්දොස්තරවරු කොන්ත්‍රාත් පදනම යටතේ වසරකට බඳවා ගැනීම සඳහා අද සවස විශේෂ සාකච්ඡාවක් පැවැත්වෙන බවත් අමාත්‍යවරයා කීය.  ",
    "URL": "https://sinhala.news.lk//news/political-current-affairs/item/51431-1000",
    "Category": "political_current_affairs"
}