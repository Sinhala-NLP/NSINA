{
    "Source": "https://sinhala.news.lk",
    "Timestamp": " දෙසැම්බර් 09, 2020",
    "Headline": "මහර බන්ධනාගාර ගැටුම සම්බන්ධයෙන් සොයාබැලීමට පත් කළ කමිටු වාර්තාව පාර්ලිමේන්තුවට",
    "News Content": "මහර බන්ධනාගාර ගැටුම සම්බන්ධයෙන් සොයාබැලීමට පත් කළ කමිටු වාර්තාව අධිකරණ අමාත්‍ය අලි සබ්රි මහතා අද(09) පාර්ලිමේන්තුවට ඉදිරිපත් කළේය.\nකමිටූ සභාපති හිටපු මහාධිකරණ විනිසුරු කුසලා සරෝජිනී වීරවර්ධන මහත්මිය විසින් අදාළ අතුරු වාර්තාව අධිකරණ අමාත්‍යවරයා වෙත පසුගියදා භාර දෙනු ලැබිණි. සිද්ධිය සම්බන්ධයෙන් පූර්ණ වාර්තාවක් මසක් ඇතුළත ලබා දීමට නියෝග කර ඇතැයිද අමාත්‍යවරයා සඳහන් කළේය. ඒ අනුව කමිටුවේ නිර්දේශ ක්‍රියාත්මක කිරීමට කටයුතු කරගෙන යන බවද අමාත්‍යවරයා කීය.   ",
    "URL": "https://sinhala.news.lk//news/political-current-affairs/item/41277-2020-12-09-08-44-41",
    "Category": "political_current_affairs"
}