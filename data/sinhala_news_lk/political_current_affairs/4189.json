{
    "Source": "https://sinhala.news.lk",
    "Timestamp": " අගෝස්තු 22, 2021",
    "Headline": "අත්තනගල්ල, මීරිගම කිරි නිෂ්පාදකයින්ට මූල්‍ය සහයෝගයක්",
    "News Content": "අත්තනගල්ල, මීරිගම කිරි නිෂ්පාදන සමිතියේ කිරි ආශ්‍රිත නිෂ්පාදනයන් සිදු කරන යන්ත්‍ර ක්‍රියා කරවීමට ට්‍රාන්ස්ෆෝමරයක් සහ විදුලි සම්බන්ධතාවය ලබා ගැනීමට අවශ්‍ය ලක්ෂ 30ක මුදල ලබා දීම පසුගියදා රාජ්‍ය අමාත්‍ය ලසන්ත අලගියවන්න මහතාගේ ප්‍රධානත්වයෙන් සිදු විය.\nමෙම මුදල සමුපකාර අරමුදලින් ආධාරයක් ලෙස ලබා දී ඇත. මෙම කිරි නිෂ්පාදන සමිතියට ප්‍රංශ ආධාර යටතේ යන්ත්‍ර සූත්‍ර ලබා දී ඇති අතර එහි වටිනාකම රුපියක් ලක්ෂ 500ක් පමණ වේ.ඒ අනුව මෙම නවීන උපකරණ භාවිතයෙන් දෛනිකව කිරි ලීටර් 5000 ක ප්‍රමාණයකින් ගුණාත්මකභාවයෙන් ඉහළ කිරි ආශ්‍රිත නිෂ්පාදනයන් සිදු කිරීමට මෙම කිරි නිෂ්පාදන සමිතියට හැකිවනු ඇත. මෙම සමූපකාර සමිතියේ සභාපති මුතුගල මහතා ඇතුලු අධ්‍යක්ෂ මණ්ඩලය ඉතාමත් හොඳ පරිපාලනයකින් යුත් සාර්ථක සමිතියක් ලෙස පවත්වාගෙන යාම පිළිබඳව අමාත්‍යවරයා එහිදී සිය ප්‍රශංසාව පුද කළේය.මෙම අවස්ථාව සඳහා අත්තනගල්ල ප්‍රාදේශීය සභාවේ සභාපති ප්‍රියන්ත පුෂ්පකුමාර මහතා , ප්‍රාදේශීය සභා මන්ත්‍රී අරලිය චන්ද්‍රසිරි මහතා, ප්‍රාදේශීය සභා මන්ත්‍රී මහින්ද ආනන්ද මහතා, ප්‍රාදේශීය සභා මන්ත්‍රී මදුරංග මහතා ඇතුලු පිරිසක් සහභාගී විය.  ",
    "URL": "https://sinhala.news.lk//news/political-current-affairs/item/44850-2021-08-22-01-29-24",
    "Category": "political_current_affairs"
}