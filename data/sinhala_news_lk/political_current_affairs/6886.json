{
    "Source": "https://sinhala.news.lk",
    "Timestamp": " දෙසැම්බර් 14, 2022",
    "Headline": "වයඹ පළාත් විදේශ රැකියා සංවර්ධන නිළධාරීන්ගේ විශේෂ ප්‍රගතිය සමාලෝචනයක්",
    "News Content": "විදේශ රැකියා අපේක්ෂිතයන් වෙත සේවා ලබා දීම සඳහා ප්‍රාදේශීය ලේකම්කාර්යාල වලට අනුයුක්තව සේවයේ නියුතු විදේශ රැකියා ප්‍රවර්ධන අමාත්‍යංශයේ වයඹ පළාත් සංවර්ධන නිළධාරීන්ගේ විශේෂ ප්‍රගති සමාලෝඡන රැස්වීමක් විදේශ රැකියා ප්‍රවර්ධන රාජ්‍ය අමාත්‍ය ජගත් පුෂ්පකුමාර මහතාගේ ප්‍රධානත්වයෙන් කුරුණෑගලදී පැවැත්විනි.\nමෙම වැඩසටහන කුරුණෑගල සමූපකාර ශාලාවේදී 12 දිනපැවති අතර කුරුණෑගල සහ පුත්තලම දිස්ත්‍රීක්ක වල ප්‍රාදේශීය ලේකම් කාර්යයාලවල සේවයේ නියුතු සංවර්ධන නිළධාරීහු 150 ට අදික පිරිසක් මේ සඳහා සහභාගී වි සිටියහ.මෙහිදී දිස්ත්‍රීක් ලේකම් කාර්යාල වල සේවයේ යොදවා ඇති සංවර්ධන නිළධාරීන්ගේ දිස්ත්‍රික් සම්බන්ධීකරන නිළධාරින්ද කැදවා තිබු අතර, විදේශ රැකියා අපේක්ෂිතයන් වෙත සපයන සේවාවන් කඩිනමින් හා විදිමත් ලෙස සිදුකිරීම සඳහා දිස්ත්‍රික් සම්බන්ධීකරන නිළධාරින් දහදෙනෙකු වෙත ලැප්ටොප් පරිගනක 10ක් බෙදා දීමද අමාත්‍යතුමා විසින් සිදු කරන ලදී.මේ අවස්ථාවට කම්කරු හා විදේශ රැකියා අමාත්‍යංශයේ ලේකම් ආර් පී ඒ විමලවීර, විදේශ රැකියා ප්‍රවර්ධන අමාත්‍යංශයේ අතිරේක ලේකම් යමුනා පෙරේරා , ජ්‍යෙෂ්ඨ සහකාර ලේකම් සපුතන්ත්‍රී විදේශ සේවා නියුක්ති කාර්යාංශයේ සභාපති මහේන්ද්‍ර කුමාරසිංහ, ඇතුළු විදේශ සේවා නියුක්ති කාර්යාංශයේ තවත් ඉහල නිලධාරින් රැසක් සහභාගි වුහ.  ",
    "URL": "https://sinhala.news.lk//news/political-current-affairs/item/50991-2022-12-14-00-18-00",
    "Category": "political_current_affairs"
}