{
    "Source": "https://sinhala.news.lk",
    "Timestamp": " ජූලි 30, 2015",
    "Headline": "සා/පෙළ නැවත සමීක්ෂණ ප්‍රතිඵල නිකුත් කෙරේ",
    "News Content": "2014 අ.පො.ස. (සා/පෙළ) විභාගයේ නැවත සමීක්ෂණ ප්‍රතිඵල අද (30) නිකුත් කළ බව විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා පැවසීය.\nඑම ප්‍රතිඵල විභාග දෙපාර්තමේන්තුවේ නිල වෙබ් අඩවිය වන ww.doenets.lk සහ results.exam.gov.lk වෙබ් අඩවි මඟින් ලබාගත හැකිය. මෙහිදී නැවත සමීක්ෂණය සඳහා අයදුම්කරන ලද පාසල් අපේක්ෂකයන්ගේ ප්‍රතිඵල අදාළ පාසල් වෙත සහ පෞද්ගලික අයදුම්කරුවන්ගේ ප්‍රතිඵල ඔවුන්ගේ පෞද්ගලික ලිපිනයට තැපැල් කිරීමට කටයුතු කර තිබෙන බව කොමසාරිස් ජනරාල්වරයා සඳහන් කරයි. පහත සඳහන් දූරකතන ඔස්සේ මේ සම්බන්ධයෙන් විමසීම් සිදු කළ හැකි බව ඒ මහතා වැඩිදුරටත් පවසයි. පාසල් විභාග සංවිධාන ශාඛාව- දූරකතන අංක- 011 2784208/ 011 2784537                                                    011 3188350/ 011 3140314ක්ෂණික ඇමතුම් අංකය - 1911 kpm ",
    "URL": "https://sinhala.news.lk//news/political-current-affairs/item/12702-2015-07-30-07-48-41",
    "Category": "political_current_affairs"
}