{
    "Source": "https://sinhala.news.lk",
    "Timestamp": " අගෝස්තු 09, 2017",
    "Headline": "සියදිවි නසාගැනීමට ඍනාත්මක අගයක් දිය යුතුයි",
    "News Content": "සියදිවි හානිකරගැනීම අනුකරණය මෙන් ම සාධාරණීකරණය වැනි හේතු නිසා වර්ධනය වීමක් සිදු වන බැවින් සියදිවි හානිකරගැනීම් වළක්වාගැනීමට නම් ඒ සඳහා ඍනාත්මක අගයක් දිය යුතු යැයි ගම්පහ දිස්ත්‍රික් රෝහලේ මනෝ වෛද්‍ය විශේෂඥ එස්.පී. කඳපොලආරච්චි මහතා පැවසීය.\n ඒ මහතා මේ බව ප්‍රකාශ කළේ අද (09) සෞඛ්‍ය අධ්‍යාපන කාර්යාංශයේ පැවැති මාධ්‍ය දැනුම්වත් කිරීමේ සම්මන්ත්‍රණයකට සහභාගිවෙමිනි. \"සියදිවි නසාගැනීම වැළැක්වීම සඳහා මාධ්‍යයේ සහ සමීපතම ආදරණීයන්ගේ කාර්යභාරය\" මැයෙන් ඒ මහතා මෙහිදී දේශනය පැවැත්විය. යහපත්දැ ප්‍රතිඵල ලබාගැනීමේ අරමුණින් දැන්වීම් කරණයේ දී මනෝ උපදේශකවරුන්ගේ අධීක්ෂණය යොදා ගන්නා නමුත් මාධ්‍ය වාර්තාකරණයේ දී එවන්නක් සිදු නොවන බවත් සිදුනොවන අතර ම සියදිවි නසාගැනීම් වාර්තා කිරීමේ දී අවම මෙන් ම වගකීමකින් වාර්තා කිරීම සිදු කළ යුතු යැයි ද පෙන්වා දුන්නේය. 1995 වසරේ දී ක්‍රිකට්වලින් ශ්‍රී ලංකාව ලෝකයේ ඉහළම ස්ථානය හිමිකරගත් අතර ම එම වසරේ දී ශ්‍රී ලංකාව සියදිවි නසා ගැනීම හරහා ද ලෝකයේ දෙවන ස්ථානය හිමිකරගත් බව පේරාදනිය විශ්වවිද්‍යාලයේ ජ්‍යේෂ්ඨ කථිකාචාර්ය මනෝ වෛද්‍ය විශේෂඥ කිළිණි රාජපක්ෂ මහත්මිය පෙන්වා දුන්නාය. 1997 වසරේ දී පුද්ගලයින් 100,000කට 79දෙනෙකු ද, 2007 වසරේ දී පුද්ගලයින් 100,000කට 321දෙනෙකු ද සියදිවි හානිකරගෙන ඇති බවත් පෙන්වාදෙන විශේෂඥ වෛද්‍ය තිළිණි රාජපක්ෂ මහත්මිය 2004 වසරේ දී දියදිවි හානිකරගැනීමට තැත්කළ පුද්ගලයින් සඳහා ප්‍රතිකාර කිරීමට ඇමෙරිකානු ඩොලර් 866.304ක මුදලක් වැය කොට ඇතැයි ද පෙන්වා දුනි. එමෙන් ම ඖෂධ අළෙවිය සීමා කිරීම හරහා ම ප්‍රතිඵල ලගාකරගත නොහැකි බවත් දැනුම්වත් කිරීම් සිදු කළ යුතු බවත් ඒ මහත්මිය මෙහිදී වැඩිදුරටත් පැවසීය. ",
    "URL": "https://sinhala.news.lk//news/political-current-affairs/item/24447-2017-08-09-09-00-59",
    "Category": "political_current_affairs"
}