{
    "Source": "https://sinhala.news.lk",
    "Timestamp": " දෙසැම්බර් 23, 2015",
    "Headline": "පසුගිය නොවැම්බර් 20ට පෙර කාර් ණයවර ලිපිවලට පෙර බදු ගෙවීමට අනුමැතිය",
    "News Content": "2015.11.20 දින පෙර විවෘත කරන ලද ණයවර ලිපි අනුව ආනයනය කරනු ලබන විදුලි කාර් ඇතුළු සියලු කාර් එදින පෙර බලපැවැත්වූ බදු අනුපාතිකය යටතේ බදු ගෙවා නිදහස් කර ගැනීමට අමාත්‍ය මණ්ඩල අනුමැතිය ලැබුණු බව පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය, සම කැබිනට් මාධ්‍ය ප්‍රකාශක ගයන්ත කරුණාතිලක මහතා පැවසීය.\nමෙහිදී 2015.11.20 දිනට පෙර විවෘත කරන ලද ණයවර ලිපි මත ආනයන වාහන බදු ගෙවීමට සිදු වී ඇති ඇතැම් සමාජිකයින් තමන් එවැනි බදු ඉහළ දැමීමක් බලාපොරොත්තු නොවූ බැවින් දැඩි අසීරුතාවයකට මුහුණ දී ඇති බවට විවිධ වෘත්තිකයින්ගේ සංගම් විසින් තමන් වෙත හා අදාළ බලධාරීන්ට ඉදිරිපත් කළ දුක් ගැනවිලි අමාත්‍යවරුන් කිහිපදෙනෙකු අමාත්‍ය මණ්ඩලයට දැනුම් දී ඇත. ඒ අනුව සිදු කළ සාකච්ඡාව අනුව මෙම තීරණය ගෙන තිබෙන බව අමාත්‍යවරයා වැඩිදුරටත් සඳහන් කරයි. ",
    "URL": "https://sinhala.news.lk//news/political-current-affairs/item/15508-20",
    "Category": "political_current_affairs"
}