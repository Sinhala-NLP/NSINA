{
    "Source": "https://sinhala.news.lk",
    "Timestamp": " අගෝස්තු 05, 2020",
    "Headline": "ඡන්ද පොළ සම්බන්ධයෙන් කිසිඳු බියක් ඇතිකර ගතයුතු නෑ- ඡන්ද මධ්‍යස්ථානය සම්පූර්ණයෙන් ම සෞඛ්‍යාරක්ෂිතයි",
    "News Content": "ඡන්ද පොළ සම්බන්ධයෙන් කිසිඳු බියක් ඇතිකර ගතයුතු නොමැති බවත්, ඡන්දපොළ සම්පූර්ණයෙන්ම සෞඛ්‍යාරක්ෂිත බවත්, මැතිවරණ කොමිසමේ සභාපති මහින්ද දේශප්‍රිය මහතා පවසයි.\nමෙහිදී වැඩිදුරටත් අදහස් දක්වමින් මැතිවරණ කොමිසමේ සභාපතිවරයා පැවසුවේ සමස්ත ඡන්ද දායකයින් එක්කෝටි හැට දෙලක්ෂ හැට තුන්දහස් අටසිය අසූ පහක් ලෙස ලියාපදිංචී වී සිටින  ඡන්ද දායකයින්ගෙන් එක්කොටි තිස් ලක්ෂයක්වත් එනම් අවම වශයෙන් සියයට අසූවකට වඩා ප්‍රමාණයක්වත් ඡන්දයට භාවිතා කරනු ඇතැයි තමන් අපේක්ෂා කරන බවයි. එහිදී බිය සැකයකින්  තොරව ඡන්ද පොළ වෙත පැමිණෙන ලෙස ඔහු ඡන්ද දායකයින්ගෙන් ඉල්ලීමක්ද කළේය.එමෙන්ම ඡන්දය සඳහා රාජකාරි කටයුතුවල යෙදී සිටින රජයේ සේවකයන්ද ඡන්ද කටයුතුවලට පැමිණීමට මැළිකමක් දක්වන බවත්, එසේ රාජකාරි කිරීමට බිය විය යුතු නැති බවත්, කිසිඳු  බියකින් තොරව කටයුතු කිරීමට තරම් ඡන්ද පොළ කොරෝනාවලින් ආරක්ෂිත බවත්, එය ඕනෑම පොදු ස්ථානයකට වඩා ආරක්ෂිත බවත්, දේශප්‍රිය මහතා පැවසීය.  ",
    "URL": "https://sinhala.news.lk//news/political-current-affairs/item/39146-2020-08-04-15-21-35",
    "Category": "political_current_affairs"
}