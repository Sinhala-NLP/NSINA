{
    "Source": "https://sinhala.news.lk",
    "Timestamp": " මාර්තු 26, 2023",
    "Headline": "පිටිපන මංසන්ධියේ ඉදිකිරීමට යෝජිත අවුකන බුද්ධ ප්‍රතිමාවේ අනුරුවට මුල්ගල තබයි",
    "News Content": "හෝමාගම - පිටිපන මංසන්ධියේ ඉදි කෙරෙන අවුකන බුද්ධ ප්‍රතිමාවේ අනුරුව සඳහා ප්‍රවාහන, මහාමාර්ග හා ජනමාධ්‍ය අමාත්‍ය ආචාර්ය බන්දුල ගුණවර්ධන මහතා විසින් පසුගිය දා ( 23) පෙරවරුවේ මුල්ගල තබන ලදි.\nඅමාත්‍ය ආචාර්ය බන්දුල ගුණවර්ධන මැතිතුමාගේ සංකල්පයකට අනුව එතුමාගේ පුද්ගලික ධන පරිත්‍යාගයෙන් ඉදිකෙරන මෙම බුද්ධ ප්‍රතිමාවේ උස අඩි තිහකි.බුද්ධ ප්‍රතිමාවේ මුල්ගල තැබීමේ අවස්ථාවට හෝමාගම ශ්‍රී සුගත බිම්බාරාම විහාරය , හෝමාගම පුරාණ විහාරය , පිටිපන උත්තරාරාම විහාරය යන විහාරස්ථානවල නායක ස්වාමීන් වහන්සේලා ඇතුළු ගෞරවණීය මහා සංඝරත්නය, ප්‍රදේශයේ ව්‍යාපාරිකයින්, ප්‍රදේශවාසීන් ඇතුළු පිරිසක් එක්ව සිටියහ.     ",
    "URL": "https://sinhala.news.lk//news/political-current-affairs/item/52268-2023-03-26-02-14-12",
    "Category": "political_current_affairs"
}