{
    "Source": "https://sinhala.news.lk",
    "Timestamp": " මැයි 14, 2017",
    "Headline": "ගාලු කර්මාන්ත හා වාණිජ මණ්ඩල තොරණ නැරඹීමට ජනමාධ්‍ය ඇමැති එක්වෙයි",
    "News Content": "ගාල්ල දිස්ත්‍රික් කර්මාන්ත  හා වාණිජ මණඩලය විසින් ගාලුපුර බොදු සවිය හා එක්ව 13 වැනි වරට සංවිධානය කළ වෙසක් තොරණ මෙවරත් ප්‍රදර්ශණය කෙරිණි.\nගාල්ල සමනල ක්‍රීඩාංගනය අසල ඉදිකර ඇති මෙම තොරණ මගින් ධර්මාශෝක චරිතාපදානය පිළිබිඹු වන අතර එය නැරඹීම සඳහා පසුගියදා පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා එක්ව සිටියේය. වෙසක් තොරණෙහි වැඩමවා සිටි බුද්ධ ප්‍රතිමා  වහන්සේ වෙත මල්වට්ටියක් පූජාකිරීමෙන් අනතුරුව ඇමතිවරයා එය නැරඹූ අතර එම අවස්ථාව සඳහා රාජ්‍ය මුද්‍රණ නීතිගත සංස්ථාවේ සභාපති රංග කලංසූරිය, සම්බන්ධීකරණ ලේකම් දේවින්ද යන මහත්වරුන් ඇතුළු පිරිසක් එක්වූහ. ",
    "URL": "https://sinhala.news.lk//news/political-current-affairs/item/22948-2017-05-14-07-17-02",
    "Category": "political_current_affairs"
}