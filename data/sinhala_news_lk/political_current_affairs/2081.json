{
    "Source": "https://sinhala.news.lk",
    "Timestamp": " දෙසැම්බර් 20, 2022",
    "Headline": "වර්තමානයට ගැළපෙන නව ශ්‍රී ලංකා මහ බැංකු පනත් කෙටුම්පතක්",
    "News Content": "වර්තමානයට ගැළපෙන පරිදි ශ්‍රී ලංකා මහ බැංකුවේ ක්‍රියාකාරීත්වය වඩා කාර්යක්ෂම කිරීම සඳහා මෙතෙක් පවැති මහ බැංකු පනතට නව සංශෝධන ඇතුළත් කරමින් කෙටුම්පත් කරන ලද බැංකු පනත් කෙටුම්පත ජනාධිපතිවරයා විසින් මුදල්, ආර්ථික ස්ථායීකරණ සහ ජාතික ප්‍රතිපත්ති අමාත්‍යවරයා ලෙස කැබිනට් මණ්ඩලයට ඉදිරිපත් කළ බවත්, ඒ සම්බන්ධයෙන් කැබිනට් අනුමැතිය ලැබූ බවත්, කැබිනට් මාධ්‍ය ප්‍රකාශක ජනමාධ්‍ය හා ප්‍රවාහන අමාත්‍ය  ආචාර්ය බන්දුල ගුණවර්ධන මහතා පවසයි.\nරජයේ ප්‍රවෘත්ති දෙපාර්තමේන්තු පරිශ්‍රයේ අද (20) පැවති කැබිනට් තීරණ දැනුම්දීමේ මාධ්‍ය හමුවට එක්වූ ඒ මහතා මේ බව පැවසුවේ කැබිනට් තීරණ ප්‍රකාශයට පත්කරමිනි.වර්තමාන අවශ්‍යතාවයන්ට ගැලපෙන පරිදි ශ්‍රී ලංකා මහ බැංකුවේ කාර්යයන් වඩාත් කාර්යක්ෂමව, ඵලදායිව ඉටුකිරීමට හැකි වන පරිදි මුල් පනත් කෙටුම්පතට නව සංශෝධන ඇතුළත් කරමින් වැඩි දියුණු කර ඇති බවත්, ඒ අනුව නව ශ්‍රී ලංකා මහ බැංකු පනත් කෙටුම්පතක් ඉදිරි වර්ෂයේ දී සම්මත වීමට නියමිත බවත්, අමාත්‍ය බන්දුල ගුණවර්ධන මහතා පැවසීය.ඒ සම්බන්ධයෙන් අදහස් හා කරුණු දැක්වීමට ඇත්නම් ඊළඟ අමාත්‍ය මණ්ඩල රැස්වීමේ දී ඒ බව ප්‍රකාශ කරන ලෙසත් ජනාධිපතිවරයා දැනුම්දී ඇති බවද අමාත්‍යවරයා පැවසීය.  ",
    "URL": "https://sinhala.news.lk//news/political-current-affairs/item/51051-2022-12-20-07-07-17",
    "Category": "political_current_affairs"
}