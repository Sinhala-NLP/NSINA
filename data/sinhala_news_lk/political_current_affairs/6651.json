{
    "Source": "https://sinhala.news.lk",
    "Timestamp": " ජූලි 13, 2021",
    "Headline": "බියගම නිදහස් වෙළඳ කලාපයයේ දී එන්නත්කරණ වැඩසටහනක්",
    "News Content": "කොවිඩ් 19 පැතිරීම වැළැක්වීමේ ජාතික ක්‍රියාන්විතය වඩාත් ශක්තිමත් කරමින් සෞඛ්‍ය අංශ විසින් සිදුකරනු ලබන එන්නත්කරණ වැඩසටහන වඩාත් කාර්‍යක්ෂමව සහ ක්‍රමවත්ව සිදුකිරීම සදහා ශ්‍රී ලංකා යුද්ධ හමුදාවේ භට පිරිස් ඊයේ (ජූලි 12) දිනයේ එන්නත්කරණ වැඩසටහන් සඳහා දායකත්වය ලබා දුන්නේ ය.\nඅතිගරු ජනාධිපති ගෝඨාභය රාජපක්ෂ මහතා කළ ඉල්ලීමකට අනූව කොවිඩ් 19 පැතිරීම වැලැක්වීමේ ජාතික ක්‍රියාන්විත මධ්‍යස්ථාන ප්‍රධානී, ආරක්ෂක මාණ්ඩලික ප්‍රධානී සහ යුද හමුදාධිපතිජෙනරල් ශවේන්ද්‍ර සිල්වා මහතාගේ මඟපෙන්වීම යටතේ, ශ්‍රී ලංකා යුද හමුදා වෛද්‍ය බලකාය සහ අනෙකුත් යුද්ධ හමුදා භට පිරිස් විසින් මේ සදහා දායකත්වය ලබා දෙයි.ඊයේ(ජූලි 12) බියගම නිදහස් වෙළඳ කලාපය ආයෝජන ප්‍රවර්ධන ඇඟලුම් කර්මනාතශාලා එන්නත්කරණ මධ්‍යස්ථානය වෙතින් එහි සේවක සේවිකාවන් සඳහා එන්නත්කරණ වැඩසටහන ක්‍රියාත්මක කරන ලදී. ",
    "URL": "https://sinhala.news.lk//news/political-current-affairs/item/44262-2021-07-13-00-03-38",
    "Category": "political_current_affairs"
}