{
    "Source": "https://sinhala.news.lk",
    "Timestamp": " ජනවාරි 21, 2022",
    "Headline": "පාර්ලිමේන්තු කටයුතු පිළිබඳ කාරක සභාවට නව සාමාජිකයින් පත් කරයි",
    "News Content": "පාර්ලිමේන්තුවේ ස්ථාවර නියෝග 115 හි විධිවිධාන සහ පාර්ලිමේන්තුව විසින් සම්මත කරන ලද යෝජනාව ප්‍රකාරව පාර්ලිමේන්තු කටයුතු පිළිබඳ කාරක සභාවට සඳහා පත්කරන ලද සාමාජිකයින් කථානායක මහින්ද යාපා අබේවර්ධන මහතා විසින් ඊයේ (20) පාර්ලිමේන්තුවට දැනුම්දෙන ලදි.\nමේ අනුව ගරු කථානායකවරයා සභාපතිවරයා ලෙස පත්වන අතර නියෝජ්‍ය කථානායකවරයා, නියෝජ්‍ය කාරක සභා සභාපතිවරයා, පාර්ලිමේන්තුවේ සභානායකවරයා, පාර්ලිමේන්තුවේ විරුද්ධ පාර්ශ්වයේ නායකවරයා, ආණ්ඩු පාර්ශ්වයේ ප්‍රධාන සංවිධායකවරයා සහ විරුද්ධ පාර්ශ්වයේ ප්‍රධාන සංවිධායකවරයා ඇතුළු තවත් සාමාජික මන්ත්‍රීවරුන් 21 දෙනෙකු මෙම කාරක සභාවේ සාමාජිකයින් ලෙස පත් වේ.මෙහිදී අද දින සාමාජික මන්ත්‍රීවරුන් 20 දෙනෙකු ගරු කථානායකවරයා විසින් නම් කළ අතර ඉදිරියේදී තවත් එක් මන්ත්‍රීවරයෙකු පත් කිරීමට නියමිතව තිබේ.   නම්කළ මන්ත්‍රීවරුන්ගේ නම් මෙසේය.1. ගරු චමල් රාජපක්ෂ මහතා2. ගරු නිමල් සිරිපාල ද සිල්වා මහතා3. ගරු (මහාචාර්ය) ජී. එල්. පීරිස් මහතා4. ගරු ඩග්ලස් දේවානන්දා මහතා5. ගරු ඩලස් අලහප්පෙරුම මහතා6. ගරු විමල් වීරවංශ මහතා7. ගරු බැසිල් රෝහණ රාජපක්ෂ මහතා8. ගරු මහින්ද අමරවීර මහතා9. ගරු වාසුදේව නානායක්කාර මහතා10. ගරු ප්‍රසන්න රණතුංග මහතා11. ගරු එම්.යූ.එම්. අලි සබ්රි මහතා12. ගරු ගයන්ත කරුණාතිලක මහතා13. ගරු රවුෆ් හකීම් මහතා14. ගරු අනුර දිසානායක මහතා15. ගරු ඩිලාන් පෙරේරා මහතා16. ගරු රිසාඩ් බදියුදීන් මහතා17. ගරු ආර්. එම්. රංජිත් මද්දුම බණ්ඩාර මහතා18. ගරු මනෝ ගනේෂන් මහතා19. ගරු ජී. ජී. පොන්නම්බලම් මහතා20. ගරු එම්. ඒ. සුමන්තිරන් මහතා  ",
    "URL": "https://sinhala.news.lk//news/political-current-affairs/item/47119-2022-01-21-04-20-04",
    "Category": "political_current_affairs"
}