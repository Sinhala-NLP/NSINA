{
    "Source": "https://sinhala.news.lk",
    "Timestamp": " අගෝස්තු 23, 2022",
    "Headline": "විදේශ විනිමය බැංකුගත කිරීමට හෝ මුදල් කරගැනීමට සැප්තැම්බර් මස 15 දක්වා සහන කාලයක්",
    "News Content": "ශ්‍රි ලාංකික පුරවැසියන් සහ නේවාසිකයන් අත ඇති විදේශ විනිමය සැප්තැම්බර් 15 වන තෙක් ප්‍රශ්න කිරීම්වලින් තොරව බැංකුවල තැන්පත් කිරීමට සහ මුදල් කර ගැනීමට සහන කාලයක් දී ඇති බව කැබිනට් ප්‍රකාශක ජනමාධ්‍ය අමාත්‍ය ආචාර්ය බන්දුල ගුණවර්ධන මහතා පැවසීය.\nඅමාත්‍යවරයා බව පැවසුවේ ,අද (23) රජයේ ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම්දීමේ මාධ්‍ය හමුවේදී අදහස් දක්වමිනි.මේ සම්බන්ධයෙන් ශ්‍රි ලංකා මහ බැංකුව විසින් මීට පෙර නිවේදනයක් නිකුත් කර ඇති බව කී අමාත්‍යවරයා, මේ පිළිබදව www.dfe.lk යන වෙබ් අඩවියෙන් වැඩිදුර තොරතුරු ලබා ගත හැකි බවද කීය.වාණිජ හෝ ජාතික ඉතිරි කිරිමේ බැංකුවක ගිණුමක් විවෘත කර විදේශ ව්‍යවහාර මුදල් ප්‍රශ්න කිරිමකින් තොරව බැංකුවට ලබා දී මුදල් ගැනීමට හැකියාවක් ඇති බවත් එය එක්වරක් පමණක් ලැබෙන විසදුමක් බවද අමාත්‍යවරයා කීවේය.නේවාසිකයෙක් මෙරටේ රැදි සිටිනවා නම් ඔහුගේ අත විදේශ ව්‍යවහාර මුදල් ඇත්නම් ඔවුන්ටත් මෙම සමාකාලයේදී මුදල් හුවමැරු කරගත හැකි බව කී අමාත්‍යවරයා, මුදල කුමක් වුවත් විදේශ විනිමය තිබෙනවා නම් මුදල් කර ගැනීමට හෝ ගිණුම්ගත කිරිමට මෙම සමාකාලයේදී හැකි බව කීය.   ",
    "URL": "https://sinhala.news.lk//news/political-current-affairs/item/49485-15",
    "Category": "political_current_affairs"
}