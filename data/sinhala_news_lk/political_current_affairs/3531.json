{
    "Source": "https://sinhala.news.lk",
    "Timestamp": " මැයි 27, 2017",
    "Headline": "ඇමැති ගයන්ත ආපදාවට පත්වූවන්ගේ සහන සේවා නිරීක්ෂණය කරයි",
    "News Content": "ගාල්ල බද්දේගම ප්‍රදේශීය ලේකම් කොට්ඨාසයෙහි ගංවතුරින් විපතටපත් පවුල් හා අවතැන්ව සිටින ජනතාවගේ සුවදුක් විමසා බැලීම සඳහා ඉඩම් හා පාර්ලිමේන්තු ප්‍රතිසංස්කරණ අමාත්‍ය ගයන්ත කරුණාතිලක මහතා බද්දේගම ප්‍රදේශීය ලේකම් කොට්ඨාසයෙහි නිරීක්ෂණ චාරිකාවකට එක්ව සිටියේය.\nආපදාවට පත්වූවන් සඳහා පවත්වාගෙන යන ගා/ කොටගොඩ කණිෂ්ඨ විද්‍යාලය, ගෝණපුර ප්‍රජාශාලාව සහ බොරළුගොඩ විහාරස්ථානය සහන කඳවුරු ඇමතිවරයාගේ නිරීක්ෂණයට ලක්වූ අතර ඒවායේ පවතින අඩුපාඩු සොයාබලා කඩිනමින් පහසුකම් සලසන ලෙස නිලධාරීන්ට උපදෙස් ලබාදුන්නේය.අනතුරුව විපතට පත්වූවන් වෙත ආහාර පාන බෙදාදීම ද සිදුකළ අතර නව අමාත්‍යාංශයේ වැඩභාර ගැනීමෙන් පසු අමාත්‍යවරයා සිදු කළ ප්‍රථම ජනතා සේවය මෙය විය.මේ අවස්ථාව සඳහා බද්දේගම එ.ජා.ප නව සංවිධායක ලෙස පත්වූ පාර්ලිමේන්තු මන්ත්‍රී බන්දුලාල් බණ්ඩාරිගොඩ මහතා සහ බද්දේගම ප්‍රදේශීය ලේකම් හිමාලි රත්නවීර මහත්මිය ඇතුලු නිලධාරීහු පිරිසක් ද එක්වූහ.  ",
    "URL": "https://sinhala.news.lk//news/political-current-affairs/item/23165-2017-05-27-05-08-05",
    "Category": "political_current_affairs"
}