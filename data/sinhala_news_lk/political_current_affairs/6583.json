{
    "Source": "https://sinhala.news.lk",
    "Timestamp": " මාර්තු 24, 2019",
    "Headline": "හම්බන්තොට ඉදිකිරීමට නියමිත තෙල් පිරිපහදු ව්‍යාපෘතියේ කොටස්කරුවන්වීමට ලැබීම සතුටට කරුණක්-  ඕමානයේ තෙල් පිරිපහදු  හා ගෑස් පිළිබඳ අමාත්‍ය",
    "News Content": "හම්බන්තොට ඉදිකිරීමට නියමිත තෙල් පිරිපහදු ව්‍යාපෘතියේ කොටස්කරුවන්වීමට ලැබීම පිළිබඳව සතුටට පත්වන බවත් ශ්‍රී ලාංකාවේ සංවර්ධනය මෙන් ම ජනතාව වෙනුවෙන් ව්‍යාපෘතියට දායකවීමට ලැබීම පිළිබඳව ද සතුටු වන බව ඕමානයේ තෙල් පිරිපහදු හා ගෑස් පිළිබඳ අමාත්‍ය Dr Mohammed bin Hamad Al Rumhy මහතා ප්‍රකාශ කරයි.\nශ්‍රී ලංකා ආයෝජන ඉතිහාසයේ දැවැන්තම ආයෝජනය වන හම්බන්තොට මිරිජ්ජවිල ඉදිවෙන තෙල් පිරිපහදු සංකීර්ණය සහ සිමෙන්ති කර්මාන්ත ශාලාව සඳහා අද මුල්ගල තැබීමේ අවස්ථාවෙන් අනතුරුව පැවැති උත්සවය අමතමින් අමාත්‍යවරයා මේ බව පැවසී යමේ ව්‍යාපෘතියේ මේ අවස්ථාවේ කොටස් කරුවන් කරගැනීම ගැන මම සතුටට පත්වෙනවා. වසර ගනනාවක් සිට ශ්‍රී ලංකාව සමඟ ඓතිහාසික සබඳතාවයක් තිබෙනවා.ශ්‍රී ලංකාවේ සංවර්ධනයේ  කොටස්කරුවෙකු බවට ඕමානය පත් කිරීම ගැන සතුටට පත්වෙනවා. මෙවැනි ජනතාවක් මේ ව්‍යාපෘතිය ආරම්භ  වන අවස්ථාවේ දැකහැනීම මා බලාපොරොත්තු වුනේ නෑ. මෙවැනි ජනතාවක් දැකීම කරුණක්. මේ රට වෙනුවෙන් හා ජනතාව වෙනුවෙන් මේ ව්‍යාපෘතිය ක්‍රියාත්මක කිරීමට හැකි වීම ගැන  සතුටට පත් වෙනවා යැයි අමාත්‍යවරයා පැවසී ය. ",
    "URL": "https://sinhala.news.lk//news/political-current-affairs/item/32921-2019-03-24-05-39-25",
    "Category": "political_current_affairs"
}