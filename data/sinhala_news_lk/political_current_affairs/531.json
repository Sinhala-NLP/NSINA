{
    "Source": "https://sinhala.news.lk",
    "Timestamp": " නොවැම්බර් 30, 2019",
    "Headline": "ස.පෙළ පිළිතුරු පත් ඇගයීම අදියර දෙකක් යටතේ",
    "News Content": "අධ්‍යයනපොදු සහතික පත්‍ර සාමාන්‍ය පෙළ විභාගයේ පිළිතුරු පත්‍ර ඇගයීම් කටයුතු අදියර 02ක් යටතේ සිදුකෙරෙන බව විභාග දෙපාර්තමේන්තුව පවසයි.\nපළමු අදියර දෙසැම්බර් මස 24 වනදා සිට ලබන වසරේ ජනවාරි 02 වනදා දක්වා සහ දෙවන අදියර ජනවාරි 17 වනදා සිට 26 වනදා දක්වා සිදුකෙරෙන බවයි එම දෙපාර්තමේන්තුව සඳහන් කළේය. පාසැල් 84ක ස්ථාපිත කර ඇති ඇගයීම් මධ්‍යස්ථාන 108කදී පළමු අදියරයේ ඇගයීම් කටයුතු සිදුකරයි. එම පාසල් 84න් 47ක් ජනවාරි  03වනදා ආරම්භ කිරීමට නියමිත අතර අනෙක් පාසැල් නියමිත පරිදි නව පාසල් වාරය ආරම්භ වන ජනවාරි මස 02වන දා ආරම්භ වීමට නියමිතයි. ",
    "URL": "https://sinhala.news.lk//news/political-current-affairs/item/35928-2019-11-29-23-46-15",
    "Category": "political_current_affairs"
}