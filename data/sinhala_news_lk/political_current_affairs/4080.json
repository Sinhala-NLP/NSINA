{
    "Source": "https://sinhala.news.lk",
    "Timestamp": " පෙබරවාරි 03, 2023",
    "Headline": "ජල සම්පාදන මණ්ඩලයේ ප්‍රධාන කාර්යාලය ජල සම්පාදන ඇමතිගේ නිරීක්ෂණයට ",
    "News Content": "ජල සම්පාදන සහ වතුයටිතල පහසුකම් සංවර්ධන අමාත්‍ය ජීවන් තොන්ඩමන් මහතා ජාතික ජල සම්පාදන හා ජලාපවහන මණ්ඩලයේ රත්මලාන පිහිටි ප්‍රධාන කාර්යාලයේ නිරීක්ෂණ චාරිකාවක ඊයේ (02) වන දින නිරත විය.\nජල සම්පාදන මණ්ඩලය ක්‍රියාත්මක ජල සම්පාදන ව්‍යාපෘති හා 2023 වසරේ ආරම්භ කිරීමට නියමිත ව්‍යාපෘති හා සැලසුම් පිළිබඳව එහිදී නිලධාරීන් විසින් අමාත්‍යතුමාව දැනුවත් කළ අතර මෙම ඉලක්කයන් සපුරා ගැනීම සඳහා සියලු දෙනා එක්ව කටයුතු කරන ලෙස අමාත්‍යවරයා ඉල්ලා සිටියේය.තවද ජල සම්පාදන මණ්ඩලයේ වෘත්තීය සමිති නියෝජිත හමුවක් ද මෙදින පැවැත්වූ අතර ඔවුන් ඉදිරිපත් කරන ලද කරුණු විමසා බලා සුදුසු විසදුම් ලබා දීමට කටයුතු කරන බව අමාත්‍යතුමා එහිදී පවසා ඇත.ජල සම්පාදන සහ වතු යටිතල පහසුකම් සංවර්ධ අමාත්‍යංශයේ ලේකම් ආර්.එම්.ඩබ්ලිව්.එස්. සමරදිවාකර මහතා ජාතික ජල සම්පාදන හා ජලාපවහන මණ්ඩලයේ සභාපති නිශාන්ත රණතුංග මහතා, සාමාන්‍යධිකාරී ඉන්ජිනේරු වසන්තා ඉලංගසිංහ මහත්මිය ඇතුළු උසස් නිලධාරීන් මෙම අවස්ථාවට සහභාගී වූහ. ",
    "URL": "https://sinhala.news.lk//news/political-current-affairs/item/51659-2023-02-03-08-33-24",
    "Category": "political_current_affairs"
}