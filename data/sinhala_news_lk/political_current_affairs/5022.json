{
    "Source": "https://sinhala.news.lk",
    "Timestamp": " මැයි 02, 2016",
    "Headline": "දිවයිනේ බොහෝ පළාත්වල සවස 2.00 න් පසුව තැනින් තැන වැසි",
    "News Content": "උතුරු  සහ නැගෙනහිර පළාත් හැර දිවයිනේ බොහෝ පළාත්වල  සවස 2.00 න් පසුව තැනින් තැන වැසි හෝ ගිගිරුම් සහිත වැසි ඇති විය හැකි බව කාලගුණවිද්‍යා දෙපාර්තමේන්තුව අද (02) නිකුත් කළ කාලගුණ අනාවැකියේ සඳහන් වෙයි.\nකෙසේවෙතත්, උතුරු  සහ නැගෙනහිර පළාත්වලත් ස්ථාන ස්වල්පයක සවස 4.00 න් පසුව වැසි හෝ ගිගිරුම් සහිත වැසි ඇතිවිය හැක.බස්නාහිර සහ දකුණු  වෙරළබඩ ප්‍රදේශවල උදය කාලයේදීත්  වැසි ස්වල්පයක් ඇතිවිය හැකි බව කාලගුණවිද්‍යා දෙපාර්තමේන්තුව පවසයි. ඇතැම් ස්ථාන වලට තරමක් තද වැසි (මි.මි.‍50 ට වැඩි) ඇතිවිය හැකි බවද නිකුත් කළ නිවේදනයේ සඳහන් වෙයි. ",
    "URL": "https://sinhala.news.lk//news/political-current-affairs/item/17431-2-00",
    "Category": "political_current_affairs"
}