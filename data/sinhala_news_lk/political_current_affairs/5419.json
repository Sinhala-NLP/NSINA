{
    "Source": "https://sinhala.news.lk",
    "Timestamp": " ජූලි 06, 2021",
    "Headline": "අවශ්‍ය පොහොර තොග අදාළ දිස්ත්‍රික්කවල ගොවිජන මධ්‍යස්ථාන වෙත අද සිට නිකුත් කරනවා- කෘෂිකර්ම අමාත්‍ය",
    "News Content": "ඉදිරි මාස හතර සඳහා අල, එළවළු,කෙසෙල්, කුරුඳු, තේ යන භෝග සඳහා අවශ්‍ය පොහොර තොග අදාළ දිස්ත්‍රික්කවල ගොවිජන මධ්‍යස්ථාන වෙත අද සිට නිකුත් කරන බව කෘෂිකර්ම අමාත්‍ය මහින්දානන්ද අලුත්ගමගේ මහතා අද (06) පාර්ලිමේන්තුවේ දී පැවසීය.\nසියලුම දිස්ත්‍රික්ක සඳහා අවශ්‍ය පොහොර තොග මේ වන විටත් හඳුනාගෙන ඇති බව පෙන්වා දුන් අමාත්‍යවරයා පෞද්ගලික සමාගම් ඒම පොහොර තොග බෙදා හැරීම සිදු නොකළ බැවින් මෙම පොහොර හිගය ඇති වූ බව පෙන්වා දුන්නේය.ඒ අනුව එළඹෙන මාස හතරේ කිසිදු පොහොර හිගයක් ඇති නොවන බව කෘෂිකර්ම අමාත්‍යවරයා අවධාරණය කළේය.යල කන්නයේ ගොවියාට අවශ්‍ය පොහොර තොග ලබා දීමටත්, මහ කන්නයේ සිට කාබනික පොහොර ලබා දීමට සහ නිෂ්පාදනයේ යම් අඩුවක් වුවහොත් ගොවියාට අවශ්‍ය වන්දි ලබා දීමටත් රජය සූදානම් බව අමාත්‍යවරයා සඳහන් කළේය.කාබනික පොහොර නිෂ්පාදනය කිරීම වෙනුවෙන් ගොවි ජනතාවට හෙක්ටාරයකට රුපියල් 12,500/-ක මුදලක් රජය ලබා දෙන බවත් , මෙතෙක් කලක් විදේශයන්ට ඇදී ගිය මුදල් ගොවිජනතාවට ලැබෙන බවත් අමාත්‍යවරයා පැහැදිළි කළේය. ",
    "URL": "https://sinhala.news.lk//news/political-current-affairs/item/44171-2021-07-06-06-32-03",
    "Category": "political_current_affairs"
}