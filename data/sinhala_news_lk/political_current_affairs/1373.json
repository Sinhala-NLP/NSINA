{
    "Source": "https://sinhala.news.lk",
    "Timestamp": " අගෝස්තු 12, 2022",
    "Headline": "ක්ෂේත්‍ර නිලධාරින් සඳහා ලබා දෙන ගමන් වියදම් දීමනාව වැඩි කිරීම පිළිබඳ අවධානය",
    "News Content": "ඉන්ධන මිළ ඉහළ යාම හේතුවෙන් ඉදිරියේදී ක්ෂේත්‍ර නිලධාරින් සඳහා ලබා දෙන ගමන් වියදම් දීමනාව වැඩි කිරීම සම්බන්ධයෙන් අවධානය යොමු කර ඇතැයි සභානායක, අධ්‍යාපන අමාත්‍ය සුසිල් ප්‍රේම්ජයන්ත් මහතා අද (12) පාර්ලිමේන්තුවේදී පැවසීය.\nරට පුරා විසිර සිටින ග්‍රාම නිලධාරීන් මුහුණ දෙන ගැටලු පිළිබඳව විපක්ෂ නායක සජිත් ප්‍රේමදාස මහතා විසින් ස්ථාවර නියෝග 27/2 යටතේ යොමු කළ ප්‍රශ්නයට පිළිතුරු දෙමින් අධ්‍යාපන අමාත්‍යවරයා මේ බව පැවසීය.බිම් මට්ටමේ සිට කටයුතු කරන ග්‍රාම නිලධාරී පුරප්පාඩු හැකි ඉක්මනින් සම්පූර්ණ කිරීමට කටයුතු කරන බවත් ග්‍රාම නිලධාරී සඳහා වෙනම සේවා ව්‍යවස්ථාවක් සැකසීම සම්බන්ධයෙන් අවධානය යොමු කර ඇතැයිද අධ්‍යාපන අමාත්‍යවරයා පැවසීය. රාජකාරී කටයුතු කිරීම සඳහා කාර්යාල පහසුකම් නොමැතිවීම ආදී කරුණු සම්බන්ධයෙන් ඉදිරියේදී අවධානය යොමු කරන බවද අමාත්‍යවරයා වැඩිදුරටත් පැවසීය.   ",
    "URL": "https://sinhala.news.lk//news/political-current-affairs/item/49395-2022-08-12-08-15-41",
    "Category": "political_current_affairs"
}