{
    "Source": "https://sinhala.news.lk",
    "Timestamp": " දෙසැම්බර් 11, 2016",
    "Headline": "\"උතුරු පළාත් සභාවට වෙනම ජාතික ගීතයක්\" යන්න අසත්‍ය  ප්‍රවෘත්තියක්",
    "News Content": "උතුරු පළාත් සභාවට වෙනම ජාතික ගීතයක් යන ශිර්ෂ පාඨයෙන් ඊයේ (2016.12.10) දිවයින පුවත්පතේ මුල් පිටුවේ පළ කර ඇති ප්‍රවෘත්තිය සම්පූර්ණයෙන් ම සාවද්‍ය බව උතුරු පළාත් සභාවේ සභාපති සී.වී‍.කේ. සිවඥාණම් මහතා පවසයි.\nදිවයින පුවත්පත එම ප්‍රවෘත්තිය පළකර තිබුණේ සිවඥාණම් මහතාගේ ප්‍රකාශයක් ලෙසයි. එම පුවත්පතේ ප්‍රවෘත්තිය සිවඥාණම් මහතා තරයේ ‍ප්‍රතික්ෂේප කරයි. මේ පිළිබඳව උතුරු පළාත් සභා සභාපති සී.වී.කේ. සිවඥනම් මහතා රජයේ ප්‍රවෘත්ති අධ්‍යක්ෂ ජනරාල් වෙත යොමු කර ඇති ලිපියේ මෙසේ සඳහන් වෙයි. \"සෙනසුරාදා දින (10) දිවයින පුවත්පතේ මුල් පිටුවෙහි පළකරන ලද ප්‍රවෘත්තිය වැරදි හා විෂමාචාර තොරතුරකි. උතුරු පළාත් සභාවට අවුරුදු තුනක් සම්පූර්ණ වන මේ මෙහොතේ අනික් පළාත් සභාවලට මෙන් ම උතුරු පළාතට ද වෙනම පළාත් ගීතයක් නිර්මාණය කළ යුතු බවට මා විසින් සභාවට ප්‍රකාශ කළේ නමුත් මගේ ප්‍රකාශය විකෘති කර එම පුවත්පත පළකර ඇත\" ",
    "URL": "https://sinhala.news.lk//news/political-current-affairs/item/20828-2016-12-11-12-55-16",
    "Category": "political_current_affairs"
}