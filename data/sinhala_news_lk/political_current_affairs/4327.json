{
    "Source": "https://sinhala.news.lk",
    "Timestamp": " මැයි 28, 2020",
    "Headline": "වැසි සමග රෝග රැසක් පැතිරයාමේ අවදානමක් - වෛද්‍ය හේමන්ත හේරත්",
    "News Content": " කාලගුණය අයහපත් වීමත් සමග සෑම වසරක මෙන්ම මෙම වසරේද ලෙඩ රෝග ව්‍යාප්ත වීමේ අවදානමක් පවතින අතර වැසි සමයත් සමග රෝග ගණනාවක් පැතිරයා හැකි යැයි සෞඛ්‍ය අමාත්‍යංශයේ ආපදා කළමනාකරණ ඒකකයේ සම්බන්ධීකාරක වෛද්‍ය හේමන්ත හේරත් මහතා පවසයි.\nපවතින වැසි සහිත කාලගුණයත් සමග ඇතිවිය හැකි ආපදා තත්ත්වයන් පිළිබදව දැනුවත් කිරීම සදහා ඊයේ පැවති විශේෂ මාධ්‍ය හමුවේ දී වෛද්‍ය හේමන්ත හේරත් මහතා මේ බව සඳහන් කර ඇත.කාලගුණය අයහපත් වීමත් සමග සෑම වසරක මෙන්ම මෙම වසරේද ලෙඩ රෝග ව්‍යාප්ත වීමේ අවදානමක් පවතින අතර වැසි සමයත් සමග රෝග ගණනාවක් පැතිරයා හැකියි. ප්‍රධාන වශයෙන් ශ්වසන රෝග මෙන්ම නිසි ක්‍රියා මාර්ග නොගත හොත් පාචනය, ඩෙංගු, මී උණ, චර්ම රෝග ආදිය පැතිරයාමෙහි වර්ධනයක් සිදු විය හැකියි.මෙහිදී වෛද්‍ය හේමන්ත හේරත් මහතා වැඩිදුරටත් පැවසුවේ, අමාත්‍යංශය විසින් ජනතාව දැනුවත් කිරීම දිගටම සිදුකරගෙන යන අතර පවතින කෝවිඩ් වසංගත තත්ත්වත් සමඟ තත්ත්වය සංකීර්ණ වී ඇති බැවින් මෙහිදී ජනතාවගේ සහයෝගය විශාල වශයෙන් අවශ්‍ය වන බවයි   ",
    "URL": "https://sinhala.news.lk//news/political-current-affairs/item/38415-2020-05-27-16-20-21",
    "Category": "political_current_affairs"
}