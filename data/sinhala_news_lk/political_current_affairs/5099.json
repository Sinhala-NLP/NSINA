{
    "Source": "https://sinhala.news.lk",
    "Timestamp": " ජූනි 05, 2015",
    "Headline": "ලෝක පරිසර දින සැමරුම-2015 පොළොන්නරුවේදී",
    "News Content": "තිරසර භාවිතය-සුරකියි මිහිතල යන තේමාව යටතේ පැවැත්වෙන් 2015 වසරේ ලෝක පරිසර දින සැමරුම් ජාතික උත්සවය, ජනාධිපති මෛත්‍රිපාල සිරිසේන මැතිතුමාගේ ප්‍රධානත්වයෙන් ජුනි 05 අද පෙ.ව. 9.30ට පොළොන්නරුව,මැදිරිගිරිය වටදාගෙය පූජා භූමියේ දී පැවැත්වීමට නියමිත බව මධ්‍යම පරිසර අධිකාරිය පවසයි. \nපරිසර හා මහවැලි සංවර්ධන අමාත්‍යාංශය හා අදාළ ආයතන එක්ව සංවිධානය කරන මෙම ජාතික උත්සවය සඳහා පරිසර නියමුවන් 500ක් සහභාගී වන බව මධ්‍යම පරිසර අධිකාරිය පවසයි. ජාතික උත්සවයට සමගාමීව මධ්‍යම පරිසර අධිකාරිය වැඩසටහන් රැසක් ක්‍රියාවට නැංවීමට නියමිතය. රුක් රෝපණ වැඩසටහන,ඔසු උයන් වගාව,වන වගාව, සහ කසළ කළමනාකරණ වැඩසටහන ක්‍රියාත්මක වෙයි. මෙම වැඩසටහන ක්‍රියාත්මක කිරීම සඳහා එක් පාසලකට රුපියල් 5000ක් ලබාදීමට ද නියමිත බව මධ්‍යම පරිසර අධිකාරිය පවසයි. ",
    "URL": "https://sinhala.news.lk//news/political-current-affairs/item/11689-2015",
    "Category": "political_current_affairs"
}