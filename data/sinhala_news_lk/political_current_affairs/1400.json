{
    "Source": "https://sinhala.news.lk",
    "Timestamp": " නොවැම්බර් 18, 2021",
    "Headline": "කෘෂිකර්මාන්තය වෙනුවෙන් ප්‍රථම වරට නව අයෝජන කලාපයක් ඉදිකිරීමට සැළසුම් - රාජ්‍ය අමාත්‍ය ශෂේන්ද්‍ර රාජපක්ෂ",
    "News Content": "කෘෂිකර්මාන්තය සඳහ ප්‍රථම වරට නව අයෝජන කලාපයක් ඉදිකිරීමට රජය සැළසුම් කර ඇතැයි  අයවැය 2022 දෙවන වර කියවීමේ විවාදයට එක්වෙමින් වී හා ධාන්‍ය, කාබනික ආහාර, එළවළු, පළතුරු, මිරිස්, ළුෑණු හා අර්තාපල් වගා ප්‍රවර්ධනය, බීජ නිෂ්පාදන හා උසස් තාක්ෂණ කෘෂිකර්ම රාජ්‍ය අමාත්‍ය ශෂේන්ද්‍ර රාජපක්ෂ මහතා (17) පාර්ලිමේන්තුවේ දී ප්‍රකාශ කළේය.\n විදෙස් කෘෂි නිෂ්පාදකයටද මෙහි ආයෝජන අවස්ථා වෙන් කරන බවත් ඕනෑම කෘෂි නිෂ්පාදනයක් සඳහා ආයෝජන අවස්ථා හිමිවන බවද අමාත්‍යවරයා සඳහන් කළේය.රසයනික පොහොර සඳහා වැයකළ සියලුම මුදල් ගොවියා අතට යන බවත් මේ වන විට ගොවියා කාබනික පොහොර නිෂ්පාදනය අරඹා ඇති බවත් පෙන්වා දුන් රාජ්‍ය අමාත්‍යවරයා, ජෛව තාක්ෂණය යොදා ගනිමින් වගා කටයුතු වල යෙදෙන ගොවීන්ට අවශ්‍ය පහසුකම්ද රජය ලබා දී ඇතැයි කීය ",
    "URL": "https://sinhala.news.lk//news/political-current-affairs/item/46278-2021-11-17-21-33-23",
    "Category": "political_current_affairs"
}