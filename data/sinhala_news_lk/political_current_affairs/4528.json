{
    "Source": "https://sinhala.news.lk",
    "Timestamp": " මැයි 23, 2022",
    "Headline": "ගොවීන්ට ඉදිරි කන්නයට අවශ්‍ය ඉන්ධන ලබා ගැනීමට වැඩපිළිවෙලක්",
    "News Content": "ගොවීන්ට ඉදිරි කන්නයට අවශ්‍ය ඉන්ධන ලබා ගැනීම සඳහා තෝරාගත් ඉන්ධනහල්වලින් කිසියම් අවසර පත්‍රයක් යටතේ ගොවීන්ට කෑන්වලට ඉන්ධන ලබා ගැනීමට අවශ්‍ය පහසුකම් සළසා දෙන බවත්, ඉදිරි දින කිහිපය ඇතුළත කළ යුතු ප්‍රමුඛතම කාර්යය ලෙස තමන් විසින් එය ඉටු කිරීමට කටයුතු කරන බවත්,කෘෂිකර්ම අමාත්‍ය මහින්ද අමරවීර මහතා පවසයි.\nබත්තරමුල්ල ගොවිජන කේන්ද්‍ර පරිශ්‍රයේ අද (මැයි 23) කෘෂිකර්ම හා පශු සම්පත්, වනජීවි හා වන සම්පත් සංරක්ෂණ අමාත්‍ය ධුරයෙහි වැඩ භාරගැනීමෙන් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව පැවසීය.වැඩිදුරටත් අදහස් දක්වමින් අමාත්‍යවරයා පැවසුවේ මේ වන විට වී වැපිරීමේ කටයුතු පටන් ගතයුතු වුවද මේ වන තෙක් එය පටන්ගෙන නොමැති බවත්, ඉදිරියේදී ඇතිවිය හැකි තත්වය ඉතා භයානක බවත්, එය වැළැක්වීමට තමන්ට කළ හැකි උපරිමය සිදු කරන බවත්, අමාත්‍යවරයා පැවසීය.එමෙන්ම ඉදිරියේදී අවශ්‍ය රසායිනික පොහොර හා කෘමි හා වල් නාශක වැනි දේ ලබාදීමට තමන්ට හැකි උපරිමයෙන් කටයුතු කරන බවත්, ඉදිරියේදී කෘෂී අවශ්‍යතා සපුරාගැනීම ප්‍රමුඛතාවක් සේ සළකා කටයුතු කරන බවත්, අමාත්‍යවරයා පැවසීය. ",
    "URL": "https://sinhala.news.lk//news/political-current-affairs/item/48523-2022-05-23-16-32-05",
    "Category": "political_current_affairs"
}