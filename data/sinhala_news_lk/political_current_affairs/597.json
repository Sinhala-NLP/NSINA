{
    "Source": "https://sinhala.news.lk",
    "Timestamp": " නොවැම්බර් 16, 2022",
    "Headline": "උද්ධමනය පාලනය කරගැනීම මෙවර අයවැයෙහි මුඛ්‍ය අරමුණක්",
    "News Content": "රාජ්‍ය මූල්‍ය හිඟය මගින් ඇතිකරන ලද පීඩනය නිදහස් කරගැනීමට මෙන්ම රට අභ්‍යන්තරයේ මෙන්ම බාහිර ගිණුම් සඳහා බලපෑ උද්ධමනය පාලනය කරගැනීම මෙවර අයවැයෙහි මුඛ්‍ය අරමුණ වූ බව භාණ්ඩාගාර මුදල්, ආර්ථික ස්ථායීකරණ සහ ජාතික ප්රතිපත්ති අමාත්යාංශයේ ලේකම් කේ එම් මහින්ද සිරිවර්ධන මහතා අවධාරණය කරයි.\nමුදල් අමාත්‍යංශ ලේකම්වරයා මේ බව පැවසුවේ මහ බැංකු පරිශ්‍රයේ “2023 ජාතික අයවැය පිළිබඳ පශ්චාත් අයවැය සංසදය යන මැයෙන්” (15) පැවති විශේෂඥ මණ්ඩල සාකච්ඡාවට එක්වෙමිනි.පෞද්ගලික අංශය හා සහ සම්බන්ධිතව සියලු දෙනාටම අවස්ථා හිමිවන ආර්ථිකයක් ඇතිකරගැනීමටද මෙම අයවැය යොදාගත් බවත්, ඒ සම්බන්ධයෙන් ක්‍රියාත්මක කළයුතු සියලු යෝජනා ක්‍රියාත්මක කිරීමට රජය සියලු උත්සාහයන් දරන බවත් මහින්ද සිරිවර්ධන මහතා වැඩිදුරටත් පැවසීය.පුද්ගලික අංශය මේ සම්බන්ධයෙන් සිය අවධානය යොමු කරනු ඇති බවත්, අයවැය තුළින් ඉතිරිපත් කරන ලද යෝජනා සම්බන්ධයෙන් සිය දායකත්වය සපයනු ඇති බව තමන් විශ්වාස කරන බවත් මුදල් අමාත්‍යංශ ලේකම්වරයා එහිදී පැවසීය. ",
    "URL": "https://sinhala.news.lk//news/political-current-affairs/item/50528-2022-11-15-23-57-13",
    "Category": "political_current_affairs"
}