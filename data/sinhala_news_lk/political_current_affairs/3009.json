{
    "Source": "https://sinhala.news.lk",
    "Timestamp": " මාර්තු 06, 2020",
    "Headline": "බංගලාදේශ ‘ශදිනොටා’ (SHADHINOTA) නෞකාව දිවයිනෙන් පිටත්ව යයි",
    "News Content": " දිවයිනට පැමිණි බංගලාදේශ නාවික හමුදාවට අයත් ‘ශදිනොටා’ (SHADHINOTA) නෞකාව මාර්තු 05 දිවයිනෙන් පිටත්ව යන ලදී.\n ඒ අනුව, දෙරටේ සහයෝගීතාවය වර්ධනය කර ගැනීමේ අරමුණින් පැමිණි මෙම නෞකාව දිවයිනේ රැදී සිටි කාල සීමාව තුළදී නෞකාවේ නැව් මුළුව ශ්‍රී ලංකා නාවික හමුදාව විසින් සංවිධානය කරනු ලැබූ විවිධ වැඩසටහන් කිහිපයකට ද සහභාගී විය. එහිදී දෙරටේ දැනුම සහ අත්දැකීම් හුවමාරු කර ගැනීමට එම වැඩසටහන් ඉවහල් වූ අතර, එය බංගලාදේශ නෞකාවේ නිලධාරීන් සහ නාවිකයින්ගේ ප්‍රශංසාවට ද ලක් විය.එසේම, සාර්ථක තෙදින නිල සංචාරය නිමා කරමින් මාර්තු 05 දිවයිනෙන් පිටත් වූ බංගලාදේශ නෞකාව වෙත නාවික සම්ප්‍රදායානුකූලව ශ්‍රී ලංකා නාවික හමුදාව විසින් සමුදීම සිදු කෙරිණි.       ",
    "URL": "https://sinhala.news.lk//news/political-current-affairs/item/37283-shadhinota",
    "Category": "political_current_affairs"
}