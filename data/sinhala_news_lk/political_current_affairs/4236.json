{
    "Source": "https://sinhala.news.lk",
    "Timestamp": " ජනවාරි 22, 2020",
    "Headline": "හම්බන්තොට ගම් නගර යා කෙරෙන බස් රථ සේවයක්",
    "News Content": "හම්බන්තොට දිස්ත්‍රික්කයේ දුෂ්කර ප්‍රදේශවල සිට ප්‍රධාන නගර වෙත ජනතාවට ගමන් කිරීමේදී සිදුවන අපහසුතා සැළකිල්ලට ගනිමින් එම ජනතාවගේ එදිනෙදා අවශ්‍යතා සඳහා ගමන් කිරීමට බස් රථයක් මාර්ගයට එක් කිරීමේ අවස්ථාවක් පසුගියදා සිදු කෙරිණි.\nප්‍රවාහන කළමනාකරණ,විදුලිබල හා බලශක්ති අමාත්‍ය  මහින්ද අමරවීර මහතාගේ ප්‍රධානත්වයෙන් ලංකා ගමනාගමන මණ්ඩලයට අයත් බස්රථයක් මෙලෙස සේවයටඑක් කරනු ලැබුවේ දඹරැල්ල, තලාව, රත්මල්වල ප්‍රදේශවල ජනතාවගේ ගමන් පහසුව සඳහාය.මිද්දෙනිය නගරයේ සිට දඹරැල්ල, තඹලපෑලැස්ස හරහා ඇඹිලිපිටිය නගරය දක්වා ගමන් කරන නව ලංගම බස් රථය නිසා තමන් මෙතෙක් මුහුණ දුන් ප්‍රවාහන ගටළුවට විසඳුමක් ලැබුණු බවද එම ජනතාව පවසයි.ජනාධිපති ගෝඨාභය රාජපක්ෂ මහතාගේ රට හදන සෞභාග්‍යමත් දැක්ම යථාර්ථයක් කරමින් සුව පහසු කාර්‍යක්ෂම ප්‍රවාහන පද්ධතියක් පොදු ජනතාව වෙත සමීප කිරීම තමාගේ අරමුණ බව මෙහිදී අමාත්‍යවරයා පැවසීය.DMU/Hambantota ",
    "URL": "https://sinhala.news.lk//news/political-current-affairs/item/36584-2020-01-22-06-24-53",
    "Category": "political_current_affairs"
}