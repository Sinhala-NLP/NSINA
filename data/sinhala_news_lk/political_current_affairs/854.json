{
    "Source": "https://sinhala.news.lk",
    "Timestamp": " මාර්තු 22, 2017",
    "Headline": "පඬුවස්නුවර මධ්‍ය මහා විද්‍යාලයට තාක්ෂණික පීඨයක්",
    "News Content": "දැනුම කේන්ද්‍රීය සංවර්ධන අරමුණු සාක්ෂාත් කරගැනීම සඳහා ක්‍රියාත්මක ප්‍රාථමික පාසල් හා ද්විතියික පාසල් ප්‍රතිනිර්මාණය කිරීමේ ජාතික වැඩසටහන යටතේ කුලි/පඬුවස්නුවර මධ්‍ය මහා විද්‍යාලයේ ඉදිකරන ලද තාක්ෂණික පීඨය විවෘත කිරීමේ උත්සවය අධ්‍යාපන අමාත්‍ය අකිල විරාජ් කාරියවසම් මහතාගේ ප්‍රධානත්වයෙන් පසුගිය දා සිදු කෙරිණි.  \nමීට අමතරව රුපියල් ලක්ෂ 40 ක් වටිනා තාක්ෂණික උපකරණ ද ලබා දීම සිදු විය. මෙම උත්සව අවස්ථාවට නිවාස හා ඉදිකිරීම් නියෝජ්‍ය අමාත්‍ය ඉන්දික බණ්ඩාරනායක හා පාර්ලිමේන්තු මන්ත්‍රී තුෂාර ඉඳුනිල් අමරසේන යන මහත්වරුන් ඇතුළු පිරිසක් සහභාගි වූහ. ",
    "URL": "https://sinhala.news.lk//news/political-current-affairs/item/22212-2017-03-22-02-47-00",
    "Category": "political_current_affairs"
}