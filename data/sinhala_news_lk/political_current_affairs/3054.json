{
    "Source": "https://sinhala.news.lk",
    "Timestamp": " අගෝස්තු 30, 2019",
    "Headline": "ජපානයේ රැකියා සඳහා යාමට නියමිත පුහුණු ශ්‍රමිකයින් සඳහා නොමිලේ ගුවන් ටිකට්පත් ප්‍රදානය කෙරේ",
    "News Content": "2018 සහ 2019 වසර වල ජපානය සමඟ ශ්‍රී ලංකාව ඇති කර ගත් ගිවිසුම් වලට අනුව මහඟු අවසථාවක් ලෙස උදා කර දෙමින් 110 වන කණ්ඩායම ලෙස පුහුණු ශ්‍රමිකයින් 08 දෙනකු අද දින ජපානය බලා පිටත් වන බව අමාත්‍ය හරීන් ප්‍රනාන්දු මහතා අද (30) පැවසීය.\nඒ මහතා මේ බව පවසා සිටියේ, විදුලි සංදේශ, විදේශ රැකියා සහ ක්‍රීඩා අමාත්‍යංශයේ දී පැවැත් වූ ජපානයේ රැකියා සඳහා පිටත්වීමට නියමිත ශ්‍රී ලාංකික ශ්‍රමිකයින් වෙනුවෙන් නොමිලේ ගුවන් ටිකට්පත් පිරිනමන අවස්ථාවට එක් වෙමිනි.ඒ අනුව, මෙම ශ්‍රමිකයින් ජපානයේ රැකියාවක් සමඟ අධ්‍යාපන කටයුතු සිදු කරගනිමින් උසස් වෘත්තියක නියැලීමේ මහඟු අවස්ථාවක් උදාකරගනිමින් මෙම තාක්ෂණික හා සේවාස්ථ පුහුණු වැඩසටහන යටතේ සත්තු සේවාවන් සහ ඉදිකිරීම් ක්ෂේත්‍රයේ අංශයන්හි පුහුණුව ලබා ජපන් භාෂාව සඳහා N4 සහ N3 මට්ටමේ සුදුසුකම් ලබා සඳහා රැකියාවන් ට පිටත්වීමට නියමිතයි.විදේශ සේවා නියුක්ති කාර්යාංශය ජපානයත් සමඟ කරන මෙම වැඩසටහන IM JAPAN ආයතනය ජපානයේ මෙම කණ්ඩායම එරටට ගෙන්වන බව සඳහන් කෙරිණි.ඒ අනුව, විදේශ සේවා නියුක්ති කාර්යාංශයේ සිදු කරන මෙම වැඩසටහන සඳහා ඕනෑම අයෙකුට ඉදිරිපත් විය හැකි බවත්, ලංකාව තුල ඕනෑම විදේශ සේවා නියුක්ති කාර්යාංශයකට බැඳී N5 විභාගය සිදු කරගනිමින් මෙම මහඟු අවස්ථාව උදා කර ගත හැකි බවත්, රජය විසින් කිසිදු අයකිරීමක් සිදු නොකරන බවත්, මේ සඳහා ජාවාරම්කරුවන්ට නොරැවැටෙන ලෙසත් ජනතාවගෙන් ඉල්ලා සිටි අමාත්‍යවරයා ඊළඟ N5 විභාගය දෙසැම්බර් මස දී පැවැත්වීමට නියමිත බවත්, වැඩිදුරටත් පවසා සිටියේය. අධීක්ෂණ මන්ත්‍රී මනූෂ නානායක්කාර, ජපානයේ ශ්‍රී ලංකා නියෝජිත කළමනාකරු කවහරා, ජපන් භාෂා ආචාර්ය ඉකෙදා යන මහත්ම මහත්මීහු මෙම අවස්ථාව සඳහා සහභාගී වූහ. ",
    "URL": "https://sinhala.news.lk//news/political-current-affairs/item/34853-2019-08-30-08-56-24",
    "Category": "political_current_affairs"
}