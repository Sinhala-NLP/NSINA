{
    "Source": "https://sinhala.news.lk",
    "Timestamp": " අප්‍රේල් 12, 2016",
    "Headline": "ලංකා බැංකුවේ 627වන ශාඛාව ජනතා  අයිතියට",
    "News Content": "ලංකා බැංකුවේ 627වන ශාඛාව ලෙස ගාල්ල, නාගොඩ ලංකා බැංකු නව ශාඛාව විවෘත කිරීම ස්වදේශ කටයුතු අමාත්‍ය වජිර අබේවර්ධන මහතාගේ ප්‍රධානත්වයෙන් පසුගිය දා සිදු විය.\nගාල්ල දිස්ත්‍රික්කයේ 23 වන ලංකා බංකු ශාඛාව ලෙස විවෘත වන මෙම ශාඛාව මගින් නවීන බැංකුකරණය නාගොඩ ගනුදෙනුකාර භවතුන් වෙත සමීප කරවීය. නාගොඩ ලංකා බැංකු ශාඛාව විවෘත කිරීමේ අවස්ථාව සඳහා අමාත්‍ය ගයන්ත කරුණාතිලක ගාල්ල දිස්ත්‍රික් පාර්ලිමේන්තු මන්ත්‍රීවරුන් වන විජේපාල හෙට්ටිආරච්චි, බන්දුල ලාල් බණ්ඩාරගොඩ, දකුණු පළාත් සභා මන්ත්‍රී සුනිල් සේනානායක, ලංකා බැංකුවේ සභාපති ජනාධිපති නීතිඥ රෝලන්ඩ් පෙරේරා, ලංකා බැංකුවේ කළමනාකරු ඩී.එම්. ගුණසේකර, දකුණු පළාත් සහකාර කළමනාකරු ඩී.කේ. පියසෝම එවර් ග්‍රීන් සමූහ ව්‍යාපාරයේ සභාපති අනුර ඩී.සිල්වා යන මහත්වරු ඇතුළු ගනුදෙනුකාර භවතුන් විශාල පිරිසක් සහභාගී වූහ. ",
    "URL": "https://sinhala.news.lk//news/political-current-affairs/item/17221-627",
    "Category": "political_current_affairs"
}