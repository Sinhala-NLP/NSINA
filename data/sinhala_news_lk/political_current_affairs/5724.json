{
    "Source": "https://sinhala.news.lk",
    "Timestamp": " ඔක්තෝබර් 18, 2019",
    "Headline": "තැපැල් ඡන්ද පත‍්‍රිකා තැපැල් කාර්යාල වෙත බෙදා හැරීම ඇරඹේ",
    "News Content": "ජනාධිපතිවරණයෙහි තැපැල් ඡුන්ද පත‍්‍රිකා දිස්ත‍්‍රික් මැතිවරණ කාර්යාල හරහා තැපැල් කාර්යාල වෙත බෙදා හැරීම අද (18) ආරම්භ කළ බව මැතිවරණ කොමිෂන් සභාවේ අධ්‍යක්‍ෂ (සැලසුම්) චන්න පී. ද සිල්වා මහතා රජයේ නිල පුවත් වෙබ් අඩවියට පැවසීය.\nදිවයින පුරා සහතික කිරීමේ නිලධාරීන්හට ඔක්තෝබර් 25 වන දිනට පෙර තැපැල් ඡන්ද පත‍්‍රිකා ලබා දීමට කටයුතු කරන බව ඒ මහතා වැඩි දුරටත් පැවසීය.මෙවර ජනාධිපතිවරණයට අදාළ තැපැල් ඡන්ද ප‍්‍රකාශයට පත් කිරීම ඔක්තෝබර් 31 හා නොවැම්බර් 01 වන දිනයන්හි දී පැවැත්වෙන අතර මෙවර තැපැල් ඡන්දය ප‍්‍රකාශයට පත් කිරීමට අයදුම්කරුවන් 6,59,317 ක් සුදුසුකම් ලබා තිබේ. ",
    "URL": "https://sinhala.news.lk//news/political-current-affairs/item/35398-2019-10-18-07-17-10",
    "Category": "political_current_affairs"
}