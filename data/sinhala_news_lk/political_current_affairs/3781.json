{
    "Source": "https://sinhala.news.lk",
    "Timestamp": " මැයි 16, 2019",
    "Headline": "මැයි දහතුන් වැනිදා කලබල ඇති කළ පිරිස් වල අරමුණ රජය අසීරුතාවයට පත් කිරීමයි -අමාත්‍ය රංජිත් මද්දුම බණ්ඩාර",
    "News Content": "අප්‍රේල් 21 වැනි දා ප්‍රහාරයන්ගෙන් පසු ගතවූ සති තුන තුළ රට සාමාන්‍ය තත්වයට පත්වෙමින් තිබියදී පසුගිය 13 වැනිදා සංවිධානය වූ පිරිසක් හලාවත,කුලියාපිටිය නාරම්මල හා නිකවැරටිය ආදී ප්‍රදේශ වල කලබල ඇති කෙළේ කළේ, රජය අසීරුතාවයට පත් කිරීමේ අරමුණින් බව රාජ්‍ය පරිපාලන හා ආපදා කළමනාකරණ ඇමති රංජිත් මද්දුමබණ්ඩාර මහතා පවසයි.\nජාතිවාදීන්ගේ මේ ක්‍රියා වලින් සමහරු පටු දේශපාලන වාසි ගැනීමට කටයුතු කරන බවත් අගමැතිවරයා කැබිනට් මණ්ඩලය වහා රැස් කොට පොලීසියට හා ආරක්ෂක හමුදාවලට බල තල ලබා දී මේ තත්ත්වය පාලනය කළ බවත් අරලියගහ මන්දිරයේ දී ඊයේ (15)පැති මාධ්‍ය හමුවකදී ඇමතිවරයා කීය.\"රටක හොඳම ආයෝජනය අධ්‍යාපනයයි .සමහරු අසත්‍ය ප්‍රචාර ගෙන යමින් පාසල් විවෘත කිරීමට විරුද්ධව කටයුතු කලා .රජය පාසල් විවෘත කෙළේ පොලිස්පතිගෙන් හා හා හමුදා පතිවරුන් ගෙන් විමසා බලා ආරක්ෂාව තහවුරු කිරීමෙන් පසුව බව ද මද්දුම බණ්ඩාර මහතා සඳහන් කෙළේ ය . අප්‍රේල් 21 දා ප්‍රහාරයන් පිළිබඳව අපරාධ පරීක්ෂණ දෙපාර්තමේන්තුව විසින් සිදුකරගෙන යන පරීක්ෂණ වලින්සියයට අනූවක් පමණ දැන් අවසන් වී ඇති බවත් මැයි දහතුන් වැනිදා සිද්ධීන් සම්බන්ධයෙන් හැත්තෑවකට අධික පිරිසක් මේ වන විට අත්අඩංගුවට ගෙන ඇති බවත් ඒ මහතා තවදුරටත් පැවසීය . මෙහිදී අඳහස් දැක්වූ වැවිලි කර්මාන්ත ඇමැති ඇමැති නවීන් දිසානායක මහතා :.මැයි 12 සහ13 දිනවල කලබල මෙහෙය වූ පුද්ගලයින් පිළිබද තොරතුරු රජයට ලැබී ඇති අතර අපරාධ පරීක්ෂණ දෙපාර්ත මේන්තුව ඔවුන් අත්ඩංගුවට ගැනීමට කටයුතු කරගෙන යන බව කී ය .හැම විටම ජාතික ආරක්ෂාවට මුල්තැන දෙන මේ රජය අයි එස් ත්‍රස්තවාදීන් ට ශ්‍රී ලංකාවට ඇතුළු වීමට කිසිසේත්ම ඉඩ නොතබන බව ද තව දුරටත් කරුණු දැක්වූ ඇමතිවරයා අවධාරණයෙන් පැවසීය ",
    "URL": "https://sinhala.news.lk//news/political-current-affairs/item/33580-2019-05-15-23-09-34",
    "Category": "political_current_affairs"
}