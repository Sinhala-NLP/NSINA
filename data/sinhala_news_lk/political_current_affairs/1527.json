{
    "Source": "https://sinhala.news.lk",
    "Timestamp": " දෙසැම්බර් 31, 2016",
    "Headline": "පළාත් කිහිපයකට තැනින් තැන වැසි",
    "News Content": "නැගෙනහිර සහ ඌව පළාත්වලත්, හම්බන්තොට දිස්ත්‍රික්කයෙත් තැනින් තැන සිහින් වැසි වාර කිහිපයක්  ඇතිවන බව කාලගුණවිද්‍යා දෙපාර්තමේන්තුව සඳහන් කරයි.\nසබරගමුව,බස්නාහිර සහ මධ්‍යම පළාත්වලත්,ගාල්ල සහ මාතර දිස්ත්‍රික්ක වලත් ස්ථාන ස්වල්පයක සවස 2.00 න් පසු වැසි හෝ ගිගුරුම් සහිත වැසි ඇතිවිය හැක. දිවයින හරහා  විටින් විට හමන තරමක් තද සුළං බලාපොරොත්තු විය හැක. ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැක. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස එම දෙපාර්තමේන්තුව ජනතාවගෙන් ඉල්ලා සිටී. ",
    "URL": "https://sinhala.news.lk//news/political-current-affairs/item/21073-2016-12-31-03-56-23",
    "Category": "political_current_affairs"
}