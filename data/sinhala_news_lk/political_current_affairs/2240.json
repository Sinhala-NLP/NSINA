{
    "Source": "https://sinhala.news.lk",
    "Timestamp": " ජූලි 08, 2019",
    "Headline": "සීගිරිය පරිශ්‍රයේ අනවසර කැණීම් සිදුකළ පුද්ගලයින් 5 ක් අත්අඩංගුවට",
    "News Content": "දඹුල්ල ප්‍රාදේශීය ලේකම් කොට්ඨාශයේ සීගිරිය, තල්කොටේ ග්‍රාමසේවා වසමට අයත් සියඹලන්කොරටුව යාය ප්‍රදේශයේ අනවසර කැණීම් සිදුකළ පුද්ගලයින් 5 දෙනෙක් පසුගිය දා අළුයම අත්අඩංගුවට ගෙන තිබෙන බව නිවාස ඉදිකිරීම් හා සංස්කෘතික කටයුතු අමාත්‍යාංශය පවසයි.\nනටඹුන් සහිත ස්ථානයක් වන මෙහි අඩි 8 ක් දිගට සහ අඩි 6 ක් පළලට මෙම අනවසර කැණීම් සිදු කර තිබේ. මෙම අනවසර කැණීම් සිදු කිරීම සඳහා භාවිත කළ උපකරණ රැසක්ද පොලීසිය භාරයට ගෙන ඇති අතර සීගිරිය පුරාවිද්‍යා කාර්යාලය හා සීගිරිය පොලීසිය මේ සම්බන්ධයෙන් වැඩිදුර විමර්ශන සිදු කරමින් පවතී.සීගිරිය හා දඹුල්ල ප්‍රදේශයන්හි පසුගිය කාලයේ සිදුවූ මෙවන් අනවසර කැණීම් කටයතු හා නිදන් හැරීම් සම්බන්ධයෙන් නිවාස, ඉදිකිරීම් හා සංස්කෘතික කටයුතු අමාත්‍ය සජිත් ප්‍රේමදාස මහතා විසින් මධ්‍යම පළාත් භාර නියෝජ්‍ය පොලිස්පති ඩී.ආර්.එල්. රණවීර මහතාගේ විශේෂ අවධානයට ලක්කර තිබුණි. ",
    "URL": "https://sinhala.news.lk//news/political-current-affairs/item/34195-5",
    "Category": "political_current_affairs"
}