{
    "Source": "https://sinhala.news.lk",
    "Timestamp": " ජනවාරි 17, 2020",
    "Headline": "මහවැලි ජනතාවගේ ගැටළු රැසකට විසඳුම්",
    "News Content": "මහවැලි ජනතාවගේ ගැටළු රැසක් එම අවස්ථාවේ දී ම විසඳීමට හැකි වූ ශ්‍රී ලංකා මහවැලි අධිකාරියේ පළාත් දිනය  මහවැලි සංවර්ධන රාජ්‍ය අමාත්‍ය රොෂාන් රණසිංහ මහතාගේ ප්‍රධානත්වයෙන් මනම්පිටිය ප්‍රතිභා ශාලාවේ දී (16) පැවත්විණි. ඒ සඳහා ශ්‍රී ලංකා මහවැලි අධිකාරියේ එක් එක් විෂය ක්ෂේත්‍රයන්ට සම්බන්ධ සියළු නිළධාරින් සහභාගි වීය.\nමහවැලි ‘බී’ කලාපයේ ජනපදිකයන් අතර ඇති මහවැලිය සම්බන්ධ ගැටළු ජංගම සේවයක් ලෙස ක්‍රියාත්මක වී කඩිනම් ව විසඳා දීම මෙම පළාත් දිනය පැවැත්වීමේ අරමුණ වී තිබේ.එහි දී මහවැලි ජනතාවගේ ගැටළු රැසක් එම අවස්ථාවේ දී ම විසඳීමට හැකි වූ අතර එලෙස එම අවස්ථාවේ දී විසදීමට නොහැකි වූ ගැටළු මාස දෙකක් ඇතුළත විසඳා දීමට කටයුතු කරන ලෙස රාජ්‍ය අමාත්‍යවරයා අදාළ නිළධාරින්ට උපදෙස් දී ඇත. ",
    "URL": "https://sinhala.news.lk//news/political-current-affairs/item/36510-2020-01-17-00-10-24",
    "Category": "political_current_affairs"
}