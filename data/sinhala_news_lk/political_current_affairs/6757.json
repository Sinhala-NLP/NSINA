{
    "Source": "https://sinhala.news.lk",
    "Timestamp": " ජූලි 01, 2016",
    "Headline": "කාර්යක්ෂමතා කඩඉම් විභාගය සදහා අයදුම් පත් භාර ගැනීම 08 වනදා දක්වා",
    "News Content": "ශ්‍රී ලංකා තොරතුරු හා සන්නිවේදන තාක්ෂණ සේවයේ පළමු, දෙවන සහ තුන්වන පන්තියේ නිලධාරීන් සඳහා වන කාර්යක්ෂමතා කඩඉම් විභාග ජූලි මස 16 සහ 17 යන දෙදින තුළ ශ්‍රී ලංකා සංවර්ධන පරිපාලන ආයතනය මගින් පැවැත්වීමට නියමිතය.\nරාජ්‍ය සේවා කොමිෂන් සභාවේ අනුමැතිය මත රාජ්‍ය පරිපාලන චක්‍රලේඛ 16/2016 සහ ඒකාබද්ධ සේවා චක්‍රලේඛ 04/2016 මගින් මාර්ගගත (Online) ක්‍රමයට මෙම විභාගය සඳහා අයදුම් පත් කැඳවනු ලැබේ.  ශ්‍රී ලංකා සංවර්ධන පරිපාලන ආයතනයේ නිල වෙබ් අඩවිය වන www.slida.lk වෙබ් අඩවියේ මෙනු පරිත්තෙන් Examination උප මෙනුව විවෘත කර තමන්ට අදාළ විභාගය තෝරා ගැනීමෙන් විභාග අයදුම් පත්‍රය සම්පූර්ණ කිරීමට හැකිය. ඉහත චක්‍රලේඛ රාජ්‍ය පරිපාලන හා කළමනාකරණ අමාත්‍යාංශයේ වෙබ් අඩවියේ ද පළකර ඇති අතර ජුනි 25 වන දින සිට ජූලි 08 දින දක්වා කාලය තුළ පමණක් අයදුම් පත් කැඳවනු ලබන බවට රාජ්‍ය පරිපාලන හා කළමනාකරණ අමාත්‍යංශය දන්වා සිටී. ",
    "URL": "https://sinhala.news.lk//news/political-current-affairs/item/18482-08",
    "Category": "political_current_affairs"
}