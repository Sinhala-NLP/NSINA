{
    "Source": "https://sinhala.news.lk",
    "Timestamp": " නොවැම්බර් 03, 2017",
    "Headline": "වායුගෝලයේ කැළඹිලි තත්ත්වය තවදුරටත්",
    "News Content": "දිවයින ආශ්‍රිත  පහළ වායුගෝලයේ කැළඹිලි ස්වභාවය තවදුරටත් පවතිනබව කාලගුණවිද්‍යා දෙපාර්තමේන්තුව නිවේදනය කරයි.\n මේ හේතුවෙන්, දිවයිනේ බොහෝ පළාත්වල අහස වලාකුළින් බරව පවතින අතර වැසි සහිත කාලගුණ තත්වයක් බලාපොරොත්තු වේ.දිවයිනේ බොහෝ පළාත්වල වැසි හෝ ගිගුරුම් සහිත වැසි  ඇති වේ. සමහර ස්ථානවලට, විශේෂයෙන්ම උතුර, සබරගමුව, දකුණ, මධ්‍යම සහ ඌව පළාත්වල පැය 24 ක් තුල මි.මී 100 ට වැඩි  තද වැසිද ඇති විය හැක.දිවයිනේ බස්නාහිර, සබරගමුව, මධ්‍යම, සහ වයඹ පළාත්වල සමහර ප්‍රදේශවල උදය කාලයේදී මිහිදුම් සහිත තත්ත්වයක් අපේක්ෂා කළ හැකි බව කාලගුණවිද්‍යා දෙපාර්තමේන්තුව පවසයි. ",
    "URL": "https://sinhala.news.lk//news/political-current-affairs/item/25818-2017-11-03-00-57-56",
    "Category": "political_current_affairs"
}