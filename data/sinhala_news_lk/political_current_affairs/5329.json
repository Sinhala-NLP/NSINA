{
    "Source": "https://sinhala.news.lk",
    "Timestamp": " සැප්තැම්බර් 06, 2019",
    "Headline": "පලාලි ගුවන් ගමන් ඔක්තෝබර් මස සිට ආරම්භ කිරීමට බලාපොරොත්තු වෙනවා - උතුරේ ජනතාවට විශාල සේවයක්- අමාත්‍ය අර්ජුන රණතුංග",
    "News Content": "පලාලි ගුවන් තොටුපල හි ගුවන් ගමන් ඔක්තෝබර් මස සිට ආරම්භ කිරීමට බලාපොරොත්තු වන බවත් මෙමඟින් උතුරේ ජනතාවට ඉන්දියාවට පහසුවෙන් ගමන් කිරීමේ අවස්ථාව උදා වෙන බවත් කාලය සහ වියදම ද අඩු කර ගත  හැකි බවත් ප්‍රවාහන හා සිවිල් ගුවන්සේවා අමාත්‍ය අර්ජුන රණතුංග මහතා පවසයි.\nඅමාත්‍යවරයා අද (6) පාර්ලිමේන්තුවේ දී මේ බව සඳහන් කළේ ස්ථාවර නියෝග 27 (2) යටතේ මන්ත්‍රී ඩග්ලස් දේවානන්ද  මහතා මතු කළ ප්‍රශ්නයකට පිළිතුරු ලබාදෙමිනි.ගුවන්තොටුපල සිවිල් කටයුතු එක් පැත්තකත් හමුදාවේ කටයුතු වෙනත් පැත්තකත් සිදු වෙනවා. එය ජත්‍යන්තර ගුවන්  සේවා වල අවශ්‍යතාවය අනුව සිදුවන්නක්. පලාලි ඉඩම් පිළිබඳව සාකච්ඡා කළා.අඩු පාඩු ගැනත් සාකච්ඡා කළා.සමහර ඉඩම්වල අයිතිය තහවුරු කරගැනීමට  තරම් කරුණු නෑ. එය තහවුරු කරනවා නම් වන්දි ලබාදීමට පුළුවන්.මෙම ගුවන් තොටුපලෙන් උතුරේ ජනතාවට විශාල  සේවයක් ලැබෙනවා යැයි ද අමාත්‍යවරයා පැවසීය.  ",
    "URL": "https://sinhala.news.lk//news/political-current-affairs/item/34940-2019-09-06-05-36-07",
    "Category": "political_current_affairs"
}