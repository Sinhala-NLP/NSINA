{
    "Source": "https://sinhala.news.lk",
    "Timestamp": " ඔක්තෝබර් 07, 2017",
    "Headline": "සමෘද්ධි සංවර්ධන දෙපාර්තමේන්තුවේ නව අධ්‍යක්ෂ ජනරාල් වැඩ අරඹයි",
    "News Content": "සමාජ  සවිබලගැන්වීම් , සුභ සාධන හා කදුරට උරුමය  පිළිබද අමාත්‍යාංශය යටතේ  ඇති විශාලම ආයතනය වන සමෘද්ධි සංවර්ධන දෙපාර්තමේන්තුවේ නව අධ්‍යක්ෂ ජනරාල්වරයා ලෙස ආචාර්ය සුනිල් ජයන්ත නවරත්න  මහතා ඊයේ( 06 ) වැඩ බාරගත්තේ ය.\nඒ මහතා මීට පෙර උසස් අධ්‍යාපන අමාත්‍යාංශයේ  ලේකම්වරයා ලෙසත් , ජාතික තරුණ සේවා සභාවේ අධ්‍යක්ෂ ජනරාල්වරයා ලෙසත්  , සමෘද්ධි , ග්‍රාමිය සංවර්ධන , කදුරට සංවර්ධන හා පාර්ලිමේන්තු කටයුතු අමාත්‍යාංශයේ ලේකම්වරයා ලෙසත් , විවිධ රාජ්‍ය ආයතන වල ප්‍ර‍ධාන තනතුරු රාශියක් දැරූ අයෙකි.සමාද්ධි සංවර්ධන දෙපාර්තමේන්තුවේ දී ඒ මහතා වැඩ භාරගත් අවස්ථාව සදහා අමාත්‍ය එස්.බී.දිසානායක , අමාත්‍යාංශ ලේකම් ශිරාණි වීරකෝන් , අතිරේක ලේකම් හා හිටපු වැඩ බලූ සමෘද්ධි අධ්‍යක්ෂ ජනරාල් ප්‍ර‍දීප් යසරත්න , සමාජ ආරක්ෂණ මණ්ඩලයේ සභාපති කීර්ති මාවැල්ලගේ යන මහත්වරුන්ද ඇතුළුව සමෘද්ධි සංවර්ධන දෙපාර්තමේන්තුවේ  නිලධාරින් රාශියක් සහභාගි වූහ. ",
    "URL": "https://sinhala.news.lk//news/political-current-affairs/item/25367-2017-10-06-15-18-21",
    "Category": "political_current_affairs"
}