{
    "Source": "https://sinhala.news.lk",
    "Timestamp": " ජූනි 28, 2020",
    "Headline": "කොවිඩ් -19 සෞඛ්‍ය හා සමාජ සුරක්ෂණ අරමුදලට මුදලක් පරිත්‍යාග",
    "News Content": "ශ්‍රී ලංකා අක්ෂිදාන සංගමය මඟින් කොවිඩ් -19 සෞඛ්‍ය හා සමාජ සුරක්ෂණ අරමුදලට ලබාදීම සඳහා රුපියල් ලක්ෂයක මුදලක් පරිත්‍යාග කළ අතර, එම මුදල ( 26) පෙරවරුවේ අරලියගහ මන්දිරයේ දී අග්‍රාමාත්‍ය මහින්ද රාජපක්ෂ මහතා වෙත පිරිනමනු ලැබීය.\nශ්‍රී ලංකා අක්ෂිදාන සංගමයේ සේවකයින් සහ නිලධාරින් විසින් පරිත්‍යාග කරන ලද එම මුදල අග්‍රාමාත්‍යවරයා වෙත භාරදුන් එම සංගමයෙහි ප්‍රධාන ලේකම් ඊ.එම්.එච්.බී මොරගස්වැව මහතා, ඉදිරියේ දී කොවිඩ් -19 සෞඛ්‍ය හා සමාජ සුරක්ෂණ අරමුදලට තවදුරටත් මුල්‍යමය පරිත්‍යාග සිදුකිරීමට බලාපොරොත්තු වන බව ද පැවසීය.තවද HDFC බැංකුවේ සේවකයින් සහ නිලධාරින් විසින් කොවිඩ් -19 සෞඛ්‍ය හා සමාජ සුරක්ෂණ අරමුදලට ලබාදීම සඳහා රුපියල් මිලියන 1.2ක මුදලක් ඊයේ දින අග්‍රාමාත්‍ය මහින්ද රාජපක්ෂ මහතා වෙත භාරදෙනු ලැබිණි.HDFC බැංකුවේ සභාපති වසන්ති මංචනායක මහත්මිය සහ සාමාන්‍යාධිකාරී පාලිත ගමගේ මහතා ඇතුළු පිරිසක් එම අවස්ථාවට එක්වූහ ",
    "URL": "https://sinhala.news.lk//news/political-current-affairs/item/38737-19",
    "Category": "political_current_affairs"
}