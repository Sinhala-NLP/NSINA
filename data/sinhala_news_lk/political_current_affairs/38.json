{
    "Source": "https://sinhala.news.lk",
    "Timestamp": " සැප්තැම්බර් 11, 2015",
    "Headline": "කොළඹ සිට චෙන්නායි බලා ගමන් ගත් UL 125 ගුවන් යානය ආරක්ෂිතව ගොඩබස්වයි",
    "News Content": "විවිධ මාධ්‍ය වාර්තා වලට තුඩුදුන්  ශ්‍රීලංකන් ගුවන් සමාගමේ  UL 125 දරණ කොළඹ සිට චෙන්නායි බලා  ඊයේ (09)  ගමන් ගත් යානාව පිළිබඳව ගුවන් සමාගම කරුණු පැහැදිළි කර සිටියි. මෙම UL 125 දරණ  කොළඹ සිට චෙන්නායි බලා  ගුවන්ගත කළ යානාව ඊයේ ආරක්ෂිතව චෙන්නායි ජාත්‍යන්තර ගුවන් තොටුපළ වෙත ගොඩබස්සන ලදී. මෙම ගුවන් යානයේ මගීන් 102 ක් සහ 12 දෙනෙකුගෙන් යුත් කාර්යමණ්ඩලයක්  ගමන් ගෙන ඇත.\nමෙම ගුවන් යානය චෙන්නායි වෙත  ගොඩබැස්සවීමේ දී එහි හයිඩ්‍රොලික් පද්ධතියක රත්වීමකට මුහුණ දුන් අතර  ගුවන් නියමුවන් විසින් ගුවන් යානය ආරක්ෂිතව ගොඩබැස්සවීමෙන් පසුව ගුවන්  තොටුපළ කාර්ය මණ්ඩලයේ සහාය ඉල්ලුම් කරන ලදී.  ඒ අනුව  මෙම ගුවන් යානාව ගුවන් යානා නැවතුම වෙත ඇදගෙන යන ලදී. පසුව මෙම තාක්ෂණික දෝෂය සුළු වේලාවකින් නිවැරදි කළ අතර පැය 2ක ප්‍රමාදයකින් පසු මෙම ගුවන් යානය UL 126 නමින් කොළඔ බලා පිටත්ව එන ලදී.    ශ්‍රීලංකන් ගුවන් සමාගම අවධාරණයෙන් ප්‍රකාශ කර සිටින්නේ  ගුවන් මගීන්ගේ ආරක්ෂාව වෙනුවෙන් ගුවන් සමාගම කැපවීමෙන් කටයුතු කරන බවත් මාධ්‍ය වාර්තා හි  සඳහන් කර ඇති කරුණු වන මෙම අවස්ථාවේ  ගුවන් මගීන් හා කාර්ය මණ්ඩලය අනතුරකට පත්ව ඇතැයි සඳහන් කිරීම සාවද්‍ය බවත් ය. SDF ",
    "URL": "https://sinhala.news.lk//news/political-current-affairs/item/13409-ul-125",
    "Category": "political_current_affairs"
}