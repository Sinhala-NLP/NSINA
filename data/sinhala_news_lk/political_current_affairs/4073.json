{
    "Source": "https://sinhala.news.lk",
    "Timestamp": " අගෝස්තු 24, 2020",
    "Headline": "ජනතා ගැටලුවලට විසඳුම් දෙමින් කුරුණෑගල සංවර්ධනයට අග්‍රාමාත්‍යවරයාගෙන් උපදෙස්",
    "News Content": "යාපහුව, පඩුවස්නුවර සහ කුරුණෑගල සංචාරක පුරවරයක් ලෙස සංවර්ධන කිරීමට අදාළ උපදෙස් සංචාරක අමාත්‍යවරයාටයොමුකරන බව අග්‍රාමාත්‍ය මහින්ද රාජපක්ෂ මැතිතුමා 22 දින දින පැවැසීය.\nකුරුණෑගල මොරගොල්ලාගම, සියඹලන්ගමුව වැව් තාවුල්ලේ පැවැති ජනතා හමුවේදී යොමු වූ ප්‍රශ්නවලට පිළිතුරු දෙමින් අග්‍රාමාත්‍ය මහින්ද රාජපක්ෂ මහතා මේ බව අවධාරණය ක‍‍ළේය. මහව, පොල්පිතිගම අධ්‍යාපන කලාප‍යේ පාසල්වල පවතින භෞතික ගැටලු කඩිනමින් සොයාබලා ඊට විසඳුම් ලබාදෙන්නැයි වයඹ පළාත් ආණ්ඩුකාර ඒ.ජේ.එම් මුසම්මිල් මහතාට අග්‍රාමාත්‍යවරයා විසින් මෙහිදී උපදෙස් ලබා දුන්නේය.කුඹුක්කඩවල මාර්ගය සහ අලි මිනිස් ගැටුමෙන් පීඩාවිදින තලාගල ගම්මානයට වැටී තිබෙන මාර්ගය ඉතා කඩිමින් සංවර්ධනය කර දෙන බව පැවසූ අග්‍රාමාත්‍යවරයා, විදුලිය නොමැති ප්‍රදේශවලට විදුලිය ලබාදීමටත්, ඉඩම් ගැටලු විසදමින් සියඹලන්ගමුව රෝහල ඇතුළු යටිතල පහසුකම් සංවර්ධනය කිරීමටත් අවශ්‍ය උපදෙස් ලබා දුන්නේය.මෙම අවස්ථාවට එක්ව සිටි හිරියාගල හත්පත්තුවේ ප්‍රධාන අධිකරණ සංඝනායක තිහව ගස්සන් දළුපොත හා නාගොල්ල රජමහාවිහාරවල උභය විහාරාධිපති ගනේගොඩ රතනජෝති නාහිමි පැවිදි අනුශාසනාවක් පැවැත්වූහ.එක්සත් ජාතික පක්ෂය විජාතික අවශ්‍යතා අනුව කටයුතු කරන විට ඉන් පිටතට පැමිණි ඩී. ඒ. රාජපක්ෂ මැතිතුමා සහ එස්.ඩබ්ලිව්.ආර්.ඩී. බණ්ඩාරනායක මැතිතුමා ශ්‍රී ලංකා නිදහස් පක්ෂය බිහි කළ බව සිහිපත් කළ රතනජෝති නාහිමියෝ, අනතුරුව සිරිමා‍වෝ බණ්ඩාරනායක මැතිනියගේ වැඩපිළිවෙළට ඇයගේ දරුවන්ගෙන්ම සහයක් නොලැබෙනවිට එදා බෙලිඅත්තෙන් පාර්ලිමේන්තුවට තේරී පත්වූ මහින්ද රාජපක්ෂ මැතිතුමා පක්ෂය ආරක්ෂා කිරීමට ඉදිරිපත් වූ බව සිහිපත් කළහ.       ",
    "URL": "https://sinhala.news.lk//news/political-current-affairs/item/39439-2020-08-23-14-39-23",
    "Category": "political_current_affairs"
}