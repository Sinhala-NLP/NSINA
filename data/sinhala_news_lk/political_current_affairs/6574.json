{
    "Source": "https://sinhala.news.lk",
    "Timestamp": " ජනවාරි 26, 2022",
    "Headline": "මේ මොහොතේ රට වසා දැමීමට තුඩු නොදෙන ලෙස අපේ පරිසරය සකස් කරගත යුතුයි - නියෝජ්‍ය සෞඛ්‍ය සේවා අධ්‍යක්ෂ ජනරාල්",
    "News Content": "මේ මොහොතේ රට වසා දැමීම සම්බන්ධයෙන් කිසිදු තීරණයක් ගෙන නොමැති බවද, මෙම අවස්ථාවේ රට වසා දැමීම නොව රට වසා දැමීමට තුඩු නොදෙන ලෙස අපේ පරිසරය සකස් කරගත යුතු බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් මහතා කියා සිටියේය.\nඔහු මේ බව කියා සිටියේ අද (26) රජයේ නිල පුවත් වෙබ් අඩවියට අදහස් දක්වමිනි.වසුගිය වකවානුවේ රට වසා තැබීම හේතුවෙන් රට යම් අර්බුදකාරී තත්ත්වයකට මුහුණපෑ බව සිහිපත් කළ නියෝජ්‍ය සෞඛ්‍ය සේවා අධ්‍යක්ෂ ජනරාල්වරයා දෛනික රෝගීන්ගේ වැඩිවීම තවමත් 800 – 900 ඉක්මවා නොමැති බවද සදහන් කළේය.රට වසාදැමීමේ තත්ත්වයකට පත්නොවීම සදහා ජනතාව විසින් සෞඛ්‍ය පුරුදු පිළිපදිමින් රෝගය වැළදීමෙන් වැළකී සිටීමත්, එන්නත ලබාගැනීමත් වැදගත් වන බව ඔහු අවධාරණය කළේය.ඇතැම් දුර්මත සහ විවිධ කටකතා පැතිරීම හේතුවෙන් බූස්ටර් එන්නත ලබාගැනීමට ඇතැම් පිරිස් මැළිකමක් දක්වන බව පැවසූ විශේෂඥ වෛද්‍ය හේමන්ත හේරත් මහතා, එම කතා පිළිබදව විමර්ශන කළ විට 99%ක්ම එවැනි දෙයක් සිදුවී නොමැති යැයිද, රෝගයෙන් ආරක්ෂා වීම සදහා ජනතාව බියනොවී බූස්ටර් එන්නත ලබාගත යුතු යැයිද සදහන් කළේය.  ",
    "URL": "https://sinhala.news.lk//news/political-current-affairs/item/47190-2022-01-26-04-57-57",
    "Category": "political_current_affairs"
}