{
    "Source": "https://sinhala.news.lk",
    "Timestamp": " මාර්තු 16, 2019",
    "Headline": "කෙන්යා - ශ්‍රී ලංකා සබදතා නව ක්ෂේත්‍ර ඔස්සේ සවිමත් කර ගැනීමට දෙරටේ නායකයෝ එකඟතාවයක",
    "News Content": "කෙන්යාව සහ ශ්‍රී ලංකාව අතර ද්විපාර්ශ්වික සබදතා නව ක්ෂේත්‍ර ඔස්සේ ශක්තිමත් කර ගැනීමට දෙරටේ නායකයෝ එකඟ වෙති.\nකෙන්යාවේ නිල සංචාරයක නිරත ජනාධිපති ගරු මෛත්‍රීපාල සිරිසේන මැතිතුමා සහ කෙන්යා ජනාධිපති උහුරු කෙන්යාටා මැතිතුමා අතර නිල හමුව අද (15) දහවල් සිදු වූ අතර එහි දී නායකයෝ මේ පිළිබ`ද දීර්ඝ ලෙස සාකච්ඡා කළහ. කෙන්යා ජනාධිපති මන්දිරය වෙත ගිය ජනාධිපති ගරු  මෛත්‍රීපාල සිරිසේන මැතිතුමා කෙන්යා ජනාධිපති උහුරු කෙන්යාටා මැතිතුමා විසින් ඉතා උණුසුම් ලෙස පිළිගනු ලැබීය.සුහද කතා බහකින් අනතුරුව රාජ්‍ය නායක දෙපළ ද්විපාර්ශ්වික සාකච්ඡාවලට එක් වූහ. ",
    "URL": "https://sinhala.news.lk//news/political-current-affairs/item/32783-2019-03-15-23-21-22",
    "Category": "political_current_affairs"
}