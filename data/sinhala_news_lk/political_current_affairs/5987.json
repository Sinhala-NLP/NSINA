{
    "Source": "https://sinhala.news.lk",
    "Timestamp": " මැයි 23, 2022",
    "Headline": "21 වන ව්‍යවස්ථා සංශෝධනය කැබිනට් මණ්ඩලයට",
    "News Content": "21 වන ව්‍යවස්ථා සංශෝධනය පිළිබඳ කමිටුව අද රැස් වූ බවත් අධිකරණ අමාත්‍ය විජේදාස රාජපක්ෂ මහතාගේ කෙටුම්පත සාකච්ඡා කොට එය කැබිනට් මණ්ඩලයට ඉදිරිපත් කිරීමට තීරණය කළ බව අග්‍රාමාත්‍ය රනිල් වික්‍රමසිංහ මහතා පවසයි.\nඅද (23) මාධ්‍ය වෙත විශේෂ ප්‍රකාශයක් කරමින් අග්‍රාමාත්‍යවරයා මේ බව පැවසීය.කැබිනට් මණ්ඩලයේ සාකච්ඡා කර පක්ෂ නායකයින්ට ලබා දී ඒ අය සමඟ සාකච්ඡා කර නැවත කැබිනට් මණ්ඩලයට වාර්තා කරන්න කියා දැනුම් දුන් බවද අග්‍රාමාත්‍යවරයා පැවසීය. සිකුරාදා රැස්වී අඳහස් ලබාගැනීමත් ඉන් පසු සංශෝධන සහිතව සම්පූර්ණ වාර්තාවක් කැබිනට් මණ්ඩලයට යොමු  කරන බවද වහාම සියලු දෙනාගේ සහයෝගය සහිතව මෙම සංශෝධනය සම්මත කරගැනීමට බලාපොරොත්තු වන බවද අග්‍රාමාත්‍යවරයා පැවසීය.    ",
    "URL": "https://sinhala.news.lk//news/political-current-affairs/item/48517-21",
    "Category": "political_current_affairs"
}