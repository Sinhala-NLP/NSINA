{
    "Source": "https://sinhala.news.lk",
    "Timestamp": " ඔක්තෝබර් 06, 2021",
    "Headline": "හදිසි කැබිනට් සාකච්ඡාවක් කැඳවා ඇති බව අසත්‍ය කරුණක්- අමාත්‍ය ඩලස් අලහප්පෙරුම",
    "News Content": "අත්‍යාවශ්‍ය බඩු කිහිපයක මිළ වැඩිකිරීම සම්බන්ධයෙන් සාකච්ඡා කිරීමට හෙට (ඔක්තෝබර් 07 දින) හදිසි කැබිනට් සාකච්ඡාවක් කැඳවා ඇති බව අසත්‍ය කරුණක් බවත්, අත්‍යවශ්‍ය භාණ්ඩ සම්බන්ධයෙන් යම් ගැටලුවක්ඇති බව තමන් පිළිගන්නා බවත්, හැකි ඉක්මනින් එය කළමණාකරණය කර ගැනීමට කටයුතු කරන බවත්, කැබිනට් මාධ්‍ය ප්‍රකාශක,ජනමාධ්‍ය අමාත්‍ය ඩලස් අලහප්පෙරුම මහතා පවසයි.\nරජයේ ප්‍රවෘත්ති දෙපාර්තමේන්තු පරිශ්‍රයේ අද(ඔක්තෝබර් 06) පැවති කැබිනට් මාධ්‍ය හමුවේ දී අත්‍යාවශ්‍ය භාණ්ඩ කිහිපයක මිළ ඉහළයාම සම්බන්ධයෙන් මාධ්‍යවේදීන් විසින් කළ ප්‍රශ්න කිරීමේදී අමාත්‍යවරයා මේ බවපැවසීය.වැඩිදුරටත් අදහස් දැක්වූ අමාත්‍යවරයා පැවසුවේ, ජීවන වියදම් කමිටුව රැස්වී තීරණයක් ගනු ලැබුවේ අත්‍යාවශ්‍ය භාණ්ඩ මිළ ඉහළ යාම වැනි ජීවන ගැටලු වැළැක්වීම සඳහා බවත්, මේ වන විට ගෝලීය අර්බුදයක්හමුවේ බොහෝ රටවල අත්‍යාවශ්‍ය භාණ්ඩ මිළ ඉහළ යන බවත්ය.කෙසේ වුවද මේ මොහොතේ පාලන පක්ෂය ලෙස එහි වගකීම තමන් භාරගන්නා බවත් ,එම වගකීම පැහැර හැරීමට වත්මන් රජය කටයුතු නොකරන බවත්, යම් යම් තැන්වල ගැටලු ඇති බව පිළිගෙන එය නිරවුල් කිරීමට කඩිනම් ක්‍රියාමාර්ග ගන්නා බවත්, අමාත්‍යවරයා පැවසීය.රේගුවේ අත්අඩංගුවට ගෙන ඇති භාණ්ඩ හැර අනෙකුත් භාණ්ඩ හෙට සහ අනිද්දා (ඔක්තෝබර් 07 සහ 08) නිදහස් කිරීම බොහෝ විට සිදුවනු ඇති බවත්, විදේශයන්හි සිට ආනයනය කරන භාණ්ඩ සම්බන්ධයෙන් අදාළ සමාගම්වලට ගෙවීම සඳහා මහ බැංකුවෙන් ඩොලර් මිිලයන 50ක් මුදාහැරි බව මහබැංකු අධිපතිවරයා පැවසූ බවත්, අමාත්‍යවරයා කීය ",
    "URL": "https://sinhala.news.lk//news/political-current-affairs/item/45614-2021-10-06-09-38-27",
    "Category": "political_current_affairs"
}