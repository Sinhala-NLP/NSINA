{
    "Source": "https://sinhala.news.lk",
    "Timestamp": " අගෝස්තු 22, 2021",
    "Headline": "නිකිණි පුර පසළොස්වක පෝය අද",
    "News Content": "නිකිණි පුර පසළොස්වක පෝය දිනය අදට (22) යෙදී ඇත.\nශාසන ඉතිහාසයේ විශේෂිත සිදුවීම් කිහිපයක් හේතුවෙන් නිකිණි පුර පසළොස්වක පොහෝදිනය බෞද්ධයින්ට වැදගත් වී ඇත.ශාසන ප්‍රතිපත්තීන්ට අනුව පෙරවස් එළඹීමට නොහැකි වූ උපසම්පදා භික්ෂුන් වහන්සේලා නිකිණි පුන් පොහෝ දිනයේදී පසුවස් එළඹීම සිදු කරති. අජාසත් රජුගේ දායකත්වයෙන් සම්බුද්ධ ශාසනයේ චිරස්ථිතිය උදෙසා, රජගහ නුවර දී ප‍්‍රථම ධර්ම සංගායනාව පැවැත් වූ දිනය ලෙස ද මේ පොහෝ දිනය සළකනූ ලබයි.ආනන්ද හිමියන් රහත් භාවයට පත්වීම, බුදුරජාණන් වහන්සේගේ ලලාට ධාතුව නිදන් කර සේරුවිල මංගල චෛත්‍ය ඉදිකිරීම ආදී වැදගත් සිදු වීම් රැසක් ශාසන ඉතිහාසයෙන් වාර්තා වෙයි. කොවිඩ් වසංගතය දිවයින පුරා ව්‍යාප්තව තිබීම නිසා පනවා තිබෙන නිරෝධයන ඇදිරි නීතිය හේතුවෙන් සහ සෞඛ්‍ය මාර්ගෝපදේශවලට යටත්ව බෞද්ධ ජනතාවට වෙහෙර විහාරස්ථාන වෙත යෑමට නොහැකි වෙයි. ",
    "URL": "https://sinhala.news.lk//news/political-current-affairs/item/44849-2021-08-22-01-08-09",
    "Category": "political_current_affairs"
}