{
    "Source": "https://sinhala.news.lk",
    "Timestamp": " සැප්තැම්බර් 02, 2020",
    "Headline": "හම්බන්තොට මයුරපුර ප්‍රදේශයට බලපෑ සුළිං තත්ත්වය හේතුවෙන් සාම්ප්‍රදායික රසකැවිලි කරුවන්ගේ ව්‍යාපාර ස්ථානවල්ට හානි-අමාත්‍ය චමල් රාජපක්ෂ නිරීක්ෂණයක",
    "News Content": "හම්බන්තොට මයුරපුර ප්‍රදේශයට ඊයේ (01) පස්වරුවේ අනපේක්ෂිතව බලපෑ සුළිසුලං තත්ත්වයක් නිසා එහි සාම්ප්‍රදායික රසකැවිලි කරුවන්ගේ ව්‍යාපාර ස්ථාන සියල්ලටම දැඩි හානි සිදූ බව වාර්තා වීමත් සමගම එම ව්‍යාපාරික ප්‍රජාව මුණ ගැසී තත්ත්වය පිළිබද සොයා බැලීමට වාරිමාර්ග අමාත්‍ය චමල් රාජපක්ෂ මහතා එම ස්ථානය නිරීක්ෂණයට සහභාගී වූයේය.\nඑහිදී ඉදිකිරීම් වල ප්‍රමිතියේ අඩුපාඩු හේතුවෙන් බරපතල හානී සිදු වී ඇති බව අමාත්‍යවරයාගේ නිරීක්ෂණයට ලක්වූ අතර වෙළෙඳ සැල් ඉතා කඩිනමින් යථා තත්වයට පත් කිරීමට අවශ්‍ය සියලු පියවරයන් අප්‍රමාදව ගන්නා ලෙසට හම්බන්තොට රාජ්‍ය ආයතන ප්‍රධානීන්ටත් ආපදා කලමනාකරණ මධ්‍යස්ථාන ප්‍රධානීන්ටත් උපදෙස් ලබාදුන්නේය.ප්‍රතිසංස්කරණ කටයුතු වල ප්‍රගතිය පිළිබඳව නිරන්තරයෙන් තමා දැනුවත් කරන ලෙසටත් ව්‍යාපාරික ප්‍රජාවගෙන් ඇමතිවරයා ඉල්ලා සිටියේය.  ",
    "URL": "https://sinhala.news.lk//news/political-current-affairs/item/39573-2020-09-02-06-30-29",
    "Category": "political_current_affairs"
}