{
    "Source": "https://sinhala.news.lk",
    "Timestamp": " දෙසැම්බර් 28, 2016",
    "Headline": "හිටපු  අග්‍රාමාත්‍ය රත්නසිරි වික්‍රමනායක මහතාගේ අවසන් කටයුතු 31 දා",
    "News Content": "අභාවප්‍රාප්ත හිටපු අග්‍රාමාත්‍ය රත්නසිරි වික්‍රමනායක මැතිතුමාගේ දේහය පිළිබඳ අවසන් කටයුතු පූර්ණ රාජ්‍ය අනුග්‍රහය සහිතව  ලබන 31 දින හොරණදී සිදු කිරීමට නියමිතය.\nරාජ්‍ය ගෞරව සඳහා එතුමාගේ දේහය 2016.12.28 දින ශ්‍රී ජයවර්ධනපුර කෝට්ටේ පාර්ලිමේන්තු සංකීර්ණයේ තැන්පත් කෙරෙන අතර ඉන් අනතුරුව දේහය මහජන ගෞරවය සඳහා රත්නසිරි වික්‍රමනායක මැතිතුමාගේ හොරණ නිවසේ තැන්පත් කෙරෙනු ඇත.1965 වසරේදී හොරණ ආසනය නියෝජනය කරමින් පාර්ලිමේන්තුවට පිවිසි රත්නසිරි වික්‍රමනායක මහතා නියෝජ්‍ය අමාත්‍ය, අමාත්‍ය ධුරයන් මෙන්ම අග්‍රාමාත්‍ය ධුරයද හෙබවූ මෙරට කෘතහස්ත දේශපාලනඥයෙකු විය. ",
    "URL": "https://sinhala.news.lk//news/political-current-affairs/item/21044-31",
    "Category": "political_current_affairs"
}