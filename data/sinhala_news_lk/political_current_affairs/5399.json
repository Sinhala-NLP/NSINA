{
    "Source": "https://sinhala.news.lk",
    "Timestamp": " ජනවාරි 03, 2022",
    "Headline": "අගමැති පූජ්‍ය මුරුත්තෙට්ටුවේ ආනන්ද නාහිමියෝ බැහැ දකී",
    "News Content": "නාරාහේන්පිට අභයාරාම විහාරස්ථානයට ගිය අග්‍රාමාත්‍ය මහින්ද රාජපක්ෂ මහතා අද (03) පෙරවරුවේ බස්නාහිර පළාත් ප්‍රධාන සංඝනායක, කොළඹ විශ්වවිද්‍යාලයේ කුලපති පූජ්‍ය මුරුත්තෙට්ටුවේ ආනන්ද නාහිමි බැහැ දැක නව වසරට ආශිර්වාද ලබා ගත්තේය.\nපුජ්‍ය මුරුත්තෙට්ටුවේ ආනන්ද නාහිමියෝ මෙහි දී අග්‍රාමාත්‍යතුමාට ආශිර්වාද එක් කරමින් නව වසරේ රට හමුවේ ඇති අභියෝග ජය ගැනීම සඳහා නායකත්වය ලබා දෙන්නැයි අග්‍රාමාත්‍යතුමාගෙන් ඉල්ලා සිටියේය.සියලු අභියෝග ජයගෙන රට ඉදිරියට ගෙන යාමට මහා සංඝරත්නයේ ආශිර්වාදය සහ ජනතාවගේ සහය අග්‍රාමාත්‍යතුමාට නොඅඩුව ලැබෙන බව ද මුරුත්තෙට්ටුවේ ආනන්ද නාහිමියෝ මෙහි දී සඳහන් කළහ. ",
    "URL": "https://sinhala.news.lk//news/political-current-affairs/item/46885-2022-01-03-13-26-51",
    "Category": "political_current_affairs"
}