{
    "Source": "https://sinhala.news.lk",
    "Timestamp": " නොවැම්බර් 17, 2016",
    "Headline": "රාජ්‍ය  හා අර්ධ රාජ්‍ය අංශයේ සේවා නියුක්තිය පිළිබඳ සංගණනය අද",
    "News Content": "ජනලේඛන හා සංඛ්‍යාලේඛන දෙපාර්තමේන්තුව විසින් පවත්වනු ලබන රාජ්‍ය  හා අර්ධ රාජ්‍ය අංශයේ සේවා නියුක්තිය පිළිබඳ සංගණනය අද (17) දින පෙ.ව. 9:30 සිට පෙ.ව. 11:30 දක්වා රාජ්‍ය හා අර්ධ රාජ්‍ය අංශයේ සියලුම සේවා නියුක්තිකයින්ගේ සහභාගීත්වයෙන් පැවැත්වේ.\nරාජ්‍ය හා අර්ධ රාජ්‍ය අංශයේ සියලුම සේවා නියුක්තිකයින් ගණන් ගැනීමේ සහ ඔවුන්ගේ ප්‍රජාවිද්‍යාත්මක හා සමාජ- ආර්ථික  තොරතුරු රැස් කිරීම මෙම සංගණනයේ  මූලික අරමුණ වේ. මෙම සංගණන මගින් සම්පාදනය කරනු ලබන තොරතුරු රාජ්‍ය සේවයේ ගුණාත්මක බව තවදුරටත් වර්ධනය කිරීම සදහා උපකාරී වේ.දෙපාර්තමේන්තු වෙබ් අඩවියෙහි (www.statistics.gov.lk) සහ රාජ්‍ය සහ අර්ධ රාජ්‍ය ආයතන වලට ලබා දී ඇති මුද්‍රිත උපදෙස් පරිශීලනය කොට අද දින සංගණන ප්‍රශ්ණාවලිය සම්පූර්ණ කොට මෙම සංගණනයට සහය දක්වන මෙන් ජනලේඛන හා සංඛ්‍යාලේඛන දෙපාර්තමේන්තුවේ අධ්‍යක්ෂ ජනරාල් ආචාර්ය ඒ.ජේ. සතරසිංහ මහතා සියලුම රාජ්‍ය හා අර්ධ රාජ්‍ය අංශයේ සේවා නියුක්තිකයින්ගෙන් ඉල්ලා සිටි. ",
    "URL": "https://sinhala.news.lk//news/political-current-affairs/item/20372-2016-11-17-02-56-14",
    "Category": "political_current_affairs"
}