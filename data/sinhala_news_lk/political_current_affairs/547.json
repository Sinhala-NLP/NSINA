{
    "Source": "https://sinhala.news.lk",
    "Timestamp": " සැප්තැම්බර් 12, 2021",
    "Headline": "පුත්තලම මැතිවරණ කොට්ඨාසයේ ප්‍රදේශ කිහිපයක් ජලසම්පාදන රාජ්‍ය අමාත්‍යවරයාගේ නිරීක්ෂණයට",
    "News Content": "පුත්තලම මැතිවරණ කොට්ඨාසයේ හයේ කණුව, සිරම්බිඅඩිය, සෙල්ලකන්ද ඇතුළු ප්‍රදේශ වල නිරීක්ෂණ චාරිකාවක් ග්‍රාමීය සහ ප්‍රාදේශීය පානීය ජල සම්පාදන ව්‍යාපෘතිසංවර්ධන රාජ්‍ය අමාත්‍ය සනත් නිශාන්ත මහතා විසින් ඊයේ (11) දිනයේ දී සිදු කරනු ලැබීය.\nඑම ප්‍රදේශ වල පවතින පානීය ජල ව්‍යාපෘති නිරීක්ෂණය සහ ජල ගැටළු නිරීක්ෂණය කිරීම මෙන්ම '' නාමල් ගම'' නිවාස ව්‍යාපෘතිය ආරම්භ කිරීමට නියමිත ප්‍රදේශනිරීක්ෂණය කිරීම සහ එම ප්‍රදේශ වල ගොවි ජනතාව මුහුණපාන ගැටළු පිළිබඳව සොයාබැලීම මෙම නිරීක්ෂණය චාරිකාවේ අරමුණ වී තිබේ.මේ අවස්ථාවට පුත්තලම ප්‍රාදේශීය සභා මන්ත්‍රී නිමල් බමුණුආරච්චි මහතා, ප්‍රාදේශීය ලේකම්, වාරීමාර්ග දෙපාර්තමේන්තුවේ නිළධාරින්, වන සංරක්ෂණය දෙපාර්තමේන්තුවේ නිළධාරින් සහ රාජ්‍ය අමාත්‍යතුමන්ගේ කාර්‍යමන්ඩල නිළධාරින් ඇතුළු පිරිසක් සහභාගී වී තිබේ. ",
    "URL": "https://sinhala.news.lk//news/political-current-affairs/item/45159-2021-09-12-01-20-08",
    "Category": "political_current_affairs"
}