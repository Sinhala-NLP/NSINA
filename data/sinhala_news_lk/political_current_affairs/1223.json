{
    "Source": "https://sinhala.news.lk",
    "Timestamp": " නොවැම්බර් 14, 2019",
    "Headline": "විධාන උල්ලංඝණය කරන රජයේ නිළධාරීන්ට නීතිය ක්‍රියාත්මක කිරීමට පියවර - මැතිවරණ කොමිසමේ සභාපති",
    "News Content": "ජනාධිපතිවරණය වෙනුවෙන් මැතිවරණ රාජකාරි සඳහා අනියුක්ත ව ඇති නිළධාරීන් විවිධ සාවද්‍ය හේතු මත රාජකාරි පැහැර හැරීමට කටයුතු කිරීම නිරීක්ෂණයට ලක්ව ඇතිබවත්, ඒලෙස සාධාරණ හේතුවක් නොමැතිව සිදු කරන රාජකාරි පැහැර හැරීම් සම්බන්ධයෙන් අදාළ නිළධාරීන් සඳහා විධිමත් පරීක්ෂණයකින් අනතුරුව නීතිමය කටයුතු කිරීමට පියවර ගන්නා බව මැතිවරණ කොමිසමේ සභාපති මහින්ද දේශප්‍රිය මහතා පවසයි.\nවිධාන පැහැර හරින නිලධාරීන්ට එරෙහිව රුපියල් ලක්‍ෂයක දඩ මුදලක් සමඟ වසර 03 ක සිර දඬුවමක් ලබා දීමට හැකියාව ඇති බව බව මැතිවරණ කොමිසමේ සභාපති මහින්ද දේශප්‍රිය මහතා සඳහන් කළේ ය. ඒ මහතා මේ බව ප්‍රකාශ කර සිටියේ ඊයේ (13) රජයේ ප්‍රවෘත්ති දෙපාර්තමේන්තු ශ්‍රවණාගාරයේ දී පැවැති මාධ්‍ය සාකච්ඡාවට එක්වෙමිනි. ",
    "URL": "https://sinhala.news.lk//news/political-current-affairs/item/35685-2019-11-14-06-20-12",
    "Category": "political_current_affairs"
}