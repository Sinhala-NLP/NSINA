{
    "Source": "https://sinhala.news.lk",
    "Timestamp": " ඔක්තෝබර් 02, 2021",
    "Headline": "කරවල ආනයනයේ දී මුහුණපාන ගැටළු පිළිබඳ සාකච්ඡාවක්",
    "News Content": "දැනට ආනයනය කර ඇති කරවල රේගුවෙන් නිදහස් කර ගැනීමට අවශ්‍ය අවසර ලබා දීමට කටයුතු කරන ලෙසත් ඉදිරියේදී දේ‍්ශීය කරවල නිෂ්පාදකයින්ට බාධාවක් නොවන අයුරින් ශ්‍රී ලංකාවේ නිෂ්පාදනය නොකරන එහෙත් ලාංකීකයන් බහුලව පරිභෝජනය කරනු ලබන කරවල වර්ග ආනයනය කිරීමට අවශ්‍ය බලපත්‍ර ලබා දීමට කටයුතු කරන ලෙසත් ධීවර අමාත්‍ය ඩග්ලස් දේවානන්දා මහතා උපදෙස් දෙයි.\n කරවල, හාල්මැස්සන් හා උම්බලකඩ ආනයනය කිරීමට මෙතෙක් රජය විසින් පනවා තිබූ නීති ලිහිල් කරමින් මින් ඉදිරියට කරවල ආනයනය කිරීමට ආනයනකරුවන්ට අවශ්‍ය අනුමැතිය ලබා දීම සම්බන්ධයෙන් ධීවර අමාත්‍යවරයාහා කරවල ආනයනකරුවන් අතර විශේෂ සාකච්ඡාවක් ඔක්තෝබර් 01 දා ධිවර අමාත්‍යාංශයේදි පැවති අතර එහිදී  අමාත්‍යවරයා අමාත්‍යාංශ ලේකම් ඉන්දු රත්නායක හා ධීවර දෙපාර්තමේන්තුවේ අධ්‍යක්ෂ ජනරාල් සුසන්ත කහවත්ත යන මහත්ම මහත්මීන්ට මෙම උපදෙස් ලබා දුනි.මෙම අවස්ථාවට කරවල ආනයනකරුවන්ගේ සමූපකාර සමිතියේ සාමාජිකයන් ද එක්වූ අතර එහිදී කරවල ආනයනයේදී දැනට ඔවුන් මුහුණපාන ගැටලු රාශියක්ම ආනයනකරුවන් වීසින් අමාත්‍යවරයා වෙත පෙන්වා දුන්නේ ය. ",
    "URL": "https://sinhala.news.lk//news/political-current-affairs/item/45532-2021-10-02-11-57-55",
    "Category": "political_current_affairs"
}