{
    "Source": "https://sinhala.news.lk",
    "Timestamp": " සැප්තැම්බර් 12, 2016",
    "Headline": "ස්ලෝවේනියාව හා ශ්‍රී ලංකාව අතර ගිවිසුමක්",
    "News Content": "ස්ලෝවේනියාව හා ශ්‍රී ලංකාව අතර දේශපාලන උපදේශන ක්‍රමවේදයක් ස්ථාපනය කිරීම පිළිබඳ අවබෝධතා ගිවිසුමක් අත්සන් කිරීම පසුගියදා සිදු කෙරිණි.\nස්ලෝවේනියාව හා ශ්‍රී ලංකාව අතර දේශපාලන, ආර්ථික, කොන්සියුලර්, තාක්ෂණික හා විද්‍යාත්මක සහ සංස්කෘතික සහයෝගිතාව ඇතුළුව ද්විපාර්ශ්වික සබඳතා ප්‍රවර්ධනය කිරීමේ, ශක්තිමත් කිරීමේ හා පුළුල් කිරීමේ අරමුණින්, ශ්‍රී ලංකාවේ විදේශ කටයුතු අමාත්‍යාංශය සහ ස්ලෝවේනියාවේ විදේශ කටයුතු අමාත්‍යාංශය අතර මෙම අවබෝධතා ගිවිසුමට අත්සන් කළේය. පසුගිය 04 සිට 08 දක්වා  විදේශ අමාත්‍ය මංගල සමරවීර මහතා සිදු කළ සිය ස්ලෝවේනියානු නිල සංචාරය අතරතුරදී මෙම ගිවිසුමට අත්සන් තැබීම සිදු විය. ",
    "URL": "https://sinhala.news.lk//news/political-current-affairs/item/19524-2016-09-11-19-35-29",
    "Category": "political_current_affairs"
}