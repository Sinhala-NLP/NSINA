{
    "Source": "https://sinhala.news.lk",
    "Timestamp": " සැප්තැම්බර් 10, 2015",
    "Headline": "පාර්ලිමේන්තු ප්‍රතිසංස්කරණ සහ ජනමාධ්‍ය ඇමැති වැඩභාර ගනී",
    "News Content": "පාර්ලිමේන්තු ප්‍රතිසංස්කරණ සහ ජනමාධ්‍ය අමාත්‍ය ගයන්ත කරුණාතිලක මහතා අද (10) අමාත්‍යාංශයේදී මහා සංඝරත්නයේ පිරිත් සජ්ජායනයෙන් පසු සිය ධූරයේ වැඩ භාර ගත්තේය.\nපසුව මහා සංඝරත්නය වෙත දානය පිළිගැන්වීමද අමාත්‍යවරයා අතින් සිදු කෙරිණි.අමාත්‍යාංශය වෙත පැමිණ අමාත්‍යවරයා අමාත්‍යාංශයේ ලේකම් වජිර නාරම්පනාව මහතා විසින් පිළිගත් අතර එම අවස්ථාවට නියෝජ්‍ය අමාත්‍ය කරුණාරත්න පරණවිතාන මහතා, අමාත්‍ය චන්ද්‍රාණි බණ්ඩාර මහත්මිය, පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍යාංශය යටතේ පවතින ආයතන ප්‍රධානීන් ඇතුළු පිරිසක් මෙම අවස්ථාවට එක්ව සිටියහ. kpm   ",
    "URL": "https://sinhala.news.lk//news/political-current-affairs/item/13394-2015-09-10-10-32-41",
    "Category": "political_current_affairs"
}