{
    "Source": "https://sinhala.news.lk",
    "Timestamp": " සැප්තැම්බර් 07, 2016",
    "Headline": "ජපානයේ අභ්‍යන්තර කටයුතු හා සන්නිවේදන අමාත්‍යංශයේ විශේෂ උපදේශක ජනමාධ්‍ය ඇමැති හමුවෙයි",
    "News Content": "ශ්‍රී ලංකාවේ මාධ්‍ය ආයතන ඩිජිටල්කරණය කිරීම පිළිබඳව විශේෂ හමුවක් ජපානයේ අභ්‍යන්තර කටයුතු හා සන්නිවේදන අමාත්‍යංශයේ විශේෂ උපදේශක නාඕකි ඕතා ( Naoki Ohta ) මහතා හා පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා අතර පැවැත්විනි.\nපාර්ලිමේන්තු ආණ්ඩු පක්ෂ ප්‍රධාන සංවිධායක කාර්යාල පරිශ්‍රයෙහි පැවති මෙම හමුව සඳහා ශ්‍රී ලංකාවේ ජපාන නියෝජ්‍ය තානාපති කෝජි යාගි (Koji Yagi ) මහතා ඇතුළු හමුවක් ජපානයේ අභ්‍යන්තර කටයුතු හා සන්නිවේදන අමාත්‍යංශයේ නිළධාරීහු පිරිසක් සහ ජනමාධ්‍ය අමාත්‍යංශයේ අතිරේක ලේකම්( සංවර්ධන ) බී. කේ. එස්. රවීන්ද්‍ර මහතා එක්ව සිටියහ. ",
    "URL": "https://sinhala.news.lk//news/political-current-affairs/item/19436-2016-09-07-08-23-01",
    "Category": "political_current_affairs"
}