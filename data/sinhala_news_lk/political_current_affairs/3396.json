{
    "Source": "https://sinhala.news.lk",
    "Timestamp": " අගෝස්තු 20, 2015",
    "Headline": "නිරිත දිග කොටස්වල වැසි ඇති වීමේ හැකියාව වැඩිවීමක්",
    "News Content": "අපරභාගයේදී ගිගුරුම් සහිත ව වැසි ඇතිවීමේ හැකියාව අඩුවන අතර උදෑසන කාලයේදී දිවයිනේ නිරිත දිග කොටස්වල වැසි ඇති වීමේ හැකියාව වැඩිවෙමින් පවතී. අනෙකුත් ප්‍රදේශවල උපරිම උෂ්ණත්වය ඉහළ යා හැකි බව කාලගුණවිද්‍යා දෙපාර්තමේන්තුව නිවේදනය කරයි.\nඋදය කාලයේ දී බස්නාහිර සහ සබරගමුව පළාත්වලත් ගාල්ල හා මාතර දිස්ත්‍රික්කවලත් තැනින් තැන වැසි අපේක්ෂා කළ හැක.දහවල් 2 න් පසු ඌව සහ නැගෙනහිර පළාත්වල ස්ථාන ස්වල්පයක ගිගුරුම් සහිත වැසි වර්ධනය විය හැක.ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැක. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණවිද්‍යා දෙපාර්තමේන්තුව, ජනතාවගෙන් කාරුණිකව ඉල්ලයි.NDH ",
    "URL": "https://sinhala.news.lk//news/political-current-affairs/item/13033-2015-08-20-05-25-36/news/political-current-affairs/item/12628-2015-07-25-18-05-45",
    "Category": "political_current_affairs"
}