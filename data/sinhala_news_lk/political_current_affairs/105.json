{
    "Source": "https://sinhala.news.lk",
    "Timestamp": " අප්‍රේල් 18, 2020",
    "Headline": "ශ්‍රී ලංකාව නැවත ප්‍රකෘති තත්ත්වයට පත්කිරීමට කාලය එළැඹිලා- සෞඛ්‍ය අමාත්‍ය",
    "News Content": "බොහෝ දියුණු රටවල් පළමුව ජනතාව වෙත නොව ඔවුන්ගේ ආර්ථිකය පිළිබඳව සිතා කටයුතු කරන්නට පෙළඹුණු අවස්ථාවක දී ශ්‍රී ලංකාව දෙමව්පියන් තම දරුවන් රකින්නා සේ මෙරට ජනතාවගේ ජිවිත ආරක්ෂා කිරීමට ජනාධිපති, අගමැති ප්‍රමුඛ රජය කටයුතු කර ඇති බව සෞඛ්‍ය අමාත්‍ය පවිත්‍රා වන්නිආරච්චි මහත්මිය ඊයේ (17) COVID - 19 පැතිරීම වැළැක්වීමේ ජාතික ක්‍රියාන්විත මධ්‍යස්ථනයේ දී ප්‍රකාශ කර සිටියාය.\n ඒ අනුව, වෛරසයේ බලපෑමෙන් මිය යා නොදී මෙරට ජනතාව බේරා ගැනීමට හැකි වූ බවත්, එහෙයින් සමාජයීය පැතිරීම වළක්වාගැනීමට හැකි වූ බව ද ඒ මහත්මිය ප්‍රකාශ කර සිටියාය.සමාජයීය වශයෙන් වෛරසය පැතිරීම යම් තාක් දුරකට වැළක්වී ඇති නිසාත්, මසයකට ආසන්න වූ කාලයක් ඇඳිරිනීතිය පනවා ශ්‍රී ලංකාව නවත්වා ගැනීමෙන් මෙරට ආර්ථිකයට විශාල වශයෙන් ගැටළු සහගත තත්ත්වයකට පත්වෙමින් තිබෙන නිසාත්, රටේ ආර්ථිකය පිළිබඳ ව ද සිතිය යුතු හෙයින් ශ්‍රී ලංකාව නැවත ප්‍රකෘති තත්ත්වයට පත් කිරීමට කාලය එළැඹ ඇති බව ද ප්‍රකාශ කර සිටියේය.  ",
    "URL": "https://sinhala.news.lk//news/political-current-affairs/item/37907-2020-04-18-03-51-36",
    "Category": "political_current_affairs"
}