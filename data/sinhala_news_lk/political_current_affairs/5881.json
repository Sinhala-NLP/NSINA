{
    "Source": "https://sinhala.news.lk",
    "Timestamp": " ඔක්තෝබර් 21, 2017",
    "Headline": "අනිද්දා සිට සවසට ගිගුරුම් වැසි",
    "News Content": "දිවයිනේ බොහෝ පළාත්වල අනිද්දා (23) සිට සවස් කාලයේ ගිගුරුම් සහිත වැසි ඇතිවීමේ හැකියාව ක්‍රමයෙන් වැඩි වනු ඇතැයි බලාපොරොත්තු විය හැකි බව කාලගුණවිද්‍යා දෙපාර්තමේන්තුව සඳහන් කරයි.\nදිවයින හරහා හමන තරමක් තදසුළං අද දිනයේදී ද අපේක්ෂා කළ හැක.බස්නාහිර, සබරගමුව,මධ්‍යම, උතුරු, වයඹ සහ දකුණු පළාත්වල වැසිවාර කිහිපයක් ඇතිවේ. සමහර ස්ථානවලට තරමක තද වැසි (මි.මී.50පමණ) ඇතිවිය හැක.ඌව පළාතේ සහ අම්පාර සහ මඩකලපුව දිස්ත්‍රික්කවල ස්ථාන ස්වල්පයක සවස 2.00 න් පසු වැසි හෝගිගුරුම් සහිත වැසිඇති විය හැක.ගිගුරුම් සහිත වැසි ඇති වනවිට එම ප්‍රදේශවල තාවකාලිකව තදසුළං ඇතිවිය හැක. අකුණු මඟින් සිදුවන අනතුරු අවමකර ගැනීමට අවශ්‍ය පියවර  ගන්නා ලෙස එම දෙපාර්තමේන්තුව ජනතාවගෙන් වැඩිදුරටත් ඉල්ලා සිටි. ",
    "URL": "https://sinhala.news.lk//news/political-current-affairs/item/25584-2017-10-21-04-22-17",
    "Category": "political_current_affairs"
}