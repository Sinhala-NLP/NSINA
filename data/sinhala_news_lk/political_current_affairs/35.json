{
    "Source": "https://sinhala.news.lk",
    "Timestamp": " මැයි 31, 2019",
    "Headline": "පාර්ලිමේන්තු විශේෂ කාරක සභා‍ව මාධ්‍යයට විවෘත කළේ පාර්ලිමේන්තුව ගත් තීරණයක් අනුවයි",
    "News Content": "අප්‍රේල් 21 දින ලංකාවේ විවිධ ස්ථානවල සිදු වූ ත්‍රස්ත ප්‍රහාර සම්බන්ධයෙන් සොයා බලා පාර්ලිමේන්තුවට වාර්තා කිරීම සඳහා පත් කළ පාර්ලිමේන්තු විශේෂ කාරක සභාවේ කටයුතු මාධ්‍යයට විවෘත කිරීම පාර්ලිමේන්තුව විසින් ගත් තීරණයක් බවත් ඒ අනුව කමිටුව එලෙස කිරීමට තීරණය කළ බවත් පාර්ලිමේන්තු මන්ත්‍රී ආචාර්ය ජයම්පති වික්‍රමරත්න මහතා ප්‍රකාශ කළේය.\nමන්ත්‍රීවරයා මේ බව පැවසුවේ, අද ( 31 ) කොළඹ අරලිය ගහ මන්දිරයේ දී වත්මන් දේශපාලන තත්ත්වය පැහැදිළි කරදීම සඳහා වූ ප්‍රවෘත්ති සාකච්ඡාවකට එක්වෙමිනි.මෙය පාර්ලිමේන්තු ඉතිහාසයේ සුවිශේෂී සිදුවීමක් බවත් රටේ අනාගතය ගැන තීන්දු තීරණ ගන්නා මෙවැනි කමිටු රැස්වීම් බොහෝ ප්‍රජාත්‍රන්තවාදී දියුණු රටවල පාර්ලිමේන්තුව  මාධ්‍ය සඳහා විවෘත කර ඇති බව ද ඒ මහතා නිදසුන් දක්වමින් සඳහන් කළ අතර මාධ්‍යයට විවෘත කිරීම තුළින් ආරක්ෂාවට කිසිදු තර්ජනයක් සිදු වී නොමැති බව ද කීය. මෙම අවස්ථාව මාධ්‍යයට විවෘත කිරීමට පාර්ලිමේන්තුව ගත් තීරණයක් අනුව කමිටුව එලෙස කිරීමට තීරණය කළ බවත් එය හොඳ අවස්ථාවක් සහ අභියෝගයක් වූ බවත් මන්ත්‍රීවරයා පැවසීයමෙම අවස්ථාවට කාරක සභාවේ සමාජික පාර්ලිමේන්තු මන්ත්‍රී මහාචාර්ය ආශු මාරසිංහ මහතාද එක්ව සිටියේ ය ",
    "URL": "https://sinhala.news.lk//news/political-current-affairs/item/33767-2019-05-31-09-44-11",
    "Category": "political_current_affairs"
}