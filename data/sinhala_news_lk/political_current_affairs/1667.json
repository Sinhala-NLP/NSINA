{
    "Source": "https://sinhala.news.lk",
    "Timestamp": " පෙබරවාරි 25, 2017",
    "Headline": "කටුකුරුන්ද බෝට්ටු අනතුරට ලක්වූවන් බැලීමට ජනමාධ්‍ය ඇමැති යයි",
    "News Content": "කළුතර මුහුදු තීරයේ පසුගිය 19 වැනිදා සිදු වූ යාත්‍රා අනතුරින් තුවාල ලබා මේ වන විට රෝහල් වල ප්‍රතිකාර ලබන පිරිසගේ සුව දුක් බැලීමට පාර්ලිමේන්තු ප්‍රතිසංස්රණ හා ජනමාධ්‍ය අමාත්‍ය ගයන්ත කරුණාතිලක මහතා එදිනම එම රෝහල් වෙත ගියේය.\nකළුතර නාගොඩ රෝහල සහ බේරුවල රෝහල්හි 30 කට අධික පිරිසක් තුවාල ලබා ඒ වන විට ප්‍රතිකාර ලබමින් සිටි අතර ඔවුන් අතර පාසල් වයසේ ළමුන් ද වේ.අමාත්‍යවරයා රෝගීන්ගේ සුවදුක් විමසීමෙන් අනතුරුව ඔවුන්ගේ පවුල් වල ඥාතීන් සමඟ සිද්ධිව සම්බන්ධ කතා කළ අතර එසේම සිදු වූ ඛේදවාචකය තුළින් විපතට පත් සියලු දෙනා වෙත අමාත්‍යවරා සිය බලවත් සංවේගය මෙන්ම කම්පාවද ප්‍රකාශ කළේය. ",
    "URL": "https://sinhala.news.lk//news/political-current-affairs/item/21877-2017-02-24-17-23-20",
    "Category": "political_current_affairs"
}