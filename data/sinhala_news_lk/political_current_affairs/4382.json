{
    "Source": "https://sinhala.news.lk",
    "Timestamp": " මාර්තු 21, 2022",
    "Headline": "දියවැඩියා රෝගයෙන් පාදයක් අහිමි වූ තිදරු මවට කෘතිම පාදයක්",
    "News Content": "දියවැඩියා රෝගය හේතුවෙන් පාදයක් අහිමිව පීඩා විඳිමින් සිටි රඹුක්කන සියඹලන්ගමුවේ පදිංචි තිදරු මවක් වන අනූෂා අත්තනායක මහත්මියට අග්‍රාමාත්‍ය ආර්යා ශිරන්ති වික්‍රමසිංහ රාජපක්ෂ මහත්මිය (17) අරලියගහ මන්දිරයේදී කෘතිම පාදයක් පිරිනැමුවාය.\nවසර දහයක පමණ කාලයක් දියවැඩියා රෝගයෙන් පීඩා විඳි පනස්පස් වැනි වියේ පසුවූ ඇය තමා විඳි පීඩාව අග්‍රාමාත්‍ය ආර්යා ශිරන්ති වික්‍රමසිංහ රාජපක්ෂ මහත්මිය දැනුවත් කිරිමේ ප්‍රතිඵලයක් ලෙස මෙම කෘතිම පාදය ඇයට පිරිනැමිණි. මෙතෙක් තමන් විඳි පීඩාවට අස්වැසිල්ලක් ලැබීම පිළිබඳ සතුටට පත් අනූෂා අත්තනායක මහත්මිය අග්‍රාමාත්‍ය මහින්ද රාජපක්ෂ මහතාට සහ අග්‍රාමාත්‍ය ආර්යා ශිරන්ති වික්‍රමසිංහ රාජපක්ෂ මහත්මියට සිය ස්තුතිය පුද කළාය. ",
    "URL": "https://sinhala.news.lk//news/political-current-affairs/item/47789-2022-03-21-04-04-24",
    "Category": "political_current_affairs"
}