{
    "Source": "https://sinhala.news.lk",
    "Timestamp": " ඔක්තෝබර් 29, 2016",
    "Headline": "ශිල්ප අභිමානී 2016 හස්ත කර්මාන්ත හා පේෂ කර්මාන්ත පළාත් ප්‍රදර්ශනය ඇරඹේ",
    "News Content": "ඌව පළාතේ නිර්මාණශීලි කර්මාන්ත කරුවන්ගේ කුසලතා හා හැකියාවන් එළිදක්වන විවිධනිර්මාණ හා පේෂකර්මාන්ත රෙදිපිළි ප්‍රදර්ශනය හා අලෙවි සල්පිල ඌව පළාත් ආණ්ඩුකාරවර අධිනීතිඥ ඇම්.පී.ජයසිංහ මහතාගේ ප්‍රධානත්වයෙන් ඌව පළාත් පුස්තකාල ශ්‍රවනාගාරයේදී පසුගිය දා ආරම්භ කෙරිණි.\nමේ අවස්ථාවට ඌව පළාත් ක්‍රීඩා, කර්මාන්ත හා සංචාරක අමාත්‍ය සාලිය සුමේධ සිල්වා මහතා සහ ආණ්ඩුකාරවර පෞද්ගලික ලේකම් කේ.එම්.එස්.අබේසුන්දර මහත්මියද සහභාගී විය.පළාතේ දක්ෂ නිර්මාණකරුවන්ගේ නිර්මාණ තෝරාගෙන පළමුවැනි දෙවැනි හා විශේෂ කුසලතා දැක්වූ නිර්මාණ ඇතුලත්කොට කොට ප්‍රදර්ශනය සංවිධානය කර තිබුණි. ඌව පළාතේ හස්ත හා පේෂකර්මාන්ත ශිල්පීන්ගේ නිර්මාණ සඳහා හොද වෙළදපලක් ඇතිකිරීම මෙම ප්‍රධර්ශනය හා අලෙවි සල්පිල පැවැත්වීමේ ප්‍රධාන අරමුණ වේ. ",
    "URL": "https://sinhala.news.lk//news/political-current-affairs/item/20090-2016/news/political-current-affairs/item/54163-2023-10-04-20-12-14",
    "Category": "political_current_affairs"
}