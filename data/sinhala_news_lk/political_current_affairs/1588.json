{
    "Source": "https://sinhala.news.lk",
    "Timestamp": " සැප්තැම්බර් 11, 2021",
    "Headline": "ජපානයේ පැරාලිම්පික් තරඟාවලියේ දී ශ්‍රී ලංකාව රනින් බැබළ වූ දිනේෂ් ප්‍රියන්තට නව නිවසක් ලබා දීමට අගමැති උපදෙස්",
    "News Content": "ජපානයේ පැවති පැරාලිම්පික් ක්‍රීඩා උළෙලේදී හෙල්ල විසිකිරීමේ ඉසව්වෙන් නව ලෝක වාර්තාවක් පිහිටුවා රන් පදක්කමක් දිනා ගනිමින් ශ්‍රී ලංකාවට ගෞරවයක් ගෙනදුන් දිනේෂ් ප්‍රියන්ත මහතාට නව නිවසක් ලබා දීමට අවශ්‍ය පියවර ගන්නා ලෙස අග්‍රාමාත්‍ය මහින්ද රාජපක්ෂ මහතා, නාගරික සංවර්ධන හා නිවාස අමාත්‍යවරයා ලෙස නාගරික සංවර්ධන හා නිවාස අමාත්‍යාංශයේ ලේකම් සිරිනිමල් පෙරේරා මහතා වෙත දැනුම් දී තිබේ.\nනාගරික සංවර්ධන අධිකාරිය මඟින් ක්‍රියාත්මක කරනු ලබන නිවාස ව්‍යාපෘතියකින් නව නිවසක් අග්‍රාමාත්‍ය මහින්ද රාජපක්ෂ මැතිතුමාගේ උපදෙස් අනුව දිනේෂ් ප්‍රියන්ත මහතාට ලබාදෙන ලෙස නාගරික සංවර්ධන හා නිවාස අමාත්‍යාංශයේ ලේකම් සිරිනිමල් පෙරේරා මහතා විසින් නාගරික සංවර්ධන අධිකාරියේ සභාපති විශ්‍රාමික මේජර් ජෙනරාල් උදය නානායක්කාර මහතාට දැනුම් දී ඇත.ඒ අනුව අග්‍රාමාත්‍ය මහින්ද රාජපක්ෂ මහතාගේ අතින් මෙම නව නිවස ඉදිරියේ දී දිනේෂ් ප්‍රියන්ත මහතා වෙත ලබාදීමට නියමිතයි.ජපානයේ ටෝකියෝ හි පැවති 2020 පැරාලිම්පික් තරගාවලියේ දී F46 හෙල්ල විසිකිරීමේ ඉසව්වෙන් මීටර් 67.79 ක දුරක් හෙල්ලය විසිකරමින් නව ලෝක වාර්තාවක් පිහිටුවමින් රන් පදක්කම දිනා ගැනීමට දිනේෂ් ප්‍රියන්ත හේරත් මහතා සමත් විය. ",
    "URL": "https://sinhala.news.lk//news/political-current-affairs/item/45148-2021-09-11-00-19-18",
    "Category": "political_current_affairs"
}