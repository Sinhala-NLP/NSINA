{
    "Source": "https://sinhala.news.lk",
    "Timestamp": " ජනවාරි 19, 2021",
    "Headline": "ආසාදිතයින් 7,660ක් තවදුරටත් ප්‍රතිකාර මධ්‍යස්ථානවල- 45,819 ක් පූර්ණ සුවය ලබයි",
    "News Content": "ගත වූ පැය 24 තුළ රෝහල්ගතව සහ අතරමැදි ප්‍රතිකාර මධ්‍යස්ථාන තුළින් කොවිඩ් ආසාදිතව ප්‍රතිකාර ගත් පුද්ගලයින් 649 ක් පූර්ණ සුවය ලබා පිටව ගොස් ඇතැයි කොවිඩ්-19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කරයි.\nඅද (19) දින උදෑසන වනවිට, ශ්‍රී ලංකාව තුළ කොවිඩ්-19 වෛරසය ආසාදනය වු සම්පුර්ණ ආසාදිතයින් සංඛ්‍යාව 53,749 ක් වන අතර ඉන් පුද්ගලයින් 45,819 ක් පූර්ණ සුවය ලබාරෝහල්වලින් බැහැරව ගොස් ඇත. අද (19) දින උදෑසන වනවිට, රෝහල්ගතව සහ අතරමැදි ප්‍රතිකාර මධ්‍යස්ථාන තුළ ආසාදිතයින් 7,660 දෙනෙකු තවදුරටත් ප්‍රතිකාර ලබයි.අද (19) දින උදෑසන 0600 වනවිට (පසුගිය පැය 24 තුළ) රෝහල්ගතව සහ අතරමැදි ප්‍රතිකාර මධ්‍යස්ථාන තුළින් පුද්ගලයින් 649 ක් පූර්ණ සුවය ලබා පිටව ගොස් ඇත. අද (19) දින උදෑසන වනවිට (පසුගිය පැය 24 තුළ) ශ්‍රී ලංකාව තුළින් කොවිඩ්-19 වෛරසය ආසාදනය වී පුද්ගලයින් 06 දෙනෙකු මියගොස් ඇති අතර ඔවුන් උතුරු කළුතර, කොළඹ 15, මෝදර, කොළඹ 03, දෙහිවල සහ රත්නපුර යන ප්‍රදේශයන්හි පදිංචි පුද්ගලයින් ලෙස වාර්තා වේ. ඒ අනුව, අද (19) දින උදෑසන වනවිටශ්‍රී ලංකාව තුළින් කොවිඩ් - 19 ආසාදිත සම්පුර්ණ මරණ සංඛ්‍යාව 270 ක් දක්වා ඉහළ ගොස් ඇත.අද (19) දිනයේදී ත්‍රිවිධ හමුදාව මගින් පාලනය කරනු ලබන නිරෝධායන මධ්‍යස්ථාන 92 ක් තුළ පුද්ගලයින් 8,198 දෙනෙකු නිරෝධායනය වෙමින් සිටියි. ඊයේ (18) දිනය තුල PCR පරික්‍ෂණ 14,984 ක් සිදුකර ඇත.  ",
    "URL": "https://sinhala.news.lk//news/political-current-affairs/item/41870-7-660-45-819",
    "Category": "political_current_affairs"
}