{
    "Source": "https://sinhala.news.lk",
    "Timestamp": " ඔක්තෝබර් 09, 2019",
    "Headline": "''දෙසතිය'' පුවත් සඟරාව ශ්‍රී ලංකා තැපෑල සමඟ නව ගමනක් අරඹයි",
    "News Content": "රජයේ ප්‍රවෘත්ති දෙපාර්තමේන්තුවේ නිල මුද්‍රිත පුවත් සඟාරව වන ''දෙසතිය සඟරාව'' මහජනතාවට ලබාගැනීමට හැකි අවස්ථාව තවදුරටත් පුළුල් කරමින් ශ්‍රී ලංකා තැපෑල වෙත බාර දීම අද (9) සිදු කෙරිණි.\nරජයේ ප්‍රවෘත්ති අධ්‍යක්ෂ ජනරාල් නාලක කලුවැව මහතාගේ සහ තැපැල්පති රංජිත් ආරියරත්න මහතාගේ  මඟපෙන්වීම මත රජයේ ප්‍රවෘත්ති දෙපාර්තමේන්තුව සහ ශ්‍රී ලංකා තැපැල් දෙපාර්තමේන්තුව ඒකාබද්ධව මෙම  වැඩපිළිවෙල ක්‍රියාත්මක කරන අතර දෙසතිය සඟරාව තැපැල් කාර්යාලවල අලෙවි කිරීමට ඉඩකඩ සැලසීම මෙහි  අරමුණ වී තිබේ. ඒ වෙනුවෙන් දෙසතිය සඟරාවේ ඔක්තෝම්බර් කලාපය අද (09) දිනයේ දී ශ්‍රී ලංකා තැපැල්  දෙපාර්තමේන්තුව වෙත ලබාදීමට කටයුතු කෙරිණි.ලෝක තැපැල් දිනය සැමරීමේ උත්සවය අවස්ථාවේ දී  දෙසතිය මාසික  සඟරාවේ අධීක්ෂණ සංස්කාරක,සහකාර ප්‍රවෘත්ති අධ්‍යක්ෂ තිලකරත්න ලියනපටබැදි මහතා විසින් තැපැල්පති  රංජිත් ආරියරත්න මහතා වෙත  දෙසතිය පුවත් සඟරාවේ පිටපතක් පිළිගැන්වූ අතර තැපැල්පති රංජිත් ආරියරත්න මහතා විසින් ''දෙසතිය සඟරාව''  තැපැල් සේවා හා මුස්ලිම් ආගමික කටයුතු අමාත්‍ය එම්.එච්.ඒ.හලීම් මහතා වෙත පිළිගන්වනු ලැබීය.මේ අවස්ථාවට දෙසතිය සඟරාවේ සංස්කාරක මාලා මල්කාන්ති පරණගමගේ මෙනවිය ඇතුළු සංස්කාරක  මණ්ඩලයේ නිලධාරිහු පිරිසක් ද එක්විය.  ",
    "URL": "https://sinhala.news.lk//news/political-current-affairs/item/35300-2019-10-09-10-24-30",
    "Category": "political_current_affairs"
}