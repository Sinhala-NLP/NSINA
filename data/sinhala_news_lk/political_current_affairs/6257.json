{
    "Source": "https://sinhala.news.lk",
    "Timestamp": " මාර්තු 29, 2019",
    "Headline": "මහනුවර කුණ්ඩසාලේ ප්‍රාදේශීය ලේකම් කොට්ඨාශය තුළ ආපදාවන්ට ලක්වූ පවුල් වෙනුවෙන් ඉදි කරන ලද නිවාස යෝජනාවක්",
    "News Content": "මහනුවර කුණ්ඩසාලේ ප්‍රාදේශීය ලේකම් කොට්ඨාශය තුළ පසුගිය වසරවල  ඇති වූ ස්වාභාවික ආපදාවන්ට ලක්වූ පවුල් වෙනුවෙන් ඉදි කරන ලද ''අහස් පොකුණ ආදර්ශ ගම්මානය '' අප්‍රේල්.04 වැනි දින පෙ.ව. 9.00ට ජනතා අයිතියට පත්කිරීමට කටයුතු යොදා තිබේ.\nනිවාස ඉදි කිරීම් හා සංස්කෘතික කටයුතු අමාත්‍ය සජිත් ප්‍රේමදාස මහතාගේ ප්‍රධානත්වයෙන් විවෘත කිරීමට නියමිත මෙම නිවාස යෝජනා ක්‍රමය තුළින් ආපදාවට ලක් වූ නිවැසියන් 27 දෙනෙක් වෙත නිවාස ලබාදී තිබේ.මහනුවර දිස්ත්‍රික්කයේ ඉදි කෙරෙන පස්වැනි ආදර්ශ ගම්මානය ලෙස සැලකිය හැකි මෙම ගම්මානය ඉදි කිරීම සදහා නිවාස සංවර්ධන අධිකාරියේ දායකත්වය සහ ප්‍රතිලාභීන්ගේ දායකත්වය ද ලැබී තිබේ. විදුලිය සහ නල ජලය ඇතුළු මූලික යටිතල පහසුකම් වලින්ද සමන්විත වන පරිදි මෙම නිවාස යෝජනා ක්‍රමය ඉදි කොට ඇත.මෙම උත්සවයට සමගාමීව මහනුවර දිස්ත්‍රික්කයම ආවරණය වන පරිදි නිවාස ණය චෙක්පත්, ශිල්ප සවිය චෙක්පත් ලබාදීම සහ ප්‍රධාන පත්‍ර ලබාදීමටද කටයුතු යොදා තිබේ.DMU/kandy ",
    "URL": "https://sinhala.news.lk//news/political-current-affairs/item/32999-2019-03-29-08-55-02",
    "Category": "political_current_affairs"
}