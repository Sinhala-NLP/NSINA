{
    "Source": "https://sinhala.news.lk",
    "Timestamp": " දෙසැම්බර් 27, 2017",
    "Headline": "උසස් පෙළ ප්‍රතිඵල හෙට උදෑසන නිකුත් වෙයි",
    "News Content": "2017 වසරට අදාළ ව පැවැත් වූ අ.පො.ස.(උ/පෙළ) විභාගයේ ප්‍රතිඵල හෙට (28) අලුයම නිකුත් කිරීමට නියමිත අධ්‍යාපන අමාත්‍යාංශය සඳහන් කරයි.\nඅධ්‍යාපන අමාත්‍ය අකිල විරාජ් කාරියවසම් මහතා විසින් පාසල් මට්ටමේ ප්‍රධාන කඩඉම් විභාග තුනෙහි ම (5 ශ්‍රේණිය ශිෂ්‍යත්ව විභාගය, අ.පො.ස. (සා/පෙළ) විහාගය හා අ.පො.ස.(උ/පෙළ) විභාගයේ)  ප්‍රතිඵල සෑම වසරක ම නියමිත දිනයන්හි දී නිකුත් කරන ලෙසට ලබා දී ඇති උපදෙස් අනුව, මෙම ප්‍රතිඵල හෙට දිනයේ නිකුත් කෙරේ.ඒ අනුව, 5 ශ්‍රේණි ශිෂ්‍යත්ව විභාගයේ ප්‍රතිඵල සෑම වසරක ම ඔක්තෝබර් මස 5 වැනි දිනත්, අ.පො.ස සාමාන්‍ය පෙළ විභාගයේ ප්‍රතිඵල මාර්තු 28 වැනි දිනත්, උසස් පෙළ ප්‍රතිඵල දෙසැම්බර් මස 28 වැනි දිනත් නිකුත් කිරීමට නියමිතයි.විභාග දෙපාර්තමේන්තුව විසින් මෙවර අ.පො.ස.(උ/පෙළ) විභාග ප්‍රතිඵල  දෙසැම්බර් මස 28 වන දින අලුයම නිකුත් කිරීමට පියවර ගෙන ඇත්තේ ඒ අනුවයි. මෙවර අ.පොස. උසස් පෙළ විභාගය සඳහා විභාග මධ්‍යස්ථාන 2230ක දී අයදුම්කරුවන් 315,227 දෙනෙක් ද, විශේෂ අයදුම්කරුවන් 260 දෙනෙක් ද පෙනී සිටියහ. ",
    "URL": "https://sinhala.news.lk//news/political-current-affairs/item/26801-2017-12-27-10-02-50",
    "Category": "political_current_affairs"
}