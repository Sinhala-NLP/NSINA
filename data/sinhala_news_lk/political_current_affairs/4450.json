{
    "Source": "https://sinhala.news.lk",
    "Timestamp": " ජූලි 27, 2022",
    "Headline": "රටක් වශයෙන් එකට නැගිටීමට සර්වපාක්ෂික එකගතාවයක් ඇති කර ගැනීම සඳහා එකතුවන්න- ජනමාධ්‍ය අමාත්‍ය",
    "News Content": "මෙවැනි ජාතික අර්බුදකාරි අවස්ථාවක දෙකේ පන්තියේ දේශපාලන සිතුවිලි ධාරාවෙන් බැහැර වී මෙම අර්බුදයෙන් ගොඩ ඒමට රටක් වශයෙන් එකට නැගිටීම සඳහා සර්වපාක්ෂික එකගතාවයක් ඇති කර ගැනීම සඳහා එකතුවන්නැයි ආරාධනා කරන බව ජනමාධ්‍ය අමාත්‍ය ආචාර්ය බන්දුල ගුණවර්ධන මහතා අද (27) පාර්ලිමේන්තුවේදී පැවසීය.\nවෙන්න යන රුදුරු ත්‍රස්තවාදී ව්‍යසනයෙන් රට බේරාගෙන නිරායුධ අවිහිංසක මිනිසුන්ට සාමකාමීව ජීවත් වීම සඳහා ඇති අයිතිය තහවුරු කිරීම සඳහා ආරක්ෂක අංශ සඳහා ශක්තිය සැපයීමට මෙම හදිසි නීතිය පැනවීම සඳහා සහාය වන්නැයි ද බන්දුල ගුණවර්ධන මහතා පක්ෂ විපක්ෂ සියළු දෙනාගෙන්ම ඉල්ලා සිටියේය. කාලාන්තරයක් තිස්සේ සැළසුම් සහගත ලෙස ත්‍රස්තවාදය පාවිච්චි කරමින් ප්‍රජාත්‍රන්තවාදී ව්‍යුහය වෙනස් කරමින් බිය වද්දවා එම බිය තුළින් ආණ්ඩු වෙනස් කිරීමේ දැවැන්ත කුමන්ත්‍රණයක් කළින් එළියට පැමිණීමක් ලෙස තමා මෙම දේශපාලන සිද්ධි දාමය දකින බවද ජනමාධ්‍ය අමාත්‍යවරයා පෙන්වා දුන්නේය. ",
    "URL": "https://sinhala.news.lk//news/political-current-affairs/item/49256-2022-07-27-10-52-43",
    "Category": "political_current_affairs"
}