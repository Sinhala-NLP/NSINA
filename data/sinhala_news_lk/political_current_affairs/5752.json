{
    "Source": "https://sinhala.news.lk",
    "Timestamp": " පෙබරවාරි 09, 2021",
    "Headline": "සතියක කාලය තුළ රිය අනතුරුවලින් පුද්ගලයින් 45ක් ජීවිතක්ෂයට",
    "News Content": "ජනවාරි මස 31 වන දින සිට පෙබරවාරි මස 6 වන දින දක්වා වු සතියක කාලය තුළ මෙරට සිදුවු රිය අනතුරුවලින් පුද්ගලයින් 45ක් ජීවිතක්ෂයට පත්වී තිබෙනබවත් ඒ අනුව පසුගිය කාලයට වඩා රථ වාහන අනතුරුවල ශීඝ්‍ර වර්ධනයක් පෙන්නුම් කරන බවත් පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ මහතා පවසයි.\nමෙම වසර ආරම්භයේ සිට සිදුවූ රථවාහන අනතුරු වැඩිවීම සම්බන්ධයෙන් මාධ්‍යයට අදහස් දක්වමින් නියෝජ්‍ය පොලිස්පතිවරයා මේ බව පැවසීය.මෙම වසරේ ජනවාරි මුල සිට පෙබරවාරි 06 දක්වා කාලය තුළ කාලය තුළ සිදුව ඇති මුළු රිය අනතුරු සංඛ්‍යාව 403ක් වන බවත්, එම අනතුරුවලින් පුද්ගලයින් 266 දෙනෙක් තුවාල ලබා ඇති බවත්, අජිත් රෝහණ මහතා ප්‍රකාශ කළේය.වැඩිදුරටත් අදහස් දක්වමින් පොලිස් මාධ්‍ය ප්‍රකාශකවරයා සඳහන් කර සිටියේ, ඒ අනුව දෛනිකව පුද්ගලයින් 6 - 7 ක් පමණ පුද්ගලයින් සංඛ්‍යාවක් රිය අනතුරුවලින් ජීවිතක්ෂයට පත් වන අතර, පුද්ගලයින් 38 දෙනෙකු පමණ තුවාල ලබන බවයි. ",
    "URL": "https://sinhala.news.lk//news/political-current-affairs/item/42249-45",
    "Category": "political_current_affairs"
}