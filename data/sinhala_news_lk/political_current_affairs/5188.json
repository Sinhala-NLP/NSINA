{
    "Source": "https://sinhala.news.lk",
    "Timestamp": " ජූනි 25, 2015",
    "Headline": "හිටපු ඉන්දීය ජනාධිපති කලාම් අද දිවයිනට",
    "News Content": "තෙදින නිල සංචාරයක් සඳහා ඉන්දියාවේ හිටපු ජනාධිපති අබ්දුල් කලාම් මහතා අද (25) ශ්‍රී ලංකාවට පැමිණෙන බව විදේශ කටයුතු අමාත්‍යංශය සඳහන් කරයි.\nවිදේශ කටයුතු අමාත්‍යාංශ ප්‍රකාශිකා මහේෂිණී කොළොන්නේ මහත්මිය මේ බව සඳහන් කළේ ඊයේ (24) විදේශ කටයුතු අමාත්‍යාංශ ශ්‍රවණාගාරයේ පැවති මාධ්‍ය හමුවේ දීය. විදුලිබල හා බලශක්ති ඇමැති පාඨලී චම්පික රණවක මහතාගේ ආරාධනයකට අනුව ශ්‍රී ලංකාවට පැමිණෙන ඉන්දියාවේ හිටපු ජනාධිපතිවරයා මෙරට දී පැවැත්වෙන බලශක්ති සමුළුවකට සහභාගි වන අතර මේ මස 27 දා යළි ඉන්දියාව බලා පිටත්ව යාමට නියමිතය. මෙම බලශක්ති සමුළුව හෙට (26) දිනයේ කොළඹ හිල්ටන් හෝටලයේ දී පැවැත්වේ. කලාම් මහතා හෙට දිනයේ ජනාධිපති මෛත්‍රීපාල සිරිසේන හා අගමැති රනිල් වික්‍රමසිංහ මහත්වරු හමුවී සාකච්ඡා කිරීමට ද නියමිතයි. \"ශ්‍රී ලංකාවේ අනාගත නායකයින්\" යන මැයෙන් මේ බණ්ඩාරනායක ජාත්‍යන්තර සම්මන්ත්‍රණ ශාලාවේ දී ‍හෙට පැවැත්වෙන සමුළුවට ප්‍රධාන ආරාධිතයා වශයෙන් සම්බන්ධ වන ඒ මහතා පාසල් දරු දැරියන් සහ විශ්ව විද්‍යාල ශිෂ්‍ය ශිෂ්‍යාවන් 1,500ක් ඉදිරියේ විශේෂ දේශනයක් සිදුකිරීමට නියමිත බවද විදේශ කටයුතු අමාත්‍යංශය පැවසුවාය. SDF ",
    "URL": "https://sinhala.news.lk//news/political-current-affairs/item/12141-2015-06-25-09-30-56",
    "Category": "political_current_affairs"
}