{
    "Source": "https://sinhala.news.lk",
    "Timestamp": " මාර්තු 17, 2020",
    "Headline": "COVID – 19 අසාදිත රෝගීන් 06 ක් අලූතෙන්- වෛරසය අසාදනය වූ රෝගීන් ගණන 34 දක්වා ඉහළට",
    "News Content": "කොරෝනා වෛරසය අසාදිත රෝගීන් 06 ක් අද (17) දින අලූතෙන් වාර්තා වී ඇති බවත්, ඒ අනුව මේ වන විට වෛරසය අසාදිත මුළු රෝගීන් ගණන 34 ක් බවත් සෞඛ්‍ය සේවා අධ්‍යක්‍ෂ ජනරාල් විශේෂඥ වෛද්‍ය අනිල් ජාසිංහ මහතා කොරෝනා කාර්යය සාධක මධ්‍යස්ථානයේ දී අද (17) පැවසීය.\nඒ අනුව, මෙම රෝගී පුද්ගලයින් 06 දෙනාගෙන් එක් අයෙකු දෙවනුවට හමු වූ සංචාරක මඟ පෙනවන්නාගේ බිරිඳ බවට තහවුරු කර ගෙන ඇතැයි ද, තවත් පුද්ගලයෙකු පෙර රෝගී ව හමු වූ ජර්මනියේ සංචාරය කළ අයට සම්බන්ධ කෙනකු බවද, එක්සත් රාජධානියේ සිට පැමිණි පුද්ගලයෙකු ද සිටින බව කී අතර කැලණිය, මාරවිල මෙන්ම අවුරුදු 25 ක උඩුගම්පොල ප්‍රදේශයේ කටාර් රජයේ සිට පැමිණි අයෙකු ද මොවුන් අතර සිටින බව සෞඛ්‍ය සේවා අධ්‍යක්ෂකවරයා මෙහි දී ප්‍රකාශ කර සිටියේය.  ",
    "URL": "https://sinhala.news.lk//news/political-current-affairs/item/37475-covid-19-06-34",
    "Category": "political_current_affairs"
}