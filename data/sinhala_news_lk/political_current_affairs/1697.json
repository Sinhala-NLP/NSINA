{
    "Source": "https://sinhala.news.lk",
    "Timestamp": " ජනවාරි 18, 2023",
    "Headline": "ඉන්ෆ්ලුවෙන්සා වර්ධනයේ වැඩි වීමක් - බහුලව වාර්තා වන්නේ ඉන්ෆ්ලුවෙන්සා ''ඒ '' ප්‍රභේදයයි - වෛරස් රෝග පිළිබඳ විශේෂඥ වෛද්‍ය ජූඩ් ජයමහ",
    "News Content": "ඉන්ෆ්ලුවෙන්සා රෝගයේ වර්ධනයේ වැඩි වීමක් මේ මාසයේ දක්නට ලැබෙන බවත් බහුලව වාර්තා වන්නේ ඉන්ෆ්ලුවෙන්සා ප්‍රභේදය ඉන්ෆ්ලුවෙන්සා ''ඒ '' බවත් වෛද්‍ය පර්යේෂණ ආයතනයේ වෛරස් රෝග පිළිබඳ විශේෂඥ වෛද්‍ය ජූඩ් ජයමහ මහතා පවසයි.\nඔහු මේ බව කියා සිටියේ, අද (18) වෛරස් රෝග පිළිබඳ ශ්‍රී ලංකාවේ සිදුකරන ආවේක්ෂණය යන මැයෙන් සෞඛ්‍ය ප්‍රවර්ධන කාර්යංශයේ පැවති විශේෂ මාධ්‍ය හමුවේදී කරුණු දක්වමිනි.ඉන්ෆ්ලුවෙන්සා රෝගයෙහි අනුප්‍රභේද සොයා ගැනීමට වෙනමම පී සී ආර් පරීක්ෂණයක් සිදුකරන අතර එසේ සිදුකළ පරීක්ෂණ අනූව එච් 01 අනුප්‍රභේදය දැනට වාර්තා වීඇතැයි පැවසූ විශේෂඥ වෛද්‍ය ජූඩ් ජයමහ මහතා ඉන්ෆ්ලුවෙන්සා වෛරසය කලින් කලට ගොලීය වසංගතයක් ලෙස මතුවිය හැකි බවද අවධාරණය කළේය.මෙම වෛරසය වර්ෂාපතනයත් සමග සෘජු සම්බන්ධතාවයක් ඇතැයිද උදෑසන පවතින අඩු උෂ්ණත්වය සහ රාත්‍රී කාලයේ පවතින සීතල උෂ්ණත්වයද මෙයට සෘජු ලෙස බලපාන බවද ඔහු පැවසුවේය. එනම් වර්ෂාපතනයත්, පඋදෑසන පවතින අඩු උෂ්ණත්වයත් සමග මෙහි වර්ධනයේ වැඩි වීමක් දක්නට ලැබෙන බවද වෛරස් රෝග පිළිබඳ විශේෂඥ වෛද්‍ය ජූඩ් ජයමහ මහතා සඳහන් කළේය.මෙරට ප්‍රධාන පළාත් 09හි රෝහල් 19ක් පාදක කරගනිමින් බාහිර රෝගී අංශ වලට සෑම මසකම පැමිණෙන රෝගීන්ගේ නාසයෙන් සහ උගුරෙන් ලබාගත් සෙම පටල 30ක නියැදි රෝහල් වල ආසාදන පාලක ඒකකයේ හෙද නිලධාරීන් විසින් වසංගත රෝග අංශය සහ කොළඹ වෛද්‍ය පර්යේෂණ ආයතනයෙහි පර්යේෂණාගාර වෙත යොමු කර පී සී ආර් පර්යේෂණ සදහා භාජනය ඉන්‌ේලුවෙන්සා ඒ,බී, ඒ බඑච් වන් එන් වන්, එච් ත්‍රී එන් ටූ යන අනුප්‍රභේද සොයා බලන බව ඔහු පැවසුවේය. මෙය වසර 15ක පමණ සිට ලෝක සෞඛ්‍ය සංවිධානය සමග එක්ව සිදුකරන්නක් බවද වෛද්‍යවරයා සිහිපත් කළේය.ඉන්ෆ්ලුවෙන්සා ව්‍යාප්තිය දෙස බැලීමේදී වසරකට ද්විත්ව සෘතුමය ස්වභාවයක් පවතින බවද එනම්, දෙසැම්බර්, ජනවාරි, පෙබරවාරි එක් සෘතුවක් ලෙසද, අප්‍රේල්, මැයි, ජුනි තවත් සෘතුවක් ලෙසද පවතින බව ඔහු අවධාරණය කළේය.ඉන්ෆ්ලුවෙන්සා වළක්වාගැනීමට ජාතික මට්ටමේ කමිටුවක් පවතින අතරම මේ සම්බන්ධයෙන් විද්වත් කමිටුවක් මාසිකව රැස්වන බවද කියාසිටි විශේෂඥ වෛද්‍ය ජූඩ් ජයමහ මහතා එහිදී අදාල වර්ෂයේ රෝගය වැඩි වීමක් අපේක්ෂා කරන්නේද, රෝහල් දැනුවත් කිරීමක් අවශ්‍යද, මාතෘ සායන දැනුවත් කිරීම් ආදිය සොයා බලා සිදුකරන අතර මෙම රෝගය සම්බන්ධයෙන් කරුණු මාධ්‍ය ඔස්සේ ප්‍රසිද්ධ කර ඒ සඳහා පූර්ව සූදානමක් ඇති කරන බවද කියා සිටියේය.ඉන්ෆ්ලුවෙන්සා නිරෝගී පුද්ගලයෙකුට සෑදුනහොත් දින 03 – 04 කින් සම්පූර්ණ සුවය ලබන බවද නමුත් අවධානම් රෝගී තත්ත්ව ඇති අයට එනම්, ගර්භණී මවුවරුන්, අවුරුදු 02ට අඩු ළදරුවන් වැඩිහිටියන්, නිදන්ගත රෝග වලින් පෙළෙන්නන් හට සෑදුණහොත්සංකූලතා මතුවිය හැකි බව සඳහන් කළේය.මෙහිදී සංකූලතා වශයෙන් නියුමෝනියාව, හුස්ම ගැනීමේ අපහසුතාවය, නියුමෝනියාව හේතුවෙන් වකුගඩු, අක්මාව වැනි අවයව අකර්මන්‍ය වීම ආදිය හටගත හැක. නව වසංගත තත්ත්ව ඇතිවිය හැකිද සහ ඒවායෙහි ස්වභාවය සහ ඒවාට මුහුණ දිය යුතු ආකාරය සම්බන්ධව ලෝක සෞඛ්‍ය සංවිධානය සමග එක්ව සෞඛ්‍ය අමාත්‍යංශය නිරන්තරයෙන් කටයුතු කරන බවද ඔහු අවධාරණය කළේය.  ",
    "URL": "https://sinhala.news.lk//news/political-current-affairs/item/51436-2023-01-18-08-00-30",
    "Category": "political_current_affairs"
}