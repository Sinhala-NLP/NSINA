{
    "Source": "https://sinhala.news.lk",
    "Timestamp": " අගෝස්තු 30, 2019",
    "Headline": "පලාලී කලාපීය ගුවන් තොටුපලේ යටිතල පහසුකම් කඩිනමින් ලබාදීමට පියවර",
    "News Content": "ඔක්තෝබර් මස 15 වන දිනට විවෘත කිරිමට නියමිත පලාලී කලාපීය ගුවන් තොටුපලේ යටිතල පහසුකම් කඩිනමින් ලබා දී අවසන් කරන බව ප්‍රවාහන අමාත්‍යාංශයේ වැඩ බලන ලේකම් මල්කාන්ති ඒකනායක මහත්මිය රජයේ නිල වෙබ් අඩවිය කළ විමසිමක දී සදහන් කළාය.\nවැඩිදුරටත් අදහස් දැක් වු ලේකම්වරිය පැවසුවේ,කලාපීය ගුවන් තොටුපලක තිබිය යුතු සියලු ම පහසුකම් මෙම ගුවන් තොටුපලට හ ලබා දීමට කටයුතු කරන බවය.මේ වන විට තාවකාලික ජලසැපයුම සඳහා රුපියල් මිලියන 112 ක මුදලක් වැය වෙන බවත්,එමෙන් අනෙක් යටිතල පහසුකම් සඳහා සිවිල් ගුවන් සේවා අධිකාරිය එක්ව තම අමාත්‍යාංශයේ ඇති ප්‍රතිපාදන ද යොදා ගනිමින් කඩිනමින් ඉදි කොට ජනතා අයිතියට පත් කිරිමට බලාපොරොත්තු වන බවත් පැවසීය.පලාලී කලාපීය ගුවන් තොටුපල මෙරට ඉදිවන 04 වන ගුවන්තොටුපල වන අතර ජාත්‍යන්තර ගුවන් තොටුපල ලෙස කටුනායක හා මත්තල ගුවන් තොටුපලවල සැලකේ. මේ වනවිට රත්මලාන ගුවන් තොටුපල අභන්තර ගුවන් ගමන් සඳහා යොදා ගෙන ඇත. ",
    "URL": "https://sinhala.news.lk//news/political-current-affairs/item/34854-2019-08-30-09-16-14",
    "Category": "political_current_affairs"
}