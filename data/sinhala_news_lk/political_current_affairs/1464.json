{
    "Source": "https://sinhala.news.lk",
    "Timestamp": " දෙසැම්බර් 13, 2022",
    "Headline": "විශ්‍රාම වයසේ වෙනසක් නෑ - මුදල් රාජ්‍ය අමාත්‍ය",
    "News Content": "විශ්‍රාම යාමේ වයස අවුරුදු 65 සීමාව 60දක්වා අඩු කිරීමට ගත් ප්‍රතිපත්තිමය තීරණයේ වෙනසක් නොවන බව මුදල් රාජ්‍ය අමාත්‍ය ආචාර්ය රංජිත් සියඹලාපිටිය මහතා අද (13 ) පාර්ලිමේන්තුවේ දී පැවසීය.\nරාජ්‍ය සේවකයින් විශ්‍රාම යාමේ වයස සහ පාර්ලිමේන්තු සේවකයින්ගේ විශ්‍රාම යාම සම්බන්ධයෙන් විපක්ෂ නායක සජිත් ප්‍රේමදාස මහතා යොමු කළ වාචික ප්‍රශ්නයකට පිළිතුරු දෙමින් රාජ්‍ය අමාත්‍යවරයා මේ බව කීය.එළඹෙන දෙසැම්බර් 31 වන විට විශ්‍රාම යාම සඳහා 25,000ට වැඩි පිරිසක් සිටින බව රංජිත් සියඹලාපිටිය මහතා පැවසීය.රට අද තිබෙන තත්ත්වය විපක්ෂය අවබෝධ කර ගත යුතුයි.එක් කණ්ඩායමක් හෝ එක් පිරිසක් වෙනුවෙන් ප්‍රතිපත්ති වෙනස් කළ හැකි තත්වයක අද මේ රට නැහැ. රට ඉන්න තත්ත්වය අනුව මහාභාණ්ඩාගාරයට එම ප්‍රතිපත්ති ආරක්ෂා කිරීමට සිදුවී තිබෙනවා''යැයි ද රාජ්‍ය අමාත්‍යවරයා  කීය.  ",
    "URL": "https://sinhala.news.lk//news/political-current-affairs/item/50981-2022-12-13-08-27-14",
    "Category": "political_current_affairs"
}