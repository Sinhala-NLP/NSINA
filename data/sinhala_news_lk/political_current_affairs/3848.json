{
    "Source": "https://sinhala.news.lk",
    "Timestamp": " අගෝස්තු 24, 2015",
    "Headline": "රෝහල්ගත සිසුන් ශිෂ්‍යත්ව විභාගය ලියයි",
    "News Content": "ඊයේ පැවති 5 ශ්‍රේණියේ ශිෂ්‍යත්ව විභාගය සාර්ථකව අවසන් වූ බවත් රෝහල්ගත ප්‍රතිකාර ලබමින් සිටි සිසුන් 7 දෙනෙකුට ද එම රෝහල්වල සිට ම විභාගයට පෙනී සිටීමට අවස්ථාව ලබා දුන් බව විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා පැවසීය.\nදර කැපීමට ගොස් අත් වැරදීමකින් සිය වම් අතට හානි වූ නෝවුඩ් ප‍්‍රදේශයේ සිසුවෙකු ද අද රෝහලේදී ශිෂ්‍යත්ව විභාගයට පෙනී සිටියේය. කොළඹ රිච්වේ ආර්ය ළමා රෝහලේ ප‍්‍රතිකාර ලබමින් සිටි දරුවන් තිදෙනෙකු එම රෝහලේ දී ඊයේ ශිෂ්‍යත්ව විභාගයට පෙනී සිටියහ. එසේම මහරගම පිළිකා රෝහලේ ද ප‍්‍රතිකාර ලබමින් සිටි දරුවන් තිදෙනෙකු ශිෂ්‍යත්ව විභාගයට පෙනී සිටි බව ඒ මහතා සඳහන් කළේ. මීට අමතරව ශිෂ්‍යත්ව විභාගය සඳහා සිය දෙමාපියන් සමඟ පැමිණෙමින් සිටි දරුවෙකු අද අවිස්සාවේල්ල - කොස්ගම නගරයේදී ති‍්‍රරෝද රථයක ගැටී අනතුරට ලක්වූ අතර දරුවාට අවශ්‍ය ප‍්‍රතිකාර ලබාදීමෙන් අනතුරුව අවිස්සාවේල්ල ජනාධිපති විද්‍යාලයේදී විභාගය ලිවීමට අවස්ථාව ලබා දුන් බව ද කොමසාරිස් ජනරාල්වරයා වැඩිදුරටත් පැවසීය.kpm ",
    "URL": "https://sinhala.news.lk//news/political-current-affairs/item/13086-2015-08-24-03-57-11",
    "Category": "political_current_affairs"
}