{
    "Source": "https://sinhala.news.lk",
    "Timestamp": " ජනවාරි 22, 2020",
    "Headline": "මාර්තු 01දා සිට රුපියල් දහසේ දෛනික වතුකම්කරු වැටුප නියත වශයෙන්ම ලබා දෙනවා - රාජ්‍ය අමාත්‍ය මහින්දානන්ද අලුත්ගමගේ",
    "News Content": "ජනාධිපතිවරණයේ දී පොරොන්දු වූ පරිදි පසුගිය 14 වන දින ජනාධිපති තුමා විසින් කැබිනට්  මණ්ඩලයට යෝජනාවක් ඉදිරිපත් කරමින් මාර්තු 01 වන දින සිට වතු කම්කරුවන්ගේ දෛනික වැටුප රුපියල් දහස දක්වා වැඩි කිරීමට තීන්දු කළ බවත්, මාර්තු 01 වන දා සිට නියත වශයෙන් ම වතු කම්කරුවන්ගේ වැටුප ලබා දෙන බව රාජ්‍ය අමාත්‍ය මහින්දානන්ද අලුත්ගමගේ මහතා පවසයි.\nරාජ්‍ය අමාත්‍යවරයා මේ බව කියා සිටියේ, අග්‍රාමාත්‍ය කාර්යයාලයේ දී අද (22) පැවති මාධ්‍ය හමුවේ දී ය.ඒ අනුව, හාම්පුතුන්ගේ සංගමය කැඳවා වැවිලි කර්මාන්ත ඇමති සමඟ පසුගිය දා (20) මේ පිළිබඳ ව සාකච්ඡා කළ බවත්, එහි දී ඔවුන් යොමු කරන ලද කරුණු කාරණා සියල්ල සඳහා එකී අමාත්‍යවරයා මැදිහත් වූ බවත් මෙහි දීප්‍රකාශ කළ රාජ්‍ය අමාත්‍යවරයා, ඉදිරියේ දී ජනාධිපති ලේකම්වරයා සමඟ ද සාකච්ඡාවක් පවත්වා අදාළ සමාගම් සඳහා ලබා දෙන සහන පිළිබඳව ද සාකච්ඡා කොට ඇති බවත් එම සමාගම් වලින් මෙම වැටුප ගෙවීම සම්බන්ධයෙන් විරෝධයක් නොදක්වන බව ද රාජ්‍ය අමාත්‍යවරයා මෙහි දී අවධාරණය කර සිටියේය.මෙම මාධ්‍ය හමුව සඳහා රාජ්‍ය අමාත්‍ය කෙහෙළිය රමුක්වැල්ල මහතා ද සහභාගී විය. ",
    "URL": "https://sinhala.news.lk//news/political-current-affairs/item/36589-01",
    "Category": "political_current_affairs"
}