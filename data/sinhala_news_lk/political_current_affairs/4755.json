{
    "Source": "https://sinhala.news.lk",
    "Timestamp": " සැප්තැම්බර් 21, 2018",
    "Headline": "රජය විසින් පනවන ලද තීරු බදු මිල නිසා සීනි මිලෙහි වෙනසක් කිසි ලෙසකින් සිදු නොවේ",
    "News Content": "රජය විසින් පසුගිය දා සීනි මත පනවන ලද තීරුබදු ගාස්තු නිසා සීනි සිල්ලර මිලෙහි කිසිඳු වෙනසක් සිදු නොවන බව ප්‍රධාන පෙලේ සීනි ආනයනය කරන සමාගමක අධ්‍යක්ෂවරයෙකු වන කිංස්ලි පල්ලියගොඩවිතාන හා සීනි ආනයනය කරන ව්‍යාපාරයේ හවුල්කරුවෙකු වන කසුන් ආන්ද්‍රාහෙන්ද්‍රි යන මහත්වරුන් පවසයි.\nඊයේ පුවත්පත් සාකාච්ඡාවකදී  සීනි ආනයනකරුවන්ගේ සංගමය විසින් කළ ප්‍රකාශ අසත්‍ය බව පවසමින් මෙම තීරු බදු පැනවීම නිසා සීනි තොග මිලෙහි සිදුවන්නේ ඉතා සුළු වෙනසක් බව ඔවුන් පෙන්වා දෙයි.මෙම තීරු බදු නිසා ඉදිරියේදී ආනයනය කරනු ලබන සීනි සඳහා සිල්ලර මිලෙහිද සිදු වන්නේ ඉතා සුළු මිල වෙනස් වීමක් බව ඔවුන් වැඩි දුරටත් පවසයි. ",
    "URL": "https://sinhala.news.lk//news/political-current-affairs/item/30924-2018-09-20-18-37-12",
    "Category": "political_current_affairs"
}