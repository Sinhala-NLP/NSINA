{
    "Source": "https://sinhala.news.lk",
    "Timestamp": " අප්‍රේල් 07, 2022",
    "Headline": "ආර්ථික බාධා මැද්දේ වුවද අප්‍රේල් මසට තිබෙන වැටුප්, උත්සව අත්තිකාරම් ඇතුළු සියලු ගෙවීම් සිදු කළා",
    "News Content": "ආර්ථික බාධා මැද්දේ වුවද අප්‍රේල් මසට තිබෙන වැටුප්, උත්සව අත්තිකාරම් ඇතුළු සියලු ගෙවීම් සිදු කර තිබෙන බව පාර්ලිමේන්තු මන්ත්‍රී ජනාධිපති නීතිඥ අලි සබරි මහතා පැවසීය.\nඊයේ වන විට වැටුප් ගෙවන්නේ නැති බවට වූ ප්‍රචාරය සම්බන්ධව කරුණු පහැදිළි කළ මන්ත්‍රීවරයා අද (07) පාර්ලිමේන්තුවේ දී මේ බව ප්‍රකාශ කළේ ය.මේ පිළිබඳව අඳහස් දැක්වූ මන්ත්‍රීවරයා;ඊයේ දින වන විට රු. බිලියන 123ක් ගෙවලා,වැටුප පමණක් නොව උත්සව අත්තිකාරම් ද ගෙවා තිබෙනවා .''අද වන විට තවත් රු. බිලියන 13ක් නිදහස් කරනවා. ඒ අනුව අප්‍රේල් මසට තිබෙන සියලු ගෙවීම් සිදු කර මේ රටේ ජනතාවට තිබූ කුතුහලය නැති කිරීමට ආර්ථික බාධා මැද්දේ වුවද සිදු කිරීමට හැකි වී තිබෙන බව පැවසීය.   ",
    "URL": "https://sinhala.news.lk//news/political-current-affairs/item/48012-2022-04-07-06-44-36",
    "Category": "political_current_affairs"
}