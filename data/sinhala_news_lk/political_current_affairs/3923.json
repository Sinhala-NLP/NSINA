{
    "Source": "https://sinhala.news.lk",
    "Timestamp": " මාර්තු 29, 2016",
    "Headline": "අධ්‍යාපන ඇමැතිගේ  මැදිහත්වීමෙන් කුලියාපිටියේ දරුවාට තවත් අත්වැලක්",
    "News Content": "මහනුවර ති‍්‍රත්ව විද්‍යාලයේ දැනට අධ්‍යාපනය හදාරන කුලියාපිටියේ දරුවා මේ වන විට පදිංචිව සිටින කුලී නිවසේ වසරක කුලී මුදල ලබාදීම සඳහා  පෞද්ගලික ආයතනය අද  ඉදිරිපත් වූ බව අධ්‍යාපන අමාත්‍යාංශය සඳහන් කරයි.\n ඒ අනුව එම සමාගම ඊට අදාළ චෙක්පත  අධ්‍යාපන අමාත්‍ය අකිල විරාජ් කාරයවසම් මහතා වෙත ලබාදීම සිදුවිය.පසුගිය දිනවල සමාජය තුළ වැඩි අවධානය  හිමි කර ගත් කුලියාපිටිය දරුවාගේ  ඉදිරි අධ්‍යාපන කටයුතු බාධාවකින් තොරව සිදු කර ගෙන යාම සඳහා ඔහු දැනට ඉගෙනුම ලබන මහනුවර ප‍්‍රදේශයේ පාසල ආසන්නයෙන්ම නිවසක් ලබාදීමට අධ්‍යාපන අමාත්‍යාංශය පසුගියදා පියවර ගත්තේ අධ්‍යාපන අමාත්‍ය අකිල විරාජ් කාරියවසම් මහතාගේ සෘජු උපදෙස් මතයි.සමාජ සංවේදී සිදුවීම්වලදී මානුෂීයව මැදිහත්වීම පිළිබඳ තමා පුද්ගලිකවම එම පෞද්ගලික ආයතනයට අමාත්‍යවරයා ස්තූතිය පල කර සිටියේය.මෙම අවස්ථාවට අධ්‍යාපන අමාත්‍යංශ ලේකම් ඩබ්.එම්. බන්දුසේන මහතා, අධ්‍යාපන ගුණාත්මක සංවර්ධන අතිරේක ලේකම් හේමන්ත පේ‍්‍රමතිලක මහතා, පාසල් පෝෂණ අංශයේ අධ්‍යක්ෂිකා රේණුකා පීරිස් මහත්මිය ඇතුළු පිරිසක් සහභාගි වූහ. ",
    "URL": "https://sinhala.news.lk//news/political-current-affairs/item/17018-2016-03-29-08-39-15",
    "Category": "political_current_affairs"
}