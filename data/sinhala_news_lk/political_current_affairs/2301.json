{
    "Source": "https://sinhala.news.lk",
    "Timestamp": " ජූලි 28, 2020",
    "Headline": "යුද්ධයෙන් දිනාගත නොහැති වූ ''ඊළම'' ප්‍රජාතන්ත්‍රවාදී මුහුණ පෙන්වමින් ලබාගන්න ඉඩදෙන්නේ නෑ",
    "News Content": "එදා යුද්ධයෙන් දිනාගත නොහැකි වූ ඊළම අද ප්‍රජාතන්ත්‍රවාදී මුහුණ පෙන්වමින් දිනාගන්න උත්සාහ කරන බවත් ප්‍රභාකරන් ඉල්ලූ දේ ලබා දෙන්න කිසිසේත් සූදානම් නැති බවත් අග්‍රාමත්‍ය මහින්ද රාජපක්ෂ මහතා පවසයි.\nකුරුණැගල ප්‍රදේශයේ ජන හමුවක් අමතමින් අග්‍රාමාත්‍යවරය මේ බව පැවසීය.එහිදී අඳහස් දැක්වූ අග්‍රාමාත්‍යවරයා;88-90 එජාප භීෂණ යුගයේ මේ රටේ උගත් බුද්ධිමත් තරුණ තරුණියන් 60 000කට අධික පිරිසක් රටට අහිමි වුණා. උපාධිධාරීන් විශාල ප්‍රමාණයක් මරලා දැම්මා. මේ අතරින් 4210ක් කුරුණෑගල දිස්ත්‍රික්කයේ. මේ භීෂණයට එරෙහිව අපි එදා අරගල කළා.රටේ තරුණ තරුණියන් මහ පාරේ ටයර් සෑයවල් මත දැවෙන යුගයක් නැවත ඇති නොවෙන්න මේ මැතිවරණයේ දී පැහැදිලි තීන්දුවක් ගන්න ඕන. එල්.ටී.ටී.ඊ. සංවිධානය උතුරු නැඟෙනහිර වෙනම රාජ්‍යයක් ගොඩනඟන්න කළ උත්සාහයත් අපි පරාද කළා. එදා යුද්ධයෙන් දිනාගත නොහැකි වූ ඊළම අද ප්‍රජාතන්ත්‍රවාදී මුහුණ පෙන්වමින් දිනාගන්න උත්සාහ කරනවා. නමුත් ප්‍රභාකරන් ඉල්ලූ දේ ලබා දෙන්න අපි කිසිසේත් සූදානම් නෑ.භීෂණය යුද්ධය වෙනුවට තරුණ තරුණියන්ට නව අධ්‍යාපන අවස්ථා ලබා දීමටත්, වෘත්තීය පුහුණුව සහ තාක්ෂණික අධ්‍යාපනය ඔස්සේ ඔවුන්ගේ අනාගතය සාර්ථක කිරීමටත් රජයක් ලෙස කළ හැකි සියල්ල අපි කරනවා  යැයි ද අග්‍රාමාත්‍යවරයා පැවසීය.  ",
    "URL": "https://sinhala.news.lk//news/political-current-affairs/item/39065-2020-07-28-13-50-50",
    "Category": "political_current_affairs"
}