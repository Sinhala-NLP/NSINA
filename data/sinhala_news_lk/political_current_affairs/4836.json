{
    "Source": "https://sinhala.news.lk",
    "Timestamp": " මැයි 14, 2018",
    "Headline": "බස් ගාස්තු ගැන බස් සංගම් සහ ගමනාගමන කොමිෂම අතර සාකච්ඡාවක්",
    "News Content": "බස් ගාස්තු සංශෝධනය සම්බන්ධයෙන් පෞද්ගලික බස් සමාගම් නියෝජිතයින් සමඟ අද (14) සවස සාකච්ඡා කිරීමට නියමිත බව ශ්‍රී ලංකා ගමනාගමන කොමිෂන් සභාවේ සභාපති, ඉංජිනේරු එම්.ඒ.පී. හේමචන්ද්‍ර මහතා පවසයි.\nමෙම සාකච්ඡාවෙන් පසුව කොමිෂන් සභාව විසින් ප්‍රවාහන අමාත්‍යවරයා වෙත බස් ගාස්තු සංශෝධනය සම්බන්ධයෙන් වාර්තාවක් යවන බව ද සභාපතිවරයා රජයේ නිලපුවත් වෙබ් අඩවියට පැවසී ය.එම වාර්තාව අනුව ප්‍රවාහන හා සිවිල් ගුවන්සේවා අමත්‍යවරයා විසින් කැබිනට් පත්‍රිකාවක් හෙට දින අමාත්‍ය මණ්ඩල රැස්වීමට ඉදිරිපත් කරනු ඇතැයි ද එම්.ඒ.පී. හේමචන්ද්‍ර මහතා ප්‍රකශ කළේ ය. ",
    "URL": "https://sinhala.news.lk//news/political-current-affairs/item/28899-2018-05-14-09-16-37",
    "Category": "political_current_affairs"
}