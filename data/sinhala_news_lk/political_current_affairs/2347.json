{
    "Source": "https://sinhala.news.lk",
    "Timestamp": " පෙබරවාරි 19, 2020",
    "Headline": "පෙර පාසල් ගුරුවරුන්ගේ වෘත්තීමය කැපවීමට නිසි වටිනාකමක් ලබා දීමට කටයුතු සිදුකරනවා",
    "News Content": "පෙර පාසල් ගුරුවරුන්ගේ වෘත්තීමය කැපවීමට නිසි වටිනාකමක් ලබා දීමට හා ඔවුන්ගේ සේවය නිසි ඇගයීමකට ලක් කරන්න අතිගරු ජනාධිපති ගෝඨාභය රාජපක්ෂ මැතිතුමාගේ නායකත්වයෙන් යුතු අපේ රජය උපරිම කටයුතු සිදුකරනවා යැයි මහවැලි සංවර්ධන රාජ්‍ය අමාත්‍ය රොෂාන් රණසිංහ මහතා පැවසීය\nමහවැලි සංවර්ධන රාජ්‍ය අමාත්‍ය රොෂාන් රණසිංහ මහතා මේ බව ප්‍රකාශ කළේ, 2020 පෙබරවාරි 16 වෙනිදා පොළොන්නරුවේදී පැවති පොළොන්නරුව දිස්ත්‍රික් පෙර පාසල් ගුරු වෘත්තීය සමිති සම්මේලනයට එක් වෙමිනි.දිඹුලාගල, වැලිකන්ද, තමන්කඩුව, ලංකාපුර, හිගුරක්ගොඩ, මැදිරිගිරිය , ඇලහැර කොට්ඨාසවල සියළු පෙර පාසල් ගුරුවරුන් මෙම අවස්තාවට එක්ව සිටි අතර ජාතික පෙර පාසල් වෘත්තීය සංගමයේ සභාපති ආචාර්ය ජයලත් ඉලංගකෝන් ඇතුළු පොළොන්නරුව දිස්ත්‍රික් ප්‍රාදේශීය දේශපාලන නායකයන් රැසක්ද මෙම අවස්තාවට එක්ව සිටියහ.මෙහිදී කොට්ඨාසවල සාමාජික අයදුම්පත් නිල වශයෙන් බාරදීම හා ''සාරතී'' සගරාව කොට්ඨාස සභාපතිවරුන්ට ලබාදීම රාජ්‍ය අමාත්‍යවරයා අතින් සිදු කෙරිණි     ",
    "URL": "https://sinhala.news.lk//news/political-current-affairs/item/37019-2020-02-18-21-54-20",
    "Category": "political_current_affairs"
}