{
    "Source": "https://sinhala.news.lk",
    "Timestamp": " ජනවාරි 07, 2016",
    "Headline": "2016 වසරේ ඉලක්කගත සංවර්ධන වැඩසටහන් ගැන කැබිනට්  මණ්ඩලය දැනුවත් කිරීමේ තීරණයක්- අමාත්‍ය ගයන්ත  කරුණාතිලක",
    "News Content": "2016 වසරේ අමාත්‍යාංශවල ඉලක්කගත සංවර්ධන වැඩසටහන් පිළිබඳ දැනුවත් කිරීම එක් එක් කැබිනට් රැස්වීම් දිනයේ සිදු කිරීමට තීරණය කළ බව සම කැබිනට් ප්‍රකාශක, පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා ප්‍රකාශ කරයි.\nඅමාත්‍යවරයා මේ බව ප්‍රකාශ කළේ අද (07) රජයේ ප්‍රවෘත්ති දෙපාර්තමේන්තුවේ පැවැති අමාත්‍ය මණ්ඩල තීරණ දැනුම් දීමේ මාධ්‍ය හමුවට සහභාගී වෙමිනි. අතිගරු ජනාධිපතිතුමාගේ අඳහසක් අනුව සෑම අමාත්‍යවරයෙකුම, තම අමත්‍යාංශය යටතේ 2016 වසරේ ඉලක්කගත සංවර්ධන වැඩසටහන් පිළිබඳ දැනුවත් කිරීමක් එක් එක් කැබිනට් රැස්වීම දිනට සිදු කරන්න කියන කරණය ප්‍රකාශ කළා. එයට මුල පුරමින් අතිගරු ජනාධිපතිතුමා, දරන කැබිනට් අමාත්‍යාංශවල 2016 ඉලක්ක වැඩපිළිවෙල පිළිබඳ දැනුවත් කිරීම ඊයේ දින සිදු කළා.ඒ අනුව අමාත්‍යවරු දැනුවත් කිරීම ඉදිරියේ දී සිදු වෙනවා යැයි ද අමාත්‍යවරයා පැවසී ය ",
    "URL": "https://sinhala.news.lk//news/political-current-affairs/item/15689-2016",
    "Category": "political_current_affairs"
}