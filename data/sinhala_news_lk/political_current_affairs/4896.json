{
    "Source": "https://sinhala.news.lk",
    "Timestamp": " දෙසැම්බර් 27, 2017",
    "Headline": "ලබන වසරේ මහවැලි වර්ණ ප්‍රදානෝත්සවයක්",
    "News Content": "2018 වර්ෂයේ දී ගොවීන් දිරිගැන්වීම සඳහා මහවැලි වර්ණ ප්‍රදානෝත්සවය නමින් උත්සවයක් පැවැත්වීමට සැලසුම් කර ඇති බව මහවැලි සංවර්ධන අධිකාරිය රජයේ නිල පුවත් වෙබ් අඩවියට පැවසීය.\nඑහිදී මහවැලි ගොවි ප්‍රජාව වෙත වටිනා ත්‍යාග හිමි කර දීමට සැලසුම් කෙරේ.එමෙන් ම 2018 වර්ෂයේ දී යල කන්නය සහ මහ කන්නය තුළ දී මහවැලි කලාප 10 අතරින් හොඳම මහවැලි ගොවි සංවිධානය හා සහභාගිත්ව වාරි පද්ධති කළමනාකරණ වැඩසටහන යටතේ හොඳම වාරි ඇළ තේරීම ද සිදු කෙරේ.එසේම මහවැලි ගොවි උපහාර උළෙල ද  2018 වර්ෂය තුල දී පැවැත්වීමට අදහස් කර ඇති බව එම අධිකාරිය වැඩිදුරටත් පැවසීය. ",
    "URL": "https://sinhala.news.lk//news/political-current-affairs/item/26796-2017-12-27-06-18-53",
    "Category": "political_current_affairs"
}