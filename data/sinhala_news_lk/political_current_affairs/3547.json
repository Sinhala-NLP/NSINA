{
    "Source": "https://sinhala.news.lk",
    "Timestamp": " අප්‍රේල් 30, 2022",
    "Headline": "ත්‍රිපෝෂ සඳහා බඩඉරිගු වෙනුවට වෙනත් ආදේශක පිළිබඳ සොයා බලනවා- විශේෂඥ වෛද්‍ය චිත්‍රමාලී ද සිල්වා",
    "News Content": "ත්‍රිපෝෂ නිෂ්පාදනය සඳහා බඩඉරිගු වෙනුවට වෙනත් ආදේශක පිළිබඳ සොයා බලන බව ද, ඒ සම්බන්ධයෙන් සෞඛ්‍ය අමාත්‍යංශය ද මැදිහත්වී කටයුතු කරන බව ද පවුල් සෞඛ්‍ය කාර්යංශයේ අධ්‍යක්ෂ විශේෂඥ වෛද්‍ය චිත්‍රමාලී ද සිල්වා මහත්මිය පැවසුවාය.\nමෙම දිනවල ගර්භණී මවුවරුන්ට සහ දරුවන්ට ත්‍රිපෝෂ ලබාදීම සම්බන්ධයෙන් රජයේ නිල පුවත් වෙබ් අඩවිය සිදුකළ විමසීමකදී ඇය මේ බව කියා සිටියාය.බඩඉරිගු නිෂ්පාදනය අඩුවීම හේතුවෙන් මෙම දිනවල ගර්භණී මවුවරුන් සහ දරුවන් සදහා ත්‍රිපෝෂ නිෂ්පාදනය තරමක් අඩුවූ බවද, ත්‍රිපෝෂ නිෂ්පාදනය සදහා නිෂ්පාදන ආයතනයක් තෝරාගැනීමට මේ වන විට ටෙන්ඩර් කැදවා ඇතැයිද, එළඹෙන සතියේ ටෙන්ඩර් විවෘත කර නිෂ්පාදන සමාගමක් තෝරාගෙන ත්‍රිපෝෂ නිෂ්පාදනය කඩිනමින් යථාවත් කරන බවද ඇය වැඩිදුරටත් කීය.  ",
    "URL": "https://sinhala.news.lk//news/political-current-affairs/item/48234-2022-04-30-00-14-00",
    "Category": "political_current_affairs"
}