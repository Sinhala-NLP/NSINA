{
    "Source": "https://sinhala.news.lk",
    "Timestamp": " ඔක්තෝබර් 05, 2016",
    "Headline": "ශිෂ්‍යත්ව ප්‍රතිඵල නිකුත් කෙරේ",
    "News Content": "2016 අගෝස්තු 21 වැනි දින පැවති 5 ශ්‍රේණිය ශිෂ්‍යත්ව විභාගයේ ප්‍රතිඵල ඊයේ (04) නිකුත් කළ බව විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා සඳහන් කරයි.\nමෙවර විභාගය සඳහා අයදුම්කරුවන් 350,740ක් පෙනි සිටියහ.එම ප්‍රතිඵල විභාග දෙපාර්තමේන්තුවේ නිල වෙබ් අඩවි වන www.doenets.lk හෝ www.results.exams.gov.lk වෙත පිවිසීමෙන් අපේක්ෂකයින්ගේ නිවැරදි විභාග අංකය ඇතුළත් කිරීමෙන් ලබා ගත හැකිය.කොළඹ සහ ශ්‍රී ජයවර්ධනපුර කලාපවල අයත් පාසල්වල ප්‍රතිඵල ලේඛන අදාළ පාසල් ප්‍රධානීන් හට අද (05) දින පෙ.ව. 9.00න් පසු මෙම දෙපාර්තමේන්තුවේ පාසල් විභාග සංවිධාන ශාඛාව වෙත පැමිණ ලබා ගත හැකිය.අනෙකුත් පාසල්වල ප්‍රතිඵල ලේඛන අද දින පාසල් වෙත තැපැල් කර යැවීමට කටයුතු කරන බව කොමසාරිස් ජනරාල්වරයා වැඩිදුරටත් සඳහන් කරයි.ප්‍රතිඵල සම්බන්ධයෙන් වැඩිදුර විමසීමක් ඇතොත් පහත සඳහන් දූරකතන අංක ඇමතීමෙන් දැන ගත හැකිය.ක්ෂණික ඇමැතුම් අංකය 1911පාසල් විභාගය සංවිධන හා ප්‍රතිඵල ශාඛාව- 0112784208/0112784537                       0113188350/0113140314 ",
    "URL": "https://sinhala.news.lk//news/political-current-affairs/item/19753-2016-10-05-04-26-11",
    "Category": "political_current_affairs"
}