{
    "Source": "https://sinhala.news.lk",
    "Timestamp": " මාර්තු 06, 2018",
    "Headline": "නව විදේශ රැකියා ඇමැති කාර්යාංශයේ රාජකාරි ආරම්භ කරයි",
    "News Content": "විදේශ රැකියා අමාත්‍යවරයා ලෙස අභිනවයෙන් පත්වූ ඩිජිටල් යටිතල පහසුකම් අමාත්‍ය හරින් ප‍්‍රනාන්දු මහතා අද (06) දින නිල වශයෙන් ශ‍්‍රී ලංකා විදේශ සේවා නියුක්ති කාර්යාංශයේ රාජකාරි ආරම්භ කළේය.\nඑහිදී කාර්යාංශයේ නිළධාරී මණ්ඩලය විසින් නව අමාත්‍යවරයා පිළිගැනීමේ උත්සවයක් සංවිධානය කර තිබුණු අතර එම අවස්ථාවේදී අමාත්‍යවරයා ප‍්‍රකාශ කළේ, විගමණික ප‍්‍රජාවගේ සුබසිද්ධිය වෙනුවෙන් තමන්ට හැකි උපරිමයෙන් කටයුතු කරන බවයි.ඒ මහතා ප්‍රකාශ කළේ නව රැකියා අවස්ථාවන් සොයාගැනීම පිළිබඳවද තම අවධානය යොමු කරන බවයි.මෙම අවස්ථාවට විදේශ රැකියා නියෝජ්‍ය අමාත්‍ය මනුෂ නානායක්කාර, ස්වදේශ කටයුතු නියෝජ්‍ය අමාත්‍ය ජේ.සී.අලවතුවල, පාර්ලිමේන්තු මන්ත්‍රී හෙක්ටර් අප්පුහාමි යන මහත්වරුන් හා කාර්යාංශයේ සාමාන්‍යාධිකාරී කේ. ඩී.ඩී.ප‍්‍රනාන්දු මහතා ඇතුළු නිළධාරීන්ද එක්ව සිටියහ.  ",
    "URL": "https://sinhala.news.lk//news/political-current-affairs/item/27787-2018-03-06-12-34-28",
    "Category": "political_current_affairs"
}