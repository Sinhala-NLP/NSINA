{
    "Source": "https://sinhala.news.lk",
    "Timestamp": " නොවැම්බර් 11, 2022",
    "Headline": "රණවිරුවන්ගේ නිරෝගී සුවය උදෙසා ''හෙළවිරු සුව ධරණී සුව සේවා'' වැඩසටහන ඇරඹේ",
    "News Content": "රුදුරු ත්‍රස්ත්‍රවාදීන්ගෙන් මව්බිම බේරා ගැනීම උදෙසා දිවි හිමියෙන් කැප වී තිස් අවුරුදු යුද්ධය නිමාවට පත් කළ විරෝධාර රණවිරුවන් සහ ක්‍රියාන්විත රාජකාරී අතරතුර ආබාධිත තත්වයට පත් වූ රණවිරුවන්සහ ඔවුන්ගේ පවුල් වල නිරෝගී සුවය උදෙසා දේශීය වෛද්‍ය ප්‍රතිකාර ලබා දීමේ අරමුණින් දීප ව්‍යාප්තව ක්‍රියාත්මක''හෙළවිරු සුව ධරණී සුව සේවා''වෛද්‍ය සායන මාලාවේ සමාරම්භක වැඩසටහන (10) දින දේශීය වෛද්‍ය රාජ්‍ය අමාත්‍ය නීතිඥ සිසිර ජයකොඩි මහතාගේ ප්‍රධානත්වයෙන් දොම්පේ, කෑරගල රණවිරු ගම්මානයේදී ආරම්භ කෙරිණ.\n දේශීය වෛද්‍ය රාජ්‍ය අමාත්‍යාංශය, ආයුර්වේද දෙපාර්තමේන්තුව, රණවිරු සේවා අධිකාරිය එක්ව මෙම ''හෙළවිරු සුව ධරණී සුව සේවා''වෛද්‍ය සායන මාලාව දිවයින පුරා පිහිටි රණවිරු ගම්මාන ඉලක්ක කර ගනිමින් ක්‍රියාත්මක කරනු ලබන අතර එහිදී යුද්ධය අතරතුර ආබාධිත තත්වයට පත් වූ රණවිරුවන් සහ ඔවුන්ගේ පවුල් සඳහා ආයුර්වේද ප්‍රතිකාර ලබා දීම සිදු කරනු ලබයි. එහිදී ආබාධිත රණවිරුවන් උදෙසා ආධාරක උපකරණ ප්‍රදානය කිරීමක්ද සිදු කෙරිණ.මෙම සමාරම්භක වැඩසටහන සඳහා රණවිරු සේවා අධිකාරියේ අධ්‍යක්ෂ මේජර් ජනරාල් කිත්සිරි ඒකනායක, සෞඛ්‍ය අමාත්‍යාංශයේ අතිරේක ලේකම් කුමාරි වීරසේකර, ආයුර්වේද කොමසාරිස් ධම්මික අබේගුණවර්ධන යන මහත්ම මහත්මීන් ඇතුළු රණවිරුවන්, වෛද්‍යවරුන් ඇතුළු ප්‍රදේශවාසීන් විශාල පිරිසක් සහභාගී වී සිටියහ. ",
    "URL": "https://sinhala.news.lk//news/political-current-affairs/item/50460-2022-11-10-23-12-03",
    "Category": "political_current_affairs"
}