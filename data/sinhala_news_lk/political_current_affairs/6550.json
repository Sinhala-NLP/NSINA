{
    "Source": "https://sinhala.news.lk",
    "Timestamp": " ජනවාරි 18, 2023",
    "Headline": "සමෘද්ධිලාභීන් දිගින් දිගටම එම තත්වයේ තැබීමට රජයේ බලාපොරොත්තුවක් නෑ- සමාජ සවිබලගැන්වීම් රාජ්‍ය අමාත්‍ය",
    "News Content": "සමෘද්ධිලාභීන් දිගින් දිගටම එම තත්වයේ තැබීම රජයේ බලාපොරොත්තුව නොවන බවත් ඔවුන් සවිබල ගැන්වීමට රජය කටයුතු කරන බව,සමාජ සවිබලගැන්වීම් රාජ්‍ය අමාත්‍ය අනූප පස්කුවල් මහතා පාර්ලිමේන්තුවේදී අද (18) ප්‍රකාශ කළේ ය.\nනව සමෘද්ධි ලාභීන් හඳුනාගැනීමේ වැඩසටහන මේ වන විට ක්‍රියාත්මක වන බවත් එහිදී සමෘද්ධිලාභී ලෙස හඳුනාගන්නා මට්ටම සුභසාධන පනත අනුව තීරණය කර න බව ද හෙතෙම ප්‍රකාශ කළේය.පාර්ලිමේන්තු මන්ත්‍රී ජගත් කුමාර සුමිත්‍රාආරච්චි මහතා යොමු කළ වාචික ප්‍රශ්නයකට පිළිතුරු දෙමින් රාජ්‍ය අමාත්‍යවරයා මේ බව සඳහන් කළේය.සමෘද්ධි සහණ ලබාදීමේදී දේශපාලන මැදිහත් වීම මත නිලධාරින් කටයුතු කර තිබෙනවා නම්, ඒ පිළිබඳවද සොයා බලා අවශ්‍ය කටයුතු සිදු කරන බව හෙතෙම සඳහන් කළේය. දේශපාලකඥයෝ, නිලධාරින් වගේම ජනතාවත් වැරදි තොරතුරු ලබා දුන්නොත් එහි වගකීම භාර ගත යුතු බවද රාජ්‍ය අමාත්‍යවරයා සඳහන් කළේය.සුභ සාධාන පනත යටතේ නියම විදියට මේ රටේ දිළින්දන් හඳුනා ගන්න කියා කියනවා. නමුත් අද නුසුදුසු පුද්ගලයින් එම සහණ ලබා ගන්නවා.සමෘද්ධි නිලධාරින් විශාල සේවයක් ඉටු කරනවා. එහෙත් දැනුවත්ව කරන වැරදි වලට රාජ්‍ය සේවයේ සෑම නිලධාරියෙකුටම දඩුවමක් තිබෙනවා. නිලධාරින් දැන දැනම වැරදි තොරතුරු දුන්නොත් එහි වගකීම ගන්න වෙනවා.නුසුදුසු පුද්ගලයන් ලක්ෂ 6ට සමෘද්ධිය ලබා දුන්නේ කවුද කියා හැමෝම දන්නවා . එම වගකීම සමෘද්ධි නිලධාරින්ට භාර ගන්න බැහැ.සමෘද්ධි නිලධාරින්ට, ග්‍රාම නිලධාරින්ට හෝ සංවර්ධන නිලධාරින්ට වැරදි තොරතුරු ඉදිරිපත් කළොත් හෝ අසත්‍ය කරුණු ඉදිරිපත් කරමින් තම හිතවතුන්ට සමෘද්ධි ප්‍රතිලාභ ලබා ඇත්නම් ඒ සම්බන්ධව දඩුවමක් තිබේ නම් ඊට විරුද්ධ විය නොහැකි බවද රාජ්‍ය අමාත්‍යවරයා ප්‍රකාශ කළේය. නමුත් මෙතෙක් එලෙස සාක්ෂි ඉදිරිපත් වී නොමැති බවද කීය.මෙම හදිසි තත්වය තුළ ආර්ථික ප්‍රශ්න තිබෙන පවුල් ප්‍රමාණය හදිසියේ වැඩි වී ඇති බවත් ඒ හේතුවෙන් ලක්ෂ 20ට සහල් ලබා දීමට සූදානම් වෙනවා. සමෘද්ධි අරමුදල වැඩි කර තිබෙනවා. විවිධාකාර සහන ලබා දීම සඳහා ප්‍රමුඛතාවය ලබා දී තිබෙනවා. සමෘද්ධිය වශයෙන් ලබා දෙන රු 6000 මට්ටම ඉදිරියේදී වැඩි වන බවද රාජ්‍ය අමාත්‍යවරයා සඳහන් කළේ ය ",
    "URL": "https://sinhala.news.lk//news/political-current-affairs/item/51434-2023-01-18-07-37-07",
    "Category": "political_current_affairs"
}