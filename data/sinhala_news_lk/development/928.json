{
    "Source": "https://sinhala.news.lk",
    "Timestamp": " නොවැම්බර් 09, 2014",
    "Headline": "මීරියබැද්ද දරුවන් තිදෙනෙකුගේ භාරකරත්වය ළඟම ඥාතීන්ට",
    "News Content": "හල්දුම්මුල්ල, කොස්ලන්ද, මීරියබැද්ද පසුගියදා නායයාමේ සිද්ධියෙන් දෙමාපියන් අහිමි වූ දරුවන් තිදෙනෙකු ජාතික ළමා ආරක්ෂක අධිකාරියේ මැදිහත්වීමෙන් සිය ළඟ ම ඥාතීන්ට භාර දීම පසුගියදා සිදු කෙරිණ.\n ඒ බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමෙන් ලබාගත් නියෝග මතයි.  එම ළමුන් තිදෙනා පිළිබඳ ව පසුවිපරම් කටයුතු ජාතික ළමා ආරක්ෂක අධිකාරිය මගින් සිදු කරනු ලැබේ.  එමෙන් ම මෙම නාය යෑමේ සිදුධියෙන් අවතැන්ව සිටින ළමයින්ගේ මානසික තත්ත්වය යථා තත්ත්වයට පත් කිරීමට අවශ්‍ය කටයුතු ළමා ආරක්ෂක අධිකාරිය මගින් මේ වන විටත් සිදු කරමින් පවතී. ඒ සඳහා විශේෂ නිලධාරීන් පිරිසක් අවතැන් කඳවුරුවල රාජකාරී කටයුතු සඳහා සම්බන්ධීකරණය කිරීමට යොදවා ඇත. ජාතික ළමා ආරක්ෂක අධිකාරියේ සභාපති අනෝමා දිසානායක මහත්මියගේ උපදෙස් මත මෙම කටයුතු සිදු කෙරේ. DB ",
    "URL": "https://sinhala.news.lk//news/world-3/item/7144-2014-11-09-05-46-48",
    "Category": "development"
}