{
    "Source": "https://sinhala.news.lk",
    "Timestamp": " දෙසැම්බර් 19, 2016",
    "Headline": "අඩු මිලට සතොසින් සහල්",
    "News Content": "උත්සව සමයත් සමඟ සහල් සඳහා ඇති ඉල්ලුම සපුරාලීමට වී අලෙවි මණ්ඩලයේ ගබඩාවල ඇති වී තොග මිලදී ගැනීමටත් සහල් මෙට්‍රික් ටොන් 10,000ක් ආනයනය කිරීමටත් කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා නිලධාරීන් වෙත උපදෙස් ලබා දී ඇත.\n මේ යටතේ වී අලෙවි මණ්ඩලය සතුව ගබඩාවල ඇති සුදු සහ නාඩු වී මෙට්‍රික් ටොන් 20,000ක් පමණ වහාම මිලට ගෙන රාජ්‍ය හා පෞද්ගලික වී මෝල් වෙතින් සහල් බවට පත් කොට සහල් කිලෝවක් රුපියල් 78ක මිලකට සතොස හරහා ඉදිරියේ දී සහල් අළෙවි කිරීමට කටයුතු සම්පාදනය කිරීමට ද නිලධාරීන් වෙත උපදෙස් ලබා දී ඇත. එමෙන් ම වෙළෙඳපොලේ සහල් මිල ඉහළ යාමට පිළියමක් ලෙස අනායනය කරනු ලබන සහල් මෙට්‍රික් ටොන් 10,000ක ප්‍රමාණය ලංකා සතොස හරහා අළෙවි කරනු ලැබේ.  ",
    "URL": "https://sinhala.news.lk//news/world-3/item/20922-2016-12-19-09-04-34",
    "Category": "development"
}