{
    "Source": "https://sinhala.news.lk",
    "Timestamp": " ඔක්තෝබර් 19, 2014",
    "Headline": "දිවි නැගුම ගෙවතු වගා වැඩසටහනේ හයවැනි අදියරට කුරුණෑගල සූදානම්",
    "News Content": "ආර්ථික සංවර්ධන අමාත්‍යාංශය මගින් ක්‍රියාත්මක කෙරෙන දිවි නැගුම ගෙවතු වගා වැඩසටහනේ හයවන අදියර යටතේ මේ මස 20 වන දා කුරුණෑගල දිස්ත්‍රික් වැඩසටහන ආරම්භ කෙරේ.\nඑය එදින පෙ.ව. 10.07ට යෙදෙන සුබ නැකතින් වාරියපොළ ප්‍රාදේය ලේකම් කොට්ඨාසයේ අවුලේගම ග්‍රාම නිලධාරී වසම තුළ පිහිටි හල්මිල්ලෑව ග්‍රාමයේ කේ.එම්. ජයරත්න මහතාගේ ගෙවත්තෙන් මෙම වැඩසටහන ආරම්භ කිරීමට කටයුතු යොදා ඇත. මෙම අවස්ථාවට ප්‍රධාන ආරාධිතයා ලෙස පාරිභෝගික සුබසාධනය පිළිබඳ ජ්‍යේෂ්ඨ ආමාත්‍ය එස්.බී. නාවින්න මහතා සහභාගී වේ. එමෙන් ම මෙම අවස්ථාවට කුරුණෑගල දිස්ත්‍රික් පාර්ලිමේන්තු හා පළාත් සභා මැති ඇමතිවරුද කුරුණෑගල දිස්ත්‍රික් ලේකම් එච්.එම්.පී. හිටිසේකර මහතා ඇතුළු රාජ්‍ය නිලධාරීන් ද සහභාගී වීමට නියමිත වේ.මේ යටතේ කුරුණෑගල දිස්ත්‍රික්කය තුළ ග්‍රාම නිලධාරී වසම් 1610ක ආදර්ශ ගෙවතු 161,000ක් ආරම්භ කිරීමට කටයුතු යොදා ඇත.ECB ",
    "URL": "https://sinhala.news.lk//news/world-3/item/6319-2014-10-19-2",
    "Category": "development"
}