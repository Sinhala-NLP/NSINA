{
    "Source": "https://sinhala.news.lk",
    "Timestamp": " ඔක්තෝබර් 15, 2014",
    "Headline": "රැඳවියන්ගේ ‍ දුරකතන ඇමතුම් මධ්‍යස්ථානය විවෘත කිරීමේ උත්සවය අද",
    "News Content": "පුනරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජදීර මහතාගේ උපදෙස් මත ශ්‍රී ලංකා බන්ධනාගාර ඉතිහාසයේ ප්‍රථම වරට රැඳවියන්ගේ සමාජීය සහ පවුල් සබඳතාව වර්ධනය කර ගැනීම ඉලක්ක කර ගනිමින් පිහිටුවන ලද දූරකතන ඇමතුම් මධ්‍යස්ථානය අද  (15 ) ප.ව. 03.00ට විවෘත කිරීමට නියමිතය.\nබන්ධනාගාර‍ කොමසාරිස් ජනරාල් චන්ද්‍රරත්න පල්ලේගම මහතාගේ ආරාධනයෙන්  අමාත්‍ය චන්ද්‍රසිරි ගජදීර සහ නියෝජ්‍ය අමාත්‍ය චන්ද්‍රසිරි මුතුකුමාරණ මහත්වරුන්ගේ ප්‍රධානත්වයෙන් මේ විවෘත කිරීමේ උත්සවය පැවැත්වේ.ඒ සඳහා පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශයේ ලේකම් ජී.එස්. විතානගේ සහ ශ්‍රී ලංකා ටෙලිකොම් ආයතනයේ ප්‍රධාන විධායක නිලධාරී ලලිත් ද සිල්වා යන මහත්වරුන් සහභාගී වීමට නියමිතය.NDH ",
    "URL": "https://sinhala.news.lk//news/world-3/item/5938-2014-10-09-07-31-41",
    "Category": "development"
}