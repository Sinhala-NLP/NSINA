{
    "Source": "https://sinhala.news.lk",
    "Timestamp": " සැප්තැම්බර් 01, 2016",
    "Headline": "මාතර රජයේ ඉඩම් සංවර්ධනයට නව වැඩපිළිවෙලක්",
    "News Content": "මාතර දිස්ත්‍රික්කයේ ප්‍රාදේශිය ලේකම් ‍කොට්ඨාස 16 හි පවතින රජයේ ඉඩම් සංවර්ධනය කිරීම සඳහා අවශ්‍ය නව වැඩපිළිවෙලක් ක්‍රියාවට නැංවීමට පියවර ගැනේ.\nඅදාළ ප්‍රාදේශිය ලේකම් කාර්යාල මට්ටමින් ලබාගත් ව්‍යාපෘති යෝජනා අනුව මෙහි ඉදිරි කටයුතු සිදු කෙරේ. ඒ යටතේ  ප්‍රධාන වශයෙන් වැඩ යෝජනා හතරක් ක්‍රියාත්මක කිරීමට නියමිත ය. රජයේ ඉඩම්වල පාංශු සංරක්ෂණය, රජයේ රක්ෂිත සංරක්ෂණය, රක්ෂිතවල වන වගාව සහ මැනුම් කිරීමකින් තොරව දීමනා පත්‍ර ලබා දී ඇති ඉඩම් සඳහා මැනුම් සිදුකර දීමනා පත්‍ර ලබා දීම ඒ අතර ප්‍රධාන වේ. දකුණු පළාත් ඉඩම් කොමසාරිස් වරයාගේ මෙහෙයවීම මත  මෙහි ඉදිරි කටයුතු සිදු කෙරේ. AP/DMU-Matara   ",
    "URL": "https://sinhala.news.lk//news/world-3/item/19338-2016-09-01-04-09-13/news/world-3/item/19185-2016-08-23-02-32-33",
    "Category": "development"
}