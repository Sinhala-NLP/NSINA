{
    "Source": "https://sinhala.news.lk",
    "Timestamp": " සැප්තැම්බර් 24, 2014",
    "Headline": "ලැයිම් කාමර ගෙවල් වෙනුවට නව දෙමහල් නිවාස",
    "News Content": "මහින්ද චින්තන වැඩපිළිවෙළ යටතේ කඳුකරයේ වතු ආශ්‍රිත ව තම ජීවනෝපාය කර ගනිමින් ජීවත් වන වතු කම්කරු ජනයා මේ දක්වා ජීවත් වන ලැයිම් කාමර ගෙවල් වෙනුවට නව නිවාස ලබා දීමේ වැඩපිළිවෙළක් පිළිබඳ සාකච්ඡාවන් කිහිපයක් පසුගිය කාලයේ පැවැත්විණ.\nඑහි ප්‍රතිඵලයක් ලෙස අද (24) නුවරඑළිය දිස්ත්‍රික්කයේ ඉදිකිරීමට යොජිත නව නිවාස ව්‍යාප්තියේ සැලැස්ම හා යෝජිත ඉඩම ද මෙම ගෙවල් සඳහා ඇස්තමේන්තුගත අයවැය පිළිබඳ සාකච්ඡාවක් පැවැත්විණ. පශු සම්පත් හා ග්‍රාමීය ප්‍රජා සංවර්ධන අමාත්‍ය ආරුමුගන් තොන්ඩමාන් මහතාගේ ප්‍රධානත්වයෙන් වැවිලි මානව සංවර්ධන භාර ශ්‍රවණාගාරයේ මෙය පැවැත්විණ. නගර සභා සංවර්ධන අධිකාරිය යටතේ මෙම නිවාස ව්‍යාපෘතියේ වැඩකටයුතු සිදු කිරීමට නියමිත අතර, පශු සම්පත් අමාත්‍යංශ ප්‍රතිපාදන යටතේ මෙය සිදු කිරීමට යෝජිතය. මෙම අවස්ථාව සඳහා ලංකා කම්කරු කොංග්‍රස් සභාපති ආර්ථීක සංවර්ධන නියෝජ්‍ය අමාත්‍ය මුත්තු සිවලිංගම් මහතාත්  පශු සම්පත් අමාත්‍යංශ ලේකම් එච්.එල්. තිසේරා මහතා ඇතුළු අමාත්‍යංශ උසස් නිලධාරින් පිරිසක් ද නගර සභා සංවර්ධන අධිකාරියේ උසස් නිලධාරිහු පිරිසක් ද සහභාගි වූහ.ECB ",
    "URL": "https://sinhala.news.lk//news/world-3/item/5501-2014-09-24-11-43-21",
    "Category": "development"
}