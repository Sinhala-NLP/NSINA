{
    "Source": "https://sinhala.news.lk",
    "Timestamp": " ජූනි 19, 2014",
    "Headline": "පුත්තලම දිස්ත්‍රික්කයට ග්‍රාම නිලධාරීන් 118ක්",
    "News Content": "පුත්තලම දිස්ත්‍රික්කයේ ග්‍රාම නිලධාරී කොට්ඨාස 16ක් සඳහා ග්‍රාම නිලධාරීන් 118 දෙනෙකුට පත්වීම් ලිපි ප්‍රදානය කිරීම සමාජ සුබසාධක ජ්‍යේෂ්ඨ අමාත්‍ය මිල්රෝයි එස්.ප්‍රනාන්දු මහතාගේ ප්‍රධානත්වයෙන් පසුගියදා පුත්තලම දිස්ත්‍රික් ලේකම් කාර්යාලයේදී සිදු කෙරිණ.\n මෙම පිරිසට නව පත්වීම් ලිපි ප්‍රදානය කිරීමට ප්‍රථමව මාස තුනක පුහුණවක් ලබා දුන් අතර, පත්වීම් ලැබීමෙන් අනතුරුව ඔවුන් ඒ ඒ ප්‍රාදේශීය ලේකම් කොට්ඨාසවලට අනුයුක්ත කරණු ලැබීය. මෙම අවස්ථාවට පුත්තලම දිස්ත්‍රික් ලේකම් එම්.කිංස්ලි ප්‍රනාන්දු මහතා ඇතුළු ප්‍රාදේශීය ලේකම්වරු සහ රාජ්‍ය නිලධාරීන් රැසක් සහභාගී වූහ. ECB ",
    "URL": "https://sinhala.news.lk//news/world-3/item/2093-2014-06-19-1",
    "Category": "development"
}