{
    "Source": "https://sinhala.news.lk",
    "Timestamp": " දෙසැම්බර් 26, 2014",
    "Headline": "මාර්ග රැසක ගමනාගමනයට බාධා",
    "News Content": "පවතින ආපදා තත්ත්වයත් සමඟ දිස්ති‍්‍රක්ක කිහිපයක මාර්ග අවහිරතා රැසක් වාර්තා වන අතර නුවරඑළිය දිස්ත්‍රික්කයට ඇතුළුවන ප‍්‍රධාන මාර්ග 03ම අවහිර වී ඇතැයි වාර්තා වේ.\n මහනුවර - මහියංගනය, මහනුවර - බදුල්ල, අකුරණ - මාතලේ, නුවර - කුරුණෑගල සහ වලපනේ - රාගල යන මාර්ගයන් වෙත පස් කඳු කඩා වැටීම හේතුවෙන් එම මාර්ගයන් අවහිර වී ගමනා ගමනයට බාධා ඇති වී තිබේ. එමෙන්ම නුවරඑළිය දිස්ත්‍රික්කයට ඇතුළු වන ප්‍රධාන මාර්ග තුන වන හැටන් - නුවරඑලිය මාර්ගය බංගලාහත ප‍්‍රදේශයෙන් ද, ගම්පොළ - නුවරඑළිය ප‍්‍රධාන මාර්ගය වැවන්ටන් ප‍්‍රදේශයෙන් සහ නුවරඑළිය - වැලිමඩ මාර්ගය හග්ගල උද්භිද උද්‍යානය අසලින් ද පස්කඳු කඩා වැටීම හේතුවෙන් අවහිර වී තිබේ. DB ",
    "URL": "https://sinhala.news.lk//news/world-3/item/8801-2014-12-26-06-17-40",
    "Category": "development"
}