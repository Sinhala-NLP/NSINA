{
    "Source": "https://sinhala.news.lk",
    "Timestamp": " ජූලි 08, 2014",
    "Headline": "කොහු ආශ්‍රිත අමුද්‍රව්‍ය අපනයනය ඉහළ වර්ධනයක්",
    "News Content": "ගුදරි කෙඳි, බ්‍රිස්ටල් කෙඳි හා දඟර කෙඳි වර්ග තුනෙහි ම අපනයන ප්‍රමාණය හා අපනයන ආදායම 2013 ජනවාරි - මාර්තු කාලයට සාපේක්ෂව 2014 වසරේ අදාළ කාලය තුළ වර්ධනයක් පෙන්නුම් කරන බව පොල් සංවර්ධන හා ජනතා වතු සංවර්ධන අමාත්‍යාංශය පවසයි.\n 2013 ජනවාරි- මාර්තු කාලය තුළ ගුදිරි කෙඳි මෙට්රික් ටොන් 11,254ක් අපනයනය වී ඇති අතර, 2014 වසරේ අදාළ කාලය තුළ එය මෙට්රික් ටොන් 14,017ක් දක්වා 25%ක වර්ධනයක් ද ඒ සඳහා ලැබුණු අපනයන ආදායමේ 21%ක වර්ධනයක් ද පෙන්නුම් කරන බව එම අමාත්‍යාංශය පෙන්වා දෙයි.එමෙන් ම 2013 ජනවාරි - මාර්තු කාලය තුළ අපනයනය වූ මෙට්‍රික් ටොන් 2,268ක් වූ බ්‍රිස්ටල් කෙඳි අපනයන ප්‍රමාණය 2014 වසරේ අදාළ කාලය තුළ මෙට්රික් ටොන් 3,615 දක්වා 59%ක වර්ධනයක් ද ඒ සඳහා ලැබුණු අපනයන ආදායමේ 42%ක වර්ධනයක් ද පෙන්නුම් කරයි.තවද, දඟර කෙඳි අපනයන ප්‍රමාණයේ 58%ක හා අපනයන ආදායමේ 103%ක වැඩිවීමක් දක්නට ලැබීම කොහු ආශ්‍රිත අමුද්‍රව්‍ය අපනයන ක්ෂේත්‍රයේ සාධනීය ලක්ෂණයක් වන බව අමාත්‍යාංශය තවදුරටත් පැවසීය.2014 වර්ෂයේ ජනවාරි - මාර්තු කාලය තුළදී සමස්තයක් ලෙස කෙඳි ආශ්‍රිත නිෂ්පාදනයන්ගෙන් රුපියල් මිලියන 1724.85ක අපනයන ආදායමක් ද, 60%ක අපනයන ආදායමේ වර්ධනයක් ද පෙන්නුම් කරනු ලබයි.ECB ",
    "URL": "https://sinhala.news.lk//news/world-3/item/2564-2014-07-07-07",
    "Category": "development"
}