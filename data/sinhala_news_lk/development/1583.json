{
    "Source": "https://sinhala.news.lk",
    "Timestamp": " මැයි 17, 2016",
    "Headline": "“සැමට සෙවන“ නිවාස හිමිකම් ඔප්පු හා මූල්‍ය ප්‍රතිපාදන ප්‍රදානය කිරීමේ උත්සවයක් මාතර දී",
    "News Content": "“සැමට සෙවන“ නිවාස වැඩසටහන යටතේ මාතර දිස්ත්‍රික්කයේ ප්‍රාදේශිය ලේකම් කොට්ඨාස දහසය නියෝජනය වන පරිදි තෝරාගත් නිවාස ලාභීන් වෙත නිවාස හිමිකම් ඔප්පු හා චෙක්පත් ප්‍රදානය කිරීමේ උත්සවයක් නිවාස හා ඉදිකිරීම් අමාත්‍ය සජිත් ප්‍රේමදාස මහතාගේ ප්‍රධානත්වයෙන් පසුගියදා මාතර සමුපකාර මන්දිරයේ දී පැවැත්විණි.\nමෙහි දී නිවාස හිමිකම් ඔප්පු පනස් දෙකක් සහ 1,071 දෙනෙකු සඳහා චෙක්පත් ප්‍රදානය කිරීම සිදු කෙරිණි. නිවාස ණය ලාභීන් සඳහා අනුමත මුදල රුපියල් මිලියන 135 ක් වන අතර එදින පළමු අදියර යටතේ රුපියල් මිලියන 21.420 ක මුදලක් නිදහස් කරන ලදි. මෙම අවස්ථාවට මුදල් රාජ්‍ය අමාත්‍ය ලක්ෂ්මන් යාපා අබේවර්ධන, මාතර දිස්ත්‍රික් පාර්ලිමේන්තු මන්ත්‍රී බුද්ධික පතිරණ යන මහත්වරුන්ද ඇතුළු පළාත් සභා හා ප්‍රාදේශිය සභා මැතිඇමති වරුන් පිරිසක්, මාතර දිස්ත්‍රික් ලේකම් ඊ.ඒ.සී. විදානගමාච්චි මහත්මිය ප්‍රමුඛ රාජ්‍ය නිලධාරීන් සහ ප්‍රතිලාභීන් සහභාගි වූහ. ජාතික නිවාස සංවර්ධන අධිකාරියේ මාතර දිස්ත්‍රික් කාර්යාලය වැඩසටහන සංවිධානය කරන ලදි. AP/DMU-Matara ",
    "URL": "https://sinhala.news.lk//news/world-3/item/17652-2016-05-17-04-35-55",
    "Category": "development"
}