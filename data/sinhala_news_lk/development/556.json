{
    "Source": "https://sinhala.news.lk",
    "Timestamp": " නොවැම්බර් 18, 2014",
    "Headline": "කැස්බෑව පිළියන්දල විකල්ප මාර්ගය අද ජනපති අතින් ජනතා අයිතියට",
    "News Content": "කැස්බෑව පිළියන්දල විකල්ප මාර්ගය අද (18) සවස ජනාධිපති මහින්ද රාජපක්ෂ මැතිතුමා විසින් ජනතා අයිතියට පත්කරනු ලැබීය.\nපිළියන්දල නගරයේ වාහන තදබදය අඩුකිරීමට අලුතින් ඉදිවන කැස්බෑව - පාමංකඩ මහාමාර්ග ව්‍යෘපෘතියට අනුබද්ධව මේ අතුරු මාර්ගය ඉදිකර ඇති අතර ඒ සඳහා රුපියල් මිලියන 800ක් වැය කර ඇත. නව අතුරු මාර්ගයේ දිග කිලෝ මීටර් 3කි. පළල මීටර් 23කි. සම්පූර්ණ මාර්ගය මංතීරු 4කි. දෙපස බයිසිකල් මංතීරු දෙකකි. පාලම් 05කි. බෝක්කු 20කි.නව විකල්ප මාර්ගයේ මාර්ග සංඥා  පද්ධති 4ක් සවිකර තිබේ. කැස්බෑව, කොට්ටාව- පිළියන්දල මාර්ගය, පිළියන්දල - මහරගම මාර්ගය හා ජාලියගොඩ එම ස්ථාන වේ.මෙම ඉදිකිරීමෙන් පසු කැස්බෑව හා ජාලියගොඩ මංසන්ධි සංවර්ධනය වනු ඇත.NDH/priu ",
    "URL": "https://sinhala.news.lk//news/world-3/item/7561-2014-11-18-18-16-49",
    "Category": "development"
}