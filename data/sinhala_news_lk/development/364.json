{
    "Source": "https://sinhala.news.lk",
    "Timestamp": " මාර්තු 03, 2015",
    "Headline": "නව ලංගම බස් රථ 16ක් ගාල්ල ඩිපෝවලට",
    "News Content": "රජය මඟින් ක‍්‍රියාත්මක කොට ඇති දින 100 කඩිනම් වැඩපිළිවෙළ යටතේ ගාල්ල දිස්ත‍්‍රික්කයේ ලංගම ඩිපෝ කිහිපයක් සඳහා නව ලංගම බස් රථ 16ක් බෙදාදීම ජනමාධ්‍ය, පාර්ලිමේන්තු කටයුතු අමාත්‍ය ගයන්ත කරුණාතිලක මහතාගේ ප්‍රධානත්වයෙන් අම්බලන්ගොඩ බස් නැවතුම්පළේදී සිදු කෙරිණි. \n මේ නව බස් රථ ගාල්ල - අම්බලන්ගොඩ - ඇල්පිටිය - උඩුගම සහ කොග්ගල යන ප‍්‍රදේශ සඳහා බෙදා දුන් අතර, පළමු බස් රථය සැතැපුමක් පමණ දුර ධාවනය කරමින් අමාත්‍යවරයා නව බස් රථ බාරදීම සංකේතවත් කළේය.  මෙම අවස්ථාවට දකුණු පළාත් සභා මන්ත‍්‍රී ජයසිරි නානායක්කාර සහ ජයන්ත ජයවීර යන මහත්වරු සහභාගී වී සිටියහ. NDH ",
    "URL": "https://sinhala.news.lk//news/world-3/item/9920-16",
    "Category": "development"
}