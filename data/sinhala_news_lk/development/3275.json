{
    "Source": "https://sinhala.news.lk",
    "Timestamp": " ඔක්තෝබර් 06, 2015",
    "Headline": "ක්ෂේත්‍ර නිලධාරිනීන්  600 කට යතුරුපැදි බෙදාදීමේ වැඩසටහනක් ගාල්ලේදී",
    "News Content": " ගාල්ල දිස්ත්‍රික්කයේ සේවයේ නියුතු ක්ෂේත්‍ර නිලධාරිනීන් 600 කට යතුරුපැදි බෙදාදීමේ වැඩසටහනක් අද ස්වදේශ කටයුතු අමාත්‍ය  මන්ත්‍රී වජිර අබේවර්ධන මහතාගේ ප්‍රධානත්වයෙන් පැවැත්විණි. \nගාල්ල වැ.බ දිස්ත්‍රික් ලේකම් මාලනී ලොකුපෝතාගම මහත්මියගේ මෙහෙය වීමෙන් දිස්ත්‍රික් ලේකම් කාර්යාලය විසින් මෙම වැඩසටහන සංවිධානය කෙරුණු අතර කෘෂි, වාරිමාර්ග, වනජීවි, පශු සම්පත් සහ ප්‍රාදේශීය ලේකම් කාර්යාලයන් හි සේවය කරනු ලබන ක්ෂේත්‍ර නිලධාරීන් සහ පවුල් සෞඛ්‍ය නිලධාරීනින් වෙත මෙම යතුරු පැදි ප්‍රදානය කිරීම සිදු වේ. මේ අවස්ථාව සඳහා ගාල්ල දිස්ත්‍රික් පාර්ලිමේන්තු මන්ත්‍රි විජයපාල හෙට්ටි ආරච්චි මහතා ද සහභාගී වී සිටියේ ය. AP/DMU-Galle   ",
    "URL": "https://sinhala.news.lk//news/world-3/item/13851-600",
    "Category": "development"
}