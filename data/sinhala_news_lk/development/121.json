{
    "Source": "https://sinhala.news.lk",
    "Timestamp": " දෙසැම්බර් 27, 2014",
    "Headline": "උතුරු දුම්රිය මාර්ගය කන්කසන්තුරේ දක්වා",
    "News Content": "උතුරු දුම්රිය මාර්ගයේ යාපනයේ සිට කන්කසන්තුරේ දක්වා දුම්රිය මාර්ග කොටස 2015 ජනවාරි 02දා විවෘත කිරීමට නියමිතය.\n යාපනය සිට කන්කසන්තුරේ දක්වා දුර කිලෝ මීටර් 18ක් වන අතර මාර්ගය ඉදිකිරීම සඳහා වැය වී ඇති මුදල් ඇමෙරිකානු ඩොලර් මිලියන 40කි. මෙහි ඉදිකිරීම් කටයුතු ඉන්දියාවේ ඉර්කෝන් සමාගම සිදු කොට ඇත. යාපනය, චුන්නාකම් හා කන්කසන්තුරේ යන ප්‍රධාන දුම්රිය ස්ථාන 03ක් ද, කොකුවිල්, කොන්ඩාවිල්, ඉනුවිල්, මල්ලාකම්, තෙල්ලිපලෙයි හා මාවඩිපුරම් යන උප දුම්රිය ස්ථාන 06කින් ද මෙම මාර්ගය සමන්විත වේ. දුම්රිය ස්ථානයන් රාජ්‍ය හා පෞද්ගලික ආයතනවල දායකත්වයෙන් ඉදි කොට ඇත. DB ",
    "URL": "https://sinhala.news.lk//news/world-3/item/8814-2014-12-27-00-24-07",
    "Category": "development"
}