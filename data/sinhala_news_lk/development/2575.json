{
    "Source": "https://sinhala.news.lk",
    "Timestamp": " සැප්තැම්බර් 11, 2016",
    "Headline": "අද පුත්තලම මාර්ගයේ දුම්රිය කාලසටහනේ වෙනසක්",
    "News Content": "කටුනායක හා කුරණ දුම්රිය ස්ථානයන් අතර මාර්ගයේ අලුත්වැඩියා කටයුත්තක් හේතුවෙන්  අද (11) පුත්තලම දුම්රිය මාර්ගයේ දුම්රිය කාලසටහනෙහි තාවකාලික සංශෝධනයක් සිදු කරන බව ශ්‍රී ලංකා දුම්රිය සේවය සඳහන් කරයි.\n ඒ අනුව දුම්රියන් 03ක් අවලංගුවන අතර එක් දුම්රියක වේලාව වෙනස් වේ. පෙ.ව 4.00 කොළඹ කොටුවෙ ආරම්භ ව පුත්තලම දක්වා ගමන් ගන්නා දුම්රිය ද, පෙ.ව 9.50ට නුර්නගර් වෙතින් ආරම්භව කොළඹ කොටුව දක්වා ගමන් ගන්නා දුම්රිය හා පෙ.ව 3.50ට හලාවත දුම්රිය ස්ථානයෙන් ආරම්භ වී මරදාන දක්වා ගමන් ගන්නා දුම්රිය ද අවලංගු කොට ඇත. මීට අමතර ව පෙ.ව 04.50ට හලාවත දුම්රිය ස්ථානයෙන් ආරම්භ වී පෙ.ව 7.37ට මරදාන දක්වා ගමන් ගන්නා දුම්රිය පෙ.ව 5.35ට හලාවතින් ගමන් ආරම්භ කෙරේ.  ",
    "URL": "https://sinhala.news.lk//news/world-3/item/19508-2016-09-11-01-11-50",
    "Category": "development"
}