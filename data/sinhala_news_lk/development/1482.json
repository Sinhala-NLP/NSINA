{
    "Source": "https://sinhala.news.lk",
    "Timestamp": " මැයි 10, 2014",
    "Headline": "නුවරඑළිය දිස්ත්‍රික්‍ ලේකම් කාර්යාලයේ ශීල භාවනා වැඩසටහනක්",
    "News Content": "වෙසක් පුරපසළොස්වක පොහෝ දිනය නිමිත්තෙන් නුවරඑළිය දිස්ත්‍රික්‍ ලේකම් කාර්යාලය විසින් වාර්ෂිකව සංවිධානය කරනු ලබන ශීල භාවනා වැඩසටහන ලබන 13 වන දින එම කාර්යාල පරිශ්‍රයේදී පැවැත්වේ.\nඑදින උදෑසන සිට ආරම්භ වන මෙම ශීල භාවනා වැඩසටහන සඳහා මූලිකත්වය ගනු ලබන්නේ නුවරඑළිය දිස්ත්‍රික්‍ ලේකම් කාර්යාලයේ බෞද්ධ සංගමයයි. නුවරඑළිය දිස්ත්‍රික්‍ බෞද්ධ කටයුතු සමායෝජක පූජ්‍ය මාකඳුරේ රතනවංශ හිමියන්ගේ අනුශාසනා පරිදි නුවරඑළිය දිස්ත්‍රික්‍ ලේකම් ඩී.පී.ජී. කුමාරසිරි මහතාගේ උපදෙස් මත මේ වැඩසටහන ක්‍රියාත්මක වේ.මීට සමගාමීව එදින සවස්වරුවේ කාව්‍යමය ධර්ම දේශනයක් සහ ධර්ම සාකච්ඡාවක් ද පැවැත්වීමට කටයුතු යොදා ඇත.මේ සඳහා නුවරඑළිය දිස්ත්‍රික්‍ ලේකම් කාර්යාලයේ නිලධාරීන් සහභාගීවීමට නියමිතය. NDH/SH_dmu_nuwaraeliya ",
    "URL": "https://sinhala.news.lk//news/world-3/item/1107-2014-05-09-18-44-21",
    "Category": "development"
}