{
    "Source": "https://sinhala.news.lk",
    "Timestamp": " ඔක්තෝබර් 07, 2015",
    "Headline": "ලෝක මානසික දිනය නිමිත්තෙන් වැඩ සටහන් රැසක් හිගුරක්ගොඩදී",
    "News Content": " ඔක්.මස 10 වන දිනට යෙදෙන ලෝක මානසික දිනය නිමිත්තෙන් හිගුරක්ගොඩ රෝහල් අතරමැදි මානසික සෞඛ්‍ය ඒකකය විවෘත කිරීම   ඔක්.09 වන දින  පෙ.ව. 9.00  ට උතුරු මැද පළාත් ප්‍රධාන අමාත්‍ය පේෂල ජයරත්න බණ්ඩාර මහතා අතින්  සිදු කිරීමට  නියමිතය.  \nමෙම ලෝක මානසික දිනයට සමගාමීව  අධ්‍යාපනික ප්‍රදර්ශනයක් හා වැඩ සටහන් මාලාවක්  ඔක්.09 හා 10 යන දිනයන්හි  හිඟුරක්ගොඩ රෝහල් පරිශ්‍රයේදී පැවැත්වීමටද කටයුතු යොදා ඇත.මේ යටතේ අධ්‍යාපනික කුටි, සමාජ සත්කාර සේවා, දේශන මාලා, දන්ත සායන, අලෙවිසැල් හා වීදි නාට්‍ය වැනි වැඩ සටහන් රැසක් ක්‍රියාත්මක වේ. පොලොන්නරුව ප්‍රාදේශීය සෞඛ්‍ය සේවා අධ්‍යක්ෂ ජනරාල් කාර්යාලය ,මහ රෝහල  හා  හිගුරක්ගොඩ ප්‍රාදේශීය රෝහල එක්ව මෙම වැඩ සටහන සංවිධානය කර ඇත.  AP/DMU-Polonnaruwa  ",
    "URL": "https://sinhala.news.lk//news/world-3/item/13875-2015-10-07-08-30-23",
    "Category": "development"
}