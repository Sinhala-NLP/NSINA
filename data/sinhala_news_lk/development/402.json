{
    "Source": "https://sinhala.news.lk",
    "Timestamp": " ජූලි 23, 2016",
    "Headline": "වැල්ලේ දේවාල පුදබිම පූජා භූමියක් කිරීමට පියවර",
    "News Content": "ගාල්ලේ වැල්ලේ දේවාල පුදබිම පූජා භූමියක් කිරීමට පියවර  ගන්නා බව පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා පැවසීය.\nඓතිහාසික වැල්ලේ  දේවාල වාර්ෂික ඇසල මංගල්‍ය පසුගිය ඇසළ පොහෝදා ආරම්භ වූ අතර එහිදී අමාත්‍යවරයා මේ බව සඳහන් කළේය.වැල්ලේ දේවාල පුදබිම පූජා භූමියක් ලෙස පත් කිරීමට රජය අවශ්‍ය කටයුතු ක්‍රියාත්මක කරමින් පවතින බවත් මෙහි පැමිණෙන බැතිමතුන්ගේ ප්‍රයෝජනය සඳහා ඉතාම දියුණු තත්ත්වයට මේ වටපිටාව සකස් වෙමින් පවතින බවත් ඒ මහතා පෙන්වා දුන්නේය.මෙම අවස්ථාවට දකුණු පළාත් ආණ්ඩුකාර හේමකුමාර නානායක්කාර, අමාත්‍යවරුන් වන වජිර අබේවර්ධන, චන්දිම වීරක්කොඩි යන මහත්වරුන් ද එක්ව සිටියහ. ",
    "URL": "https://sinhala.news.lk//news/world-3/item/18746-2016-07-23-04-37-34",
    "Category": "development"
}