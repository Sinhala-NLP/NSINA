{
    "Source": "https://sinhala.news.lk",
    "Timestamp": " ඔක්තෝබර් 21, 2015",
    "Headline": "කතානායක සහ ඇමති දයා, සම්බෝධි මහා විහාර සෑ ගැබෙහි කරඬුව නිධන් කරති",
    "News Content": "කොළඹ, සම්බෝධි මහා විහාරයේ චෛත්‍ය රාජයාණන් වහන්සේගේ ධාතූ කරඬුව නිධන් කිරීමේ, කොත තැන්පත් කිරීමේ හා හතරැස් කොටුවේ ධාතූ නිධන් කිරීමේ පුණ්‍ය මහෝත්සවය, ත්‍රෛනිකායික මහාසංඝරත්නයේ ප්‍රධානත්වයෙන් ද කතානායක කරු ජයසූරිය හා අමාත්‍ය දයා ගමගේ යන මහත්වරුන්ගේ සහභාගීත්වයෙන් ද අද (21) පෙරවැවේ පැවැත්විණි.\nමහා සංඝරත්නයේ ආශීර්වාදය සහ සෙත් පිරිත් සංගායනාව මධ්‍යයේ කතානායක කරූ ජයසූරිය මහතා විසින් ධාතූන් වහන්සේ සහිත කරඬුව තැන්පත් කරනු ලැබීය. චෛත්‍ය රාජයාණන් වහන්සේ වෙත පළමු මල් පූජාව සිදු කරනු ලැබූයේ ප්‍රාථමික කර්මාන්ත අමාත්‍ය දයා ගමගේ මහතා විසිනි. වැඩම කොට වදාළ මහා සංඝරත්නය වෙත හීල් දානය පිරිනැමීම ද මෙහිදී සිදු විය. මෙම අවස්ථාවට සම්බෝධි මහා විහාරයේ, විහාරාධිපති පූජ්‍ය ධරණාගම කුලසධම්ම නා හිමියන්ගේ ආරාධනය අනුව මහාසංඝරත්නය, ත්‍රිවිද හමුදාපතිවරුන්, හිටපු හමුදා ප්‍රධානීන් ඇතුළු දායකදායිකාවන් විශාල පිරිසක් සහභාගීව සිටියහ. SDF ",
    "URL": "https://sinhala.news.lk//news/world-3/item/14124-2015-10-21-06-06-22",
    "Category": "development"
}