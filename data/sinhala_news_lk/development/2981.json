{
    "Source": "https://sinhala.news.lk",
    "Timestamp": " අප්‍රේල් 26, 2017",
    "Headline": "අරණායක නිවාස අහිමි වූවන්ට රු.මි.165 ක්",
    "News Content": "අරණායක ප්‍රාදේශීය ලේකම් කොට්ඨාසයේ සිදු වූ හදිසි ආපදා තත්ත්වය යටතේ හානියට පත් නිවාස පිළිබඳ සිදු කරන ලද සංගණනයෙන් තෝරා ගත් නිවාසලාභීන් 1000 ක් සඳහා මුල්‍ය ප්‍රදාන ලබාදීම ලබන 29 දින පෙරවරුවේ දී මාවනැල්ලේ දී සිදු කෙරේ.\nමෙම මුල්‍ය ප්‍රදාන ලබාදීම නිවාස හා ඉදිකිරීම් අමාත්‍ය සජිත් ප්‍රේමදාස මහතා ඇතුළු කෑගල්ල දිස්ත්‍රික් දේශපාලන නායකත්වය ද, රාජ්‍ය නිලධාරීන් ඇතුළු ප්‍රදේශවාසීන්ගේ සහභාගීත්වයෙන් පැවැත්වීමට නියමිතය.නිවාස මුල්‍ය ප්‍රදානය කිරීමේ මෙම වැඩසටහන යටතේ ප්‍රතිලාභී පවුල් 1000 ක් සඳහා ලබා දීමට නියමිත මුළු මුදල රු.මි.165 කි.කෑගල්ල දිස්ත්‍රික් මාධ්‍ය ඒකකය ",
    "URL": "https://sinhala.news.lk//news/world-3/item/22714-165",
    "Category": "development"
}