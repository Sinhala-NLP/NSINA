{
    "Source": "https://sinhala.news.lk",
    "Timestamp": " නොවැම්බර් 03, 2014",
    "Headline": "නාය යෑමෙන් විපතට පත් ජනතාවට මඩකළපුවෙනුත් සහනාධාර",
    "News Content": "පසුගිය දා නාය යෑමෙන් විපතට පත් ජනතාව වෙනුවෙන් ආහාර සහ ඇඳුම් පැලදුම් ඇතුළු වියළි සලාක සහ සහනාධාර ලබා දීමට මඩකළපු දිස්ත්‍රික් ලේකම් කාර්යාලය පියවර ගත්තේ ය.\nපසුගිය සිකුරාදා (ඔක්. 31) මඩකළපු දිස්ත්‍රික්ක ලේකම් කාර්යාලය  මඩකළපු ජනතාවගෙන් වියළි සලාක හා සහනාධාර  එක්රැස් කිරීම ආරම්භ කළේ ය. විපතට පත් ජනතාවට ලබාදීම සඳහා ලොරි රථ 4ක බහාලූ වියළි සලාක සහ සහනාධාර මඩකළපු අතිරේක දිස්ත්‍රික් ලේකම් එස්. ගිරිධරන් මහතා විසින් බදුල්ල දිස්ත්‍රික්ක ලේකම් කාර්යාලයට ඊයේ (02) බාර දෙන ලදී. ඉන් ලොරි රථ 2ක් එසැණින් ම බණ්ඩාරවෙල දිස්ත්‍රික්ක ලේකම් කාර්යාලයට යවන ලද අතර අනෙක් වියළි සලාක සහ සහනාධාර පූනාගල සහන කඳවුරේ සිටින අවතැන් වූ ජනතාවට බෙදා දෙන ලදී. මේ සඳහා මඩකළපු දිස්ත්‍රික්ක වෙළඳ කර්මාන්ත සහ කෘෂිකාර්මික සංගමය මඟින් රුපියල් 50,000 ක මූල්‍යමය ආධාර හා රුපියල් ලක්ෂයක් වටිනා වියළි සලාක සහ සහනාධාර ලබා දී ඇත. SDF/LDA_dmu_batti   ",
    "URL": "https://sinhala.news.lk//news/world-3/item/6910-2014-11-03-11-36-48",
    "Category": "development"
}