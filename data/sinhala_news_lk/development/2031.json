{
    "Source": "https://sinhala.news.lk",
    "Timestamp": " නොවැම්බර් 22, 2017",
    "Headline": "පරණ කෝට්ටේ පාර කඩිනමින් වැඩිදියුණු කෙරේ",
    "News Content": "රාජගිරිය මංසන්ධිය අවට දැනට පවතින අධික රථවාහන තදබදය අඩු කිරීම සඳහා පරණ කෝට්ටේ පාරේ රාජගිරිය කොටස කෙටි කාල සීමාවක් තුළ වැඩිදියුණු කිරීමට අමාත්‍ය මණ්ඩලය ඊයේ (21) තීරණය කොට ඇත.\n ඍජු කම්කරු ක්‍රමය හා ජාතික මහාමාර්ග පුනරුථාපනය කිරීමේ ව්‍යාපෘතිවලට වෙන් කරන ලද ප්‍රතිපාදනවලින් ඉතිරි වී ඇති මුදල් යොදාගනිමින් කෝට්ටේ පාරේ රාජගිරිය කොටසේ සංවර්ධන කටයුතු සිදු කිරීම පිණිස උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතා ඉදිරිපත් කළ යෝජනාව අමාත්‍ය මණ්ඩලය විසින් අනුමත කළ බව සම කැබිනට් ප්‍රකාශක අමාත්‍ය දයසිරි ජයසේකර මහතා කැබිනට් තීරණ දැනුම්දීමේ මාධ්‍ය හමුවේ දී පැවසීය.  ",
    "URL": "https://sinhala.news.lk//news/world-3/item/26217-2017-11-22-09-13-34",
    "Category": "development"
}