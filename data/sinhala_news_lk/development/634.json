{
    "Source": "https://sinhala.news.lk",
    "Timestamp": " අගෝස්තු 23, 2016",
    "Headline": "ගාල්ලට විදේශ සේවා නියුක්ති කාර්යාංශයේ සම්බන්ධීකරණ කාර්යාලයක්",
    "News Content": "විදේශ සේවා නියුක්ති කාර්යංශයේ ගාල්ල සම්බන්ධීකරණ කාර්යාලය පසුගියදා විවෘත වූ අතර ඒ හරහා  විදේශ සේවා නියුක්ති කාර්යාංශයේ සේවාවන් තවදුරටත් ව්‍යාප්ත වන බව විදේශ රැකියා නියෝජ්‍ය අමාත්‍ය මනූෂ නානායක්කාර මහතා පැවසීය.\nරටේ නොවිසඳුන ගැටලුවලට විසඳුම් ලබාදීම සඳහා ජාතික ආණ්ඩුවක් ඇති කර තිබෙන බවත් එමඟින් මැතිවරණ ක්‍රමය සංශෝධනය, ආණ්ඩුක්‍රම ව්‍යවස්ථා ප්‍රතිසංස්කරණ වැනි පොදු අරමුණු ජාතික ආණ්ඩුව හරහා ඉටු කෙරෙන බවත් ඒ මහතා වැඩිදුරටත් පැවසීය. මුදල් රාජ්‍ය අමාත්‍ය ලක්ෂ්මන්යාපා අබේවර්ධන මහතා සහ වරාය නියෝජ්‍ය අමාත්‍ය නිශාන්ත මුතුහෙට්ටිගම මහතා ඇතුළු පිරිසක් මෙම අවස්ථාවට එක්ව සිටියහ. ",
    "URL": "https://sinhala.news.lk//news/world-3/item/19185-2016-08-23-02-32-33",
    "Category": "development"
}