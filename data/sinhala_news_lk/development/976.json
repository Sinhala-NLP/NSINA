{
    "Source": "https://sinhala.news.lk",
    "Timestamp": " ඔක්තෝබර් 17, 2014",
    "Headline": "හර්මන්ලෝස් ද සොයිසා කුසලාන කඳවුර - 2014 පදක්කම් පැළඳවීම 19දා",
    "News Content": "ජාතික ශිෂ්‍යභට බලකාය මගින් වාර්ෂික ව සංවිධානය කරනු ලබන හර්මන්ලෝස් ද සොයිසා කුසලාන කඳවුරේ සම්මාන පෙළපාළිය හා ජනාධිපති බාලක බාලිකා ඛණ්ඩ සඳහා පදක්කම් පැළඳවීමත් හර්මන්ලෝස් ද සොයිසා කුසලාන පිරිනැමීම නීතිය හා සාමය පිළිබඳ අමාත්‍යංශයේ ලේකම් මේජර් ජනරාල් නන්ද මල්ලවාරච්චි මහතාගේ ප්‍රධානත්වයෙන් 19දා පෙරවරු 8.30ට රංටැඹේ ජාතික ශිෂ්‍යභට බලකා පුහුණු මධ්‍යස්ථානයේ දී පැවැත්වීමට නියමිතය.\n මේ සඳහා මුළු දිවයින ම ආවරණය වන පරිදි යුද, නාවික, ගුවන්, පොලිස් හා තූර්ය වාදක, පෙරදිග සහ අපරදිග ශිෂ්‍යභට බාලක බාලිකා ඛණ්ඩ 80ක ශිෂ්‍යභට බාලක බාලිකාවන් 2000කට අධික සංඛ්‍යාවක් සහභාගි වෙති. මීට අමතර ව සාර්ක් රටවල් නියෝජනය කරමින් විදේශ ශිෂ්‍යභට බාලක බාලිකාවන් සහ නිලධාරීන් 50කට ආසන්න සංඛ්‍යාවක් ද සහභාගි වෙති. මෙම අවස්ථාව සඳහා විදුහල්පතිවරු, දෙමාපියන් සහ ශිෂ්‍ය ශිෂ්‍යාවෝ 10000ක් පමණ සහභාගි වීමට නියමිතය. DB ",
    "URL": "https://sinhala.news.lk//news/world-3/item/6257-2014-19",
    "Category": "development"
}