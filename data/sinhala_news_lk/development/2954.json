{
    "Source": "https://sinhala.news.lk",
    "Timestamp": " ජනවාරි 15, 2015",
    "Headline": "ජනමාධ්‍ය අමාත්‍යවරයා හෙට වැඩ භාර ගනී",
    "News Content": "නව කැබිනට් මණ්ඩලයේ ජනමාධ්‍ය හා ප්‍රවෘත්ති අමාත්‍යවරයා ලෙස පත් වූ ගයන්ත කරුණාතිලක මහතා හෙට (16) සිය ධුරයේ රාජකාරි භාර ගැනීමට නියමිතය.\n ඒ මහතා එක්සත් ජාතික පක්ෂයේ මාධ්‍ය ප්‍රකාශකවරයා ලෙස පසුගිය වසර ගණනාවක සිට කටයුතු කළේය. 1999 පළාත් සභා මැතිවරණයට ගාල්ල දිස්ත්‍රික්යෙන් ඉදිරිපත් වී විශිෂ්ට ලෙස ජයග්‍රහණය කළ ඒ මහතා 2000 වසරේ පැවැති පාර්ලිමේන්තු මැතිවරණයේ දී එම දිස්ත්‍රික්කයෙන් තරග කර පාර්ලිමේන්තුවට තේරි පත් විය. නැවතත් 2001, 2004 සහ 2010 වසරවලදී පැවැත්වූ මහ මැතිවරණවලින් ද පාර්ලිමේන්තුවට පත් වූ ඒ මහතා කලක් එජාප තරුණ සංවිධානයට නායකත්වය ලබා දුන්නේය. කරුණාතිලක මහතා කොළඹ රාජකීය විද්‍යාලයේ ආදී ශිෂ්‍යයෙකි. DB ",
    "URL": "https://sinhala.news.lk//news/world-3/item/9223-2015-01-15-04-45-43",
    "Category": "development"
}