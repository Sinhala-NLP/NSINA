{
    "Source": "https://sinhala.news.lk",
    "Timestamp": " දෙසැම්බර් 25, 2014",
    "Headline": "මහින්දෝදය තාක්ෂණික විද්‍යාගාර රැසක් හෙට හා අනිද්දා සිසු අයිතියට",
    "News Content": "මහින්දෝදය පාසල් 1000ක් ප්‍රතිනිර්මාණය කිරීමේ ජාතික වැඩපිළිවෙළ යටතේ මහින්දෝදය තාක්ෂණික විද්‍යාණගාර රැසක් හෙට (26) හා අනිද්දා (27) සිසු අයිතියට පත් කිරීම අධ්‍යාපන අමාත්‍ය බන්දුල ගුණවර්ධන මහතාගේ ප්‍රධානත්වයෙන් සිදු කිරීමට නියමිතය.\nඒ අනුව දකුණු පළාතේ මහින්දෝදය තාක්ෂණික විද්‍යාගාර 12ක් සිසු අයිතියට පත්කිරීම ද සිදු කරනු ඇත.හෙට පෙ.ව 8.00ට පල්ලේගම මහා විද්‍යාලය, පෙ.ව. 9.30ට හෑනන්ඩ්ෆර්ට් දෙමළ කනිෂ්ඨ විද්‍යාලය, පෙ.ව 11.00ට මොරවක කීර්ති අබේවික්‍රම ජාතික පාසල, ප.ව 1.30ට පිටබැද්දර මහා විද්‍යාලය, ප.ව 3.00ට රොටුඹ මහා විද්‍යාලය හා ප.ව 4.00ට බෙංගමුව මහා විද්‍යාලයේ මහින්දෝදය තාක්ෂණික විද්‍යාගාර සිසු අයිතියට පත්කිරීමට නියමිතය.අනිද්දා පෙ.ව. 9.00ට ගැටමාන්න මහා විද්‍යාලය, පෙ.ව. 10.00ට බෙලිඅත්ත මධ්‍ය මහා විද්‍යාලය, පෙ.ව 11.00ට පුවක්දණ්ඩාව ධම්මපාල බාලිකා විද්‍යාලය, මධ්‍යහ්න 12.00ට රුහුණු විජයබා මහා විද්‍යාලය, ප.ව 1.30ට ශාන්ත මේරි මහා විද්‍යාලය හා ප.ව. 3.00ට දෙබරවැව ජාතික පාසලේ මහින්දෝදය තාක්ෂණික විද්‍යාගාර අධ්‍යාපන අමාත්‍යවරයාගේ ප්‍රධානත්වයෙන් සිසු අයිතියට පත් කරනු ඇත.පරිගණක 40කින් සමන්විත පරිගණකාගාරයක්, පරිගණක 20කින් සමන්විත භාෂාගාරයක්, දුරස්ථ අධ්‍යාපනය සඳහා නැණස ඒකකයක්, විද්‍යාගාරයක්, ගණිතාගාරයක් යන අංගයන්ගෙන් සමන්විත ව මෙම තාක්ෂණික විද්‍යාගාර විවෘත වේ. එක් මහින්දෝදය තාක්ෂණික විද්‍යාගාරයක් සඳහා රුපියල් ලක්ෂ 200ක් වැය කර තිබේ. NDH ",
    "URL": "https://sinhala.news.lk//news/world-3/item/8770-2014-12-24-06-36-32",
    "Category": "development"
}