{
    "Source": "https://sinhala.news.lk",
    "Timestamp": " සැප්තැම්බර් 03, 2018",
    "Headline": "මහනුවර දිස්ත්‍රික්කයේ අතිරේක රෙජිස්ට්‍රාර්වරු 15 කට  ලැප්ටොප් පරිගණක පිරි නමයි",
    "News Content": "මහනුවර දිස්ත්‍රික්කයේ ප්‍රාදේශීය ලේකම් කාර්යාල 15 ක සේවය කරන අතිරේක රෙජ්ස්ට්‍රාර්වරුන් සදහා ලැප්ටොප් ලබා දීම ස්වදේශ කටයුතු අමාත්‍ය වජිර අබේවර්ධන මහතාගේ ප්‍රධානත්වයෙන් සිදුවිය.\nප්‍රාදේශීය ලේකම් කොට්ඨාශ මට්ටමින් සේවය කරන අතිරේක රෙජිස්ට්‍රාර්වරුන්ගේ සේවය අගයමින් ඔවුන්ගේ මහජන සේවාව තව දුරටත් කාර්යක්ෂම කිරීමේ අරමුණින් මෙම ලැප්ටොප් ප්‍රදානය සිදු කරනු ලැබූ බව ස්වදේශ කටයුතු අමාත්‍යවරයා පැවසීය.මහනුවර දිස්ත්‍රික්කයේ ඉතිරි ප්‍රාදේශීය ලේකම් කාර්යාල 05 ක සේවය කරන ඉතිරි රෙජිස්ට්‍රාර්වරුන්ට සහ ලංකාවේ සෑම ප්‍රාදේශීය ලේකම් කාර්යාලයකම සේවය කරන අතිරේක රෙජිස්ට්‍රාර්වරුන්ට ඉදිරියේදී ලැප්ටොප් පරිගණක ලබා දීමට කටයුතු යොදන බවද මෙහිදී අමාත්‍යවරයා පැවසීය.මහනුවර දිස්ත්‍රික්කයේ ප්‍රාදේශීය ලේකම් කාර්යාල ඇගයීම සදහා මහනුවර දිස්ත්‍රික් ලේකම් කාර්යාලීය ශ්‍රවනාගාරයේ පැවති තරගාවලියේ සහතික පත් ප්‍රදානය කිරීමේ උත්සවයේදී මෙම ලැප්ටොප් ප්‍රදානය සිදු විය. ",
    "URL": "https://sinhala.news.lk//news/world-3/item/30689-15",
    "Category": "development"
}