{
    "Source": "https://sinhala.news.lk",
    "Timestamp": " ඔක්තෝබර් 06, 2014",
    "Headline": "67 වැනි නිදහස් උළෙලට සමගාමී ව විරකැටිය සංවර්ධනය කෙරේ",
    "News Content": "2015 පෙබරවාරි 04 වැනිදාට යෙදෙන 67වැනි ජාතික නිදහස් උළෙල පැවැත්වීමට නියමිත වීරකැටිය ප්‍රදේශයේ සංවර්ධන කටයුතු වැඩිදියුණු කිරීමට රජය තීරණය කොට ඇත.\n කොළඹින් දුර බැහැර ප්‍රදේශවල ද ජාතික නිදහස් දින උළෙලවල් පැවැත්වීමේ රජයේ වැඩපිළිවෙළ යටතේ එළැඹෙන 2015 වසරට යෙදෙන 67වැනි ජාතික නිදහස් දින උළෙල හම්බන්තොට දිස්ත්‍රික්කයේ වීරකැටිය මහින්ද රාජපක්ෂ මධ්‍ය මහා විද්‍යාල පරිශ්‍රය ආශ්‍රිත ව පැවැත්වීමට තීරණය කොට ඇත. මේ සඳහා වන සංවර්ධන කටයුතු ක්‍රියාත්මක කිරීම මෙන් ම උත්සව අවස්ථාවට ගැළපෙන පරිදි සංවර්ධන ව්‍යාපෘති ක්‍රියාත්මක කිරීමට අදාළව ඊයේ (05) රාජ්‍ය පරිපාලන හා ස්වදේශ කටයුතු අමාත්‍ය ඩබ්.ඩී.ජේ. සෙනවිරත්න මහතාගේ ප්‍රධානත්වයෙන් වීරකැටිය ප්‍රාදේශීය ලේකම් කාර්යාල පරිශ්‍රයේදී විශේෂ සාකච්ඡාවක් ද පැවැත්විණි. මෙහිදී අමාත්‍යවරයා ප්‍රමුඛ නිලධාරීහු එම ප්‍රදේශයේ නිරීක්ෂණ චාරිකාවක ද නිරත වෙමින් ජාතික නිදහස් දින උළෙලට සමගාමී ව ක්‍රියාත්මක කළ යුතු සංවර්ධන ව්‍යාපෘති පිළිබඳ සොයා බැලූහ. රාජ්‍ය පරිපාලන හා ස්වදේශ කටයුතු නියෝජ්‍ය අමාත්‍ය විජය දහනායක මහතා ද මෙම අවස්ථාවට එක් ව සිටියේය. DB ",
    "URL": "https://sinhala.news.lk//news/world-3/item/5844-67",
    "Category": "development"
}