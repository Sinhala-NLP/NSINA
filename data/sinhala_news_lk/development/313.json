{
    "Source": "https://sinhala.news.lk",
    "Timestamp": " දෙසැම්බර් 02, 2014",
    "Headline": "මහනුවර දිස්ත්‍රික් ලේකම්වරයා සහ ප්‍රාදේශීය ලේකම්වරුන්ට සාමදාන විනිසුරු පදවි",
    "News Content": "මහනුවර දිස්ත්‍රික් ලේකම් එච්.එම්. ගාමිණී සෙනෙවිරත්න මහතා ඇතුළු දිස්ත්‍රික්කයේ ප්‍රාදේශීය ලේකම්වරුන් 17 දෙනෙකු වෙත දිවයිනට ම බලපාන පරිදි සාමදාන විනිශ්චයකාර පදවි පිරිනැමීමට මධ්‍යම පළාත් ආණ්ඩුකාර ටිකිරි කොබ්බෑකඩුව මහතා කටයුතු යොදා ඇත.\nසෑම විට ම පොදු ජනතාව සමඟ ගැටෙන නිලධාරීන් පිරිසක් නිසා සාමදාන විනිශ්චයකාර පදවි පිරිනැමීමෙන් මෙම නිලධාරීන්ට රාජකාරී කටයුතු තවදුරටත් පහසු කරමින් මහජනතාව වෙත කාර්යක්ෂම සේවයක් ලබා දීමට හැකි නිසා ඔවුන් වෙත මෙම පත්වීම් පිරිනැමීමට කටයුතු කළ බව ආණ්ඩුකාරවරයා මෙහිදී ප්‍රකාශ කළේය.දිස්ත්‍රික් සහ ප්‍රාදේශීය පරිපාලන කටයුතුවල දී ඍජුව මහජනයා සමඟ සම්බන්ධ වන මෙවැනි නිලධාරීන් වෙත පත්වීම් ලබා දීම වඩාත් ප්‍රයෝජනවත් කාර්යයක් වනු ඇති බව ආණ්ඩුකාරවරයා පෙන්වා දුන්නේය. දිස්ත්‍රික් ලේකම් සහ ප්‍රාදේශීය ලේකම්වරුන්‍ වෙත සාමදාන විනිශ්චයකාර පදවි ප්‍රදානය කළ ලංකාවේ ප්‍රථම අවස්ථාව ලෙස ද මෙය විශේෂත්වයක් දක්වයි. NDH/TA-dmu kandy ",
    "URL": "https://sinhala.news.lk//news/world-3/item/8034-2014-12-02-04-37-29",
    "Category": "development"
}