{
    "Source": "https://sinhala.news.lk",
    "Timestamp": " ඔක්තෝබර් 17, 2014",
    "Headline": "දොම්පේ ආසනයට තවත් ජල යෝජනාක‍්‍රමයක්",
    "News Content": "ආර්ථික සංවර්ධන අමාත්‍ය බැසිල් රාජපක්‍ෂ මහතාගේ උපදෙස් මත දොම්පේ ප‍්‍රාදේශීය ලේකම් කොට්ඨාසයේ තවත් ජල යෝජනාක‍්‍රමයක් ලිය අබිමන් සංවිධානයේ සභාපතිනී නීතිඥ පුෂ්පා රාජපක්‍ෂ මහත්මියගේ ප‍්‍රධානත්වයෙන් පසුගිය දින ආරම්භ විය.\n රන්වල, කහටදෙනිය, කලටුවාව ජනපදය, සේද ගොවිපල, බූහලුගොල්ල, විලේකුඹුර යන ගම්මානයන්හි පානීය ජල අවශ්‍යතා සපුරාලන මෙම ජල යෝජනා ක්‍රමය හරහා  පවුල් 450කට  පමණ සෙත සැලසේ.  පුරනැගුම වැඩසටහන යටතේ මේ සඳහා මුදල් ප‍්‍රතිපාදන සම්පාදනය කර ඇත.  මෙම අවස්ථාවට  පළාත් සභා මන්ත‍්‍රී උපාලි ගුණරත්න, දොම්පේ ප‍්‍රාදේශීය සභා සභාපති ප‍්‍රමුඛ මන්ත‍්‍රී කණ්ඩායම ද, ජල සම්පාදන මණ්ඩලයේ උප සභාපති ගාමිණි ගුණරත්න මහතා ඇතුළු පිරිසක් එක් ව සිටියහ. DB ",
    "URL": "https://sinhala.news.lk//news/world-3/item/6256-2014-10-17-03-38-40",
    "Category": "development"
}