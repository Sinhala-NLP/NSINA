{
    "Source": "https://sinhala.news.lk",
    "Timestamp": " සැප්තැම්බර් 24, 2014",
    "Headline": "පොලොන්නරුවේ ස්වභාවික ආපදාවලින් විපතට පත් අයට දෙකෝටියක ආධාර මුදල්",
    "News Content": "පොලොන්නරුව දිස්ත්‍රික්කයේ 2013 හා 2014 වර්ෂවල ස්වභාවික ආපදා හේතුවෙන් පූර්ණ හා අර්ධ වශයෙන් හානියට පත් නිවාස වෙනුවෙන් ආධාර සැපයීමේ අවස්ථාවක් ඊයේ (23) පෙරවරුවේ පොලොන්නරුව ධවල මන්දිරයේදී සිදු කෙරිණි.\nසෞඛ්‍ය අමාත්‍ය මෛත්‍රීපාල සිරිසේන මහතාගේ ප්‍රධානත්වයෙන් පැවති මේ අවස්ථාවේදී රුපියල් දෙකෝටි තිස්ලක්ෂයක වටිනාකමින් යුත් චෙක්පත් හානියට පත් නිවාස හිමියන් 369 දෙනෙකු වෙත බෙදා දීමට කටයුතු කෙරිණි. ආපදා කළමනාකරණ අමාත්‍යාංශයේ ආපදා සහන සේවා මධ්‍යස්ථානය මඟින් අදාළ ප්‍රතිපාදන සපයා දී තිබුණි.මේ අවස්ථාවට පොලොන්නරුන දිස්ත්‍රික් ලේකම් නිමල් අබේසිරි, අතිරේක ලේකම් පබාශීලී ජයලත්, ප්‍රධාන පරිපාලන නිලධාරී තිස්ස දයාරත්න යන මහත්වරු ඇතුළු පිරිසක් එක් ව සිටියහ.NDH/WK-BG dmu polonnaruwa ",
    "URL": "https://sinhala.news.lk//news/world-3/item/5488-2014-09-24-05-05-43",
    "Category": "development"
}