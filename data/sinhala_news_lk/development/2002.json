{
    "Source": "https://sinhala.news.lk",
    "Timestamp": " පෙබරවාරි 20, 2015",
    "Headline": "අනුරපුර ගංවතුරින් හානි වු නිවාස වලට රජයෙන් මුදල් ආධාර",
    "News Content": "පසුගිය දෙසැම්බර් මාසයේ ඇතිවූ ගංවතුරෙන් හානි වු අනුරාධපුර දිස්ත්‍රික්කයේ නිවාස පිළිසකර කිරීම සඳහා මුදල් ප්‍රදානය කිරීම එළඹෙන සඳුදා දින (23)  සිදු කෙරෙන බව අනුරාධපුර දිස්ත්‍රික් ලේකම් මහින්ද සෙනවිරත්න මහතා පවසයි.\nආපදා කළමනාකරණ අමාත්‍යංශය මගින් මේ සඳහා මුදල්  ප්‍රතිපාදන සපයා ඇත. පසුගිය දෙසැම්බර් මාසයේ ඇති වු  ගංවතුරින් අනුරාධපුර  ප්‍රාදේශීය ලේකම් කොට්ඨාස 22ක නිවාස  2890කට හානි සිදුව ඇතැයි ආපදා කළමනාකරණ ඒකකය සඳහන් කරයි.ඒ අතරින් නිවාස 563කට පුර්ණ හානි සිදුව තිබේ. අර්ධ හානි සිදුව ඇති නිවාස ගණන 2327 කි.  පුර්ණ හානි සිදුවු  නිවාස සඳහා ප්‍රදානය කෙරෙන මුදල රුපියල් මිලියන 140 කි.  එහිදී එක් නිවාසයක් සඳහා මූලික අදියර යටතේ රුපියල් 2500ක් ලබාදෙයි. අර්ධ හානි සිදුවූ නිවාස වලට මෙතෙක් සිදු කර ඇති තක්සේරු වටිනාකමට අනුව ගෙවීම් සිදු කෙරේ.ආපදා වන්දි මුදල් ප්‍රදානය කිරීමේ වැඩසටහන අනුරාධපුර ජයන්ති මාවතේ බන්ධනාගාර ක්‍රීඩාංගණයේ දී  සිදු කිරීමට නියමිතය. මෙම උත්සවයේ ප්‍රධාන ආරාධිතයා ලෙස නීතිය හා සාමය, ආපදා කළමනාකරණ හා ක්‍රිස්තියානි කටයුතු පිළිබඳ අමාත්‍ය ජොන් අමරතුංග මහතා සහභාගී වීමට නියමිතය. SB_Anuradhapura (Dmu) ",
    "URL": "https://sinhala.news.lk//news/world-3/item/9749-2015-02-20-03-17-10",
    "Category": "development"
}