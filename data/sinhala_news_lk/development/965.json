{
    "Source": "https://sinhala.news.lk",
    "Timestamp": " සැප්තැම්බර් 29, 2014",
    "Headline": "රන්කෙත පැළ තවාන හා අලෙවිසැල විවෘත කිරීම",
    "News Content": "රාගම, නාරංගොඩ විහාර මාවතේ පුෂ්පා කුමුදිනී මහත්මිය විසින් ආරම්භ කරන ලද රන්කෙත පැළ තවාන සහ අලෙවිසැල විවෘත කිරීම ලිය අබිමන් සංවිධානයේ සභාපතිනී නීතිඥ පුෂ්පා රාජපක්ෂ මහත්මියගේ ප්‍රධානත්වයෙන් පසුගියදා සිදු කරනු ලැබීය.\nපුෂ්පා කුමුදිනී මහත්මිය වසර 10ක පමණ කාලයක් තිස්සේ ගෙවතු වගා කටයුතුවල නිරත වේ. අමතර වශයෙන් ඇඳුම් මැසීම සහ අත්කම් නිර්මාණය ස්වයංරැකියාවක් වශයෙන් සිදුකරන ඇය පදිංචි ව සිටිනා පර්චස් 20ක ඉඩම තුළ එළවළු, පලතුරු, පලා වර්ග, ඖෂධ පැළෑටි වගා කර ඇත. කුමුදිනී මහත්මිය ගෙවතු වගා තරග රැසකින් සහ අත්කම් නිර්මාණ තරගවලින් ජයග‍්‍රහණය කර ඇති කාන්තාවකි.NDH ",
    "URL": "https://sinhala.news.lk//news/world-3/item/5634-2014-09-29-09-54-22",
    "Category": "development"
}