{
    "Source": "https://sinhala.news.lk",
    "Timestamp": " පෙබරවාරි 05, 2016",
    "Headline": "නිදහස් දින සැමරුම ගාල්ල දිස්ත්‍රික් ලේකම් කාර්යාලයේ දී",
    "News Content": "68 වැනි නිදහස් දින සැමරුම ගාල්ල දිස්ත්‍රික් ලේකම් කාර්යාලයේ දී චාම් සහ ගෞරවාන්විතව පැවැත් වූ බව ගාල්ල දිස්ත්‍රිස්ත්‍රික් මාධ්‍ය ඒකකය සඳහන් කරයි.\nවැඩබලන දිස්ත්‍රික් ලේකම් මාලනී ලොකුපෝතාගම මහත්මියගේ ප්‍රධානත්වයෙන් ජාතික ධජය ඔසවනු ලැබූ අතර රට දැය වෙනුවෙන් දිවි දුන් ජාතික වීරයන් සහ රණවිරුවන් සිහිපත් කිරීම ද මෙහිදී සිදු විය. මෙහිදී අදහස් දැක් වූ දිස්ත්‍රික් ලේකම්වරිය පෙන්වා දුන්නේ 2048 වර්ෂය වන විට උදාවන 100 වන නිදහස් උළෙල නිදහස් අදීන තිරසාර සංවර්ධනය සාක්ෂාත් කරගත් රටක් වශයෙන් නිදහස සැමරීම සියලු දෙනාග්ම බලාපොරොත්තුවක් බවයි. මේ අවස්ථාව සඳහා දිස්ත්‍රික් ලේකම් කාර්යාලයේ සියලු නිලධරීන් සහභාගී වි සිටියහ. ",
    "URL": "https://sinhala.news.lk//news/world-3/item/16210-2016-02-05-07-48-01",
    "Category": "development"
}