{
    "Source": "https://sinhala.news.lk",
    "Timestamp": " ඔක්තෝබර් 15, 2014",
    "Headline": "නැගෙනහිර සෙබළුන්ගෙන් ප්‍රජා සේවාවන් රැසක්",
    "News Content": "නැගෙනහිර ආරක්ෂක සේනා මූලස්ථානයේ සෙබළුන් 22 සහ 24 සේනාංක යටතේ වන 221,222 සහ 242 බලසේනා ප්‍රදේශයන්හි මහජනතාවගේ සුබසාධනය වෙනුවෙන් ප්‍රජා වැඩසටහන් රැසක් පසුගියදා සිදු කෙරිණි.\n 6 වන විජයබාහු පාබල රෙජිමේන්තුවේ සෙබළුන් විසින් කුච්චවේලි, ජයනගර් පෙරපාසල සහ ඒ අවට වටපිටාව පිරිසිදු කිරීමේ ශ්‍රමදාන ව්‍යාපාරයක් මෙහිදී දියත් කරන ලදී. ඒ අතර 23 වන ශ්‍රී ලංකා සිංහ රෙජිමේන්තුවේ සෙබළුන් ද පොදු ජනතාව වෙනුවෙන් පානම ප්‍රාදේශීය රෝහලේ සහ වෛද්‍යවරුන්ගේ සහ කාර්ය මණ්ඩලයේ සහය ඇති ව වෛද්‍ය සායනයක් සංවිධානය කර තිබුණි. 27 වන ශ්‍රී ලංකා ජාතික ආරක්ෂක බලමුළුවේ සෙබළුන් විසින් ත්‍රිකුණාමලය, ඉලංගතුරෙයි පවුල් 158ක් සඳහා පානීය ජලය බෙදාදීම ද සිදු කරන ලදී.  NDH ",
    "URL": "https://sinhala.news.lk//news/world-3/item/6183-2014-10-15-05-58-34",
    "Category": "development"
}