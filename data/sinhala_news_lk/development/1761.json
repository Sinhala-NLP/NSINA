{
    "Source": "https://sinhala.news.lk",
    "Timestamp": " සැප්තැම්බර් 23, 2016",
    "Headline": "ආපදා කළමනාකරණය පිළිබද මාධ්‍යවේදීන් දැනුවත් කිරීමක්",
    "News Content": "නිරන්තරයෙන් නාය යන ප්‍රදේශවල භූගත ජල මට්ටම අඩු කිරිම හා මනුෂ්‍ය ක්‍රියාකාරකම් හා සංවර්ධන කටයුතු අවම කිරිම තුළින් නායේ යාම් අඩු කර ගත හැකි බව පේරාදෙණිය විශ්ව විද්‍යාලයේ භූ ගර්භ විද්‍යා අංශයේ ආචාර්ය ජගත් ගුණතිලක මහතා පැවසීය.\nඒ මහතා මෙම අදහස් ප්‍රකාශ කළේ පසුගියදා මාතලේ සරිල්කෝ හෝටලයේ පැවති ආපදා කළමනාකරණය පිළිබද මාධ්‍යවේදීන් දැනුවත් කිරිමේ වැඩ මුළුවකට සහභාගි වූ  අවස්ථාවේ දීය. ලංකාවේ නාය යාම් වලට ප්‍රධාන හේතුව කෙටි කාලයක් තුළ ලැබෙන වැඩි වර්ෂාපතනය බවත් නාය යන ප්‍රදේශවල හා අවදානම් කලාප වල ජලය රැස් නොකළ යුතු බවත් නායේ යාම්වලට භාජනය වන්නේ මීට පෙර නායේ ගිය ප්‍රදේශ බවත් ඒ මහතා තවදුරටත් පැවසීය. ලංකාවේ නාය යාම්වලින් විශාලම නායේ යාම වර්තා වන්නේ පසුගියදා සිදු වූ සාමසාර කන්ද නායේ යාම බවත් ඊට හේතු වී ඇත්තේ කන්ද ඉහල ප්‍රදේශයේ අලුතින් වගා කළ තේ වගාවක් බවත් වැඩි දුරටත් අදහස් දක්වමින් ජගත් ගුණතිලක මහතා පැවසීය. මෙම අවස්ථාවට නායේ යාම් වාර්තාකරණය පිළිබද මාධ්‍ය වේදීන් දැනුවත් කරමින් ආපදා කළමණාකරන මධ්‍යස්ථානයේ මාධ්‍ය ප්‍රකාශක ප්‍රදීප් කොඩිප්පිලි , මාතලේ ආපදා කළමණාකරන ඒකකයේ සහකාර අධ්‍යක්ෂක චමින්ද අමරවීර යන මහත්වරුන් සහභාගි විය. AP/DMU-Matale    ",
    "URL": "https://sinhala.news.lk//news/world-3/item/19640-2016-09-22-10-34-37",
    "Category": "development"
}