{
    "Source": "https://sinhala.news.lk",
    "Timestamp": " සැප්තැම්බර් 19, 2014",
    "Headline": "ශ්‍රී ලංකාව සහ රුසියානු සමූහාණ්ඩුව එක් ව අන්තර් රාජ්‍ය කොමිසමක්",
    "News Content": "ශ්‍රී ලංකාව සහ රුසියානු සමූහාණ්ඩුව එක් ව වෙළෙඳ, ආර්ථික, විද්‍යාත්මක හා තාක්ෂණික සහයෝගීතාව පිළිබඳ අන්තර් රාජ්‍ය කොමිසමක් ස්ථාපිත කිරීමට සැලසුම් කර ඇත.\nශ්‍රී ලංකාව සහ රුසියාව අතර ද්විපාර්ශ්වික වෙළෙඳ සහයෝගීතාව පසුගිය වසර කිහිපය තුළ දැඩි වර්ධනයකට පාත්‍ර වී ඇත. 2001දී ඇ.ඩො. මිලියන 11.6ක් ව පැවති රුසියාව සඳහා ශ්‍රී ලංකාවේ අපනයනය 2013 වසරේදී ඇ.ඩො. මිලියන 279.91 දක්වා වර්ධනය වී ඇත. එම කාල සීමාව තුළ දී ශ්‍රී ලංකාව විසින් රුසියාවෙන් කරන ලද අපනයන ඇ.ඩො. මිලියන 3.7 සිට ඇ.ඩො. මිලියන 145.85 දක්වා වර්ධනය වී තිබේ. එම නිසා දෙරට අතර වෙළෙඳ, ආර්ථික, විද්‍යාත්මක හා තාක්ෂණික සහයෝගිතාව පිළිබඳ අන්තර් රාජ්‍ය කොමිසමක් ස්ථාපිත කිරීමට කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා විසින් කරන ලද යෝජනාවට කැබිනට් අනුමැතිය ලැබී ඇත.NDH ",
    "URL": "https://sinhala.news.lk//news/world-3/item/5338-2014-09-18-17-33-30",
    "Category": "development"
}