{
    "Source": "https://sinhala.news.lk",
    "Timestamp": " අප්‍රේල් 23, 2015",
    "Headline": "කෑගලු දිස්ත්‍රික් ලේකම් කාර්යාලීය අවුරුදු උත්සවය අප්‍රේල් 25 දා",
    "News Content": "වාර්ෂිකව පවත්වනු ලබන කෑගල්ල දිස්ත්‍රික් ලේකම් කාර්යාලීය අවුරුදු උත්සවය මෙවර අප්‍රේල් 25 දින පැවැත්වීමට කටයුතු යොදා ඇතැයි කෑගල්ල දිස්ත්‍රික් අතිරේක දිස්ත්‍රික් ලේකම් අබේවික්‍රම වනසූරිය මහතා සඳහන් කරයි.තරඟ ඉසව් 30 කින් පමණ සමන්විත අවුරුදු\nඋළෙල සඳහා පිරිමි, කාන්තා , ළමා වශයෙන් තරඟ ඉසව් සංවිධානනය කර ඇත. කෑගලු දිසාපති එච්.එම් ගාමිණි සෙනෙවිරත්න මහතාගේ ප්‍රධානත්වයෙන් පැවැත්වෙන මෙම උත්සවය දිස්ත්‍රික් ලේකම් කාර්යාලයේ කාර්යාල මණ්ඩල සාමාජිකයන් සහ ඔවුන්ගේ පවුල්වල සාමාජිකයන් සහභාගී වීමට නියමිත බව වැඩිදුරටත් අදහස් දැක්වූ අතිරේක දිස්ත්‍රික් ලේකම් අබේවික්‍රම වනසූරිය මහතා පැවසීය.MAP/dmu_kegalle ",
    "URL": "https://sinhala.news.lk//news/world-3/item/10833-25",
    "Category": "development"
}