{
    "Source": "https://sinhala.news.lk",
    "Timestamp": " ජනවාරි 29, 2015",
    "Headline": "අධ්‍යාපන වියදම 6%ක් දක්වා ඉහළට",
    "News Content": "අධ්‍යාපන සඳහා කරනු ලබන වියදම දළ දේශීය නිෂ්පාදිතයෙන් 6%ක් දක්වා ක්‍රමානුකූලව වැඩිකිරීමට කටයුතු කරනු ලැබේ.\nඅද (29) පාර්ලිමේන්තුවේ දී මුදල් අමාත්‍ය රවි කරුණානායක මහතා මේ බව පැවසීය.  දියුණු රටවල් විසින් අධ්‍යාපනය සඳහා දළ දේශීය නිෂ්පාදිතයෙන් 5.3%ක් වෙන් කරනු ලැබුව ද ආසියානු රටවල මෙම අනුපාතය 2.9%ක සාමාන්‍ය අගයක් ගනී.  එහෙත් අධ්‍යාපනය සඳහා ශ්‍රී ලංකාව වියදම් කරනුයේ දළ දේශීය නිෂ්පාදිතයෙන් 2%ක් පමණ වේ.  මීට අමතරව 2015 ජුනි මාසයේ සිට මහපොළ මාසික ශිෂ්‍යත්ව දීමනාව රුපියල් 5000ක් දක්වා වැඩිකිරීමට ද කටයුතු කොට ඇත.  අධ්‍යාපනය සඳහා වූ ඉහළ වියදම් තුළින් රටෙහි සියලු දරුවන්ට අධ්‍යාපනය සඳහා සම අවස්ථා සැපයෙන් අතර එමගින් මානව ප්‍රාග්ධන සංවර්ධනයෙහි මට්ටම ඉහළ යනු ඇත. ",
    "URL": "https://sinhala.news.lk//news/world-3/item/9430-6",
    "Category": "development"
}