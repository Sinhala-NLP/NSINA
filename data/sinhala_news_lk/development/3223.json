{
    "Source": "https://sinhala.news.lk",
    "Timestamp": " අප්‍රේල් 23, 2015",
    "Headline": "නව චීන තානාපති යී සියැංලින්ග් (Yi Xianliang)ආරක්ෂක රාජ්‍ය ඇමැති හමුවේ",
    "News Content": "ශ්‍රී ලංකාවේ නව චීන තානාපතිවරයා ලෙස පත්වූ යී සියැංලිංග් (Yi Xianliang) මහතා අද (23) ආරක්ෂක අමාත්‍යංශ පරිශ්‍රයේ දී ආරක්ෂක රාජ්‍ය අමාත්‍ය රුවන් විජයවර්ධන මහතා මුණ ගැසිණි.\nමෙහිදී චීන තානාපතිවරයා හා ආරක්ෂක රාජ්‍ය අමාත්‍යවරයා අතර සුහද සාකච්ඡාවක් පැවති අතර එහිදී මහජන චීන සමූහාණ්ඩුව මෙරට සංවර්ධන කටයුතු වෙනුවෙන් හා මෙරට ආරක්ෂක අංශ වෙනුවෙන් ලබාදෙනු ලබන දායකත්වය පිළිබඳ ව රුවන් විජයවර්ධන මහතා විසින් චීන රජයට සිය ප්‍රසංශාව පුද කර සිටියේය.  එසේම නව ධුරයේ වැඩකටයුතු සාර්ථකව සිදු කරගෙන යාම සඳහා යී සියැංලිංග් මහතාට සිය සුබපැතුම් පිරිනමන බවද අමාත්‍යවරයා මෙහිදී පවසා සිටියේය. සාකච්ඡාව අවසානයේ දී මෙම අවස්ථාව සිහිපත්වීම සඳහා යී සියැංලිංග් මහතා හා ආරක්ෂක රාජ්‍ය අමාත්‍යතුමා අතර සමරු ඵලක හුවමාරු කර ගැනිමක් ද සිදු කරන ලදී. DB ",
    "URL": "https://sinhala.news.lk//news/world-3/item/10853-yi-xianliang",
    "Category": "development"
}