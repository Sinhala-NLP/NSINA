{
    "Source": "https://sinhala.news.lk",
    "Timestamp": " නොවැම්බර් 05, 2014",
    "Headline": "බන්ධනාගාර රැඳවියන් 18ක් මෙවර සාමාන්‍ය පෙළට",
    "News Content": "හෝමාගම සුනීත විද්‍යාලයේ අධ්‍යාපනය හදාරන බන්ධනාගාර නේවාසික රැඳවියන් 18ක් මෙවර අ.පො.ස. සාමාන්‍ය පෙළ විභාගයට පෙනී සිටීමට අපේකෂා කරන බව අධ්‍යාපන අමාත්‍ය බන්දුල ගුණවර්ධන මහතා අධ්‍යාපන අමාත්‍යංශයේ සංවර්ධන කටයුතු හා ප්‍රගතිය පිළිබඳ අද (05) රජයේ ප්‍රවෘත්ති දෙපාර්තමේන්තුවේ දී පැවති මාධ්‍ය හමුවේ දී අනාවරණය කළේ ය. \nපාසල් වයසේ පසුවන බන්ධනාගාර නේවාසික රැඳවියන්ටත් අධ්‍යාපනය ලබා දීම අරමුණු කරමින් ලංකාවේ ප්‍රථම බන්ධනාගාර පාසල ලෙස හෝමාගම සුනීත විද්‍යාලය ආරම්භ කරන ලදී. රුපියල් මිලියන 20ක රාජ්‍ය ආයෝජනයෙන් මෙම විද්‍යාලය ඉදි කර ඇත. පාසල් වයසේ පසුවන බන්ධනාගාර නේවාසික රැඳවියන් බොහෝ සංඛ්‍යාවක් මෙම විද්‍යාලයෙන් අධ්‍යාපනය ලබති. SDF ",
    "URL": "https://sinhala.news.lk//news/world-3/item/7031-18",
    "Category": "development"
}