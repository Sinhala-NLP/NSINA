{
    "Source": "https://sinhala.news.lk",
    "Timestamp": " නොවැම්බර් 09, 2014",
    "Headline": "උතුරු අධිවේගයේ පළමු අදියර මේ මස ඇරඹේ",
    "News Content": "උතුරු අධිවේගී මාර්ගයේ පළමු අදියරේ ඉදිකිරීම් කටයුතු මේ මස ආරම්භ කීරීමට සැලසුම් කර ඇත. මංතීරු හතරකින් සමන්විත මෙම මාර්ගය සඳහා ඇමරිකානු ඩොලර් බිලියන හතරකට ආසන්න මුදලක් වැයවේ.\n කොළඹ පිටත වටරවුම් මාර්ගයේ එඬේරමුල්ල සිට දඹුල්ල දක්වා ඉදිකරනු ලබන පළමු අදියර යටතේ මීරිගම, පොතුහැර, කුරුණෑගල, මැල්සිරිපුර සහ ගලේවෙල යන ප්‍රධාන නගර ආවරණය වේ. මෙම අදියරේ ම කොටසක් ලෙස නුවර පිවිසුම් මාර්ගය ද ඉදිකෙරෙන අතර එය පොතුහැරින් ආරම්භ වී ගන්නෝරුවෙන් අවසන් වේ. මාර්ගයේ පළමු අදියරේ ඉදිකිරීම් මේ මස අග භාගයේ දී ගලේවෙල, ගලගෙදර, රඹුක්කන හා කුරුණෑගලින් ද ආරම්භ කරනු ලැබේ. ඉදිකිරීම් කටයුතු 2018 වසරේ දී නිම කිරීමට අපේක්ෂිතය. DB ",
    "URL": "https://sinhala.news.lk//news/world-3/item/7143-2014-11-09-05-39-32",
    "Category": "development"
}