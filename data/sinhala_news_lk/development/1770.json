{
    "Source": "https://sinhala.news.lk",
    "Timestamp": " දෙසැම්බර් 21, 2016",
    "Headline": "මහනුවර කුඩා පරිමාණ ව්‍යවසායකයින්ට සම්මාන",
    "News Content": "මහනුවර දිස්ත්‍රික්කයේ කුඩා පරිමාණ ව්‍යවසායකයින් ඇගැයීමේ ‘’Sed  awards kandy 2016”  සම්මාන උළෙල  දෙසැ. 23 වෙනි සිකුරාදා ප.ව 3.00 ට මහනුවර ඊ.එල් සේනානායක පුස්තකාල ශ්‍රවණාගාරයේදී පැවැත්වීමට  කටයුතු  යොදා තිබේ. \nජාතික ප්‍රතිපත්ති හා ආර්ථික කටයුතු අමාත්‍යාංශය යටතේ ක්‍රියාත්මක වන කුඩා ව්‍යාපාර සංවර්ධන අංශයේ මහනුවර දිස්ත්‍රික් කාර්යාලය මගින් මෙම සම්මාන උළෙල සංවිධානය කොට තිබේ.  මෙහිදී  කෘෂිකාර්මික අංශය,  කාර්මික නිෂ්පාදන අංශය හා  සේවා  අංශය  යන අංශ තුන යටතේ මහනුවර දිස්ත්‍රික්කයේ ව්‍යවසායකයින්  ඇගැයීමට ලක් කරන අතර පොදුවේ  විශිෂ්ටතම  කුඩා ව්‍යාපාරිකයින්  දෙදෙනෙකු ඇගැයීමට ලක්කෙරේ.   නිර්ණායකයන්  කීපයක් පදනම් කරගනිමින්  ස්වාධින විනිශ්චය මණ්ඩලයක් මගින් මෙම  ව්‍යවසායකයින්  තෝරාගෙන ඇති බව  මහුනවර දිස්ත්‍රික් කුඩා ව්‍යාපාර  අංශයේ  සහකාර අධ්‍යක්ෂ  කේ.ආර්.එන්  මල්කාන්ති  මහත්මිය පවසයි.   AP/DMU-Kandy   ",
    "URL": "https://sinhala.news.lk//news/world-3/item/20951-2016-12-21-04-39-14",
    "Category": "development"
}