{
    "Source": "https://sinhala.news.lk",
    "Timestamp": " නොවැම්බර් 15, 2014",
    "Headline": "බස්නාහිර මහින්දෝදය තාක්ෂණික විද්‍යාගාර දෙකක් 15 හා 19 සිසු අයිතියට",
    "News Content": "ගම්පහ, මීරිගම ඩී.එස්. සේනානායක මධ්‍ය මහා විද්‍යාලයේ මහින්දෝදය තාක්ෂණික විද්‍යාගාරය සිසු අයිතියට පත් කිරීම අද (15) පෙ.ව.10.30ට අධ්‍යාපන අමාත්‍ය බන්දුල ගුණවර්ධන මහතාගේ ප්‍රධානත්වයෙන් සිදු කෙරේ.\nමහින්ද චින්තන ඉදිරි දැක්ම සාක්ෂාත් කර ගනිමින් මහින්දෝදය ද්විතීයක පාසල් 1000ක් ප්‍රතිනිර්මාණය කිරීමේ ජාතික වැඩපිළිවෙළ යටතේ බස්නාහිර පළාතේ රාජගිරිය හේවාවිතාරණ මහා විද්‍යාලයේ  මහින්දෝදය තාක්ෂණික විද්‍යාගාරය සිසු අයිතියට පත්කිරීම ජනාධිපති මහින්ද රාජපක්ෂ මැතිතුමාගේ සුරතින් ලබන 19 වැනි දින සිදු කිරීමට නියමිතයි.මේ එක් මහින්දෝදය තාක්ෂණික විද්‍යාගාරයක් පරිගනක 40කින් සමන්විත පරිගනකාගාරයක්, පරිගනක 20කින් සමන්විත භාෂාගාරයක්, ගණිතාගාරයක්, විද්‍යාගාරයක්, දුරස්ථ අධ්‍යාපනය සඳහා නැණස අධ්‍යාපන ඒකකයක් යන අංගයන්ගෙන් සමන්විත වේ. ඒ සඳහා රුපියල් ලක්ෂ 200ක් වැය කර තිබේ.මෙම අවස්ථාවන් සඳහා මැති ඇමැතිවරුන්, පාර්ලිමේන්තු මන්ත්‍රීවරුන්, පළාත් සභා සහ ප්‍රාදේශීය සභා මන්ත්‍රීවරුන් ඇතුළු පිරිසක් එක්වීමට නියමිතය.NDH/kpm ",
    "URL": "https://sinhala.news.lk//news/world-3/item/7402-15-19",
    "Category": "development"
}