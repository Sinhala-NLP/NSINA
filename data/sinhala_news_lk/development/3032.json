{
    "Source": "https://sinhala.news.lk",
    "Timestamp": " ජූලි 20, 2016",
    "Headline": "පශ්චාත් ආපදා වාර්තාකරණය පිළිබද වැඩමුළුවක් කෑගල්ලේදී",
    "News Content": "ශ්‍රි ලංකා පුවත්පත් මණ්ඩලය මගින් කෑගල්ල දිස්ත්‍රික් මාධ්‍යවේදීන් වෙනුවෙන් පවත්වනු ලබන පශ්චාත් ආපදා වාර්තාකරණය පිළිබදව වැඩමුළුවක් මේ මස 23 දින පෙරවරු 8.30 ට අඹන්පිටිය ග්‍රෑන්ඩ් රුලිදිය හෝටලයේදී පැවැත්වේ.\nසංවාදශිලි මෙම මාධ්‍ය වැඩමුළුවේ  දේශකයන් ලෙස ශ්‍රි ලංකා පුවත්පත් මණ්ඩලයේ සභාපති අධී නිතිඥ කොග්ගල වෙල්ලාල  බන්දුල  , කැලණිය විශ්ව විද්‍යාලයේ ජනසංනිවේදන අංශයේ අංශාධිපති මහාචාර්ය රෝහණ ලක්ෂ්මන් පියදාස , ආපදා කළමණාකරන  මධ්‍යස්ථානයේ  කෑගල්ල දිස්ත්‍රික් සහකාර අධ්‍යක්ෂ මහේන්ද්‍ර ජගත් හා ශ්‍රි ලංකා පුවත්පත් මණ්ඩල කොමසාරිස්  නිරෝෂන් තඹවිට යන මහත්වරුන් සහභාගී වීමට නියමිතය. රජයේ ප්‍රවෘත්ති  දෙපාර්තමේන්තුවේ කෑගල්ල දිස්ත්‍රික් මාධ්‍ය ඒකකය මගින් මෙම  වැඩමුළුවෙහි සම්බන්ධිකරණ කටයුතු සිදු කරන අතර කෑගල්ල දිස්ත්‍රික් මාධ්‍යවේදීන් 80  ක් පමණ මේ සදහා සහභාගී විමට නියමිතය.  මෙහි සමාරම්භක අවස්ථාවට  කෑගල්ල දිස්ත්‍රික් දේශපාලන නායකත්වයද සහභාගී විමට නියමිතය.  AP/DMU-Kegalle ",
    "URL": "https://sinhala.news.lk//news/world-3/item/18690-2016-07-20-08-46-18/news/world-3/item/18498-965-138",
    "Category": "development"
}