{
    "Source": "https://sinhala.news.lk",
    "Timestamp": " දෙසැම්බර් 18, 2014",
    "Headline": "කිලිනොච්චි සිසුන් වෙත පාපැදි සහ පාසල් උපකරණ",
    "News Content": "‘ගුණ ජය සතුට පදනම’ අනුග්‍රහයෙන් කිලිනොච්චි ප්‍රදේශයේ සිසුන් වෙත පාසල් උපකරණ බෙදාදීමේ උත්සවයක් පෙරේදා (16) කිලිනොච්චි ආරක්ෂක සේනා මූලස්ථානයේ දී සිදු කෙරිණි.\nඑහිදී සිසුන් 106 දෙනෙකු සඳහා පාපැදි, සිසුන් 175 දෙනෙකු වෙත රුපියල් 2500/=ක වටිනාකමින් යුතු පාසල් උපකරණ සහිත පාසල් බෑග් සහ ඔවුන් සඳහා ඩී.එස්.අයි. ආයතනය මඟින් රුපියල් 1000/- වටිනාකමකින් යුත් වවුචරයක් ලබා දුන්නේය.මෙහි ප්‍රධාන ආරාධිත අමුත්තා ලෙස කිලිනොච්චි ආරක්ෂක සේනා මූලස්ථාන ආඥාපති මේජර් ජෙනරාල් සුදන්ත රණසිංහ මහතා සහභාගී වූ අතර, ගුණ ජය සතුට පදනමේ කළමනාකරු ඇතුළු කාර්මණ්ඩලය, 57 වන සේනාංකයේ සේනාංකාධිපති, 571 බලසේනාවේ බලසේනාධිපති, පාසල් සිසුහු, දෙමාපියෝ මෙන්ම ගුරුවරු ද මීට එක් වූහ.NDH/army.lk ",
    "URL": "https://sinhala.news.lk//news/world-3/item/8604-2014-12-18-09-37-34",
    "Category": "development"
}