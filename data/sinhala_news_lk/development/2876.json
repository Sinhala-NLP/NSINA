{
    "Source": "https://sinhala.news.lk",
    "Timestamp": " ඔක්තෝබර් 10, 2014",
    "Headline": "උතුරේ නිවාස 220ක් ඉදිකිරීමට පාකිස්තානු ආධාර",
    "News Content": "උතුරේ පැවති ගැටුම් හේතුවෙන් ආපදාවන්ට පත්වූවන් යළි නගාසිටුවීමේ අරමුණින් නිවාස අහිමිවූවන් වෙනුවෙන් නිවාස තනාදීමේ වැඩසටහනක් ක්‍රියාත්මක කිරීමට පාකිස්තානු රජය ඉදිරිපත් ව සිටී.\nනිවාස 220ක් ඉදිකිරීම වෙනුවෙන් ඇමරිකානු ඩොලර් මිලියනයක් මේ අනුව ප්‍රදානය කෙරිණි. පාකිස්තානු මහ කොමසාරිස් මේජර් ජනරල් (විශ්‍රාම) ක්වාසිම් කුරේෂි මහතා විසින් ආර්ථීක සංවර්ධන අමාත්‍ය බැසිල් රාජපක්ෂ මහතා වෙත එම චෙක්පත බාරදීම පසුගිය දා අරලියගහ මන්දිරයේ දී සිදුවිය. එම අවස්ථාවට කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා ද එක් ව සිටියේය.නිවාස 220ක් ඉදිකිරීමේ වැඩසටහන මන්නාරම දිස්ත්‍රික්කයේ පුදුකුඩුඉරිප්පු, නාරිකඩුව සහ මොද්දයිකාඩෛ යන ප්‍රදේශවල ක්‍රියාත්මක කිරීමට සැලසුම් කර ඇත.NDH/mod ",
    "URL": "https://sinhala.news.lk//news/world-3/item/5984-220",
    "Category": "development"
}