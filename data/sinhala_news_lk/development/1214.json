{
    "Source": "https://sinhala.news.lk",
    "Timestamp": " සැප්තැම්බර් 04, 2014",
    "Headline": "2015 දැයට කිරුළ ප‍්‍රගති සමාලෝචන රැස්වීම හෙට",
    "News Content": "ගාල්ල, මාතර, හම්බන්තොට සහ රත්නපුර දිස්ත‍්‍රික්ක කේන්ද්‍රකර ගනිමින් පැවැත්වීමට නියමිත 2015 දැයට කිරුළ සංවර්ධන වැඩසටහන හා දැයට කිරුළ ප‍්‍රදර්ශනය පිළිබඳ ව ඉදිරි කටයුතු හා ප‍්‍රගතිය විමසා බැලීමේ සාකච්ඡාවක් දැයට කිරුළ ප‍්‍රදර්ශන කමිටුවේ සභාපති විදුලි සංදේශ හා තොරතුරු තාක්‍ෂණ අමාත්‍ය රංජිත් සියඹලාපිටිය මහතාගේ ප‍්‍රධානත්වයෙන් හෙට (05) පෙරවරු 9.00ට මාතර දිස්ත‍්‍රික් ලේකම් කාර්යාලීය ගාමිණී ජයසේකර ශ‍්‍රවණාගාරයේදී පැවැත්වේ.\n මාතර දිස්ත‍්‍රික්කයේ දැයට කිරුළ වැඩසටහන පැවැත්වීමට අදාළ කරුණු හා ප‍්‍රදේශයේ දේශපාලන නායකත්වයේ සහ රාජ්‍ය නිලධාරීන්ගේ යෝජනා හා අදහස් අනුව ක‍්‍රියාත්මක කරනු ලබන සංවර්ධන ව්‍යාපෘතිවල ප‍්‍රගතිය පිළිබඳව ද මෙහිදී කරුණු විමසා බැලේ.  මේ අවස්ථාවට ප‍්‍රදේශයේ දේශපාලන නායකත්වය සහ මාතර දිස්ත‍්‍රික් ලේකම් ඊ.ඒ.සී. විදානගමාච්චි මහත්මිය ඇතුළු රාජ්‍ය නිලධාරීන් සහභාගි වීමට නියමිත ය.  මාතර දිස්ත‍්‍රික් ලේකම් කාර්යාලය විසින් රැස්වීම සංවිධානය කරනු ලබයි. DB  ",
    "URL": "https://sinhala.news.lk//news/world-3/item/4767-2015",
    "Category": "development"
}