{
    "Source": "https://sinhala.news.lk",
    "Timestamp": " අගෝස්තු 21, 2016",
    "Headline": "ඊශ්‍රායල් රැකියා අවස්ථා 50ක්",
    "News Content": "විදේශ රැකියා අමාත්‍යංශය, ඊශ්‍රායල් රජය සමඟ ඇතිකර ගත් ඒකාබද්ධ නියමු ව්‍යාපෘතිය යටතේ එරට සත්කාරක ක්ෂේත්‍රයේ රැකියා 50ක් ශ්‍රී ලංකාවට ලැබී තිබෙන බව විදේශ සේවා නියුක්ති කාර්යාංශය සඳහන් කරයි.\n ඊශ්‍රාලයේ වැඩිහිටි හා ආබාධිත පුද්ගලයන් හට සත්කාර කිරීම වෙනුවෙන් මෙම රැකියා අවස්ථාවන් ලැබී ඇති අතර ඒ සඳහා අවුරුදු 25 - 45ත් අතර පිරිමි කාන්තා දෙපක්ෂයටම අයදුම් කළ හැකිය. අයදුම්පත්, රැකියා විස්තරය, වැටුප්, පූර්ව අවශ්‍යතා, රැකියාවේ කාලසීමාව, බඳවා ගැනීමේ පිළිවෙත, දැරිය යුතු වියදම් ඇතුළු අනෙකුත් විස්තර ශ්‍රී ලංකා විදේශ සේවා නියුක්ති කාර්යංශයේ www.slbfe.lk වෙබ් අඩවියෙන් ලබාගත හැකිය. ",
    "URL": "https://sinhala.news.lk//news/world-3/item/19151-50",
    "Category": "development"
}