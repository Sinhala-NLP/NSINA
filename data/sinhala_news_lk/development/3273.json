{
    "Source": "https://sinhala.news.lk",
    "Timestamp": " අප්‍රේල් 20, 2015",
    "Headline": "පින්නවල නව සත්වෝද්‍යානයට 88,500ක සංචාරකයන්",
    "News Content": "පසුගිය 17දා අභිනවයෙන් විවෘත කළ පින්නවල එළිමහන් සත්වෝද්‍යානයට ඊයේ (19) වන විට 85,500කට ආසන්න සංචාරකයන් පිරිසක් පැමිණ ඇතැයි ජාතික සත්වෝද්‍යාන දෙපාර්තමේන්තුවේ අධ්‍යක්ෂ ජනරාල් අනුර ද සිල්වා මහතා පැවසීය.\n ඒ අනුව සත්වෝද්‍යානය විවෘත කළ 17දා 25,000කට අධික පිරිසක් පැමිණෙන්නට ඇතැයි අපේක්ෂා කරන ජාතික සත්වෝද්‍යාන දෙපාර්තමේන්තුව 18දා 29,500කට ආසන්න පිරිසක් මෙන් ම ඊයේ 31,000කට ආසන්න පිරිසක් පැමිණෙන්නට ඇතැයි අපේක්ෂා කෙරේ. මේ වන විට දිවියන් සහ ශ්‍රී ලංකාවේ දක්නට ලැබෙන මුවන් විශේෂ සියල්ල ම මෙන් ම කුඩා ප්‍රමාණයේ සතුන් වන හාවන්, මීමින්නන් සහ ඉබි විශේෂ ඇතුළු සතුන් රැසක් මිශ්‍ර කලාපයක් ද මෙහි වේ. මීට අමතර ව පක්ෂීන් මෙන් ම උරග විශේෂ කිහිපයක් ද මෙහිදී දැක ගත හැකිය. ඉතා ඉක්මනින් ම ලංකාවේ කිඹුලන් විශේෂ මෙන් ම වලසුන්ගෙන් සමන්විත කලාපයන් ද ඇති කිරීමට අපේක්ෂා කරන බවත් අධ්‍යක්ෂ ජනරාල්වරයා පැවසීය. ශ්‍රී ලංකාවේ පළමු එළිමහන් සත්ව උයන වන මෙම පින්නවල සත්වෝද්‍යානය පසුගිය 17දා මහජනයා සඳහා විවෘත කෙරුණි. DB ",
    "URL": "https://sinhala.news.lk//news/world-3/item/10759-88-500",
    "Category": "development"
}