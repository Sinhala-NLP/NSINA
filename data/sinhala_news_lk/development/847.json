{
    "Source": "https://sinhala.news.lk",
    "Timestamp": " අගෝස්තු 07, 2014",
    "Headline": "ලංකා සතොස ජාලය පුළුල් කිරීමට සැරසේ",
    "News Content": "ජනාධිපති මහින්ද රාජපක්ෂ මැතිතුමන්ගේ අදහසකට අනුව පාරිභෝගිකයන්ට වැඩි ප්‍රතිලාභ අත්කර දීමේ අරමුණින් ලංකා සතොස ජාලය ග්‍රාමීය ප්‍රදේශ වෙත පුළුල් කිරීමට රජය සැලසුම් කරයි.\n 2014 මුල් මාස 7ක කාලයක් තුළ ලංකා සතොස රුපියල් බිලියන 15.28ක් උපයා ඇත.  පසුගිය අවුරුද්දේ එම කාල සීමාවේදී ලංකා සතොසේ ආදායම රුපියල් බිලියන 14.38කි. එනම් රුපියල් මිලියන 900කින් ආදායම ඉහළ යාමකි. අත්‍යවශ්‍ය භාණ්ඩ ඉතා අඩු මුදලකට ලංකා සතොසින් මිලදී ගැනීමට පාරිභෝගිකයින්ට අවස්ථාව ලබා දි ඇති අතර ඉදිරියේදි මේ මිල සහනදායී ලෙස සංශෝධනය කිරීමට රජය අදහස් කරයි. සීනි, පරිප්පු, ලොකු ළූණු, අල,මුං ඇට, කඩල, ටින් කළ මාළු, හාල්මැස්සන් වැනි තව බොහෝ අත්‍යවශ්‍ය ආහාර වෙළඳපොළ මිලට සාපේක්ෂව ලංකා සතොසින් අඩු මිලකට පාරිභෝගිකයාට මිලදී ගත හැකිය. SDF ",
    "URL": "https://sinhala.news.lk//news/world-3/item/3757-2014-08-07-15-45-37",
    "Category": "development"
}