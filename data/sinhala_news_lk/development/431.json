{
    "Source": "https://sinhala.news.lk",
    "Timestamp": " මාර්තු 15, 2016",
    "Headline": "ගාල්ල දිස්ත්‍රික් සම්බන්ධීකරණ කමිටුව රැස්වේ",
    "News Content": "ගාල්ල දිස්ත්‍රික් සම්බන්ධීකරණ කමිටුව පසුගියදා කමිටුවේ සම සභාපති වන ගාල්ල දිස්ත්‍රික් පාර්ලිමේන්තු මන්ත්‍රී විජේපාල හෙට්ටිආරච්චි මහතාගේ ප්‍රධානත්වයෙන්  දිස්ත්‍රික් ලේකම් කාර්යාලයේ ශ්‍රවණාගාරයේදී පැවැත්විණි. \nමෙහිදී ගාල්ල කරාපිටිය ශික්ෂණ රෝහලේ නව ඉදිකිරීම් සහ පිළිකා රෝගීන් සඳහා ප්‍රමාණවත් ඉඩ කඩ නොමැති වීම පිළිබඳව විශේෂ අවදානය යොමු කළ අතර ඉදිකිරීම් හි වත්මන් ප්‍රගතිය විමසා බැලීමද සිදු විය. එමෙන්ම මේ අවස්ථාව සඳහා ගාල්ල දිස්ත්‍රික්කයේ සියළුම පළාත් පාලන ලේකම්වරුන් පැමිණ සිටි අතර අඛණ්ඩව සිදු විය යුතු කැලි කසල ප්‍රවාහනය සහ ප්‍රාදේශීය සංවර්ධන වැඩසටහන් හි ප්‍රගතිය විමසා බැලීම ද සිදු විය.ගාල්ල දිස්ත්‍රික්කයේ ඇතැම් පාසල් හි පවතින ගුරුපුරප්පාඩු පිළිබඳව බලධාරීන්ගේ අවදානයට ලක්කල අතර ඒ සඳහා කඩිනමින් විසඳුම් ලබා දිය යුතු බවට යෝජනා විය. පාර්ලිමේන්තු, පළාත් සභා සහ පලාත් පාලන මහජන නියෝජිතයින් රැසක් මේ අවස්ථාව සඳහා සහභාගී වී සිටියහ. AP/DMU-Galle  ",
    "URL": "https://sinhala.news.lk//news/world-3/item/16814-2016-03-15-08-16-34",
    "Category": "development"
}