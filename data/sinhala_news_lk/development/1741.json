{
    "Source": "https://sinhala.news.lk",
    "Timestamp": " මාර්තු 18, 2016",
    "Headline": "ගල්ගමුව සහ බිංගිරිය පොලිස් ස්ථාන සඳහා පොලිස් ළමා හා කාන්තා කාර්යාංශ දෙකක්",
    "News Content": "ගල්ගමුව හා බිංගිරිය පොලිස් ස්ථාන සදහා පොලිස් ළමා හා කාන්තා  කාර්යාංශ ගොඩනැගිලි දෙකක් ඉදිකර ජනතා අයිතියට පත්  කිරීම පසුගියදා කාන්තා හා ළමා කටයුතු අමාත්‍ය චන්ද්‍රානි බණ්ඩාර මහත්මියගේ ප්‍රධානත්වයෙන් සිදු කෙරිණි.\nළමයින්ගේ සහ කාන්තාවන්ගේ අයිතිවාසිකම් හා ආරක්ෂාව තහවුරු කර ඔවුන්ට හිතකර සමාජයක් බිහි කරලීමේ අරමුණින් කාන්තා හා ළමා කටයුතු අමාත්‍යංශය මගින්  මෙම ව්‍යාපෘතිය ක්‍රියාත්මක කර ඇත. කුරුණෑගල දිස්ත්‍රික් ලේකම් කාර්යාලය හා පොලිස් දෙපාර්තමේන්තුවේ අධීක්ෂණයෙන් ඉදිකෙරුණු මෙම එක් ගොඩනැගිල්ලක් වෙනුවෙන් රුපියල් ලක්ෂ 50 ක් වැය කර ඇත. ළමයින් හා කාන්තාවන් සම්බන්ධ සිද්ධීන් විමර්ශණය කිරීමේදී ඔවුන්ගේ රහස්‍යභාවය රැකෙන අයුරින් අංග සම්පුර්ණව මෙම ගොඩනැගිලි ඉදි කර ඇත. උපදේශන කාමර ,සෙල්ලම් මිදුල් ,රෑපවාහිනී යන අංගවලින් මෙය සමන්විතය. AP/DMU-Kurunegala ",
    "URL": "https://sinhala.news.lk//news/world-3/item/16861-2016-03-18-05-56-05",
    "Category": "development"
}