{
    "Source": "https://sinhala.news.lk",
    "Timestamp": " දෙසැම්බර් 16, 2015",
    "Headline": "දිවි නැගුම අලෙවි ප්‍රදර්ශනයක් කුරුණෑගලදී",
    "News Content": "කුරුණෑගල දිස්ත්‍රික්කයේ දිවි නැගුම ප්‍රතිලාභීන් සහ අඩු ආදායම් ලාභීන්ගේ නිෂ්පාදන ඇතුළත් දිස්ත්‍රික් අලෙවි ප්‍රදර්ශනයක් මෙම මස 18,19,20 යන දිනයන්හි පෙ.ව.10.00 සිට රාත්‍රී 10.00 දක්වා කුරුණෑගල මාලිගාපිටියේදී පැවැත්වේ.\nනිෂ්පාදකයාට සාධාරණ මිලක් හා ස්වයං රැකියා අවස්ථා වැඩි දියුණු කිරීම අරමුණු කර ගෙන කුරුණෑගල දිස්ත්‍රික් දිවි නැගුම අංශය මඟින් මෙම ප්‍රදර්ශනය සංවිධානය කර ඇත.  මෙම ප්‍රදර්ශනයට සමගාමීව මත්ද්‍රව්‍ය නිවාරණ වැඩ සටහන්, දිවිනැගුම නිලධාරීන් ඇගයීමේ උළෙලක්, දිවි නැගුම ළමා සමාජ සාමාජිකයින්ගේ හැකියාවන් එළිදැක්වීමේ වැඩ සටහන්  හා දිවිනැගුම ව්‍යවසායකයන්ට පුහුණු  වැඩ සටහනක්ද යොදා ඇති බව කුරුණෑගල දිස්ත්‍රික් ලේකම් ගාමිණී ඉලංගරත්න මහතා පවසයි. AP/DMU-Kurunegala ",
    "URL": "https://sinhala.news.lk//news/world-3/item/15303-2015-12-16-04-48-30",
    "Category": "development"
}