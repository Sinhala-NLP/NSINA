{
    "Source": "https://sinhala.news.lk",
    "Timestamp": " අගෝස්තු 01, 2014",
    "Headline": "සෞඛ්‍ය ක්ෂේත්‍රයේ සංවර්ධනයට මාල දිවයින් රාජ්‍ය සමඟ අවබෝධතා ගිවිසුම් දෙකක්",
    "News Content": "සෞඛ්‍ය ක්ෂේත්‍රයේ සංවර්ධනය සඳහා මාල දිවයින් රාජ්‍ය සමඟ අවබෝධතා ගිවිසුම් දෙකකට අත්සන් තැබීමට අදාළව සෞඛ්‍ය අමාත්‍ය මෛත්‍රීපාල සිරිසේන මහතා විසින් ඉදිරිපත් කරන ලද යෝජනාවලට අනුමැතිය ලැබී ඇත.\nඒ අනුව රජයේ පිළිගත් ආයතනවලදී මාලදිවයිනේ සෞඛ්‍ය ක්ෂේත්‍රෙයේ නියුතු පිරිසකගේ මානව සම්පත් සංවර්ධනය කිරීම, ඖෂධ එන්නත් සහ වෛද්‍ය උපකරණ මිලදී ගැනීම සඳහා මාලදිවයින් රජයට උපකාර කිරීම මේ මඟින් සිදු කෙරේ. සෞඛ්‍ය ක්ෂේත්‍රයේ හෙදියන් හා අනෙකුත් සෞඛ්‍ය ක්ෂේත්‍ර නිලධාරීන් පුහුණු කිරීමට ද මෙමඟින් ඉඩ සැලසෙනු ඇත.NDH ",
    "URL": "https://sinhala.news.lk//news/world-3/item/3469-2014-08-01-05-14-54",
    "Category": "development"
}