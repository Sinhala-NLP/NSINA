{
    "Source": "https://sinhala.news.lk",
    "Timestamp": " දෙසැම්බර් 29, 2014",
    "Headline": "ගංවතුර නිසා පොලොන්නරුවේ 27,260ක් පීඩාවට",
    "News Content": "දිවයිනට බලපවත්නා අයහපත් කාලගුණ තත්ත්වය නිසා ඇති ව තිබෙන ගංවතුර හා ජල ගැලීම්වලින් පොලොන්නරුව දිස්ත්‍රික්කයේ ග්‍රාම සේවා වසම් 124ක, පවුල් 7,212ක සාමාජික සාමාජිකාවන් 27,260 දෙනෙකු ඊයේ (28) පස්වරු 3.00 වනවිට ආපදාවලට ලක් ව ඇතැයි පොලොන්නරුව දිස්ත්‍රික් ආපදා කළමනාකරණ සහකාර අධ්‍යක්ෂ ජී.කේ.යූ.එස්.කේ. නානායක්කාර මහතා පවසයි.\nමෙසේ ආපදාවට ලක්ව ඇත්තේ තමන්කඩුව, දිඹුලාගල, වැලිකන්ද, ලංකාපුර, මැදිරිගිරිය, හිඟුරක්ගොඩ හා ඇලහැර ප්‍රාදේශීය කොට්ඨාසවල පදිංචිකරුවන්ය. මේ අතර දිස්ත්‍රික්කයේ නිවාස 94ක් පූර්ණ වශයෙන් හානියට පත් ව ඇති අතර නිවාස 701කට අර්ධ හානි සිදු ව තිබේ. ඊයේ පස්වරු 3.00 වනවිට කඳවුරු 47ක පවුල් 4,035ක 19,519 දෙනෙකුට නවාතැන් සලසා දී තිබේ. පීඩාවට පත් සියලුම ජනතාවට අවශ්‍ය අත්‍යවශ්‍ය සහන කටයුතු කඩිනමින් සිදු කරන බව පොලොන්නරුව දිස්ත්‍රික් ලේකම් නිමල් අබේසිරි මහතා පොලොන්නරුව අප දිස්ත්‍රික් මාධ්‍ය ඒකකයට පැවසීය.MAP/ws_dmu_polon  ",
    "URL": "https://sinhala.news.lk//news/world-3/item/8861-27-260",
    "Category": "development"
}