{
    "Source": "https://sinhala.news.lk",
    "Timestamp": " මැයි 24, 2018",
    "Headline": "ගාල්ලේ ආපදා සහනසේවා ක්‍රියාත්මකයි",
    "News Content": "පසු ගිය දින කිහිපය තුළ ඇති වු අධික වර්ෂාවත් සමග ගාල්ල දිස්ත්‍රික්කයේ ස්ථාන සහ මං මාවත් කිහිපයක් මේ වන විටත් ජලයෙන් යට වී ඇත. ඊයේ වන විට(23) ගාල්ල දිස්ත්‍රික්කයේ ප්‍රාදේශීය ලේකම් කොට්ඨාශ 10 කග්‍රාම සේවා වසම් 85 ක පුද්ගලයින් 1387ක් පීඩාවට පත්ව ඇති අතර, වැඩි බලපැමක් සිදුව ඇත්තේ නාගොඩ ප්‍රාදේශීය ලේකම් කොට්ඨාශ බල ප්‍රදේශයටයි.\nඇතිවූ වර්ෂාව හේතුවෙන් නිවාස 103ක් අර්ධ හානි ලෙස වාර්තා වන අතර, එක් ජිවිත හානියක් වාර්තා වේ.එමෙන්ම පුර්ණ හානි නිවාස 06ක් වාර්තා වි ඇත. මේ වන විට ගාල්ල දිස්ත්‍රික් ආපදා කළමණාකරණ ඒකකය සහ ආපදා සහන සේවා ඒකකය, සියළු ප්‍රාදේශීය ලේකම් කාර්යාල පීඩාවට පත් පවුල් වෙනුවෙන් වියලි සලාක ලබා දිම සිදු කරගෙන යන අතර, ගාල්ල වැඩ බලන මාතර දිස්ත්‍රික් ලේකම් ප්‍රදිප් රත්නායක මහතාගේ උපදෙස් පරිදි එම කටයුතු ක්‍රියාත්මකය.මේ වන විට බොහෝ ස්ථානයන්හි ජලය සැලකිය යුතු මට්ටමින් බැසගොස් ඇති බවද ආපදා ඒකකය සඳහන් කරයි. රජය විසින් මිලියන 02ක මුදලක් මේ වන විට ගාල්ල ආපදා සහන සේවා කටයුතු සඳහා ලබා දි ඇති බවද ආපදා ඒකකය සඳහන් කර සිටි.DMU/Galle ",
    "URL": "https://sinhala.news.lk//news/world-3/item/29105-2018-05-23-22-18-02",
    "Category": "development"
}