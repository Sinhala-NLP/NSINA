{
    "Source": "https://sinhala.news.lk",
    "Timestamp": " ජනවාරි 04, 2015",
    "Headline": "ජනාධිපතිවරණ ප්‍රචාරණ කටයුතු හෙටින් අවසන්",
    "News Content": "2015 ජනාධිපතිවරණ ප්‍රචාරණ කටයුතු හෙට (05) දින මධ්‍යම රාත්‍රියෙන් අවසන් වේ.\n ඒ අනුව හෙට මධ්‍යම රාත්‍රියෙන් පසු කිසිදු මැතිවරණ කොට්ඨාස මට්ටමේ මධ්‍යගත කාර්යාලයක, ඡන්ද ප්‍රදේශ කාර්යාලයක හෝ කිසිදු අවසරලත් නිවේදිත ඡන්ද කාර්යාලයක ප්‍රචාරක පුවරු, පෝස්ටර් හෝ සැරසිලි ප්‍රදර්ශනය කළ නොහැක.  ඡන්ද කොට්ඨාස මට්ටමින් දැනට පිහිටුවා ඇති අවසරලත් නිවේදිත ඡන්ද කාර්යාල 06දා මධ්‍යම රාත්‍රිය තෙක් පවත්වාගෙන යා හැකි නමුත් ඒවායේ ප්‍රචාරක කටයුතු ද හෙට මධ්‍යම රාත්‍රියෙන් පසු පවත්වාගෙන යා නොහැක. DB ",
    "URL": "https://sinhala.news.lk//news/world-3/item/8989-2015-01-04-06-00-05",
    "Category": "development"
}