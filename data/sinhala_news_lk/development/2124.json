{
    "Source": "https://sinhala.news.lk",
    "Timestamp": " දෙසැම්බර් 11, 2014",
    "Headline": "පොදු විපක්ෂය දූවිල්ලක් තරම්වත් වටින්නේ නෑ",
    "News Content": "විවිධ කටකතා පැතිර ගිය ද තමා කිසිවිටෙකත් විපක්ෂයට ‍නොයන බවත් පයට පෑගෙන දූවිල්ලක් තරම් හෝ පොදු විපක්ෂය නොවටිනා බවත් ජාතික භාෂා හා සමාජ ඒකාබද්ධතා ඇමැති වාසුදේව නානායක්කාර මහතා පැවසීය.\nඒ මහතා මේ බව සඳහන් කළේ ශ්‍රී ලංකා නිදහස් පක්ෂ මූලස්ථානයේ ඊයේ (10) පැවැති එක්සත් ජනතා නිදහස් සන්ධාන මාධ්‍ය හමුවට සහභාගි වෙමිනි. \"අපේ රටට එරෙහි ව කටයුතු කරන ‍විදෙස් බලවේගයන් සමඟ හවුල් ව ක්‍රියාත්මක වන මේ රටේ හවුල්කරුවන්ට එළඹෙන ජනාධිපතිවරණයේ දී පරාජය නියතයි. විදෙස් බලවේගයන්ට අවශ්‍ය වී තිබෙන්නේ තමන්ට පහසුවෙන් හැසිරවිය හැකි නායකයෙකු මේ රටේ බලයට ගෙන ඒමයි. ලෝකයේ බලගතු නායකයන් ඉදිරියේ ඍජු ව කටයුතු කරන ජනාධිපතිතුමා පරාජය කිරීමයි ඔවුන්ගේ අරමුණ.  වගකීමකින් තොරව විවිධ පුද්ගලයන් විසින් සිදු කරන ප්‍රකාශයන් නොපිළිගන්නා තැනට මේ වන විට ජනතාව පත්වී ඇතැයි ද එම විශ්වාසය ජනතාව තුළ ගොඩනැගී ඇතැයි ද ඒ මහතා මෙහිදී වැඩිදුරටත් පැවසීය. DB ",
    "URL": "https://sinhala.news.lk//news/world-3/item/8365-2014-12-11-05-29-04",
    "Category": "development"
}