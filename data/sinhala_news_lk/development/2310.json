{
    "Source": "https://sinhala.news.lk",
    "Timestamp": " පෙබරවාරි 26, 2015",
    "Headline": "වතු නිවාස ඉදි කිරිමට මැලේ‍සියානු රජයෙන් තාක්ෂණික  සහයෝගය",
    "News Content": "වතු ජනතාවට ස්ථිර නිවාස සකස් කර දීම වෙනුවෙන් තාක්ෂණික සහයෝගය ලබා දීමට මැලේසියානු රජය සුදානම් බව වතු යටිතල පහසුකම් සංවර්ධන අමාත්‍යාංශය පවසයි.\nමෙරට නිල සංචාරයක නිරත වූ මැලේසියානු රජයේ යටිතල පහසුකම් සම්බන්ධව ඉන්දියානු හා දකුණු ආසියානු විශේෂ තානාපති ටැටෝ එස්. සාමිවේලු සහ වතු යටිතල පහසුකම් සංවර්ධන අමාත්‍ය  පී. තිගාම්බරම් මහතා අතර සිදු වූ විශේෂ හමුවේ දී මේ පිළිබඳව සාකච්ඡා කොට තිබේ. මෙම හමුව ඊයේ (25) වතු යටිතල පහසුකම් සංවර්ධන අමාත්‍යාංශයේ දී සිදු කෙරිණි.දින 100 වැඩසටහන යටතේ වතු යටිතල පහසුකම් සංවර්ධන අමාත්‍යාංශය මගින් සිදු කරන කාර්යයන් සම්බන්ධයෙන් මෙහි දී අමාත්‍යවරයා විසින් එස්. සාමිවේලු මහතා දැනුවත් කර ඇත. තාක්ෂණීක සහයෝගය ලබා දීමෙන් අනතුරුව වතු ජනතාවගේ ජීවන තත්ත්වය නැංවීමට අධාර ලබා දීමට ද තානාපති ටැටෝ එස්. සාමිවේලු මහතා  කැමත්ත පළ කර තිබේ.මෙරට වතු ජනතාවගේ සැබැ ජීවන තත්ත්වය පිළිබදව අවබෝධයක් ලබා ගැනීමට නුවරඑළිය ප්‍රදේශයේ සංචාරයකට එක් වන ලෙස අමාත්‍ය පී.තිගම්බරම් මහතා විසින් තානාපති එස්. සාමිවේලු මහතාට ආරාධනා කළේ ය. ඒ අනුව මැලේසියානු නියෝජිත පිරිස හෙට දිනයේ (27) හැටන් ප්‍රදේශයේ සංචාරයක නිරත වීමට නියමිතය. PR ",
    "URL": "https://sinhala.news.lk//news/world-3/item/9837-2015-02-26-04-18-55",
    "Category": "development"
}