{
    "Source": "https://sinhala.news.lk",
    "Timestamp": " අප්‍රේල් 09, 2014",
    "Headline": "මුතූර් සිංහල මහා විද්‍යාලයට තූර්යවාදක උපකරණ කට්ටලයක්",
    "News Content": "මුතූර් සිංහල මහා විද්‍යාලයේ තූර්යවාදක කණ්ඩායම සඳහා තූර්යවාදක උපකරණ කට්ටලයක් ලබා ගැනීම සඳහා ආර්ථික සංවර්ධන නියෝජ්‍ය අමාත්‍ය සුසන්ත පුංචිනිලමේ මහතා විසින් පසුගියදා රුපියල් ලක්ෂයක මුදලක් පරිත්‍යාග කරනු ලැබීය.\nමෙම මුදල් පරිත්‍යාගය සිදු කෙරුණේ පසුගියදා එම විද්‍යාලයේදී පැවති සිංහල හා හින්දු අලුත් අවුරුදු උත්සවයේ ප්‍රධාන ආරාධිතයා ලෙස එක් වෙමිනි. විවිධ සංස්කෘතික අංග රැසකින් සමන්විතව සියලු ම ජාතීන්ගේ එකමුතුවෙන් මෙම විද්‍යාලය මගින් සංවිධානය කර තිබූ අවුරුදු උත්සවය පවත්වන ලදී. මෙම අවස්ථාවට මුතූර් එක්සත් ජනතා නිදහස් සන්ධානයේ සංවිධායක ජෙයිනුදීන් අමීර්, මුතූර් කලාප අධ්‍යාපන අධ්‍යක්ෂ ඒ. විජයානන්ද, මුතූර් සිංහල මහා විද්‍යාලයේ විදුහල්පති රොෂාන් ජගත් කුමාර යන මහත්වරු ඇතුළු ප්‍රදේශවාසීන් රැසක් එක්ව සිටියහ. ECB ",
    "URL": "https://sinhala.news.lk//news/world-3/item/484-2014-04-09-333",
    "Category": "development"
}