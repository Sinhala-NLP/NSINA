{
    "Source": "https://sinhala.news.lk",
    "Timestamp": " ඔක්තෝබර් 07, 2017",
    "Headline": "බස්නාහිර පළාත් ජාතික විශ්‍රාමික දින සැමරුම - 2017 හෙට",
    "News Content": "ජ්‍යෙෂ්ඨ පරපුරක නොනිමි මෙහෙවර ඇගයීමේ බස්නාහිර පළාත් \"ජාතික විශ්‍රාමික දින සැමරුම - 2017\" උත්සවය ලබන 08 වෙනි දින පෙරවරු 9.00 සිට ගම්පහ බණ්ඩාරනායක විද්‍යාලයේදී පැවැත්වේ.\nමේ සඳහා ගම්පහ, කොළඹ සහ කළුතර යන දිස්ත්‍රික්ක තුනෙහි විශ්‍රාමික ජ්‍යෙෂ්ඨ පුරවැසියන් සහභාගි වීමට නියමිතව ඇත.සංචාරක, සංවර්ධන, ක්‍රිස්තියානි ආගමික කටයුතු අමාත්‍ය ජෝන් අමරතුංග මහතාගේ ප්‍රධානත්වයෙන් පැවැත්වෙන මෙම උත්සව අවස්ථාවට අමාත්‍ය රංජිත් මද්දුම බණ්ඩාර, රාජ්‍ය අමාත්‍ය සුසන්ත පුංචිනිලමේ, රාජ්‍ය පරිපාලන හා කළමනාකරණ අමාත්‍යාංශයේ ලේකම් ජේ.ජේ. රත්නසිරි යන මහත්වරුන් ඇතුළු ගම්පහ, කොළඹ සහ කළුතර යන දිස්ත්‍රික්ක තුනෙහි දිසාපතිවරුන් හා ප්‍රාදේශීය ලේකම්වරුන් ද සහභාගිවීමට නියමිතය. ",
    "URL": "https://sinhala.news.lk//news/world-3/item/25354-2017",
    "Category": "development"
}