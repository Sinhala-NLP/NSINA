{
    "Source": "https://sinhala.news.lk",
    "Timestamp": " ජනවාරි 07, 2015",
    "Headline": "ගත වූ වසරේ ඩෙංගු බවට සැක කෙරෙන රෝගීන් 47,195ක්",
    "News Content": "2014 වර්ෂයේ ගත වූ මාස 12 තුළ දී ඩෙංගු බවට සැක කෙරෙන රෝගීන් 47,195ක් මුළු දිවයිනෙන් ම වසංගත රෝග විද්‍යා ඒකකයට වාර්තා වී ඇති බව එම ඒකකය පවසයි.\n ඩෙංගු රෝගීන්ගෙන් ආසන්න වශයෙන් 55.06%ක් පමණ වාර්තා වී ඇත්තේ බස්නාහිර පළාතෙනි. වැඩි ම ඩෙංගු රෝගීන් සංඛ්‍යාව වාර්තා වූයේ  පසුගිය වසරේ 25 වෙනි සතිය තුළදීය. මදුරුවන් බෝවීමට ඉඩ ඇති ස්ථාන පරිසරයෙන් අඛණ්ඩව ඉවත් කිරීමේ අවශ්‍යතාව මෙම තත්ත්වය මඟින් පෙන්නුම් කෙරේ. එමෙන්ම උණ රෝගය වැළඳීමෙන් දින තුනක් ඉකුත් වූ පසුත් රෝගය පවතී නම් වෛද්‍ය ප්‍රතිකාර ලබා ගැනීම වැදගත් වන  බව ද වසංගත රෝග විද්‍යා ඒකකය පවසයි. NDH  ",
    "URL": "https://sinhala.news.lk//news/world-3/item/9068-47-195",
    "Category": "development"
}