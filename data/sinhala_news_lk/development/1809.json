{
    "Source": "https://sinhala.news.lk",
    "Timestamp": " නොවැම්බර් 24, 2014",
    "Headline": "මුලතිව් - පුල්මුඩේ එක්කිරීමට කෝකිලායි කළපුව හරහා පාලමක්",
    "News Content": "මුලතිව් - කෝකිලායි - පුල්මුඩේ මාර්ගයේ කෝකිලායි කළපුව හරහා පාලමක් ඉදිකිරීමට හා එහි ප්‍රවේශ මාර්ගය තැනීමට රජය පියවර ගෙන ඇත.\n ගම්මාන 38,000ක් සම්බන්ධ කරමින් සංවර්ධනය කරමින් පවතින මාර්ග ජාලය මගින් ග්‍රාමීය ජනතාවගෙන් 80%කට වඩා හොඳ ප්‍රවේශයක් සැපයෙනු ඇත. නැගෙනහිර හා උතුරු පළාත්වල වෙරළ තීරයේ සංවර්ධනය කළ යුතු ප්‍රමුඛ මාර්ගයක් ලෙස මුලතිව් - කෝකිලායි - පුල්මුඩේ මාර්ගය හඳුනාගෙන ඇත. මුලතිව් හා පුල්මුඩේ අතර දුර කිලෝමීටර් 100කින් පමණ අඩු කෙරෙන පාලමක් කෝකිලායි කළපුව හරහා ඉදිකිරීමට යෝජනා වී ඇත. DB ",
    "URL": "https://sinhala.news.lk//news/world-3/item/7768-2014-11-24-02-44-27",
    "Category": "development"
}