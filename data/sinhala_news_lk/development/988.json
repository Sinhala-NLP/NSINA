{
    "Source": "https://sinhala.news.lk",
    "Timestamp": " සැප්තැම්බර් 13, 2016",
    "Headline": "අධිකරණ ඇමති අධිකරණ කලාපවල නිරීක්ෂණ චාරිකාවක",
    "News Content": "කාර්යක්ෂම අධිකරණ සේවාවක් මහජනතාවට ලබාදීම සඳහා දිවයිනේ දැනට තිබෙන අධිකරණ සංකීර්ණවල හා අධිකරණ කලාපවල ගොඩනැගිලිවල පවතින අඩුපාඩු නිරීක්ෂණය කර මහජනතාවට වඩාත් පහසුවෙන් අධිකරණ සේවා ලබාගැනීමට හැකිවන පරිදි අධිකරණ පද්ධතිය දියුණු කිරීම සඳහා අධිකරණ අමාත්‍ය විජයදාස රාජපක්ෂ මහතා අද (13) සහ හෙට (14) දිනවලදී අධිකරණ කිහිපයක නිරීක්ෂණ චාරිකාවක නිරතවීඹට නියමිතය.\n ඒ අනුව ආනමඩුව, නිකවැරටිය, ගල්ගමුව සහ පොළොන්නරුව අධිකරණවල නිරීක්ෂණ කටයුතු සිදු කෙරේ. මෙම නිරීක්ෂණ චාරිකාව සඳහා අධිකරණ අමාත්‍යංශයේ ලේකම් පද්මසිරි ජයමාන්න, ශ්‍රී ලංකා නීතිඥ සංගමේ ජ්‍යේෂ්ඨ නිලධාරීන්, අධිකරණ සේවා කොමිෂන් සභාවේ නිලධාරීන් ඇතුළු පිරිසක් සහභාගිවන අතර දැනට ඉදිකිරීම් කටයුතු අවසන් වී ඇති අධිකරණ ශාලා විවෘත කිරීමේ කටයුතු පිළිබඳ ව ද මෙම නිරීක්ෂණ චාරිකාවන් හි දී සාකච්ඡා කරනු ඇත.  ",
    "URL": "https://sinhala.news.lk//news/world-3/item/19535-2016-09-13-05-09-47",
    "Category": "development"
}