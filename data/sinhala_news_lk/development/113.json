{
    "Source": "https://sinhala.news.lk",
    "Timestamp": " ජූනි 23, 2015",
    "Headline": "මධ්‍යම ආඥාපති සේනාංක සහ ඒකකයන් හි සංචාරයක",
    "News Content": "මේජර් ජෙනරාල් සුමේධ පෙරේරා මහතා මධ්‍යම ආරක්ෂක සේනා මූලස්ථාන ආඥාපති ලෙස රාජකාරි භාරගැනීමෙන් අනතුරුව පසුගියදාමහනුවර, පල්ලේකැලේ හි ස්ථාපිත 11 වන සේනාංකය ප්‍රථමවරට සංචාරය කෙරිණි.\n මෙහිදි, 11 වන සේනාංකයේ සේනාංකාධිපති මේජර් ජෙනරාල් ඩී.එස්.එන්.කේ. සේනාධීර මහතා විසින් මේජර් ජෙනරාල් සුමේධ පෙරේරා මහතා පිළිගැනීමෙන් අනතුරුව ඔහු වෙත හමුදා චාරිත්‍රාණුකූලව ආචාර සම්මාන මුරයක් ද පිරිනමන ලදී. ආඥාපතිතුමා විසින් 11 වන සේනාංක මූලස්ථාන ශ්‍රවණාගාරයේදී නිලධාරීන් සහ සෙසු නිලයන් ඇමතීමෙන් පසු ව 11 වන සේනාංක මූලස්ථාන පරිශ්‍රයේ පැළයක් ද රෝපණය කරන ලදී. දෙවනුව මේජර් ජෙනරාල් පෙරේරා 111 බලසේනාව, බූවැලිකඩ සංඥා පුහුණු පාසල, 2 වන (ස්වේච්ජා) ශ්‍රී ලංකා සිංහ රෙජිමේන්තුව මෙන්ම 2 වන ශ්‍රී ලංකා රයිෆල් බලකායේ ද සංචාරය කිරීමෙන් අනතුරුව ශ්‍රී දළදා මාළිගාව වැඳපුදා ගැනීමට ද කටයුතු කළේය. NDH ",
    "URL": "https://sinhala.news.lk//news/world-3/item/12079-2015-06-23-06-32-36",
    "Category": "development"
}