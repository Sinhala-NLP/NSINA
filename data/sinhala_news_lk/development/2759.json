{
    "Source": "https://sinhala.news.lk",
    "Timestamp": " අප්‍රේල් 20, 2015",
    "Headline": "සහතික මිලට තේ දළු මිලදී ගැනීමේ රජයේ වැඩපිළිවෙල ඇරඹේ",
    "News Content": "සහතික මිලට තේ දළු මිලදී ගැනීමේ රජයේ වැඩපිළිවෙල මොරවක කළුබෝවිටියාන තේ කම්හල් පරිශ්‍රයේ දී වැවිලි කර්මාන්ත අමාත්‍ය ලක්ෂ්මන් කිරිඇල්ල මහතාගේ ප්‍රධානත්වයෙන් පැවැත්විණි. මෙම උත්සවයට ජනමාධ්‍ය අමාත්‍ය ගයන්ත කරුණාතිලක , අග්‍රාමාත්‍ය කාර්යමණ්ඩල ප්‍රධානී සාගල රත්නායක ඇතුළු මැති ඇමතිවරුන් රැසක් එක්ව සිටියහ. \nඒ අනුව කුඩා තේ වතු හිමියන්ගේ සියයට 60 ක ප්‍රමිතියෙන් යුතු අමු තේ දළු සඳහා රුපියල් 80 ක සහතික මිල ලබාදෙන අතරම ඒ ප්‍රමාණයට වඩා අඩු ප්‍රමිතියකින් යුත් අමු තේ දළු සඳහා රුපියල් 75 සහ 73 ක සහතික මිලක් නියම කිරීමටද රජය තීරණය කර ඇත. සහතික මිල ලබා දීම සංකේතවත් කරමින් කුඩා තේ වතු හිමියන්ට චෙක්පත් පිරිනැමීම ද එම පවුල් වල සිසුන්ගේ අධ්‍යාපනය සඳහා ශිෂ්‍යත්ව පිරිනැමීම ද පසුගිය සෙනසුරාදා (18) පැවති මෙම උත්සවයට සමඟාමීව සිදුකෙරිණි. SDF  ",
    "URL": "https://sinhala.news.lk//news/world-3/item/10742-2015-04-20-03-25-07",
    "Category": "development"
}