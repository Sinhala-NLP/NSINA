{
    "Source": "https://sinhala.news.lk",
    "Timestamp": " ජනවාරි 29, 2015",
    "Headline": "නව රජයෙනුත් පොහොර සහනාධාරය එලෙස ම",
    "News Content": "නව රජයෙන් ද ගොවි ජනතාව සඳහා ලබාදෙමින් පවතින පොහොර සහනාධාරය එලෙසින් ම ලබාදීමට කටයුතු කරන බව රවි කරුණානායක මහතා පැවසීය.\nඒ මහතා මේ බව ප්‍රකාශ කළේ අද (29) පාර්ලිමේන්තුවේ දී අතුරු අයවැය ඉදිරිපත් කරමිනි. මීට අමතර ව බෝග වර්ග කිහිපයක් සඳහා සහතික මිලක් ලබාදීමට කටයුතු කෙරේ. ඒ අනුව වී සඳහා රුපියල් 50ක්, අර්තාපල් සඳහා රුපියල් 80ක්, තේ දළු සඳහා රුපියල් 80ක් සහ රබර් සඳහා රුපියල් 350ක සහතික මිලක් ලැබෙනු ඇත. මීට අමතර ම සහනදායි මිලකට අත් ට්‍රැක්ටර් ලබාදීමට කටයුතු කෙරෙනු ඇත. මෙම සියලු කටයුතු සිදු කිරීම සඳහා රුපියල් මිලියන 2500ක් පමණ වැය කිරීමට අපේක්ෂා කෙරේ. ",
    "URL": "https://sinhala.news.lk//news/world-3/item/9426-2015-01-29-10-35-01",
    "Category": "development"
}