{
    "Source": "https://sinhala.news.lk",
    "Timestamp": " අප්‍රේල් 15, 2015",
    "Headline": "හිසතෙල් ගෑමේ රාජ්‍ය උත්සවය අද ජනපති ප්‍රධානත්වයෙන්",
    "News Content": "හිසතෙල් ගෑමේ රාජ්‍ය මහෝත්සවය අද (15) පෙ.ව.9.06ට යෙදෙන සුබ මොහොතින් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පොළොන්නරුව, කදුරුවෙල ජයන්ති විහාරයේ දී පැවැත්වේ.\n උත්සවයේ සංවිධාන කටයුතු සෞඛ්‍ය හා දේශීය වෛද්‍ය අමාත්‍යංශය හා ආයුර්වේද දෙපාර්තමේන්තුවේ මූලිකත්වයෙන්, උතුරු මැද පළාත් අධිකරණ සංඝනායක, කදුරුවෙල ජයන්ති විහාරාධිපති කදුරුවෙල ධම්මපාල නාහිමිපාණන්ගේ අනුශාසකත්වයෙන් සිදුකරනු ලැබේ. එමෙන්ම මෙම අවස්ථාවේදී අලි ඇතුන්ගේ හිසතෙල් ගැල්වීමේ චාරිත්‍රය ද සිදුකරනු ලබයි. එම අවස්ථාවට සෞඛ්‍ය හා දේශීය වෛද්‍ය අමාත්‍ය රාජිත සේනාරත්න මහතා ඇතුළු දේශාපාලන අධිකාරීහු ද විශාල ප්‍රමාණයක් සහභාගිවීමට නියමිතය.  DB ",
    "URL": "https://sinhala.news.lk//news/world-3/item/10671-2015-04-12-23-41-06",
    "Category": "development"
}