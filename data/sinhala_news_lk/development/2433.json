{
    "Source": "https://sinhala.news.lk",
    "Timestamp": " අප්‍රේල් 13, 2016",
    "Headline": "නුදුරේදීම විදුලි දුම්රිය ඉදි කිරීමට පියවර",
    "News Content": "ශ්‍රී ලංකාවේ දුම්රිය සේවයේ විප්ලවකාරී පියවරක් තබමින් විදුලි දුම්රිය නුදුරේදීම ඉදි කරන බව මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා පැවසීය.\nආසියානු සංවර්ධන බැංකුවේ උපකාර ඇතිව දුම්රිය විදුලි කරන වැඩපිළිවෙලක් දියත් කරන බවත්  විශේෂයෙන්ම වේයන්ගොඩ සිට  මීරිගම , පානදුර දක්වා මෙම දුම්රිය සේවාව ක්‍රියාත්මක කිරීමට සැලසුම් කරන අතර ඒ අනුව පානදුර දුම්රිය ස්ථානය විශේෂ දුම්රිය ස්ථානයක් ලෙස දියුණු වන බවත් අමාත්‍යවරයා පෙන්වා දුන්නේය.බස්නාහිර පළාතේ ප‍්‍රවාහන මධ්‍යස්ථාන 05 ක් අපි ඉදිකරන අතර කොට්ටාවේ ප‍්‍රවාහන මධ්‍යස්ථානය ඉදිකරමින් තිබෙන බවත්  පානදුර, කඩවත, කටුනායක සහ කොටුව, පිටකොටුව ප‍්‍රදේශයන්හි මෙම ප‍්‍රධාන ප‍්‍රවාහන මධ්‍යස්ථාන කිරීමට නියමිත බවත් අමාත්‍යවරයා පෙන්වා දුන්නේය. ",
    "URL": "https://sinhala.news.lk//news/world-3/item/17240-2016-04-13-00-03-19",
    "Category": "development"
}