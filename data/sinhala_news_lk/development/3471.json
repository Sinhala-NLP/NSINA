{
    "Source": "https://sinhala.news.lk",
    "Timestamp": " ඔක්තෝබර් 22, 2015",
    "Headline": "මත්ද්‍රව්‍ය නිවාරණ වැඩසටහනක් මාතර රාහුල විද්‍යාලයේ දී",
    "News Content": "  “මතින් නිදහස් රටක් “ ජාතික මත්ද්‍රව්‍ය නිවාරණ වැඩසටහනට සමගාමීව මාතර දිස්ත්‍රික්කයේ පාසල් ළමුන් දැනුම්වත් කිරීමේ වැඩසටහනක් ඔක්. 23 පෙ.ව. 9.00 - පෙ.ව. 11.30 දක්වා මාතර රාහුල විද්‍යාලීය ප්‍රධාන ශාලාවේ දී පැවැත් වේ.\nමෙහි දී මත්ද්‍රව්‍ය පිළිබද බෞද්ධාගමික පැතිකඩ, සෞඛ්‍යමය වශයෙන් බලපාන ආකාරය සහ නීතිමය පසුබිම කෙරෙහි අවධානය යොමුකරමින් ළමුන් දැනුම්වත් කිරීමට කටයුතු කෙරේ. මෙම වැඩසටහනේ සම්පත් දායකයින් වශයෙන් මාතර දිස්ත්‍රික් ශාසනාරක්ෂක බල මණ්ඩලයේ ලේඛකාධිකාරී පූජ්‍ය පරදුව ජිනරතන ස්වාමීන් වහන්සේ, වෛද්‍ය රෝහිත ඇළපාත මහතා සහ මූලස්ථාන පොලිස් පරීක්ෂක මහින්ද කල්දේරා මහතා සහභාගි වෙති. මාතර දිස්ත්‍රික් ලේකම් ඊ.ඒ.සී. විදානගමාච්චි මහත්මියගේ උපදෙස් මත මාතර දිස්ත්‍රික් ලේකම් කාර්යාලය මෙම වැඩසටහන සංවිධානය කරන අතර මේ අවස්ථාවට 10 – 11 ශ්‍රේණි වල ළමුන් 150 ක් පමණ සහභාගි වීමට නියමිත ය. AP/DMU-Matara    ",
    "URL": "https://sinhala.news.lk//news/world-3/item/14146-2015-10-21-10-43-54",
    "Category": "development"
}