{
    "Source": "https://sinhala.news.lk",
    "Timestamp": " පෙබරවාරි 25, 2015",
    "Headline": "ධීවරයන් නිදහස් කර ගැනීම ගැන ධීවර රාජ්‍ය අමාත්‍යවරයාගේ ස්තූතිය",
    "News Content": "ජනාධිපති මෛත්‍රීපාල සිරිසේන මැතිතුමාගේ ප්‍රථම ඉන්දීය නිල සංචාරයේදී ඉන්දීය අත් අඩංගුවේ සිටි ධීවරයන් 6 දෙනා සහ ධීවර බෝට්ටු 21ක් නිදහස් කරදී ධීවරයන් හට අත් කර දුන් සහනය පිළිබඳ ජනාධිපතිතුමන්ට, විදේශ කටයුතු අමාත්‍යාංශයට සහ එම කාර්යමණ්ඩලයට ධීවර රාජ්‍ය අමාත්‍ය දිලිප් වෙදආරච්චි මහතා ස්තූතිය ප්‍රකාශ කර සිටියි.\n නිදහස් කරන ලද ධීවරයන් සහ බෝට්ටු කඩිනමින් ලංකාවට ගෙන්වා ගැනීමට අමාත්‍යාංශය කටයුතු කරන බවත් ඒ සඳහා අවශ්‍ය සියලු ම පියවර ගන්නා ලෙස සහ ධීවර බෝට්ටු අයිතිකරුවන් හට ඉන්දියාව බලා යාමට වීසා ඇතුළු උපකාර සහ උපදෙස් ලබාදීමට ද මෙහිදී අමාත්‍යවරයා විසින් ධීවර හා ජලජ සම්පත් දෙපාර්තමේන්තුවේ නිලධාරීන් හට උපදෙස් ලබා දෙන ලදී. NDH ",
    "URL": "https://sinhala.news.lk//news/world-3/item/9820-2015-02-25-07-17-45",
    "Category": "development"
}