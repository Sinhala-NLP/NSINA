{
    "Source": "https://sinhala.news.lk",
    "Timestamp": " අප්‍රේල් 18, 2016",
    "Headline": "ලොතරැයි ජයග්‍රහකයින් 240 දෙනෙකුට චෙක්පත් ප්‍රදානය කෙරේ",
    "News Content": " දිවිනැගුම සමාජ ආරක්ෂණ ක්‍රමය යටතේ ක්‍රියාත්මක වන දිවිනැගුම නිවාස ලොතරැයි වැඩ සටහන යටතේ 2014 , 2015 වර්ෂවල ලොතරැයි ජයග්‍රහකයින් 240 දෙනෙකුට චෙක්පත් ප්‍රදානය කිරීම පසුගියදා කුරුණෑගල දිස්ත්‍රික් ලේකම් කාර්යාලීය ශ්‍රවණාගාරයේදී පැවැත්විණි.\nදිස්ත්‍රික්කයේ  දිවිනැගුම ආධාර ලාභීන් 14,000 ක් සිටින අතර මෙම සියලුදෙනා අතරින් මෙම දිනුම් ඇදීම සිදු කරන අතර ජයග්‍රාහකයෙකුට රුපියල් 150,000 ක මුදලක් නිවසක් ඉදිකර ගැනීමට හෝ ස්ථීර නිවසක් ඇත්නම් ආදායම් උත්පාදන මාර්ගයකට යොමු කර ගැනීමට සමෘද්ධි බැංකු හරහා ලබා දෙයි. මෙම මුදල් ඵලදායීව යොදා ගැනීම සදහා එම මුදල් පරිහරණය අදාල වසමේ දිවිනැගුම සංවර්ධන නිලධාරියාගේ අධීක්ෂණය හා ප්‍රාදේශීය ලේකම්ගේ උපසේ පරිදි සිදු කරන බව දිවිනැගුම අධ්‍යක්ෂ එම් එස්. එම් සෆ්රාස් මහතා පැවසීය. AP/DMU - Kurunegala  ",
    "URL": "https://sinhala.news.lk//news/world-3/item/17255-240",
    "Category": "development"
}