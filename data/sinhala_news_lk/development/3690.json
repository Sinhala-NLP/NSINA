{
    "Source": "https://sinhala.news.lk",
    "Timestamp": " අගෝස්තු 08, 2014",
    "Headline": "වරකාපොළ ග්‍රාමීය මාර්ග රැසක් සංවර්ධනය කර ජනතා අයිතියට",
    "News Content": "වරකාපොළ ග්‍රාමීය මාර්ග රැසක් කොන්ක්‍රීට් අතුරා සංවර්ධනය කර ජනතා අයිතියට පැවරීම පසුගියදා සිදුවිණි.\n මේ යටතේ කළුගල - හීනැටිදෙනිය, කළුගල - ගල්කඩුව, තාඹුගල රණවිරු ගම්මානය යන මාර්ග පද්ධති සංවර්ධනය කරනු ලැබීය. මේ සඳහා සබරගමු පළාත් සභාව රුපියල් ලක්ෂ 30ක පමණ මුදලක් වැය කරනු ලැබීය. මේ යටතේ වරකාපොළ ප්‍රදේශයේ අති දුෂ්කර ගම්මාන රැසකට ප්‍රවාහන පහසුකම් හිමිවේ. මෙම අවස්ථාවට කෑගල්ල දිස්ත්‍රික් පාර්ලිමේන්තු මන්ත්‍රී කනක හේරත්, වරකාපොළ ප්‍රාදේශීය සභාවේ සභාපති පී.ඒ.සී.කේ. විජේතුංග යන මහත්වරු සහභාගී වූහ. DB ",
    "URL": "https://sinhala.news.lk//news/world-3/item/3768-2014-08-08-04-22-56",
    "Category": "development"
}