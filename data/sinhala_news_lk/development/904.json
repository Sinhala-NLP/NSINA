{
    "Source": "https://sinhala.news.lk",
    "Timestamp": " මැයි 14, 2015",
    "Headline": "රුවන්වැල්ල මහේස්ත්‍රාත් අධිකරණයට නව ගොඩනැගිල්ලක්",
    "News Content": "දීර්ඝ කාලයක් මුළුල්ලේ ප්‍රමාණවත් ගොඩනැගිලි පහසුකම් නොමැතිව පවත්වාගෙන ආ රුවන්වැල්ල මහේස්ත්‍රාත් අධිකරණයට සියලු පහසුකම් සහිතව නව ගොඩනැගිල්ලක් ස්ථාපිත කිරීමට වහාම පියවර ගන්නා ලෙස අධිකරණ අමාත්‍ය ආචාර්ය විජයදාස රාජපක්ෂ මහතා අද (14) පෙරවරුවේ රුවන්වැල්ල මහේස්ත්‍රාත් අධිකරණය නිරීක්ෂණය කිරීමෙන් අනතුරුව අධිකරණ අමාත්‍යාංශයේ ඉහළ නිලධාරීන්ට උපදෙස් ලබා දුන්නේය.\nරුවන්වැල්ල මහේස්ත්‍රාත් අධිකරණ නිරීක්ෂණ කිරීමෙන් අනතුරුව එහි ගොඩනැගිලි ගැටලු ඇතුලු ප්‍රශ්න පිළිබඳව සාකච්ඡා කළ අමාත්‍යවරයා රුවන්වැල්ල මහේස්ත්‍රාත් අධිකරණ පහසුකම් සහිත වෙනත් ස්ථානයක නව ගොනැගිල්ලක් ඉදිකිරීමට තීරණය කළ අතර ඒ සඳහා ඉදිරියේදී කඩිනම් පියවර ගන්නා බව අධිකරණ අමාත්‍යාංශය පවසයි. මෙම අවස්ථාවට රුවන්වැල්ල මහේස්ත්‍රාත් අධිකරණයේ මහේස්ත්‍රාත් කෝසල සේනාධිර මහතා, රුවන්වැල්ල ආසනයේ එක්සත් ජාතික පක්ෂ ප්‍රධාන සංවිධායක තුසිතා විජේමාන්න ඇතුළු අධිකරණ අමාත්‍යාංශයේ ජ්‍යෙෂ්ඨ නිලධාරීන් පිරිසක් සහභාගී වූහ.kpm ",
    "URL": "https://sinhala.news.lk//news/world-3/item/11243-2015-05-14-09-46-31",
    "Category": "development"
}