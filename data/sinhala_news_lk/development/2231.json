{
    "Source": "https://sinhala.news.lk",
    "Timestamp": " ඔක්තෝබර් 26, 2015",
    "Headline": "කළුතර රාජ්‍ය සේවයේ ක්ෂේත්‍ර නිලධාරීන්ට යතුරු පැදි බෙදා දී අවසන්",
    "News Content": "රජයේ සේවකයින් හට යතුරුපැදි ලබාදීමේ වැඩපිළිවෙළ යටතේ කළුතර දිස්ත‍්‍රික්කයේ රාජ්‍ය සේවයේ නියුතු ක්ෂේත‍්‍ර නිලධාරීන් 336 ක් සඳහා යතුරුපැදි ලබාදීම පසුගියදා සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ ප‍්‍රධානත්වයෙන් කළුතර දිස්ත‍්‍රික් ලේකම් කාර්යාලයේ දී සිදු කෙරිණි.\nමීට ප‍්‍රථම කළුතර දිස්ත‍්‍රික්කයේ රාජ්‍ය සේවයේ නියතු ක්ෂේත‍්‍ර නිලධාරීන් වෙත අවස්ථා 03 දී යතුරුපැදි ලබාදීමට කටයුතු කළේය.මෙම යතුරුපැදි 336 ලබාදීමත් සමඟ කළුතර දිස්ත‍්‍රික්කයේ සියලු රාජ්‍ය සේවයේ නියුතු ක්ෂේත‍්‍ර නිලධාරීන් වෙත යතුරුපැදි 4,979 ක් ලබා දී අවසන්වීමත් මෙහි විශේෂත්වයකි.මෙම අවස්ථාවට කළුතර දිස්ත‍්‍රික් ලේකම් යූ.ඩි.සී ජයලාල් මහතා ඇතුළු පිරිසක් එක්ව සිටියහ. ",
    "URL": "https://sinhala.news.lk//news/world-3/item/14242-2015-10-26-09-46-14",
    "Category": "development"
}