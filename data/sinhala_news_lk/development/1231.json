{
    "Source": "https://sinhala.news.lk",
    "Timestamp": " දෙසැම්බර් 21, 2016",
    "Headline": "රණවිරු පවුල් සඳහා පෝෂණ හා සෞඛ්‍ය ප්‍රවර්ධන වැඩමුළු",
    "News Content": "රණවිරු පවුල්  වෙනුවෙන් රණවිරු සේවා අධිකාරියේ සුව ශක්ති ඒකකය මගින් සංවිධානය කළ සෞඛ්‍ය ප්‍රවර්ධන වැඩමුළු දෙකක් අනුරපුර දිස්ත්‍රික්කයේ සහ පොලොන්නරුව දිස්ත්‍රික්කයේ දී හෙට (22) සහ 27 යන දෙදින පැවැත්වීමට නියමිතය.\nඒ අනුව හෙට අනුරාධපුර වලිසිංහ හරිස්චන්ද්‍ර විද්‍යාලයේදීත්,  ලබන 27 දින පොලොන්නරුව රාජකීය විද්‍යාලයේදීත් පැවැත්වීමට නියමිතය. දේශීය ආහාර ද්‍රව්‍ය ආශ්‍රීතව පෝෂණය රැකෙන පරිදි  ගුණාත්මක ආහාර සකසා  ගැනීම, ආහාර අව භාවිතය අවම කිරීම, දුෂ්පෝෂනිය සාධක ඉවත් කර ගැනීම යන මුලික අංශයන් මෙම වැඩසටහනේ අරමුණ වේ.  ප්‍රයෝගික ක්‍රියාකාරකම් ඇසුරෙන් ආහාර සකසා ගැනීමට කටයුතු කිරීම ද මම වැඩසටහන තුළ ක්‍රියාත්මක වේ. වෛද්‍ය ආර්,ඒ,ආර්.ආර්. විජේවර්ධන මහතාගේ සහ මාදම්ප ආයුර්වේද රෝහලේ ප්‍රජා වෛද්‍ය නිලධාරියේ සම්පත්දායකත්වයෙන් මෙම වැඩමුළුව ක්‍රියාත්මක කිරීමට අපේක්ෂා කෙරේ. ",
    "URL": "https://sinhala.news.lk//news/world-3/item/20962-2016-12-21-10-41-38",
    "Category": "development"
}