{
    "Source": "https://sinhala.news.lk",
    "Timestamp": " දෙසැම්බර් 30, 2014",
    "Headline": "නත්තල් උත්සවයට සමගාමීව මුලතිව් සෙබළුන්ගෙන් වැඩසටහන් රැසක්",
    "News Content": "මුලතිව් ආරක්ෂක සේනා මූලස්ථානය යටතේ වන 64 වන සේනාංකයේ සෙබළුන් විසින් පසුගිය සතියේ ඒ ප්‍රදේශයේ සිවිල් වැසියන් හා එක්ව නත්තල් උත්සවය සමරන ලදී.\n 25 වන ශ්‍රී ලංකා ජාතික ආරක්ෂක බලමුළුවේ සෙබළු ද පසුගියදා කුලාමුරිප්පු ග්‍රාම නිලධාරී වසමේ සුමේයි අප්පර් පල්ලිය අවට භූමිය පිරිසිදු කිරීමේ කටයුතුවල නිරත වූහ. මේ අතරතුර, 16 වන ගජබා රෙජිමේන්තු සෙබළුන් විසින් කැරොල් රථයක නැගී තෝරාගත් ස්ථානයන් හි කිතුනු බැති ගී ගායනා කරන ලදී. ඔඩ්ඩුසුඩාන් ප්‍රදේශයේ දේවසභා පල්ලියේ සහ ශුභාරංචි පල්ලියේ දේව මෙහෙය සඳහා සහභාගීව සිටි බැතිමතුන් හට තේ පැන් සංග්‍රහයක් ද ලබා දුන් අතර ම මේ සඳහා පැමිණි සිටි ළමුන් සඳහා සැනසිලි ත්‍යාග 60ක් බෙදාදීම 23 වන විජයබාහු පාබල රෙජිමේන්තු සෙබළුන් විසින් සිදු කරන ලදී. NDH/army.lk ",
    "URL": "https://sinhala.news.lk//news/world-3/item/8888-2014-12-30-06-58-25",
    "Category": "development"
}