{
    "Source": "https://sinhala.news.lk",
    "Timestamp": " ඔක්තෝබර් 01, 2014",
    "Headline": "බස්නාහිර පළාත් වැඩිහිටි දින සැමරුම හෙට",
    "News Content": "ඔක්තෝබර් 01 දිනට යෙදී තිබෙන ජාත්‍යන්තර වැඩිහිටි දිනට සමගාමී ව බස්නාහිර පළාත් වැඩිහිටි දින සැමරුම හෙට (02) පෙ.ව. 9.00ට බස්නාහිර පළාත් සෞන්දර්ය නිකේතනයේදී පැවැත්වීමට එම පළාත් සමාජ සේවා දෙපාර්තමේන්තුව කටයුතු යොදා ඇත.\n මෙම සැමරුම වෙනුවෙන් බස්නාහිර පළාතේ ප්‍රාදේශීය ලේකම් කොට්ඨාස 40 තුළ ග්‍රාමීය බල මණ්ඩල අතර ජන කතා, අත්බෙහෙත්, සූපශාස්ත්‍ර අත්පිටපත් පළාත් තරගාවලියේ ජයග්‍රාහකයන් සඳහා ජය සංකේත ප්‍රදානය කිරීම මෙදිනට සිදු කෙරේ. මීට අමතරව බල මණ්ඩල අතර සමාජ සත්කාරක වැඩසටහන් මෙහෙයවීම මඟින් සමාජ ප්‍රගමනයට දායක වූ වැඩිහිටියන් ඇගයීමට ලක් කිරීම සිදු කෙරේ. මෙම උත්සවය වැඩිහිටි පුද්ගලයන් 500කගේ සහභාගීත්වයෙන් සිදු කෙරෙන බව බස්නාහිර පළාත් සමාජ සේවා දෙපාර්තමේන්තුව පවසයි. ECB/RU_cmu ",
    "URL": "https://sinhala.news.lk//news/world-3/item/5709-2014-10-9",
    "Category": "development"
}