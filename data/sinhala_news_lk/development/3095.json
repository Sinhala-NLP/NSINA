{
    "Source": "https://sinhala.news.lk",
    "Timestamp": " ඔක්තෝබර් 19, 2014",
    "Headline": "ආසියානු යටිතල පහසුකම් ආයෝජන බැංකුවට ශ්‍රී ලංකාවත්",
    "News Content": "ආසියානු යටිතල පහසුකම් ආයෝජන බැංකුවේ ආරම්භක සාමාජිකයෙකු වශයෙන් එක්වන ලෙසට ශ‍්‍රී ලංකා රජයට නිල වශයෙන් ආරාධනය කර තිබේ. \nතිරසාර ආර්ථික හා සමාජ සංවර්ධනයක් ආසියාව තුළ සහතික කරනු පිණිස හා ඉදිරියේ ඇති විය හැකි මූල්‍ය අර්බුද හා වෙනත් බාහිර කම්පනයට එරෙහි ව කලාපීය නම්‍යතාව ශක්තිමත් කිරීම අරමුණු කර ගනිමින් චීන ජනාධිපති ශී චිං පිං මැතිතුමාගේ යෝජනාවක් අනුව එය පිහිටුවනු ලබයි.ශ‍්‍රී ලංකාව දැනට ලොව විශාලත ම බහුපාර්ශ්වික සංවර්ධන මූල්‍ය ආයතන දෙක වන ලෝක බැංකුව හා ආසියානු සංවර්ධන බැංකුවේ ආරම්භක සාමාජිකයෙකු ද වෙයි. ආසියානු යටිතල පහසුකම් ආයෝජන බැංකුව ස්ථාපනය කිරීම ආසියානු ආර්ථිකයන් තනි ව මුහුණු දෙන්නා වූ මූල්‍යමය අවහිරතා ඉවත් කරමින් හා අවශ්‍ය කරන අතිරේක සම්පත් ආසියාව තුළින් හා ආසියාවට පිටතින් ඒකරාශී කිරීමට උපකාරී වන අතර පවත්නා බහුපාර්ශවීය බැංකු සඳහා ඌන පූරකයක් ද වනු ඇත. මෙහි ආරම්භක සාමාජිකයන් ලෙස එක්වීමට කලාපයේ රටවල් 22ක් තම කැමැත්ත පළ කොට ඇත.NDH ",
    "URL": "https://sinhala.news.lk//news/world-3/item/6324-2014-10-18-16-25-54",
    "Category": "development"
}