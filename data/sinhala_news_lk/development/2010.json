{
    "Source": "https://sinhala.news.lk",
    "Timestamp": " සැප්තැම්බර් 10, 2014",
    "Headline": "බන්ධනාගාර නිලධාරීන් සඳහා පුහුණු මධ්‍යස්ථානයක්",
    "News Content": "බන්ධනාගාර නිලධාරීන්ට පුහුණු මධ්‍යස්ථානයක් ඉදිකිරීම සඳහා මාතර කොටවිල දැයට කිරුළ භූමියේ දී පසුගියදා පුනරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජදීර මහතාගේ ප්‍රධානත්වයෙන් මුල්ගල් තැබිණි.\nමෙම අවස්ථාව සඳහා යෞවන කටයුතු හා නිපුණතා සංවර්ධන අමාත්‍ය ඩලස් අලහප්පෙරුම, පුනරුත්ථාපන හා බන්ධනාගාර ප්‍රතිසංස්කරණ  නියෝජ්‍ය අමාත්‍ය චන්ද්‍රසිරි මුතුකුමාරණ, අමාත්‍යාංශ ලේකම් ජී.එස්. විතානගේ, බන්ධනාගාර කොමසාරිස් චන්ද්‍රරත්න පල්ලේගම, මාතර බන්ධනාගාර අධිකාරී ධම්මික යන මහත්වරු ඇතුළු බන්ධනාගාර නිලධාරීහු සහභාගී වූහ. NDH  ",
    "URL": "https://sinhala.news.lk//news/world-3/item/5016-2014-09-10-17-42-38",
    "Category": "development"
}