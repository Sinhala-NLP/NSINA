{
    "Source": "https://sinhala.news.lk",
    "Timestamp": " සැප්තැම්බර් 24, 2016",
    "Headline": "දිවිපිදූ හා ආබාධිත වූ රණවිරුවන්ගේ දරුවන් 70 දෙනකුට ශිෂ්‍යත්ව",
    "News Content": "යුද්ධයේදී රට වෙනුවෙන් දිවි පිදූ සහ ආබාධිත වූ රණවිරුවන්ගේ දූ දරුවන් 70 දෙනෙකුට අධ්‍යාපන ශිෂ්‍යත්ව පිරිනැමීම පසුගියදා බදුල්ල තැපැල් සංකීර්ණ ශ්‍රවණාගාරයේදී, ඌව පළාත් ආණ්ඩුකාරවර නිතීඥ ඇම්.පී.ජයසිංහ මහතාගේ  සහ රණවිරු සේවා අධිකාරියේ උප සභාපතිනී උපුලාංගනී මාලගමුව මහත්මියගේ ප්‍රධානත්වයෙන් පැවැත්විණි.\nඌව පළාත් රණවිරු අධිකාරිය මඟින් රණවිරු දූ දරුවන්ට අධ්‍යාපනය සඳහා ශිෂ්‍යත්ව ප්‍රදානය කිරීම සිදුකිරීම ගැන සිය ස්‌තුතිය පළකළ ආණ්ඩුකාරවරයා  ශ්‍රී ලාංකික ජනයා අපේ රණවිරුවන් කෙරෙහි දක්‌වන ආදරය හා කෘතවේදීත්වය අගය කරන බවද පැවසීය.  තවද ශ්‍රී ලංකාවේ ඒකීය භාවය සුරක්ෂිත කරනු වස් ජීවිත පුද කළ, අතුරුදන්, ආබාධිත රණවිරුවන් සහ ඔවුන්ගේ පවුල්වල සාමාජිකයින්ගේ මානසික හා සමාජීය ස්ථාවරත්වයක් ඇති කිරීමත් සේවයේ නියුතු රණවිරුවන් සහ එම පවුල්වල මානසික ප්‍රබෝධයක් ඇති වන අයුරින් ක්‍රියා කිරීම පිළිබඳව රණවිරු සේවා අධිකාරිය වෙත තම කෘතඥතාවය එක් කරන බවද ප්‍රකාශ කරන ලදී. මෙම අවස්ථාවට රණවිරු සේවා අධිකාරියේ නිලධාරීන්, රාජ්‍ය නිලධාරීන් සහ ශිෂ්‍යත්වලාභී දරුවන්ගේ දෙමාපියන් ඇතුළු විශාල පිරිසක් එක්ව සිටියහ. AP/DMU-Badulla  ",
    "URL": "https://sinhala.news.lk//news/world-3/item/19652-70",
    "Category": "development"
}