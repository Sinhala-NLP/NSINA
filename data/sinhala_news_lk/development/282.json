{
    "Source": "https://sinhala.news.lk",
    "Timestamp": " මැයි 20, 2015",
    "Headline": "ජාතික රණ විරු සැමරුම් වැඩසටහන අද බත්තරමුල්ල රණ විරු ස්මාරකය අභියස දී",
    "News Content": "රණ විරු සේවා අධිකාරිය විසින් සංවිධානය කරනු ලබන ජාතික රණ විරු සැමරුම් වැඩසටහන අද (20) පස්වරු 4.00 සිට පස්වරු 6.00දක්වා ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ මැතිතුමන්ලාගේ ප්‍රධානත්වයෙන් ශ්‍රී ජයවර්ධනපුර කෝට්ටේ රණ විරු ස්මාරකය අභියස දී පැවැත්වේ.\n මෙම උත්සවය සඳහා සියලු දිස්ත්‍රික්ක නියෝජනය කරමින් රණ විරු පවුල්වල සමාජික සමාජිකාවන් 2500කට අධික පිරිසක් සහභාගිවීමට නියමිතය. දේශයට නිදහස උදා කරදෙමින් මාතෘ භූමිය වෙනුවෙන් දිවි පිදූ 21,000 කට අධික රණ විරුවන් සහ 12,000කට අධික පිරිසක් තම අඟපසඟ පූජා කළ රණ විරුවන් විසින් කරනු ලැබූ ජාතික මෙහෙවර හා උතුම් කැපකිරීම ජනතාවගේ සිත් සතන්වලින් ඈත් නොවී සදා අනුස්මරණය කිරීමේ අරමුණින් මෙම සැමරුම් උළෙල රණවිරු සේවා අධිකාරිය විසින් සංවිධානය කරනු ලබයි. මෙයට සමගාමීව ජුනි 05දා සිට 23චදා දක්වා පළාත් මට්ටමින් ද සැමරුම් උත්සව පැවැත්වීමට කටයුතු සංවිධානය කර ඇත. DB ",
    "URL": "https://sinhala.news.lk//news/world-3/item/11340-2015-05-19-05-00-53",
    "Category": "development"
}