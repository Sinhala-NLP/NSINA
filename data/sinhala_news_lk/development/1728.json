{
    "Source": "https://sinhala.news.lk",
    "Timestamp": " නොවැම්බර් 18, 2015",
    "Headline": "“හැකියාවට රැකියාවක්” 20 වන දා",
    "News Content": "“හැකියාවට රැකියාවක්” මහජන  රැකියා සේවා වැඩසටහන මේ මස 20 වන දින පෙ.ව 9.00 ට කොළඹ දිස්ත්‍රික් ලේකම් කාර්යාලයේ පළමුවන මහලේ ප්‍රධාන ශ්‍රවණාගාරයේ දී පැවැත්වීමට කටයුතු සංවිධානය කර ඇත.\nකම්කරු සබදතා අමාත්‍යංශයේ මිනිස් බල හා රැකි රක්ෂා දෙපාර්තමේන්තුව යටතේ කොළඹ දිස්ත්‍රික් මහජන රැකියා සේවා මධ්‍යස්ථානය මගින් මෙම වැඩ සටහන සංවිධානය කර ඇත. එදින සහභාගී වන රැකියා අපේක්ෂිතයන් සදහා ප්‍රවීන දේශක අජිත් ජයවර්ධන මහතා විසින් වෘත්තිය මාර්ගෝපදේශනය පිළිබද දේශනයක් පවත්වනු ලබයි.මෙම වැඩසටහන සදහා දිවයිනේ ප්‍රධාන පෙලේ පෞද්ගලික අංශයේ ආයතන සහභාගී වන අතර සපුරා ඇති සුදුසුකම් අනුව රැකියා ගත වීමේ අවස්ථාව එදිනම උදා කර  ගැනීමේ හැකියාව පවතී. AP/DMU-Colombo ",
    "URL": "https://sinhala.news.lk//news/world-3/item/14634-20",
    "Category": "development"
}