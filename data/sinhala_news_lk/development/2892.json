{
    "Source": "https://sinhala.news.lk",
    "Timestamp": " ජනවාරි 07, 2015",
    "Headline": "වෙරළාරක්ෂක බලකාය නව වසරේ දී විදේශිකයන් 5කගේ ජීවිත බේරාගනී",
    "News Content": "ශ්‍රී ලංකා වෙරළාරක්ෂක බලකායේ ජීවිත බේරා ගැනීමේ කණ්ඩායම විසින් මෙම ජනවාරි මස 01 වැනි දින හික්කඩුව මුහුදු වෙරළේ දී යුක්රේන ජාතිකයින් දෙදෙනෙකුගේ හා රුසියානු ජාතිකයින් 03 දෙනෙකුගේ ජීවිත බේරා ගනිමින් නව වසර සඳහා සිය සේවා කටයුතු ආරම්භ කරනු ලැබීය.\n පසුගිය කාලයේ දී මුහුදු වෙරළේ දිය නාමින් සිට අනතුරට පත් වූ පුද්ගලයන් 352කුගේ ජීවිත බේරා ගනිමින් වෙරළාශ්‍රිතව හා මුහුදු වෙරළේ දිය නෑම සඳහා එන පුද්ගලයන්ගේ ආරක්ෂාව සඳහා කටයුතු කරන ලද වෙරළාරක්ෂක බලකායේ මෙම ජීවිත බේරාගැනීමේ කණ්ඩායම ඉදිරියටත් “We Save Lives” යන්න සනාථ කරමින් තම සේවාව සිදු කිරීම සඳහා නිතරම සූදානමින් සිටී. DB ",
    "URL": "https://sinhala.news.lk//news/world-3/item/9058-5",
    "Category": "development"
}