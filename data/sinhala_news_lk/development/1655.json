{
    "Source": "https://sinhala.news.lk",
    "Timestamp": " අප්‍රේල් 12, 2015",
    "Headline": "මහනුවර අද වි‍ශේෂ රථවාහන සැලැස්මක්",
    "News Content": "අපවත් වී වදාළ අස්ගිරි මහනායක උඩුගම  ශ්‍රී බුද්ධරක්ඛිත මහනාහිමියන්ගේ  ශ්‍රී දේහය පිළිබඳ අවසන් කටයුතු සිදුකෙරෙන අද (12) මහනුවර නගරයේ විශේෂ රථවාහන සැළැස්මක්  ක්‍රියාත්මක කෙරේ.\n දේහය රැගත් රථ පෙරහර පස්වරු 1.00 ට අස්ගිරි මහා විහාරයෙන් පිටත් වී පස්වරු 2.30 වනවිට ආදාහන පූජෝත්සවය පැවැත්වෙන පොලිස් ක්‍රීඩාංගණයට ළඟාවීමට නියමිතය. ඒ හේතුවෙන් අස්ගිරි මහා විහාරයේ සිට ගාමිණි දිසානායක මාවත, කන්දේ වීථිය, ඞී.එස්. සේනානායක වීථිය, දළඳා වීථිය, ඔරලෝසු කණුව හන්දිය, පරණ පේරාදෙනිය පාර, පොලිසිය හන්දිය සහ තිලක් රත්නායක මාවත ඔස්සේ අස්ගිරිය පොලිස් ක්‍රීඩාංගණය දක්වා වූ මාර්ගයේ අදාළ කාලය තුළ රථවාහන ගමනාගමනය  සීමා කෙරෙනු ඇත. DB ",
    "URL": "https://sinhala.news.lk//news/world-3/item/10662-2015-04-12-07-01-12",
    "Category": "development"
}