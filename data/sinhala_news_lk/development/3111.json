{
    "Source": "https://sinhala.news.lk",
    "Timestamp": " මැයි 06, 2015",
    "Headline": "කෑගල්ලේ යෞවන සමාජ සඳහා ක්‍රීඩා භාණ්ඩ බෙදාදීමක්",
    "News Content": "යෞවන කටයුතු අමාත්‍යාංශය හා ජාතික තරුණ සේවා සභාව එක්ව දිවයින පුරා පිහිටි  යෞවන සමාජවලට ක්‍රීඩා භාණ්ඩ බෙදාදීමේ ජාතික උත්සවයට සමගාමිව කෑගල්ල දිස්ත්‍රික්කයේ යෞවන සමාජ 564ක් සඳහා ද ක්‍රීඩා භාණ්ඩ බෙදා දීමේ උත්සවයක් කෑගල්ල දිස්ත්‍රික්කයේ ස්ථාන තුනක දී සිදු කළ බව ජාතික තරුණ සේවා සභාවේ, කෑගල්ල දිස්ත්‍රික් කාර්යාලයේ සහකාර අධ්‍යක්ෂ සුජීව සමරතුංග මහතා පැවසීය.\n ඒ අනුව මේ උත්සව අවස්ථාවන් රුවන්වැල්ල මහජන ක්‍රීඩාංගණය, වරකාපොළ කාර්මික විද්‍යාලය හා මාවනැල්ල ගනේතැන්න මදීනා විදුහලේ  දී පැවැත්විණි.  පසුගියාද වරකාපොළ කාර්මික විද්‍යාලයේ පැවති උත්සවයේ ප්‍රධාන ආරාධිතයා ලෙස කර්මාන්ත හා වානිජ්‍ය නියෝජ්‍ය අමාත්‍යය චම්පික ප්‍රේමදාස මහතා සහභාගී වෙමින් කෑගල්ල දිස්ත්‍රික්කයේ යෞවන සමාජ වෙනුවෙන් ක්‍රීඩා භාණ්ඩ බෙදාදීම සිදු කෙරිණි. NDH/dmu Kegalle ",
    "URL": "https://sinhala.news.lk//news/world-3/item/11090-2015-05-06-09-03-35",
    "Category": "development"
}