{
    "Source": "https://sinhala.news.lk",
    "Timestamp": " පෙබරවාරි 24, 2017",
    "Headline": "ගම්පහ සම්බන්ධිකරණ කමිටුව 27දා",
    "News Content": "ගම්පහ දිස්ත්‍රික්  සම්බන්ධිකරණ කමිටු රැස්වීම 27   දින පෙරවරු 9.30 ට ගම්පහ දිස්ත්‍රික් ලේකම් කාර්යාලයීය ශ්‍රවණාගාරයේ දී බස්නාහිර පළාත් ප්‍රධාන අමාත්‍ය ඉසුරු දේවප්‍රිය, සම සභාපතිවරු වන අජිත් මාන්නප්පෙරුම සහ සුදර්ශනී ප්‍රනාන්දුපුල්ලේ යන මහත්ම මහත්මීන්ගේ ප්‍රධානත්වයෙන් පැවැත්වෙන බව ගම්පහ දිස්ත්‍රික් ලේකම්/මහ දිසාපති  සුනිල් ජයලත් මහතා පවසයි.\nමෙම කමිටු රැස්වීමේදී 2016 වර්ෂයේ ගම්පහ දිස්ත්‍රික්කයේ ක්‍රියාත්මක වූ විමධ්‍යගත අයවැය වැඩසටහන, ග්‍රාමීය යටිතල පහසුකම් සංවර්ධන වැඩසටහන ඇතුළු සංවර්ධන වැඩසටහන් වල ප්‍රගතිය හා 2017 වර්ෂයේ ක්‍රියාත්මක වීමට නියමිත විමධ්‍යගත අයවැය වැඩසටහන ඇතුළු සංවර්ධන වැඩසටහන් පිළිබඳව සාකච්ඡා කිරීමට නියමිතය.මෙම අවස්ථාවට ගම්පහ දිස්ත්‍රික් දේශපාලන අධිකාරිය,  ප්‍රදේශීය ලේකම්වරුන්, රාජ්‍ය නිලධාරීන් ඇතුළු පිරිසක් සහභාගී වීමට නියමිතය.dmu_gampaha ",
    "URL": "https://sinhala.news.lk//news/world-3/item/21870-27",
    "Category": "development"
}