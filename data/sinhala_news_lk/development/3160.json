{
    "Source": "https://sinhala.news.lk",
    "Timestamp": " දෙසැම්බර් 23, 2014",
    "Headline": "මහාචාර්ය ආරියරත්න ඇතුගල මහතා ජනමාධ්‍ය ප්‍රසාද සම්මානයෙන් පිදුම් ලබයි",
    "News Content": "රජයේ ප්‍රවෘත්ති අධ්‍යක්ෂ ජනරාල් මහාචාර්ය ආරියරත්න ඇතුගල මහතාගෙන් ජනමාධ්‍ය ක්ෂේත්‍රයට වූ මහත් සේවාව ඇගයීමට ලක් කරමින් එතුමාට උපහාර පිදීමේ උත්සවයක් පසුගියදා කෑගල්ල නගර ශාලාවේ දී පැවැත්විණි.\n2014 කෑගල්ල දිස්ත්‍රික් සාහිත්‍ය උත්සවයට සමගාමීව පැවැත් වූ මෙම උපහාර දැක්වීම සිදු කෙරිණ. සම්මාන ප්‍රදානය කෑගල්ල දිස්ත්‍රික් ලේකම් තුසිත පී. වනිගසිංහ මහතා විසින් සිදු කරන ලදී. \"මහාචාර්ය ආරියරත්න ඇතුගල මහතා ශ්‍රී ලංකා ජනමාධ්‍ය සේවයට සිදු කරනු ලැබූ සේවය මිල කළ නොහැකියි. එසේම එතුමාට මෙවැනි උපහාරයක් සිදු කිරීමට අවස්ථාව ලැබීම ද භාග්‍යක්\" යැයි මෙහිදී වැඩිදුරටත් අදහස් දැක්වූ දිස්ත්‍රික් ලේකම් තුසිත පී. වනිගසිංහ මහතා සඳහන් කළේය. දිස්ත්‍රික්කය තුළ සිදු කළ මාධ්‍ය මෙහෙවර උදෙසා මෙහිදී කෑගල්ල දිස්ත්‍රික්කයේ ජනමාධ්‍යවේදීන් 25 දෙනෙකු ද ඇගයීමට ලක් කෙරිණි. මෙම අවස්ථාවට අතිරේක දිස්ත්‍රික් ලේකම් අබේවික්‍රම වනසූරිය මහතා ඇතුළු ආරාධිතයෝ විශාල පිරිසක් සහභාගී වූහ. MAP/LPT_dmu_kegalle   ",
    "URL": "https://sinhala.news.lk//news/world-3/item/8735-2014-12-23-05-51-44",
    "Category": "development"
}