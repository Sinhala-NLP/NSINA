{
    "Source": "https://sinhala.news.lk",
    "Timestamp": " නොවැම්බර් 25, 2014",
    "Headline": "උතුරු මැද මහ ඇමතිට තවත් අමාත්‍යංශ කිහිපයක්",
    "News Content": "උතුරු මැද පළාත් සමුපකාර, වෙළඳ හා ආහාර, කුඩා කර්මාන්ත, පේෂ කර්මාන්ත, ග‍්‍රාම සංවර්ධන හා සංචාරක අමාත්‍යවරයා ලෙස පළාත් ප‍්‍රධාන අමාත්‍ය එස්.එම්. රංජිත් සමරකෝන් මහතා ඊයේ (24) සවස උතුරු මැද පළාත් ආණ්ඩුකාර කරුණාරත්න දිවුල්ගනේ මහතා ඉදිරියේදි ආණ්ඩුකාර කාර්යාලයේදි දිවුරුම් දුන්නේය.\nපළාත් සභා මන්ත‍්‍රී පේෂල ජයරත්න බණ්ඩාර මහතා එම අමාත්‍යාංශයෙන් ඉවත් කිරීමෙන් පසු ප‍්‍රධාන ඇමතිවරයා එම අමාත්‍යාංශයේ දිවුරුම් දුන්නේ නීතිය හා සාමය, මුදල් ක‍්‍රම සම්පාදන, පළාත් පාලන, පළාත් වාරිමාර්ග, ඉඩම්, පළාත් මාර්ග සංවර්ධන, ග‍්‍රාමීය යටිතල පහසුකම් සහ ක‍්‍රීඩා හා යෞවන කටයුතු යන අමාත්‍යාංශවලට අමතරවය. ඡායාරූපය: ප‍්‍රධාන අමාත්‍ය එස්.එම්. රංජිත් සමරකෝන් මහතා ආණ්ඩුකාර කරුණාරත්න දිවුල්ගනේ මහතා ඉදිරියේ දිවුරුම් දුන් අවස්ථාවHC ",
    "URL": "https://sinhala.news.lk//news/world-3/item/7840-2014-11-25-16-55-25",
    "Category": "development"
}