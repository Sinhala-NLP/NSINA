{
    "Source": "https://sinhala.news.lk",
    "Timestamp": " ජූලි 03, 2015",
    "Headline": "මුහුදු ඛාදනයෙන් අවතැන්වූ පවුල් සඳහා නව නිවෙස්",
    "News Content": "මුහුදු ඛාදනය හේතුවෙන් අවතැන් වූ රත්මලාන ප්‍රාදේශීය ලේකම් කොට්ඨාසයේ පවුල් 08ක් සඳහා මොරටුව අඟුලාන සයුරුපුර නිවාස සංකීර්ණයේ නිවාස පවරාදීම අද (03) නිවාස හා සමෘද්ධි අමාත්‍යංශයේ දී සිදු විය.\n සති 03ක් වැනි කෙටි කාලයක් තුළ මෙම පවුල් නැවත පදිංචිය සඳහා කටයුතු කර ඇත්තේ නාගරික සංවර්ධන අධිකාරිය විසිනි. නිවාස හා සමෘද්ධි අමාත්‍යංශයේ ලේකම් පී.එච්.එල්. විමලසිරි පෙරේරා මහතාගේ ප්‍රධානත්වයෙන් පැවැති මෙම උත්සවයට එහි අතිරේක ලේකම් කේ.ඒ. තිලකරත්න, නාගරික සංවර්ධන අධිකාරියේ සභාපති සී.ඒ. විජයවීර මහත්වරු ඇතුළු ප්‍රතිලාභී පවුල්වල සමාජිකයෝ සහභාගි වූහ. DB ",
    "URL": "https://sinhala.news.lk//news/world-3/item/12284-2015-07-03-08-15-13",
    "Category": "development"
}