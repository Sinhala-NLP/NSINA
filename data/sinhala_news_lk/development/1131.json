{
    "Source": "https://sinhala.news.lk",
    "Timestamp": " අප්‍රේල් 10, 2017",
    "Headline": "බෙන්තර ගංතෙර අසබඩ සමාධි බුද්ධ ප්‍රතිමාවේ ඉදිකිරීම් කටයුතු සොයාබලයි",
    "News Content": "බෙන්තර ගංතෙර අසබඩ ගල්තලාව මත සමාධි මුද්‍රාවෙන් ඉදිකෙරෙන බුද්ධ ප්‍රතිමාවහන්සේගේ ඉදිකිරීම් කටයුතු සොයාබැලීම පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා විසින් පසුගියදා සිදුකළේ ය.\nබෙන්තර ගංතෙර අසබඩ ගල්තලාව මත සමාධි මුද්‍රාවෙන් ඉදිකෙරෙන බුද්ධ ප්‍රතිමාවහන්සේගේ ඉදිකිරීම් අවසන් වෙමින් පවතින අතර ඉදිරියේදී එය වන්දනාමාන කිරීම වෙනුවෙන් ඉදිරියේදී ජනාධිපතිතුමාගේ සුරතින් විවෘත කිරීමට නියමිතව ඇත. මෙම බුද්ධ ප්‍රතිමාවහන්සේ ඉදිකිරීම සඳහා මූලිකත්වය ගෙන කටයුතු කරන බෙන්තොට උඩකොටුව බෝධිසමීප රාජමහා විහාරාධිපති බෙන්තර ජිනානන්ද නාහිමිගේ ආරාධනාවෙන් ඇමති ගයන්ත කරුණාතිලක මහතා මෙම නිරීක්ෂණය සඳහා එක්විනි.මෙම අවස්ථාවට දකුණු පළාත්සභා මන්ත්‍රී ජයසිරි නානයක්කාර, බෙන්තර ප්‍රාදේශිය ලේකම් වසන්ත විතානගේ,බෙන්තර ප්‍රදේශිය සභාවේ හිටපු විපක්ෂ නායක නිලන්ත මැදගොඩ යන මහත්වරු අතුළු පිරිසක් එක්වූහ ",
    "URL": "https://sinhala.news.lk//news/world-3/item/22514-2017-04-09-21-00-46",
    "Category": "development"
}