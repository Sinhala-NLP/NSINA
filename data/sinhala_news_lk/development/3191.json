{
    "Source": "https://sinhala.news.lk",
    "Timestamp": " දෙසැම්බර් 16, 2015",
    "Headline": "සිපිරි නිමැවුම් 2015",
    "News Content": "බන්ධනාගාර නේවාසිකයින්ගේ නිර්මාණ කුසලතාවයන් එළි දැක්වීම හා එම නිර්මාණ කුසලතාවයන් අගය කිරීමේ අරමුණින් ගාල්ල බන්ධනාගාර සේවා වනිතා ඒකකය විසින් සංවිධානය කරන “සිපිරි නිමැවුම් 2015 වෙළද ප්‍රදර්ශනය අද සහ හෙට ගාල්ල බන්ධනාගාර පරිශ්‍රයේදී පැවැත් වේ.\nප්‍රදර්ශනයේ සමාරම්භක උත්සවය ගාල්ල වැ.බ දිස්ත්‍රික් ලේකම් මාලනී ලොකුපෝතාගම මහත්මියගේ ප්‍රධානත්වයෙන් සහ  ගාල්ල මහෙස්ත්‍රාත් නිලුපුලී ලංකාපුර මෙනවියගේ සහභාගීත්වයෙන් පැවැත්විණි.  විසිතුරු අත්කම්, විසිතුරු පැල වර්ග, කාබනික පොහොර යෙදු එළවළු හා පළතුරු සහ ගෘහ උපකරණ ඇතුළු නිෂ්පාදන රැසක් මේ සඳහා ඉදිරිපත් කොට ඇත.  AP/DMU-Galle  ",
    "URL": "https://sinhala.news.lk//news/world-3/item/15309-2015",
    "Category": "development"
}