{
    "Source": "https://sinhala.news.lk",
    "Timestamp": " අගෝස්තු 02, 2014",
    "Headline": "ශ‍්‍රී ලංකාව හා පෝලන්තය අතර නව ගුවන් සේවා එකඟතාවක්",
    "News Content": "සිවිල් ගුවන් සේවා අමාත්‍යාංශ ලේකම් රවින්ද්‍ර රුබේරු මහතා සහ ශ්‍රී ලංකා සිවිල් ගුවන් සේවා අධිකාරියේ නියෝජිතයෝ පිරිසක් ශ‍්‍රී ලංකාව හා පෝලන්තය අතර නව ගුවන් සේවා එකඟතාවන් ඇතිකරගැනීමේ අරමුණින් පසුගියදා පෝලන්ත සංචාරයක නිරත වූහ.\nමෙම පිරිස පෝලන්ත ගුවන් සේවා උප සභිපතිනි Isabelle Szymajda-Wojtidchowska මහත්මිය ඇතුළු එරට අනෙකුත් සිවිල් ගුවන් සේවා ජ්‍යේෂ්ඨ නිලධාරින් සහ පෝලන්ත විදේශ කටයුතු අමාත්‍යංශය සමඟ සාකච්ඡා සිදුකර ඇත. දෙරට අතර ද්විපාර්ශ්වික සම්බන්ධතා තවදුරටත් වර්ධනය කරගැනීම හා නව ගුවන් සේවා එකඟතාවකට එළැඹීම මෙම සාකච්ඡාවල අපේක්ෂාවන් වී තිබේ.දෙරට අතර ගුවන් සේවා ක්ෂේත‍්‍රයේ ප්‍රවර්ධනය සදහා මෙහිදී අවබෝධතා ගිවිසුමකටද එළඹ තිබේ. මෙම සාකච්ඡාවල ප්‍රතිඵල සංචාරක සහ වෙළෙඳ ක්ෂේත‍්‍ර සංවර්ධනයට පමණක් නො ව දෙරට අතර ද්විපාර්ශ්වික සම්බන්ධතා තවදුරටත් වර්ධනයටද පහසුකම් සැලසේ. SDF ",
    "URL": "https://sinhala.news.lk//news/world-3/item/3530-2014-08-02-15-54-21/news/world-3/item/3473-2020-40",
    "Category": "development"
}