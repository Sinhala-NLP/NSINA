{
    "Source": "https://sinhala.news.lk",
    "Timestamp": " සැප්තැම්බර් 04, 2016",
    "Headline": "දේශගුණ විපර්යාස සමුළුව 07දා",
    "News Content": "පැරිස් දේශගුණ සම්මුතිය ක්‍රියාත්මක කිරීමේ ප්‍රගතිය පිළිබඳ ව ශ්‍රී ලංකාවේ පවත්වන ප්‍රථම සමුළුව වන \"දේශගුණ විපර්යාස පිළිබඳ සමුළුව - 2016\" 07, 08 යන දෙදින තුළ බණ්ඩාරනායක සම්මන්ත්‍රණ ශාලාවේ දී පැවැත්වේ.\n පරිසර යුක්ති කේන්ද්‍රය, පරිසර අමාත්‍යංශයේ දේශගුණ විපර්යාස පිළිබඳ කාර්යාලය, එක්සත් ජාතීන්ගේ සංවර්ධන වැඩසටහන සහ ජාන තාක්ෂණ ආයතනය එක්ව සංවිධානය කරන මෙම සමුළුව සඳහා දේශීය මෙන් ම විදේශීය පරිසර විශේෂඥයෝ, රාජ්‍ය නිලධාරීන් මෙන් සිවිල් සංවිධාන නියෝජිතයන් 200ක් පමණ සහභාගිවීමට නියමිතය. ශ්‍රී ලංකා ජර්මානු තානාපති කාර්යාලයේ පූර්ණ අනුග්‍රහය ඇති ව මෙම සමුළුව පවත්වයි. මෙම සමුළුව අවසානයේ දී මෙරට සියලු රාජ්‍ය ආයතන දේශගුණ විපර්යාස සඳහා සූදානම්වීමට ගෙන ඇති පියවර පිළිබඳ ව ඒකාබද්ධ තොරතුරු ප්‍රකාශයක් එළිදක්වනු ඇත.  ",
    "URL": "https://sinhala.news.lk//news/world-3/item/19388-07",
    "Category": "development"
}