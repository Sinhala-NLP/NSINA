{
    "Source": "https://sinhala.news.lk",
    "Timestamp": " දෙසැම්බර් 15, 2014",
    "Headline": "නුවරඑළිය වතු ප්‍රජාව වෙත නව හැඳුනුම්පත් දීමේ වැඩසටහන සාර්ථකයි",
    "News Content": "වතු ප්‍රජාව වෙත ජාතික හැදුනුම්පත් සහ තාවකාලික මැතිවරණ හැඳුනුම්පත් ලබා දීමේ ජංගම වැඩසටහනක් මේ දිනවල නුවරඑළිය දිස්ත්‍රික්කයේදී පැවැත්වේ.\nඑළඹෙන ජනාධිපතිවරණය සදහා ඡන්දය භාවිත කිරීමට සහ ස්වකීය අනන්‍යතාව තහවුරු කිරීම සදහා ජාතික හැඳුනුම්පත නොමැති ඡන්ද දායකයින් වෙත මැතිවරණ හැඳුනුම්පත් ලබා දීමේ මෙම ජංගම වැඩසටහන සඳහා බොහෝ පිරිස් සහභාගී වී සිටිති. මේ සඳහා මූල්‍ය දායකත්වය පැෆරල් සංවිධානය විසින් දරනු ලබන අතර නුවරඑළිය මැතිවරණ කටයුතු දෙපාර්තමේන්තුව විසින් මෙම වැඩසටහන සංවිධානය කරනු ලැබ තිබේ. දෙසැම්බර් මස 11, 12, 13, 14, 15 සහ 16 යන දිනයන්හි දී ස්ථාන දොළහක් කේන්ද්‍ර කොට ගෙන මෙම ජංගම හැඳුනුම්පත් ලබා දීමේ කඳවුරු පැවැත් වේ. ඒ අනුව අද (15) හඟුරන්කෙත ප්‍රාදේශීය ලේකම් කාර්යාලයේදී සහ හේවාහැට පුස්තකාලයේ දීත් හෙට (16) දින කොත්මලේ ප්‍රාදේශීය ලේකම් කාර්යාලය සහ මල්දෙනිය කෘෂි සේවා මධ්‍යස්ථානයේ දීත් මෙම ජංගම වැඩසටහන පැවැත් වේ.MAP/SH_dmu_nuwaraeliya  ",
    "URL": "https://sinhala.news.lk//news/world-3/item/8484-2014-12-15-08-25-28",
    "Category": "development"
}