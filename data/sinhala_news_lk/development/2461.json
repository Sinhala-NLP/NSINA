{
    "Source": "https://sinhala.news.lk",
    "Timestamp": " ජූනි 12, 2015",
    "Headline": "දේශීය වී වගාවේ ප්‍රථම ස්ථානය කළුතරට",
    "News Content": " කාබනික පොහොර භාවිත කොට දේශීය වී වර්ග වගාකිරීමේ ප්‍රමුඛතම දිස්ත්‍රික්කය බවට කළුතර දිස්ත්‍රික්කය පත් වී ඇත.\n මා වී, සුවදැල්, මඩතමාළු, පච්චපෙරුමාල් වැනි දේශීය වී වර්ග රැසක් කුඹුරු අක්කර 1000ක පමණ වගාකොට අක්කරයකට බුසල් අසූවට වටා ඉහළම අස්වැන්නක් ලබාගැනීමට කළුතර දිස්ත්‍රික්කය සමත්ව තිබේ. පසුගිය මහ කන්නය තුළ නියමු ව්‍යාපෘතියක් ලෙස කාබනික පොහොර භාවිතයෙන් ආරම්භකළ මෙම දේශීය වී වගාව අතිශය සාර්ථක වූ බව ගොවිජන සේවා සහකාර කොමසාරිස් බී.ඒ.එන්. දිල්රුක්ෂි මහත්මිය ප්‍රකාශ කරයි. ඉදිරි කන්නවලදී දේශීය වී වගාව තවදුරටත් ව්‍යාප්ත කිරීම ගොවිජන සේවා දෙපාර්තමේන්තුවේ බලාපොරොත්තුවයි. කාබනික පොහොර භාවිතයෙන් දේශීය වී වර්ග වගාකිරීමට ගොවීන් යොමුකරලීමේ රජයේ වැඩසටහන යටතේ කළුතර දිස්ත්‍රික්කය මෙම ව්‍යාපෘතිය ආරම්භ කොට තිබේ. DB / DMU Kalutara ",
    "URL": "https://sinhala.news.lk//news/world-3/item/11876-2015-06-12-04-37-12",
    "Category": "development"
}