{
    "Source": "https://sinhala.news.lk",
    "Timestamp": " ජනවාරි 08, 2016",
    "Headline": "ජනපති පදවි ප්‍රාප්තිය සමරා රුක් රෝපන වැඩසටහනක් නුවරඑළියේදි.",
    "News Content": "ජනපති පදවි ප්‍රාප්තියට වසරක් සම්පූර්ණය වීම නිමිත්තෙන් පැල සිටුවීමේ වැඩසටහනක්  අද දින නුවරඑළිය සහිරා විද්‍යාල පරිශ්‍රයේදි අධ්‍යාපන රාජ්‍ය අමාත්‍ය රාධා ක්‍රිෂ්ණා මහතාගේ ප්‍රධානත්වයෙන් සිදු විය.\nමෙම වැඩ සටහන නුවරඑළිය  දිස්ත්‍රික් ලේකම් හෙලන් මීගස්මුල්ල මහත්මියගේ උපදෙස් මත දිස්ත්‍රික් පරිසර ඒකකය මගින් සංවිධානය කර තිබු අතර  නුවරඑළිය ප්‍රාදේශිය ලේකම් කාර්යාලය, කලාප අධ්‍යාපන කාර්යාලය ඇතුළු රාජ්‍ය ආයතන රැසක් ඊට එක්ව සිටිහ.  මෙහිදි තෝරාගත් පාසල් වෙත පළතුරු පැල බෙදාදීමක්ද  රාජ්‍ය අමාත්‍ය රාධා ක්‍රිෂ්ණා මහතාගේ ප්‍රධානත්වයෙන්  සිදු විය.නුවරඑළිය දිස්ත්‍රික්කයේ ප්‍රාදේශිය ලේකම් කොට්ඨාශ 05 තුළ ද ජනපති පළමු පදවි ප්‍රාප්තිය සමරා පැල සිටුවීමේ වැඩසටහන්  ක්‍රියාත්මක විය. මෙයට සමගාමීව ජනපති අතුලු රජයට සෙත්පතා අද සවස නුවරඑළිය බෞද්ධ මධ්‍යස්ථානය ඇතුළු ආගමික ස්ථාන රැසක සර්ව ආගමික වතාවත් පැවැත් වීමට නියමිත බව දිස්ත්‍රික් ලේකම් හෙලන් මීගස්මුල්ල මහත්මිය පැවසීය. මෙම අවස්ථාවට නුවරඑළිය අතිරේක දිස්ත්‍රික් ලේකම් මල්ලිකා අමරසේකර, නුවරඑළිය ප්‍රාදේශිය ලේකම් සුජිවා බෝධිමාන්න යන මහත්මියන් ඇතුළු රාජ්‍ය නිළධාරින් හා පාසල් ළමුන් විශාල පිරිසක් එක්ව සිටිහ. AP/DMU-Nuwaraeliya  ",
    "URL": "https://sinhala.news.lk//news/world-3/item/15716-2016-01-08-08-37-45",
    "Category": "development"
}