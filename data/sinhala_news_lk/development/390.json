{
    "Source": "https://sinhala.news.lk",
    "Timestamp": " දෙසැම්බර් 02, 2014",
    "Headline": "හෝකන්දර විද්‍යාරාජ විද්‍යාලයේ ශිෂ්‍ය නායක නිල ලාංඡන පැළඳවීම අද",
    "News Content": "හෝකන්දර විද්‍යාරාජ මහා විද්‍යාලයේ 2014 – 2015 වසර සඳහා ශිෂ්‍ය නායක නිල ලාංඡන පැළඳවීම ඉදිකිරීම්, ඉංජිනේරු සේවා, නිවාස හා පොදු පහසුකම් අමාත්‍ය, කඩුවෙල සංවර්ධන කමිටුවේ සභාපති විමල් වීරවංශ මහතාගේ ප්‍රධානත්වයෙන් අද (02) පෙ.ව. 8.30ට එම විද්‍යාලයේ දී සිදු කෙරේ.\n එම විද්‍යාලයේ විදුහල්පති කේ.එම්.ඩී. නිමලසිරි මහතාගේ උපදේශකත්වයෙන් මෙම වැඩසටහන සංවිධානය කර ඇත.  විද්‍යාලයේ ශිෂ්‍ය නායක නායිකාවන් 40 දෙනෙකුට මෙදින නිල ලාංඡන පැළඳවීමට  නියමිතය. හෝකන්දර විද්‍යාරාජ මහා  විද්‍යාලය වසර 125ක් ඉපැරණි විදුහලකි. මෙහි මේ වන විට ශිෂ්‍යය ශිෂ්‍යාවන් 800කට  ආසන්න පිරිසක් ඉගෙනුම ලබන අතර පළමු වසරේ සිට 13 වසර දක්වා අධ්‍යාපන කටයුතු සිදුකරයි. මෙම අවස්ථාවට බස්නාහිර පළාත් සභා මන්ත්‍රීවරුන් වන හෙක්ටර් බෙත්මගේ, ප්‍රදීප් උඳුගොඩ, ජගත් කුමාර, මංජුල බුද්ධදාස යන මහත්වරු, ප්‍රාදේශීය දේශපාලන නියෝජිතයන්, ගුරු මහත්ම මහත්මීන්, දරු දැරියන් සහ දෙමව්පියන් ඇතුළු විශාල පිරිසක් සහභාගිවීමට නියමිතය. DB  ",
    "URL": "https://sinhala.news.lk//news/world-3/item/8017-2014-12-01-16-16-52",
    "Category": "development"
}