{
    "Source": "https://sinhala.news.lk",
    "Timestamp": " දෙසැම්බර් 23, 2014",
    "Headline": "බෝයගොඩ විහාරස්ථානයේ දානමය පිංකමක් වයඹ ප්‍රධාන අමාත්‍යවරයාගේ සහභාගීත්වයෙන්",
    "News Content": "වයඹ ප්‍රධාන අමාත්‍ය නීතිඥ දයාසිරි ජයසේකර මහතා බෝයගොඩ විහාරස්ථානයේ වැඩවාසය කරන වෑඋඩ විල්ලි හත්පත්තුවේ ප්‍රධාන සංඝනායක එළවිටිගම ඉන්ද්‍රරතන නායක හිමියන්ගේ 78 වෙනි ඡන්මදිනය නිමිත්තෙන් මල්වතු පාර්ශවයේ මහනායක තිබ්බොටුවාවේ ශ්‍රී සුමංගල නායක හිමිපාණන් වහන්සේ ඇතුළු නායක ස්වාමීන් වහන්සේලා, සාමනේර ස්වාමීන් වහන්සේලා 78 නමකට පැවැත්වූ දානමය පිංකම සඳහා සහභාගී විය.\n මෙම දානමය පිංකම පසුගිය සෙනසුරාදා (20) පෙරවරුවේ බෝයගොඩ විහාරස්ථානයේ දී පැවැත්විණි. අමාත්‍යවරයා විසින් එහිදී ''සාධාරණ සමාජයක් සඳහා වූ ව්‍යාපාරය\" හි කැඳවුම්කරු මාදුළුවාවේ සෝභිත හිමියන් වෙත පිරිකර ද පූජා කරන ලදී.  එහිදී ප්‍රධාන අමාත්‍යවරයා සෝභිත හිමියන් සමඟ බොහෝ ලෙන්ගතු සුහද කතා බහක ද නිරත විය. අමාත්‍යවරයා සහ සෝභිත හිමියන් අතර “සාධාරණ සමාජයක් සඳහා වූ ව්‍යාපාරය“ පිළිබඳවත් දේශපාලන කටයුතු පිළිබඳවත් එම අවස්ථාවේ දී කතා බහට ලක් විය. SDF ",
    "URL": "https://sinhala.news.lk//news/world-3/item/8729-2014-12-23-04-37-51",
    "Category": "development"
}