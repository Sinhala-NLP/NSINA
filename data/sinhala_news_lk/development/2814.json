{
    "Source": "https://sinhala.news.lk",
    "Timestamp": " දෙසැම්බර් 04, 2014",
    "Headline": "අගරපතන දෙමළ මහා විදුහලේ වාර්ෂික තෑගි ප්‍රදානෝත්සවය පශු සම්පත් හා ග්‍රාමිය ප්‍රජා සංවර්ධන අමාත්‍යවරයාගේ ප්‍රධානත්වයෙන්",
    "News Content": "පශු සම්පත් හා ග්‍රාමිය ප්‍රජා සංවර්ධන අමාත්‍ය ආරුමුගන් තොන්ඩමාන් මහතාගේ ප්‍රධානත්වයෙන් ඊයේ (03) පෙරවරුවේ තලවාකැලේ, අගරපතන දෙමළ මහා විදුහලේ වාර්ෂික තෑගි ප්‍රදානෝත්සවය පැවැත්විණි.\n පාසල් සිසු සිසුවියන්ගේ අලංකාර නර්තන අංගයන්ගෙන් සමන්විත මෙම උත්සවය පාසල් ශ්‍රවණාගාරයේ දී පැවැත්විය. මෙහි දී අමාත්‍යවරයා විසින් 2013 වර්ෂයේ සාමාන්‍ය පෙළ ඉතා විශිෂ්ට ලෙස සමත්ව දක්ෂතා දැක්වූ සිසු සිසුවියන් හට තෑගි සහ සහතිකපත් ප්‍රදානය සිදු කරන ලදී. මහින්ද චින්තනයේ යෝජිත දුෂ්කර ප්‍රදේශයන් හි පාසල්වල ඉගෙනුම ලබන සිසු සිසුවියන් සඳහා සපත්තු යුගල බැගින් බෙදා දීම ද මෙහි දී සිදු කෙරිණි.  මෙම අවස්ථාව සඳහා ආර්ථික සංවර්ධන නියේජ්‍ය අමාත්‍ය මුත්තු සිවලංගම් මහතා, මධ්‍යම පළාත් සමාජීක එම්. රමේෂ් මහතා සහ ශක්තිවේල් මහතා ඇතුළු උසස් නිලධාරීහු පිරිසක් සහභාගි වී සිටියහ. SDF ",
    "URL": "https://sinhala.news.lk//news/world-3/item/8123-2014-12-04-04-51-10",
    "Category": "development"
}