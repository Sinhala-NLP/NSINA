{
    "Source": "https://sinhala.news.lk",
    "Timestamp": " අප්‍රේල් 19, 2016",
    "Headline": "මාතර - සැහැල්ලු පන්දු ක්‍රිකට් තරඟාවලිය අද",
    "News Content": "සිංහල හා දෙමළ අලුත් අවුරුදු උත්සවයට සමගාමීව මාතර දිස්ත්‍රික් ලේකම් කාර්යාලය වාර්ෂිකව සංවිධානය කරන දිස්ත්‍රික් ලේකම් කාර්යාලීය ඵලදායිතා කව අතර සුහදතාව වර්ධනය කිරීමේ අරමුණින් පවත්වනු ලබන සැහැල්ලු පන්දු  ක්‍රිකට් තරඟාවලියක් අද (19) මාතර කොටුව - මහින්ද විජේසේකර ක්‍රීඩාංගණයේ දී පැවැත්වීමට කටයුතු සංවිධානය කර තිබේ.\nසීමිත ඕවර හතකින් හා තරඟවට නවයකින් සමන්විත මෙම ක්‍රිකට් තරඟාවලිය සඳහා කණ්ඩායම් නවයක් සහභාගි වන අතර එක් කණ්ඩායමක් සඳහා තරඟ කරුවන් හත් දෙනෙකු සහ තරඟ කාරියන් තිදෙනෙකු බැගින් සහභාගි වේ. පන්දු යැවීම හා පන්දුවට පහර දීම යන අංශ දෙක සඳහා ම තරඟකාරියන් වෙනුවෙන් ඕවර දෙකක් වෙන් කිරීම අනිවාර්ය වේ.ශක්ති, එකමුතු, තුළිත,ප්‍රදීප, අලුත් අස්වැන්න, දක්ෂිණ, සමෘද්ධි, සමගි, සංඛ්‍යාන, හිරු, වීර හා විනිවිද යනාදී ඵලදායිතා කව මේ සඳහා සහභාගි වීමට නියමිත ය. මාතර දිස්ත්‍රික් ලේකම් ඊ.ඒ.සී. විදානගමාච්චි මහත්මියගේ උපදෙස් මත මෙම ක්‍රිකට් තරඟාවලිය සංවිධානය කෙරේ. ",
    "URL": "https://sinhala.news.lk//news/world-3/item/17271-2016-04-19-06-14-32",
    "Category": "development"
}