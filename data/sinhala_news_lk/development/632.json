{
    "Source": "https://sinhala.news.lk",
    "Timestamp": " ජූලි 17, 2014",
    "Headline": "සමාජ ඒකාබද්ධතා කථික තරගයේ ත්‍යාග ප්‍රදානෝත්සවය 21දා",
    "News Content": "සමාජ ඒකාබද්ධතා සතිය - 2014 වෙනුවෙන් රාජ්‍ය භාෂා කොමිෂන් සභාව මගින් සංවිධානය කරන ලද බස්නාහිර පළාත් පාසල් විවෘත කේවල කථික තරගයේ අවසන් වටය හා ත්‍යාග ප්‍රදානෝත්සවය පැවැත්වීමට සියලු ම කටයුතු යොදා ඇත.\n මෙම උත්සවය මේ මස 21 වන දින ප.ව. 1.30ට ශ්‍රී ලංකා පදනම් ආයතනයේදී  පැවැත්වෙන අතර උත්සවයේ ප්‍රධාන ආරාධිතයා වශයෙන් ජාතික භාෂා හා සමාජ ඒකාබද්ධතා අමාත්‍ය වාසුදේව නානායක්කාර  මහතා සහභාගිවීමට නියමිතය.  බස්නාහිර පළාත් විවෘත කථික තරගයේ අවසන් වටය එදින පැවැත්වෙන අතර, ජයග්‍රහණය කරනු ලබන පාසල් සිසුන් වෙත ත්‍යාග හා කුසලාන බෙදා දීම එම අවස්ථාවේදී සිදු කෙරේ. ECB/RU_cmu ",
    "URL": "https://sinhala.news.lk//news/world-3/item/2921-2014-07-17-9",
    "Category": "development"
}