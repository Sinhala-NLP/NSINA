{
    "Source": "https://sinhala.news.lk",
    "Timestamp": " දෙසැම්බර් 04, 2015",
    "Headline": "කාන්තා ක්ෂේත්‍ර නිලධාරීන් 921 දෙනෙකුට යතුරු පැදි ප්‍රදානය කෙරේ",
    "News Content": "කුරුණෑගල දිස්ත්‍රික්කයේ කාන්තා නිලධාරීන් 921 දෙනෙකුට යතුරුපැදි ප්‍රදානය කිරීම  පසුගියදා කුරුණෑගල උඩබදලව ක්‍රිඩාංගනයේදී පැවැත්විණි. \nග්‍රාමීය මට්ටමින් සේවය කරන පවුල් සෞඛ්‍ය, දිවිනැගුම, සමාජ සේවා ,තාක්ෂණික සේවා ආදී විවිධ සේවාවන්ට අයත් නිලධාරිණියන් සදහා මෙහිදී යතුරුපැදි හිමිවිය. රාජ්‍ය සේවය කඩිනම් කිරීමේ අරමුණින් රජය විසින් සහන මිලට ලබා දෙන මෙම යතුරු පැදි ප්‍රයෝජනයට ගනිමින් ග්‍රාමීය ජනතාවට උපරිම සේවයක් සලසන ලෙස මෙම අවස්ථාවට සහභාගි වෙමින් කුරුණෑගල දිස්ත්‍රික් ලේකම් ගාමිණි ඉලංගරත්න මහතා පැවසීය. මෙම අවස්ථාවට වයඹ පළාත් ප්‍රධාන අමාත්‍ය ධර්මසිරි දසනායක මහතාද සහභාගි විය. AP/DMU-Kurunegala ",
    "URL": "https://sinhala.news.lk//news/world-3/item/15024-921",
    "Category": "development"
}