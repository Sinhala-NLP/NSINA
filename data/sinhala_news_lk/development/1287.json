{
    "Source": "https://sinhala.news.lk",
    "Timestamp": " ජූනි 13, 2015",
    "Headline": "ගොවි සම්මාන - 2015",
    "News Content": "කෘෂිකර්ම අමාත්‍යාංශය හා ජාතික කෘෂි ව්‍යාපාර මණ්ඩලය එක්ව සංවිධානය කරනු ලබන ගොවි සම්මාන - 2015 උළෙල අගෝස්තු 08 දින කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවැත්වීමට නියමිතය.\n Ag-Biz හා Profoods/ Propack - 2015 ප්‍රදර්ශනයට සමගාමීව පැවැත්වෙන ගොවි සම්මාන - 2015 උළෙල සඳහා ඉදිරිපත් වන ගොවි මහත්වරුන්ගේ සිංහල හෝ දෙමළ භාෂාවෙන් සම්පූර්ණ කරන ලද අයදුම්පත් ජාතික කෘෂි ව්‍යාපාර මණ්ඩලය, අංක 50, නවම් මාවත, කොළඹ 02 ලිපිනයට 2015 ජූලි 03 දිනට පෙර යොමු කළ යුතුයි. ඊට අදාළ අයදුම්පත් ජාතික කෘෂි ව්‍යාපාර මණ්ඩල ප්‍රධාන කාර්යාලයෙන්, කෘෂිකර්ම දෙපාර්තමේන්තුවේ දිස්ත්‍රික් කාර්යාල, දිවයින පුරා පිහිටි කෘෂිද්‍රව්‍ය අලෙවි නියෝජිතයන් හා ගොවි ගොවිජන සේවා මධ්‍යස්ථානවලින් ද ලබාගත හැකියි. NDH ",
    "URL": "https://sinhala.news.lk//news/world-3/item/11816-2015",
    "Category": "development"
}