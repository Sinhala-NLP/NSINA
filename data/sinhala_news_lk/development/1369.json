{
    "Source": "https://sinhala.news.lk",
    "Timestamp": " ජනවාරි 03, 2015",
    "Headline": "ඉදිරියේදී පැවැත්වෙන විභාග",
    "News Content": "ශ්‍රී ලංකා විගණන සේවයේ II පන්තියේ II ශ්‍රේණියේ විගණන අධිකාරීවරුන් බඳවා ගැනීමේ විවෘත තරග විභාගය - 2014; ලබන 17, 18 හා 24 යන දිනයන්හි දී කොළඹ දී පමණක් පැවැත්වෙන බව විභාග දෙපාර්තමේන්තුව පවසයි.\nමේ සඳහා අයදුම්කරුවන් 1,801 දෙනෙකු පෙනීසිටීමට නියමිතය.ශ්‍රී ලංකා පොලිස් සේවයේ පරිවාස/ වැඩබලන සහකාර පොලිස් අධිකාරීවරුන්/ වරියන් සඳහා වන කාර්යක්ෂමතා කඩඉම් විභාගය සහ දෙවන භාෂාව පිළිබඳ පරීක්ෂණය - 2014(II) විභාගය ජනවාරි 24 දින කොළඹදී පමණක් පැවැත්වෙනු ඇත.ශ්‍රී ලංකා තාක්ෂණ සේවයේ II ශ්‍රේණියේ \"ආ\" ඛණ්ඩයේ නිලධාරීන් සඳහා වන කාර්යක්ෂමතා කඩඉම් විභාගය - 2014;  ජනවාරි 24 දින කොළඹදී පමණක් පැවැත්වීමට නියමිතය.ශ්‍රී ලංකා තාක්ෂණ සේවයේ II ශ්‍රේණියේ \"අ\" ඛණ්ඩයේ නිලධාරීන් සඳහා වන කාර්යක්ෂමතා කඩඉම් විභාගය - 2014; ද ජනවාරි 25 දින කොළඹදී පමණක් පැවැත්වීමට නියමිත බව විභාග දෙපාර්තමේන්තුව වැඩිදුරටත් සඳහන් කළේය.NDH ",
    "URL": "https://sinhala.news.lk//news/world-3/item/8960-2015-01-02-06-57-26",
    "Category": "development"
}