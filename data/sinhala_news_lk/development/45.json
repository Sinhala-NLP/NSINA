{
    "Source": "https://sinhala.news.lk",
    "Timestamp": " පෙබරවාරි 05, 2015",
    "Headline": "ළමා අපයෝජනය පිළිබඳ රාජ්‍ය නිලධාරීන් දැනුවත් කිරීමේ වැඩසටහන හෙට ගම්පහ දී",
    "News Content": "ළමා අපයෝජනයට එරෙහි ව නීතිය ක්‍රියාත්මක කිරීමේදී පවතින නීතිමය තත්ත්වය පිළිබඳ ව රාජ්‍ය නිලධාරීන් දැනුවත් කිරීමේ විශේෂ වැඩසටහනක් සිකුරාදා (06) ගම්පහ දිස්ත්‍රික් ලේකම් කාර්යලයීය ශ්‍රවණාගාරයේ දී පැවැත්වේ.\nමේ වැඩසටහන ගම්පහ දිස්ත්‍රික් ලේකම් කාර්යාලය හා පරිවාස හා ළමාරක්ෂක දෙපාර්තමේන්තුව එක්ව සංවිධානය කරනු ඇත.ළමා අපයෝජනයට එරෙහි ව නීතිය ක්‍රියාත්මක කිරීමේදී පවතින නීතිමය තත්ත්වය පිළිබඳ ව මෙන්ම ළමා සංවර්ධනයට හිතකර පවුල් පරිසරයක් කෙසේ සකස් කළ යුතු ද යන්න පිළිබඳවත් රාජ්‍ය නිලධාරීන් 100ක් දැනුවත් කිරීමත් මෙහිදී සිදු කෙරේ.මෙහි ප්‍රධාන දේශනය ළමා හා කාන්තා කාර්යාංශයේ මහජන සම්බන්ධතා අංශයේ ස්ථානාධිපති පොලිස් පරීක්ෂක මනෝජ් සමරසේකර මහතා විසින් සිදු කරනු ඇත. ගම්පහ දිස්ත්‍රික්කයේ රාජකාරියේ නිරත ළමා හිමිකම් ප්‍රවර්ධන නිලධාරීන්, දිස්ත්‍රික් ලේකම් කාර්යාලයේ ක්ෂේත්‍ර නිලධාරීන්, පවුල් සෞඛ්‍ය සේවා නිලධාරීන් මේ වැඩසටහන සඳහා සහභාගිවීමට නියමිතය.NDH/dmu gampaha ",
    "URL": "https://sinhala.news.lk//news/world-3/item/9517-2015-02-05-05-41-33",
    "Category": "development"
}