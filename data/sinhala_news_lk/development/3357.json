{
    "Source": "https://sinhala.news.lk",
    "Timestamp": " ජූලි 09, 2015",
    "Headline": "ප්‍රවෘත්ති දෙපාර්තමේන්තුවෙන් පාසල් සිසුන්ට වැඩමුළුවක්",
    "News Content": "රජයේ ප්‍රවෘත්ති දෙපාර්තමේන්තුව සංවිධානය කළ ක්ෂේත්‍ර අධ්‍යයන වැඩමුළුවක් වේයන්ගොඩ, ජනාධිපති විද්‍යාලයේ සිසු සිසුවියන්ගේ සහභාගිත්වයෙන් රජයේ ප්‍රවෘත්ති අධ්‍යක්ෂ ජනරාල් ආචාර්ය දර්ශනී ගුණතිලක මහත්මියගේ ප්‍රධානත්වයෙන් පසුගියදා පැවැත්විණි.\n දෙපාර්තමේන්තුව සතු සංරක්ෂිත කැමරා සහ උපාංග පිළිබඳ, ප්‍රවෘත්ති නිවේදන, මාධ්‍ය ආවරණයක්  ඉල්ලුම් කිරීම, ප්‍රවෘත්ති සාකච්ඡා, රජයේ චිත්‍රපට අංශය, වීඩියෝ වැඩසටහන් තිර පිටපත්, ප්‍රචාරක දැන්වීමක තිර පිටපත, රජයේ නිල පුවත් වෙබ් අඩවිය, යනාදීය පිළිබඳ දැනුම  රැස් කරගැනීමට මෙම සිසුන් පිරිසකට මෙහිදී අවස්ථාව ලැබිණි. අද්‍යතන ලෝකයට ගැළපෙන ආකාරයෙන් නවීන තොරතුරු තාක්ෂණයත් සමඟ  නව දැනුම සොයා යන  පාසල් සිසුන් වෙනුවෙන් මෙවැනි ක්ෂේත්‍ර අධ්‍යයන වැඩමුළු මහත් පිටුබලයක් වේ. kpm    ",
    "URL": "https://sinhala.news.lk//news/world-3/item/12377-2015-07-09-05-50-33",
    "Category": "development"
}