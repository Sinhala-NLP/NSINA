{
    "Source": "https://sinhala.news.lk",
    "Timestamp": " සැප්තැම්බර් 21, 2016",
    "Headline": "තංගල්ල බස් ඩිපෝව ප්‍රතිසංස්කරණයට රුපියල් ලක්ෂ 25 ක්",
    "News Content": "අනාගතය වෙනුවෙන් රැකගතයුතු ජාතික සම්පත් විනාශ වීමට ඉඩහැරීම දැකීම කිසිසේත් ඉවසා සිටීමට නොහැකි හද පාරන දසුනක් බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පැවසීය .\nඅමාත්‍යවරයා මේ බව පැවසුයේ අබලන්ව විනාශ වෙමින් පවතින තංගල්ල ඩිපෝවේ , අංගනය , සේවක විවේකාගාර ගොඩනැගිල්ල ඇතුළු පරිශ්‍රය නිරීක්ෂණය කිරීමෙන් අනතුරුවය . මෙලෙස දැඩි ලෙස විනාශ වෙමින් පවතින තංගල්ල බස් ඩිපෝවේ ප්‍රතිසංස්කරණ කටයුතු එහිදී රාජ්‍ය අමාත්‍ය දිලිප් වෙදආරච්චි මහතා අතින් ආරම්භ කෙරිණ . මේ සදහා රුපියල් ලක්ෂ 25 කට අධික මුදලක් වැය කිරීමට නියමිතය . වසර සියකට වඩා පැරණි මෙම බස් ඩිපෝව වසර 40කින් පමණ ප්‍රතිසංස්කරණයකට ලක් කර නොමැති බවට සේවකයෝ එහිදී පෙන්වා දුන්හ . එය නිරීක්‍ෂණය කළ දිලිප් වෙදආරච්චි මහතා මෙවැනි මහජන දේපළ මෙලෙස විනාශ වීමට ඉඩදිය නොහැකි බව අවධාරණය කර එහි අලුත්වැඩියා කටයුතු කඩිනමින් සිදු කිරීමට අවශ්‍ය සියළු පියවර ගන්නා බවද , සේවක නේවාසිකාගාරයත් ඉක්මනින්ම අළුත් වැඩියා කර දෙන බවද පැවසීය. AP  ",
    "URL": "https://sinhala.news.lk//news/world-3/item/19630-25",
    "Category": "development"
}