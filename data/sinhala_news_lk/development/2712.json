{
    "Source": "https://sinhala.news.lk",
    "Timestamp": " දෙසැම්බර් 10, 2014",
    "Headline": "ඩෙංගු බවට සැක කෙරෙන රෝගීන් 42,207ක්",
    "News Content": "2014 මේ දක්වා කාලය තුළ දී ඩෙංගු බවට සැක කෙරෙන රෝගීන් 42,207ක් දිවයින මුළුල්ලෙන්ම සෞඛ්‍ය අමාත්‍යංශයේ වසංගත රෝග විද්‍යා ඒකකයට වාර්තා වී ඇති බව එම ඒකකය පවසයි.\nඩෙංගු රෝගීන්ගෙන් ආසන්න වශයෙන් 55.74%ක් පමණ වාර්තා වී ඇත්තේ බස්නාහිර පළාතෙනි. වැඩි ම ඩෙංගු රෝගීන් සංඛ්‍යාවක් වාර්තා වී තිබෙන්නේ  25 වන සතිය තුළදීය.මදුරුවන් බෝවීමට ඉඩ ඇති ස්ථාන පරිසරයෙන් අඛණ්ඩව ඉවත් කිරීමේ අවශ්‍යතාව මෙම තත්ත්වය මඟින් පෙන්නුම් කෙරේ. එමෙන්ම උණ රෝගය වැළඳීමෙන් දින තුනක් ඉකුත් වූ පසුත් රෝගය පවතී නම් වෛද්‍ය ප්‍රතිකාර ලබා ගැනීම වැදගත් වන බව ද වසංගත රෝග විද්‍යා ඒකකය පවසයි.NDH ",
    "URL": "https://sinhala.news.lk//news/world-3/item/8326-42-207",
    "Category": "development"
}