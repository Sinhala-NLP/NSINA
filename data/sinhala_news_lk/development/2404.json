{
    "Source": "https://sinhala.news.lk",
    "Timestamp": " දෙසැම්බර් 21, 2017",
    "Headline": "තිරප්පනේ ප්‍රාදේශීය සභාවේ නාමයෝජනා පත්‍රයක් ප්‍රතික්ෂේප වෙයි",
    "News Content": "අදියර දෙකකදී පැවැති පළාත් පාලන මැතිවරණය සඳහා වන නාමයෝජනා භාර ගැනීමේ දී අනුරාධපුර දිස්ත්‍රික්කය සඳහා නාමයෝජනා පත්‍ර 101 ක් ඉදිරිපත් වූ බව අනුරාධපුර දිස්ත්‍රික් තේරීම්භාර නිලධාරී , ආර්.එම්.වන්නිනායක මහතා පැවසී ය.\nඉන් එක් නාමයෝජනාවක් සම්පුර්ණයෙන්ම ප්‍රතික්ෂේප විය. එලෙස ප්‍රතික්ෂේප වුයේ , තිරප්පනේ ප්‍රාදේශිය සභාවට අයත් ශ්‍රී ලංකා පොදුජන පෙරමුණේ , නාමයෝජනා පත්‍රයයි. පක්ෂ ලේකම්වරයා විසින් නාමයෝජනා පත්‍රය විධිමත් පරිදි සහතික කර නොතිබීම ඊට හේතුවයි. නාමයෝජනා පත්‍ර තුනක නම් තුනක් පමණක් ප්‍රතික්ෂේප වීමක් ද වාර්තා විය. අනුරාධපුර දිස්ත්‍රික්කය සඳහා එක්සත් ජාතික පක්ෂය , ශ්‍රී ලංකා නිදහස් පක්ෂය, ශ්‍රී ලංකා පොදුජන පෙරමුණ ,ශ්‍රී ලංකා මුස්ලිම් කොංග්‍රසය, ජනතා විමුක්ති පෙරමුණ යන පක්ෂ මෙවර තරග වදී. පළාත් පාලන ඡන්ද විමසීම සඳහා අනුරාධපුර දිස්ත්‍රික්කයෙන් ස්වාධින කණ්ඩායම් නවයක් ද ඉදිරිපත්ව සිටින බව එම දිස්ත්‍රික් තේරීභාර නිලධාරී වැඩිදුරටත් සඳහන් කරයි. ",
    "URL": "https://sinhala.news.lk//news/world-3/item/26742-2017-12-21-12-21-17",
    "Category": "development"
}