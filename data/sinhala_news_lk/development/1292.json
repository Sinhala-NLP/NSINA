{
    "Source": "https://sinhala.news.lk",
    "Timestamp": " අප්‍රේල් 06, 2017",
    "Headline": "ජුකී මැෂින් පුහුණු මධ්‍යස්ථානයක්",
    "News Content": "ග්‍රාමීය කාන්තා ආරථිකය සවිබල ගැන්වීමේ අරමුණින් ජුකී මැෂින් පුහුණු මධ්‍යස්ථානයක් දරණියගල දී ආරම්භ කළ බව කෑගල්ල දිස්ත්‍රික් මාධ්‍ය ඒකකය සඳහන් කරයි.\nකර්මාන්ත හා වානිජ කටයුතු රාජ්‍ය අමාත්‍යාංශයේ පූර්ණ අධික්ෂණය යටතේ මෙහි කටයුතු සිදු කරයි. කණ්ඩායම් වශයෙන් මෙහි පුහුණුවීම් නොමිලේ ලබාදෙන අතර පුහුණු කාලය මාස හයකි. පුහුණුව අවසානයේ දි රුපියල් පනස් දහසක් වටිනා ජුකී මැෂින්මක් නොමිලේ අමාත්‍යාංය විසින් ලබාදෙනු ලැබේ. මෙවැනි මධ්‍යස්ථාන කිහිපයක් කෑගල්ල දිස්ත්‍රික්කයේ මැතිවරණ කොට්ඨාස කිහිපයක ආරම්භ කර තිබේ. දැරණියගල මධ්‍යස්ථානය විවෘත කිරීමේ අවස්ථාවට ප්‍රධාන ආරාධිතයා ලෙස කර්මාන්ත හා වානිජ කටයුතු රාජ්‍ය අමාත්‍ය චම්පික ප්‍රේමදාස මහතා සහභාගි වූ අතර මෙම අවස්ථාවට සබරගමුව පළාත් සභා මන්ත්‍රි රංජිත් පොල්ගම්පොල මහතා ද සහභාගි වී සිටියේය. ",
    "URL": "https://sinhala.news.lk//news/world-3/item/22446-2017-04-06-06-03-06",
    "Category": "development"
}