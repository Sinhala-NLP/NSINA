{
    "Source": "https://sinhala.news.lk",
    "Timestamp": " නොවැම්බර් 12, 2014",
    "Headline": "වයඹ පළාතේ පාසල්වලට ගුරුවරු 3000ක්",
    "News Content": "වයඹ පළාතේ පාසල්වලට සියලු ම විෂයන් ආවරණය වන පරිදි ගුරුවරුන් 3000ක් බඳවා ගැනීමට කටයුතු කරන බව ප්‍රධාන අමාත්‍ය නීතිඥ දයාසිරි ජයසේකර මහතා පැවසීය.\n අමාත්‍යවරයා එසේ ප්‍රකාශ කළේ ඊයේ (11) ආරම්භ වූ හය වන  වයඹ පළාත් සභාවේ දෙවෙනි අය වැය ප්‍රකාශ කිරීමේ විවාදයට සහභාගී වෙමිනි. එහිදී වැඩිදුරටත් අමාත්‍යවරයා කියා සිටියේ,  එම අය වැය යටතේ ඉදිරියේ දී සෑම විෂයකින් ම බඳවාගන්නා ගුරුවරුන් වෙනුවෙන් ප්‍රතිපාදන  ජනාධිපතිතුමාගේ උපදෙස් පරිදි මධ්‍යම රජයෙන් අනුමත වී ඇති බවය.  පාසල්වලට බඳවාගන්නා ගුරුවරුන් වෙනුවෙන් ඉදිරියේ දී ඒ ඒ විෂයන් වෙනුවෙන් සම්මුඛ පරීක්ෂණ පැවැත්වීමට නියමිත බව ද අමාත්‍යවරයා සඳහන් කරයි.  DB  ",
    "URL": "https://sinhala.news.lk//news/world-3/item/7299-3000",
    "Category": "development"
}