{
    "Source": "https://sinhala.news.lk",
    "Timestamp": " ජූනි 06, 2014",
    "Headline": "ජගත් පරිසර දිනයට සමගාමීව උතුරු මැද පළාතෙත් වැඩසටහන්",
    "News Content": "ජගත් පරිසර දිනයට සමගාමීව උතුරු මැද පළාත් ප්‍රධාන උත්සවය ඊයේ (05) දිඹුලාගල ආරණ්‍ය සේනාසනයේදී පැවැත්විණි.\nමේ අනුව දිඹුලාගල, මඩකළපුව මංසන්ධියේ සිට දිඹුලාගල ආරණ්‍ය සේනාසනය දක්වා පරිසරය රැකගැනීමේ අගය පෙන්වීමේ පාගමනක් සංවිධානය කොට තිබුණි. පාසල් සිසුන්, පෞද්ගලික හා රාජ්‍ය අංශවල නිලධාරීහු රැසක් මේ සඳහා එකවූහ.මෙදින ම දිඹුලාගල ආරණ්‍ය සේනාසනයේදී අටවිසි බෝධීන් වහන්සේලා රෝපණය කිරීම ද සිදු කෙරිණි. උතුරු මැද පළාත් කෘෂිකර්ම හා පරිසර අමාත්‍යාංශය මෙය සංවිධානය කර තිබේ.මේ අවස්ථාවට උතුරු මැද පළාත් ආණ්ඩුකාර කරුණාරත්න දිවුල්ගනේ, පළාත් ප්‍රධාන අමාත්‍ය එස්.එම්. රංජිත් සමරකෝන්, උතුරු මැද පළාත් කෘෂිකර්ම හා පරිසර අමාත්‍ය පුංචිබණ්ඩා රත්නායක යන මහත්වරු එක්ව සිටියහ. NDH/WK-BG-dmu polonnaruwa ",
    "URL": "https://sinhala.news.lk//news/world-3/item/1747-2014-06-05-16-55-37",
    "Category": "development"
}