{
    "Source": "https://sinhala.news.lk",
    "Timestamp": " ඔක්තෝබර් 26, 2015",
    "Headline": "භාෂා දෙපාර්තමේන්තුවෙන් දෙවන භාෂා හැදෑරුවන්ට සහතික පත් පිරිනැමේ",
    "News Content": "රාජ්‍ය භාෂා දෙපාර්තමේන්තුවේ 2014 දෙවන අර්ධ වාර්ෂිකයේ භාෂා පාඨමාලාව සාර්ථකව සම්පූර්ණ කළ සිසුන් සඳහා  සහතික පත්‍ර ප්‍රදානය කිරීම අද (26) ජාතික සංවාද පිළිබඳ අමාත්‍ය මනෝ ගනේෂන් මහතාගේ ප්‍රධානත්වයෙන් රාජ්‍ය භාෂා දෙපාර්තමේන්තුවේ දී සිදු විය.\n එහිදී මාස 06ක් පුරා සිංහල හා දෙමළ භාෂා පුහුණුව ලැබූවන් 500කට අධික පිරිසක් සහතික පත් හිමිකරගත්හ. මෙම අවස්ථාවට ජාතික සංවාද පිළිබඳ අමාත්‍යංශයේ ලේකම් වී.බී.පී. කේ. වීරසිංහ, රාජ්‍ය භාෂා කොමසාරිස් නිතීඥ ඩබ්.ඒ. ජයවික්‍රම මහත්ම මහත්මීහු ඇතුළු විශාල පිරිසක් එක්ව සිටියහ. ",
    "URL": "https://sinhala.news.lk//news/world-3/item/14233-2015-10-26-07-09-55/news/world-3/item/14128-2015-10-21-06-12-42",
    "Category": "development"
}