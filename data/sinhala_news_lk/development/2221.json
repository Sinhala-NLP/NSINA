{
    "Source": "https://sinhala.news.lk",
    "Timestamp": " අගෝස්තු 30, 2017",
    "Headline": "කුරුණෑගල දිස්ත්‍රික්කයේ ප්‍රාදේශීය ලේකම් කොට්ඨාශ 24 ක ජනතාවට පානීය ජලය සැපයේ",
    "News Content": "වියළි කාලගුණ තත්වය හේතුවෙන් ජල හිගයට මුහුණ පා ඇති කුරුණෑගල දිස්ත්‍රික්කයේ ප්‍රාදේශීය ලේකම් කොට්ඨාශ 24 කට ආයත් ග්‍රාම නිලධාරි වසම් 492 ක පවුල් 70454 කට මේ වන විට ආපදා කළමණාකරණ අමාත්‍යාංශය හරහා පානීය ජලය බෙදා දෙන බව කුරුණෑගල දිස්ත්‍රික් ලේකම් ගාමිණි ඉලංගරත්න මහතා ප්‍රකාශ කරයි.\nකුරුණෑගල දිස්ත්‍රික්කයේ අති ප්‍රාදේශීය ලේකම් කොට්ඨාශ 30 න් ඉබ්බාගමුව , ගනේවත්ත, රිදීගම , මාවතගම , කුරුණෑගල හා බමුණාකොටුව යන ප්‍රාදේශීය ලේකම් කොට්ඨාශ 06 හැර දිස්ත්‍රික්කයේ ප්‍රාදේශීය ලේකම් කොට්ඨාශ 26 කට මෙසේ ජලය බෙදා හැරේ.එසේම නියං තත්වය හේතුවෙන් කුරුණෑගල දිස්ත්‍රික්කයේ ඇති ග්‍රාම නිලධාරි වසම් 1610 ට අයත් පවුල් 204760 ක් සදහා නියං සහනාධාර වැඩසටහන මේ වන විට ක්‍රියාත්මක කර ඇත. මෙහිදී පවුලේ සාමාජිකයින් දෙදෙනෙකු සිටින පවුලක් සදහා සති දෙකකට රුපියල් 2000 ක් වටිනා වියළි ආහාර ද්‍රව්‍ය ද පවුලක සාමාජිකයින් 03 හෝ ඊට වැඩි සාමාජිකයින් සිටින පවුලක් සදහා සති දෙකකට රුපියල් 2500 ක වියළි ආහාර ද්‍රව්‍ය සමූපකාර අලෙවිසැල් හරහා සැපයීමට කටයුතු යොදා ඇත.DMU/Kurunegala ",
    "URL": "https://sinhala.news.lk//news/world-3/item/24763-24",
    "Category": "development"
}