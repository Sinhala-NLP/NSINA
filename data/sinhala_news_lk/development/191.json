{
    "Source": "https://sinhala.news.lk",
    "Timestamp": " මැයි 15, 2015",
    "Headline": "මාතලේ ආබාධිත පුද්ගලයන්ට ස්වයං රැකියා පුහුණුවක්",
    "News Content": "මාතලේ සමාජ සේවා සංගමය හා සිංහල නගරය සමාජ සත්කාරක ඒකකය මාතලේ ප්‍රාදේශිය ලේකම් කොට්ඨාශයේ ආබාධිත පුද්ගලයින්ගේ ජීවන තත්ත්වය නඟා සිටුවිමේ අරමුණින් ස්වංය රැකියා පුහුණු වැඩසටහනක් ආරම්භ කොට ඇති බව සිංහල නගරය ග්‍රාම නිලධාරි ලාල් කරුණාතිලක මහතා අප දිස්ත්‍රික් ප්‍රවෘත්ති ඒකකයට පැවසීය.\nඒ අනුව පිහිට වූ ස්වශක්ති සංවිධානයට සම්බන්ධ ආබාධිත පුද්ගලයින් 40 දෙනෙකු පමණ මේ වන විට විවිධ ස්වයං රැකියා සඳහා පුහුණු කිරිමේ කටයුතු ආරම්භ කොට තිබේ. ඉවත ලන පොල් කටු, රෙදි කැබැලි ආදියෙන් විසිතුරු නිර්මාණ සකස් කිරිම මේ යටතේ සිදු කෙරේ. මෙම වැඩසටහනේ ආරම්භක අවස්ථාව පසුගියදා පැවැත්වුණු අතර එම අවස්ථාවට මාතලේ අතිරේක දිස්ත්‍රික් ලේකම් තේජානී තිලකරත්න, අතිරේක දිස්ත්‍රික් ලේකම් (ඉඩම්) කුලතුංග හෙට්ටි ආරච්චි යන මහත්ම මහත්මීහු සහභාගි විය.MAP/dmu_matale ",
    "URL": "https://sinhala.news.lk//news/world-3/item/11289-2015-05-15-10-30-53",
    "Category": "development"
}