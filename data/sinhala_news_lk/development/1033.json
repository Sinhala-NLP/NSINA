{
    "Source": "https://sinhala.news.lk",
    "Timestamp": " ජූලි 25, 2014",
    "Headline": "මධ්‍යම පළාත් මාර්ග ආරක්ෂණ ඒකකයේ සාමාජිකයන්ට පත්වීම් ප්‍රදානය කරයි",
    "News Content": "මධ්‍යම පළාත් මාර්ග ආරක්ෂණ ඒකකයේ සාමාජිකයන්ට පත්වීම් ප්‍රදානය කිරීම පසුගියදා මධ්‍යම පළාත් ආණ්ඩුකාර ටිකිරි කොබ්බෑකඩුව මහතාගේ ප්‍රධානත්වයෙන් එම ඒකකයේදී සිදු කෙරිණි.\nමාර්ග ආරක්ෂාව පිළිබඳ ජාතික සභාවේ මගපෙන්වීම යටතේ පිහිටුවන ලද මධ්‍යම පළාත් මාර්ග ආරක්ෂණ ඒකකය මඟින් පසුගිය 21 සිට ලබන 27 දින දක්වා ප්‍රකාශයට පත් කර ඇති ප්‍රවාහන සතියට සමගාමීව මේ ප්‍රදානය කිරීම සිදු කෙරිණි. මෙහිදී මධ්‍යම පළාත් ප්‍රවාහන කොමසාරිස් එන්.එස්. සේනාධීර මහතාට හිමි පත්වීම් ලිපිය ප්‍රදානය කරන ලද්දේ කොබ්බෑකඩුව මහතා විසිනි. මධ්‍යම පළාත් ප්‍රවාහන අමාත්‍ය එදිරිවීර වීරවර්ධන, මාර්ග ආරක්ෂාව පිළිබඳ ජාතික සභාවේ සභාපති නීතිඥ ගාමිණී ඒකනායක, මධ්‍යම පළාත් ප්‍රවාහන ලේකම් උපාලි අලහකෝන් යන මහත්වරු මේ අවස්ථාවට එක්ව සිටියහ. NDH/SK-cmu ",
    "URL": "https://sinhala.news.lk//news/world-3/item/3213-2014-07-25-04-21-35",
    "Category": "development"
}