{
    "Source": "https://sinhala.news.lk",
    "Timestamp": " දෙසැම්බර් 06, 2014",
    "Headline": "රාජගිරියට පොල්ගහවෙලට සහ ගණේමුල්ලට ගුවන් පාලම්",
    "News Content": "රාජගිරිය, පොල්ගහවෙල සහ ගණේමුල්ල යන ස්ථානයන් හි ගුවන් පාලම් ඉදිකිරීමට රජය යෝජනා කර ඇත.\n මේ ස්ථානයන් හි ගුවන් පාලම් ඉදිකිරීමේ ඇති අවශ්‍යතාව මාර්ග සංවර්ධන අධිකාරිය විසින් ද හඳුනාගනු ලැබ ඇත. රථවාහන තදබදය අඩු කිරීම, අනතුරු අවම කිරීම සහ ඉහළ රථවාහන මෙහෙයුම් පිරිවැය අඩුකිරීම යන කාර්යයන් සඳහා රාජගිරියෙහි ගුවන් පාලමක් ඉදිකිරීම ඉක්මනින් සිදු කළ යුතු ව ඇත. විශේෂයෙන් දුම්රිය හරස් මාර්ගයන් හි ගේට්ටු නිතර නිතර වැසීම හේතු කොට ගෙන මාර්ග භාවිත කරන්නන් විසින් මුහුණපානු ලබන දීර්ඝ ප‍්‍රමාදයන් වැලැක්වීම පිණිස ගණේමුල්ල සහ පොල්ගහවෙල ගුවන් පාලම් ඉදිකිරීමට ද රජය ඉදිරියේදී පියවර ගනු ඇත.  NDH ",
    "URL": "https://sinhala.news.lk//news/world-3/item/8193-2014-12-05-14-06-21",
    "Category": "development"
}