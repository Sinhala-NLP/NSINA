{
    "Source": "https://sinhala.news.lk",
    "Timestamp": " මැයි 28, 2014",
    "Headline": "නුවරඑළියේ නිවාස අහිමිවූවන්ට කඩිනමින් නිවාස",
    "News Content": "නුවරඑළිය දිස්ත්‍රික්කයේ නායයෑම් සහ විවිධ ආපදාවලින් නිවාස අහිමි වී සිටින පවුල් වෙත  ජාතික නිවාස සංවර්ධන අධිකාරියේ මුලිකත්වය මත කඩිනමින් නිවාස ඉදිකර දීමට නුවරඑළිය දිස්ත්‍රික් ලේකම් කාර්යාලයේ නිවාස කමිටුව තීරණය කරයි.\n නුවරඑළිය දිස්ත්‍රික් ලේකම් කාර්යාලයේ නිවාස කමිටුව පසුගිය දින දිස්ත්‍රික් ලේකම් ඩී.පී.ජී. කුමාරසිරි මහතාගේ ප්‍රධානත්වයෙන් දිස්ත්‍රික් ලේකම් කාර්යාලයේ දී රැස්විණි. එහිදී මෙම තීරණය ගනු ලැබීය.  මේ වන විට ඒ සඳහා ඉඩම් සහ පවුල් ඒකක හඳුනාගැනීම සිදුකොට  අවසන්ව ඇත.  වලපනේ ප්‍රාදේශිය ලේකම් කොට්ඨාසය තුළ මේ වන විටත් මෙවැනි නිවාස 07ක් ඉදිවෙමින් පවතින අතර ඉතාමත් කඩිනමින් සෙසු පවුල් සඳහා ද නිවාස ඉදිකරදීමට  දිස්ත්‍රික් ලේකම්වරයා එහිදී උපදෙස් ලබාදුන්නේය.  DB ",
    "URL": "https://sinhala.news.lk//news/world-3/item/1526-2014-05-28-10-37-29",
    "Category": "development"
}