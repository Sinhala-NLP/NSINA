{
    "Source": "https://sinhala.news.lk",
    "Timestamp": " පෙබරවාරි 07, 2015",
    "Headline": "අද හා හෙට කොළඹ ප්‍රදේශ කිහිපයක ජලය කැපේ",
    "News Content": "මාලිගාකන්ද ජල තටාකයට ජල සැපයෙන ප්‍රධාන සම්ප්‍රේෂණ නළයක හදිසි අලුත්වැඩියා කටයුත්තක් හේතුවෙන් අද (07) පෙ.ව 9.00 සිට හෙට (08) පස්වරු 3.00 දක්වා පැය 30ක කාලයක් කොළඹ ප්‍රදේශ කිහිපයකට ජලය සැපයීම අත්හිටුවීමට සිදුවන බව ජලසම්පාදන හා ජලාපවහන මණ්ඩලය පවසයි.\nඒ අනුව කොළඹ 01, කොළඹ 02, කොළඹ 03, කොළඹ 07, කොළඹ 08, කොළඹ 09, කොළඹ 10, කොළඹ 11, කොළඹ 12, කොළඹ 13 සහ කොළඹ 14 යන ප්‍රදේශවලට ජලය සැපයීම අත්හිටුවීමට නියමිතය.මීට අමතරව කොළඹ 04, කොළඹ 05 හා කොළඹ 06 යන ප්‍රදේශවලට අඩු පීඩනයක් යටතේ ජලය සැපයෙනු ඇත.ජල සැපයුම අත්හිටුවීමේදී සිදු වන අපහසුතා මගහරවා ගැනීම සඳහා කල්වේලා ඇතුව අවශ්‍ය ජලය රැස් කර තබා ගන්නා ලෙස ජලසම්පාදන හා ජලාපවහන මණ්ඩලය ජල පාරිභෝගිකයන්ගෙන් ඉල්ලා සිටී.NDH ",
    "URL": "https://sinhala.news.lk//news/world-3/item/9565-2015-02-06-18-12-42",
    "Category": "development"
}