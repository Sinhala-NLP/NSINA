{
    "Source": "https://sinhala.news.lk",
    "Timestamp": " දෙසැම්බර් 11, 2014",
    "Headline": "රැකියා විරහිත තරුණ තරුණියන් රැකියාගත කිරීමේ වැඩසටහනක් 12 වැනිදා මාතර - වැලිපිටියේ දී",
    "News Content": "ශ‍්‍රම වෙළඳපොළ තුළ පවත්නා රැකියා අවස්ථා හඳුනාගෙන මාතර දිස්ත‍්‍රික්කයේ රැකියා අපේක්‍ෂිත තරුණ තරුණියන් ඒ වෙත යොමු කර ජාතික සංවර්ධනයට දායක කිරීමේ අරමුණින් සංවිධානය කරන ලද රැකියා විරහිත තරුණ තරුණියන් රැකියාගත කිරීමේ වැඩසටහන් මාලාවේ තවත් එක් වැඩසටහනක් දෙසැම්බර් 12 වැනිදා පෙ.ව. 9. 00ට මාතර - වැලිපිටිය ප‍්‍රාදේශීය ලේකම් කාර්යාල පරිශ‍්‍රයේ දී පැවැත්වේ.\nරැකියා වෙළඳපොළ තුළ රැකියා අවස්ථා බහුලව පැවතිය ද ඒ සඳහා යොමුවීම අවම මට්ටමක පවතින බැවින් රැකියා සේවා සපයන පෞද්ගලික ආයතන සහ රැකියා අපේක්‍ෂිත තරුණ තරුණියන් එක් ස්ථානයකදී මුණගැස්වීම මෙහිදී සිදුකෙරේ. වෘත්තීය පුහුණු ආයතන ද මේ අවස්ථාවට සම්බන්ධ වන බැවින් වෘත්තීය මාර්ගෝපදේශකත්වය හා වෘත්තීය පුහුණු අවස්ථා වෙත යොමු වීමට අපේෂිත තරුණ තරුණියන්ට ඒ සඳහා ද අවස්ථාව හිමි වේ. මාතර දිස්ත‍්‍රික් ලේකම් කාර්යාලීය රැකියා සේවා මධ්‍යස්ථානය හා වැලිපිටිය ප‍්‍රාදේශීය ලේකම් කාර්යාලය එක්ව මෙම වැඩසටහන සංවිධානය කරන බව මානව සම්පත් සංවර්ධන සහකාර දීප්ත රෝහණ පරණමාන මහතා පවසයි.MAP/TI_ds_matara ",
    "URL": "https://sinhala.news.lk//news/world-3/item/8366-12",
    "Category": "development"
}