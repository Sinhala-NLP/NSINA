{
    "Source": "https://sinhala.news.lk",
    "Timestamp": " නොවැම්බර් 03, 2014",
    "Headline": "මඩකළපුවේ පාසල් ළමුන්ට සංස්කෘතිකාංග තරඟයක්",
    "News Content": "මඩකළපු දිස්ත්‍රික්කයේ පාසල් ළමුන් සඳහා සංස්කෘතිකාංග තරඟයක් පසුගිය සෙනසුරාදා (01) මඩකළපු මහජන විද්‍යාලයේ දී පැවැත්විණි.\nමඩකළපු දිස්ත්‍රික්කයේ ප්‍රාදේශීය ලේකම් කොට්ඨාස 14ක පාසල්වල ළමුයි මෙම තරඟයට සහභාගී වූහ. ඒක පුද්ගල සංස්කෘතික නර්තන, කණ්ඩායම් සංස්කෘතික නර්තන, සංගීත නිර්මාණ, ගීත ගායනා, නිවේදනය, චිත්‍ර, කෙටිකතා සහ රචනා යන අංග රැසකින් මෙම තරඟය පැවැත්විණි. මඩකළපු දිවි නැගුම දෙපාර්තමේන්තුව විසින් මෙය සංවිධානය කර ඇත. මෙම තරඟයෙන් ජයග්‍රහණය ලැබූ පාසල් ළමුන් ජාතික තලයේ සංස්කෘතිකාංග තරඟ සඳහා ද ඉදිරිපත් කිරීමට අපේක්ෂා කෙරේ. දිවි නැගුම දෙපාර්තමේන්තු අධ්‍යක්ෂ පී. ගුණරත්න සහ සහකාර අධ්‍යක්ෂ එෆ්. මනෝගිදරන් යන මහත්වරු ඇතුළු පාසල් ළමුයි, ගුරුවරු මෙම උත්සවයට එක් වූහ.  SDF/LDA_dmu_batti ",
    "URL": "https://sinhala.news.lk//news/world-3/item/6907-2014-11-03-11-12-00",
    "Category": "development"
}