{
    "Source": "https://sinhala.news.lk",
    "Timestamp": " අගෝස්තු 30, 2017",
    "Headline": "කුරුණෑගල ආබාධ සහිත තැනැත්තන්ගේ මලලක්‍රිඩා තරගාවලියක්",
    "News Content": "ආබාධ සහිත තැනැත්තන්ගේ ක්‍රිඩා හැකියාවන් වර්ධනය කිරීමත් එමගින් ඔවුන් ජාතික හා ජාත්‍යන්තර තලයට රැගෙන යාමත් අරමුණු කරගෙන කුරුණෑගල දිස්ත්‍රික්කයේ ආබාධ සහිත වුවන් අතර පවත්වන ලද මලල ක්‍රීඩා තරගාවලිය පසුගියදා වැහැර ක්‍රිඩාංගනයේ දි පැවැති බව කුරුණෑගල දිස්ත්‍රික් මාධ්‍ය ඒකකය සඳහන් කරයි.\nකුරුණෑගල දිස්ත්‍රික්කයේ ප්‍රාදේශිය ලේකම් කොට්ඨාස 30ක් නියෝජනය කරමින් ක්‍රීඩක ක්‍රීඩිකාවන් 450 ක් තරග ඉසව් සඳහා සහභාගි වූහ.          පූර්ණ අන්දතාවයෙන් යුත් පුද්ගලයින්ගේ ද දිවිමේ තරග, යගුලිය විසි කිරිම, හෙල්ල විසි කිරීම, රෝද පුටු තරගය, මෙහිදි කැපී පෙනුණ තරග අතර විය.සමාජ සේවා දෙපාර්තමේන්තුවේ කුරුණෑගල දිස්ත්‍රික් කාර්යාලය මගින් සංවිධානය කළ එම වැඩසටහන කුරුණෑගල අතිරේක දිස්ත්‍රික් ලේකම් කමල් අමරසිංහ මහතාගේ ප්‍රධානත්වයෙන් පැවැත්විණ. ",
    "URL": "https://sinhala.news.lk//news/world-3/item/24767-2017-08-30-04-37-37",
    "Category": "development"
}