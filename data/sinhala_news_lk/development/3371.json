{
    "Source": "https://sinhala.news.lk",
    "Timestamp": " දෙසැම්බර් 22, 2016",
    "Headline": "සමථ කිරීමේ දක්ෂතා සහ ශිල්පීය උපක්‍රම පිළිබඳව පුහුණු වැඩමුළුවක්",
    "News Content": "මාතර දිස්ත්‍රික්කයේ නව සමථකාරවරුන් පත් කිරීම සඳහා සමථ කිරීමේ දක්ෂතා සහ ශිල්පීය උපක්‍රම පිළිබඳව පස් දින පුහුණු වැඩමුළුවක් දෙසැම්බර් 26 දින සිට 30 දින දක්වා සෑම දිනක ම පෙ.ව. 8.30 සිට ප.ව. 4.30 දක්වා කිරින්ද -පුහුල්වැල්ල ප්‍රාදේශිය ලේකම් කාර්යාලීය ශ්‍රවණාගාරයේ දී පැවැත්වේ.\nකිරින්ද - පුහුල්වැල්ල ප්‍රාදේශිය ලේකම් කොට්ඨාසය සඳහා පිහිටුවා ඇති සමථ මූල මණ්ඩලයේ ධූර හිස් කරනු ලැබූ සමථකාරවරුන් වෙනුවෙන් 1988 අංක 72 දරණ සමථ මණ්ඩල පනතට අනුව මෙම වැඩ මුළුව පැවැත්වේ. සමථ මණ්ඩල කොමිෂන් සභාවේ මෙහෙයවීමෙන් පැවැත්වෙන මෙම වැඩමුළුව සඳහා ගාල්ල, මාතර හා හම්බන්තොට දිස්ත්‍රික්ක නියෝජනය කරන සමථ පුහුණු නිලධාරීන් සම්පත් දායකත්වය සපයන බව මාතර දිස්ත්‍රික් සමථ පුහුණු නිලධාරී කීර්ති ලියනගේ මහතා පවසයි. මෙම පුහුණු වැඩමුළුව සඳහා කිරින්ද - පුහුල්වැල්ල ප්‍රාදේශිය ලේකම් කොට්ඨාසයේ සමථ මූල මණ්ඩලය වෙනුවෙන් 40 ට ආසන්න පිරිසක් සහභාගි වීමට නියමිත ය. AP/DMU-Matara  ",
    "URL": "https://sinhala.news.lk//news/world-3/item/20975-2016-12-22-06-20-11",
    "Category": "development"
}