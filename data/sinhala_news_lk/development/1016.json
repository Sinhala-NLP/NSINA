{
    "Source": "https://sinhala.news.lk",
    "Timestamp": " අප්‍රේල් 23, 2016",
    "Headline": "මාතර දිස්ත්‍රික් ලේකම් කාර්යාලියීය බක් මහ උළෙල අද",
    "News Content": "සිංහල හා දෙමළ අලුත් අවුරුදු උත්සවයට සමගාමීව මාතර දිස්ත්‍රික් ලේකම් කාර්යාලය වාර්ෂිකව සංවිධානය කරනු ලබන බක් මහ උළෙල මෙවරත් ඉතා උත්කර්ෂවත් අන්දමින්  අද (23)  දවස පුරා මාතර දිස්ත්‍රික් ලේකම් කාර්යාල පරිශ්‍රයේ දී හා මාතර කොටුව - මහින්ද විජේසේකර ක්‍රීඩාංගණයේ දී පැවැත්වීමට කටයුතු සංවිධානය කර ඇත.\nදිස්ත්‍රික් ලේකම් කාර්යාලීය ඵලදායිතා කව අතර සුහදතාව වර්ධනය කිරීමේ අරමුණින් පැවැත්වෙන මෙම අවුරුදු උත්සවය මාතර දිස්ත්‍රික් සම්බන්ධීකරණ කමිටුවේ සම සභාපතිවරුන් වන මුදල් රාජ්‍ය අමාත්‍ය ලක්ෂ්මන් යාපා අබේවර්ධන  සහ මාතර දිස්ත්‍රික් පාර්ලිමේන්තු මන්ත්‍රී බුද්ධික පතිරණ යන මහත්වරුන් ප්‍රධාන ආරාධිතයන් වශයෙන් සහභාගිවිමට නියමිතය. මාතර දිස්ත්‍රික් ලේකම් ඊ.ඒ.සී. විදානගමාච්චි මහත්මියගේ උපදෙස් මත සහ  ඵලදායීතා කව ඒකාබද්ධව මෙම බක් මහ උළෙල සංවිධානය කරනු ලැබේ. ශක්ති, එකමුතු, තුළිත, ප්‍රදීප, අලුත් අස්වැන්න, දක්ෂිණ, සමෘද්ධි, සමගි, සංඛ්‍යාන, හිරු, වීර හා විනිවිද යනාදී ඵලදායීතා කව මේ සඳහා සහභාගිවීමට නියමිත ය. මෙහි දී අවුරුදු ක්‍රීඩා හා ජන ක්‍රීඩා විසි හයක් පැවැත්වීමට කටයුතු සූදානම් කර ඇත. ",
    "URL": "https://sinhala.news.lk//news/world-3/item/17307-2016-04-22-07-40-38",
    "Category": "development"
}