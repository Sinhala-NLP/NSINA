{
    "Source": "https://sinhala.news.lk",
    "Timestamp": " මාර්තු 28, 2016",
    "Headline": "ඩිමෙන්සියා රෝගය පිළිබඳව දැනුම්වත් කිරීම මාතර දී",
    "News Content": "වයස්ගත වීමත් සමඟ මොළයේ සෛල විනාශ වීම හේතුවෙන් වර්තමානය අමතක වීමේ රෝගය හෙවත් ඩිමෙන්සියා රෝගය පිළිබඳව රාජ්‍ය නිලධාරීන් හා ප්‍රජාව දැනුම්වත් කිරීමේ වැඩසටහනක් මාතර දිස්ත්‍රික් ලේකම් ඊ.ඒ.සී. විදානගමාච්චි මහත්මියගේ ප්‍රධානත්වයෙන් අද මාතර දිස්ත්‍රික් ලේකම් කාර්යාලීය ගාමිණී ජයසේකර ශ්‍රවණාගාරයේ දී පැවැත්වේ.\nමෙම වැඩසටහන කොටස් දෙකකින් යුක්තව පැවැත්වීමට කටයුතු යොදා ඇත. ඒ අනුව පෙ.ව. 10.00 සිට පෙ.ව.11.00 දක්වා රාජ්‍ය නිලධාරීන් සඳහා ද පෙ.ව. 11.00 සිට මධ්‍යාහ්න 12.00 දක්වා ප්‍රජාව සඳහා ද වෙන් කර තිබේ. මෙම වැඩසටහනේ සම්පත් දායකත්වය සපයනු ලබන්නේ ලංකා ඇල්සයිමස් පදනමේ වෛද්‍ය හර්ෂණ මහතා විසිනි.  මේ අවස්ථාව සඳහා මාතර දිස්ත්‍රික් ලේකම් කාර්යාලයේ හා මාතර ප්‍රාදේශීය ලේකම් කාර්යාලයේ නිලධාරීන් සහ ප්‍රජාව පන්සීයකට අධික පිරිසක් සහභාගි වන අතර  කාන්තා හා ළමා කටයුතු අමාත්‍යංශයේ මාතර දිස්ත්‍රික් උපදේශන නිලධාරී යූ.එම්.ඒ. දමයන්ති මහත්මියගේ සම්බන්ධීකරණයෙන් මෙය සංවිධානය කෙරේ. AP/DMU-Matara   ",
    "URL": "https://sinhala.news.lk//news/world-3/item/16998-2016-03-28-05-38-54",
    "Category": "development"
}