{
    "Source": "https://sinhala.news.lk",
    "Timestamp": " ඔක්තෝබර් 16, 2015",
    "Headline": "රැකියා විරහිත කාන්තාවන්ට ස්වයං රැකියා ලබාදීමේ වැඩසටහනක් ආණමඩුවේ දී",
    "News Content": "දේශීය ව්‍යවසායකයන් හරහා රැකියා අවස්ථාවන් වැඩි වැඩියෙන් බිහිකිරීමේ ජනාධිපතිවරයාගේ සංකල්පයකට අනුව ක්‍රියාත්මක වන රැකියා විරහිත කාන්තාවන් හට ස්වයං රැකියා අවස්ථා උදාකරලීමේ වැඩසටහනක සමාරම්භක අවස්ථාව හෙට (17) පෙ.ව. 10.30ට පුත්තලම, ආණමඩුවේ දී පැවැත්වේ.\nපුත්තලම් දිස්ත්‍රික් පාර්ලිමේන්තු මන්ත්‍රී හා නිපුණතා සංවර්ධන හා වෘත්තීය පුහුණු රාජ්‍ය අමාත්‍ය පාලිත රංගේ බණ්ඩාර මහතාගේ ප්‍රධානත්වයෙන් අමාත්‍යවරයාගේ ආණමඩුව කාර්යාලයේ දී මෙම උත්සවය පැවැත්වේ. මේ යටතේ පුත්තලම ප්‍රදේශයේ රැකියා විරහිත කාන්තාවන් 1,000කට පුද්ගලික සමාගමක් හරහා කුකුළන් ඇතිකිරීම සඳහා පහසුකම් සපයන අතර මෙමඟින් එක් කාන්තාවකට මසකට රුපියල් 30,000 - 35,000ත් අතර ආදායමක් සහතික කෙරේ. මෙම වැඩසටහනේ දී කුකුළන් ඇතිකිරීමේ කූඩු තනා ගැනීම සඳහා රුපියල් ලක්ෂයක බැංකු ණයක් ලබාගැනීමේ පහසුකම්  ද, කුකුල් පැටවුන් 500ක් හා ඊට අවශ්‍ය බෙහෙත් හා ආහාර ද ලබාදීමට නියමිතය. SDF ",
    "URL": "https://sinhala.news.lk//news/world-3/item/14022-2015-10-15-10-50-50",
    "Category": "development"
}