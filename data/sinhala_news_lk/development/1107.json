{
    "Source": "https://sinhala.news.lk",
    "Timestamp": " ජූනි 13, 2016",
    "Headline": "වස විසෙන් තොර ආහාර නිෂ්පාදන වැඩසටහන",
    "News Content": "වර්තමාන ශ්‍රී ලංකාවේ විශාල ගැටළුවක්ව පවතින විෂ සහිත ආහාර භාවිතය හා එමගින් ඇතිවන ලෙඩ රෝගවලින් ජනතාව මුදවා ගැනීම සඳහා රජය විසින් ක්‍රියාත්මක කරන වස විසෙන් තොර ආහාර නිෂ්පාදනය හා පරිභෝජනය සම්බන්ධව දැනුවත් කිරීමේ වැඩසටහනක් හෙට පෙ.ව. 9.30 ට බදුල්ල පුස්තකාල ශ්‍රවණාගාරයේදී පැවැත්වේ.\nඌව පළාත් ආණ්ඩුකාරවර එම්.පී.ජයසිංහ හා දකුණු පළාත් ආණ්ඩුකරවර හේමකුමාර නානයක්කාර යන මහත්වරුන්ගේ ප්‍රධානත්වයෙන් පැවැත්වෙන මෙම වැඩසටහන සඳහා ඌව පළාත් ප්‍රධාන අමාත්‍ය චාමර සම්පත් දසනායක මහතා ඇතුළු ප්‍රදේශයේ මැති ඇමතිවරුන් විශාල පිරිසක් සහභාගී වීමට නියමිතය. කෘෂිකර්ම ක්ෂේත්‍රයට අදාල නිලධාරීන්, රාජ්‍ය නොවන සංවිධාන හා ස්වේච්ඡා සංවිධාන, ගොවි සංවිධාන නියෝජිතයින් මෙහිදී දැනුවත් කිරීමට අපේක්ෂා කෙරේ. AP/DMU-Badulla  ",
    "URL": "https://sinhala.news.lk//news/world-3/item/18144-2016-06-13-08-34-16",
    "Category": "development"
}