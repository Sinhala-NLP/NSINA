{
    "Source": "https://sinhala.news.lk",
    "Timestamp": " සැප්තැම්බර් 04, 2014",
    "Headline": "ගම්පහ දිස්ත්‍රික් ධීවර ස්වයං රැකියාකරුවන්ට විශේෂ පුහුණුවක්",
    "News Content": "ගම්පහ දිස්ත්‍රික්කයේ ධීවර කර්මාන්තය ආශ්‍රිතව ස්වයංරැකියාවල නියුතු පුද්ගලයන් සඳහා මිරිදිය හා විසිතුරු මත්ස්‍ය වගාව පිළිබඳ වැඩිදුර පුහුණුවක් ලබාදීම ධීවර හා ජලජ සම්පත් සංවර්ධන නියෝජ්‍ය අමත්‍ය සරත් කුමාර ගුණරත්න මහතාගේ ප්‍රධානත්වයෙන් පසුගියදා කලාවැව ජාතික ජලජීවී වගා සංවර්ධන අධිකාරියේදී සිදු කෙරිණි. \nජලජීවී වගාව හා ජලජ පැළෑටි වගා කර්මාන්ත මඟින් රටට විශාල විදේශ විනිමයක් උපයාගත හැකි වේ. පවුලේ ආර්ථීකය ඉහළ නංවා ගැනීමටද හැකිවන බැවින් කර්මාන්තය රට තුළ  ප්‍රචලිත කිරීමේ අරමුණ ඇතිව ධීවර අමාත්‍යාංශය ක්‍රියාවට නංවා ඇති මෙම වැඩපිළිවෙළ වඩාත් ඵලදායී ලෙස කරගෙන යාම සඳහා අවශ්‍ය තාක‍්ෂණික හා විශේෂඥ දැනුම ලබාදීම මෙහිදී සිදු විය.මෙම තෙදින වැඩමුළුව සඳහා එක්වූ නියෝජ්‍ය අමාත්‍යවරයා පැවසුවේ, විසිතුරු මත්ස්‍ය කර්මාන්තය රට තුළ ප්‍රචලිත කිරීම හා ඒ තුළින් රටේ ජනතාවගේ ආර්ථීකය නංවාලීමට හැකි වේ. ඒ සඳහා ධීවර අමාත්‍යාංශයෙන් ලබාදිය හැකි උපරිම සහය ලබා දෙන බවත් මෙම කර්මාන්තය තුළ නියැළීම මහත් තෘප්තියක් ගෙන දෙන බවත් අමාත්‍යවරයා කියා සිටියේය.මෙම වැඩමුළුවට ගම්පහ දිස්ත්‍රික්කයේ රාජ්‍ය නිලධාරීන් හා ගම්පහ දිස්ත්‍රික්කයේ ධීවර කර්මාන්තයේ නියැළෙන පිරිසක් එක්ව සිටියහ. NDH ",
    "URL": "https://sinhala.news.lk//news/world-3/item/4768-2014-09-04-06-54-04",
    "Category": "development"
}