{
    "Source": "https://sinhala.news.lk",
    "Timestamp": " ජූනි 16, 2016",
    "Headline": "ගම්පහ දිස්ත්‍රික් රාජ්‍ය නොවන සංවිධාන අතර හමුවක් හෙට",
    "News Content": "ගම්පහ දිස්ත්‍රික්කයේ රාජ්‍ය නොවන සංවිධාන හා ස්වේච්ඡා සංවිධාන අතර විශේෂ හමුවක් අද පෙරවරු 9.30 ට ගම්පහ දිස්ත්‍රික් ලේකම් කාර්යාලයීය ශ්‍රවණාගාරයේදී පැවැත්වීමට නියමිතය.\nජාතික සහජීවනය, සංවාද හා රාජ්‍ය භාෂා අමාත්‍යාංශයේ යටතේ ඇති රාජ්‍ය නොවන සංවිධාන පිළිබඳ ජාතික ලේකම් කාර්යාලය විසින් මේ හමුව සංවිධානය කරනු ඇත. ගම්පහ දිස්ත්‍රික් ලේකම් සුනිල් ජයලත් මහතා හා රාජ්‍ය නොවන සංවිධාන පිළිබඳ ජාතික ලේකම් කාර්යාලයේ අධ්‍යක්ෂ ජනරාල් මෙහි ප්‍රධානත්වය දරනු ඇත. AP/DMU-Gampha ",
    "URL": "https://sinhala.news.lk//news/world-3/item/18187-2016-06-16-04-01-40",
    "Category": "development"
}