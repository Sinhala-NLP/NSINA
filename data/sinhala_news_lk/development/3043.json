{
    "Source": "https://sinhala.news.lk",
    "Timestamp": " අගෝස්තු 30, 2016",
    "Headline": "අම්පාර නව බස් නැවතුම්පොළේ ඉදිකිරීම් ආරම්භ වෙයි",
    "News Content": "අම්පාර නගරයට පමණක් නොව, සමස්ත දිස්ත්‍රික්කයේ ජනතාවටම මහත් අඩුපාඩුවක්ව පැවති පූර්ණ පහසුකම් සහිත දියුණු මධ්‍යම බස් නැවතුම්පොළක හා වෙළද සංකීර්ණයක් අම්පාර නගර මධ්‍යයේ ඉදිකෙරෙන නවීන තාක්ෂණයෙන් හා අංගෝපාංග රැසකින් සමන්විත නව බස් නැතුම්පොළ හා වෙළද සංකීර්ණය ඉදිකිරීම අමාත්‍ය දයා ගමගේ මහතා අතින් අද (29) සිදු කෙරිණි.\nඕස්ට්‍රේලියානු රජයේ හා ලෝක බැංකුවේ උතුරු නැගෙනහිර පළාත් පාලන සේවා වැඩි දියුණු කිරීමේ ව්‍යාපෘතියේ මුල්‍ය පහසුකම් යටතේ මෙම බස් නැවතුම්පොළ ඉදිකරයි.පළාත් සභා හා පළාත් පාලන අමාත්‍යාංශයේ මෙහෙයවීමෙන් මෙම ඉදිකිරීම් කටයුතු සිදු කෙරේ. මෙම අවස්ථාවට අමාත්‍යවරුන් වන දුමින්ද දිසානායක සහ පී. හැරිසන් යන මහත්වරුන් ඇතුළු පිරිසක් සහභාගී වී සිටියහ. ",
    "URL": "https://sinhala.news.lk//news/world-3/item/19312-2016-08-30-17-17-08",
    "Category": "development"
}