{
    "Source": "https://sinhala.news.lk",
    "Timestamp": " මැයි 04, 2016",
    "Headline": "මාර්ග සංවර්ධන අධිකාරියට ක්ෂණික දූරකතන අංකයක්",
    "News Content": "උසස් අධ්‍යාපන හා මහාමාර්ග අමාත්‍යාංශය යටතේ ඇති මාර්ග සංවර්ධන අධිකාරියේ 1968 ක්ෂණික දූරකතන ඇමතුම් සේවාව සහ තොරතුරු මධ්‍යස්ථානය නිල වශයෙන් විවෘත කිරීම ශ‍්‍රී ලංකා පාර්ලිමේන්තුවේ සභානායක, උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතාගේ ප‍්‍රධානත්වයෙන් අද (04) දින සිදු කෙරිණ.\nමෙම අවස්ථාවට ශ‍්‍රී ලංකා ටෙලිකොම් සමාගමේ සභාපති පී.ජී.කුමාරසිංහ මහතා , උසස් අධ්‍යාපන හා මහාමාර්ග අමාත්‍යාංශයේ ලේකම් ඩී.සී.දිසානායක මහතා , මාර්ග සංවර්ධන අධිකාරියේ සභාපති නිහාල් සූරියආරච්චි මහතා , මාර්ග සංවර්ධන අධිකාරියේ අධ්‍යක්ෂ ජනරාල් එම්.පී.කේ.එල්.ගුණරත්න මහතා ඇතුළු පිරිසක් සහභාගී වූහ. ",
    "URL": "https://sinhala.news.lk//news/world-3/item/17480-2016-05-04-10-05-00",
    "Category": "development"
}