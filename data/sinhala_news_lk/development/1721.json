{
    "Source": "https://sinhala.news.lk",
    "Timestamp": " සැප්තැම්බර් 22, 2015",
    "Headline": "අලුතින් මැටි කැපීමේ බලපත්‍ර නොදීමට තීරණය කෙරේ",
    "News Content": " පිගන් හා ටයිල් කර්මාන්ත ඇතුලු විවිධ කර්මාන්ත  සදහා අවශ්‍ය මැටි ලබා ගැනීමට අලුතින්  බලපත්‍ර නිකුත් නොකිරීමට කළුතර දිස්ත්‍රික් ලේකම් යු.ඩී.සී.ජයලාල් මහතාගේ ප්‍රධානත්වයෙන් පැවති කෘෂිකර්ම කමිටු රැස්වීමේදී තීරණය කර ඇත.\nවිවිධ කර්මාන්ත සදහා මැටි ලබා ගන්නා ස්ථාන රාශියක් දිස්ත්‍රික්කය තුළ පැවතියත් මෙම ස්ථාන අදාළ ආයතන විසින් නිසිලෙස නඩත්තු නොකිරීම නිසා පාරිසරික ගැටළු රාශියක් මතුවී ඇති බව ප්‍රාදේශිය ලේකම්වරු මෙහිදී පෙන්වා දුන්හ. එමෙන්ම මැටි ලබා ගැනීම සදහා බලපත්‍ර ලබා දෙන බොහෝ ස්ථාන කුඹුරු හා ඒ ආශ්‍රිත ප්‍රදේශ නිසා අවිධිමත් ලෙස මැටි ලබා ගැනීම තුලින් කුඹුරු වගා කිරිමට ගැටළු රාශියක් මතුවී ඇති බවත් ගොවිජන සේවා දෙපාර්තමේන්තු නිලධාරින් පැවසීය. මේ අනුව දැනට මැටි ලබා ගන්නා  ස්ථානවල පාරිසරික නීති රීති වලට අනුව කටයුතු කරන ලෙස අදාල ආයතනවලට දැන්වීමටත් දැනට අලුත් ස්ථානවල මැටි කැනීම්  සදහා බලපත්‍ර නිකුත් නොකිරීමටත් තීරණය වී ඇත. AP/DMU-Kaluthara ",
    "URL": "https://sinhala.news.lk//news/world-3/item/13580-2015-09-22-07-31-31",
    "Category": "development"
}