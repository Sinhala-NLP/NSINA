{
    "Source": "https://sinhala.news.lk",
    "Timestamp": " අප්‍රේල් 04, 2014",
    "Headline": "මහනුවර කුඩා ව්‍යාපාරිකයන්ගේ වෙළෙඳ ප්‍රදර්ශනය 09 සිට 12 දින දක්වා",
    "News Content": "යෞවන කටයුතු සහ නිපුණතා සංවර්ධන අමාත්‍යංශයේ මහනුවර දිස්ත්‍රික් කුඩා ව්‍යාපාර සංවර්ධන අංශය මඟින් සිංහල හා හින්දු අලුත් අවුරුද්ද වෙනුවෙන් පවත්වනු ලබන අවුරුදු පොළ හා වෙළෙඳ ප්‍රදර්ශනය ලබන 09 සිට 12 දින දක්වා මහනුවර, කොටුගොඩැල්ල වීදියේ Y.M.C.A. ශාලාවේදී පැවැත්වේ.\nවෙළෙඳපොළ සහ අලෙවි ප්‍රදර්ශනය අප්‍රේල් 09 වැනි දින පෙ.ව. 10.00ට යෙදෙන සුභ මොහොතින් මහනුවර දිසාපති එච්.එම්.ගාමිණි සෙනෙවිරත්න මහතාගේ ප්‍රධානත්වයෙන් ආරම්භ කෙරේ. එදින සිට පුරා දින හතරක කාලයක් මෙය පැවැත්වෙනු ඇත. මෙමඟින් මහනුවර දිස්ත්‍රික්කයේ කුඩා ව්‍යාපාරිකයන්ගේ නිමැවුම් ඉතා සහනදායි මිල ගණන් යටතේ ලබා ගැනීමටත් ඔවුන්ගේ නිර්මාණ දැක බලා ගැනීමටත් අවස්ථාව ලැබෙනු ඇත. NDH/TA-dmu kandy ",
    "URL": "https://sinhala.news.lk//news/world-3/item/384-09-12",
    "Category": "development"
}