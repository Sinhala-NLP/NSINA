{
    "Source": "https://sinhala.news.lk",
    "Timestamp": " පෙබරවාරි 22, 2016",
    "Headline": "කෑගල්ල බුලත්කොහුපිටියට නව පාලමක්",
    "News Content": "රුපියල් මිලියන 15 ක වියදමින් කෑගල්ල දිස්ත්‍රික්කයේ බුලත්කොහුපිටිය ප්‍රාදේශීය ලේකම් කොට්ඨාසයේ වියලපිටිය - නේස්මියර් ගම් යා කරමින් ඉදිකරන ලද නව පාලම විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා අතින් පසුගියදා ජනතා අයිතියට පත් කෙරිණි.\nමෙමගින් පවුල් 250 කට අධික පිරිසකට සෙත සැළසේ.ආණ්ඩුව කුමක් වුවත් අපේ පළමු යුතුකම දේශපාලඥයකු ලෙස රටට සේවය කිරීමෙන් පසුව දේශපාලනය සිදුකළ යුතු බවත්  එසේම නියමිත ටෙන්ඩර් පටිපාටියන්ට අනුව සිදුකරනු ලබන සංවර්ධන කටයුතු අඛණ්ඩව සිදුකරන බවත් අමාත්‍යවරයා මෙහිදී  පැවසීය.මෙම අවස්ථාව  ප්‍රදේශයේ පක්ෂ විපක්ෂ ජනතා නියෝජිතයින් සහ ප්‍රදේශවාසී විශාල පිරිසක් සහභාගී වූහ. ",
    "URL": "https://sinhala.news.lk//news/world-3/item/16449-2016-02-22-01-45-16",
    "Category": "development"
}