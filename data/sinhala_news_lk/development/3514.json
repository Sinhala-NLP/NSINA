{
    "Source": "https://sinhala.news.lk",
    "Timestamp": " අගෝස්තු 08, 2015",
    "Headline": "සංචිත ගත පළාත් සභා වාහන 9ක් මැතිවරණ විමර්ශණ ඒකකය භාරයට",
    "News Content": " පාර්ලිමේන්තු මහ මැතිවරණයේ දී පළාත් සභා වාහන හා දේපළ අවභාවිතා කිරීම වැළැක්වීමේ වැඩ සටහහනක් රජය මගින් ක්‍රියාත්මක කර ඇත. මීට සමගාමීව සබරගමුව පළාත් සභාවේ කෑගල්ල දිස්ත්‍රික් පළාත් සභා මන්ත්‍රීවරු  සතු සංචිත වාහන 9 ක් මේ වන විට භාරගැනීම හා භාර දීම් සිදු කර ඇතැයි කෑගල්ල දිස්ත්‍රික් තේරීම්භාර නිලධාරී හා දිසාපති එච්.එම් ගාමිණි සෙනෙවිරත්න මහතා ප්‍රකාශ කරයි. \nකෑගල්ල දිස්ත්‍රික් මැතිවරණ විමර්ශණ ඒකකයේ නිලධාරීන් හා පොලිසියේ සහය ඇතිව අදාළ වාහන භාරගැනීම් සිදු කර ඇත. සබරගමුව පළාත් සභාව මගින් කෑගල්ල දිස්ත්‍රික්කයේ පළාත් සභා මන්ත්‍රීවරුන් සදහා සංචිත ගත කරන ලද වාහන 15 ක් ලබා දී තිබුණු අතර මෙතෙක් බාර නොදුන් සංචිත ගත ඉතිරි වාහන ද හැකි ඉක්මනින් ලබා ගැනීමට කටයුතු කරන බව කෑගල්ල දිස්ත්‍රික් දිස්ත්‍රික් මැතිවරණ විමර්ශණ ඒකකය සදහන් කරයි.  AP/DMU-Kegalle   ",
    "URL": "https://sinhala.news.lk//news/world-3/item/12822-9",
    "Category": "development"
}