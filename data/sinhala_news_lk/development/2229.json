{
    "Source": "https://sinhala.news.lk",
    "Timestamp": " දෙසැම්බර් 30, 2017",
    "Headline": "යාන් ඔය සංවර්ධන ව්‍යාපෘතියෙන් ඉඩම් අහිමිවූවන් යළි පදිංචි කෙරේ",
    "News Content": "පහළ මල්වතු ඔය ව්‍යාපෘතිය යටතේ ඉඩම් අහිමි වන පුද්ගලයන්ට ඒ වෙනුවට  කළුවිල , නාරන්විල , සෙට්ටිකුලම ප්‍රදේශවලින් ඉඩම් හිමි වන බව අනුරාධපුර මහ දිසාපති නීතීඥ ආර්.එම්.වන්නිනායක මහතා පවසයි.\n දිසාපතිවරයා මේ බව පැවසුවේ පහළ මල්වතු ඔය හා යාන් ඔය ව්‍යාපෘති සම්බන්ධව පසුගියදා පැවැති රැස්වීමකදීය. මෙම ව්‍යාපෘතිය යටතේ ඉඩම් අහිමි වූවන් මේ වන විට ඕමාරකඩ හා ඉසන්වැව ප්‍රදේශවල නැවත පදිංචි කරවා ඇති අතර නිවාසවල ප්‍රතිෂ්ඨාපන වන්දි දැනටමත් බැංකු ගත කර ඇති බව  ද මහ දිසාපතිවරයා සඳහන් කළේ ය. එම නව ජනවාසවල යටිතල පහසුකම් ඇති කර සංවර්ධනය කිරීම කඩිකම් කෙරෙන බව ද   මහ දිසාපතිවරයා මෙහිදී අවධාරණය කළේය.     අනුරාධපුර දිස්ත්‍රික් මාධ්‍ය ඒකකය ",
    "URL": "https://sinhala.news.lk//news/world-3/item/26827-2017-12-30-03-08-55",
    "Category": "development"
}