{
    "Source": "https://sinhala.news.lk",
    "Timestamp": " මැයි 17, 2017",
    "Headline": "රුවන්වැල්ල ප්‍රාදේශීය ලේකම් කාර්යාල නව ගොඩනැගිල්ල 18 දා ජනතා අයිතියට",
    "News Content": "රුපියල් ලක්ෂ 216 ක වියදමකින් යුතුව ඉදි කළ රුවන්වැල්ල ප්‍රාදේශීය මහ ලේකම් කාර්යාල නව තෙමහල් පරිපාලන ගොඩනැගිල්ල ජනතා අයිතියට පත් කිරීම ස්වදේශ කටයුතු අමාත්‍ය වජිර අබේවර්ධන මහතාගේ ප්‍රධානත්වයෙන් 18දා සිදු කෙරේ.\n ජනාධිපති මෛත්‍රීපාල සිරිසේන මහතාගේ උපදේශකත්වයෙන් සහ අග්‍රාමාත්‍ය රනිල් වික්‍රමසිංහ මහතාගේ මග පෙන්වීම යටතේ මෙම නව පරිපාලන ගොඩනැගිල්ල ඉදිකොට ඇත. මෙම අවස්ථාව සඳහා විදුලිබල හා පුණර්ජනනීය බලශක්ති අමාත්‍ය රංජිත් සියඹලාපිටිය,  රුවන්වැල්ල ප්‍රාදේශීය සංවර්ධන කමිටු සම සභාපතිවරුන් වන පාර්ලිමේන්තු මන්ත්‍රී වෛද්‍ය තුසිතා විජේමාන්න, පළාත් සභා මන්ත්‍රී වෛද්‍ය පරාක්‍රම අතාවුද යන මහත්ම මහත්මීහු සහභාගිවීමට නියමිතය.   ",
    "URL": "https://sinhala.news.lk//news/world-3/item/22986-18",
    "Category": "development"
}