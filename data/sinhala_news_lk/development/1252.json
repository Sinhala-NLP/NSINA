{
    "Source": "https://sinhala.news.lk",
    "Timestamp": " අප්‍රේල් 02, 2017",
    "Headline": "ධර්මසිරි සේනානායක 85 ජන්ම දින සැමරේ",
    "News Content": "හිටපු අමාත්‍ය දිවංගත ධර්මසිරි සේනානායක මහතාගේ 85 වෙනි ජන්ම දින සැමරුම ධර්මසිරි සේනානායක පදනමේ සභාපති සබරගමු පළාත් ප්‍රධාන අමාත්‍ය මහීපාල හේරත් මහතාගේ ප්‍රධානත්වයෙන් පසුගිය දා කෑගල්ල දිස්ත්‍රික් ලේකම් කාර්යාලයේ දී පැවැත්විණි.\nමෙහි දී හිටපු අමාත්‍යවරයාගේ  ජන්ම දින සැමරුමට සමගාමීව තොරතුරු දැනගැනීමේ අයිතිවාසිකම පිළිබඳ පනත හා නව ආණ්ඩුක්‍රම ව්‍යවස්ථාව පිළිබද දැනුවත් කිරීමේ එක්දින වැඩමුළුවක් කෑගල්ල දිස්ත්‍රික් මාධ්‍යවේදීන්ට හා පාසල් ජනමාධ්‍ය ගුරුවරුන් සහභාගීත්වයෙන් පැවැත් වූ බව එම දිස්ත්‍රික් මාධ්‍ය ඒකකය සඳහන් කරයි.මේ අවස්ථාව සඳහා කෑගල්ල දිස්ත්‍රික් අතිරේක දිස්ත්‍රික් ලේකම් (ඉඩම්) ඩබ්.ආර්.ඩී.එස් රත්නායක , සහකාර දිස්ත්‍රික් ලේකම් සමන් අනුර  යන මහත්ම මහත්මීන් ඇතුළු රාජ්‍ය නිලධාරීන් රැසක් සහභාගී වූ අතර මෙහි ප්‍රධාන දේශනය ජ්‍යෙෂ්ඨ මාධ්‍යවේදී ශාන් විජේතුංග මහතා විසින් සිදු කරන ලදී.මෙම වැඩමුළුව සඳහා මාධ්‍යවේදීන් හා පාසල් ගුරුවරුන් 100 පමණ පිරිසක් සහභාගී වූහ. ",
    "URL": "https://sinhala.news.lk//news/world-3/item/22376-85",
    "Category": "development"
}