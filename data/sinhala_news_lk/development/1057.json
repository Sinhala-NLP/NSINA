{
    "Source": "https://sinhala.news.lk",
    "Timestamp": " පෙබරවාරි 07, 2016",
    "Headline": "ගාල්ලේ ආපදා විපත්වූ පවුල් දෙකකට නිවාස",
    "News Content": "ජාතික ආපදා සහන සේවා මධ්‍යස්ථානය විසින් ගාල්ල දිස්ත්‍රික්කයේ ආපදාවෙන් විපතට පත්වූ පවුල් දෙකක් සඳහා ඇල්පිටිය සහ නාගොඩ ප්‍රාදේශීය ලේකම් කොට්ඨාසවල ඉදිකල නිවාස දෙකක් නිවෙස් හිමිකරුවන්ට ප්‍රදානය කළ බව ගාල්ල දිස්ත්‍රික් මාධ්‍ය ඒකකය සඳහන් කරයි.\nනිවාස හිමිකරුවන් වෙත මෙම ප්‍ර‍දානයන් ලබා දීම එම දිස්ත්‍රික් ලේකම්වරුන් අතින් පසුගියදා සිදු කෙරිණි. මෙම නිවෙස් ඉදිකරිම සඳහ මූල්‍යාධාර ඕමාන් රජය විසින් පරිත්‍යාග කොට ඇත. පසුගිය වසරේ ජුනී මාසයේ මෙම ඉදිකිරීම් කටයුතු ආරම්භ කල අතර එක් නිවෙසක් ඉදිකිරීම සඳහා රු ලක්ෂ 05ක මුදලක් වැය කොට ඇත. මේ අවස්ථාව සඳහා ආපදා සහන සේවා නිලධාරීන්, ග්‍රාම නිලධාරීන් ඇතුළු නිලධාරීන් කිහිපදෙනෙක්ද සහභාගී වී සිටිය හ. ",
    "URL": "https://sinhala.news.lk//news/world-3/item/16220-2016-02-06-16-39-07",
    "Category": "development"
}