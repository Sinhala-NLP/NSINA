{
    "Source": "https://sinhala.news.lk",
    "Timestamp": " ඔක්තෝබර් 01, 2014",
    "Headline": "බේරුවල ප්‍රදේශයේ අසරණ වූ ජනතාවට සහන",
    "News Content": "2006දී බේරුවල ඇති වූ සිංහල, මුස්ලිම් කෝලාහලයේ දී අසරණවූවන් සඳහා රුපියල් මිලියන 20ක සහන ප්‍රදානයක් කිරීමට රජය තීරණය කර ඇත. පුනරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජදීර මහතා, අතිගරු ජනාධිපති මහින්ද රාජපක්ෂ මැතිතුමාගෙන් කළ ඉල්ලීමකට අනුව මෙම මුදල ලබාදීමට තීරණය කර ඇත.\n මේ පිළිබඳ අදහස් දැක්වූ අමාත්‍ය චන්ද්‍රසිරි ගජදීර මහතා සඳහන් කළේ පසුගියදා බේරුවලදී ඇති වූ කෝලාහලයේ දී අසරණ වූවන්ට ද මෙය ක්‍රියාත්මක කිරීමට පියවර ගන්නා බවයි. පුනරුත්ථාපන අධිකාරිය මඟින් ක්‍රියාත්මක මෙම සහන ප්‍රදානයන් ජනාධිපතිතුමාගේ ප්‍රධානත්වයෙන් ඉදිරි දිනකදී සිදුකිරීමට නියමිත බව ද පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය පවසයි. NDH ",
    "URL": "https://sinhala.news.lk//news/world-3/item/5698-2014-10-01-07-35-21",
    "Category": "development"
}