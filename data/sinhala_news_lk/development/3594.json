{
    "Source": "https://sinhala.news.lk",
    "Timestamp": " අප්‍රේල් 23, 2016",
    "Headline": "කෑගල්ලේ පොල් වගාව ප්‍රවර්ධනයට වැඩසටහන් රැසක්",
    "News Content": "2016 වර්ෂයේ කෑගල්ල දිස්ත්‍රික්කය තුළ පොල් වගා කිරීමේ මණ්ඩලය මගින් පොල් වගාව සංවර්ධනය කිරිම සඳහා විශේෂ වැඩසටහන් රැසක් ක්‍රියාත්මක කර ඇති බව  පොල් වගා කිරිමේ මණ්ඩලයේ කෑගල්ල දිස්ත්‍රික් කාර්යාලය සඳහන් කර ඇත.\nමෙම වැඩසටහන ක්‍රියාත්මක කරනු ලබන්නේ  අක්කර 05 ට අඩු පොල් වගා සහනාධාරය යටතේ අක්කර 550 ක වගා ඉලක්කයක්ද , පොල් පුනරුත්ථාපන සහනාධාර වැඩ සටහන යටතේ පොල් පැල 8,000 ක වගා ඉලක්කයක්ද , “කප්රුක පුරවර” ගෙවතු වගා වැඩසටහන යටතේ පොල් පැල 15,000 ක  ඉලක්කයක්ද “කප්රුකයි පරපුරයි” වැඩ සටහන යටතේ  පොල් පැල 22,000 ක්ද “දිවිමගට කප්රුක” වැඩසටහන යටතේ  පොල් පැල 16,000 ක  වගා ඉලක්කයක්ද “කප්රුකයි සිප් නැණයි” වැඩ සටහන යටතේ පොල් පැල 8,000 ක ඉලක්කයක් ද වශයෙනි.මීට අමතරව පොල් වගාව ආශ්‍රිත ගවගාල්  සහනාධාර වැඩසටහන යටතේ ගවගාල් 10 ක් ඉදිකිරිමට ද සැලසුම් කර ඇති බව කෑගල්ල දිස්ත්‍රික් මාධ්‍ය ඒකකය වැඩිදුරටත් සඳහන් කරයි. ",
    "URL": "https://sinhala.news.lk//news/world-3/item/17312-2016-04-22-09-54-27",
    "Category": "development"
}