{
    "Source": "https://sinhala.news.lk",
    "Timestamp": " සැප්තැම්බර් 30, 2015",
    "Headline": "විශ්ව ළමා දිනයේ අනුරාධපුරයේ වැඩසටහන් රැසක්",
    "News Content": " විශ්ව ළමා දිනය හෙටයි. ඒ වෙනුවෙන් අනුරාධපුර දිස්ත්‍රික්කයේ ප්‍රධාන උත්සවය ඔක්.05 වනදා මරදන්කඩවල රාහුල විද්‍යාලයේ දී පැවැත්වීමට නියමිතය.\nමෙම විශ්ව ළමා දින සැමරුම පාසල් දරුවන් 3000 ක ගේ සහභාගීත්වයෙන් සිදු කෙරේ. මෙහිදී විශේෂ වැඩසටහන් රැසක් පැවැත්වීමට කටයුතු යොදා ඇත.  මීට අමතරව ලබන 09 වනදා දක්වා පාසල් 14 ක දරුවන් දැනුවත් කීරීමේ වැඩමුළු පාසල් මට්ටමින් පැවැත්වීමට ද කටයුතු යොදා තිබේ.  ළමා ආරක්ෂණ අධිකාරියේ අනුරාධපුර දිස්ත්‍රික් නිලධාරි එම්.එම්. මහේන්ද්‍ර දසනායක මහතා පැවැසුවේ,  අනුරාධපුර දිස්ත්‍රික්කයේ පාසල් නොයන දරුවන් පිළිබදව පුර්ණ තොරතුරු ලැයිස්තුවක් ඔක්තෝම්බර් මාසය ඇතුලත දී ලබා ගැනීමේ කටයුතු ද මේවන විට ආරම්භ කර ඇති බවයි.   AP/DMU-Anuradhapura  ",
    "URL": "https://sinhala.news.lk//news/world-3/item/13738-2015-09-30-09-33-28",
    "Category": "development"
}