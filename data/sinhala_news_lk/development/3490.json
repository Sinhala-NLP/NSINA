{
    "Source": "https://sinhala.news.lk",
    "Timestamp": " නොවැම්බර් 11, 2015",
    "Headline": "ගාල්ල දිස්ත්‍රික්කයේ දෙවන උදාගමටත් ගයන්ත අතින් මුල්ගල",
    "News Content": "නිවාස හා ඉදිකිරීම් අමාත්‍ය සජිත් ප්‍රේමදාස මහතාගේ සංකල්පයකට අනුව ගමකට නිවාස 25 බැගින් උදාගම්මාන වැඩසටහන යළිත් ක්‍රියාත්මක කරමින් ගාල්ල දිස්ත්‍රික්කයට ලැබුනු දෙවන උදාගමත් බෙන්තර - ඇලිපිටිය ආසනයේ බෙන්තර මිරිස්වත්ත මහකුරුන්දයාය  ග්‍රාමයෙන් ඊයේ පෙරවරුවේ (10) යෙදුන සුභමොහොතින් ආරම්භ විය.\nවිෂය භාර අමාත්‍ය සජිත් ප්‍රේමදාස මහතාගේ පූර්ණ සහයෝගයෙන් ජනමාධ්‍ය හා පාර්ලිමේන්තු ප්‍රතිසංස්කරණ ඇමති ගයන්ත කරුණාතිලක මහතාගේ මූලිකත්වය හා මගපෙන්වීම මත මෙම ව්‍යාපෘතිය ආරම්භ කෙරිණි. ගාල්ල දිස්ත්‍රික්කයේ බෙන්තර ඇල්පිටිය ආසනයට ලැබුනු දෙවැනි නිවාස ව්‍යාපෘතිය යටතේ බෙන්තර මිරිස්වත්ත මහකුරුන්දයාය නිවැස නැති  පවුල් 25කට නිවාස හිමිකාරත්වය ලැබෙනු ඇත. ",
    "URL": "https://sinhala.news.lk//news/world-3/item/14522-2015-11-11-03-24-19",
    "Category": "development"
}