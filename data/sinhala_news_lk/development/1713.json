{
    "Source": "https://sinhala.news.lk",
    "Timestamp": " ජනවාරි 10, 2015",
    "Headline": "මහ බැංකු අධිපති සිය ධූරයෙන් ඉල්ලා අස්වීමට තීරණය කරයි",
    "News Content": "ශ්‍රී ලංකා මහ බැංකුවේ අධිපති අජිත් නිවාඩ් කබ්රාල් මහතා සිය ධූරයෙන් ඉල්ලා අස්වීමට බලාපොරොත්තුවන බව ශ්‍රී ලංකා මහ බැංකුව නිවේදනය කරයි.\nඅභිනවයෙන් පත් වූ නව ජනාධිපතිතුමා හට නව අධිපතිවරයෙකු පත් කර ගැනීමට ඉඩ සලසමින් වහාම ක්‍රියාත්මක වන පරිදි තමන් සිය ධූරයෙන් ඉල්ලා අස්වීමට තීරණය කළ බව එම නිවේදනයේ තවදුරටත් සඳහන් වේ. කබ්රාල් මහතා මහ බැංකුවේ අධිපතිධූරයට පළමුවරට පත් කරන ලද්දේ 2006 වසරේ ජූලි 01වන දින සිට 2010 වසරේ ජූනි 30 දක්වා වූ ධූර කාලයක් සඳහාය. ඉන් අනතුරුව, 2010 වසරේ ජූලි මස 01වන දින සිට 2016 වසරේ ජූනි මස 30වන දින දක්වා ඉදිරි වසර 6ක ධූර කාලයක් සඳහා නැවත් පත් කරන ලදී. SDF ",
    "URL": "https://sinhala.news.lk//news/world-3/item/9133-2015-01-10-03-55-45",
    "Category": "development"
}