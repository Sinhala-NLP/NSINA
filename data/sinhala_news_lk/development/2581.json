{
    "Source": "https://sinhala.news.lk",
    "Timestamp": " ජනවාරි 30, 2016",
    "Headline": "කුරුණෑගල දිස්ත්‍රික්කයට 2015 වසරේ දී රුපියල් මිලියන 4,094ක දිවි නැඟුම සහනාධාර",
    "News Content": "කුරුණෑගල දිස්ත්‍රික්කයේ දිවිනැඟුම ප්‍රතිලාභීන් 150,000 කට 2015 වර්ෂයේ දී රුපියල් මිලියන 4,094ක් ගෙවා ඇති බව දිවිනැඟුම දිස්ක්‍රික් අධ්‍යක්ෂ එම්. එස්. එම්. සෆ්රාස් මහතා පැවසීය.\nපසුගියදා කුරුණෑගල දිස්ත්‍රික් ලේකම් කාර්යාල ශ්‍රවනාගාරයේ දී පැවති දිස්ත්‍රික් සම්බන්ධීකරණ කමිටුවේ දී ඒ මහතා මේ බව සඳහන් කළේ ය. දිවිනැඟුම නිවාස ලොතරැයි වැඩසටහන යටතේ ප්‍රතිලාභීන් 226 දෙනෙකුට නිවාස ඉදිකර ගැනීම සඳහා රුපියල් මිලියන 33.9ක්, දිවිනැඟුම සිප්දොර ශිෂ්‍යත්ව වැඩසටහන යටතේ සිසුන් 700කට රුපියල් මිලියන 16.8ක් ලබා දී ඇති බවද සෆ්රාස් මහතා වැඩිදුරටත් පැවසීය. වයඹ පළාත් ප්‍රධාන අමාත්‍ය ධර්මසිරි දසනායක , ආපදා කළමනාකරණ අමාත්‍ය අනුර ප්‍රියදර්ශන යාපා සහ කුරුණෑගල දිස්ත්‍රික් පාර්ලිමේන්තු මන්ත්‍රී ජේ. ඩී. අලවතුවල යන මහතුන්ගේ සහභාගීත්වයෙන් මෙම කමිටුව පැවැත්විණි. AP/DMU-Kurunegala ",
    "URL": "https://sinhala.news.lk//news/world-3/item/16107-2015-4-094",
    "Category": "development"
}