{
    "Source": "https://sinhala.news.lk",
    "Timestamp": " ජූනි 05, 2014",
    "Headline": "මුලතිව් තරුණියන් ඇඟලුම් ක්ෂේත්‍රයේ රැකියාවලට",
    "News Content": "හයිඩ්‍රාමනී පෞද්ගලික සමාගමේ ඉදිරියේ දී ස්ථාපිත කිරීමට නියමිත කර්මාන්ත ශාලාවක සේවය කිරීම සඳහා මුලතිව් ප්‍රදේශයේ තරුණියන් බඳවා ගැනීමට අදාළ සම්මුඛ පරීක්ෂණ පසුගිය සඳුදා මුලතිව් ආරක්ෂක සේනා මූලස්ථානය යටතේ වන 683 බල සේනා මූලස්ථානයේ දී පැවැත්විණි. මේ සදහා මුලතිව් ප්‍රදේශයේ තරුණියන් 160 දෙනෙක් පැමිණ සිටියහ.\nමුලතිව් ආඥාපති මේජර් ජෙනරාල් ජගත් ඩයස් මහතා විසින් අදාළ සමාගම හා සිදු කළ සාකච්ඡාවේ දී මෙම තරුණියන් බඳවා ගැනීමට 683 බල සේනා මූලස්ථානයේ දී මෙසේ සම්මුඛ පරීක්ෂණ පැවැත්විය. ඔවුනට ආහාරපාන සහ අනෙකුත් පහසුකම් යුද හමුදාව විසින් සපයන ලදී.මීට ප්‍රථම ද මෙම සමාගමේ කර්මාන්ත ශාලා සඳහා මුලතිව්හි තරුණ තරුණියන් 50 දෙනෙකුට රැකියා අවස්ථා ලබාදී ඇත.     HC/army media ",
    "URL": "https://sinhala.news.lk//news/world-3/item/1746-2014-06-05-16-53-05/news/world-3/item/1585-2014-05-30-09-00-37",
    "Category": "development"
}