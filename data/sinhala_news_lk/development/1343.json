{
    "Source": "https://sinhala.news.lk",
    "Timestamp": " දෙසැම්බර් 20, 2016",
    "Headline": "කොළඹ පවුල් 3000කට හිමිකම් ඔප්පු ප්‍රදානය අද",
    "News Content": "කොළඹ දිස්ත්‍රික්කයේ පවුල් 3000කට පමණ සින්නක්කර ඔප්පු හිමිකම් සහතික සහ බදු ඔප්පු ප්‍රදානය කිරීම අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද (20) පස්වරු 4.00ට කොළඹ සුගතදාස ගෘහස්ථ ක්‍රීඩාංගණයේ දී සිදු කෙරේ.\n සෑම දරු පවුලකම නිවාස අවශ්‍යතාවය සපුරාලීමේ රජයේ ක්‍රියාදාමයට සමඟාමීව නාගරික මෙන් ම ග්‍රාමීය ප්‍රදේශවල නිවාස යෝජනාක්‍රමවල ජීවත්වන ජනතාවගේ හිමිකම් තහවුරු කිරීමේ වැඩසටහන යටතේ මෙම වැඩසටහන ක්‍රියාත්මක කෙරේ. මෙවර සින්නක්කර ඔප්පු හිමි නොවන පිරිස් සඳහා අදාළ නිවාස හෝ ඉඩම් සම්බන්ධයෙන් දැනට පවතින ගැටලු නිරාකරණයෙන් පසුව ඉදිරියේ දී එම වරප්‍රසාදය හිමි වනු ඇත. ",
    "URL": "https://sinhala.news.lk//news/world-3/item/20936-3000",
    "Category": "development"
}