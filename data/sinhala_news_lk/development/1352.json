{
    "Source": "https://sinhala.news.lk",
    "Timestamp": " ජනවාරි 07, 2015",
    "Headline": "සිවිල් වැසියන් වෙත වෛද්‍ය සායනයක්",
    "News Content": "කිලිනොච්චි ආරක්ෂක සේනා මූලස්ථානය යටතේ වන 66 වන සේනාංකය විසින් 66 වන සේනාංකයේ සේනාංකාධිපතිගේ උපදෙස් මත කිලිනොච්චි වන්නෙරික්කුලම් ප්‍රදේශයේ ජනතාවගේ සෞඛ්‍ය තත්ත්වය ඉහළ නැංවිමේ අරමුණින් පසුගිය සෙනසුරාදා  වෛද්‍ය සායනයක් පවත්වන ලදී.\n මීට අමතරව 62 වන සේනාංකයෙන් ද ජංගම වෛද්‍ය සායනයක් පැවැත්විණි. පසුගිය සති කිහිපයේ ජනකපුර ප්‍රදේශයේ ඇති වූ අයහපත් කාලගුණික තත්ත්වය හේතුවෙන් අසනිප තත්ත්වයේ පසු වූ වැසියන් වෙනුවෙන් 62 වන සේනාංක මූලස්ථානය මේ ජංගම වෛද්‍ය සායනය සංවිධානය කර තිබුණි. යුද හමුදා වෛද්‍ය නිලධාරී එන්.බී.බී.එල්.එන්. බණ්ඩාර මහතා විසින් මෙම වෛද්‍ය සායනය මෙහෙය වන ලදී. NDH ",
    "URL": "https://sinhala.news.lk//news/world-3/item/9059-2015-01-07-04-24-53",
    "Category": "development"
}