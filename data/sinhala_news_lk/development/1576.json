{
    "Source": "https://sinhala.news.lk",
    "Timestamp": " අප්‍රේල් 23, 2015",
    "Headline": "රත්නපුර නව නගර වෙසක් කලාපය මැයි 03 සහ 04",
    "News Content": "එළඹෙන වෙසක් පුණ්‍යෝත්සව සමයේදි මැයි 03 වෙසක් පුර පසළොස්වක පෝ දින සහ 04 යන දෙ දින රත්නපුර නව නගරයේ වෙසක් කලාපයක් පැවැත්විමට රත්නපුර දිස්ත්‍රික් ලේකම් කාර්යාලය මගින් කටයුතු සංවිධානය කරමින් පවතී.\nරත්නපුර නව නගරයේ උසාවි සංකීර්ණ හංදියේ සිට නව නගර මාර්ගයෙන් හිදැල්ලන ක්‍රීඩාංගනය දක්වා රාජ්‍ය ආයතන, දෙපාර්තමේන්තු, මණ්ඩල, පෞද්ගලික ආයතන සහ පාසල් හා විහාරස්ථාන සම්බන්ධ කර ගනිමින් මේ වැඩපිළිවෙල දියත් කෙරේ. නව නගර මග දෙපස වෙසක් පහන් කූඩු ප්‍රදර්ශනය කෙරෙන අතර වෙසක් සැරසිලි වලින් අලංකාරවත් කෙරේ. විහාරස්ථාන මූල් කර ගනිමින් ධර්ම දේශනාද පාසල් වෙසක් බැති ගී රථ කණ්ඩායම් සංචාරය ද රාජ්‍ය ආයතන මගින් දන්සල් පැවැත්විමද සිදු කෙරේ. මෙම වෙසක් පහන් කූඩු තරගය සදහා අයදුම් පත් භාර ගැනිම මේ වනවිට සිදු කෙරේ. මේ පිළිබඳ සියළු විස්තර සංස්කෘතික නිලධාරී මගින් සහ 0452222234 දුරකථනයට ඇමතීමෙන් ලබා ගත හැකිය. MAP/dmu_ratnapura ",
    "URL": "https://sinhala.news.lk//news/world-3/item/10832-03-04",
    "Category": "development"
}