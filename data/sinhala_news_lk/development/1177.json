{
    "Source": "https://sinhala.news.lk",
    "Timestamp": " අප්‍රේල් 29, 2015",
    "Headline": "නව මැතිවරණ ක්‍රමයකට සැලසුම්",
    "News Content": "නව මැතිවරණ ක්‍රමය ගෙන ඒම සඳහා මේ වන විට සියලු පක්ෂ සමඟ අවබෝධයක පැමිණ සිටින බව සෞඛ්‍ය හා දේශීය වෛද්‍ය අමාත්‍ය රාජිත සේනාරත්න මහතා පැවසීය.\nරජයේ ප්‍රවෘත්ති දෙපාර්තමේන්තුවේ අද (29) පැවති විශේෂ ප්‍රවෘත්ති සාකච්ඡාවේදී ඒ මහතා මේ බව ප්‍රකාශ කළ අතර ඒ තුළින් මෙරට ඓතිහාසික කාර්ය භාරයක් ඉටු කරන බව ද පෙන්වා දුන්නේය. කේවල හා සුළු පක්ෂවලට අසාධාරණයක් නොවන මිශ්‍ර ක්‍රමයක් පිළිබඳ මෙම මැතිවරණ ක්‍රමය වෙනස් කිරීමට අවධානය යොමු කර තිබෙන බවත් එහිදී නව සීමා නිර්ණයන් ගැසට් කිරීමේ අවශ්‍යතාවය පිළිබඳ ද මෙහිදී කරුණු පැහැදිලි කළේය. ඒ අනුව 20 ආණ්ඩු ක්‍රම ව්‍යස්ථා සංශෝධනයෙන් පසු මහමැතිවරණයට යාමට අපේක්ෂා කරන බවත් ඉන් පසු ජාතික රජයක් පිහිටුවීමට අපේක්ෂා කරන බවත් ඇමැතිවරයා වැඩිදුරටත් පැවසීය.kpm/PR ",
    "URL": "https://sinhala.news.lk//news/world-3/item/10972-2015-04-29-08-30-49",
    "Category": "development"
}