{
    "Source": "https://sinhala.news.lk",
    "Timestamp": " ජූලි 23, 2015",
    "Headline": "වෙඩරුවේ ධර්මකීර්ති ශ්‍රී රතනපාල  උපාලි මහනාහිමිපාණන් පිළි ගැනීම පොළොන්නරුව බුද්ධි මණ්ඩපයේදී",
    "News Content": " පොළොන්නරුව සොළොස්මස්ථාන රජමහා විහාරාධිපති මහනුවර අස්ගිරි ගෙඩිගේ රජමහා විහාරාධිපති ශාස්ත්‍රපති වෙඩරුවේ ධර්මකීර්ති ශ්‍රී රතනපාල උපාලි මහනාහිමිපාණන් වහන්සේ  වෙත සියම් මහා නිකායේ අස්ගිරි පාර්ශවයේ අනුනායක පදවිය පිරි නැමේ .\nමේ පිළිබඳ ශ්‍රී සන්නස් පත්‍රය ප්‍රදානය කිරීම ජනාධිපති මෛත්‍රිපාල සිරිසේන මැතිතුමන් අතින් අද මහනුවර ඓතිහාසික මගුල් මඩුවේදී  සිදු කෙරේ.  ඉන් අනතුරුව පොළොන්නරුව සොළොස්මස්ථාන රජමහා විහාරස්ථානයට  වැඩම කිරීම නිමිත්තෙන් පිළිගැනීමේ උත්සවයක් උතුරු මැද පළාත් ප්‍රධාන අමාත්‍ය පේශල ජයරත්න මහතාගේ ප්‍රධානත්වයෙන් අද සවස  පොළෙන්නරුව බුද්ධි මණ්ඩපයේදී සිදු කිරීමට නියමිතය . පොළොන්නරුව දිස්ත්‍රික් ලේකම් කාර්යාලය හා තමන්කඩුව ප්‍රාදේශීය ලේකම් කාර්යාලය විසින් මෙම උත්සවය සංවිධානය කර ඇත. AP/DMU-Polonnaruwa  ",
    "URL": "https://sinhala.news.lk//news/world-3/item/12598-2015-07-23-10-10-12",
    "Category": "development"
}