{
    "Source": "https://sinhala.news.lk",
    "Timestamp": " පෙබරවාරි 29, 2016",
    "Headline": "වකුගඩු රෝගයෙන් පීඩාවට පත් රෝගීන් හට මුල්‍යාධාර....",
    "News Content": "වකුගඩු රෝගයෙන් පීඩාවට පත් රෝගීන්  පස් දෙනෙකු හට මුල්‍යාධාර ලබාදීම පසුගියදා ඌව පළාත් ආණ්ඩුකාරවර ඇම්.පී.ජයසිංහ මහතාගේ ප්‍රධානත්වයෙන් තණමල්විල සංස්කෘතික මධ්‍යස්ථානයේදී සිදුකෙරිණි.\nඑම රෝගීන් හට අවශ්‍ය ප්‍රතිකාර ලබාගැනීමට සහනයක් ලෙස ඌව පළාත් ආණ්ඞුකාරවර අරමුදලෙන්  එක් රෝගියකු සඳහා රු.15,000/- ක  බැගින් මෙම මුල්‍යාධාර ලබා දී ඇත. එහිදී තණමල්විල ප්‍රදේශයෙන් අ.පො.ස. උසස් පෙළ උසස් ලෙස සමත් වී විශ්වවිද්‍යාල වරම් ලැබූ  ටී.ඩබ්.ඒ.ගයාන් ගීතාංජන  ශියෂ්‍යා හට රු. 20,000/- ක ශිෂ්‍යාධාරයක් ලබා දීමද ආණ්ඩුකාරවරයා අතින් සිදුවිය.  ඌව ආණ්ඩුකාරවර පෞද්ගලික ලේකම් කේ.එම්.එස්.අබේසුන්දර මහත්මියද, ආණ්ඩුකාරවර ලේකම් එච්.එම්.සෝමතිලක මහතා ද එම අවස්ථාවට එක්වූහ. AP/DMU-Badulla   ",
    "URL": "https://sinhala.news.lk//news/world-3/item/16585-2016-02-29-10-05-18",
    "Category": "development"
}