{
    "Source": "https://sinhala.news.lk",
    "Timestamp": " ජූලි 31, 2014",
    "Headline": "ශ්‍රී දළදා පෙරහරට මහජන බැංකුව ප්‍රමුඛ අනුග්‍රාහකත්වය",
    "News Content": "මහනුවර ‍ඓතිහාසික ශ්‍රී දළාදා පෙරහර මංගල්‍යය වෙනුවෙන් මහජන බැංකුව ප්‍රමුඛ අනුග්‍රාහක දායකත්වය පිරිනමයි.\n ශ්‍රී දළදා මාලිගාවේදී පසුගියදා දියවඩන නිලමේ ප්‍රදීප් නීලංග දෑල මහතා වෙත මහජන බැංකුවේ මධ්‍යම කලාප සහකාර සාමාන්‍යාධිකාරී ආර්.එම්.එස්.බී. රත්නායක මහතා අතින් මෙම ප්‍රදානය සිදු කෙරිණි. මෙම අවස්ථාවට මහනුවර ප්‍රාදේශීය කළමනාකාර ගාමිණී කරුණාරත්න සහ මහනුවර ශාඛා කළමනාකාර ජේ. වෙලගෙදර යන මහත්වරු ද සහභාගී වූහ. මෙම සංස්කෘතික මංගල්‍යයේ අවසාන මහා රන්දෝලි පෙරහර මහජන බැංකුවේ බැතිබර දායකත්වයෙන් සජීවී ලෙසින් අගෝස්තු 10 රාත්‍රී 8.20 සිට ජාතික රූපවාහිනිය ඔස්සේ විකාශය කෙරේ. ECB ",
    "URL": "https://sinhala.news.lk//news/sri-lanka/item/3419-2014-07-31-1",
    "Category": "local_news"
}