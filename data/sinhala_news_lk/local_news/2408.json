{
    "Source": "https://sinhala.news.lk",
    "Timestamp": " ජූලි 24, 2014",
    "Headline": "ඉන්දියාවේ \"බොස්ටන් ග්රූප්\" හි ප්‍රධානියා ශ්‍රී ලංකා ආර්ථික සමුළුව අමතයි",
    "News Content": "බොස්ටන් කොන්සල්ටින් ග්රූප් හි ඉන්දීය ඒකකයේ ජ්‍යේෂ්ඨ හවුල්කරුවෙකු හා කළමනාකරණ අධ්‍යක්ෂ වන ඇල්පේස් ෂා (Alpesh Shah) ලබන අගෝස්තු මස කොළඹ දී පැවැත්වෙන ශ්‍රී ලංකා ආර්ථික සමුළුව ඇමතීමට නියමිත බව ලංකා වාණිජ මණ්ඩලය පවසයි.\n ඇල්පේස් ෂා මහතා ව්‍යාපාරික සමුළුවේ \"ආසියානු වෙළෙඳාම ව්‍යාප්ත වන විට ශ්‍රී ලංකාවට ලැබෙන අවස්ථා\" යන සැසියේ දී \"කොළඹ මූල්‍ය කේන්ද්‍රස්ථානයක් වශයෙන්\" යන මාතෘකාව ඔස්සේ කතා කිරීමට නියමිතය. සංවාද මණ්ඩපයේ දී MJF හෝල්ඩින්ග්ස් හි මෙහෙයුම් අධ්‍යක්ෂ මලික් ජේ. ප්‍රනාන්දු හා එක්ස්පෝ ලංකා හෝල්ඩින්ස් හි ප්‍රධාන විධායක නිලධාරී හනින් යූ සුෆ් (Hanif Yusoof) ඒ මහතා සමඟ එක්වනු ඇත. ලංකා වාණිජ මණ්ඩලයේ වාර්ෂික අංගයක් වන ශ්‍රී ලංකා ආර්ථික සමුළුව 2014 අගෝස්තු 05 සහ 06 දෙදින කොළඹ සිනමන් ග්රෑන්ඩ් හි දී \"ශ්‍රී ලංකාව 2020 ඩොලර් 7000 ඒක පුද්ගල ආදායම ඉක්මවා යාම කරා\" යන තේමාව ඔස්සේ පැවැත්වේ. DB  ",
    "URL": "https://sinhala.news.lk//news/sri-lanka/item/3191-2014-07-24-11-05-45",
    "Category": "local_news"
}