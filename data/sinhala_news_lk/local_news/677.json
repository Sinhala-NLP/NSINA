{
    "Source": "https://sinhala.news.lk",
    "Timestamp": " අගෝස්තු 12, 2016",
    "Headline": "ආර්ථික හා සමාජ සංඛ්‍යාන ප්‍රකාශනය නිකුත් කෙරේ",
    "News Content": "ශ්‍රී ලංකා මහ බැංකුවේ වාර්ෂික ප්‍රකෘශනයක් වන \"ශ්‍රී ලංකාවේ ආර්ථික හා සමාජ සංඛ්‍යාන - 2016\" පොදු මහජන පරිශීලනය සඳහා නිකුත් කොට ඇතැයි ශ්‍රී ලංකා මහ බැංකුව නිවේදනයක් නිකුත් කරමින් සඳහන් කරයි.\n මෙම ප්‍රකාශනයෙහි දළ දේශීය නිෂ්පාදිතය, කෘෂිකර්මය, කර්මාන්ත, ජාත්‍යන්තර වෙළෙඳාම සහ මූල්‍ය කටයුතු, රාජ්‍ය මූල්‍ය, බැංකු සහ මූල්‍ය ආයතන, මූල්‍ය සහ ප්‍රාග්ධන වෙළෙඳපොළ, මිල හා වැටුප්, ශ්‍රම බලකාය, ප්‍රවාහනය, අධ්‍යාපනය, සෞඛ්‍ය හා විදුලි සංදේශ සේවා, ජනගහනය සහ දේශගුණය යනාදී ආර්ථික හා සමාජ තත්ත්වය පිළිඹිමු වන දර්ශක මෙන් ම අනෙකුත් රටවල්වල තෝරාගත් ආර්ථික හා සමාජ දර්ශක ද ඇතුළත් වේ. ඊට අමතර ව ජනලේඛන හා සංඛ්‍යාලේඛන දෙපාර්තමේන්තුව මගින් පවත්වන ලද ආදායම් හා වියදම් පිළිබඳ සමීක්ෂණයෙන් සොයාගත් ශ්‍රී ලංකාවේ ජීවන තත්ත්වය, දරිද්‍රතාවය සහ කුටුම්බ ලක්ෂණවලට අදාළ තොරතුරු ද මෙහි ඇතුළත් කර ඇත.  ",
    "URL": "https://sinhala.news.lk//news/sri-lanka/item/19041-2016-08-12-04-23-41",
    "Category": "local_news"
}