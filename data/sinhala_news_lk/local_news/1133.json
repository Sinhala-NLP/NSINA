{
    "Source": "https://sinhala.news.lk",
    "Timestamp": " මැයි 07, 2018",
    "Headline": "මින්නේරිය දේව ප‍්‍රතිමාව ජනාධිපති සුරතින් නිරාවරණය කෙරේ",
    "News Content": "පිබිදෙමු පොළොන්නරුව සංවර්ධන ව්‍යාපෘතිය යටතේ ප‍්‍රතිසංස්කරණය කෙරුණු මින්නේරිය වැවේ දේවාලයේ, මින්නේරිය දේව ප‍්‍රතිමාව ජනාධිපති ගරු මෛත‍්‍රීපාල සිරිසේන මැතිතුමාගේ සුරතින්  ඊයේ (06) පෙරවරුවේ නිරාවරණය කෙරිණි.\nමෙම මින්නේරිය දේව ප‍්‍රතිමාව ගුවන් හමුදාපති එයාර් මාර්ෂල් කපිල ජයම්පති මහතාගේ ධන පරිත්‍යාගයෙන් හා හිඟුරක්ගෛාඩ ගුවන් හමුදා මූලස්ථානයේ නිලධාරීන්ගේ ශ‍්‍රම දායකත්වයෙන් ඉදිකොට තිබේ.මෙම දේව ප‍්‍රතිමාව ඉදිකිරීම සඳහා ශ‍්‍රම දායකත්වය ලබාදුන් සියලුම ගුවන් හමුදා නිලධාරීන් වෙත ජනාධිපතිතුමා විසින් සමරු තිළිණ ප‍්‍රදානය කෙරුණු අතර ගුවන් හමුදාපති එයාර් මාර්ෂල් කපිල ජයම්පති මහතා අතින් ජනාධිපතිතුමා වෙත සමරු තිළිණයක් ද ප‍්‍රදානය කෙරිණි.මෙම අවස්ථාව සඳහා අමාත්‍ය රංජිත් සියඹලාපිටිය මහතා ද එක්ව සිටියේ ය. ",
    "URL": "https://sinhala.news.lk//news/sri-lanka/item/28756-2018-05-06-17-29-31",
    "Category": "local_news"
}