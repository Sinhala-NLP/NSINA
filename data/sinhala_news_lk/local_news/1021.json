{
    "Source": "https://sinhala.news.lk",
    "Timestamp": " අප්‍රේල් 23, 2015",
    "Headline": "එක්සත් ජාතීන්ගේ නියෝජිතයෙකු ආරක්ෂක රාජ්‍ය ඇමති මුණගැසෙයි",
    "News Content": "එක්සත් ජාතින්ගේ මත්ද්‍රව්‍ය හා අපරාධ පිළිබඳ කාර්යාලයේ ගෝලීය සාගර අපරාධ වැලැක්වීමේ වැඩසටහනේ ප්‍රධානී ඇලන් කෝල් මහතා ඊයේ (22) ආරක්ෂක අමාත්‍යංශ පරිශ්‍රයේදී ආරක්ෂක රාජ්‍ය අමාත්‍ය රුවන් විජයවර්ධන මහතා මුණ ගැසිණි.\n මෙහිදී ආරක්ෂක රාජ්‍ය අමාත්‍යවරයා හා ඇලන් කෝල් මහතා අතර සාගරයේදී සිදුවන අපරාධ හා මත්ද්‍රව්‍ය ප්‍රවාහනය ආදී ක්‍රියාකාරකම් වලක්වා ගැනීම සම්බන්ධයෙන් ඉදිරියේදී ගතහැකි ක්‍රියාමාර්ග හා ඒ සම්බන්ධයෙන් ශ්‍රී ලංකාවට දැක්විය හැකි දායකත්වය පිළිබඳ ව සුහද සාකච්ඡාවක් පැවැත්විණ. සාකච්ඡා අවසානයේ දී මෙම අවස්ථාව සිහිපත්වීම සඳහා ආරක්ෂක රාජ්‍ය අමාත්‍යතුමා විසින් ඇලන් කෝල් මහතා වෙත සමරු එලකයක් ද පිළිගන්වන ලදී. DB ",
    "URL": "https://sinhala.news.lk//news/sri-lanka/item/10816-2015-04-23-03-20-01",
    "Category": "local_news"
}