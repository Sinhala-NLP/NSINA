{
    "Source": "https://sinhala.news.lk",
    "Timestamp": " අප්‍රේල් 11, 2014",
    "Headline": "ජෙනරල් රෂාඩ් මහමුද් ශ්‍රී ලංකා ගුවන් හමුදාපති හමුවෙයි",
    "News Content": "පකිස්තාන් ඒකාබද්ධ මාණ්ඩලික ප්‍රධානින්ගේ කමිටු සභාපති ජෙනරල් රෂාඩ් මහමුද් මහතා සහ ශ්‍රී ලංකා ගුවන් හමුදාපති එයාර් මාර්ෂල් කෝලිත ගුණතිලක  මහතා අතර හමුවක් පසුගියදා ගුවන් හමුදා මුලස්ථාන පරිශ්‍රයේදී සිදු විය.\nපකිස්තාන් ඒකාබද්ධ මාණ්ඩලික ප්‍රධානින්ගේ කමිටු සභාපතිවරයා පිළිගැනීම සඳහා ගුවන් හමුදා වර්ණ පක්ෂාංගය විසින්  ආචාර පෙළපාලියක් ද පවත්වනු ලැබූ අතර, මෙම හමුවේදී දෙරටේ ආරක‍්ෂක තත්ත්වය පිළිබඳ කරුණු රැසක් සාකච්ඡා කරන ලදී. පකිස්තාන් ඒකාබද්ධ මාණ්ඩලික ප්‍රධානීන්ගේ කමිටු සභාපති ජෙනරල් රෂා‍ඩ් මහමුද් හා ගුවන් හමුදාපති එයාර් මාර්ෂල් කෝලිත ගුණතිලක අතර, හමුවීම සිහිගැන්වීම පිණිස විශේෂ සමරු තිළිණ හුවමාරුවක්ද සිදු විය. ECB ",
    "URL": "https://sinhala.news.lk//news/sri-lanka/item/534-2014-04-11-3",
    "Category": "local_news"
}