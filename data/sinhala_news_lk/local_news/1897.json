{
    "Source": "https://sinhala.news.lk",
    "Timestamp": " නොවැම්බර් 03, 2017",
    "Headline": "ගාල්ල, ගෝනාපීනුවල සාරාලංකාර විද්‍යාලයේ ජනපති නිරීක්ෂණ චාරිකාවක",
    "News Content": "ගාල්ල, ගෝනාපීනුවල සාරාලංකාර විද්‍යාලයේ සිසුවෙකු විසින් කරන ලද ඉල්ලීමක් අනුව ඊයේ(02) පස්වරුවේ ජනාධිපතිතුමා එම විද්‍යාලයේ ද නිරීක්ෂණ චාරිකාවක නිරත විය.\nවිද්‍යාලය වෙත පැමිණි ජනාධිපතිතුමා එම සිසු දරුවන් විසින් මහත් සෙනෙහසින් යුතුව පිළිගත් අතර විද්‍යාලයේ දක්ෂතා දැක්වූ සිසු සිසුවියන්ට තිළිණ ප්‍රදානය කිරීම ද ජනාධිපතිතුමා අතින් සිදු විය.විද්‍යාලයේ සංගීත ඒකකය විවෘත කෙරුණේ ද ජනාධිපතිතුමා අතිනි.විදුහල්පති ශාන් ජාගොඩ මහතා විසින් ජනාධිපතිතුමා වෙත සමරු තිළිණයක් ද පිළිගැන්වීය.දකුණු පළාත් ආණ්ඩුකාර හේමකුමාර නානායක්කාර, ප්‍රධාන අමාත්‍ය ශාන් විජයලාල් ද සිල්වා, දකුණු පළාත් අමාත්‍ය චන්දිම රාසපුත්‍ර යන මහත්වරුන් සහ විද්‍යාලයේ ආචාර්ය මණ්ඩලය, දෙමව්පියන්, ආදි සිසුන් ඇතුළු පිරිසක් මෙම අවස්ථාවට එක්ව සිටියහ. ",
    "URL": "https://sinhala.news.lk//news/sri-lanka/item/25815-2017-11-03-00-44-50",
    "Category": "local_news"
}