{
    "Source": "https://sinhala.news.lk",
    "Timestamp": " අගෝස්තු 20, 2015",
    "Headline": "ශ්‍රී ලංකාවේ ජපන් ආරක්ෂක උපදේශක නාවික හමුදාපති හමුවෙයි",
    "News Content": "ශ්‍රී ලංකාවේ ජපන් තානාපති කාර්යාලයේ ආරක්ෂක උපදේශක වශයෙන් කටයුතු කරන කපිතාන් මොටොට්සුගු ශිගෙකාවා මහතා ඊයේ (19) නාවික හමුදා මූලස්ථානයේ දී නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා හමුවිය. \nඑහිදී නව පත්වීම් ලද නාවික හමුදාපතිතුමන් හට සිය සුභ පැතුම් එක් කළ කපිතාන් මොටොට්සුගු ශිගෙකාවා මහතා ද්විපාර්ශ්වීය වශයෙන් වැදගත් වන කරුණු සම්බන්ධයෙන් මෙන්ම දෙරටේ නාවික හමුදා අතර තිබෙන සහයෝගීතාවය සම්බන්ධයෙන් නාවික හමුදාපතිතුමන් හා සුහද කථාබහක නිරත විය.මෙම නිල හමුව සනිටුහන් කරමින් කපිතාන් මොටොට්සුගු ශිගෙකාවා මහතා හා නාවික හමුදාපතිතුමන් අතර සමරු තිළිණ හුවමාරුවක් ද සිදුවිය. DB ",
    "URL": "https://sinhala.news.lk//news/sri-lanka/item/13025-2015-08-20-04-25-29",
    "Category": "local_news"
}