{
    "Source": "https://sinhala.news.lk",
    "Timestamp": " නොවැම්බර් 18, 2016",
    "Headline": "ශාලාව යුද හමුදා කඳවුරේ සිදුවු පිපිරීමෙන් ආපදාවට ලක්වුවන්ට සහන සැලසීමට රුපියල් මිලියන 1,279 ක්",
    "News Content": "ශාලාව යුද හමුදා කඳවුරේ සිදුවු පිපිරීමෙන් ආපදාවට ලක්වු පුද්ගලයින්ට සහන සැලසීම  සඳහා රජය මගින් වෙන් කර ඇති මුදල රුපියල් මිලියන 1,279 ක් බව ආපදා කළමනාකරණ අමාත්‍යංශය පවසයි.\nඑයින් රුපියල් මිලියන 875 ක මුදලක් මේ වන විට එම ජනතාවට සහන සැලසීමට සඳහා වැය කර ඇත.  එමෙන්ම තක්සේරු දෙපාර්තමේන්තුව විසින් හානියට පත් නිවාස 2,031 කට ගෙවීම් සදහා තක්සේරු වටිනාකම් ඉදිරිපත් කර ඇත. ගෘහ උපකරණ හානි තක්සේරු කර ඒ සඳහා වන්දි ලබාදීම සඳහා නිවාස ලාභීන් 567 කට රුපියල් 244,478,490 ක ප්‍රතිපාදන මුදල් අමාත්‍යංශයෙන් ඉල්ලා ඇති අතර  යුධ හමුදාව විසින් ප්‍රතිසංස්කරණය කරන ලද නිවාසවල අමුද්‍රව්‍ය මිලදී ගැනීම වෙනුවෙන් රුපියල් 48,035,510ක මුදලක් යුධ හමුදාව වෙත ලබා දී ඇත.  AP ",
    "URL": "https://sinhala.news.lk//news/sri-lanka/item/20393-1-279",
    "Category": "local_news"
}