{
    "Source": "https://sinhala.news.lk",
    "Timestamp": " මාර්තු 22, 2015",
    "Headline": "ඉදිරියේදී පැවැත්වෙන විභාග",
    "News Content": "ධීවර හා ජලජ සම්පත් සංවර්ධන දෙපාර්තමේන්තුවේ නාවික ඉංජිනේරු සහකාර III ශ්‍රේණිය (ශ්‍රී ලංකා තාක්ෂණ සේවය) සඳහා බඳවා ගැනීමේ විවෘත තරග විභාගය - 2014 (2015) මාර්තු 27 වන දින කොළඹ විභාග මධ්‍යස්ථානවලදී පමණක් පැවැත්වෙන බව විභාග දෙපාර්තමේන්තුව පවසයි.\n කුසලතා ධාරාව යටතේ ශ්‍රී ලංකා පරිපාලන සේවයේ III ශ්‍රේණියට බඳවා ගැනීමේ තරග විභාගය - 2013 (2015) මාර්තු 28 හා 29 දිනවලදී කොළඹදී පමණක් පැවැත්වීමට නියමිතය. ශ්‍රී ලංකා තොරතුරු හා සන්නිවේදන තාක්ෂණ සේවයේ 3 වන පන්තිය III ශ්‍රේණිය සඳහා බඳවා ගැනීමේ විවෘත තරග විභාගය - 2012 (2015) මාර්තු 29 වන දින දිවයින පුරා විභාග මධ්‍යස්ථානවලදී පවැත්වේ. මේ විභාගය සඳහා අයදුම්කරුවන් 4,000ක් පමණ පෙනී සිටීමට නියමිතය. CIM - Examination March - 2015 විභාගය මාර්තු 31 හා අප්‍රේල් 01 දිනයන් හිදී කොළඹ දී පමණක් පැවැත්වීමට නියමිත බව ද විභාග දෙපාර්තමේන්තුව වැඩිදුරටත් සඳහන් කළේය. NDH ",
    "URL": "https://sinhala.news.lk//news/sri-lanka/item/10217-2015-03-20-03-46-17",
    "Category": "local_news"
}