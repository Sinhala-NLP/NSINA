{
    "Source": "https://sinhala.news.lk",
    "Timestamp": " අප්‍රේල් 21, 2014",
    "Headline": "උඩමළුවට නව වැලි ඇතිරිල්ලක් පූජා කෙරේ",
    "News Content": "ජය ශ්‍රී මහ බෝධීන් වහන්සේ අභියස උඩමළුවට නව වැලි ඇතිරිල්ලක් පූජාකිරීමේ පිංකම අටමස්ථානාධිපති පූජ්‍ය පල්ලේගම සිරිනිවාස නාහිමියන්ගේ අනුශාසනා පරිදි පසුගියදා සිදු කෙරිණි.\nඅටමස්ථානාධිපති නාහිමියන් ප්‍රධාන අටමස්ථානයේ විහාරාධිපති හිමිවරුන් ජය ශ්‍රී මහ බෝ මලුවේ දකුණු වාහල්කඩ අභියස සිට ආගමික වතාවත් සිදුකොට ධම්මචක්ක පවත්වන සූත්‍රය දේශනා කිරීමෙන් අනතුරුව මලුවේ වැලි ඇතිරීම සිදු කෙරිණ. ලංකා බැංකුවට වසර හැත්තෑ පහක් (75) පිරීම නිමිත්තෙන් සිදුකරන ලද මේ පිංකමට එම බැංකුවේ මහා කළමනාකරු ඩී.එම් ගුණසේකර, නියෝජ්‍ය මහ කළමනාකරු එච්.එම්. මුදියන්සේ, උතුරුමැද පළාත් භාර මහ කළමනාකරු එච්.එම්.පී.බී. හේරත් යන මහත්ම මහත්මින් ඇතුළු බැංකු සේවකයින් රැසක් ද එක්ව සිටියහ.ECB ",
    "URL": "https://sinhala.news.lk//news/sri-lanka/item/659-2014-04-21-1",
    "Category": "local_news"
}