{
    "Source": "https://sinhala.news.lk",
    "Timestamp": " ඔක්තෝබර් 19, 2014",
    "Headline": "පරිසරය හා වන විද්‍යාව පිළිබඳ අන්තර්ජාතික සම්මන්ත්‍රණය",
    "News Content": "ශ්‍රී ජයවර්ධනපුර විශ්වවිද්‍යාලයේ පරිසර හා වන විද්‍යා පීඨය මඟින් පරිසර හා වන විද්‍යාව පිළිබඳ අන්තර්ජාතික සම්මන්ත්‍රණයක් ඔක්තෝබර් 24 හා 25 දිනයන්හි පැවැත්වීමට සැලසුම් කර ඇත.\nඑම සම්මන්ත්‍රණයේ ප්‍රතිඵල පරිසර හා පුනර්ජනනීය බලශක්ති අමාත්‍යාංශයේ හා අනුබද්ධ ආයතනවල කාර්යයන් සඳහා අනුප්‍රවාහගත කිරීම පිණිස ඒ ආයතනවලට අදාළ පර්යේෂණ හා සංවර්ධන කටයුතු සඳහා යොදා ගැනීමට අපේක්ෂිතය. එම නිසා මෙම සමුළුවේ සහ පරිසර හා වන විද්‍යා පීඨයේ සම්පත් දායකයන්ගේ තාක්ෂණික දායකත්වය ලබා ගැනීමට ද වැඩසටහනක් පිළියෙළ කර ඇත. අදාළ කටයුතු කරගෙන යාම සඳහා පරිසර හා පුනර්ජනනනීය බලශක්ති අමාත්‍ය සුසිල් ප්‍රේමජයන්ත් මහතා විසින් ඉදිරිපත් කරන ලද යෝජනාවට මෙවර අමාත්‍ය මණ්ඩල අනුමැතිය ලැබී ඇත.NDH ",
    "URL": "https://sinhala.news.lk//news/sri-lanka/item/6323-2014-10-18-16-21-32",
    "Category": "local_news"
}