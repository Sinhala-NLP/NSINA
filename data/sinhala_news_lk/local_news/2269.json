{
    "Source": "https://sinhala.news.lk",
    "Timestamp": " දෙසැම්බර් 15, 2015",
    "Headline": "ඉදිරියේ පැවැත්වෙන විභාග",
    "News Content": "කැලණිය විශ්වවිද්‍යාලීය ශාස්ත්‍රවේදී (සාමාන්‍ය) උපාධි ප්‍රථම පරීක්ෂණය-2012/2013 (බාහිර) සහ ව්‍යාපාර කළමනාකරණවේදී (සාමාන්‍ය) උපාධි පරීක්ෂණය- 2012/2013 (බාහිර) විභාගය ලබන 18 වන දින ආරම්භ වන ශ්‍රී ලංකා විභාග දෙපාර්තමේන්තුව සඳහන් කරයි.\nඑදින සිට 21,22,23,28,29,30,31 දිනයන්වලදී ද මෙම විභාගය පැවැත් වේ. දිවයින පුරා ස්ථාපිත කෙරෙන විභාග මධ්‍යස්ථානවලදී පැවැත්වෙන අතර ඒ සඳහා අයදුම්කරුවන් 33,000ක් පමණ සුදුසුකම් ලබා සිටිති. ශ්‍රී ලංකා විභාග දෙපාර්තමේන්තුවේ ප්‍රාථමික ශිල්පීය නොවන සේවා ගණයේ I ශ්‍රේණිය සඳහා වන කාර්යක්ෂමතා කඩඉම් පරීක්ෂණය- 2015 විභාගය ලබන 19 වන දින කොළඹ දී පමණක් පැවැත්වේ. ශ්‍රී ලංකා විභාග දෙපාර්තමේන්තුවේ ප්‍රාථමික ශිල්පීය නොවන සේවා ගණයේ II ශ්‍රේණිය සඳහා වන කාර්යක්ෂමතා කඩඉම් පරීක්ෂණය- 2015 විභාගය ලබන 19 වන දින කොළඹ දී පමණක් පැවැත්වේ. ශ්‍රී ලංකා විභාග දෙපාර්තමේන්තුවේ ප්‍රාථමික ශිල්පීය නොවන සේවා ගණයේ III ශ්‍රේණිය සඳහා වන කාර්යක්ෂමතා කඩඉම් පරීක්ෂණය - 2015 විභාගය ලබන 19 වන දින කොළඹ දී පමණක් පැවැත්වේ. ශ්‍රී ලංකා විදේශ දූත මණ්ඩලවල රාජ්‍ය කළමනාකරණ සහකාර සේවයේ සේවක පුරප්පාඩු පිරවීම සඳහා පවත්වනු ලබන තරග විභාගය- 2014 (2015) ලබන 19 හා 20 යන දෙදින කොළඹ දී පමණක් පැවැත්වේ. ශ්‍රී ලංකා විදුහල්පති සේවයේ නිලධාරීන් සඳහා වන දෙවන කාර්යක්ෂමතා කඩඉම් විභාගය- 2015 ලබන 19 හා 20 යන දෙදින කොළඹ දී පමණක් පැවැත්වේ. වයඹ පළාත් රාජ්‍ය කළමනාකරණ සහකාර සේවයේ III වන පන්තියට බඳවා ගැනීමේ විවෘත තරග විභාගය- 2015 දෙසැම්බර් මස 20 වන දින කුරුණෑගල, කුලියාපිටිය, මහව, පුත්තලම සහ හලාවත යන නගරවලදී පැවැත්වේ. මේ සඳහා අයදුම්කරුවන් 8,983ක් සුදුසුකම් ලබා සිටිති. kpm ",
    "URL": "https://sinhala.news.lk//news/sri-lanka/item/15292-2015-12-15-08-25-52",
    "Category": "local_news"
}