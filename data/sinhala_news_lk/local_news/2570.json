{
    "Source": "https://sinhala.news.lk",
    "Timestamp": " ජනවාරි 08, 2016",
    "Headline": "''මෛත්‍රි පාලනයක්- ස්ථාවර රටක්'' වර්ෂ පූර්ණ ජාතික උත්සවය අද",
    "News Content": "යහපාලනය, ප්‍රජාතන්ත්‍රවාදය,නීතියේ ආධිපත්‍ය තහවුරු කරමින් ජනවාරි 08 දින අත් කරගත් ජනතා ජයග්‍රහනය සමරන ''මෛත්‍රි පාලනයක්- ස්ථාවර රටක්'' වර්ෂ පූර්ණ ජාතික උත්සවය අද (08) මහත් අභිමානයේ පැවැත්වීමට නියමිතය.\nඅද සවස 2.00ට අතිගරු ජනාධිපති මෛත්‍රිපාල සිරිසේන මැතිතුමාගේ ප්‍රධානත්වයෙන් සහ අග්‍රාමාත්‍ය රනිල් වික්‍රමසිංහ මහතාගේ සහභාගීත්වයෙන් කොළඹ බණ්ඩාරනායක, ජාත්‍යන්තර සම්මන්ත්‍රණ ශාලාවේදී සැමරුම් උත්සවය පැවැත්වෙයි. ''එකම දැයක් මහබලයක්''සාර සංගහය අතිගරු ජනාධිපතිතුමාට මෙම උත්සවයේ දී පිළිගැන්වීමට නියමිතය.එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිත සුබිනේ නන්දි මහතා විසින් එක්සත් ජාතීන්ගේ මහලේකම් තුමාගේ පණිවුඩය සභාවට ඉදිරිපත් කිරීමට නියමිතය. මෙහි දී ආරාධිත දේශනය පවත්වන්නේ, ඉන්දියාවේ බටහිර බෙංගාලයේ ආණ්ඩුකාර හා ශ්‍රී ලංකාවේ හිටපු ඉන්දීය මහ කොමසාරිස් ගෝපාල් ක්‍රිෂ්ණා ගාන්ධි මහතා විසිනි. ",
    "URL": "https://sinhala.news.lk//news/sri-lanka/item/15697-2016-01-07-15-06-04",
    "Category": "local_news"
}