{
    "Source": "https://sinhala.news.lk",
    "Timestamp": " අප්‍රේල් 17, 2014",
    "Headline": "ගම්බිම් බලා ගිය ජනතාවට බස් හා දුම්රිය විශේෂ සේවා",
    "News Content": "සිංහල අලුත් අවුරුද්ද වෙනුවෙන් ගම්බිම් බලා ගිය ජනතාවට නැවත පැමිණීම සඳහා ලබන 20 වැනි දා දක්වා විශේෂ බස් හා දුම්රිය සේවාවන් ක්‍රියාත්මක වන බව ප්‍රවාහන අමාත්‍යාංශය පවසයි.\nමගීන්ගේ පහසුව සඳහා සාමාන්‍ය ගමන්වාරවලට අමතරව දුර සේවා බස් රථ 1250ක් ලබන 19 - 20 දෙදින තුළ යොදවා ඇත. මේ වෙනුවෙන් දිනපතා බස් රථ 5005ක් ධාවනයේ යොදවෙන අතර උත්සව සමයේ මගීන්ගේ ප්‍රමාණය මත බස් රථ යොදවනු ලැබේ.නව දුම්රිය සේවා‍ 07ක් ඊයේ (16) සිට 20 වැනි දා දක්වා යොදා ඇත. ඊයේ සිට 20 වන දින දක්වා දිනපතා සවස 4.55ට නුවර සිට කොළඹ බලා සීග්‍රගාමී දුම්රියක් ක්‍රියාත්මක වේ. ලබන 18, 20 දෙදිනෙහිත් සවස 4.45ට බදුල්ලේ සිට කොළඹ දක්වා සීග්‍රගාමී දුම්රියක් ධාවනය කෙරේ.ගාල්ලේ සිට මරදාන දක්වා අදත් සවස1.00ටත් සවස 5.45ටත් දුම්රිය දෙකක් ක්‍රියාත්මක වන අතර, මාතර සිට මරදාන දක්වා අද (17) සහ ලබන 18,19 සහ 20 දිනවල සවස 4.00ට සහ රාත්‍රී 7.00ට දුම්රිය දෙකක් ක්‍රියාත්මක වේ.ECB ",
    "URL": "https://sinhala.news.lk//news/sri-lanka/item/607-2014-04-17-3",
    "Category": "local_news"
}