{
    "Source": "https://sinhala.news.lk",
    "Timestamp": " මැයි 26, 2014",
    "Headline": "ගමේ ජනතාවට නැඟී සිටීමට ඉඩකඩ ලැබුණේ සමෘද්ධි අධිකාරියෙන්",
    "News Content": "ගමේ ජීවත්ව සිටි අහිංසක දුප්පත් ජනතාවට තම ස්වෝත්සාහයෙන් නැගී සිටීමට මඟ විවර වුයේ සමෘද්ධි අධිකාරිය නිසා යැයි පුද්ගලික ප‍්‍රවාහන සේවා  අමාත්‍ය සී.බී. රත්නායක මහතා පවසයි.\nනුවරඑළිය දිස්ති‍්‍රක්කයේ හඟුරන්කෙත සමෘද්ධි මහා සංගම් සංවත්සරයට එක් වෙමින් අමත්‍යවරයා මේ බව පැවසීය. අද ඒ පවුල් සමෘද්ධිමත්ව ජීවත් වීම අප සියලු දෙනාටම සතුටුවිය හැකි කරුණකි. මේ සේවයට කැපවූ සමෘද්ධි නිලධාරීන් වන ඔබ කෙතරම් විශිෂ්ට පුද්ගලයන්ද?. දුගී දුප්පත් පවුල් අද ලබා ඇති සමෘද්ධිය දෙස බලා ඔබ ලබන තෘප්තිමත් භාවය මිල මුදලට ගත නොහැකිය. ඒ සතුට සැමදා ඔබ සතුවනු ඇත.සමෘද්ධි නිලධාරියා නිරන්තරයෙන් නින්දා, අපහාස, චෝදනා ලැබු පුද්ගලයෙකි. එහෙත් ඒවායෙන් නොසැලී රටේ ආර්ථිකය ශක්තිමත් කිරීමට ඔබ ගන්නාවු වෙහෙස අප අගය කළ යුතුයි. ඒ නිසා රජය නිසි තැන ඔබට ලබා දී ඇත. සමෘද්ධිය හැදුවේ මේ රජයයි. එය රැකගැනීම සඳහා කැපවී සිටින්නේද මේ රජයම බවද අමාත්‍යවරයා වැඩිදුරටත් පැවසීය.ECB ",
    "URL": "https://sinhala.news.lk//news/sri-lanka/item/1468-2014-05-26-666",
    "Category": "local_news"
}