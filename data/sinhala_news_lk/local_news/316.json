{
    "Source": "https://sinhala.news.lk",
    "Timestamp": " ජූලි 25, 2014",
    "Headline": "රාමසාන් වෙනුවෙන් පෑලියගොඩ මත්ස්‍ය වෙළෙඳ සංකීර්ණයෙන් වියළි ආහාර පාර්සල්",
    "News Content": "ඉස්ලාම් භක්තිකයින්ගේ රාමසාන් උත්සවය නිමිත්තෙන් පැලියගොඩ මධ්‍යම මත්ස්‍ය වෙළෙඳ සංකීර්ණයේ ව්‍යාපාරික සංගමයේ මෙහෙයවීමෙන් අඩු ආදායම්ලාභී මුස්ලිම් ජනතාවට වියළි ආහාර පාර්සල් බෙදාදීම පසුගිය බදාදා පැලියගොඩ මධ්‍යම මත්ස්‍ය වෙළෙඳ සංකීර්ණයේදී සිදු කෙරුණි.\nධීවර හා ජලජ සම්පත් සංවර්ධන අමාත්‍ය වෛද්‍ය රාජිත සේනාරත්න මහතාගේ ප‍්‍රධානත්වයෙන් මෙම උත්සවය පැවැත්වුණි. මෙම වියළි ආහාර ද්‍රව්‍ය පාර්සලයක වටිනාකම රුපියල් 2000.00ක් පමණ වේ. මෙහිදී අඩු ආදායම්ලාභී පවුල් 175කට වියළි ආහාර ද්‍රව්‍ය පාර්සල් බෙදා දෙනු ලැබීය. මේ සියල්ලේ වටිනාකම රුපියල් 350,000ක් පමණ වේ. ඉන් අනතුරුව අමාත්‍යවරයා මධ්‍යම මත්ස්‍ය වෙළෙඳ සංකීර්ණයේ ලංකා බැංකු ශාඛාවේ පළමු සංවත්සරය නිමිත්තෙන් පැවැති ලේ දන්දීමේ පූණ්‍ය කර්මයටද සහභාගි විය. මෙම අවස්ථාවට අමාත්‍යාංශ ලේකම් ආචාර්ය ඩී.එම්.ආර්.බී. දිසානායක, ලංකා ධීවර සංස්ථා සභාපති මහිල් සේනාරත්න, පැලියගොඩ මධ්‍යම මත්ස්‍ය වෙළෙඳ සංකීර්ණයේ ව්‍යාපාරික සංගමයේ සභාපති ජයසිරි වික‍්‍රමාරච්චි, ලේකම් ජයන්ත කුරේ, භාණ්ඩාගාරික ඩබ්ලිව්.ඩී. විල්බට් යන මහත්වරු ද සහභාගි වූහ.NDH ",
    "URL": "https://sinhala.news.lk//news/sri-lanka/item/3223-2014-07-25-05-40-27",
    "Category": "local_news"
}