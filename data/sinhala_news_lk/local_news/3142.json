{
    "Source": "https://sinhala.news.lk",
    "Timestamp": " ජූලි 10, 2014",
    "Headline": "ශ්‍රී ලංකා ග්‍රහලෝකාගාරය 15 සිට යළි විවෘතයි",
    "News Content": "ශ්‍රී ලංකා ග්‍රහලෝකාගාරය නවීකරණය හා අලුත්වැඩියා කටයුතු කිරීමෙන් පසු ලබන 15 දින සිට නැවතත් නැරඹුම් දර්ශන සඳහා මහජනතාවට විවෘත කරන බව දන්වා සිටී.\nමෙය නවීකරණය හා අලුත්වැඩියා කටයුතු කිරීම සඳහා පසුගිය ජූනි 24 සිට නැරඹුම් දර්ශන තාවකාලිකව අත්හිටුවන ලදි. නැරඹුම් දර්ශන අත්හිටුවීමෙන් නරඹන්නන්ට සිදුවන අපහසුතාවය පිළිබඳව සැලකිල්ලට ගෙන, නවීකරණ කටයුතු සිදු කෙරෙන අතරතුර සීමිත සංඛ්‍යාවකට, සුපුරුදු දර්ශන, මෙතෙක් භාවිත කළ යන්ත්‍ර භාවිතයෙන්ම පැවැත්වීමට ශ්‍රී ලංකා ග්‍රහලෝකාගාරය කටයුතු සූදානම් කොට තිබේ.  විද්‍යාව හා තාක්ෂණය ප්‍රචලිත කිරීමත් පාසල් දරු දැරියන්ගේ විද්‍යා දැනුම ප්‍රවර්ධනය කිරීමත් උදෙසා කටයුතු කරන ශ්‍රී ලංකා ග්‍රහලෝකාගාරය  තාක්ෂණ හා පර්යේෂණ අමාත්‍යාංශයට අනුබද්ධ ආයතනයකි.MAP ",
    "URL": "https://sinhala.news.lk//news/sri-lanka/item/2655-15",
    "Category": "local_news"
}