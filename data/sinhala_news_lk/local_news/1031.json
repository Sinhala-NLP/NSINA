{
    "Source": "https://sinhala.news.lk",
    "Timestamp": " දෙසැම්බර් 29, 2014",
    "Headline": "ආපදාවට ලක්වූවන්ගේ සියලු අවශ්‍යතා සපුරාලීමට කිසිදු මූල්‍යමය බාධාවක් නැහැ",
    "News Content": "ආපදාවට ලක්වූ ජනතාවගේ සියලු අවශ්‍යතා සපුරාලීම සඳහා කිසිදු මූල්‍යමය බාධාවක් නොමැති බව ආපදා කළමනාකරණ අමාත්‍ය මහින්ද අමරවීර මහතා අද (29) පෙරවරුවේ රජයේ නිල පුවත් වෙබ් අඩවියට ප්‍රකාශ කළේය.\n \"මේ ජනතාවට අවශ්‍ය ආහාර ඇතුළු සියලු පහසුකම් සැලසීම සඳහා ආපදා කළමනාකරණ අමාත්‍යාංශයට ඇති වෙන්න මුදල් තියෙනවා. ඒ කටයුතු සඳහා පෙරේදා රුපියල් මිලියන 500ක මුදලක් ලැබුණා\" යැයි ද ඒ මහතා පැවසීය. ආපදා කළමනාකරණ අමාත්‍යාංශය සඳහා අය-වැයෙන් දැනට වෙන් කර ඇති මුදල්වලට අමතරව මහා භාණ්ඩාගාරයෙන් තවත් මුදල් ප්‍රතිපාදන වෙන් කිරීමට එකඟතාව මේ වන විට පළ කර ඇති බව ද අමාත්‍යවරයා වැඩිදුරටත් සඳහන් කළේය. NDH ",
    "URL": "https://sinhala.news.lk//news/sri-lanka/item/8855-2014-12-29-04-58-33",
    "Category": "local_news"
}