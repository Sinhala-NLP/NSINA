{
    "Source": "https://sinhala.news.lk",
    "Timestamp": " අගෝස්තු 04, 2014",
    "Headline": "ශී‍්‍ර ලංකා ඉන්දියා ආර්ථික සබඳතා ශක්තිමත් කර ගත යුතුයි",
    "News Content": "ශී‍්‍ර ලංකාව සමඟ පවත්නා ආර්ථික සබඳතා තවදුරටත් වර්ධනය කර ගත යුතු බවත් දෙරට අතර පවත්නා ඓතිහාසික සබඳතාවන් තවතවත් වර්ධනය වන අයුරින් දෙරටම නව ආර්ථික සංවර්ධන මාවත් ඔස්සේ ඉදිරියට පියවර තැබිය යුතු බවත් ඉන්දීය මහ කොමසාරිස් වයි.කේ. සිංහා මහතා පැවසීය.\n ඊයේ (03) කොළඹ දී පැවති ශී‍්‍ර ලංකා අපනයනකරුවන්ගේ සංගමයේ වාර්ෂික සැසිවාරයේ දී අදහස් පළරමින් ඉන්දිය මහ කොමසාරිස්වරයා මේ බව සඳහන් කළේය.  ඉන්දු ලංකා නිදහස් වෙළෙඳ ගිවිසුමට වසර 14ක් සපිරෙන මෙම අවස්ථාවේදී දෙරටේ ආර්ථික හා වාණිජ සබඳතා තවදුරටත් ශක්තිමත් වී ඇති බව පෙන්වා දෙන සිංහා මහතා දෙරටේ ආර්ථික අභිවෘද්ධියට මෙම ගිවිසුම හේතු වු බව ද පෙන්වා දුන්නේය. ශී‍්‍ර ලංකාවේ සියලු වෙළෙඳ පාර්ශවකරුවන් අතර ඉන්දියාව වඩාත්ම සමගාමී වෙළෙඳ සබඳතා පවත්නා රට බව ද මහ කොමසාරිස්වරයා පෙන්වා දුන්නේය.  ශී‍්‍ර ලංකාව ඉන්දියාවේ ඉහළ ම තෙවැනි අපනයනකරුවා වන බව පෙන්වා දෙන සිංහා මහතා එය සමස්ත ඉන්දීය අපනයනයෙන් 5.2%ක් බව ද වැඩිදුරටත් පෙන්වා දුනි. DB/ priu  ",
    "URL": "https://sinhala.news.lk//news/sri-lanka/item/3573-2014-08-04-07-26-56",
    "Category": "local_news"
}