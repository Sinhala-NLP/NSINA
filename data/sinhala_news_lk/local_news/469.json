{
    "Source": "https://sinhala.news.lk",
    "Timestamp": " ජූනි 01, 2014",
    "Headline": "ඩෙංගු සඳහා බස්නාහිර පළාතේ විශේෂ වැඩපිළිවෙළක්",
    "News Content": "මේ දිනවල ශීඝ්‍රයෙන් පැතිර යන ඩෙංගු රෝගය පාලනය කිරීම සඳහා හෙට (02) දිනයේ සිට බස්නාහිර පළාත තුළ විශේෂ වැඩපිළිවෙළක් ක්‍රියාත්මක කිරීමට සෞඛ්‍ය අමාත්‍යාංශය පියවර ගෙන ඇති බවත් ඩෙංගු මදුරුවන් බෝවන ස්ථාන විනාශ කිරීම සඳහා එවැනි ස්ථාන පරීක්ෂා කිරීම මෙහිදී සිදුකිරීමට නියමිත බවත් සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා සඳහන් කළේය.\nමේ සඳහා සෞඛ්‍ය අමාත්‍යාංශයේ ඩෙංගු මර්දන ඒකකය මඟින් කණ්ඩායම් පහක් යොදවනු ඇත.මීට අමතරව දෙහිවල, ගල්කිස්ස, මොරටුව, බොරැල්ල ඇතුළු කොළඹ නගරය ආශ්‍රිත ප්‍රදේශවලට හෙට සිට දූමායනය සිදුකිරීමටත් ඒ මඟින් මදුරු ඝනත්වය පාලනය කිරීමටත් අපේක්ෂිත බව සෞඛ්‍ය අමාත්‍යාංශය පැවසීය. NDH ",
    "URL": "https://sinhala.news.lk//news/sri-lanka/item/1619-2014-06-01-07-35-55",
    "Category": "local_news"
}