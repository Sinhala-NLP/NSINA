{
    "Source": "https://sinhala.news.lk",
    "Timestamp": " පෙබරවාරි 27, 2015",
    "Headline": "ආරක්ෂක රාජ්‍ය අමාත්‍යතුමා සහ අාරක්ෂක ලේකම්තුමාගෙන් නව හමුදාපතිතුමාට සුබපැතුම්",
    "News Content": "යුද හමුදාපති ලුතිතන් ජෙනරාල් ක්‍රිෂාන්ත ද සිල්වා මහතා ඊයේ (26) පෙරවරුවේ ආරක්ෂක රාජ්‍ය අමාත්‍ය  රුවන් විජේවර්ධන මහතා රාජ්‍ය ආරක්ෂක අමාත්‍යාංශයේ දී නිල වශයෙන් හමු විය.\n එම හමුවේදී  රුවන් විජේවර්ධන මහතා නව යුද හමුදාපතිවරයාට සුබපැතුම් එක් කළ අතර යුද හමුදාපතිතුමාගේ  ඉදිරි රාජකාරී කටයුතු සඳහා සහයෝගය ලබා දෙන බව ද ප්‍රකාශ කළේය. මෙම අවස්ථාව සිහිගන්වමින් යුද හමුදාපතිතුමා විසින් ආරක්ෂක රාජ්‍ය අමාත්‍යතුමා හට සමරු ඵලකයක් ද තිළිණ කරන ලදී. අනතුරුව යුද හමුදාපතිතුමා රාජ්‍ය ආරක්ෂක ලේකම්  බී.එම්.යූ.ඩී. බස්නායක මහතා ද හමු විය.  බස්නායක මහතා නව යුද හමුදාපතිවරයාට සුබපතා යුද හමුදාපතිතුමාගේ ඉදිරි රාජකාරී කටයුතු සඳහා පූර්ණ සහයෝගය ලබා දෙන බව ද ප්‍රකාශ කළේය. එම හමුව සිහිවීම සඳහා දෙදෙනා අතර සමරු තිළිණ හුවමාරුවක් ද සිදු විය.  NDH ",
    "URL": "https://sinhala.news.lk//news/sri-lanka/item/9868-2015-02-27-07-16-52",
    "Category": "local_news"
}