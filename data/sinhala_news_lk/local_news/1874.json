{
    "Source": "https://sinhala.news.lk",
    "Timestamp": " සැප්තැම්බර් 01, 2016",
    "Headline": "නව ව්‍යවස්ථාව සකස් වන්නේ ජනතාව අවශ්‍යතාවයට",
    "News Content": "නව ව්‍යවස්ථාව සකස් කිරීම පිළිබඳව  විවිධ සංවිධාන පුද්ගලයින් කුමන ප්‍රකාශ සිදු කළ ද එය සකස් කරන්නේ ජනතා අවශ්‍යතා අනුව බව අධිකරණ හා බුද්ධ ශාසන අමාත්‍ය විජයදාස රාජපක්ෂ මහතා පවසයි.\nනව වස්ථාවක් සම්බන්ධයෙන් සමහර පිරිස් අසත්‍ය ප්‍රචාර ගෙන යන බව පෙන්වා දුන් අමාත්‍යවරයා එවැනි ප්‍රචාර මගින් මේ රට යළිත් ගිනි තියන්න කටයුතු නොකරන ලෙස අමාත්‍යවරයා ඔවුන්ගෙන්  අමාත්‍යවරයා ඉල්ලා සිටියේය.ප්‍රජාවට සේවය කළ ප්‍රජා නායකයින්ගේ  සේවය ඇගයීම සඳහා 350 දෙනෙකුට සාම විනිසුරු පත්වීම් ලිපි ප්‍රධානය කිරීමේ අවස්ථාවට ඊයේ (31) එක්වෙමින් අමාත්‍යවරයා මේ බව සඳහන් කළේය.අද ජාතික ආණ්ඩුවක් වශයෙන් එක්ව යුද්ධයෙන් පසුව මේ රටේ දිනා ගැනීමට නොහැකි වු සාමය දිනා ගැනීමට කටයුතු කරමින් සිටින බවත් ඇතැම් සංවිධාන හා පුද්ගලයින් එය ආපස්සට හැරවීමට කටයුතු කරමින් සිටින බව කිව යුතු බවත් අමාත්‍යවරයා සඳහන් කළේය.අපි නව ව්‍යවස්ථාව හදන්නේ ඇමෙරිකාවටවත් යුරොපයටවත් වෙනත් කිසිදු සංවිධානයකටවත් පුද්ගලයෙකුටවත් අවශ්‍ය විදිහට නොවෙයි.රට පුරා සිටින විවිධ සංවිධාන බුද්ධිමතුන් උගතුන් සිවිල් ජනතාව මේ සියල්ලගේම අදහස් අර ගෙන අපි නිර්මාණය කරන්නේ ජනතාවාදි ව්‍යවස්ථාවක් බව කිව යුතු බව අමාත්‍යවරයා වැඩිදුරටත් පැවසීය. ",
    "URL": "https://sinhala.news.lk//news/sri-lanka/item/19331-2016-08-31-17-02-31",
    "Category": "local_news"
}