{
    "Source": "https://sinhala.news.lk",
    "Timestamp": " මැයි 05, 2018",
    "Headline": "දැනට වෙළඳපොළෙහි තිබෙන සම්පුර්ණ යොදය සහිත කිරිපිටිවල මිල වෙනසක් නෑ",
    "News Content": "කිරිපිටි පැකට් සඳහා නව මිල ගණන් වැඩි වීම අදාළ වනුයේ මැයි මස 5 වන දින සිට නිෂ්පාදනය කරනු ලබන කිරිපිටි සඳහා පමණක් බව පාරිභෝගික කටයුතු පිළිබඳ අධිකාරිය නිවේදනය කරයි.\nනිකුත් කර ඇති මාධ්‍ය නිවේදනය මෙසේ ය.මාධ්‍ය නිවේදනයයි2018 මැයි මස 01 වන දින මුදල් හා ජනමාධ්‍ය අමාත්‍යාංශයේදී පැවති ජීවන වියදම් අනුකමිටු රැස්වීමේදී විශේෂයෙන් දේශීය හා ආනයනික කිරිපිටි සම්බන්ධව සාකච්ඡා කරන ලදී. එහිදී දේශීය හා ආනයනික සම්පුර්ණ යොදය සහිත කිරිපිටි ග්‍රෑම් 400  පැකට්ටුවක මිල රු.20 කින්ද කිලෝ 01 කිරිපිටි පැකට්ටුවක මිල රු 50 කින්ද අනෙකුත් ප්‍රමාණයන්ගෙන් යුත් සම්පුර්ණ යොදය සහිත කිරිපිටි පැකට් සඳහා ද සමානුපාතික ලෙස මිල ගණන් වැඩි කිරීමට තීරණය කරන ලදී.මෙම නව මිල ගණන් වැඩි වීම අදාළ වනුයේ මැයි මස 5 වන දින සිට නිෂ්පාදනය කරනු ලබන කිරිපිටි සඳහා පමණි. දැනට වෙළඳපොළෙහි තිබෙන සම්පුර්ණ යොදය සහිත කිරිපිටි වල මිල වෙනස් වීමක් කිසිසේත්ම සිදු නොවනු ඇත. මෙතැනින් බලන්නමාධ්‍ය නිවේදනය ",
    "URL": "https://sinhala.news.lk//news/sri-lanka/item/28737-2018-05-05-01-40-22",
    "Category": "local_news"
}