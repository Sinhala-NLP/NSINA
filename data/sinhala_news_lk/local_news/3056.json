{
    "Source": "https://sinhala.news.lk",
    "Timestamp": " මැයි 11, 2015",
    "Headline": "ආරක්‍ෂක අමාත්‍යාංශ සේවා වනිතා සභාපතිනිය මිහිඳු සෙත් මැදුරේ නිරීක්ෂණ චාරිකාවක",
    "News Content": "ආරක්‍ෂක අමාත්‍යංශයේ සේවා වනිතා ඒකකයේ සභාපතිනිය වන එස්. බස්නායක මහත්මිය පසුගියදා රටේ ඒකීයභාවය සුරැකීම පිණිස සිය ජීවිත පූජාවෙන් සටන් වැද ආබාධිත තත්ත්වයට පත් වූ රණ විරුවන් වෙනුවෙන් අත්තිඩියේ ඉදිකරන ලද මිහිඳු සෙත් මැඳුරේ චාරිකාවක නිරත විය.\n මෙහිදී බස්නායක මහත්මිය විසින් එහි ප්‍රතිකාර ලබමින් සිටින රණ විරුවන්ගේ සුවදුක් විමසා ඔවුන් සමග සුහද සාකච්ඡාවක නිරත වූ අතර එම රණ විරුවනට, ඔවුන් රැක බලා ගන්නවුන්ට හා නිලධාරී මඩුල්ලට ද ත්‍යාගයන් පිරිනැමීය. අනතුරුව සේවා වනිතා සභාපතිනිය විසින් මෙම රණ විරුවන් වෙත ලබා දෙනු ලබන විවිධ පහසුකම් හා සුභසාධන කටයුතු පිළිබඳ ව ද සොයා බලන ලදී. මෙහිදී මිහිදු සෙත් මැදුරේ ප්‍රතිකාර ලබන රණ විරුවන් විසින් තම කලා කුසලතාවයන් එළි දක්වන ලද නැටුම්, ගැයුම් හා වැයුම් ඇතුලත් ප්‍රසංගයක් ද බස්නායක මහත්මිය ඇතුළු පිරිස විසින් නරඹන ලදී. මෙම අවස්ථාව සඳහා අමාත්‍යංශයේ සේවා වනිතා ඒකකයේ උප සභාපතිනිය වන ඉන්දු රත්නායක මහත්මිය ඇතුළු තවත් සාමාජිකාවන් පිරිසක් ද සහභාගී වුහ. DB ",
    "URL": "https://sinhala.news.lk//news/sri-lanka/item/11154-2015-05-11-06-48-48",
    "Category": "local_news"
}