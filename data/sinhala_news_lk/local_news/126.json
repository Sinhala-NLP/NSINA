{
    "Source": "https://sinhala.news.lk",
    "Timestamp": " අප්‍රේල් 21, 2014",
    "Headline": "පශු සම්පත් අමාත්‍යාංශයෙන් නව අවුරුදු කෑම මේසයක්",
    "News Content": "උදා වු සිංහල හා හින්දු අලුත් අවුරුද්ද  නිමිත්තෙන් පශු සම්පත් හා ග්‍රාමීය ප්‍රජා සංවර්ධන අමාත්‍යංශ ශ්‍රවණාගාරයේ දි තේ පැන් සංග්‍රහයක් අද (21)  පෙරවරුවේ පැවැත්විණ.\n ලංකා කම්කරු කොංග්‍රස් මහ ලේකම්, පශූ සම්පත් හා ග්‍රාමීය ප්‍රජා සංවර්ධන අමාත්‍ය ආරුමුගන් තොන්ඩමන් මහතාගේ ප්‍රධානත්වයෙන් එය පැවැත්විණි. නිලධාරීන් හා සේවකයින් ‍අමතමින් අමාත්‍යවරයා නව අවුරුද්දට සුභ පැතුම් එකතු කළ අතර, සියලු ම දෙනාගේම යුතුකම හා වගකීම ගෙවුණු අවුරුද්දට වඩා උත්සාහයෙන්  මනාව කටයුතු කිරීම බව එහිදී අමාත්‍යවරයා පැවසීය.මේ අවස්ථාව සඳහා ලංකා කම්කරු කොංග්‍රස් සභාපති, ආර්ථීක සංවර්ධන නියෝජ්‍ය අමාත්‍ය මුත්තු සිවලිංගම්, නුවරඑළිය දිස්ත්‍රික්කයේ පළාත් සභා මැති ඇමතිවරුන් හා නුවරඑළිය දිස්ත්‍රික් ලේකම් ඩී.පී.ජී. කුමාරසිරි මහතා ඇතුළු ප්‍රදේශීය ලේකම්වරුන්, අමාත්‍යංශ ලේකම් ටී.කේ. කෑදරගම මහතා හා ලංකා කම්කරු කොංග්‍රස් නිලධාරීන් ඇතුළු අමාත්‍යංශ යටතේ ඇති ආයතන ප්‍රධානින් ඇතුළු උසස් නිලධාරින් හා අමාත්‍යංශ සේවක සේවිකාවෝ සහභාගී වූහ. ECB ",
    "URL": "https://sinhala.news.lk//news/sri-lanka/item/666-2014-2-04-21-4",
    "Category": "local_news"
}