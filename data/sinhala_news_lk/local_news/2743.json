{
    "Source": "https://sinhala.news.lk",
    "Timestamp": " දෙසැම්බර් 13, 2016",
    "Headline": "තජිකිස්ථාන ජනපති දිවයිනට",
    "News Content": "නිල සංචාරයක් සඳහා තජිකිස්ථාන ජනරජයේ ජනාධිපති එමෝමලි රහුමාන් මහතා ඊයේ (12) පස්වරුවේ දිවයිනට පැමිණියේය.\nදිවයිනට පැමිණි ජනාධිපතිවරයා අග්‍රාමාත්‍ය රනිල් වික්‍රමසිංහ මහතා විසින් පිළිගන්නා ලදී. තජිකිස්ථාන ජනාධිපතිවරයා, ජනාධිපති මෛත්‍රීපාල සිරිසේන මහතා, අග්‍රමාත්‍යවරයා සහ කතානායකවරයා හමු වී සාකච්ඡා පැවැත්වීමට ද නියමිතය. දෙරට අතර අවබෝධතා ගිවිසුම් කිහිපයකට අත්සන් කිරීමට නියමිත අතර ශ්‍රී ලංකාවේ ව්‍යාපාරික ප්‍රජාව හමුවීම තජිකිස්ථාන ජනාධිපතිවරයාගේ මෙම නිල සංචාරය තුළ සිදු වනු ඇත. ජනාධිපතිවරයා මහනුවර සංචාරයක නිරත වීමටද නියමිතය. ",
    "URL": "https://sinhala.news.lk//news/sri-lanka/item/20845-2016-12-13-04-15-21",
    "Category": "local_news"
}