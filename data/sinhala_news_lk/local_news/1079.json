{
    "Source": "https://sinhala.news.lk",
    "Timestamp": " අප්‍රේල් 30, 2014",
    "Headline": "නැඟෙනහිර මුස්ලිම් නායකයින් ආ.සේ.මූ. නිලධාරීන් සමඟ සාකච්ඡාවක",
    "News Content": "නැඟෙනහිර ආරක්ෂක සේනා මූලස්ථානයේ මෙහෙයවීමෙන් සිංහල හා හින්දු අලුත් අවුරුද්ද නිමාවීමෙන් පසුව නැඟෙනහිර පළාතේ ජීවත් වන්නන් හා ආරක්ෂක හමුදාව ඇති සබඳතාවන් තවදුරටත් වර්ධනය කර ගැනීමේ අරමුණ ඇතිව උලමා සභාවේ මුස්ලිම් නායකයින් හා ආරක්ෂක සේනා නිලධාරීන් අතර සුහද සාකච්ඡාවක් වැලිකන්ද ආරක්ෂක සේනා මුලස්ථානයේදී පසුගිය 17වන දින පවත්වන ලදී.\nමෙහිදී මීට සම්බන්ධවූවන් විසින් ආරක්ෂාව සම්බන්ධයෙන් ප්‍රදේශයේ ජීවත්වන මුස්ලිම් ප්‍රජාවට ඇති ගැටලු සම්බන්ධයෙන් ආරක්ෂක සේනා ආඥාපතිවරයා වන මේජර් ජෙනරාල් එස්.ඒ. ලාල් පෙරේරා මහතා හා ඔහුගේ කාර්යමණ්ඩලය සමග සාකච්ඡා පවත්වන ලදී.සාකච්ඡාවලින් අනතුරුව ආරක්ෂක සේනා මූලස්ථානය විසින් මෙම සාකච්ඡාව සඳහා සහභාගීවූ සියලුම දෙනා සඳහා දිවා භෝජන සංග්‍රහයක්ද පවත්වන ලදී. HC/mod ",
    "URL": "https://sinhala.news.lk//news/sri-lanka/item/912-2014-04-30-16-48-43",
    "Category": "local_news"
}