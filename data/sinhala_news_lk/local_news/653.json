{
    "Source": "https://sinhala.news.lk",
    "Timestamp": " ජූලි 17, 2014",
    "Headline": "කොළඹ රබර් වෙන්දේසියේ මිල ගණන්",
    "News Content": "රබර් සංවර්ධන දෙපාර්තමේන්තුව මගින් අද (17) කොළඹ රබර් වෙන්දේසියේ මිල ගණන් ප්‍රකාශයට පත් කර ඇති බව රබර් සංවර්ධන දෙපාර්තමේන්තුවේ සැලසුම් අධ්‍යක්ෂ එම්.ඩී.ආර්. වීරසිංහ මහතා රජයේ නිල පුවත් වෙබ් අඩවියට පැවසීය.\nඒ අනුව ආර්.එස්.එස්. 01 රබර් වර්ගය කොළඹ රබර් වෙන්දේසිය තුළ දී කිලෝ ග්‍රෑම් එකක් රුපියල් 280.00ක් වූ අතර එය පසුගිය ජූනි මස සාමාන්‍ය මිල කිලෝ ග්‍රෑම් එකක රුපියල් 313.47ක් විය.  ආර්.එස්.එස්. 02 රබර් වර්ගය කිලෝ ග්‍රෑම් එකක් රුපියල් 271.00ක් වූ අතර, එය පසුගිය ජූනි මස සාමාන්‍ය මිල කිලෝ ග්‍රෑම් එකක රුපියල් 305.00විය. ආර්.එස්.එස්. 03 රබර් වර්ගය  අද කොළඹ රබර් වෙන්දේසිය සඳහා ඉදිරිපත් වී නොතිබුණි. එසේ නමුත් මෙම රබර් වර්ගය  පසුගිය ජූනි මස සාමාන්‍ය මිල කිලෝ ග්‍රෑම් එකක රුපියල් 290.25ක් ලෙස සටහන් වී තිබුණි. ආර්.එස්.එස්. 04 ද අද ඉදිරිපත් නොවුණ අතර, එය පසුගිය ජූනි මස සාමාන්‍ය මිල කිලෝ ග්‍රෑම් එකක රුපියල් 278.80ක් විය. ආර්.එස්.එස්. 05 වර්ගයද අද ඉදිරිපත් නොවූවත් එය පසුගිය ජූනි මස සාමාන්‍ය මිල කිලෝ ග්‍රෑම් එකක රුපියල් 262.50ක් ලෙස සටහන් වී පැවතුණ බව සැලසුම් අධ්‍යක්ෂවරයා පවසයි. ECB ",
    "URL": "https://sinhala.news.lk//news/sri-lanka/item/2925-2014-07-17-6",
    "Category": "local_news"
}