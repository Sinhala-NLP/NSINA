{
    "Source": "https://sinhala.news.lk",
    "Timestamp": " දෙසැම්බර් 03, 2015",
    "Headline": "වෛද්‍ය වැඩවර්ජනයෙන් රෝහල් සේවාවට බාධාවක් නැහැ- සෞඛ්‍ය ඇමැති",
    "News Content": "රජයේ වෛද්‍යවරුන්ගේ සංගම්වල වැඩවර්ජනය හේතුවෙන් රජයේ රෝහල්වල සේවා කටයුතුවලට බලපෑමක් සිදු වී නොමැති බව කැබිනට් මාධ්‍ය ප්‍රකාශක සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පැවසීය.\nරජයේ ප්‍රවෘත්ති දෙපාර්තමේන්තුවේ අමාත්‍ය මණ්ඩල තීරණ දැනුම් දීමේ මාධ්‍ය හමුවේදී අමාත්‍යවරයා මේ බව අද (03) සඳහන් කළේය. ඒ මහතා ප්‍රකාශ කළේ රජයේ විශේෂඥවරුන්ගේ සංගමය අද දින මෙම  වැඩවර්ජනයට එක් නොවන බව තමාට දැනුම් දුන් බවයි. යම් ඉල්ලීමක් තිබෙන්නේ නම් සාකච්ඡා මාර්ගයෙන් විසඳා ගැනීමට හැකි බවත් ඕනෑම අවස්ථාවක තමා ඔවුන් සමඟ සාකච්ඡා කිරීමට සූදානම් බවත් අමාත්‍යවරයා වැඩිදුරටත් පැවසීය. kpm ",
    "URL": "https://sinhala.news.lk//news/sri-lanka/item/15020-2015-12-03-08-53-52",
    "Category": "local_news"
}