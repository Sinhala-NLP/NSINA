{
    "Source": "https://sinhala.news.lk",
    "Timestamp": " මාර්තු 23, 2014",
    "Headline": "කැලණිය විශ්වවිද්‍යාලයේ නව උප කුලපති මහාචාර්ය මද්දුම බණ්ඩාර",
    "News Content": "ජනාධිපති මහින්ද රාජපක්ෂ මැතිතුමා විසින් පසුගිය 20 වැනිදා සිට කැලණිය විශ්වවිද්‍යාලයේ නව උප කුලපතිවරයා ලෙස පත් කරන ලද මහාචාර්ය සුනන්ද මද්දුම බණ්ඩාර මහතා සිය තනතුරෙහි වැඩ බාරගන්නා ලදී.\nකැලණිය විශ්වවිද්‍යාලයේ ආර්ථික විද්‍යා අංශයේ මහාචාර්ය වරයෙකු ලෙස දීර්ඝකාලයක් සේවය කර ඇති මද්දුම බණ්ඩාර මහතා එහි අංශාධිපතිවරයා වශයෙන් ද කටයුතු කර තිබේ. දැනට කැලණිය විශ්වවිද්‍යාලයේ සමාජ විද්‍යා පීඨයේ පීඨාධිපති වශයෙන් හා ආර්ථික සංවර්ධන අමාත්‍යංශයේ අධ්‍යක්ෂ ජෙනරාල්වරයා වශයෙන් ද ඔහු කටයුතු කරමින් සිටී.මහනුවර, මයිලපිටිය මහා විදුහලේ හා තලාතුඔය හේවාහැට මධ්‍ය මහා විදුහලේ ආදි සිසුවකු වන මද්දුම බණ්ඩාර මහතා කැලණිය විශ්වවිද්‍යාලයෙන් ආර්ථික විද්‍යාව පිළිබඳ විශේෂවේදී උපාධිය ලබාගෙන තිබේ.HC ",
    "URL": "https://sinhala.news.lk//news/sri-lanka/item/77-2014-03-23-12-29-27",
    "Category": "local_news"
}