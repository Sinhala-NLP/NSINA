{
    "Source": "https://sinhala.news.lk",
    "Timestamp": " මාර්තු 27, 2014",
    "Headline": "අනවසරයෙන් ඇතුළු වූ ඉන්දීය යාත්‍රා 4ක් අත්අඩංගුවට",
    "News Content": "නාවික හමුදාවෙන් කිසිම පහරදීමක් සිදු වී නෑ අනවසරයෙන් ශ්‍රී ලංකා මුහුදට ඇතුළු වූ ඉන්දීය ධිවරයින් 19 දෙනෙකු සහ ට්‍රෝලර්  යාත්‍රා 4ක් ඊයේ (26) අත්අඩංගුවට ගත් බවත් කිසිම අවස්ථාවක ඉන්දීය ධීවරයින්ට පහරදීමක් හෝ එවැනි ක්‍රියාවක් නාවික හමුදාවෙන් සිදු වී නොමැති බව වගකීමෙන් පවසන බවත් නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පවසයි.\n උතුරු මැද නාවික විධානයට අයත් මුර සංචාරක නාවික යාත්‍රාවලට අනවසරයෙන් ශ්‍රී ලංකා මුහුදු තීරයේ මන්නාරමට උතුරින් ඇතුළු වූ මෙම ධීවර යාත්‍රා හමු වී ඇත. අත්අඩංගුවට ගත් ඉන්දීය ධීවරයින් සහ ට්‍රෝලර් යාත්‍රා සම්බන්ධයෙන් නීතිමය පියවර ගැනීම සඳහා තලෙයි මන්නාරමේ ධීවර සහ ජලජ සම්පත් දෙපාර්තමේන්තුවේ නිලධාරීන් වෙත බාර දී තිබේ. අනවසරයෙන් පැමිණ කච්චතිව් දූපත නුදුරු ශ්‍රී ලංකා මුහුදේ වැලිපරයක හිරවී තිබූ ඉන්දීය ට්‍රෝලර් යාත්‍රාවක් සහ ධීවරයින් 5 දෙනෙකු ඉන් මුදාගෙන ඩෙල්ෆ් දූපතේ පොලිසිය වෙත භාර දුන් බව ද නාවික හමුදාව පවසයි. HC ",
    "URL": "https://sinhala.news.lk//news/sri-lanka/item/183-4",
    "Category": "local_news"
}