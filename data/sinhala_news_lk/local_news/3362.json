{
    "Source": "https://sinhala.news.lk",
    "Timestamp": " ජූනි 18, 2014",
    "Headline": "අලුත්ගම සහ බේරුවල ඇඳිරිනීතිය අද උදේ 8.00ට ඉවත් කරයි",
    "News Content": "අලුත්ගම සහ බේරුවල ප්‍රදේශවල මේ වනවිට සාමකාමී වාතාවරණයක් ඇති වී තිබෙන හෙයින් පනවා තිබූ පොලිස් ඇඳිරි නීතිය අද (18) උදෑසන 8.00 වනවිට ඉවත් කිරීමට කටයුතු යොදා ඇතැයි පොලිස් මාධ්‍ය ප්‍රකාශක කාර්යාලය පවසයි.\n අලුත්ගම සහ බේරුවල ප්‍රදේශවල හටගත් නොසන්සුන්කාරී තත්ත්වයක් නිසා සාමය ආරක්ෂා කිරීමට පොලිස් ඇඳිරි නීතිය පසුගිය 15 වැනි දා පස්වරු 6.45 සිට ක්‍රියාත්මක විය.පනවා තිබූ ඇඳිරි නීතිය කඩ කළ පුද්ගලයන් 41 දෙනකු ඊයේ වන විට අත්අඩංගුවට ගෙන බන්ධනාගාරගත කර තිබේ.අලුත්ගම සහ බේරුවල ප්‍රදේශවලට පනවා තිබූ පොලිස්‌ ඇඳිරි නීතිය ඊයේ (17) ද පැය කිහිපයකට ඉවත් කරනු ලැබීය. එම ප්‍රදේශයන්හි ආරක්‍ෂාව තහවුරු කිරීම සඳහා පොලිසිය, පොලිස්‌ විශේෂ කාර්ය බලකාය සහ යුද හමුදාව විශේෂ ආරක්‍ෂක වැඩපිළිවෙළක්‌ දියත් කර ඇත.HC ",
    "URL": "https://sinhala.news.lk//news/sri-lanka/item/2050-8-00",
    "Category": "local_news"
}