{
    "Source": "https://sinhala.news.lk",
    "Timestamp": " පෙබරවාරි 14, 2016",
    "Headline": "සේවා අවශ්‍යතා මත පොලීසියේ ස්ථාන මාරුවීම් කිහිපයක්",
    "News Content": "සේවා අවශ්‍යතා මත වහාම ක්‍රියාත්මක වන පරිදි පොලීසියේ ස්ථාන මාරුවීම් කිහිපයක් ඊයේ (13) සිට සිදු කර තිබෙන බව පොලීස් මූලස්ථානය සඳහන් කරයි.\nඒ අනුව ප්‍ර‍ධාන පොලිස් පරීක්ෂක එස්.එම්.සී.ඩී.කේ. අබේරත්න මූස්ථාන පොලීස් පරීක්ෂක වවුනියාව සිට මූලස්ථාන පොලිස් පරීක්ෂක ඇල්පිටියත් ප්‍ර‍ධාන පොලිස් පරීක්ෂක ඩබ්.ඒ. සෝමරත්න පොලිස් ක්ෂේත්‍ර‍ බලකා මූලස්ථානය සිට මූලස්ථාන පොලිස් පරීක්ෂක වවුනියාවට ද ස්ථාන මාරු කර තිබේ. එසේම ප්‍ර‍ධාන පොලිස් පරීක්ෂක සී.ඩබ්. ඉද්දමල්ගොඩ මූලස්ථාන පොලිස්  පරීක්ෂක ගල්කිස්ස සිට කොළඹ අපරාධ කොට්ඨාසය වෙත සහ ප්‍ර‍ධාන පොලිස් පරීක්ෂක බ්.ඒ.ආර්.පුෂ්පකුමාර මූලස්ථාන පොලිස් පරීක්ෂක ඇල්පිටිය සිට මූලස්ථාන පොලිස් පරීක්ෂක ගල්කිස්සට ස්ථාන මාරු කර තිබෙ බව පොලීසිය වැඩිදුරටත් සඳහන් කරයි. ",
    "URL": "https://sinhala.news.lk//news/sri-lanka/item/16341-2016-02-14-18-06-02",
    "Category": "local_news"
}