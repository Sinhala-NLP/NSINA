{
    "Source": "https://sinhala.news.lk",
    "Timestamp": " ඔක්තෝබර් 08, 2015",
    "Headline": "ජිනීවා මානව හිමිකම් යෝජනා දේශීය ක්‍රියාවලියක් තුළයි",
    "News Content": "ජිනීවා මානව හිමිකම් යෝජනාවලිය දේශීය ක්‍රියාවලියක් බවත් එහි හයිබ්‍රිඩ් අධිකරණයක් සම්බන්ධයෙන් ප්‍රකාශයක් නැති බව කැබිනට් මාධ්‍ය ප්‍රකාශ අමාත්‍ය රාජිත සේනාරත්න මහතා පැවසීය.\nරජයේ ප්‍රවෘත්ති දෙපාර්තමේන්තුවේ අමාත්‍ය මණ්ඩල තීරණ දැනුම් දීමේ අද (08) පැවති මාධ්‍ය හමුවේදී ඒ මහතා මේ බව සඳහන් කළේ මාධ්‍යවේදියෙකු ඇසූ ප්‍රශ්නයකට පිළිතුරු දෙමිනි.එම යෝජනාවලිය ශ්‍රී ලංකා අධිකරණ යාන්ත්‍රණ බලය යටතේ ක්‍රියාත්මක වන බවත් ශ්‍රී ලංකා රජය සමඟ සාකච්ඡා කර රජයේ එකඟතාවය මත එම යෝජනා ක්‍රියාත්මක කිරීම සිදු වන බවත් අමාත්‍යවරයා මෙහිදී පෙන්වා දුන්නේය. ",
    "URL": "https://sinhala.news.lk//news/sri-lanka/item/13908-2015-10-08-09-21-12",
    "Category": "local_news"
}