{
    "Source": "https://sinhala.news.lk",
    "Timestamp": " අගෝස්තු 29, 2017",
    "Headline": "උතුරු මැද අසාධ්‍ය වකුගඩු රෝගීන් සඳහා  සහන සත්කාර මධ්‍යස්ථානයක්",
    "News Content": "උතුරු මැද පළාතේ අසාධ්‍ය වකුගඩු රෝගීන් සඳහා වූ සහන සත්කාර මධ්‍යස්ථානය අනුරාධපුර දිස්ත්‍රික්කයේ ඉදිකිරීම සම්බන්ධයෙන් මුලික අවබෝධතා ගිවිසුමක් අත්සන් කිරීම ඊයේ (28) සෞඛ්‍ය අමාත්‍යාංශයේ දී සිදු කරන ලදි. ඒ සෞඛ්‍ය පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ ප්‍රධානත්වයෙනි.\n ඔස්ට්‍රේලියාවේ “ශාන්ති” පදනම ඒ සඳහා ආධාර ලබාදෙනු ලබයි. මෙම මධ්‍යස්ථානය ගොඩනඟා එය පවත්වාගෙන යාමට සම්පූර්ණ මුල්‍යාධාර වශයෙන් රුපියල් මිලියන 120 ක මුදලක් ලබාදිමට “ශාන්ති” පදනම බලාපොරොත්තු වේ. ඉදිරි වසර 100ක කාලයක් මෙම මධ්‍යස්ථානය පවත්වාගෙන යාම සඳහා අවශ්‍ය මුල්‍යාධාර ලබාදීමට ද නියමිතය. එය ශ්‍රී ලංකාවේ ප්‍රථම සහන සත්කාරක මධ්‍යස්ථානයයි. ඔස්ට්‍රේලියාවේ ශ්‍රී ලංකා සොලිසිටර් ජනරාල් කාර්යාලයේ සහ අග්‍රාමාත්‍ය කාර්යාලයේ නිලධාරීන් ද මෙම අවස්ථාවට එක්ව සිටියහ. ",
    "URL": "https://sinhala.news.lk//news/sri-lanka/item/24745-2017-08-29-03-21-22",
    "Category": "local_news"
}