{
    "Source": "https://sinhala.news.lk",
    "Timestamp": " ජූලි 17, 2014",
    "Headline": "වාසනා සම්පත ලොතරැයිය නැවත වෙළෙඳපොළට",
    "News Content": "ජාතික ලොතරැයි මණ්ඩලය මගින් ජනතාව අතර වඩාත් ප්‍රසිද්ධියට පත් වාසනා සම්පත ලොතරැයිය නැවත වෙළෙඳපොළට හඳුන්වාදීමක් අද (17) සිදුකෙරිණ.  \n මෙතෙක් වෙළෙඳපොළේ පැවති වාසනා සම්පත වැඩි ත්‍යාග මුදල් රැසකින් යුත්තව මෙවර හඳුන්වාදී ඇති බව ජාතික ලොතරැයි මණ්ඩලයේ සාමාන්‍යාධිකාරී නාලක කළුවැව මහතා රජයේ නිල පුවත් වෙබ් අඩවියට පැවසීය.මෙහි සුපිරි ත්‍යාගය අවම වශයෙන් රුපියල් කෝටියකින් ආරම්භ වේ. මීට අමතරව ලක්ෂ දහයේ ප්‍රථම ත්‍යාග රැසක්ද අමතර ත්‍යාග රැසකින් ද මෙම ලොතරැයිය සමන්විත වේ.  මෙහි ප්‍රථම දිනුම් ඇදීම මේ මස 31වනදා ඇඹිලිපිටිය මහවැලි ක්‍රීඩාංගණයේදී සිදු කෙරේ. මෙම ප්‍රථම දිනුම් ඇදීමට සමගාමීව එදින ගායක ගායිකාවන් රැසකගේ සහභාගීත්වයෙන් යුතුව පැවැත්වෙන  සංගීත සංදර්ශනයක්ද පැවැත්වීමට කටයුතු යොදා ඇති බව ජාතික ලොතරැයි මණ්ඩලයේ සාමාන්‍යාධිකාරීවරයා වැඩිදුරටත් පැවසීය.ECB ",
    "URL": "https://sinhala.news.lk//news/sri-lanka/item/2929-2014-07-17-9",
    "Category": "local_news"
}