{
    "Source": "https://sinhala.news.lk",
    "Timestamp": " ජූලි 31, 2014",
    "Headline": "ප්‍රතිඵල නිකුත් කර ඇති විභාග",
    "News Content": "සබරගමුව පළාතේ පළාත් සභාවට අයත් පාසල්වල පවතින ගුරු පුරප්පාඩු සඳහා දිස්ත්‍රික් පදනම මත ශ්‍රී ලංකා ගුරු සේවයට උපාධිධාරීන් බඳවා ගැනීමේ තරග විභාගය - 2013 (2014)හි ප්‍රතිඵල පසුගිය 28 දින ලේකම්, අධ්‍යාපන, තොරතුරු තාක්ෂණ හා සංස්කෘතික කටයුතු අමාත්‍යාංශය, සබරගමුව පළාත් සභාව, නව නගරය, රත්නපුර වෙත නිකුත් කර ඇති බව විභාග දෙපාර්තමේන්තුව පවසයි.\n තව ද ශ්‍රී ලංකා දුම්රිය දෙපාර්තමේන්තුවේ ශ්‍රී ලංකා තාක්ෂණ සේවයේ දුම්රිය නියාමක තනතුරේ පුහුණු කිරීමේ ශ්‍රේණිය සඳහා බාහිර අයදුම්කරුවන් බඳවා ගැනීමේ ලිඛිත තරග විභාගය - 2013 (2014)හි ප්‍රතිඵල ද එදිනම දුම්රිය සාමාන්‍යාධිකාරී කාර්යාලය, කොළඹ 10 වෙත නිකුත් කර ඇති බව ද එම දෙපාර්තමේන්තුව වැඩිදුරටත් සඳහන් කළේය. NDH  ",
    "URL": "https://sinhala.news.lk//news/sri-lanka/item/3418-2014-07-31-04-15-43",
    "Category": "local_news"
}