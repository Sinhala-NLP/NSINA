{
    "Source": "https://sinhala.news.lk",
    "Timestamp": " ජූනි 17, 2015",
    "Headline": "අප්‍රිකානු ආර්ථික හා සංවර්ධන සංගමයේ සභාපති ආරක්‍ෂක රාජ්‍ය ඇමැති හමුවේ",
    "News Content": "අප්‍රිකානු ආර්ථික හා සංවර්ධන සංගමයේ සභාපති හා ජපානයේ හිටපු විදේශ අමාත්‍යවරයෙකු වූ ටෙට්සුරෝ යානෝ (Tetsuro Yano) මහතා පසුගිය දින ආරක්‍ෂක අමාත්‍යංශ පරිශ්‍රයේ දී ආරක්‍ෂක රාජ්‍ය අමාත්‍ය රුවන් විජයවර්ධන මහතා මුණගැසින.\n මෙහිදී ටෙට්සුරෝ යානෝ මහතා හා ආරක්‍ෂක රාජ්‍ය අමාත්‍යවරයා අතර කෙටි සුහද සාකච්ඡාවක් පැවැත්වුන අතර පෙර සිට ම ලංකාව සමඟ පැවති සුහද සම්බන්ධතාවය තවදුරටත් වැඩිදියුණු කර ගැනීම සම්බන්ධයෙන් ද ටෙට්සුරෝ යානෝ මහතා විසින් අදහස් දක්වා ඇත. මෙම සාකච්ඡාව අවසානයේ දී මෙම අවස්ථාව සිහිපත්වීම සඳහා ආරක්‍ෂක රාජ්‍ය අමාත්‍යවරයා හා අප්‍රිකානු ආර්ථික හා සංවර්ධන සංගමයේ සභාපති ටෙට්සුරෝ යානෝ මහතා අතර සමරු තිළිණ හුවමාරුවක් ද සිදු විය. DB ",
    "URL": "https://sinhala.news.lk//news/sri-lanka/item/11969-2015-06-17-04-19-55",
    "Category": "local_news"
}