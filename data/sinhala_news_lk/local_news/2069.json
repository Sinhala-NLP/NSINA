{
    "Source": "https://sinhala.news.lk",
    "Timestamp": " ජූනි 12, 2014",
    "Headline": "කේශ ධාතුන් වහන්සේලා සඳහිරු සෑය වෙත",
    "News Content": "බුදුරජාණන් වහන්සේගේ කේශ ධාතූන් වහන්සේලා කොළඹ ගංගාරාම විහාරස්ථානයේ සිට අනුරාධපුර සඳහිරු සෑය වෙත වැඩම කරවීම රාජ්‍ය ආරක්ෂක හා නාගරික සංවර්ධන අමාත්‍යාංශය විසින් සිදු කරන ලදී.\nඒ වෙනුවෙන් ආරක්ෂක ලේකම් ගෝඨාභය රාජපක්ෂ මහතා කේශ ධාතු පිළිගනු ලැබුවේ අමාත්‍යාංශයේ හෙළියානා පථයේදීය. ඊයේ (11) දින සවස් කාලයේදී එම කටයුත්ත සිදුකෙරුණි.සඳහිරු සෑයේ නිධන් වස්තු තැන්පත් කිරීමේ නිල උත්සවය අද (12) දින පැවැත්වේ. මෙම පුණ්‍යෝත්සවයට සමගාමීව පවත්වන සර්වඥ කේශ ධාතු ප්‍රදර්ශනය අද සිට 15 වැනිදා දක්වා මහජනයා වෙනුවෙන් පැවැත්වෙයි.හුණුපිටිය ගංගාරාමයේ සිට ආරක්ෂක අමාත්‍යාංශය වෙත මෙම කේශ ධාතූන් වැඩම කරන ලද්දෙ කිරින්දේ අස්සජි හිමියන් ඇතුළු මහා සංඝරත්නය විසිනි.අනතුරුව ආරක්ෂක ලේකම් ගෝඨාභය රාජපක්ෂ මහතා විසින් එම කේශ ධාතු පිළිගත් අතර, ගුවන් මගින් සඳහිරු සෑයට වැඩම කෙරිණි.HC/mod ",
    "URL": "https://sinhala.news.lk//news/sri-lanka/item/1928-2014-06-12-09-58-29",
    "Category": "local_news"
}