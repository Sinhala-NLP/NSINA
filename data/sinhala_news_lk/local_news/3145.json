{
    "Source": "https://sinhala.news.lk",
    "Timestamp": " දෙසැම්බර් 29, 2014",
    "Headline": "උතුරු, නැගෙනහිර සහ ගිනිකොන මුහුදු ප්‍රදේශවල වැසි",
    "News Content": "අද (29) දිවයින වටා වන මුහුදු ප්‍රදේශවල, විශේෂයෙන් උතුරු, නැගෙනහිර, සහ ගිනිකොන දෙසින් වන මුහුදු ප්‍රදේශවල, නිරන්තර වැසි හෝ ගිගුරුම් සහිත වැසි ඇති වන බව කාලගුණවිද්‍යා දෙපාර්තමේන්තුව පවසයි.\nඅද උදෑසන 05.30ට නිකුත් කරන ලද අනාවැකියට අනුව පවතින අඩු පීඩන තත්ත්වය තවදුරටත් නැගෙනහිර වෙරළට ඔබ්බෙන් ස්ථානගතව පවතී. එය දිවයිනේ සහ අවට මුහුදු ප්‍රදේශවල කාලගුණ තත්වයට බලපෑම් ඇති කරමින් උතුරු දෙසට ගමන් කරමින් පවතී.සුළං ඊසාන දෙසින් හමන අතර සුළං වේගය පැ.කි.මී. 40-50ක් පමණ වේ. මන්නාරම, කන්කසන්තුරේ, සහ ත්‍රිකුණාමලය හරහා මඩකළපුව දක්වා වන වෙරළට ඔබ්බෙන් වන මුහුදු ප්‍රදේශවල සුළං වේගය පැ. කි. මී. 80 පමණ දක්වා ඉහළ යා හැකි බැවින් එම මුහුදු ප්‍රදේශ විටෙක ඉතා රළු සහ අනතුරුදායක වේ.දිවයින වටා වන සෙසු මුහුදු ප්‍රදේශද විටින් විට රළු වේ.  ",
    "URL": "https://sinhala.news.lk//news/sri-lanka/item/8853-2014-12-29-03-30-38",
    "Category": "local_news"
}