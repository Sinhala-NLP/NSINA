{
    "Source": "https://sinhala.news.lk",
    "Timestamp": " ජූලි 28, 2016",
    "Headline": "ඔන්ලයින් කොරියානු භාෂා විභාගයට දින නියම කෙරේ",
    "News Content": "දකුණු කොරියාවේ ධීවර අංශයේ රැකියා බලාපොරොත්තුවන තරුණ තරුණියන් සඳහා පරිගණක ආශි‍්‍රතව පැවැත්වෙන විභාග දිනයන් අගෝස්තු මස 02 දා සිට  විදේශ සේවා නියුක්ති කාර්යාංශයේ www.slbfe.lk යන වෙබ් අඩවියේ පළකෙරේ.\nඑසේම ලිඛිත ක‍්‍රමයට පවත්වන නිෂ්පාදන අංශයේ රැකියා සඳහා විභාග පැවැත්වෙන දිනයන් සැප්තැම්බර් මස 23 දා සිට වෙබ් අඩවියේ පළකෙරේ. අයදුම්කරුවන්ගේ විභාග දිනයන්, වේලාවන් හා මධ්‍යස්ථානයන් එමගින් බලාගත හැකිය.පළමු වරට පැවැත්වෙන පරිගණක ආශි‍්‍රත ධීවර අංශයේ රැකියා සඳහා කොරියානු භාෂා ප‍්‍රවීනතා විභාගය අගෝස්තු මස 09 දින ආරම්භ වේ. නිෂ්පාදන අංශය සඳහා විභාගය ඔක්තෝම්බර් මස 01 හා 02 යන දෙදින පැවැත්වේ. එම ක්ෂේත‍්‍ර දෙකෙහිම ප‍්‍රථිපල ඔක්තෝම්බර් මස 12 දින නිකුත් කිරීමට නියමිතය.AP ",
    "URL": "https://sinhala.news.lk//news/sri-lanka/item/18794-2016-07-28-02-28-28",
    "Category": "local_news"
}