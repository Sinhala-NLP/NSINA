{
    "Source": "https://sinhala.news.lk",
    "Timestamp": " ජූනි 09, 2015",
    "Headline": "පකිස්තාන හමුදා ප්‍රධානී ආරක්‍ෂක රාජ්‍ය අමාත්‍යතුමා හමුවේ",
    "News Content": "ශ්‍රී ලංකා යුද හමුදාපතිතුමාගේ ආරාධනාවකට අනුව දැනට දිවයිනට පැමිණ සිටින පකිස්තානු හමුදා ප්‍රධානී ජනරාල් රහීල් ෂෙරීෆ් මහතා ඊයේ (08) ආරක්ෂක අමාත්‍යංශ පරිශ්‍රයේ දී ආරක්ෂක රාජ්‍ය අමාත්‍ය රුවන් විජයවර්ධන මහතා මුණ ගැසිණි.\n මෙහිදී ජනරාල් රහීල් ෂෙරීෆ් හා රුවන් විජයවර්ධන මහත්වරු අතර දෙරටේ ආරක්ෂාව පිළිබඳ ව වන ද්විපාර්ශ්වීය කරුණු සම්බන්ධයෙන් සුහද සාකච්ඡාවක් පවත්වන ලදී. මෙම සාකච්ඡාවෙන් අනතුරුව මෙම අවස්ථාව සිහිපත්විම සඳහා ආරක්ෂක රාජ්‍ය අමාත්‍යතුමා හා පකිස්තානු හමුදා ප්‍රධානී ජනරාල් රහීල් ෂෙරීෆ් මහතා අතර සිහිවටන තිළිණයන් හුවමාරු කර ගැනීම ද සිදු විය. DB ",
    "URL": "https://sinhala.news.lk//news/sri-lanka/item/11777-2015-06-09-05-02-52",
    "Category": "local_news"
}