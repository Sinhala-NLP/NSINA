{
    "Source": "https://sinhala.news.lk",
    "Timestamp": " සැප්තැම්බර් 05, 2014",
    "Headline": "උතුරු පළාත් මහ ඇමති ඉන්දියාවට යන්නේ නම් ඔහු රජයෙන් අවසර ලබාගත යුතුයි",
    "News Content": "උතුරු පළාත් ප්‍රධාන අමාත්‍ය සී.වී. විග්නේෂ්වරන් මහතා යම් අවස්ථාවක ඉන්දියාවට යන්නේ නම් ඔහු ඊට පෙර රජයෙන් අවසර ලබාගත යුතු බව ජනමාධ්‍ය හා ප්‍රවෘත්ති අමාත්‍ය, කැබිනට් ප්‍රකාශක ආචාර්ය කෙහෙළිය රඹුක්වැල්ල මහතා පැවසීය. \nඅමාත්‍යවරයා මේ බව පැවසුවේ ඊයේ (04) එම අමාත්‍යාංශ ශ්‍රවණාගාරයේදී පැවැති කැබිනට් මාධ්‍ය  හමුවේදී ඒ පිළිබඳ මාධ්‍යවේදියෙකු නැගූ ප්‍රශ්නයකට පිළිතුරු දෙමිනි. එය උතුරු පළාත් සභා ප්‍රධාන අමාත්‍යවරයාට පමණක් නො ව සෑම පළාත් සභාවක ම ප්‍රධාන අමාත්‍යවරයාට පොදු කරුණක් බව ද සඳහන් කළේය. මේ වන තෙක් එවැනි අවසර ඉල්ලීමක් කර නොමැත. අවසර ඉල්ලීමක් කළහොත් ඒ අනුව සලකා බැලීමක් සිදුකළ හැකියි. අමාත්‍යවරයකු වුවත් රාජ්‍ය නිලධාරියෙකු වුවත් විදේශ රටකට යෑමේ දී අවසර ලබාගත යුතු බවත් එවිට ඔහු වෙනුවෙන් වැඩ බලන්නකු පත් කිරීම සිදුකරන බවත් ඒ මහතා පැවසීය. NDH  ",
    "URL": "https://sinhala.news.lk//news/sri-lanka/item/4835-2014-09-05-06-22-41",
    "Category": "local_news"
}