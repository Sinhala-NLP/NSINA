{
    "Source": "https://sinhala.news.lk",
    "Timestamp": " දෙසැම්බර් 04, 2015",
    "Headline": "ඇවන්ට්ගාඩ් රජයට පවරා ගැනීමෙන් දින 6ට ඇ.ඩො. 525,000 ක ආදායමක්",
    "News Content": "ඇවන්ට්ගාඩ් රජයට පවරා ගැනීමෙන් පළමු දින 6 තුළ පමණක් අ.ඩො පන් ලක්ෂ විසි පන්දහසක ආදායමක් ලැබුණු බවත්, ඒ අනුව දිනකට රු.එක්කෝටි විසි පන් ලක්ෂයක පමණ මුදලක් ආදායම ලෙස ලැබෙන බව කැබිනට් මාධ්‍ය ප්‍රකාශක, සෞඛ්‍ය හා දේශීය වෛද්‍ය අමාත්‍ය රාජිත සේනාරත්න මහතා පවසයි.\nඅමාත්‍යවරයා මේ බව කියා සිටියේ ඊයේ (03) කැබිනට් තීරණ දැනුම්දීමේ මාධ්‍ය හමුවට එක්වෙමිනි. ඉකුත් කාලයේ ඇවන්ට්ගාඩ් ආදායම ලෙස රජයට ලැබී ඇත්තේ දිනකට රු.ලක්ෂ 25 ක පමණ ආදායමක් පමණක් බව ද අමාත්‍ය රාජිත සේනාරත්න වැඩිදුරටත් සඳහන් කළේය. ",
    "URL": "https://sinhala.news.lk//news/sri-lanka/item/15038-6-525-000",
    "Category": "local_news"
}