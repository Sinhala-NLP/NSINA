{
    "Source": "https://sinhala.news.lk",
    "Timestamp": " පෙබරවාරි 12, 2017",
    "Headline": "ඉබ්බන්කටුව සුසානය සංචාරකයන්ට විවෘත වෙයි",
    "News Content": "දශක තුනකට අධික කාලයක් නිසි පරිදි අවධානයට ලක් නොවූ ඉබ්බන්කටුව මෙගලිතික සුසානය සංරක්ෂණය කොට දෙස් විදෙස් සංචාරකයින් සදහා විවෘත කිරීම අධ්‍යාපන අමාත්‍ය අකිල විරාජ් කාරියවසම් මහතා අතින් ඊයේ (11) සිදු කෙරිණි.\nවසර 3000 කට වඩා පැරණි මෙම සුසාන භූමියේ වර්තමානයේ මෙන් විධිමත් සුසාන ක්‍රමයක් පැවති බවට සාක්ෂි දැක බලා ගැනීමට දෙස්විදෙස් සංචාරකයින්ට මෙහිදී අවස්ථාව හිමිවනු ඇත. දෙස්විදෙස් සංචාරකයින්ගේ පැමිණීම හේතුවෙන් මෙම ප්‍රදේශයේ ජනතාවට ජීවනෝපාය අවස්ථාව ද පුළුල් වනු ඇත. ",
    "URL": "https://sinhala.news.lk//news/sri-lanka/item/21711-2017-02-12-05-50-46",
    "Category": "local_news"
}