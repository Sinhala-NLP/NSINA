{
    "Source": "https://sinhala.news.lk",
    "Timestamp": " මැයි 09, 2014",
    "Headline": "තවත් රණවිරුවන් 50 දෙනෙකුට පොලී රහිත ණය",
    "News Content": "රාජ්‍ය ආරක්ෂක අමාත්‍යාංශයේ සේවා වනිතා ඒකකය වෙතින් ත්‍රිවිධ හමුදාවේ රණවිරුවන්ගේ ජීවන තත්ත්වය නගාසිටුවීම සඳහා ලබා දෙන පොලී රහිත නිවාස ණය යෝජනා ක්‍රමය යටතේ ණය ලබා දීම 20 වන වරටත් රාජ්‍ය ආරක්ෂක අමාත්‍යාංශ දේශන ශාලාවේදී අද (09) සිදු කරන ලදී.\nරාජ්‍ය ආරක්ෂක අමත්‍යාංශයේ සේවා වනිතා ඒකකයේ සභාපතිනී අයෝමා රාජපක්ෂ මහත්මියගේ ප්‍රධානත්වයෙන් හා ආරක්ෂක මාණ්ඩලික ප්‍රධානී හා ත්‍රිවිධ හමුදා සේවා වනිතා ඒකකයන්ගේ සභාපතිනියන්ගේ හා ත්‍රිවිධ හමුදා සුභසාධක අධ්‍යක්ෂක වරුන්ගේ සහභාගීත්වයෙන් පවත්වන ලද මෙම අවස්ථාවට තෝරාගත් රණවිරුවන් පි‍ළිවෙළින් යුද හමුදාව 29ක්, නාවික හමුදාවේ 13ක් හා ගුවන් හමුදාවේ 08 දෙනෙකු සදහා මුදල් වාරික 3කින් මෙම ණය මුදල ලබාදෙනු ලැබේ. එක් අයෙකුට මෙමගින් රු. 300,000ක මුදලක් ලබාදෙනු ලැබේ.මෙහිදී අදහස් ප්‍රකාශ කර සේවා වනිතා ඒකකයේ උප සභාපතිනී අතිරේක ලේකම් (පාලන) ඉන්දු රත්නායක මහත්මිය ආරක්ෂක අමාත්‍යාංශයේ සේවා වනිතා ඒකකය මගින් රණවිරුවන්ගේ සුභසාධනය සඳහා විවිධ වැඩපිළිවෙළ ක්‍රියාත්මක කරන බවත් ජනාධිපති මහින්ද රාජපක්ෂ මැතිතුමාගේ මග පෙන්වීම යටතේ ආරක්ෂක ලේකම් ගෝඨාභය රාජපක්ෂ මහතාගේ අධීක්ෂණය යටතේ සේවා වනිතා ඒකකයේ සභාපතිනිය විසින් දියත් කරනු ලැබ ඇති සියලුම ව්‍යාපෘතීන් සාර්ථකව ක්‍රියාත්මක වන බවත් ඒ යටතේ මියගිය හා ආබාධිත රණවිරුවන් සදහා නිවාස ඉදිකිරීම, රණවිරු දූ දරුවන් සඳහා ශිෂ්‍යත්ව ලබාදීම, අර්ධ වශයෙන් ගොඩනැගුණු නිවාසයන්හී වැඩ නිමකිරිම, ත්‍රීරෝද රථ හා රණවිරු භාර්යාවන්ගේ ස්වයං රැකියා සඳහා ආධාර ලබා දීම සිදුකරනු ලබන බව පැවසුවාය.මෙම ව්‍යාපෘතීන් ක්‍රියාත්මක කිරීම් සඳහා විරුදන ගී සර හා සුභ පතන්නන්ගෙන් ලැබෙන මුදල් ආධාර ඉවහල් වන බවත් රජය විසින් ආරක්ෂක අරමුදලෙන් ලබාදෙන මෙම මුදල් නිවාස සෑදීමේ කටයුතු සඳහාම යොදවනු ඇතැයි අපේක්ෂිත බවත් මෙමගින් රණවිරුවන් තම පළාත තුළ අභිමානයෙන් හා තම ගෞරවය රැක ගනිමින් උසස් ජීවන තත්ත්වයක් ළඟාකරගනු ඇතැයි සේවා වනිතා ඒකකයේ අපේක්ෂාව බවද තවදුරටත් පැවසුවාය.mod   ",
    "URL": "https://sinhala.news.lk//news/sri-lanka/item/1093-50",
    "Category": "local_news"
}