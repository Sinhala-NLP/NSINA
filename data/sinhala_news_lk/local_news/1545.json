{
    "Source": "https://sinhala.news.lk",
    "Timestamp": " ජූලි 22, 2014",
    "Headline": "පාරිභෝජනයට නුසුදුසු මිරිස් කුඩු කිලෝ ග්‍රෑම් 15,000ක් සේදවත්තෙන්",
    "News Content": "සහල් කුඩු සහ පාන් පිටි එක්කර ෆැබ්රික් වර්ණක යෙදූ මිරිස් කුඩු කිලෝ ග්‍රෑම් 15,000ක් සේදවත්ත ප්‍රදේශයෙන් අද (22) සොයා ගනු ලැබීය.\nපාරිභෝගික අධිකාරියට ලැබුණු පැමිණිල්ලකට අනුව මෙම වැටලීම සිදුකරන ලද බව සමුපකාර හා පාරිභෝගික කටයුතු අමාත්‍යාංශයේ මාධ්‍ය ලේකම් නිපුන් ඒකනායක මහතා රජයේ නිල පුවත් වෙබ් අඩවියට පැවසීය. මේ සමඟ ම එම ස්ථානයෙන් ම අලෙවිය සඳහා සූදානම් කර තිබූ ගම්මිරිස් පොත්ත පමණක් භාවිතයට ගෙන සකස් කරන ලද ගම්මිරිස් කුඩු කිලෝ ග්‍රෑම් 3000ක් ද සොයා ගැනීමට පාරිභෝගික අධිකාරිය සමත් වී ඇත. මේවායේ වටිනාකම රුපියල් ලක්ෂ 45ක් පමණ වේ.ECB ",
    "URL": "https://sinhala.news.lk//news/sri-lanka/item/3107-2014-07-22-7",
    "Category": "local_news"
}