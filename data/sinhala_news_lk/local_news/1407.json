{
    "Source": "https://sinhala.news.lk",
    "Timestamp": " සැප්තැම්බර් 15, 2016",
    "Headline": "සති අන්ත නිවාඩුවට නුවරට විශේෂ දුම්රියන්",
    "News Content": "සති අන්ත දීර්ඝ නිවාඩුව හේතුවෙන් කොළඹ කොටුව සිට මහනුවර දක්වාත් මහනුවර සිට කොළඹ කොටුව දක්වාත් විශේෂ දුම්රියන් දෙකක් යෙදවීමට දුම්රිය දෙපාර්තමේන්තුව පියවර ගෙන ඇත.\n ඒ අනුව අද (15) කොළඹ කොටුව දුම්රිය ස්ථානයෙන් පස්වරු 5.20ට මහනුවර දක්වා දුම්රියක් ගමන් ගන්නා අතර එම දුම්රිය පස්වරු 8.00ට මහනුවරට ළඟා වේ. 16දා මහනුවරින් පෙරවරු 5.50ට ආරම්භ වන දුම්රිය කොළඹ කොටුව දක්වා පැමිණීමට ද නියමිත අතර එම දුම්රිය පෙරවරු 8.42ට කොළඹට පැමිණීමට නියමිතය. දුම්රිය මගී ජනතාවගේ ඉල්ලීම පරිදි දුම්රිය සාමාන්‍යාධිකාරී බී.ඒ.පී. ආරියරත්න මහතාගේ උපදෙස් පරිදි මෙලෙස සති අන්ත ය සඳහා විශේෂ දුම්රියයන් යොදවා ඇත.  ",
    "URL": "https://sinhala.news.lk//news/sri-lanka/item/19566-2016-09-15-03-09-20",
    "Category": "local_news"
}