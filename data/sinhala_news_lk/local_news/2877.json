{
    "Source": "https://sinhala.news.lk",
    "Timestamp": " ජූලි 10, 2015",
    "Headline": "නව ආරක්ෂක මාණ්ඩලික ප්‍රධානී යුද හමුදාපති හමු වේ",
    "News Content": "නව ආරක්ෂක මාණ්ඩලික ප්‍රධානී එයාර් චීෆ් මාර්ෂල් කෝලිත ගුණතිලක මහතා පසුගියදා යුද හමුදා මූලස්ථානයේ දී යුද හමුදාපති ලුතිතන් ජෙනරාල් ක්‍රිෂාන්ත ද සිල්වා හමු විය. \n ආරක්ෂක අමාත්‍යංශ ක්‍රීඩාංගණයේ දී විධායක ජෙනරාල් මේජර් ජෙනරාල් මහින්ද හතුරුසිංහ විසින් නව ආරක්ෂක මාණ්ඩලික ප්‍රධානී පිළිගත් අතර, ශ්‍රී ලංකා කාලතුවක්කු හමුදා සෙබලුන් විසින් ආචාර සම්මාන මුරයක් සහ සම්මාන පෙළපාලියක් ද පිරිනැමීය. හමුදාපති ලේකම් කාර්යාලයට පැමිණි ආරක්ෂක මාණ්ඩලික ප්‍රධානී යුද හමුදාපති ලුතිතන් ජෙනරාල් ක්‍රිෂාන්ත ද සිල්වා විසින් උණුසුම් අයුරින් පිළිගැනීමෙන් අනතුරුව තම ප්‍රධාන මාණ්ඩලික නිලධාරීන්  හදුන්වා දෙනු ලැබීය. පැවති කෙටි පිළිසඳරේ දී දෙදෙනා විසින් පොදු කරුණු පිළිබඳ ව අදහස් හුවමාරු කර ගත් අතර, මෙම අවස්ථාව සිහිගන්වමින් සමරු තිළිණ හුවමාරුවක් ද සිදු විය. අනතුරුව ආරක්ෂක මාණ්ඩලික ප්‍රධානී එයාර් චීෆ් මාර්ෂල් කෝලිත ගුණතිලක විශේෂ අමුත්තන් සඳහා වූ පොතෙහි ද අත්සන් තැබීය. DB ",
    "URL": "https://sinhala.news.lk//news/sri-lanka/item/12395-2015-07-10-03-47-03",
    "Category": "local_news"
}