{
    "Source": "https://sinhala.news.lk",
    "Timestamp": " මැයි 10, 2014",
    "Headline": "විශ්වවිද්‍යාල ප්‍රවේශ අයදුම්පත් භාරගැනීම මැයි 19 අවසන්",
    "News Content": "(දෙවැනි යාවත්කාලීන කිරීම) 2013/2014 අධ්‍යයන වර්ෂය සඳහා විශ්වවිද්‍යාල පාඨමාලාවලට ශිෂ්‍ය ශිෂ්‍යාවන් බඳවා ගැනීමට සුදුසුකම් සපුරා ඇති සිසුන්ගෙන් අයදුම්පත් බාර ගැනීම මේ දිනවල සිදුකරන අතර එය ලබන මැයි 19 වැනිදා අවසන් වන බව විශ්වවිද්‍යාල ප්‍රතිපාදන කොමිසම් සභාව නිවේදනයක් නිකුත් කරමින් පවසයි.\nජාතික විශ්වවිද්‍යාල 14ක්, මණ්ඩප තුනක් සහ උසස් අධ්‍යයන ආයතන පහකට මෙවර බඳවා ගනු ලබන ගණන 24540කි.  2013 අගෝස්තු පවත්වන ලද අධ්‍යයන පොදු සහතිකපත්‍ර උසස් පෙළ විභාගයේදී විශ්වවිද්‍යාල ප්‍රවේශය සඳහා සුදුසුකම් සපුරා ඇති සිසුන්ට අයදුම් කළ හැකිය. මේ සඳහා විශ්වවිශ්වවිද්‍යාල ප්‍රවේශ අයදුම්පත් මේ වන විට විශ්වවිද්‍යාල ප්‍රතිපාදන කොමිෂන් සභාවෙන් සහ දිවයින පුරා නියෝජිත අලෙවිසැල්වලින් මිලදි ගත හැකි බවත් නිසි ලෙස සම්පූර්ණ කරන ලද අයදුම්පත් 2014 මැයි මස 19 වන දින හෝ එදිනට පෙර විශ්වවිද්‍යාල ප්‍රතිපාදන කොමිෂන් සභාව වෙත පැමිණ හෝ ලියාපදිංචි තැපෑලෙන් භාරදිය යුතු බවත් විශ්වවිද්‍යාල ප්‍රතිපාදන කොමිෂන් සභාවේ සභාපතිනිය දන්වා සිටී.ඇතැම් විශ්වවිද්‍යාලවල උපාධි පාඨමාලා සඳහා එම විශ්වවිද්‍යාල මගින් පවත්වන ප්‍රායෝගික / අභියෝග්‍යතා පරීක්ෂණ සඳහා පෙනී සිටීමට බලාපොරොත්තු වන අයදුම්කරුවන්ගෙන් මේ දිනවල පුවත්පත් දැන්වීම් මගින් අයදුම්පත් කැඳවන බැවින් අවධානයෙන් සිටිය යුතු වන අතර අදාළ පුවත්පත් දැන්වීම් අනුව විශ්වවිද්‍යාල ප්‍රායෝගික / අභියෝග්‍යතා පරීක්ෂණ සඳහා අදාළ විශ්වවිද්‍යාල වෙත තම අයදුම්පත් යොමු කරන ලෙස විශ්වවිද්‍යාල ප්‍රතිපාදන කොමිෂන් සභාව විසින් සිසුන්ට දැනුම් දෙනු ලැබේ.මෘදුකාංග ඉංජිනේරු සහ පරිවර්තන අධ්‍යයන යනුවෙන් නව පාඨමාලා දෙකක් ද මෙවර අධ්‍යයන පාඨමාලාවලට එක් කර තිබේ.මෙවර බඳවා ගනු ලබන උසස් අධ්‍යාපන ආයතන සහ බඳවා ගන්නා සංඛ්‍යාව පහත පරිදි වේ.කොළඹ විශ්වවිද්‍යාලය සඳහා 1955ශ්‍රී ජයවර්ධනපුර විශ්වවිද්‍යාලය සඳහා 2950කැලණිය විශ්වවිද්‍යාලය සඳහා 2445පේරාදෙනිය විශ්වවිද්‍යාලය සඳහා 2545මොරටුව විශ්වවිද්‍යාලය සඳහා 1570යාපනය විශ්වවිද්‍යාලය සඳහා 1855අග්නිදිග විශ්වවිද්‍යාලය සඳහා 1350සබරගමුව විශ්වවිද්‍යාලය සඳහා 1060රුහුණු විශ්වවිද්‍යාලය සඳහා 1880නැඟෙනහිර විශ්වවිද්‍යාලය සඳහා 1110රජරට විශ්වවිද්‍යාලය සඳහා 1330වයඹ විශ්වවිද්‍යාලය සඳහා 870ඌව වෙල්ලස්ස විශ්වවිද්‍යාලය සඳහා 670සෞන්දර්ය කලා විශ්වවිද්‍යාලය සඳහා 580ශ්‍රීපාලි මණ්ඩපය සඳහා 150ත්‍රිකුණාමල මණ්ඩපය සඳහා 255වවුනියා මණ්ඩපය සඳහා 275දේශීය වෛද්‍යවිද්‍යායතනය සඳහා 220ගම්පහ වික්‍රමාරච්චි ආයුර්වේද ආයතනය සඳහා 120කොළඹ විශ්වවිද්‍යාලයේ පරිගණක අධ්‍යයන ආයතනය 275ස්වාමි විපුලානන්ද සෞන්දර්ය අධ්‍යයන ආයතනය 230රාමනාදන් ලලිතකලා විද්‍යාපීඨය 195කලා පාඨමාලාවන් සඳහා 650 දෙනෙකු අමතරව බඳවා ගනු ලබයි.පසුගිය 2012/ 2013 අධ්‍යයන වර්ෂය සඳහා විශ්වවිද්‍යාලවලට බඳවා ගත් ශිෂ්‍ය ශිෂ්‍යාවන් ගණන 24198කි.HC ",
    "URL": "https://sinhala.news.lk//news/sri-lanka/item/1118-19",
    "Category": "local_news"
}