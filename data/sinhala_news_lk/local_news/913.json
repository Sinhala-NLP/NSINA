{
    "Source": "https://sinhala.news.lk",
    "Timestamp": " නොවැම්බර් 18, 2014",
    "Headline": "යෝජනා මාලාව සම්බන්ධයෙන් සලකා බැලීමේ තීරණයක සිටියා",
    "News Content": "ජාතික හෙළ උරුමය විසින් ඉදිරිපත් කළ යෝජනා මාලාව සම්බන්ධයෙන් ශ්‍රී ලංකා නිදහස් පක්ෂයේ ස්ථාවරය වුයේ ගැඹුරින් සලකා බැලීම බව විදේශ කටයුතු අමාත්‍ය මහාචාර්ය ජී.එල්. පීරිස් මහතා පැවසීය.\n අද (18) ශ්‍රී ලංකා නිදහස් පක්ෂ මූලස්ථානයේ පැවැති එක්සත් ජනතා නිදහස් සන්ධාන ප්‍රවෘත්ති සාකච්ඡාවේ දී මාධ්‍යවේදියෙකු නැගු ප්‍රශ්නයකට පිළිතුරු දෙමින් ඒ මහතා මේ බව ප්‍රකාශ කළේය. යම් පක්ෂයකට ඔවුන්ට අවශ්‍ය පරිදි කැමැති තීරණයක් ගැනීමට සාදාචාරාත්මක අයිතියක් පවතින බවත් ඔවුන් විසින් ඉදිරිපත් කරන ලද සම්පූර්ණ යෝජනා මාලාව ම ප්‍රතික්ෂේප කිරීමක් නො වූ බවත් පෙන්වා දුන් ඒ මහතා එම යෝජනා මාලාව තුළ ඉතා වැදගත් යෝජනාවන් තිබූ බවත් පෙන්වා දුන්නේය. ආණ්ඩුව සමඟ සියලු දෙනා එක් ව සිටීමට කැමැති වූවත් ජාතික හෙළ උරුම ඉවත් වීම  ගැටලුවක් නොවන බවත් අමාත්‍යවරයා මෙහිදී වැඩිදුරටත් පෙන්වා දුන්නේය. DB ",
    "URL": "https://sinhala.news.lk//news/sri-lanka/item/7539-2014-11-18-10-12-51",
    "Category": "local_news"
}