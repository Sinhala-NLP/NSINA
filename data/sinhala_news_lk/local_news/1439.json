{
    "Source": "https://sinhala.news.lk",
    "Timestamp": " අගෝස්තු 21, 2014",
    "Headline": "විශ්වවිද්‍යාල අහිමිවුවන්ට ආරක්ෂක විශ්වවිද්‍යාලයෙන් පාඨමාලා",
    "News Content": "විශ්වවිද්‍යාල සඳහා ඇතුළුවීමේ අවස්ථාව අහිමිවූවන්ට කොතලාවල ආරක්ෂක විශ්වවිද්‍යාලය හරහා පාඨමාලා හැදෑරීමේ අවස්ථාව හිමිවෙන බව එහි පීඨාධිපති මහාචාර්ය රංජිත් පෙරේරා මහතා සඳහන් කරයි.\n ඒ අනුව මෙවර උසස් පෙළ විභාගයේ ප්‍රතිඵල අපේක්ෂාවෙන් පසුවන්නන් සඳහා ද මේ සඳහා ඉල්ලුම් කළ හැකි වන අතර දෙසැම්බර් මාසයේ දී ප්‍රතිඵල නිකුත් වුවහොත් එළඹෙන ජනවාරි මාසයේ සිට පාඨමාලා ආරම්භ කෙරේ. අනෙකුත් විශ්වවිද්‍යාල තුළ නොමැති පාඨමාලාවන් ද මෙම විශ්වවිද්‍යාලය තුළින් හැදෑරීමට අවස්ථාව හිමිවන අතර වසර 4ක් අවසානයේ උපාධිය හිමිකර ගැනීමේ අවස්ථාව හිමිවේ. මීට අතරව ලන්ඩන් උසස් පෙළ හැදෑරුවන්ට ද මෙම විශ්වවිද්‍යාලය හරහා උපාධි පාඨමාලා හැදෑරිය හැකි වේ. එළැඹෙන වසරේ දී දකුණු පළාතේ අලුතින් මණ්ඩප දෙකක් විවෘත කිරීමට නියමිතව ඇති අතර ඒ හරහා වාස්තු විද්‍යාව හා මැනුම්, පරිගණක පාඨමාලා හැදෑරිය හැකිය. DB ",
    "URL": "https://sinhala.news.lk//news/sri-lanka/item/4211-2014-08-21-03-49-17",
    "Category": "local_news"
}