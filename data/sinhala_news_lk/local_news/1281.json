{
    "Source": "https://sinhala.news.lk",
    "Timestamp": " දෙසැම්බර් 08, 2014",
    "Headline": "ජාතික සත්වෝද්‍යාන සතිය අද සිට",
    "News Content": "ජාතික සත්වෝද්‍යාන දෙපාර්තමේන්තුවේ කාර්යක්ෂමතාව සහ ඵලදායිතාව වර්ධනය කිරීමේ මූලික අරමුණින් සත්වෝද්‍යාන සතියක් ක්‍රියාත්මක කිරීමට කටයුතු යොදා ඇත.\nඒ අනුව අද සත්ව දිනය, හෙට (09) හරිත දිනය, 10දා ජලජ දිනය, 11දා සහයෝගීතා දිනය හා 12දා අපේ දිනය ලෙසින් මෙම සතියේ දින වෙන් කොට ඇත. මෙම සතිය පුරා දෙහිවල සත්වෝද්‍යානය කේන්ද්‍ර කරගනිමින් පැවැත්වීමට කටයුතු සංවිධානය කර තිබේ. මෙය සත්වෝද්‍යාන කාර්යමණ්ඩලයට මෙන් ම සත්වෝද්‍යානය නැරඹීම සඳහා පැමිණෙන නරඹන්නන් සඳහා ද නවමු අත්දැකීමක් ලැබෙන අයුරින් විවිධ ක්‍රියාකාරකම් ඔස්සේ පැවැත්වීමට කටයුතු කර ඇත. ",
    "URL": "https://sinhala.news.lk//news/sri-lanka/item/8254-2014-12-08-03-56-31",
    "Category": "local_news"
}