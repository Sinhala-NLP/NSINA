{
    "Source": "https://sinhala.news.lk",
    "Timestamp": " ජනවාරි 12, 2015",
    "Headline": "දිවයින පුරා සිසිල් සහ වියළි කාලගුණ තත්වයක්",
    "News Content": "අද (12) දිවයින පුරා  ප්‍රධාන වශයෙන් සිසිල් සහ වියළි කාලගුණ  තත්වයක් පවතින බව කාලගුණවිද්‍යා දෙපාර්තමේන්තුව පවසයි.\nසමහර ප්‍රදේශ වල උදෑසනකාලයේදී මිහිදුම් සහිත තත්වයක් අපේක්ෂා කල හැක. හිමිදිරි පාන්දර නුවරඑළිය දිස්ත්‍රික්කයේ ඇතැම් ස්ථාන වල මල් තුහීන අපෙක්ෂා කළ හැක. ප්‍රධාන නගර සඳහා කාලගුණ අනාවැකියකොළඹට ගාල්ලට අනුරාධපුරයට යාපනයට මඩකළපුවට ත්‍රිකුණාමලයට මන්නාරමට ප්‍රධාන වශයෙන් යහපත් කාලගුණ තත්ත්වයක් පවතී.මහනුවරට නුවරඑළියට රත්නපුරයට උදෑසන කාලයේ මීදුම් සහිත තත්ත්වයක් සහ යහපත් කාලගුණ තත්ත්වයක් පවතී. උෂ්ණත්වය හා වර්ෂාපතනය අද උපරිම උෂ්ණත්වය සෙල්සියස් අංශක 34.0°C රත්නපුරයෙන් ද අවම උෂ්ණත්වය සෙල්සියස් අංශක 7.0°C නුවරඑළියෙන් ද අපේක්ෂා කෙරේ. ඊයේ උදෑසන 8.30න් අවසන් වූ පැය 24 සඳහා දිවයිනේ උපරිම උෂ්ණත්වය සෙල්සියස්අංශක 34.3 °C රත්නපුර ප්‍රදේශයෙන් ද අවම උෂ්ණත්වය සෙල්සියස් අංශක 6.5°C නුවරඑළියෙන් ද වාර්තා වී තිබේ. ",
    "URL": "https://sinhala.news.lk//news/sri-lanka/item/9163-2015-01-12-03-41-41",
    "Category": "local_news"
}