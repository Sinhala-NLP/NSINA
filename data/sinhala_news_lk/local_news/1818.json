{
    "Source": "https://sinhala.news.lk",
    "Timestamp": " ඔක්තෝබර් 04, 2014",
    "Headline": "සබරගමුව, මධ්‍යම සහ ඌවට වැසි",
    "News Content": "අද (04) අපරභාගයේ දී සබරගමුව, මධ්‍යම සහ ඌව පළාත්වල තැනින් තැන ගිගුරුම් සහිත වැසි වර්ධනය වී පසු ව මෙම වැසි බස්නාහිර සහ වයඹ වෙරළබඩ ප්‍රදේශ කරා පැතිර යන බව කාලගුණවිද්‍යා දෙපාර්තමේන්තුව පවසයි.  \nඅද උදෑසන 05.30ට නිකුත් කළ කාලගුණ අනාවැකියට අනුව ගිගුරුම් සහිත වැසි ඇති වන විට එම ප්‍රදේශවල තාවකාලිකව තරමක තද සුළං ඇති විය හැක.අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණික ව ඉල්ලා සිටිනු ලැබේ.ප්‍රධාන නගර සඳහා කාලගුණ අනාවැකිය              ගාල්ල සහ කොළඹට උදෑසන වැසි ස්වල්පයක් සහ අපරභාගයේදී සහ රාත්‍රී කාලයේ දී ගිගුරුම් සහිත වැසි.ත්‍රිකුණාමලයට යාපනයට මන්නාරමට අනුරාධපුරයට මඩකළපුවට නුවරඑළිය, මහනුවර සහ රත්නපුරයට අපරභාගයේදී සහ රාත්‍රී කාලයේ දී ගිගුරුම් සහිත වැසි ඇති වේ.උෂ්ණත්වය හා වර්ෂාපතනය                      අද උදෑසන 5.30 වනවිට මි.මී. 12.5ක වර්ෂාපතනයක් ගාල්ලෙන් ද මි.මී. 25.6ක වර්ෂාපතනයක් කටුනායකින් ද මි.මී. 13.4ක වර්ෂාපතනයක් රත්මලානෙන් ‍ද වාර්තා වී තිබේ.අද උපරිම උෂ්ණත්වය සෙල්සියස් අංශක 33.°C යාපනය සහ අනුරාධපුරයෙන් ද අවම උෂ්ණත්වය සෙල්සියස් අංශක 12.0°C නුවරඑළියෙන් ද අපේක්ෂා කෙරේ.ඊයේ උදෑසන 8.30න් අවසන් වූ පැය 24 සඳහා දිවයිනේ උපරිම උෂ්ණත්වය සෙල්සියස් අංශක 32.8°C යාපනය ප්‍රදේශයෙන් ද අවම උෂ්ණත්වය සෙල්සියස් අංශක 12.0°C නුවරඑළියෙන් ද මි.මී. 65.2ක උපරිම වර්ෂාපතනය පාදුක්ක ප්‍රදේශයෙන් ද වාර්තා වී තිබේ.HC ",
    "URL": "https://sinhala.news.lk//news/sri-lanka/item/5798-2014-10-04-03-26-26",
    "Category": "local_news"
}