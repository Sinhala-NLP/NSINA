{
    "Source": "https://sinhala.news.lk",
    "Timestamp": " ජූලි 22, 2014",
    "Headline": "පරිභෝජනයට නුසුදුසු සැමන් සහ සෝයා ටින් 32,000ක් අත්අඩංගුවට",
    "News Content": "පරිභෝජනයට නුසුදුසු සැමන් ටින් සහ සෝයා ටින් 32,000ක් අලෙවිය සඳහා සූදානම් කර තිබියදී අද (22) කඳාන ප්‍රදේශයෙන් සොයා ගැනීමට පාරිභෝගික සේවා අධිකාරිය සමත් වී ඇත.\nමේවා පාරිභෝජනයට නුසුදුසු තත්ත්වයේ පැවති හෙයින් විනාශ කර දැමීමට රැගෙන විත් පසුව නැවත සකස්කර අලෙවියට සූදානම් කර පැවති බව සමූපකාර හා පාරිභෝගික කටයුතු අමාත්‍යාංශයේ මාධ්‍ය ලේකම් නිපුන් ඒකනායක මහතා රජයේ නිල පුවත් වෙබ් අඩවියට පැවසීය.ලක්ෂ 64ක් පමණ වටිනාකමකින් යුතු මෙම සැමන් හා සෝයා ටින් තොගය පාරිභෝගික සේවා අධිකාරියට ලැබුණ පැමිණිල්ලක් මත අත්අඩංගුවට ගෙන ඇත. ECB ",
    "URL": "https://sinhala.news.lk//news/sri-lanka/item/3108-2014-07-22-9",
    "Category": "local_news"
}