{
    "Source": "https://sinhala.news.lk",
    "Timestamp": " නොවැම්බර් 29, 2016",
    "Headline": "ගාලු කතිකාවට පැමිණි විදෙස් නියෝජිතයින් නාවික හමුදාපති හමුවෙයි",
    "News Content": "2016 ගාලු කතිකාව අන්තර්ජාතික සාගරික සම්මන්ත්‍රණයට සහභාගීවීම සඳහා දිවයිනට පැමිණ සිටින විදෙස් නාවික හමුදාවන්හි ප්‍රධානීන් සහ විදේශීය සාගරික සංවිධානයන්හි ජ්‍යෙෂ්ඨ නියෝජිතයින් ඊයේ (28) නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා හමුවිය.\n එහිදී, ඔවුන් සුහද සාකච්ජාවන් හි නිරත වූ අතර, උපාය මාර්ගික සාගරික සම්බන්ධතා වර්ධනය කර ගැනීම සඳහා ඉතා වැදගත් වන නව අදහස් හා යෝජනා පිළිබඳ ව ලොව පුරා විහිදී සිටින සාගරික විශේෂඥයින් හට සහ නාවික මූලෝපායඥයින් හට සාකච්ඡා කිරීම සඳහා මෙම සම්මන්ත්‍රණය මගින් ඉතා හොඳ අවස්ථාවක් සලසා දී තිබීම පිළිබඳ ව එහිදී ඔවුන් නාවික හමුදාපතිතුමන් හට සිය ස්තූතිය ප්‍රකාශ කරන ලදී. ‍ එම අවස්ථාවන් සනිටුහන් කරමින් ඔවුන් අතර සමරු තිළිණ හුවමාරුවන් ද සිදු කෙරිණි. ",
    "URL": "https://sinhala.news.lk//news/sri-lanka/item/20568-2016-11-29-03-25-26",
    "Category": "local_news"
}