{
    "Source": "https://sinhala.news.lk",
    "Timestamp": " ජූනි 26, 2015",
    "Headline": "පාර්ලිමේන්තුව විසුරුවා හැරීමේ පණිවුඩය ඉතා ඉක්මනින්",
    "News Content": "පාර්ලිමේන්තුව විසුරුවා හැරීමේ පණිවුඩය ඉතා ඉක්මනින් මහ ජනතාවට දැන ගැනීමට හැකිවනු ඇති බව විදේශ කටයුතු නියෝජ්‍ය අමාත්‍ය අජිත් පී. පෙරේරා පවසයි.\n රජයේ ප්‍රවෘත්ති දෙපාර්තමේන්තුවේ අද (26)  උදෑසන පැවති මාධ්‍ය හමුවකට එක්වෙමින් අමාත්‍යවරයා මේ බව පැවසීය. සුළුතර ආණ්ඩුවකට පාර්ලිමේන්තුව තුළ තිබෙන දුෂ්කරතා ජනතාව පැහැදිලිව දුටු බවත් සුළුතර ආණ්ඩුවකට කළ හැකි උපරිම දේ දැන් සිදු කර ඇති බවත් ඒ මහතා ප්‍රකාශ කළේය. පවතින මැතිවරණ ක්‍රමයට මේ මහ මැතිවරණය පැවැත්වීමට සියලුම පක්ෂ එකඟ වී සිටින බවත් මීළඟ මැතිවරණයේ දී හොරු, කුඩුකාරයො, මිනීමරුවො සහ වංචාකරුවන් හට නාම යෝජනා නොදී සිටීම සියලුම පක්ෂවල වගකීමක් බවත් ඔහු පැවසීය. SDF ",
    "URL": "https://sinhala.news.lk//news/sri-lanka/item/12172-2015-06-26-09-46-08/news/sri-lanka/item/11971-2015-06-17-04-58-42",
    "Category": "local_news"
}