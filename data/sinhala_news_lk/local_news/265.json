{
    "Source": "https://sinhala.news.lk",
    "Timestamp": " අගෝස්තු 25, 2017",
    "Headline": "රෝහල්වල ඖෂධ හිඟයක්  නැහැ- රෝහල් අධ්‍යක්ෂවරු පවසති",
    "News Content": "මොණරාගල දිස්ත්‍රික් මහ රෝහලේ සහ තංගල්ල මුලික රෝහලේ ප්‍රතිකාර ලබාගැනිම සඳහා පැමිණෙන රෝගීන්ට ඖෂධ වට්ටෝරු පත් දෙක බැගින් නිකුත් කරන බවට පාර්ලිමේන්තුවේ දී  පසුගිය 23 වැනි දා කළ ප්‍රකාශය සම්පුර්ණයෙන්ම සාවද්‍ය බව එම රෝහල්වල අධ්‍යක්ෂවරු පවසති.\nවෛද්‍යවරුන් විසින් නිගමනය කරන ඖෂධ සියල්ල බාහිර සහ නේවාසික රෝගීන්ට අඛණ්ඩව ලබාදෙන බවත්, කිසිදු ඖෂධ හිඟයක් නොමැති බවත් එම රෝහල්වල අධ්‍යක්ෂවරුන් නිකුත් කළ ලිපිවල සඳහන් කර තිබේ.මොණරාගල සහ තංගල්ල රෝහල්වල අධ්‍යක්ෂවරුන් සෞඛ්‍ය අමාත්‍යවරයා වෙත ඒ බව ලිඛිතව දන්වා ඇත. ",
    "URL": "https://sinhala.news.lk//news/sri-lanka/item/24704-2017-08-25-09-24-15",
    "Category": "local_news"
}