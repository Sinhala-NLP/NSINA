{
    "Source": "https://sinhala.news.lk",
    "Timestamp": " ජූලි 03, 2014",
    "Headline": "මහින්දෝදය තාක්ෂණ විද්‍යාගාර දෙකක් ඉදිරි දිනවල සිසු අයිතියට",
    "News Content": "හොරෙව්පොතාන රුවන්වැලි මහා විද්‍යාලයේ ඉදිකරන ලද මහින්දෝදය තාක්ෂණ විද්‍යාගාරය ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් ලබන 05 වන දින විවෘත කිරීමට නියමිත බව අධ්‍යාපන අමාත්‍යාංශයේ දහසක් පාසල් සංවර්ධන වැඩසටහනේ අධ්‍යක්ෂ එස්.එල්.එම්.ඩී. පියසේන මහතා රජයේ නිල පුවත් වෙබ් අඩවියට පැවසීය.\nජූලි 07 දින අවිස්සාවේල්ල, පුවක්පිටිය දෙමළ මහා විද්‍යාලයේ අලුතින් ඉදිකරන ලද මහින්දෝදය තාක්ෂණ විද්‍යාගාරයත් අධ්‍යාපන අමාත්‍ය බන්දුල ගුණවර්ධන මහතාගේ ප්‍රධානත්වයෙන් විවෘත කිරීමට නියමිතය.මේ අවස්ථාවට සිවිල් ගුවන්සේවා නියෝජ්‍ය අමාත්‍ය ගීතාංජන ගුණවර්ධන, ආර්ථික සංවර්ධන නියෝජ්‍ය අමාත්‍ය මුත්තු සිවලිංගම් හා ආසන සංවිධායක සුජිත් විජිතමුණි සොයිසා යන මහත්වරුන්ද සහභාගි වනු ඇත. NDH   ",
    "URL": "https://sinhala.news.lk//news/sri-lanka/item/2428-2014-07-03-05-27-53",
    "Category": "local_news"
}