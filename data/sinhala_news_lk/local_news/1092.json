{
    "Source": "https://sinhala.news.lk",
    "Timestamp": " අප්‍රේල් 23, 2014",
    "Headline": "හමුදාවට බඳවාගත් දමිළ තරුණියන්ට හෙදසේවා පුහුණුව",
    "News Content": "ශ්‍රී ලංකා යුද හමුදාවට බඳවාගන්නා ලද දෙමළ ජාතික තරුණියන් සහකාර හෙද සේවා පාඨමාලාව සාර්ථක ලෙස අවසන් කර තිබේ.\nඒ අනුව දෙමළ ජාතික තරුණියන් 10 දෙනෙකුට පසුගියදා කිලිනොච්චි ආඥාපති මේජර් ජනරාල් සුදන්ත රණසිංහ මහතාගේ ප්‍රධානත්වයෙන් කිලිනොච්චියේදී පවත්වනු ලැබූ උත්සවයකදී එම පාඨමාලාවට අදාළ සහතිකපත් ප්‍රදානය කරනු ලැබීය. මාස 04ක කාලයක් පැවති මේ පාඨමාලාව කිලිනොච්චි මූලික රෝහලේදී පවත්වනු ලැබීය. එහිදි සෞඛ්‍ය සේවාවේ ප්‍රධාන අංගයන් වන ප්‍රථමාධාර පුහුණුව, සායන පැවැත්වීම, මුඛ සෞඛ්‍ය, සැත්කම් සඳහා සහය වීම හා රෝහල් විද්‍යාගාර කළමනාකරණය ආදී විෂයයන් පිළිබඳව මනා පුහුණුවක් ලබා දී ඇත. NDH/mod ",
    "URL": "https://sinhala.news.lk//news/sri-lanka/item/728-2014-04-23-10-37-12",
    "Category": "local_news"
}