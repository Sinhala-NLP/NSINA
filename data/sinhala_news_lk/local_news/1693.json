{
    "Source": "https://sinhala.news.lk",
    "Timestamp": " ජනවාරි 16, 2015",
    "Headline": "ජනමාධ්‍ය ඇමති වැඩ අරඹයි",
    "News Content": "නව කැබිනට් මණ්ඩලයේ ජනමාධ්‍ය හා ප්‍රවෘත්ති අමාත්‍යවරයා ලෙස පත් වූ ගයන්ත කරුණාතිලක මහතා අද (16) උදෑසන සුභ මොහොතින් සිය ධුරයේ රාජකාරි ආරම්භ කළේය.\n ඒ මහතා එක්සත් ජාතික පක්ෂයේ මාධ්‍ය ප්‍රකාශකවරයා ලෙස පසුගිය වසර ගණනාවක සිට කටයුතු කළේය. 1999 පළාත් සභා මැතිවරණයට ගාල්ල දිස්ත්‍රික්යෙන් ඉදිරිපත් වී විශිෂ්ට ලෙස ජයග්‍රහණය කළ ඒ මහතා 2000 වසරේ පැවති පාර්ලිමේන්තු මැතිවරණයේ දී එම දිස්ත්‍රික්කයෙන් තරග කර පාර්ලිමේන්තුවට තේරි පත් විය. නැවතත් 2001, 2004 සහ 2010 වසරවලදී පැවැත්වූ මහ මැතිවරණවලින් ද පාර්ලිමේන්තුවට තේරී පත් වූ ඒ මහතා කලක් එජාප තරුණ සංවිධානයට නායකත්වය ලබා දුන්නේය. කරුණාතිලක මහතා කොළඹ රාජකීය විද්‍යාලයේ ආදී ශිෂ්‍යයෙකි. DB ",
    "URL": "https://sinhala.news.lk//news/sri-lanka/item/9229-2015-01-16-05-36-51",
    "Category": "local_news"
}