{
    "Source": "https://sinhala.news.lk",
    "Timestamp": " නොවැම්බර් 03, 2015",
    "Headline": "2015 ඡන්ද හිමි නාමලේඛනයේ ලියාපදිංචිය 12දායින් අවසන්",
    "News Content": "2015 ඡන්ද හිමි නාමලේඛනයේ ලියාපදිංචිය සඳහා ඉල්ලුම්පත් ඉදිරිපත් කිරීමේ අවසන් අවස්ථාව 2015.11.12දිනෙන් අවසන් වන බව මැතිවරණ දෙපාර්තමේන්තුව නිවේදනයක් නිකුත් කරමින් සඳහන් කරයි.\n 2015 ජන්ද හිමි නාමලේඛනය මේ වන විට සියලු ම දිස්ත්‍රික් මැතිවරණ කාර්යාල,  ප්‍රාදේශිය ලේකම් කාර්යාල සහ ග්‍රාම නිලධාරි කාර්යාලවල ප්‍රදර්ශනයට තබා ඇති අතරම මැතිවරණ දෙපාර්තමේන්තුවේ www.slelections.gov.lk නිල වෙබ් අඩවියට  පිවිසීමෙන් ද ලියාපදිංචිය පිළිබඳ තොරතුරු ලබා ගත හැකිය. එලෙස ඡන්ද හිමි නාමලේඛනයේ තමන්ගේ නම ඇතුළත්ව නොමැති සියලු පුරවැසියන්ට නොවැ: 12දා දක්වා තමන්ගේ නම ඡන්ද හිමි නාමලේඛනයට ඇතුළත් කරගන්නා ලෙස ඉල්ලා සිටිමින් හිමිකම් අයදුම්පතක් දිස්ත්‍රික් මැතිවරණ කාර්යාල වෙත යොමු කළ හැකිය. මෙම ඉල්ලුම්පත් ඉහත වෙබ් අඩවියෙන් මෙන් ම සියලු දිස්ත්‍රික් මැතිවරණ කාර්යාල, ග්‍රාම නිලධාරී කාර්යාලවලින් ද ලබාගත හැකිය. DB ",
    "URL": "https://sinhala.news.lk//news/sri-lanka/item/14375-2015-12",
    "Category": "local_news"
}