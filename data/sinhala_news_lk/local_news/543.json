{
    "Source": "https://sinhala.news.lk",
    "Timestamp": " සැප්තැම්බර් 08, 2014",
    "Headline": "කියුබානු විදේශ අමාත්‍යවරයා හා විමල් වීරවංශ අමාත්‍යවරයා අතර විශේෂ හමුවක්",
    "News Content": "ශ්‍රී ලංකාවේ සංචාරයක නිරතවන කියුබානු විදේශ කටයුතු අමාත්‍ය බෲනෝ එඩියුර්ඩෝ රුද්‍රිගෝස් පාරිල්ලා (Bruno Edurdo Rodrguez Parilla) මහතා හා   ඉදිකිරීම්, ඉංජිනේරු සේවා, නිවාස හා පොදු පහසුකම් අමාත්‍ය විමල් වීරවංශ මහතා අතර විශේෂ හමුවක් අද (08) කොළඹදි පැවැත්විණ.\n ජාත්‍යන්තර තලයේදී ශ්‍රී ලංකාව වෙනුවෙන් කොන්දේසි විරහිත ව පෙනී සිටීම සම්බන්ධයෙන් විමල් වීරවංශ අමාත්‍යවරයා මෙහිදි කියුබානු විදේශ අමාත්‍යවරයාට සිය ස්තූතිය පළ කරන ලදි.එමෙන් ම ඇමරිකානු සම්බාධක හමුවේ කියුබාව තම ගමන ශක්තිමත්ව ඉදිරියට ගෙන යාම පිළිබඳව සතුට පළ කළ විමල් වීරවංශ අමාත්‍යවරයා කියුබානු ජනතාවගේ ධෙර්යය සම්පන්න උත්සහය ද අගය කළේය.ඊට අමතර ව දෙරට අතර අඩුවියදමින් ශක්තිමත් නිවාස නිර්මාණශීලීව ඉදිකරගැනීම සම්බන්ධයෙන් දැනුම හුවමාරු කරගැනීමේ වැදගත්කම ද දෙරටේ අමාත්‍යවරුන් විසින් පිළිගනු ලැබීය. වීරවංශ අමාත්‍යවරයා ඊට අදාළ ව සකස් කෙරුණු ලිපියක්ද කියුබානු විදේශ අමාත්‍යවරයාට ලබා දුන් අතර ඒ අනුව අවබෝධතා ගිවිසුමක් අත්සන් කළ හැකි බවද එහිදී ප්‍රකාශ විය.එමෙන් ම කියුබාවේ හිටපු ජනාධිපති පිදෙල් කස්ත්‍රෝ මැතිතුමා අධිරාජ්‍යවාදයෙන් බැට කන ලෝ පුරා සිටින ජනතාවට ලබාදෙන ධෙර්යයද විමල් වීරවංශ අමාත්‍යවරයා විසින් ‍මෙහිදි විශේෂයෙන්ම අගය කරන ලදි.  ECB  ",
    "URL": "https://sinhala.news.lk//news/sri-lanka/item/4942-2014-0-09-8-2",
    "Category": "local_news"
}