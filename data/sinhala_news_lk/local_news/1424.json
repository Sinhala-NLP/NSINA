{
    "Source": "https://sinhala.news.lk",
    "Timestamp": " දෙසැම්බර් 27, 2014",
    "Headline": "බීමත් රියැදුරන් අත්අඩංගුවට ගැනීමේ මෙහෙයුමක්",
    "News Content": "උත්සව සමයට සමගාමී ව බීමත්ව රිය පදවන රියැදුරන් අත්අඩංගුවට ගැනීමේ විශේෂ පොලිස් මෙහෙයුමක් ක්‍රියාත්මක කිරීමට පොලිස් මූලස්ථානය කටයුතු යොදා ඇත.\n ඒ අනුව මෙම වැඩසටහන පසුගිය 24දා උදෑසන 6.00 සිට ජනවාරි 05දා මධ්‍යම රාත්‍රිය දක්වා ක්‍රියාත්මක වේ. බීමත් රියැදුරන් හඳුනාගැනීමට අවශය පහසුකම් ද පොලිස් ස්ථාන වෙත සපයා ඇත.  මෙම මෙහෙයුමේ දී අත්අඩංගුවට ගන්නා රියැදුරන් හට දඩකොළ ලබාදීමකින් තොර ව ඍජුව ම අධිකරණය වෙත ඉදිරිපත් කෙරේ. මෙහිදී මගී බස් රථ රියැදුරන් අත්අඩංගුවට ගැනීමේ දී ධාවනය කරනු ලබන්නේ අයිතිකරු නොවුණ හොත් බීමත් රියැදුරු අධිකරණය වෙත ඉදිරිපත් කිරීමට අමතර ව බීමත් රියැදුරෙකුට වාහනයක් ලබාදීමට එරෙහි ව අයිතිකරුට එරෙහි ව ද නීතිය ක්‍රියාත්මක කෙරේ. මීට අමතර ව එසේ අධිකරණය වෙත ඉදිරිපත් කරන රියැදුරන්ට අමතර ව සියලු ම රථවාහන ද අධිකරණය වෙත ඉදිරිපත් කෙරේ. පසුගිය වසරේ දෙසැම්බර් 20 සිට 2014 ජනවාරි 15 දක්වා වූ කාලයේ දී රිය අනතුරු හේතුවෙන් 191දෙනෙකු මියයාම සැලකිල්ලට ගනිමින් මෙම පියවර ගෙන ඇත. DB ",
    "URL": "https://sinhala.news.lk//news/sri-lanka/item/8813-2014-12-27-00-21-56",
    "Category": "local_news"
}