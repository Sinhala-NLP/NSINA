{
    "Source": "https://sinhala.news.lk",
    "Timestamp": " අප්‍රේල් 28, 2014",
    "Headline": "ත්‍රිකුණාමලයට ජාතික සමුද්‍ර හා නාවික කෞතුකාගාරයක්",
    "News Content": "ජාතික උරුමයන් පිළිබඳ අමාත්‍යාංශය හා නෙදර්ලන්ත රජයේ ආධාර මත සංරක්ෂණය කරනු ලැබූ ත්‍රිකුණාමලය පැරණි ඕලන්ද නාවික කොමසාරිස් නිල නිවස ජාතික සමුද්‍ර හා නාවික කෞතුකාගාරයක් ලෙස ජනතා අයිතියට පත් කිරීමට ජාතික උරුමයන් පිළිබඳ අමාත්‍යාංශය පියවර ගෙන ඇත.\n ඒ අනුව ලබන මැයි මස 09 වැනි දින පෙ.ව. 11.00ට ජාතික උරුමයන් පිළිබඳ අමාත්‍ය ආචාර්ය ජගත් බාලසූරිය මහතාගේ ආරාධනයෙන් කථානායක චමල් රාජපක්ෂ මහතාගේ ප්‍රධානත්වයෙන් මෙම කෞතුකාගාරය ජනතා අයිතියට පැවරීම සිදු කෙරේ. මෙම අවස්ථාව සඳහා නෙදර්ලන්ත තානාපති එල්.ඩබ්.එම්. පියෙට් මහතාද සහභාගී වීමට නියමිතය. ECB ",
    "URL": "https://sinhala.news.lk//news/sri-lanka/item/849-2014-04-28-99",
    "Category": "local_news"
}