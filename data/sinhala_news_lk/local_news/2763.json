{
    "Source": "https://sinhala.news.lk",
    "Timestamp": " සැප්තැම්බර් 30, 2014",
    "Headline": "බ්‍රිතාන්‍ය ශ්‍රී ලංකා මහකොමසාරිස් ධූරයෙන් ඉල්ලා අස්වීමේ ලිපියක් මෙතෙක් විදේශ කටයුතු අමාත්‍යංශයට ලැබී නෑ",
    "News Content": "බ්‍රිතාන්‍ය ශ්‍රී ලංකා මහකොමසාරිස් වෛද්‍ය ක්‍රිස් නෝනිස් මහතා නිල වශයෙන් සිය ධූරයෙන් ඉල්ලා අස්වීමේ ලිපිය මෙතෙක් විදේශ කටයුතු අමාත්‍යංශයට ලැබී නොමැති බව කැබිනට් ප්‍රකාශක, ජනමාධ්‍ය හා ප‍්‍රවෘත්ති අමාත්‍ය කෙහෙළිය රඹුක්වැල්ල මහතා පවසයි.\nඅමාත්‍යවරයා මේ අදහස් පැවසුවේ අද (30) ජනමාධ්‍ය හා තොරතුරු අමාත්‍යාංශයේ පැවති කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියෙකු නැගූ ප්‍රශ්නයකට පිළිතුරු දෙමිනි. අදාළ සිද්ධිය නිසා බ්‍රිතාන්‍ය ශ්‍රී ලංකා මහ කොමසාරිස්වරයා සිය ධූරයෙන් ඉල්ලා අස්වී ඇතැයි යන පුවතක් මේ වන විට ඇතැම් මාධ්‍ය වාර්තා කර තිබෙන බව ද ඔහු සඳහන් කළේය.අදාළ ඉල්ලා අස්වීම සම්බන්ධයෙන් එම අවස්ථාවේ දී ම විදේශ කටයුතු අමාත්‍ය මහාචාර්ය ජී.එල්. පීරිස් මහතාගෙන් දූරකතනයෙන් විමසීමෙන් පසු ව නිල වශයෙන් විදේශ කටයුතු අමාත්‍යංශය ඒ ගැන දැනුවත් නොමැති බවත් එවැනි ඉල්ලා අස්වීමේ ලිපියක් විදේශ කටයුතු අමාත්‍යංශයට බාර දී නොමැති බවත් අමාත්‍යවරයා පැවසීය.NDH ",
    "URL": "https://sinhala.news.lk//news/sri-lanka/item/5675-2014-09-30-16-38-17",
    "Category": "local_news"
}