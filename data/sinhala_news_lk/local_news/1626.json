{
    "Source": "https://sinhala.news.lk",
    "Timestamp": " අගෝස්තු 24, 2018",
    "Headline": "ප්‍රවෘත්ති දෙපාර්තමේන්තුවේ අතිරේක අධ්‍යක්ෂ ජනරාල් රාජකාරි අරඹයි",
    "News Content": "ශ්‍රී ලංකා පරිපාලන සේවයේ විශේෂ ශ්‍රේණියේ නිලධාරිණියක වන යූ.පී.එල්.ඩී. පතිරණ මහත්මිය රජයේ ප්‍රවෘත්ති දෙපාර්තමේන්තුවේ අතිරේක අධ්‍යක්ෂ ජනරාල් වශයෙන් රජයේ ප්‍රවෘත්ති අධ්‍යක්ෂ ජනරාල් නීතිඥ සුදර්ශන ගුණවර්ධන මහතා ඉදිරියේ අද (24) දින පෙරවරුවේ වැඩභාර ගනු ලැබීය.\nමියුසියස් විද්‍යාලයේ ආදි ශිෂ්‍යාවක වන ඇය ශ්‍රී ජයවර්ධනපුර විශ්වවිද්‍යාලයේ ව්‍යාපාර පරිපාලනය පිළිබඳ විශේෂවේදී උපාධිධාරිණියකි. ශ්‍රී ලංකා සංවර්ධන පරිපාලන ආයතනයේ රාජ්‍ය කළමනාකරණය පිළිබඳ පශ්චාත් උපාධියක්ද හිමි කර ගෙන ඇත.1998 වසරේ ශ්‍රී ලංකා පරිපාලන සේවයට බැඳුණු එතුමිය යෞවන කටයුතු අමාත්‍යාංශය, මහාමාර්ග අමාත්‍යාංශය, සංස්කෘතික කටයුතු දෙපාර්තමේන්තුව, පරිසර අමාත්‍යාංශය සහ ප්‍රාදේශීය සංවර්ධන අමාත්‍යාංශය යන රාජ්‍ය ආයතන රැසක සේවය කර ඇති අත්දැකීම් බහුල නිලධාරිනියකි. ",
    "URL": "https://sinhala.news.lk//news/sri-lanka/item/30564-2018-08-24-12-05-20",
    "Category": "local_news"
}