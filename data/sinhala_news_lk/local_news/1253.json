{
    "Source": "https://sinhala.news.lk",
    "Timestamp": " අප්‍රේල් 21, 2014",
    "Headline": "පෞද්ගලික පාසල් දෙවැනි වාරය අද ආරම්භ නොකිරීම ගැන පරීක්ෂණයක්",
    "News Content": "2014 අධ්‍යයන වර්ෂය සඳහා උතුරු නැගෙනහිර ඇතුළු මුළු දිවයිනේම දෙවැනි පාසල් වාරය අද (21) ආරම්භ කෙරිණි.\nරජයේ ආධාර ලබන හා නොලබන පෞද්ගලික පාසල් රාශියක දෙවැනි පාසල් වාරය අද ආරම්භ කර නැතැයි එම පාසල්වල අධ්‍යාපනය හදාරණ සිසුන්ගේ දෙමාපියන් රැසක් අධ්‍යාපන අමාත්‍ය බන්දුල ගුණවර්ධන මහතාට පැමිණිලි කොට ඇතැයි අධ්‍යාපන අමාත්‍යාංශය පැවසීය.ඒ අනුව ජාතික අධ්‍යාපන ප්‍රතිපත්තිය ක්‍රියාත්මක කිරීම අරබයා අධ්‍යාපන අමාත්‍යාංශයේ චක්‍රලේඛ පෞද්ගලික පාසල් විසින් නොසලකා හරිනු ලබන්නේද යන්න පිළිබඳ පරීක්ෂණයක් පවත්වන ලෙස අධ්‍යාපන අමාත්‍යවරයා,  අමාත්‍යාංශ ලේකම්වරයාට උපදෙස් ලබාදී ඇතැයි එම අමාත්‍යාංශය වැඩිදුරටත් සඳහන් කළේය.NDH/KPM ",
    "URL": "https://sinhala.news.lk//news/sri-lanka/item/675-2014-04-21-13-15-28",
    "Category": "local_news"
}