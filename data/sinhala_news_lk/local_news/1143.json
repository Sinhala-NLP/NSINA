{
    "Source": "https://sinhala.news.lk",
    "Timestamp": " මැයි 25, 2014",
    "Headline": "දිවයිනේ දකුණු දෙස මුහුදු ප්‍රදේශවලට වැසි සහිත කාලගුණයක්",
    "News Content": "අද (25) දිවයිනට දකුණු දෙසින් වන මුහුදු ප්‍රදේශවල වැසි සහිත කාලගුණයක් අපේක්ෂා කරන බව කාලගුණවිද්‍යා දෙපාර්තමේන්තුව පවසයි.\nදිවයින වටා ඇති මුහුදේ කාලගුණ තත්ත්වය පිළිබඳව අද උදෑසන 05.30ට නිකුත් කරන ලද කාලගුණ අනාවැකියට අනුව අම්බලන්ගොඩ සිට ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශවල විටින් විට වැසි හෝ ගිගුරුම් සහිත වැසි ඇති වන අතර දිවයින වටා වන සෙසු මුහුදු ප්‍රදේශවල ද තැනින් තැන වැසි ඇති විය හැක.සුළං නිරිත දෙසින් හමන අතර සුළං වේගය පැ.කි.මී. 20-40 ක් පමණ වේ.දිවයින වටා වන මුහුදු ප්‍රදේශවල සුළං වේගය විටෙක පැ. කි. මී. 50-60 පමණ දක්වා ඉහළ යා හැකි බැවින් දිවයින අවට මුහුදු ප්‍රදේශ විටින් විට රළු විය හැක.HC ",
    "URL": "https://sinhala.news.lk//news/sri-lanka/item/1451-2014-05-25-02-46-18",
    "Category": "local_news"
}