{
    "Source": "https://sinhala.news.lk",
    "Timestamp": " මාර්තු 01, 2015",
    "Headline": "උසස් පෙළ විභාග අයදුම්පත් භාරගැනීම ලබන 06න් අවසන්",
    "News Content": "ලබන අගෝස්තු පැවැත්වීමට නියමිත අ.පො.ස. උසස් පෙළ විභාගය සඳහා අයදුම්පත් භාරගැනීම ලබන 06 දිනෙන් අවසන් වන බව අධ්‍යාපන අමාත්‍යාංශය පවසයි.\n අ.පො.ස. සාමාන්‍ය පෙළ ගණිතය නොමැතිව අ.පො.ස. උසස් පෙළ විභාගයට පෙනී සිටීමට අවශ්‍ය අයදුම්කරුවන්ට ද ඒ සඳහා අවස්ථාව තිබේ. ඒ අනුව අ.පො.ස. උසස් පෙළ විභාගයට අයදුම් කිරීමේදී ගණිතය සමත්වීමේ අවශ්‍යතාවෙන් එම අයදුම්කරුවන් නිදහස් බව අධ්‍යාපන අමාත්‍යාංශය සඳහන් කරයි. මෙහිදී අ.පො.ස. උසස් පෙළ විභාගයට පෙනී සිටීමට ගණිත විෂය සමත්වීම අවශ්‍ය නොවුන ද රැකියාවකට, වෘත්තියකට, පාඨමාලාවකට, ආයතනයකට හෝ කිසියම් කාර්යයකට අ.පො.ස. සාමාන්‍ය පෙළ ගණිතය සමත් වීමේ අවශ්‍යතාව දක්වා ඇති විටක මෙම සහනය නිසා එම අවශ්‍යතාවෙන් නිදහස් නොවන බව ද අමාත්‍යාංශය වැඩිදුරටත් සඳහන් කරයි. NDH ",
    "URL": "https://sinhala.news.lk//news/sri-lanka/item/9860-06",
    "Category": "local_news"
}