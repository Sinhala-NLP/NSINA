{
    "Source": "https://sinhala.news.lk",
    "Timestamp": " අප්‍රේල් 25, 2016",
    "Headline": "ජනමාධ්‍ය අමාත්‍යංශයේ නව ලේකම්වරයා වැඩ භාර ගැනීම අද",
    "News Content": "පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍යංශයේ ලේකම් නීතිඥ නිමල් බෝපගේ මහතා සිය ධුරයෙහි වැඩ බාර ගැනීම අද එම අමාත්‍යංශයේදී සිදු කෙරිණි.\nසිය තනතුරෙහි වැඩ භාර ගනිමින් අදහස් දැක්වු  නිමල් බෝපගේ මහතා, පවතින මාධ්‍ය කලාවේ වෙනසක් සිදුවිය යුතු බවත් මාධ්‍යයේ  වගකීම හා කාර්ය භාරය පිළිබඳව වැඩි අවධානයක් යොමු කළ යුතු බවත් පැවසීය.  එමෙන්ම මේ පිළිබඳව ඉදිරියේදී මාධ්‍ය සමඟ සාකච්ඡා කිරීමට බලාපොරොත්තු වන බවත්  බෝපගේ මහතා තවදුරටත් පැවසීය. මෙම අවස්ථාවට පාර්ලිමේන්තු ප්‍රතිසංස්කරණ හා ජනමාධ්‍ය නියෝජ්‍ය අමාත්‍ය කරුණාරත්න පරණවිතාන මහතාද සහභාගි විය. AP ",
    "URL": "https://sinhala.news.lk//news/sri-lanka/item/17338-2016-04-25-10-41-01",
    "Category": "local_news"
}