{
    "Source": "https://sinhala.news.lk",
    "Timestamp": " ජනවාරි 07, 2015",
    "Headline": "සාමකාමී ජනාධිපතිවරණයක් පැවැත්වීමට කටයුතු යෙදීම ඇමරිකාවේ සහ ඉන්දියාවේ ඇගයුමට",
    "News Content": "ප්‍රචණ්ඩත්වයෙන් තොර සාමකාමී ජනාධිපතිවරණයක් පැවැත්වීමට රජය ගන්නා උත්සාහය බෙහෙවින් අගය කරන බව ශ්‍රී ලංකාවේ ඇමරිකානු වැඩබලන තානාපති සහ නියෝජ්‍ය දූත මණ්ඩල ප්‍රධානී විලියම් වෙයින්ස්ටීන් මහතා අද (07) පස්වරුවේ ආර්ථික සංවර්ධන අමාතාංශයේදී අමාත්‍ය බැසිල් රාජපක්ෂ මහතා හමුවූ අවස්ථාවේදී ප්‍රකාශ ක‍ළේය.\nමෙහිදී අමාත්‍ය බැසිල් රාජපක්‍ෂ මහතා ප්‍රකාශ කළේ මැතිවරණ සමය හෝ ජනාධිපතිවරණය නිමාවීමෙන් පසු කිසිදු පශ්චාත් මැතිවරණ ප්‍රචණ්ඩ ක්‍රියාවක් සිදුවීමට රජය ඉඩ නොතබන බවය. ඉන්දීය මහ කොමසාරිස් කාර්යාලයේ විශේෂ නියෝජිතයෙකු සහ අමාත්‍ය බැසිල් රාජපක්ෂ මහතා අතර හමුවක්ද පැවති අතර සාමකාමී ජනාධිපතිවරණයක් පැවැත්වීමට කටයුතු යෙදීම පිළිබඳව ඉන්දීය නියෝජිතයා එහිදී සතුට ප්‍රකාශ කළේය. ",
    "URL": "https://sinhala.news.lk//news/sri-lanka/item/9078-2015-01-07-15-03-37",
    "Category": "local_news"
}