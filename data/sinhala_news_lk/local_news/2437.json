{
    "Source": "https://sinhala.news.lk",
    "Timestamp": " නොවැම්බර් 04, 2014",
    "Headline": "ගාල්ල සිට ත්‍රීකුණාමලය දක්වා මුහුදු ප්‍රදේශ රළු වේ",
    "News Content": "අද (04) නැගෙනහිර වෙරළට ඔබ්බෙන් වන ගැඹුරු මුහුදු ප්‍රදේශවල නිරන්තර වැසි හෝ ගිගුරුම් සහිත වැසි ඇති වේ. දිවයින වටා  වන සෙසු මුහුදු ප්‍රදේශවල ද තැනින් තැන වැසි හෝ ගිගුරුම් සහිත වැසි ඇති වන බව කාලගුණවිද්‍යා දෙපාර්තමේන්තුව පවසයි.\nදිවයින වටා ඇති මුහුදේ කාලගුණ තත්ත්වය වෙනුවෙන් නිකුත් කරන ලද කාලගුණ අනාවැකියට අනුව දිවයිනට නැගෙනහිර දෙසින් බෙංගාල බොක්ක ප්‍රදේශයේ පවතින ක්‍රියාකාරී වලාකුළු පද්ධතිය හේතුවෙන් යාපනයේ සිට ත්‍රීකුණාමලය සහ මඩකළපුව හරහා ගාල්ල දක්වා වන මුහුදු ප්‍රදේශවල ක්ෂණිකව සුළං වේගය ඉහළ යාමට ඉඩ ඇති අතර එවිට එම මුහුදු ප්‍රදේශ ක්ෂණිකව රළු වීමට වැඩි හැකියාවක් පවතී. ගාල්ල සිට හම්බන්තොට සහ පොතුවිල්  හරහා ත්‍රීකුණාමළය දක්වා වන  මුහුදු ප්‍රදේශ විටින් විට තරමක් රළු වේ. ගිගුරුම් සහිත වැසි ඇති වන විට සෙසු මුහුදු ප්‍රදේශ ද තාවකාලිකව රළු විය හැක.HC ",
    "URL": "https://sinhala.news.lk//news/sri-lanka/item/6920-2014-11-03-16-54-04",
    "Category": "local_news"
}