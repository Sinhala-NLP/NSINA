{
    "Source": "https://sinhala.news.lk",
    "Timestamp": " දෙසැම්බර් 03, 2017",
    "Headline": "සිරිපා වන්දනා වාරය ඇරඹේ",
    "News Content": "සධාතුක කරඬුව සහ දේවප්‍රතිමා වහන්සේලා සිරිපා මළුවට වැඩමවා පහන් දල්වා සුවඳ පැනින් පද්මය දෝවනය කර පැරැණි සිරිත් අනුගමනය කර 2017 – 2018 ශ්‍රී පාද වන්දනා වාර සමය උඳුවප් පුර පොහෝ දිනය වන අද(3) ඇරඹුණි.\nඑය 2018 වෙසක් පෝය දක්වා පැවැත්වේ. ගෞරවයෙන් වන්දනාවට, පැමිණෙන සියලුදෙනාට ආශිර්වාදය සැලසෙන බවත් පරිසරයට, ගහකොළට, ඇළට දොළට, සතා සිව්පාවාට හානි කිරීමෙන් ද වැළකිය යුතු අතර නොදිරන ද්‍රව්‍ය රැගෙන ඒමෙන් වළකින ලෙස ද ශ්‍රී පාදස්ථානාධිපති රත්නපුර මහ දිසාවේ ප්‍රධාන සංඝනායක, ධර්ම කීර්ති ශ්‍රී සුමංගල රතනපාල ශ්‍රී ධම්මරක්ඛිත බෙන්ගමුවේ ධම්මදින්න නා හිමි කාරුණිකව සිහිපත් කළේය. ",
    "URL": "https://sinhala.news.lk//news/sri-lanka/item/26450-2017-12-03-03-59-19",
    "Category": "local_news"
}