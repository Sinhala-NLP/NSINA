{
    "Source": "https://sinhala.news.lk",
    "Timestamp": " අගෝස්තු 27, 2014",
    "Headline": "යුද්ධයෙන් මියගිය ගුවන් විරුවන්ගේ දරුදැරියන්ට ශිෂ්‍යත්ව",
    "News Content": "තිස් වසරක කුරීරු යුද්ධයේ අමිහිරි මතක සටහන් අප අතර ඉතිරිකරමින් අප අතරින් යුධ විරුවන් ලෙස සමුගත්  ගුවන් විරුවන්ගේ  දරුදැරියන්ගේ සුභසාධනය උදෙසා ශ‍්‍රී ලංකා ගුවන් හමුදා සේවා වනිතා ඒකකය විසින් සංවිධානය කරනු ලබන ශිෂ්‍යත්ව ප‍්‍රදානයන්ගේ තවත් එක් ශිෂ්‍යත්ව ප‍්‍රදානෝත්සවයක් ඊයේ (26) ශ‍්‍රී ලංකා ගුවන් හමුදා මූලස්ථානයේ  සේවා වනිතා ඒකකයේදී පවත්වන ලදී.\nමෙම ශිෂ්‍යත්ව ප‍්‍රදානෝත්සවය සඳහා යුද්ධයෙන් මියගිය ගුවන් විරුවන්ගේ දරුදැරියන් 13 දෙනෙකු තෝරාගනු ලැබූ අතර, ශ‍්‍රී ලංකා ගුවන් හමුදා සේවා වනිතා ඒකකය වෙත ලැබුණු ආධාර මගින් ශිෂ්‍යත්ව ප‍්‍රදානෝත්සවය  සිදු කරන ලදී.ශිෂ්‍යත්ව ප‍්‍රදානෝත්සවය ගුවන් හමුදා මූලස්ථානයේ සේවා වනිතා ඒකකයේදී ගුවන් හමුදා සේවා වනිතා ඒකකයේ සභාපතිනී රොෂානී ගුණතිලක මහත්මියගේ ප‍්‍රධානත්වයෙන් පැවැත්විය. ශිෂ්‍යත්ව සඳහා තෝරාගත් දරුදැරියන්ගේ ඥාතීන් ද ශ‍්‍රී ලංකා ගුවන් හමුදා සේවා වනිතා ඒකකයේ නිලධාරිහුද මෙම අවස්ථාව සඳහා සහභාගි වූහ.ECB  ",
    "URL": "https://sinhala.news.lk//news/sri-lanka/item/4423-2014-08-27-2",
    "Category": "local_news"
}