{
    "Source": "https://sinhala.news.lk",
    "Timestamp": " සැප්තැම්බර් 28, 2017",
    "Headline": "ජපන් රැකියා ලබාදීමේ වැඩසටහනක් නැහැ - අගමැති කාර්යාලය",
    "News Content": "ජපානයේ රැකියා අවස්ථා ලබා දීම සඳහා අග්‍රාමාත්‍ය කාර්යාලය සමඟ එක්ව වැඩසටහන් ක්‍රියාත්මක කරන බව හා එම වැඩසටහන් හරහා ජපානයේ රැකියා සඳහා යවන බව පවසමින් විවිධ පුද්ගලයින් සහ ආයතන මුදල් ඉල්ලා සිටින බවට අග්‍රාමාත්‍ය කාර්යාලයට වාර්තා වී ඇතැයි එම කාර්යාලය සඳහන් කරයි. \n අග්‍රාමාත්‍ය කාර්යාලය එවැනි කිසිඳු වැඩසටහනක් ක්‍රියාත්මක නොකරන අතර, එවැනි කිසිඳු පුද්ගලයෙකුට හෝ ආයතනයකට බලය ලබා දී නොමැති බවත්, යම් පුද්ගලයෙකු හෝ ආයතනයක් එසේ මුදල් ඉල්ලා සිටින්නේ නම්, ඒ පිළිබඳව ළඟම ඇති පොලිස් ස්ථානයට දැනුම් දෙන ලෙසට අග්‍රාමාත්‍ය කාර්යාලය මහජනතාවගෙන් ඉල්ලයි. ",
    "URL": "https://sinhala.news.lk//news/sri-lanka/item/25242-2017-09-28-10-32-18",
    "Category": "local_news"
}