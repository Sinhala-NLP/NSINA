{
    "Source": "https://sinhala.news.lk",
    "Timestamp": " ජූනි 10, 2015",
    "Headline": "පකිස්ථාන හමුදා ප්‍රධානී  ආරක්ෂක මාණ්ඩලික ප්‍රධානී සහ  ගුවන් හමුදාපති හමුවේ",
    "News Content": "දිවයිනේ සංචාරයෙහි නියුතු පකිස්තාන හමුදා ප්‍රධානී ජෙනරාල් රහීල් ෂරීෆ්  පසුගිය දා ගුවන් හමුදා මූලස්ථානයේ දී ගුවන් හමුදාපති එයාර් මාර්ෂල් කෝලිත ගුණතිලක මහතා හමු වූ අතර, එහිදී ගුවන් හමුදා සෙබලුන් විසින් ආචාර සම්මාන මුරයක් පවත්වා පකිස්ථාන හමුදා ප්‍රධානීවරයා පිළිගනු ලැබීය. \n මෙහිදී  ද්විපාර්ශ්වික වශයෙන් වැදගත් කරුණු සාකච්ඡා කළ අතර,  දෙරටේ හොඳ හිත සහ සහයෝගීතාවය සංකේතවත් කරමින් සමරු තිළිණ හුවමාරුවක් ද සිදු විය.  එදිනම පකිස්ථාන හමුදා ප්‍රධානී ජෙනරාල් රහීල් ෂරීෆ් ආරක්ෂක මාණ්ඩලික ප්‍රධානී ජෙනරාල් ජගත් ජයසූරිය ද හමු විය.    එහිදී ද දෙපිරිස අතර වැදගත් කරුණු සාකච්ඡා කළ අතර, එම අවස්ථාව සිහිගන්වමින් සමරු තිළිණ හුවමාරුවක් ද සිදු විය. DB ",
    "URL": "https://sinhala.news.lk//news/sri-lanka/item/11808-2015-06-10-03-39-02",
    "Category": "local_news"
}