{
    "Source": "https://sinhala.news.lk",
    "Timestamp": " ජූලි 18, 2014",
    "Headline": "පෝෂණ පාගමනක් සහ ආහාර පොළක් හෙට",
    "News Content": "මෙම වසරේ පෝෂණ මාසයට සමගාමීව පෝෂණ පාගමනක් සහ ආහාර පොළක් පැවැත්වීමට තාක්ෂණ හා පර්යේෂණ අමාත්‍යාංශයට අනුබද්ධ කාර්මික තාක්ෂණ ආයතනය හා ජාතික පෝෂණ ලේකම් කාර්යාලය කටයුතු යොදා ඇත.\nපෝෂණ පාගමන හෙට (19)  363, බෞද්ධාලෝක මාවත, කොළඹ 07 යන ස්ථානයෙන් ආරම්භ වීමට නියමිත වේ. ආහාර පොළද එම ස්ථානයේදීම පැවැත්වීමට කටයුතු යොදා ඇති බව තාක්ෂණ හා පර්යේෂණ අමාත්‍යාංශය පවසයි.''නීරෝගී පරපුර රටේ ශක්තියයි'' යන තේමාව යටතේ  ජනාධිපති මහින්ද රාජපක්ෂ මැතිතුමන්ගේ ප්‍රධානත්වයෙන් තාක්ෂණ හා පර්යේෂණ අමාත්‍ය පාඨලී චම්පික රණවක මහතා ඇතුළු අදාළ අමාත්‍යාංශවල අමාත්‍යවරුන් සහ නිලධාරීන්ගේද සහභාගීත්වයෙන් ''පෝෂණ පාගමන සහ ආහාර පොළ'' පැවැත්වේ.වස විසෙන් තොර ආහාරවල වැදගත්කම සම්බන්ධවත්, ආහාර නිෂ්පාදකයා සහ අලෙවිකරුගේ වගකීම සම්බන්ධවත් අමාත්‍ය චම්පික රණවක මහතාගේ ප්‍රධානත්වයෙන් මෙහිදී විශේෂ සාකච්ඡාවක් ද කාර්මික තාක්ෂණ ආයතන නව ගොඩනැගිල්ලේ (NIBM ආයතනය ඉදිරිපස) ශ්‍රවණාගාරයේදී පැවැත්වේ.ECB ",
    "URL": "https://sinhala.news.lk//news/sri-lanka/item/2997-2014-07-18-7",
    "Category": "local_news"
}