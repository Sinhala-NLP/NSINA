{
    "Source": "https://sinhala.news.lk",
    "Timestamp": " මැයි 29, 2014",
    "Headline": "ආර්ථික සංවර්ධන අමාත්‍යාංශයේ නව ලේකම් වැඩ බාරගනී",
    "News Content": "ආර්ථික සංවර්ධන අමාත්‍යාංශයේ නව ලේකම්වරයා වශයෙන් ජනාධිපතිතුමා විසින් පත්කරන ලද වෛද්‍ය නිහාල් ජයතිලක මහතා අමාතාංශයට පැමිණ සිය ධුරයේ කටයුතු අද (29) පස්වරුවේදී භාරගනු ලැබීය.\nවෛද්‍ය නිහාල් ජයතිලක මහතා දශකයකට අධික කාලයක් සෞඛ්‍ය අමාත්‍යාංශයේ අතිරේක ලේකම් වශයෙන් සේවය කළ අතර 2010 පළාත් පාලන සහ පළාත් සභා අමාතාංශයේ ලේකම් ධූරයට පත්විය. අනතුරුව 2012 වසරේ සිට මේ දක්වා සෞඛ්‍ය අමාතාංශයේ ලේකම් ධූරයේ කටයුතු කළේය.පුරප්පාඩු වූ සෞඛ්‍ය අමාත්‍යාං‍ශයේ ලේකම් තනතුර සඳහා වැවිලි අමාත්‍යාංශයේ ලේකම් සුදර්මා කරුණාරත්න මහත්මිය පත්කර තිබේ.මෙම අවස්ථාවට උද්භිද උද්‍යාන හා පොදු විනෝද කටයුතු අමාත්‍යයේ ලේකම් ආචාර්ය විලී ගමගේ, ආර්ථික සංවර්ධන අමාත්‍යාංශයේ අතිරේක ලේකම්වරුන් වන හේමා ධර්මවර්ධන, ශාන්ත බණ්ඩාර සහ ප්‍රියන්ත මායාදුන්නේ ඇතුළු අමාත්‍යාංශයේ ජ්‍යේෂ්ඨ නිලධාරින් රැසක් සහභාගි වූහ.HC/DW_med ",
    "URL": "https://sinhala.news.lk//news/sri-lanka/item/1568-2014-05-29-11-12-12",
    "Category": "local_news"
}