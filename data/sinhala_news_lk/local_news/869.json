{
    "Source": "https://sinhala.news.lk",
    "Timestamp": " මැයි 04, 2014",
    "Headline": "රණ විරු සැමරුම් උත්සවය රණ විරු ස්මාරකය අභියසදී",
    "News Content": "මෙවර මාතරදී පවත්වනු ලබන විජයග්‍රහණයේ 5 වැනි සැමරුමට සමගාමිව රණ විරු සේවා අධිකාරිය විසින් සංවිධානය කරනු ලබන රණ විරු සැමරුම් උත්සවය ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් ලබන 19 වැනි දින බත්තරමුල්ල, පාර්ලිමේන්තු සංකීර්ණය අසල ඇති රණ විරු ස්මාරකය අභියසදී පැවැත්වේ.\n එදින මෙම උත්සවය සඳහා සහභාගිවන රණ විරුවන් හා ඔවුන්ගේ පවුල්වලට අයත් සාමාජිකයන් විසින් සවස 4.30ට පහන් දල්වා රණ විරුවන් නැවත සිහිපත් කරනු ලබයි.වසර 30ක් පුරා පැවති කුරිරු යුද්ධය නිමාකර රටට නිදහස හා සාමය ලබා දුන් රණ විරුවන්ගේ අභිමානය හා ගෞරවය ආරක්ෂා කරමින් ඔවුන් පිළිබඳ මතකය ජනතාව තුළ නැවත අවදි කිරීම මෙම උත්සවයේ ප්‍රධාන අරමුණයි. NDH ",
    "URL": "https://sinhala.news.lk//news/sri-lanka/item/973-5-19",
    "Category": "local_news"
}