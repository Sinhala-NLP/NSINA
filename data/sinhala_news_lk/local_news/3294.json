{
    "Source": "https://sinhala.news.lk",
    "Timestamp": " අප්‍රේල් 11, 2014",
    "Headline": "මහජන බැංකුවෙන් බක්මහ උළෙලක්",
    "News Content": "දිවයිනපුරා විසිර සිටින මහජන බැංකුවේ කාර්යමණ්ඩලයේ හා එහි පවුල්වල සාමාජිකයින්ගේ සහභාගීත්වයෙන් දෙවන වරටත් පවත්වනු ලැබූ මහජන බැංකු බක්මහ උළෙල පසුගියදා බම්බලපිටිය පොලිස් ක්‍රීඩාංගණයේදී පැවැත්විණි.\nමහජන බැංකුවේ කාර්යමණ්ඩලය තුළ සුහදතාව, අන්‍යෝන්‍ය අවබෝධය හා සහෝදරත්වය වර්ධනය කිරීමේ අරමුණින් මෙම බක් මහ උළෙල සංවිධානය කර තිබුණි.බැංකු කාර්යමණ්ඩලය හා ඔවුන්ගේ දූදරුවන් වෙනුවෙන් ක්‍රීඩා සහ විනෝදාත්මක අංග රැසක් මෙදින දවසපුරා පැවැත්විණි.මහජන බැංකු සභාපති ගාමිණී සෙනරත් මහතාගේ ප්‍රධානත්වයෙන් පැවති මෙම බක්මහ උළෙලට විශේෂ ආරාධිතයින්, මහජන බැංකු අධ්‍යක්ෂ මණ්ඩල සාමාජිකයින්, ප්‍රධාන විධායක නිලධාරී/සාමාන්‍යාධිකාරී එන්. වසන්ත කුමාර් ඇතුළු ආයතනික විධායක කාර්යමණ්ඩලය සහ සියලු ම ප්‍රාදේශිකයන් නියෝජනය කරමින් බැංකු කාර්යමණ්ඩලයේ සාමාජිකවරු ද සහභාගී වූහ.ECB ",
    "URL": "https://sinhala.news.lk//news/sri-lanka/item/536-2014-04-11",
    "Category": "local_news"
}