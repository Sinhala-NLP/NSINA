{
    "Source": "https://sinhala.news.lk",
    "Timestamp": " අප්‍රේල් 28, 2014",
    "Headline": "ආසියානු පැසිෆික් කලාපීය බාලදක්ෂ නායකයන්ගේ සමුළුව අග්‍රාමාත්‍යවරයාගේ ප්‍රධානත්වයෙන් ඇරඹේ",
    "News Content": "ආසියානු පැසිෆික් කලාපීය බාලදක්ෂ නායකයන්ගේ සමුළුව අග්‍රාමාත්‍ය ආචාර්ය දි.මු. ජයරත්න මැතිතුමාගේ ප්‍රධානත්වයෙන් පසුගියදා මීගමුවේදී ආරම්භ විය.\nරටවල් 21ක බාලදක්ෂ නායකයන් දෙසීයකට අධික ප්‍රමාණයකගේ සභාගීත්වයෙන් පැවැත්වෙන මෙම සිව්දින සමුළුව හෙට (29) අවසන්වීමට නියමිතය. ලෝක බාලදක්ෂ ව්‍යාපාරයේ ආසියා පැසිෆික් කලාපීය කාර්යාලය හා ශ්‍රී ලංකා බාලදක්ෂ සංගමයේ සංවිධානත්වයෙන් මීගමුව ගෝල්ඩ් සෑන්ඩ් හෝටලයේදී පැවැත්වෙන මෙම සමුළුවේදී පුහුණු සැසිවාර, දේශනා, වැඩමුළු හා ප්‍රායෝගික ක්‍රියාකාරකම් රැසක් සිදුකිරීමට නියමිතය. අග්‍රාමාත්‍ය ආචාර්ය දි.මු. ජයරත්න මැතිතුමාගේ ප්‍රධානත්වයෙන් ආරම්භ වූ බාලදක්ෂ නායක සමුළුව සඳහා නීතිපති පාලිත ප්‍රනාන්දු, ශ්‍රී ලංකා බාලදක්ෂ සංගමයේ ජාත්‍යන්තර කොමසාරිස් ජනප්‍රිත් ප්‍රනාන්දු, ආසියා පැසිෆික් කලාපීය බාලදක්ෂ කමිටුවේ සභාපති ආචාර්ය චාඔ ශො පෝ, ලෝක බාලදක්ෂ කමිටුවේ සභාපති සයිනම් හෑන්ග් බොක් රී, ලෝක බාලදක්ෂ ව්‍යාපාරයේ අධ්‍යක්ෂ ජනරාල් ස්කොට් ටියර්, ශ්‍රී ලංකා බාලදක්ෂ සංගමයේ සභාපති ලෙස්ලි රූපසිංහ, ශ්‍රී ලංකා බාලදක්ෂ ප්‍රධාන කොමසාරිස් මහාචාර්ය නිමල් ද සිල්වා යන මහත්වරු සහභාගී වූහ.  ECB ",
    "URL": "https://sinhala.news.lk//news/sri-lanka/item/836-2014-04-28-2",
    "Category": "local_news"
}