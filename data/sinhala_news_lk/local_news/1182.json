{
    "Source": "https://sinhala.news.lk",
    "Timestamp": " ජූලි 19, 2015",
    "Headline": "මෝටර් රථ ඉංජිනේරු තාක්ෂණය හැදැරූ 228 කට NVQ 04 මට්ටමේ සහතික පත් පිරිනැමේ",
    "News Content": "ජාතික ආධුනිකත්ව හා කාර්මික පුහුණු කිරීම් අධිකාරියේ ඔරුගොඩවත්ත මෝටර් රථ ඉංජිනේරු අභ්‍යාස ආයතනයේ  පාඨමාලා සාර්ථකව නිමකළ 228ක් සඳහා සහතික පත්‍ර ප්‍රදානය කිරීම පසුගියදා බණ්ඩාරනායක සම්මන්ත්‍රණ ශාලාවේදී සිදු කෙරිණි.\nඔරුගොඩවත්ත මෝටර් රථ ඉංජිනේරු අභ්‍යාස ආයතනය මෙරට මෝටර් රථ ඉංජිනේරු තාක්ෂණය පිළිබඳ වෘත්තීය අධ්‍යාපනය ලබා දෙන ප්‍රමුඛ පෙලේ ආයතනයකි. මෝටර් රථ ඉංජිනේරු තාක්ෂණය යටතේ ක්ෂේත්‍ර 07ක පුහුණු පාඨමාලා පවත්වා ගෙන යන අතර වසරකට ශිෂ්‍යයන් 300කට අධ්‍යාපන වරම් හිමිවේ.  NVQ 04 වන මට්ටමේ සහතිකපත් මෙම පාඨමාලා සඳහා හිමිවන අතර මෙමඟින් සහතික පත්‍රයේ සිට උපාධිය දක්වා අධ්‍යාපනය ලැබීමට වරම් හිමිවේ.    AP ",
    "URL": "https://sinhala.news.lk//news/sri-lanka/item/12536-228-nvq-04",
    "Category": "local_news"
}