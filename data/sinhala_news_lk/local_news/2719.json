{
    "Source": "https://sinhala.news.lk",
    "Timestamp": " ජූනි 10, 2014",
    "Headline": "ඓතිහාසික කෝට්ටේ උමඟේ කැනීම් ඇරඹේ",
    "News Content": "පුරාවිද්‍යා දෙපාර්තමේන්තුව හා කෝට්ටේ මහ නගර සභාව එක්ව කෝට්ටේ රාජධානියට අයත් ඓතිහාසික උමඟේ කැනීම් කටයුතු ආරම්භ කිරීම පසුගිය දා ජාතික උරුමයන් පිළිබඳ අමාත්‍ය ආචාර්ය ජගත් බාලසූරිය මහතාගේ ප්‍රධානත්වයෙන් කෝට්ටේ ඓතිහාසික උමඟ පිහිටි ආනන්ද ශාස්ත්‍රාලය විදුහල් භූමියේ දී සිදුවිය.\n මෙම උමඟ කෝට්ටේ රාජධානි සමයට අයත් බව විශ්වාස කෙරේ. 06 වැනි පරාක්‍රමබාහු රජුගේ කාලයේ ඉදි වූ බව අනුමාන කෙරේ. කැනීම් කටයුතු සඳහා කෝට්ටේ මහ නගර සභාව මඟින් මුදල් ප්‍රතිපාදන පරිත්‍යාග කිරීම කෝට්ටේ නගරාධිපති ආර්.ඒ.ඩී. ජනක රණවක මහතා විසින් අමාත්‍ය ජගත් බාලසූරිය මහතා වෙත සිදු කරන ලදී. මෙම අවස්ථාව සඳහා පුරාවිද්‍යා අධ්‍යක්ෂ ජනරාල් ආචාර්ය සෙනරත් දිසානායක, ආනන්ද ශාස්ත්‍රාලයේ විදුහල්පති ඇතුළු විශාල පිරිසක් සහභාගි වූහ.   ECB ",
    "URL": "https://sinhala.news.lk//news/sri-lanka/item/1858-2014-06-10-4",
    "Category": "local_news"
}