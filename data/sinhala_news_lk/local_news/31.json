{
    "Source": "https://sinhala.news.lk",
    "Timestamp": " නොවැම්බර් 21, 2014",
    "Headline": "දිවයිනේ ඇතැම් ප්‍රදේශවලට මිලී මීටර් 100කට වඩා තද වැසි",
    "News Content": "අද (21) දිවයිනේ උතුරු, උතුරුමැද, නැගෙනහිර, ඌව, දකුණ සහ මධ්‍යම පළාත්වල විටින් විට වැසි හෝ ගිගුරුම් සහිත වැසි ඇති වන අතර සමහර ස්ථානවලට මිලී මීටර් 100කට වඩා තද වැසි ඇතිවීමටද ඉඩ ඇති බව කාලගුණවිද්‍යා දෙපාර්තමේන්තුව පවසයි.\nඅද උදෑසන 05.30ට නිකුත් කරන ලද කාලගුණ අනාවැකියට අනුව විශේෂයෙන් අපරභාගයේදී හෝ සන්ධ්‍යා කාලයේ දි සෙසු ප්‍රදේශවලද ගිගුරුම් සහිත වැසි වර්ධනය වේ.ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැක. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ.ප්‍රධාන නගර සඳහා කාලගුණ අනාවැකියකොළඹට මන්නාරමට මහනුවරට නුවරඑළියට රත්නපුරයට අපරභාගයේදී හෝ සන්ධ්‍යා කාලයේ දී ගිගුරුම් සහිත වැසි ඇති වේ.ගාල්ලට උදය කාලයේදී වැසි ස්වල්පයක් සහ අපරභාගයේදී හෝ සන්ධ්‍යා කාලයේ දී ගිගුරුම් සහිත වැසි ඇති වේ.අනුරාධපුරයට යාපනයට මඩකළපුවට ත්‍රිකුණාමලයට විටින් විට වැසි හෝ ගිගුරුම් සහිත වැසි ඇති වේ. උෂ්ණත්වය හා වර්ෂාපතනයඊයේ පස්වරු 5.30 වන විට මි.මී. 23.6ක වර්ෂාපතනයක් අනුරාධපුරයෙන් ද මි.මී. 25.2ක වර්ෂාපතනයක් මඩකළපුවෙන් ද මි.මී. 53.1ක වර්ෂාපතනයක් හම්බන්තොටින් ද මි.මී. 11.6ක වර්ෂාපතනයක් මන්නාරමෙන් ද මි.මී. 12.5ක වර්ෂාපතනයක් පුත්තලමෙන් ද මි.මී. 26.2ක වර්ෂාපතනයක් රත්නපුරයෙන් ද මි.මී. 41.5ක වර්ෂාපතනයක් පොලොන්නරුවෙන් ද මි.මී. 21.7ක වර්ෂාපතනයක් මත්තලින් ද මි.මී. 5.9ක වර්ෂාපතනයක්  කටුගස්තොටින් ද වාර්තා වී තිබේ.අද උපරිම උෂ්ණත්වය සෙල්සියස් අංශක 30.°C කොළඹ සහ අනුරාධපුරයෙන් ද අවම උෂ්ණත්වය සෙල්සියස් අංශක 12.0°C නුවරඑළියෙන් ද අපේක්ෂා කෙරේ.ඊයේ උදෑසන 8.30න් අවසන් වූ පැය 24 සඳහා දිවයිනේ උපරිම උෂ්ණත්වය සෙල්සියස් අංශක 29.4°C යාපනය සහ මන්නාරම ප්‍රදේශවලින් ද අවම උෂ්ණත්වය සෙල්සියස් අංශක 14.4°C නුවරඑළියෙන් ද මි.මී. 100.5ක උපරිම වර්ෂාපතනය අක්කරපත්තුව ප්‍රදේශයෙන් ද වාර්තා වී තිබේ.HC ",
    "URL": "https://sinhala.news.lk//news/sri-lanka/item/7676-100",
    "Category": "local_news"
}