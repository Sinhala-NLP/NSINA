{
    "Source": "https://sinhala.news.lk",
    "Timestamp": " සැප්තැම්බර් 03, 2014",
    "Headline": "මුලතිව් සිවිල් ජනතාවට යුද හමුදාවෙන් වෛද්‍ය සායනයක්",
    "News Content": "මුලතිව් ආරක්ෂක සේනා මූලස්ථානය විසින් මේ දිනවල මානුෂීය ව්‍යාපෘති රැසක් ක්‍රියාත්මක කරනු ලබන අතර, පසුගිය ඉරිදා  මුලතිව් දිසා රෝහලේදී හෘද රෝග වෛද්‍ය සායනයක් සංවිධානය කරන ලදී.\nමේ සඳහා  කොළඹ ආසිරි පුද්ගලික රෝහලෙහි විශේෂඥ වෛද්‍යවරුන් 6 දෙනෙකුගෙන් හා 19 දෙනෙකුගෙන් යුත් වෛද්‍ය සහයක කාර්ය මණ්ඩලයක් එක් වූ අතර,  එම සායනය සඳහා ප්‍රදේශයේ සිවිල් වැසියන් 207 දෙනෙක් සහභාගි වූහ. සායනයට පැමිණි සියලුම රෝගීන් සඳහා ප්‍රවාහන පහසුකම් 59 වන සේනාංකයේ සේනාංකාධිපති එන්.ඒ.පී.සී. නාපාගොඩ මහතාගේ උපදෙස් මත යුද හමුදාව විසින් සපයා දෙනු ලැබීය.  NDH/army media ",
    "URL": "https://sinhala.news.lk//news/sri-lanka/item/4755-2014-09-03-17-55-56",
    "Category": "local_news"
}