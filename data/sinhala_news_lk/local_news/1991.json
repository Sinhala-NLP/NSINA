{
    "Source": "https://sinhala.news.lk",
    "Timestamp": " නොවැම්බර් 24, 2014",
    "Headline": "අතුරුදන්වූවන් පිළිබඳ මීළඟ සැසිය මුලතිව් හි දී",
    "News Content": "අතුරුදන්වූවන් පිළිබඳ ජනාධිපති විමර්ශන කොමිසමේ මීළඟ සැසිවාරය වවුනියාව දිස්ත්‍රික්කය කේන්ද්‍රකර ගනිමින් පැවැත්වීමට තීරණය කර ඇතැයි එම කොමිසමේ ලේකම් එච්.ඩබ්ලිව්. ගුණදාස මහතා පැවසීය.\n ඒ අනුව දෙසැම්බර් 14 දා සිට දින 04ක් පුරා මෙම  ජන හමුව පැවැත්වීමට නියමිතය.   මේ වන විට කොමිසමට පැමිණිලි   20,000කට ආසන්න ප්‍රමාණයක් ලැබී ඇති අතර ඉන් පැමිණිලි  5000ක් ආරක්ෂක අංශ විසින් ඉදිරිපත් කර තිබේ.  ජනාධිපතිවරයාගේ උපදෙස් මත යුද අපරාධ හා  මානව හිමිකම් කඩවීම් සම්බන්ධයෙන් අතුරුදන්වූවන්ගේ කොමිසම මේ දිනවන පැමිණිලි ලබාගනිමින් සිටින අතර වවුනියාව දිස්ත්‍රික්කයේ පැවැත්වෙන මෙම ජන හමුව සඳහා පැමිණිලි ඉදිරිපත් කරන ලෙස එම ජනතාවට අතුරුදන්වූවන්ගේ කොමිසම දැනුම් දී ඇතැයි ද ඒ මහතා පැවසීය.  පැමිණිලි ලබාගැනීමේ කටයුතු දෙසැම්බර් මස  31 වන දිනෙන් අවසන් වේ. DB ",
    "URL": "https://sinhala.news.lk//news/sri-lanka/item/7792-2014-11-24-14-33-14",
    "Category": "local_news"
}