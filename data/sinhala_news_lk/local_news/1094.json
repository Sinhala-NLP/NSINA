{
    "Source": "https://sinhala.news.lk",
    "Timestamp": " පෙබරවාරි 10, 2015",
    "Headline": "අපරාධ පරීක්ෂණ දෙපාර්තමේන්තුව දුමින්ද සිල්වාගෙන් පැය 6ක් ප්‍රශ්න කරයි",
    "News Content": "එක්සත් ජනතා නිදහස් සන්ධාන  පාර්ලිමේන්තු මන්ත්‍රී දුමින්ද සිල්වා මහතාගෙන්  අපරාධ පරීක්ෂණ දෙපාර්තමේන්තුවේ (CID) නිලධාරීන් පැය 6ක්  ප්‍රශ්න කළ බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා අද (10) කොළඹ පොලිස් මූලස්ථානයේ පැවති මාධ්‍ය හමුවක දී ප්‍රකාශ කළේය.\nවෙලේසුදා නොහොත් සමන්ත කුමාර නැමැති  මහ පරිමාණ මත්ද්‍රව්‍ය ජාවාරම්කරු විසින්  පාර්ලිමේන්තු මන්ත්‍රීවරයාට විශාල මුදල් ප්‍රමාණයක් ගෙවූ බවට එම තැනැත්තා විසින්ම පසුගියදා සිදුකළ චෝදනා මත මෙම ප්‍රශ්න කිරීම සිදු කර ඇත. වෙලේසුදා නොහොත් සමන්ත කුමාර නැමැති පුද්ගලයා මහ පරිමාණ මත්ද්‍රව්‍ය ජාවාරමට සම්බන්ධ යැයි චෝදනා ලැබ පාකිස්තානයේදී අත්අඩංගුවට පත්ව ශ්‍රී ලංකාවට රැගෙන ආවේය.  වෙලේසුදා විසින් සිදු කළ ප්‍රකාශයට අනුව දුමින්ද සිල්වා පාර්ලිමේන්තු මන්ත්‍රීවරයා පිළිබඳව පොලිසීය විසින් විමර්ශනයක් ආරම්භ කර තිබේ. අපරාධ පරීක්ෂණ දෙපාර්තමේන්තුව පැය 6ක් පමණ ඔහුගෙන් ප්‍රශ්න කර ප්‍රකාශ සටහන් කර ගෙන ඇති බව වාර්තා වේ. SDF ",
    "URL": "https://sinhala.news.lk//news/sri-lanka/item/9614-6",
    "Category": "local_news"
}