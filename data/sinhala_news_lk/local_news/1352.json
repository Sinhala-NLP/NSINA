{
    "Source": "https://sinhala.news.lk",
    "Timestamp": " ජූනි 12, 2014",
    "Headline": "මිහින්තලේ පොසොන් පොත් දන්සැල අදත්",
    "News Content": "පොසොන් පොහොය නිමිත්තෙන් මිහින්තලේ පහළ මළුවේ දී පැවැත්වෙන පොත් දන්සැල අදත් පැවැත්වෙන අතර එහිදී පොත් පරිත්‍යාග කිරීමට අධ්‍යාපන අමාත්‍ය බන්දුල ගුණවර්ධන මහතා ද අද (12) එක්විය.\nජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් ඊයේ ආරම්භ කෙරුණු මෙම පොත් දන්සැලට පරිත්‍යාගශීලීන්ගෙන්  පොත් ලක්ෂ 12කට වැඩි ප්‍රමාණයක් ලැබී තිබුණි.අතිරේක කියවීම් පොත්, ළමා කතන්දර පොත්, පසුගිය ප්‍රශ්නෝත්තර පොත්, විෂය පොත්, සාහිත්‍ය පොත් යනාදී කෘතීන් අදත් හෙටත් මේ පොත් දන්සැල වෙත පැමිණ ලබා ගත හැකිය. HC ",
    "URL": "https://sinhala.news.lk//news/sri-lanka/item/1934-2014-06-12-10-58-48",
    "Category": "local_news"
}