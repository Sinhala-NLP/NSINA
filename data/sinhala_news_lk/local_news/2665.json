{
    "Source": "https://sinhala.news.lk",
    "Timestamp": " පෙබරවාරි 01, 2015",
    "Headline": "ප්‍රතිඵල නිකුත් කර ඇති විභාග",
    "News Content": "විභාග දෙපාර්තමේන්තුව විසින් පවත්වනු ලැබූ විභාග කිහිපයක ප්‍රතිඵල නිකුත් කිරීමට කටයුතු කර ඇත.\n ඒ අනුව රජයේ මුද්‍රණ දෙපාර්තමේන්තුවේ විධායක නිලධර ගණයේ I පන්තියේ III ශ්‍රේණියට බඳවාගැනීමේ විවෘත තරග විභාගය - 2012 (2014) යන විභාගයේ ප්‍රථිඵල ලේකම් රාජ්‍ය සේවා කොමිෂන් සභාව වෙත නිකුත් කිරීමට කටයුතු කොට ඇත. IIවන ශ්‍රේණියේ රේගු පරීක්ෂකවරුන් සඳහා පැවැත්වෙන පළමුවන කාර්යක්ෂමතා කඩඉම් පරීක්ෂණය (නව නිර්දේශය) - 2014 (II) විභාගයේ ද ප්‍රතිඵල රේගු අධ්‍යක්ෂ ජනරාල් වෙත යොමු කොට ඇත. II ශ්‍රේණියේ සහකාර රේගු අධිකාරිවරුන් සඳහා පැවැත්වෙන දෙවන කාර්යක්ෂමතා කඩඉම් පරීක්ෂණය (පැරණි නිර්දේශය) - 2014 (II) විභාගයේ ද ප්‍රතිඵල රේගු අධ්‍යක්ෂ ජනරාල් වෙත යොමු කර ඇත. DB ",
    "URL": "https://sinhala.news.lk//news/sri-lanka/item/9457-2015-02-01-02-48-26",
    "Category": "local_news"
}