{
    "Source": "https://sinhala.news.lk",
    "Timestamp": " ඔක්තෝබර් 27, 2014",
    "Headline": "ජපන් රජයෙන් ශ්‍රී ලංකාවට ගිනි නිවන රථ 5ක්",
    "News Content": "ජපන් රජයෙන් ශ්‍රී ලංකාවට ගිනි නිවන රථ පරිත්‍යාග කිරීමේ නිල උත්සවයක් නොවැම්බර් 9 වෙනිදා කටුනායක අපනයන සැකසුම් කලාපයේදී පැවැත්වේ.\nජපන් රජය සහ ශ්‍රී ලංකාව අතර පවතින අඛණ්ඩ මිතුදම සහ සුහදත්වය මත මෙහිදී ගිනි නිවන රථ 5ක් ශ්‍රී ලංකා ආයෝජන මණ්ඩලය වෙත පරිත්‍යාග කිරීමට නියමිතය. උත්සවයේ ප්‍රධාන ආරාධිත අමුත්තන් ලෙස සහභාගී වීමට නියමිත ශ්‍රී ලංකාවේ ජපන් තානාපති නොබුහිතෝ හොබො මහතා අතින් ආයෝජන ප්‍රවර්ධන අමාත්‍ය ලක්ෂ්මන් යාපාඅබේවර්ධන මහතා වෙත මෙම ගිනි නිවන රථවල යතුරු භාර දීම මෙම අවස්ථාවේදී සිදු කෙරෙනු ඇත. SDF ",
    "URL": "https://sinhala.news.lk//news/sri-lanka/item/6605-5",
    "Category": "local_news"
}