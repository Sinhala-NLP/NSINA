{
    "Source": "https://sinhala.news.lk",
    "Timestamp": " දෙසැම්බර් 17, 2015",
    "Headline": "රේගුවේ බදු ආදායම රුපියල් බිලියන 65කින් වැඩි වෙයි",
    "News Content": "නව රජය පත්වීමත් සමඟ රේගුවේ ආදායම රුපියල් බිලියන 65කින් වැඩි වී තිබෙන බව සෞඛ්‍ය පෝෂණ හා දේශීය වෛද්‍ය අමාත්‍ය, කැබිනට් සම මාධ්‍ය ප්‍රකාශක රාජිත සේනාරත්න මහතා පැවසීය.\nනොසිතූ ආකාරයේ විශාල මුදලක් රේගු බදු ආදායම් ලෙස ලබා ගැනීමට හැකි වීම තුළ වර්තමාන රජයේ වැඩපිළිවෙළ සාර්ථකව ඉදිරියට ගෙන යාමට හැකි වූ බව ද අමාත්‍යවරයා පෙන්වා දුන්නේ. පාර්ලිමේන්තුවේ අද (17) පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවේදී මාධ්‍යවේදියෙකු ඇසූ ප්‍රශ්නයකට පිළිතුරු දෙමින් අමාත්‍යවරයා මේ බව සඳහන් කළේය. මෙම රජය යටතේ කිසිදු අවස්ථාවක රේගුවට බදු නොගෙවා මෙරටට භාණ්ඩ ගෙන ඒමට නොහැකි බව ද අමාත්‍යවරයා වැඩිදුරටත් පැවසීය. ",
    "URL": "https://sinhala.news.lk//news/sri-lanka/item/15349-65",
    "Category": "local_news"
}