{
    "Source": "https://sinhala.news.lk",
    "Timestamp": " ජූනි 13, 2018",
    "Headline": "ප්‍රථම විශේෂ මහාධිකරණය ජුලි 04 දා ඇරඹේ",
    "News Content": "දූෂණ වංචා හා අල්ලස් පිළිබඳ නඩු විභාග කඩිනම් කිරීම සඳහා පිහිටුවීමට යන විශේෂ මහාධිකරණවලින් පළමු අධිකරණය ජූලි මස 04 දා කොළඹ දී ආරම්භ කිරීමට කටයුතු යොදා ඇතැයි සම කැබිනට් ප්‍රකාශක සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතා අද (13) පැවැති කැබිනට් තීරණ දැනුම් දීමේ මාධ්‍ය හමුවේ දී පැවසීය.\nමෙම විශේෂ මහාධිකරණ සැප්තැම්බර් මාසය අවසාන වීමට පෙර පිහිටුවා අවසන් කරන බවද අමාත්‍යවරයා කීය.විශේෂ මහාධිකරණ පිහිටුවීම සඳහා වූ අධිකරණ විශේෂ විධිවිධාන පනත් කෙටුම්පත පසුගිය දා පාර්ලිමේන්තුවේ දී සම්මත විය. ",
    "URL": "https://sinhala.news.lk//news/sri-lanka/item/29430-04",
    "Category": "local_news"
}