{
    "Source": "https://sinhala.news.lk",
    "Timestamp": " ජනවාරි 24, 2017",
    "Headline": "අර්ජුන් මහේන්ද්‍රන් මහතා රජයේ කිසිදු තනතුරක් හොබවන්නේ නැහැ",
    "News Content": "අර්ජුන් මහේන්ද්‍රන් මහතා රජයේ තනතුරක් තවමත් හොබවන බවත් ඔහු අග්‍රාමාත්‍යවරයාගේ විදේශ සංචාරවල පවා සහභාගි වන බව ඇඟවීමට සිරස මාධ්‍ය ජාලයේ ප්‍රවෘත්ති ප්‍රකාශය මඟින් පැරණි දර්ශන කිහිපයක් උපයෝගී කර ගනිමින් ජනතාව නොමඟ යැවීම සඳහා වංචනික උත්සාහයක යෙදෙන බව පෙනේ.\nඅර්ජුන් මහේන්ද්‍රන් මහතා මේ රජයේ කිසුදු තනතුරක් මේ වන විට නොදරන බව මලික් සමරවික්‍රම අමාත්‍යවරයා අද පාර්ලිමේන්තුමේදී ප්‍රකාශ කර තිබියදීත් පැරණි දර්ශන හා පුවත්පත් නිවේදන හුවා දක්වමින් පළ කරන සාවද්‍ය ප්‍රවෘත්ති පාර්ලිමේන්තුවට කරන අපහාසයක් ද වේ.පසුගිය සතියේ අග්‍රාමාත්‍යවරයා සහභාගිවූ ස්විට්සර්ලන්ත චාරිකාවට අර්ජුන් මහේන්ද්‍රන් මහතා සහභාගි නොවූ බව ද අග්‍රාමාත්‍ය කාර්යාලය ප්‍රකාශ කරයි.මෙවැනි අසත්‍ය තොරතුරු වාර්තා කිරීම මාධ්‍ය සදාචාරය පමණක් නොව විද්‍යුත් මාධ්‍යයේ නෛතික බැඳීම්ද උල්ලංඝන කිරීමකි. ",
    "URL": "https://sinhala.news.lk//news/sri-lanka/item/21475-2017-01-24-18-00-12/news/sri-lanka/item/21351-2017-01-17-03-50-39",
    "Category": "local_news"
}