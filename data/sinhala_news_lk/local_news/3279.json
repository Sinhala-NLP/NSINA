{
    "Source": "https://sinhala.news.lk",
    "Timestamp": " අප්‍රේල් 12, 2014",
    "Headline": "මුලිතිව් වෙල්ලමුල්ලි වයික්කාල්හි බක්මහ උළෙලක්",
    "News Content": "එළැඹෙන සිංහල හින්දු අලුත් අවුරුදු උළෙල නිමිත්තෙන් මුලතිවු වෙල්ලමුල්ලි වයික්කාල් නැගෙනහිර වැසියන් වෙනුවෙන් \"විශේෂ බක්මහ උළෙලක්\" පසුගිය දා පැවැත්වුණි.\nශ්‍රී ලංකා යුද හමුදාවේ 68 වැනි සේනාංකය සහ 681 වැනි බලසේනා මුලස්ථානය විසින් ප්‍රදේශයේ සිවිල් වැසියන් සහ ආරක්ෂක අංශවල සාමාජිකයින් වෙනුවෙන් මෙම උත්සවය පසුගිය 06 වැනිදා සංවිධානය කරනු ලැබ තිබුණි.සාම්ප්‍රදායික අලුත් අවුරුදු ක්‍රීඩා විශාල සංඛ්‍යාවක් හින්දු සංස්කෘතික සිරිතට විරිතට මුල්තැන දෙමින් සංවිධානය කර තිබුණ අතර මෙම බක්මහ සැණකෙළියේ අවසන් අංගය ලෙස \"තමිල් එෆ්.එම්.\" සේවයේ අනුග්‍රහයෙන් \"සාරංගා \" සංගීත කණ්ඩායම විසින් ඉදිරිපත් කරන ලද සංගීත ප්‍රසංගයක් ද සංවිධානය කර තිබුණි.500කට අධික ආරක්ෂක අංශ සාමාජිකයින් සහ 3000කට අධික සිවිල් වැසියන් පිරිසක් දවසපුරා පැවැත්වූ මෙම උත්සවයට සහභාගිවී සිටියහ.HC/mod ",
    "URL": "https://sinhala.news.lk//news/sri-lanka/item/554-2014-04-12-16-55-26",
    "Category": "local_news"
}