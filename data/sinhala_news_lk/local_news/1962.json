{
    "Source": "https://sinhala.news.lk",
    "Timestamp": " සැප්තැම්බර් 16, 2015",
    "Headline": "‘සෙනෙහස’මධ්‍යස්ථානය පිළිබඳ ඇති චෝදනා සෙවීමට කමිටුවක්",
    "News Content": "යුද හමුදාව යටතේ පාලනය වන නාරාහේන්පිට, මැනිංටවුන්හි පිහිටි ත්‍රිවිධ හමුදා සාමාජිකයන්ගේ විශේෂ අවශ්‍යතා ඇති දූ දරුවන් ඉගෙනුම ලබන ‘සෙනෙහස’ අධ්‍යාපන පර්යේෂණ සහ තොරතුරු මධ්‍යස්ථානය පිළිබඳ එල්ල වී තිබෙන චෝදනා පිළිබඳ ව පරීක්ෂණ පැවැත්වීමට යුද හමුදාපති ලුතිතන් ජෙනරාල් ක්‍රිෂාන්ත ද සිල්වා මහතා විසින් තිදෙනෙකුගෙන් සමන්විත විශේෂ මණ්ඩලයක් පත් කර ඇත.\n මීට සමගාමීව ශ්‍රී ලංකා යුද හමුදා පොලිස් හේවා බලකායට ද තවත් පරීක්ෂණයක් සිදු කරන ලෙස උපදෙස් දී ඇත. මේ සම්බන්ධව විධිමත් පරීක්ෂණයක් පවත්වා කෙටි කාලයක් ඇතුලත ඒ සම්බන්ධයෙන් වාර්තාවක් ඉදිරිපත් කරන ලෙස යුද හමුදාපතිතුමා මෙම මණ්ඩලයට වැඩිදුරටත් උපදෙස් ලබා දී ඇත.   DB/ARMY.LK ",
    "URL": "https://sinhala.news.lk//news/sri-lanka/item/13472-2015-09-16-04-03-21/news/sri-lanka/item/13255-149",
    "Category": "local_news"
}