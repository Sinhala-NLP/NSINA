{
    "Source": "https://sinhala.news.lk",
    "Timestamp": " ඔක්තෝබර් 19, 2014",
    "Headline": "දිවයින වටා මුහුදු ප්‍රදේශවල වැසි සහිත කාලගුණ තත්ත්වයක්",
    "News Content": "(දෙවන යාවත්කාලීන කිරීම) අද (19) දිවයින වටා වන මුහුදු ප්‍රදේශවල තැනින් තැන වැසි හෝ ගිගුරුම් සහිත වැසි ඇති වන බව කාලගුණවිද්‍යා දෙපාර්තමේන්තුව පවසයි. \n අද උදෑසන 05.30ට දිවයින වටා ඇති මුහුදේ කාලගුණ තත්ත්වය වෙනුවෙන් නිකුත් කළ කාලගුණ අනාවැකියට අනුව සුළං නිරිත දෙසින් හෝ නිශ්චිත දිශාවකින් තොර ව හමන අතර සුළං වේගය පැ.කි.මී. 20-40ක් පමණ වේ. ගිගුරුම් සහිත වැසි ඇති වන විට එම ප්‍රදේශවල තාවකාලික ව තද සුළං ඇති විය හැක.කොළඹ සිට ගාල්ල හරහා පොතුවිල් දක්වා වන මුහුදු ප්‍රදේශවල සුළගේ වේගය විටින්විට පැ.කි.මී. 50 දක්වා ඉහළ යා හැකි බැවින් එම මුහුදු ප්‍රදේශ තරමක් රළු විය හැක. මීට අමතර ව ගිගුරුම් සහිත වැසි ඇති වන විට මුහුදු ප්‍රදේශ තාවකාලික ව ඉතා රළු ද විය හැක.HC ",
    "URL": "https://sinhala.news.lk//news/sri-lanka/item/6317-2014-10-18-14-14-31",
    "Category": "local_news"
}