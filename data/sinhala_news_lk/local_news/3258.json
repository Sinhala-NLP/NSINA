{
    "Source": "https://sinhala.news.lk",
    "Timestamp": " සැප්තැම්බර් 13, 2016",
    "Headline": "නව ගුවන් හමුදාපති එයාර් වයිස් මාර්ෂල් කපිල ජයම්පති",
    "News Content": "නව ගුවන් හමුදාපතිවරයා ලෙස එයාර් මාර්ෂල් කපිල ජයම්පති මහතා පත්කර තිබෙන බව ගුවන් කොමදෝරු ගිහාන් සෙනවිරත්න මහතා රජයේ නිල පුවත් වෙබ් අඩවියට පැවසීය.\n ගුවන් හමුදාපතිවරයා ලෙස කටයුතු කළ එයාර් මාර්ෂල් ගගන් බුලත්සිංහල මහතාගේ සේවා කාලය අවසන් වීමත් සමග කපිල ජයම්පති මහතා එම තනතුරට පත් කොට තිබේ. කොළඹ නාලන්දා විද්‍යාලයේ ආදි ශිෂ්‍යයෙකු වන එයාර් මාර්ෂල් කපිල ජයම්පති මහතා 1982 වසරේ දී ගුවන් හමුදාවට එක් ව ගුවන් හමුදාවේ විවිධ තනතුරු දරමින් කටයුතු කළ ඔහු ගුවන් හමුදාපතිවරයා ලෙස පත්වන විට එහි මෙහෙයුම් අධ්‍යක්‍ෂවරයා ලෙස කටයුතු කරමින් සිටියේය.  ",
    "URL": "https://sinhala.news.lk//news/sri-lanka/item/19534-2016-09-13-05-05-18",
    "Category": "local_news"
}