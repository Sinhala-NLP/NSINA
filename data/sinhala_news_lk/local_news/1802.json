{
    "Source": "https://sinhala.news.lk",
    "Timestamp": " අප්‍රේල් 05, 2018",
    "Headline": "ශ්‍රී ලංකා මහවැලි අධිකාරියේ නව පත්වීම් ප්‍රදානය  ජනපති ප්‍රධානත්වයෙන් ...",
    "News Content": "ශ්‍රී ලංකා මහවැලි අධිකාරිය සදහා බදවාගත් නව නිලධාරින් 147 දෙනෙකුට පත්වීම් ලිපි ප්‍රදානය කිරීම ජනාධිපති ගරු මෛත්‍රීපාල සිරිසේන මැතිතුමාගේ ප්‍රධානත්වයෙන් ඊයේ (04) පෙරවරුවේ ජනාධිපති කාර්යාලයේදී සිදුවිය. \n සංකේතාත්මකව පත්වීම් ලිපි පිළිගැන්වීම මෙහිදී ජනාධිපතිතුමා අතින් සිදුකෙරිණි.මෙම අවස්ථාව ඇමතූ ජනාධිපතිතුමා ප්‍රකාශ කළේ රටේ සංවර්ධනය සහ ජනතාවගේ යහපත සදහා ශ්‍රී ලංකා මහවැලි අධිකාරිය අපේක්ෂා කරන අරමුණු ඉටු කර ගැනීම සදහා නව නිලධාරින් කැපවනු ඇති බවයි.මහවැලි සංවර්ධන හා පරිසර අමාත්‍යාංශයේ ලේකම් අනුර දිසානායක, ශ්‍රී ලංකා මහවැලි අධිකාරියේ අධ්‍යක්ෂ ජනරාල්, ජනාධිපති අතිරේක ලේකම් සරත් චන්ද්‍රසිරි විතාන යන මහත්වරුන් ඇතුථ අධ්‍යක්ෂ මණ්ඩලය මෙම අවස්ථාවට එක්ව සිටියහ.( ඡායාරූප : සඳරුවන් අමරසිංහ - ජනාධිපති මාධ්‍ය අංශය )  ",
    "URL": "https://sinhala.news.lk//news/sri-lanka/item/28315-2018-04-04-13-46-25",
    "Category": "local_news"
}