{
    "Source": "https://sinhala.news.lk",
    "Timestamp": " අගෝස්තු 22, 2014",
    "Headline": "ග්‍රීස්ම ඍතු ෆැන්සි ෆුඩ් වෙළෙඳ ප්‍රදර්ශනය - 2015",
    "News Content": "ග්‍රීස්ම ඍතු ෆැන්සි ෆුඩ් වෙළෙඳ ප්‍රදර්ශනය 2015 ජුනි 21 සිට 23 දක්වා ඇමෙරිකා එක්සත් ජනපදයේ නිව් යෝර්ක් නුවර දී පැවැත්වේ. \n ශ්‍රී ලංකා අපනයන සංවර්ධන මණ්ඩලය, ඇමෙරිකා එක්සත් ජනපදයේ වොෂින්ටන් හි ශ්‍රී ලංකා තානාපති කාර්යාලයේ සහයෝගීත්වයෙන් මෙම වෙළෙඳ ප්‍රදර්ශනය සඳහා ශ්‍රී ලාංකික ආහාරපාන සැකසුම්කරුවන් සහ අපනයනකරුවන් සහභාගිකරවීමට කටයුතු සංවිධානය කර ඇත. ඇමෙරිකා එක්සත් ජනපදය සහ ලොවට ශ්‍රී ලංකාවෙන් අපනයනය කරනු ලබන ආහාරපාන ධාරිතාව ප්‍රවර්ධනය කිරීමේ අරමුණින් මෙම ප්‍රදර්ශනය සඳහා ශ්‍රී ලංකාවෙන් ආහාරපාන සැකසුම්කරුවන් හා අපනයනකරුවන් සහභාගිකරවීමට ශ්‍රී ලංකා අපනයන සංවර්ධන මණ්ඩලය කටයුතු කරයි. ඒ අනුව ආහාරපාන සැකසුම්කරණයේ සහ අපනයන ක්ෂේත්‍රයේ නියැළෙන සහ ජාත්‍යන්තර වෙළෙඳපොළ අවශ්‍යතා‍වට ගැළපෙන නිෂ්පාදන ධාරිතාවක් සහිත, තම නිෂ්පාදන ධාරිතාව වෙළෙඳ අවශ්‍යතාවන් අනුව පුළුල් කළ හැකි මට්ටමේ සැකසුම්කරුවන්, අපනයනකරුවන් පිරිසක් තෝරාගෙන මෙම ප්‍රදර්ශනය සඳහා සහභාගි කරවීමට ද ශ්‍රී ලංකා අපනයන සංවර්ධන මණ්ඩලය අපේක්ෂා කරයි. DB  ",
    "URL": "https://sinhala.news.lk//news/sri-lanka/item/4204-2015",
    "Category": "local_news"
}