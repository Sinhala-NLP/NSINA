{
    "Source": "https://sinhala.news.lk",
    "Timestamp": " ජූනි 09, 2015",
    "Headline": "පකිස්තානු හමුදා ප්‍රධානී ආරක්‍ෂක ලේකම් හමුවේ",
    "News Content": "මෙරට සංචාරයක නියුතු පකිස්තානු හමුදා ප්‍රධානී ජනරාල් රහීල් ෂෙරීෆ් මහතා ඊයේ (08) දින සවස් වරුවේ ආරක්‍ෂක අමාත්‍යංශ පරිශ්‍රයේ දී ආරක්‍ෂක අමාත්‍යංශයේ ලේකම් බී.එම්.යූ.ඩී. බස්නායක මහතා මුණ ගැසිණි.\n ආරක්ෂාව සම්බන්ධයෙන් දෙරට අතර පවතින දිගුකාලීන සම්බන්ධතාවය වැඩි දියුණු කර ගැනීම සඳහා මෙහිදී ආරක්‍ෂක ලේකම්තුමා හා ජෙනරල් රහීල් ෂෙරීෆ් මහතා අතර ද්විපාර්ශ්වීය කරුණු සම්බන්ධයෙන් සුහද සාකච්ඡාවක් මෙහිදී පැවැත්විණි. අනතුරුව මෙම අවස්ථාව සිහිපත්විම සඳහා බස්නායක මහතා හා ජනරාල් රහීල් ෂෙරීෆ් මහතා අතර සිහිවටන තිළිණයන් හුවමාරු කර ගැනිම ද සිදුවිය. DB ",
    "URL": "https://sinhala.news.lk//news/sri-lanka/item/11781-2015-06-09-05-06-00",
    "Category": "local_news"
}