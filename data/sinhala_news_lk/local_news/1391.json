{
    "Source": "https://sinhala.news.lk",
    "Timestamp": " අගෝස්තු 01, 2016",
    "Headline": "විශ්වවිද්‍යාල කාර්යමණ්ඩල විශේෂ හා අන්තර් දීමනා මූලික වැටුපට",
    "News Content": " විශ්වවිද්‍යාල ප්‍රතිපාදන කොමිෂන් සභා කාර්ය මණ්ඩලය හා විශ්වවිද්‍යාල අධ්‍යන හා අනධ්‍යන කාර්ය මණ්ඩලයට ගෙවන අන්තර් දීමනාව හා මූලික වැටුපේ ප්‍රතිශතයක් වශයෙන් ගෙවනු ලබන විශේෂ දීමනාව මූලික වැටුපට එකතු කිරීමට උසස් අධ්‍යාපන හා මහාමාර්ග අමාත්‍යංශය පියවර ගෙන ඇත.\n ඒ අනුව මූලික වැටුපට එකතුකර සකස් කරන ලද වැටුප් ව්‍යුහය ජාතික වැටුප් හා සේවක සංඛ්‍යා කොමිෂන් සභාව විසින් නිර්දේශ කොට මුදල් අමාත්‍යංශයට ඉදිරිපත් කිරීමටත්, එය අමාත්‍ය මණ්ඩලය වෙත ඉදිරිපත් කොට ලබන සතියේ දී නිකුත් කිරීමටත් පියවර ගෙන ඇත. විශ්වවිද්‍යාල වෘත්තීය සමිති ඒකාබද්ධ කමිටුව විසින් කළ ඉල්ලීම අනුව ලබාදෙන මාසික හිලව් දීමනා පිළිබඳ යෝජනා ඉදිරි අයවැයේ දී ධනාත්මක ව සලකා බැලීමට ද නියමිතය. ",
    "URL": "https://sinhala.news.lk//news/sri-lanka/item/18853-2016-08-01-10-47-15",
    "Category": "local_news"
}