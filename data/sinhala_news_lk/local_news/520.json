{
    "Source": "https://sinhala.news.lk",
    "Timestamp": " ජූලි 08, 2017",
    "Headline": "ඇසළ පොහොය අදයි",
    "News Content": "ඇසළ පොහොය අදට යෙදී ඇත.\n සුද්ධෝදන ශාක්‍ය රජතුමාගේ අග මෙහෙසිය වන මහාමායා දේවිය කුස සිදුහත් කුමරු පිළිසිඳ ගත්තේ ඇසළ පුණු පොහෝ දිනකය. ගිහිගෙය අතහැර අභිනිශ්ක‍්‍රමණය කිරීම, ප‍්‍රථම ධර්ම දේශනාව පැවැත්වීම, ගණ්ඩම්බ රුක්ඛ මූලයෙහි දී තීර්ථකයන් දමනය කිරීම සඳහා යමාමහ පෙළහර පෑම, තව්තිසා දෙව්ලොවට වැඩ මාතෘ දිව්‍යරාජයාට විජම් බණ දෙසීම වැනි බුදු සිරිතේ ඉතා ඓශ්චයමත් සිදුවීම් සිදුවුණේ ඇසළ පුර පසළොස්වක දාය. රාහුල කුමරුන්ගේ උපත සිදුවී ඇත්තේ ද මෙදිනයි. බුද්ධ පරිනිර්වාණයෙක් තෙමසකට පසු මහා කාශ්‍යප මහරහතන්වහන්සේ ප‍්‍රධාන රහතන්වහන්සේලා පන්සියයක් සහභාගීත්වයෙන් අජාසත් රජුගේ දායකත්වයෙන් රජගහනුවර වේහාර පර්වත මූලයෙහි දී ප‍්‍රථම ධර්ම සංගීතිය පවත්වා ඇත්තේ ද ඇසළ පෝ දාකය. ලංකාවේදී ප‍්‍රථම වස් සමාදානය සිදු වී ඇත්තේ ද මෙවැනි දිනකය.   ",
    "URL": "https://sinhala.news.lk//news/sri-lanka/item/23910-2017-07-08-00-44-04",
    "Category": "local_news"
}