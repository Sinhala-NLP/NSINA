{
    "Source": "https://sinhala.news.lk",
    "Timestamp": " දෙසැම්බර් 18, 2015",
    "Headline": "ප්‍රතිඵල නිකුත් කර ඇති විභාග",
    "News Content": "ශ්‍රී ලංකා බන්ධනාගාර දෙපාර්තමේන්තුවේ II වන පෙළ ජෙලර්වරුන් හා II වන පෙළ පුනරුත්ථාපන නිලධාරීන් බඳවා ගැනීම සඳහා වන විවෘත තරග විභාගය - 2014 (2015) විභාගයේ ප්‍රතිඵල නිකුත් කොට ඇති බව ශ්‍රී ලංකා විභාග දෙපාර්තමේන්තුව සඳහන් කරයි.\nඑම ප්‍රතිඵල බන්ධනාගාර කොමසාරිස් ජනරාල්, බන්ධනාගාර මූලස්ථානය, අංක 150, බේස්ලයින් පාර, කොළඹ-09 යන ලිපිනය වෙත නිකුත් කර ඇත. කාලගුණවිද්‍යා දෙපාර්තමේන්තුව - ශ්‍රී ලංකා තාක්ෂණ සේවයේ විදුලි සංදේශ හා රේඩාර් කාර්මික නිලධාරී (III ශ්‍රේණිය) තනතුරට බඳවා ගැනීමේ විවෘත තරග විභාගය - 2014 (2015) ප්‍රතිඵල නිකුත් කොට ඇත. එම ප්‍රතිඵල කාලගුණවිද්‍යා අධ්‍යක්ෂ ජනරාල්, කාලගුණවිද්‍යා දෙපාර්තමේනතුව, බෞද්ධාලෝක මාවත, කොළඹ-07 යන ලිපිනය වෙත නිකුත් කොට ඇති බව ද එම දෙපාර්තමේන්තුව වැඩිදුරටත් සඳහන් කරයි. ",
    "URL": "https://sinhala.news.lk//news/sri-lanka/item/15374-2015-12-18-04-42-11",
    "Category": "local_news"
}