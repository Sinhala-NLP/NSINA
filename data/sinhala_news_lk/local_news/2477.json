{
    "Source": "https://sinhala.news.lk",
    "Timestamp": " පෙබරවාරි 27, 2015",
    "Headline": "යුද හමුදාපති අග්‍රාමාත්‍යතුමා හමු වෙයි",
    "News Content": "යුද හමුදාපති ලුතිතන් ජෙනරාල්  ඒ.ඩබ්ලිව්.ජේ. ක්‍රිෂාන්ත ද සිල්වා මහතා සිය ධූරයෙහි වැඩ භාර ගැනීමෙන් පසු ඊයේ (26) පෙරවරුවේ අග්‍රාමාත්‍ය රනිල් වික්‍රමසිංහ මහතා අරලියගහ මන්දිරයේදී හමු වූ අවස්ථාවේදී අග්‍රාමාත්‍යතුමා විසින් නව යුද හමුදාපතිතුමාට සුබපතන ලදී. \n ලුතිතන් ජෙනරාල් ක්‍රිෂාන්ත ද සිල්වා  මහතා 21 වන  යුද හමුදාපතිතුමා ලෙස  යුද හමුදා මූලස්ථානයේදී  සිය ධූරයෙහි රාජකාරී ආරම්භ කිරීමෙන් අනතුරුව  සිදු කළ ප්‍රථම නිල සංචාරය මෙය වේ. මෙහිදී නව යුද හමුදාපති ලුතිතන් ජෙනරාල් ද සිල්වා මහතා මෙම අවස්ථාව සනිටුහන් කරමින් අගමැතිතුමාට සමරු ඵලකයක් ද පිරිනැමීය. NDH ",
    "URL": "https://sinhala.news.lk//news/sri-lanka/item/9867-2015-02-27-07-14-50",
    "Category": "local_news"
}