{
    "Source": "https://sinhala.news.lk",
    "Timestamp": " ඔක්තෝබර් 05, 2014",
    "Headline": "පුත්තලම සිට ත්‍රීකුණාමලය දක්වා මුහුදු ප්‍රදේශවලට වැසි",
    "News Content": "අද (05) විශේෂයෙන් අපරභාගයේ දී හෝ සන්ධ්‍යා කාලයේ දී පුත්තලම සිට කොළඹ, හම්බන්තොට සහ මඩකළපුව හරහා ත්‍රීකුණාමලය දක්වා වන මුහුදු ප්‍රදේශවල තැනින් තැන වැසි හෝ ගිගුරුම් සහිත වැසි ඇති වන බව කාලගුණවිද්‍යා දෙපාර්තමේන්තුව පවසයි.\nඅද උදෑසන 05.30ට ඉදිරි පැය 24 සඳහා දිවයින වටා ඇති මුහුදේ කාලගුණ තත්ත්වය ගැන නිකුත් කළ කාලගුණ අනාවැකියට අනුව සුළං නිරිත දෙසින් හමන අතර සුළං වේගය පැ.කි.මී. 20-30ක් පමණ වේ.සාමාන්‍යයෙන් දිවයින අවට මුහුදු ප්‍රදේශ රළු නොවන නමුත් ගිගුරුම් සහිත වැසි ඇති වන විට එම මුහුදු ප්‍රදේශ තාවකාලිකව රළු විය හැක.HC ",
    "URL": "https://sinhala.news.lk//news/sri-lanka/item/5821-2014-10-05-03-13-41/news/sri-lanka/item/5670-2014-09-30-16-16-31",
    "Category": "local_news"
}