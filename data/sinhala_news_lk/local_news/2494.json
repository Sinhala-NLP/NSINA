{
    "Source": "https://sinhala.news.lk",
    "Timestamp": " අප්‍රේල් 17, 2017",
    "Headline": "අධ්‍යාපන ඇමැතිගෙන් නිලධාරීන්ට උපදෙස්",
    "News Content": "පාසල් වල අධ්‍යාපනික සේවා සහ  භෞතික සම්පත් පිළිබඳ ගැටලු අධීක්‍ෂණය කිරීම සඳහා විධිමත් පාසල් සුපරීක්ෂණ යාන්ත්‍රණයක් සැකසීමේ කටයුතු වේගවත් කරන ලෙස අධ්‍යාපන අමාත්‍ය අකිල විරාජ් කාරියවසම් මහතා නිලධාරීන්ට උපදෙස් ලබා දුන් බව අධ්‍යාපන අමාත්‍යාංශය සඳහන් කරයි.\n පසුගිය දින කිහිපය තුළ පාසල් සම්බන්ධව වාර්තා වූ භෞතික සම්පත් නිසි අයුරින් සංවර්ධනය නොවීම මෙන්ම අධ්‍යාපනයේ ගුණාත්මකභාවය සඳහා බලපාන විධිමත් ගුරු තුලනක් පවත්වාගැනීමට නොහැකිවීම ආදී ප්‍රමුඛ ගැටලු මෙන්ම සිසුන්ගේ අධ්‍යාපනයේ ගුණාත්මකභාවය ඉහළ නැංවීම මුලික අරමුණු කර ගනිමින් මෙම පාසල් සුපරීක්ෂණ මණ්ඩලය කඩිනමින් ස්ථාපනය කිරීමට අමාත්‍යවරයා නියෝග කොට ඇත. ",
    "URL": "https://sinhala.news.lk//news/sri-lanka/item/22595-2017-04-17-03-40-18",
    "Category": "local_news"
}