{
    "Source": "https://sinhala.news.lk",
    "Timestamp": " ඔක්තෝබර් 24, 2017",
    "Headline": "ආසියා ශාන්තිකර වනාන්තර කොමිසමේ 27 වන සැසිවාරය ජනපති ප්‍රධානත්වයෙන් ඇරඹේ",
    "News Content": "ආසියා ශාන්තිකර වනාන්තර කොමිසමේ 27 වන සැසිවාරය ජනාධිපති ගරු මෛත්‍රීපාල සිරිසේන මැතිතුමාගේ ප්‍රධානත්වයෙන්  අද (24) පෙරවරුවේ කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ දී පැවැත්විණි. \n \"Forestry in a New Landscape\"    යන තේමාව යටතේ ආසියා ශාන්තිකර වනාන්තර කොමිසමේ 27 වන සැසිවාරය ඊයේ ආරම්භ කෙරුණු අතර, එය 27 වනදා දක්වා පැවැත්වේ.  ආසියා ශාන්තිකර වනාන්තර පිළිබද කොමිසමෙහි සාමාජික රටවල් 34 ක නියෝජිතයින් හා විවිධ මට්ටමේ නිරීක්ෂණ ආයතනවල නියෝජිතයින් 300 ක පමණ පිරිසක් මෙම සැසියට එක්ව සිටී.  අමාත්‍යවරුන්වන පාඨලී චම්පික රණවක, සුසිල් ප්‍රේමජයන්ත, නියෝජ්‍ය අමාත්‍ය අනුරාධ ජයරත්න යන මහත්වරුන් ද එක්සත් ජාතින්ගේ ආහාර හා කෘෂිකර්ම සංවිධානයේ වනාන්තර අංශයේ සහකාර අධ්‍යක්ෂ ජනරාල් හිරෝටෝ මිට්සුගී, ජාත්‍යන්තර කෘෂි වන වගා පර්යේෂණ පිළිබද කවුන්සිලයේ සභාපති ටෝනි සයිමන් යන මහත්වරුන් ඇතුථ විදෙස් නියෝජිතයින් ද වන සංරක්ෂණ ජනරාල් එස්.ඒ. අනුර සතුරුසිංහ මහතා ඇතුථ නිලධාරින් මෙම අවස්ථාවට එක්ව සිටියහ. ( ඡායාරූප : චන්දන පෙරේරා - ජනාධිපති මාධ්‍ය අංශය ) ",
    "URL": "https://sinhala.news.lk//news/sri-lanka/item/25637-27",
    "Category": "local_news"
}