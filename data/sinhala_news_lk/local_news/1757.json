{
    "Source": "https://sinhala.news.lk",
    "Timestamp": " අප්‍රේල් 22, 2014",
    "Headline": "ලෝක මිහිතල දිනය අද",
    "News Content": " ලෝක මිහිතල දිනය අදට (22) යෙදී ඇත. ‘හරිත නගර’ මෙවර ලෝක මිහිතල දින තේමාව වේ. එය සැමරීම සඳහා ලොව පුරා විවිධ වැඩසටහන් හා උත්සව සංවිධාන කර තිබේ. \n ලෝක මිහිතල දිනය සැමරීම සඳහා තාක්ෂණ හා පර්යේෂණ අමාත්‍යාංශය ප්‍රමුඛ ජාතික විද්‍යා පදනම විසින් විශේෂ වැඩසටහනක් සංවිධාන කොට තිබේ. එම උත්සවය අද පෙ.ව. 8.30ට ජාතික විද්‍යා පදනම් ශ්‍රවණාගාරයේ දී පැවැත්වේ. විෂයානුබද්ධ විද්වත් දේශන, මිහිතල දිනය හා සම්බන්ධව නිර්මාණය කෙරුණු වීඩියෝ පට ප්‍රදර්ශනය, පැන විසඳුම් හා විවිධ ප්‍රසංගයක් ඇතුළු විශේෂාංග ගණනාවක් එක්කොට ඇත. තාක්ෂණ හා පර්යේෂණ අමාත්‍ය පාඨලී චම්පික රණවක මහතාගේ ප්‍රධානත්වයෙන් පැවැත්වෙන මේ වැඩසටහන සඳහා විද්‍යාඥයන්, විශ්වවිද්‍යාල ආචාර්යවරුන්, ගුරුවරුන් හා පාසල් ළමුන් රැසක් සහභාගී වේ. ECB ",
    "URL": "https://sinhala.news.lk//news/sri-lanka/item/680-2014-04-22-1",
    "Category": "local_news"
}