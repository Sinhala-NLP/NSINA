{
    "Source": "https://sinhala.news.lk",
    "Timestamp": " දෙසැම්බර් 14, 2014",
    "Headline": "නවීන තාක්ෂණය නිසා සිදු වන ඕනෑ ම දෙයක් ලෝකයට සැනින් විකාශය වෙනවා",
    "News Content": "නවීන තාක්ෂණයත් සමඟ රටක් තුළ සිදු වන ඕනෑ ම දෙයක් ලෝකයාට ඉතා ඉක්මනින් විකාශය වීමේ ඉඩකඩක් පවතින බවත් එහි හොඳ මෙන් ම නරක පැත්තක් ද ඇති බවත් ශ්‍රී ලංකා මානව හිමිකම් කොමිසමේ කොමසාරිස් ආචාර්ය ප්‍රතිභා මහානාමහේවා මහතා පැවසීය.\nඅවුරුදු ගණනාවක් යුද මානසිකත්වයෙන් ඉඳලා ජාතික සංහිඳියා මානසිකත්වයට එන්න ටික කලක් යන බව පැවසූ ඒ මහතා යුද වාර්තා අඩු වන විට ඇති වන දෙය අපරාධ වාර්තා වැඩිවීම වුවත් ශ්‍රී ලංකාවේ එසේ නොමැති බව පෙන්වා දුන්නේය.ඒ මහතා මේ බව පැවසුවේ පසුගියදා රජයේ ප්‍රවෘත්ති දෙපාර්තමේන්තු ශ්‍රවණාගාරයේ පැවති මාධ්‍ය හමුවකට එක්වෙමිනි.ලංකාවේ වැඩිපුරම ඇත්තේ ඉඩම් ආරවුල් නිසා ඇති වන අපරාධයි. පවුල්, බීමත්කම හා ආර්ථික ප්‍රශ්න ද අපරාධ සඳහා හේතු වී තිබේ. මානසික අපරාධ සිදු වන විට ඒ පුද්ගලයන් පුනරුත්ථාපනය කිරීම අවශ්‍යයි. අපරාධකරුවන්ට එරෙහි ව නෛතික ක්‍රියාමාර්ග ගත යුතුයි. සාක්ෂි හරියට සිදු වන්නේ නම් දැනට සිදු වන ඇති අපරාධ අඩුකර ගත හැකි බව ද ඔහු පෙන්වා දුන්නේය.NDH ",
    "URL": "https://sinhala.news.lk//news/sri-lanka/item/8444-2014-12-13-11-42-05",
    "Category": "local_news"
}