{
    "Source": "https://sinhala.news.lk",
    "Timestamp": " නොවැම්බර් 22, 2015",
    "Headline": "5 වසර ශිෂ්‍යත්ව විභාගයෙන් සමත් වූ සිසුන්ට ශිෂ්‍යාධාර පිරිනැමීම නවත්වා නැහැ",
    "News Content": "5 වසර ශිෂ්‍යත්ව විභාගයෙන් සමත් වූ සිසුන් සඳහා රජය විසින් පිරිනමන රුපියල් 15,000ක වාර්ෂික ශිෂ්‍යාධාරය තවමත් ඒ ආකාරයෙන්ම එම දරුවන්ට ලබා දෙන බව අධ්‍යාපන අමාත්‍ය අකිල කාරියවසම් මහතා පවසයි.\nපසුගිය දිනවල මෙම ශිෂ්‍යාධාරය කප්පාදු කළ බව කියමින් උද්ඝෝෂණ සිදු කෙරුණත් එය අසත්‍ය කරුණක් මත පදනම්ව සිදු වූ බව කියූ අමාත්‍යවරයා පසුගිය වසරවල සිට පැවතගෙන එන අයුරින්ම මෙම ශිෂ්‍යාධාරය අදත්, ඉදිරියටත් ලබා දෙන බව අවධාරණය කළේය. පසුගියදා රජයේ ප්‍රවෘත්ති දෙපාර්තමේන්තුවේ පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවේ දී මාධ්‍යවේදියෙකු නැගූ ප්‍රශ්නයකට පිළිතුරු දෙමින් ඔහු මේ බව ප්‍රකාශ කළේය. කෙසේවෙතත් ශිෂ්‍යාධාරය වෙනුවෙන් ලබා දෙන මුදල් ප්‍රමාණය ඉහළ දැමීමට ඉදිරියේ දී කටයුතු කරන බවත් 5 වසර ශිෂ්‍යත්ව විභාගය පැවැත්වීම පිළිබඳව ද විද්වත් සාකච්ඡා මඟින් නිසි තීරණයකට එළඹීමට හා නව අධ්‍යාපන ක්‍රමවේදයක් සැකසීමටත් ඉදිරියේ දී සැලසුම් කිරීමට කටයුතු බවත් කාරියවසම් මහතා එහිදී සඳහන් කළේය. SDF ",
    "URL": "https://sinhala.news.lk//news/sri-lanka/item/14735-5",
    "Category": "local_news"
}