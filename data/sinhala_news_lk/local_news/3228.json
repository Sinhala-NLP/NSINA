{
    "Source": "https://sinhala.news.lk",
    "Timestamp": " ඔක්තෝබර් 23, 2014",
    "Headline": "සාර්ක් කලාපීය කෞතුකාගාර සංරක්ෂණය හා ප්‍රවර්ධනය පිළිබඳ වැඩමුළුවක්",
    "News Content": " සාර්ක් සංස්කෘතික මධ්‍යස්ථානය විසින් සංවිධානය කරන ලද සාර්ක් කලාපීය රටවල කෞතුකාගාර සංරක්ෂණය හා ප්‍රවර්ධනය පිළිබඳ වන ජාත්‍යන්තර සම්මේලනයක් ජාතික කෞතුකාගාර දෙපාර්තමේන්තුවේ දී ජාතික උරුමයන් පිළිබඳ අමාත්‍ය ආචාර්ය ජගත් බාලසූරිය මහතාගේ ප්‍රධානත්වයෙන් ආරම්භ වූ අතර, අද (23) සිට 26 දක්වා එම සමුළුව පැවැත්වීමට නියමිතය.\nමෙහි දී ප්‍රධාන වශයෙන් කෞතුකාගාර නවීකරණයේ දී සංරක්ෂණයේ දී ඇති වන ගැටලු හා එහි ප්‍රවර්ධනය සඳහා ගත යුතු ක්‍රියාමාර්ග සාකච්ඡා කරනු ලබයි. මෙම සමුළුව සඳහා  ශ්‍රී  ලංකාව, භූතානය, නේපාලය, බංගලිදේශය, ඉන්දියාව යන රටවල නියෝජිතවරු සහභාගි වෙති. මෙම සමාරම්භක උත්සවයේ ප්‍රධාන දේශනය පවත්වනු ලැබූවේ ජාතික උරුමයන් පිළිබඳ අමාත්‍යාංශයේ ලේකම් ආචාර්ය නන්දා වික්‍රමසිංහ මහත්මිය විසිනි.  මෙම අවස්ථාව සඳහා සාර්ක් සංස්කෘතික මධ්‍යස්ථානයේ අධ්‍යක්ෂ ජී.එල්.ඩබ්. සමරසිංහ, නියෝජ්‍ය අධ්‍යක්ෂ (පර්යේෂණ) ආචාර්ය සංජය ගාර්ග් ඇතුළු විද්වත්හු පිරිසක් සහභාගි වූහ.ECB ",
    "URL": "https://sinhala.news.lk//news/sri-lanka/item/6473-2014-10-23-8",
    "Category": "local_news"
}