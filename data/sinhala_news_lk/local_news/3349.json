{
    "Source": "https://sinhala.news.lk",
    "Timestamp": " දෙසැම්බර් 28, 2017",
    "Headline": "උසස් පෙළ ප්‍රතිඵල අද තැපෑලට",
    "News Content": "උසස් පෙළ විභාග ප්‍රතිඵල මේ වන විට අන්තර් ජාලයට නිකුත් කර තිබෙන අතර එම ප්‍රතිඵල පාසල් වෙත තැපැල් කිරීම අද (28) දිනයේදී සිදු කෙරෙන බව විභාග කොමසාරිස් ජනරාල් බී. සනත් පූජිත මහතා සඳහන් කරයි.\nඊට අමතරව කොළඹ සහ ශ්‍රී ජයවර්ධනපුර අධ්‍යාපන කලාපවලට අයත් පාසල්වල ප්‍රතිඵල ලේඛනය අද (28) පෙ.ව.10.00න් පසු විභාග දෙපාර්තමේන්තු පසාල් විභාග සංවිධාන හා ප්‍රතිඵල ශාඛාවෙන් අදාළ විදුහල්පතිවරුන් වෙත නිකුත් කෙරේ.පෞද්ගලික අයදුම්කරුවන්ගේ ප්‍රතිඵල ඔවුන්ගේ පෞද්ගලික ලිපියන් වෙත ඉදිරියේදී තැපැල් කිරීමට කටයුතු කිරීමට කටයුතු කරනු ලබයි.මෙවර උසස් පෙළ විභාගයට පෙනී සිටි සිසුන් සංඛ්‍යාවෙන් විශ්වවිද්‍යාල ප්‍රවේශ සඳහා 163,104ක්  සුදුසුකම් ලබා ඇති බව ඒ මහතා පෙන්වා දෙයි.විභාගයට පෙනී සිටි සිසුන් සංඛ්‍යාව 253,483ක් වන අතර  ඉන් සිසුන් 205කගේ ප්‍රතිඵල අත්හිටුව තිබෙන බව ද විභාග කොමසාරිස් ජනරාල්වරයා වැඩිදුරටත් සඳහන් කරයි. ",
    "URL": "https://sinhala.news.lk//news/sri-lanka/item/26805-2017-12-28-04-26-47",
    "Category": "local_news"
}