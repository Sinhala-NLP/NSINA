{
    "Source": "https://sinhala.news.lk",
    "Timestamp": " මාර්තු 25, 2014",
    "Headline": "මැතිවරණ ප්‍රචාරක කටයුතු හෙටින් අවසන්",
    "News Content": "ලබන 29 දින පැවැත්වීමට නියමිත බස්නාහිර හා දකුණු පළාත් සභා මැතිවරණයට අදාළ ප්‍රචාරක කටයුතු හෙට (26) මධ්‍යම රාත්‍රී 12න් අවසන් වන බව මැතිවරණ මහලේකම් කාර්යාලය පවසයි.\n ඒ අනුව හෙට මධ්‍යම රාත්‍රියෙන් පසු කිසිදු මැතිවරණ ප්‍රචාරක කටයුත්තක් සිදු කළ නොහැකියි. හෙට මධ්‍යම රාත්‍රියෙන් පසුව සිදුකරන මැතිවරණ ප්‍රචාරක කටයුතු පිළිබඳ සොයා බැලීම සඳහා මැතිවරණ මහලේකම් කාර්යාලයෙන් විශේෂ කණ්ඩායමක් ද යොදවා තිබේ. මේ අතර බස්නාහිර සහ දකුණු පළාත් සභා ඡන්ද විමසීමට අදාළ මැතිවරණ කාර්යාල ද ලබන 27 දින මධ්‍යම රාත්‍රියෙන් පසු ඉවත් කළ යුතු යැයි එම කාර්යාලය වැඩිදුරටත් සඳහන් කරයි. NDH ",
    "URL": "https://sinhala.news.lk//news/sri-lanka/item/140-2014-03-25-08-53-24",
    "Category": "local_news"
}