{
    "Source": "https://sinhala.news.lk",
    "Timestamp": " මැයි 18, 2015",
    "Headline": "ගම්පහ රණ විරු දූ දරුවන්ට ශිෂ්‍යත්ව",
    "News Content": "මෙරට පැවති රුදුරු ත්‍රස්තවාදයෙන් අප මාතෘ භූමිය ආරක්ෂා කර ගැනීම සදහා සිය ජීවිත පූජාවෙන් සටන් කළ ගම්පහ දිස්ත්‍රික්කයේ රණ විරුවන්ගේ දූ දරුවන් උදෙසා ශිෂ්‍යත්ව ලබා‍දීමේ වැඩ සටහනක් පසුගිය දා රණ විරු සේවා අධිකාරිය විසින් ගම්පහ දිස්ත්‍රික් ලේකම් කාර්යාලයේ දී සංවිධානය කර තිබිණි.\n මෙම උත්සවයේ ප්‍රධාන ආරාධිත අමුත්තා ලෙස ආරක්ෂක රාජ්‍ය අමාත්‍ය රුවන් විජයවර්ධන මහතා සහභාගි විය.  ආරක්ෂක රාජ්‍ය අමාත්‍යංශයේ ලේකම් ඒ. පී. ජී. කිත්සිරි මහතා ද මෙම අවස්ථාවට සහභාගි විය. මෙහිදී ගම්පහ දිස්ත්‍රික්කයේ රණ විරු දූ දරුවන් උදෙසා ශිෂ්‍යත්ව පිරිනැමුණ අතර ආරක්ෂක රාජ්‍ය අමාත්‍ය රුවන් විජයවර්ධන මහතා අතින් මෙම ශිෂ්‍යත්ව පිරිනමනු ලැබීය.  මෙම අවස්ථාවට රණ විරු සේවා අධිකාරියේ සභාපති අනෝමා ෆොන්සේකා මහත්මිය වෙනුවෙන් එහි උප සභාපතිතුමිය, ගම්පහ දිස්ත්‍රික් ලේකම්, රණ විරු සේවා අධිකාරියේ නිලධාරී ඇතුළු විශාල පිරිසක් සහභාගී වූහ. DB ",
    "URL": "https://sinhala.news.lk//news/sri-lanka/item/11299-2015-05-18-03-12-22",
    "Category": "local_news"
}