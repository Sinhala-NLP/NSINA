{
    "Source": "https://sinhala.news.lk",
    "Timestamp": " අප්‍රේල් 22, 2014",
    "Headline": "ද්විපාර්ශවික වෙළඳාම ශක්තිමත් කර ගැනීමට කොරියානු සහය",
    "News Content": "ද්විපාර්ශවික වෙළඳාම ශක්තිමත් කර ගැනීමට ශ්‍රී ලංකාවට අඛණ්ඩව සහය ලබාදෙන බව කොරියානු සහතික වන බව විදේශ කටයුතු අමාත්‍යංශය සඳහන් කරයි. \n කොරියාවේ හිටපු විදේශ අමාත්‍යවරයා සහ ශ්‍රී ලංකාවේ විදේශ කටයුතු අමාත්‍යවරයා අතර ඊයේ (21) පැවැති සාකච්ඡාවකදී මේ බව තහවුරු කොට ඇත.  දිවයිනට පැමිණ සිටින කොරියාවේ හිටපු විදේශ අමාත්‍ය යූ මියෑං වැන්ග් මහතා විදේශ කටයුතු අමාත්‍යංශයේ දී ඊයේ විදේශ කටයුතු අමාත්‍ය ජී.එල්. පීරිස් මහතා මුණගැසුණු අතර ඔවුන් දෙරට අතර ආර්ථික කටයුතු පිළිබඳ සමාලෝචනයක නිරත විය. කොරියාව හා ශ්‍රී ලංකාව අතර ආර්ථික කටයුතු 46%කින් වර්ධනය වී ඇත.  දැනට ශ්‍රී ලංකාවේ ආයෝජනය කර ඇති කොරියානු සමාගම් සංඛ්‍යාව 116කි. ඉදිරියේ දී වැඩි ආයෝජන අවස්ථා ඇති කරගැනීමට කොරියානු රජය අපේක්ෂා කෙරේ.  දෙරට අතර ඍජු ගුවන් සේවා ක්‍රියාත්මක කිරීමෙන් සංචාරක ක්ෂේත්‍රයේ වර්ධනයක් ඇති වී ඇත. ශ්‍රී ලංකාවේ තාක්ෂණික හා ද්විතීයක අධ්‍යාපනය ඉහළ නැංවීම සඳහා ආධාර ලබාදීම කෙරෙහි ද අවධානය යොමු වී ඇතැයි ද මෙහිදී අනාවරණය වී ඇත.  ශ්‍රී ලංකාවේ තරුණ ප්‍රජාවට කොරියානු රැකියා අවස්ථා ලබාදීම සම්බන්ධයෙන් මහාචාර්ය ජී.එල්. පීරිස් මහතා මෙහිදී කොරියානු විදේශ කටයුතු අමාත්‍යවරයා වෙත සිය ප්‍රසාදය පළ කළේය. කොරියා ශ්‍රී ලංකා පරිසරික සහයෝගිතා සංසදය ඇති කිරීම ඇතුළු තවත් කරුණු ගණනාවක් සම්බන්ධයෙන් ද මෙහිදී අවධානය යොමු ව තිබේ.  DB ",
    "URL": "https://sinhala.news.lk//news/sri-lanka/item/681-2014-04-22-06-48-16",
    "Category": "local_news"
}