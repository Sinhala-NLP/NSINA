{
    "Source": "https://sinhala.news.lk",
    "Timestamp": " ජූලි 16, 2014",
    "Headline": "ආරක්ෂක අමාත්‍යාංශයේ සේවා වනිතා ඒකකයෙන් නාවික සෙබ‍ළෙකුට නව නිවසක්",
    "News Content": "ආරක්ෂක හා නාගරික සංවර්ධන අමාත්‍යාංශයේ සේවා වනිතා ඒකකයේ මෙහෙයවීමෙන් නාවික හමුදා සෙබ‍ළෙකු වන නාවික හමුදාවේ නායක ආහාර සහායක එම්.ඒ.පී.එන්.කේ. සමරතුංග සෙබළා වෙත නව නිවසක් ඉදිකරදී ඇත.\nඑම නව නිවසේ යතුර අද (16) නිට්ටඹුව, කිත්තම්මහරදී පවත්වන ලද උත්සවයකදී ආරක්ෂක අමාත්‍යාංශයේ සේවා වනිතා ඒකකයේ සභාපතිනී අයෝමා රාජපක්ෂ මහත්මිය විසින් ඒ මහතා වෙත භාරදෙන ලදී.මෙම නාවික සෙබළාගේ කිත්තම්මහර තිබූ පර්චස් 20ක් පමණ වන ඉඩමෙහි සාදනු ලැබූ මෙම නව නිවස සඳහා ශ්‍රම දායකත්වය 4 වන ඉංජිනේරු සේවා රෙජිමේන්තුව විසින් ලබා දුනි. මේ සඳහා රුපියල් මිලියන 4.5ක මුල්‍ය දායකත්වය සපයන ලද්දේ සේවා වනිතා ඒකකය විසිනි. මෙම අවස්ථාව සඳහා ආරක්ෂක හා නාගරික සංවර්ධන අමාත්‍යාංශයේ සේවා වනිතා ඒකකයේ උප සභාපතිනී ආරක්ෂක අමාත්‍යාංශ අතිරේක ලේකම් (පාලන) ඉන්දු රත්නායක, ශ්‍රී ලංකා නාවික හමුදාවේ සේවා වනිතා ශාඛාවේ සභාපතිනී ශාලිකා පෙරේරා යන මහත්මීන්, ආරක්ෂක අමාත්‍යාංශයේ නිලධාරීන් හා එකී රණ විරුවාගේ ඥාතීන් හා ප්‍රදේශවාසීහු රැසක්ද සහභාගී වූහ.NDH/mod ",
    "URL": "https://sinhala.news.lk//news/sri-lanka/item/2905-2014-07-16-18-32-55",
    "Category": "local_news"
}