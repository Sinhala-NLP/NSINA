{
    "Source": "https://sinhala.news.lk",
    "Timestamp": " ජූනි 06, 2014",
    "Headline": "රණවිරුවන් අනුස්මරණය කිරීමේ කතෝලික ආගමික පූජෝත්සවය",
    "News Content": "ගුවන් හමුදා සේවයේ යෙදී සිටියදී මියගිය රණ විරුවන් අනුස්මරණය කිරීමේ කතෝලික ආගමික පුජෝත්සවය, ඊයේ (05) සවස තිඹිරිගස්යාය ශාන්ත තෙරේසා කතෝලික දේවස්ථානයේදී ගුවන් හමුදාධිපති එයාර් මාර්ෂල් කෝලිත ගුණතිලක සහභාගිත්වයෙන් පැවැත්වුණි.\nගුවන් හමුදාව විසින් වාර්ෂිකව සංවිධානය කරනු ලබන මෙම කතෝලික ආගමික පුජෝත්සවය මගින් පසුගිය යුද සමයේ තම මාතෘ භුමිය වෙනුවෙන් දිවි පිදු ගුවන් හමුදා සෙබළුන් මෙන්ම සේවයේ යෙදී සිටියදී මියගිය රණවිරුවන් සිහිකර යාඥා කිරීම, සක්‍රීය සේවයේ යෙදී සිටින රණ විරුවන් සහ ඔවුන්ගේ පවුල්වල සාමාජිකයින් වෙනුවෙන් මෙන්ම කඳවුරු ඒකකයන් වෙත ආශිර්වාද කිරීම මෙහිදී සිදු විය.මෙම දේව මෙහෙය සඳහා ගුවන් හමුදා අධ්‍යක‍්ෂ මණ්ඩලයේ සාමාජිකයින්, ගුවන් හමුදාවේ ජ්‍යේෂ්ඨ නිලධාරීන්, සෙසු නිලයන් ඇතුළු මිය ගිය රණ විරු පවුල්වල සාමාජිකවරු ද සහභාගී වූහ. ECB ",
    "URL": "https://sinhala.news.lk//news/sri-lanka/item/1763-2014-06-06-10",
    "Category": "local_news"
}