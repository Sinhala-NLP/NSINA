{
    "Source": "https://sinhala.news.lk",
    "Timestamp": " මාර්තු 23, 2015",
    "Headline": "ජෙනරාල් සරත් ෆොන්සේකාට ෆීල්ඩ් මාර්ෂල් තනතුර පිරිනැමේ",
    "News Content": "ශ්‍රී ලංකා ඉතිහාසය ප්‍රථම වරට හිටපු හමුදාපති ජෙනරාල් සරත් ෆොන්සේකා මහතාට ෆීල්ඩ් මාර්ෂල් තනතුර පිරිනැමීම ඊයේ (22) පස්වරුවේ සිදු විය.\nජනාධිපති මෛත්‍රීපාල සිරිසේන මහතාගේ  සහ අග‍්‍රාමාත්‍ය රනිල් වික්‍රමසිංහ මහතාගේ ප‍්‍රධානත්වයෙන් ආරක්ෂක අමාත්‍යාංශය ඉදිරිපිට පැවති නිල උත්සවයේදී හමුදා උත්තමාචාර පැවැත්වීමෙන් පසු ජනාධිපතිතුමා විසින් ෆීල්ඞ් මාර්ෂල් තනතුරට අදාළ යෂ්ටිය ජෙනරාල් සරත් ෆොන්සේකා මහතා වෙත පිරිනමන ලදී. ජෙනරාල් නිලයට තරු 4ක් හිමි වන වන අතර ෆීල්ඩ් මාර්ෂල් තනතුරට පත් වන විට එය තරු 5ක් වේ. මෙම තනතුර කිසිදා විශ්‍රාම නොයන ලෝකයේ ම ඉතා සීමිත පිරිසක් සඳහා හිමි වන තනතුරක් වේ. kpm  ",
    "URL": "https://sinhala.news.lk//news/sri-lanka/item/10252-2015-03-23-04-08-18",
    "Category": "local_news"
}