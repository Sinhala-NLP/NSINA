{
    "Source": "https://sinhala.news.lk",
    "Timestamp": " ජූලි 13, 2014",
    "Headline": "මුහුදු ප්‍රදේශ විටින් විට රළු වේ - ධීවර සහ නාවික කටයුතු අවධානයෙන්",
    "News Content": "අද (13) පුත්තලම සිට ගාල්ල හරහා මාතර දක්වා වන මුහුදු ප්‍රදේශවල තැනින් තැන වැසි ඇති වන බව කාලගුණවිද්‍යා දෙපාර්තමේන්තුව පවසයි.\nමන්නාරම සිට කොළඹ  සහ ගාල්ල හරහා පොතුවිල් දක්වා වන ගැඹුරු සහ නොගැඹුරු මුහුදු ප්‍රදේශවල සහ නැගෙනහිර දෙසින් වන ගැඹුරු මුහුදු ප්‍රදේශවල (විශේෂයෙන් බෙංගාල බොක්ක මුහුදු ප්‍රදේශවල) සුළං වේගය විටින් විට පැ. කි. මී. 70-80 පමණ දක්වා ඉහළ යාහැකි බැවින් එම මුහුදු ප්‍රදේශ විටින් විට ඉතා රළු විය හැකි නිසා ඒ පිළිබඳව විමසිලිමත් වන ලෙස ධීවර සහ නාවික ප්‍රජාවගෙන් ඉල්ලා සිටිනු ලැබේ.  දිවයින වටා වන අනෙක් මුහුදු ප්‍රදේශ ද විටින් විට රළු වේ.දිවයිනට යාබද මුහුදු ප්‍රදේශවල මෝසම් සුළං වේගය විටින්විට ඉහළ යා හැකිය. මෙම තද සුළං තත්ත්වය හෙට දිනයේ සිට තරමක් අඩු වනු ඇත. නමුත් මෝසම් සුළං තව දුරටත් බලාපොරත්තු විය යුතුය.අද උදෑසන 05.30ට මුහුදු ප්‍රදේශ සඳහා නිකුත් කරන ලද කාලගුණ අනාවැකියට අනුව සුළං නිරිත දෙසින් හමන අතර සුළං වේගය පැ.කි.මී. 30-40 ක් පමණ වේ. සුළං වේගය විටෙක පැ.කි.මී. 50 -60 පමණ දක්වා ඉහළ යා හැක. බෙංගාල බොක්ක මුහුදු ප්‍රදේශයේ  සුළං වේගය විටින් විට පැ. කි. මී. 80 පමණ දක්වා ඉහළ යා හැක.HC ",
    "URL": "https://sinhala.news.lk//news/sri-lanka/item/2753-2014-07-13-03-04-08",
    "Category": "local_news"
}