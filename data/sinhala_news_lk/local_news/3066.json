{
    "Source": "https://sinhala.news.lk",
    "Timestamp": " පෙබරවාරි 25, 2018",
    "Headline": "කැබිනට් සංශෝධනය සිදු වෙයි- නව අමාත්‍යවරු  ජනපති ඉදිරියේ දිවුරුම් දෙති",
    "News Content": "නව කැබිනට් සංශෝධනය යටතේ පත්කෙරුණු නව අමාත්‍යවරු පිරිසක් අද (25) පෙරවරුවේ ජනාධිපති කාර්යාලයේදී ජනාධිපති ගරු මෛතී‍්‍රපාල සිරිසේන මැතිතුමා ඉදිරියේ දිවුරුම් දුන්හ.\nඒ අනුව නව කැබිනට් අමාත්‍යවරු 06 දෙනෙක්, රාජ්‍ය අමාත්‍යවරු තිදෙනෙක් සහ නියෝජ්‍ය අමාත්‍යවරයෙක් අද ජනාධිපතිතුමා ඉදිරියේ දිවුරුම් දෙනු ලැබූහ.ඔවුන්ගේ නාම ලේඛනය පහත පරිදි වේ.කැබිනට් අමාත්‍යවරු01- අග‍්‍රාමාත්‍ය රනිල් වික‍්‍රමසිංහ මහතා    –        නීතිය හා සාමය පිළිබඳ අමාත්‍ය02- ලක්ෂ්මන් කිරිඇල්ල මහතා             –        රාජ්‍ය ව්‍යවසාය සහ මහනුවර සංවර්ධන අමාත්‍ය03- කබීර් හෂීම් මහතා                          –        උසස් අධ්‍යාපන හා මහාමාර්ග අමාත්‍ය04- සාගල රත්නායක මහතා                 –        තරුණ කටයුතු හා දක්ෂිණ සංවර්ධන අමාත්‍ය05- හරීන් ප‍්‍රනාන්දු මහතා            –        විදුලි සංදේශ, ඩිජිටල් යටිතල පහසුකම් හා විදේශ රැකියා අමාත්‍ය06- රවින්ද්‍ර සමරවීර මහතා          –        තිරසර සංවර්ධන හා වනජීවි අමාත්‍යරාජ්‍ය අමාත්‍යවරු01- පියසේන ගමගේ මහතා                   –        තරුණ කටයුතු හා දක්ෂිණ සංවර්ධන රාජ්‍ය අමාත්‍ය02- අජිත් පී. පෙරේරා මහතා        –        බන්ධනාගාර ප‍්‍රතිසංස්කරණ, මත්ද්‍රව්‍ය නිවාරණ හා ප‍්‍රජා විශෝධන රාජ්‍ය අමාත්‍ය03- හර්ෂ ද සිල්වා මහතා   –        ජාතික ප‍්‍රතිපත්ති හා ආර්ථික කටයුතු රාජ්‍ය අමාත්‍යනියෝජ්‍ය අමාත්‍යවරු01- ජේ.සී. අලවතුවල මහතා        –        ස්වදේශ කටයුතු නියෝජ්‍ය අමාත්‍ය        මෙහිදී අදහස් දැක්වූ ජනාධිපතිතුමා ප‍්‍රකාශ කළේ ඇතැම් අමාත්‍යාංශවල විෂය පථයන් ඉදිරියේදී ප‍්‍රතිසංවිධානයකට ලක් කරමින් වඩාත් සුදුසු ආයතන යටතට පත් කිරීමට අපේක්ෂා කරන බවයි.එමෙන්ම එක්සත් ජනතා නිදහස් සන්ධානය නියෝජනය කරන මැති ඇමතිවරුන්ගේ සංශෝධනය ඉදිරි සති දෙක ඇතුළත සිදුකිරීමට අපේක්ෂා කරන බව ද ජනාධිපතිතුමා පැවසීය. රාජ්‍ය සංස්ථා හා ව්‍යවස්ථාපිත මණ්ඩලවල කටයුතු කාර්යක්ෂම කිරීම වෙනුවෙන් අවශ්‍ය වෙනස්කම් ද ඉදිරියේදී සිදුකරන බව ජනාධිපතිතුමා සඳහන් කළේය.රටේ ජනතාවගෙන් ලැබී ඇති පණිවිඩය අනුව රජයේ කටයුතුවල අවශ්‍ය වෙනස්කම් සහ නිවැරදි කිරීම් සිදු කරමින් රටත්, ජනතාවත් වෙනුවෙන් කි‍්‍රයාත්මක කළයුතු ඉදිරි වැඩපිළිවෙළ සාර්ථකව කි‍්‍රයාවට නංවන බව ද ජනාධිපතිතුමා මෙහිදී ප‍්‍රකාශ කළේය. ",
    "URL": "https://sinhala.news.lk//news/sri-lanka/item/27621-2018-02-25-07-05-32",
    "Category": "local_news"
}