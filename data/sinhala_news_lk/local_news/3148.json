{
    "Source": "https://sinhala.news.lk",
    "Timestamp": " අප්‍රේල් 08, 2014",
    "Headline": "වියට්නාම් ආරක්ෂක ඇමති, ආරක්ෂක ලේකම් සාකච්ඡා",
    "News Content": "ශ්‍රී ලංකාවේ නිල සංචාරයක යෙදී සිටින වියට්නාම් මහජන ආරක්ෂක අමාත්‍ය ජෙනරාල් ට්‍රෑන් ඩයි කුවෑන්ග් (General Tran Dai Quang) මහතාගේ නායකත්වයෙන් යුත් වියට්නාම් නියෝජිත පිරිස සහ ආරක්ෂක හා නාගරික සංවර්ධන අමාත්‍යාංශ ලේකම් ගෝඨාභය රාජපක්ෂ මහතා අතර හමුවක් ඊයේ (07) එම අමාත්‍යාංශ පරිශ්‍රයේදි සිදුවිය.\nමෙහිදි ආරක්ෂක ලේකම්වරයා හා වියට්නාම් නියෝජිත පිරිස අතර දෙරටටම වැදගත්වන ද්විපාර්ශවික කරුණු සම්බන්ධයෙන් සුහද සාකච්ඡාවක් පැවැත්විණි.ඉන් අනතුරුව මෙම අවස්ථාව සිහිපත්වීම සදහා ආරක්ෂක ලේකම්වරයා හා වියට්නාම් ආරක්ෂක අමාත්‍යවරයා අතර සිහිවටන තිළිණ හුවමාරු කරගන්නා ලදී.HC/mod ",
    "URL": "https://sinhala.news.lk//news/sri-lanka/item/445-2014-04-08-02-20-02",
    "Category": "local_news"
}