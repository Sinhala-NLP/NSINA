{
    "Source": "https://sinhala.news.lk",
    "Timestamp": " ජූලි 05, 2016",
    "Headline": "මුස්ලිම් පාසල් ආරම්භ කිරීමේ දිනයේ සංශෝධනයක්",
    "News Content": "2016 වර්ෂයට අදාළව නිකුත් කර ඇති පාසල් වාර සටහන සම්බන්ධයෙන් 27/2015 දරන චක‍්‍රලේඛයට අදාළව දිවයිනේ සියලුම මුස්ලිම් පාසල් දෙවන පාසල් වාරයේ දෙවන අදියර ලබන (07) වන දින ආරම්භ කිරීමට නියමිතව තිබුණ මුස්ලිම් පාසල් දෙවන පාසල් වාරය ලබන 11 වැනිදා ආරම්භ වන බව අධ්‍යාපන අමාත්‍යාංශය සඳහන් කරයි.\nරාමසාන් අවුරුදු උත්සවය  ජුලි මස 06 හෝ 07 දින පැවැත්වීමට නියමිතව ඇති බැවින්, ජූලි මස 07 සහ 08 දින දෙකෙහි සිසුන්ගේ හා ගුරු භවතුන්ගේ පැමිණීම ඉතා අඩුවිය හැකි නිසා මුස්ලිම් පාසල් සඳහා එම දින දෙක නිවාඩු ලබාදීමට තීරණය කළ බව අමාත්‍යාංශය පෙන්වා දෙයි. ඒ අනුව රාමසාන් අවුරුදු උත්සවය වෙනුවෙන් මුස්ලිම් පාසල් සඳහා අතිරේකව ලබා දෙන නිවාඩු  දෙක සඳහා අගෝස්තු මස 15 සහ 16 දින දෙකෙහි පාසල් පැවැත්වෙන බව අමාත්‍යාංශය වැඩිදුරටත් සඳහන් කරයි. ",
    "URL": "https://sinhala.news.lk//news/sri-lanka/item/18514-2016-07-05-03-14-54",
    "Category": "local_news"
}