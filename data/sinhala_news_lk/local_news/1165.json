{
    "Source": "https://sinhala.news.lk",
    "Timestamp": " සැප්තැම්බර් 05, 2014",
    "Headline": "බාලා තම්පෝ අවසන් කටයුතු අද",
    "News Content": "වෘත්තීය සමිති නායකයෙකු වු අභාවප්‍රාප්ත බාලා තම්පෝ මහතාගේ ආදාහන උත්සවය අද (05) පස්වරු 4.30ට බොරැල්ල කනත්තේදී සිදු කෙරේ.\n ඒ මහතාගේ දේහය කොළඹ - 03, ගාලුපාර, අංක 22 දරණ පටුමගේ ලංකා වෙළෙඳ සංගම් මූලස්ථානයේ තැන්පත් කර ඇත. බාලා තම්පෝ මහතා ලංකා වෙළෙඳ කාර්මික හා පොදු කම්කරු සංගමයේ (සී.එම්.යූ.) නායකයා ලෙස කටයුතු කළ අතර ඊට පෙර ලංකා සම සමාජ පක්ෂයේ සාමාජිකත්වය ලබාගෙන රටේ නිදහස වෙනුවෙන් දැඩි කැපවීමෙන් කටයුතු කළ අයෙකි. බාලා තම්පෝ මහතා පසුගිය (01) දා අභාවප්‍රාප්ත විය. DB  ",
    "URL": "https://sinhala.news.lk//news/sri-lanka/item/4825-2014-09-05-04-01-20",
    "Category": "local_news"
}