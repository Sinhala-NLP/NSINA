{
    "Source": "https://sinhala.news.lk",
    "Timestamp": " ඔක්තෝබර් 13, 2015",
    "Headline": "කොමිසම් සභා 04කට ජනපතිගෙන් අද අනුමැතිය",
    "News Content": "අල්ලස් හෝ දූෂණ විමර්ශන කොමිසම, රාජ්‍ය සේවා කොමිසම, මානව හිමිකම් කොමිසම හා පොලිස් කොමිසම සඳහා ජනාධිපති මෛත්‍රීපාල සිරිසේන මහතාගේ අනුමැතිය අද (13) ලැබීමට නියමිත බව ජනාධිපති මාධ්‍ය ඒකකය සඳහන් කරයි.\n මෙම කොමිසම් සභා 4 සඳහා සාමාජිකයන්ගේ නම් සඳහා පසුගියදා ආණ්ඩුක්‍රම ව්‍යවස්ථා සභාව මගින් අනුමැතිය ලබා දුන් අතර එම නාමලේඛනය එදින ම ජනාධිපතිවරයා වෙත භාර දී ඇත. ඉදිරියේ දී මැතිවරණ කොමිසම, මහජන සේවා කොමිසම, මුදල් කොමිසම, සීමා නිර්ණය කොමිසම, ජාතික ප්‍රසම්පාදන කොමිසම සඳහා සාමාජිකයන් නම් කිරීමට ආණ්ඩුක්‍රම ව්‍යවස්ථා සභාව කටයුතු කරනු ඇත. ",
    "URL": "https://sinhala.news.lk//news/sri-lanka/item/13968-04",
    "Category": "local_news"
}