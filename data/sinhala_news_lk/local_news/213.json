{
    "Source": "https://sinhala.news.lk",
    "Timestamp": " ඔක්තෝබර් 13, 2014",
    "Headline": "විදේශ කටයුතු අමාත්‍යවරයා හා කොරියානු විදේශ කටයුතු ඇමති අතර සාකච්ඡා",
    "News Content": "ඉන්දුනීසියාවේ බාලි හි පැවැත්වෙන ප්‍රජාතන්ත්‍රවාදී සමුළුව අතරතුරදී විදේශ කටයුතු අමාත්‍ය මහාචාර්ය ජී.එල්. පීරිස් මහතා, කොරියානු ජනරජයේ විදේශ කටයුතු අමාත්‍ය යුන් බ්යුන්ග් සේ (Yun Byung - Se) මහතා සමඟ ද්විපාර්ශවික සාකච්ඡා පැවැත්වීය.\n වෙළෙඳාම හා ආයෝජනය මෙන් ම දේශපාලන ගැටලු පිළිබඳ සහයෝගීත්වය හා ශ්‍රී ලාංකිකයන්ට කොරියානු රැකියා අවස්ථා වර්ධනය කිරීම පිළිබඳව ද සාකච්ඡාවේ අවධානය යොමු විය. විදේශ කටයුතු අමාත්‍යවරයා දකුණු කොරියානු අමාත්‍යවරයා හට ශ්‍රී ලංකාවේ වත්මන් දේශපාලන හා ආර්ථික වර්ධනයත් පිළිබඳ සවිස්තරාත්මක ව කරුණු දැක්වීය. NDH ",
    "URL": "https://sinhala.news.lk//news/sri-lanka/item/6104-2014-10-13-09-04-01",
    "Category": "local_news"
}