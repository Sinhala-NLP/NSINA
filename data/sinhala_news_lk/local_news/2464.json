{
    "Source": "https://sinhala.news.lk",
    "Timestamp": " සැප්තැම්බර් 01, 2014",
    "Headline": "රබර් කිරි සඳහා ඉදිරියේදී සහතික මිලක්",
    "News Content": "නිෂ්පාදන වියදමට අදාළව කුඩා රබර් වතු හිමියන්ගේ රබර් කිරි ආදායම ප්‍රමාණවත් නොවන බවත් මෙයට පිළියමක් ලෙස රබර් කිරි සඳහා ඉදිරියේදී සහතික මිලක් ලබා දීමට කටයුතු කරන බවත් සහතික මිලට ගෙන ඒමට අවශ්‍ය මුදල රජය වැය කරන බවත් වැවිලි කර්මාන්ත ඇමති මහින්ද සමරසිංහ මහතා අද (01) වැවිලි කර්මාන්ත අමාත්‍යාංශයේදී මාධ්‍ය දැනුවත් කිරීමේ හමුවේ දී ප්‍රකාශ කළේය.\nදේශීය රබර් කිරි නිෂ්පාදනයෙන් 75%ක් දේශීය කර්මාන්ත මිලදී ගෙන නිමි භාණ්ඩ අපනයනය කරන බවත් නිමි භාණ්ඩ මිලට ගන්නා රටවල ආර්ථික වර්ධනය පහළ ගොස් ඇති බැවින් රබර් මිල බැසීමක් ඇති වී ඇති බවද ලෝක රබර් නිෂ්පාදනයෙන් 2%ක් පමණක් ශ්‍රී ලංකාව දායක වන බැවින් ජාත්‍යන්තර මිලට බලපෑමක් කළ නොහැකි බවද මහින්ද සමරසිංහ මහතා ප්‍රකාශ කර සිටියේය. අවශ්‍ය අවස්ථාවකදී රබර් කිරි අත්‍යවශ්‍ය ප්‍රමාණයක් පමණක් ආනයනය කිරීමට ඉඩදී ඇති බවද මහින්ද සමරසිංහ මහතා ප්‍රකාශ කර සිටියේය. දේශීය රබර් කිරි නිෂ්පාදනය වැඩි කිරීමේ අරමුණින් මොනරාගල හෙක්ටයාර් 9500ක අලුතින් රබර් වගා කර ඇති අතර ඉදිරියේදී වගාව පුළුල් කිරීමට බලාපොරොත්තු වන බවත් ඉදිරි වසර 05කින් රබර් කිරි නිෂ්පාදනය වැඩිවීමත් සමගම දැනට කරන ලබන ආනයනය නතර කිරීමට බලාපොරොත්තු වන බවද තවදුරටත් ප්‍රකාශ කළේය.MAP ",
    "URL": "https://sinhala.news.lk//news/sri-lanka/item/4639-2014-09-01-10-36-56",
    "Category": "local_news"
}