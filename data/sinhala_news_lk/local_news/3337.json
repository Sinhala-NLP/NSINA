{
    "Source": "https://sinhala.news.lk",
    "Timestamp": " ජනවාරි 13, 2015",
    "Headline": "පාප් වහන්සේ මෙරටට සැපත් වූහ",
    "News Content": "අති උතුම් ශුද්ධෝත්තම ෆ‍්‍රැන්සිස් පාප් වහන්සේ වතිකානයේ සිට ඉතාලි ගුවන් සේවයට අයත් විශේෂ ගුවන් යානයකින් අද (13) පෙරවරු 9.05ට පමණ ශ්‍රී ලංකාවට සැපත් වූහ.\n නව ජනාධිපති මෛත‍්‍රීපාල සිරිසේන මැතිතුමා සහ අති උතුම් කාදිනල් මැල්කම් රංජිත් අගරදගුරුතුමන් විසින් ෆ‍්‍රැන්සිස් පාප් වහන්සේ ගුවන්තොටුපොළේ දී පිළිගන්නා ලදී.   පාප් වහන්සේ රැගත් විශේෂ රිය පෙරහර පෙරවරු 09.45ට ගමන් ආරම්භ කරනු ඇත. කටුනායක ගුවන්තොටුපොළේ සිට පැමිණෙන මෙම රිය පෙරහෙර කොළඹ - මීගමුව පරණ පාර ඔස්සේ තොටළඟ හන්දිය, මරදාන, බොරැල්ල හරහා කොළඹ වතිකාන තානාපති කාර්යාලයට පැමිණීමට නියමිතය. මේ අවස්ථාවට අග්‍රාමාත්‍ය රනිල් වික්‍රමසිංහ, අමාත්‍යවරුන් වන රවී කරුණානායක, ෆයිසර් මුස්තාපා යන මහත්වරු ඇතුළු පිරිසක් එක්ව සිටියහ.   NDH ",
    "URL": "https://sinhala.news.lk//news/sri-lanka/item/9188-2015-01-13-03-37-21",
    "Category": "local_news"
}