{
    "Source": "https://sinhala.news.lk",
    "Timestamp": " ජූලි 07, 2015",
    "Headline": "සන්නද්ධ බුද්ධි බලකායේ මෙහෙයවීමෙන් පුද්ගල සංවර්ධන වැඩසටහනක්",
    "News Content": "යුද හමුදා මූලස්ථානයේ අධීක්ෂණය මත සන්නද්ධ බුද්ධි බලකායේ මඟ පෙන්වීම යටතේ කරන්දෙනිය පිහිටි එම රෙජිමේන්තු මූලස්ථානයේ දී  පසුගිය දා කරන්දෙනිය මධ්‍ය විද්‍යාලයේ සිසු සිසුවියන් වෙනුවෙන් පෞර්ෂත්ව සංවර්ධන වැඩමුළුවක් ක්‍රියාත්මක කරනු ලැබීය. \n ඒ සඳහා දැණුම බෙදා හැරීමට  ශ්‍රී ජයවර්ධනපුර විශ්වවිද්‍යාලයේ  සමාජ විද්‍යා හා මානව විද්‍යා අංශයේ හිටපු  අංශ ප්‍රධානී මහාචාර්ය ප්‍රනීත් අබේසුන්දර මහතා විශේෂ දේශණයක් පැවැත්වීය. මෙම වැඩමුළුවට පාසල් සිසුන් 350 දෙනෙක් එක්ව සිටියහ.  එමෙන්ම සන්නද්ධ බුද්ධි බලකා රෙජිමේන්තු මූලස්ථානයේ දී පැවති මෙම වැඩමුළුවට සරඹ අභ්‍යාසයන්, ප්‍රායෝගික ක්‍රියාකාරකම් ආදී  නායකත්ව ගුණාංග වර්ධනය කර ගැනීමට ඉවහල්වන අංග රැසක් ද ඇතුලත් විය.  DB ",
    "URL": "https://sinhala.news.lk//news/sri-lanka/item/12324-2015-07-07-03-55-19",
    "Category": "local_news"
}