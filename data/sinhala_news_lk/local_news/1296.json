{
    "Source": "https://sinhala.news.lk",
    "Timestamp": " අප්‍රේල් 16, 2014",
    "Headline": "පුත්තලම සිට ගාල්ල දක්වා මුහුදු ප්‍රදේශවලට උදය කාලයේ වැසි",
    "News Content": "පුත්තලම සිට කොළඹ හරහා ගාල්ල දක්වා වන මුහුදු ප්‍රදේශවල උදය කාලයේ වැසි ඇතිවන බව කාලගුණ විද්‍යා දෙපාර්තමේන්තුව පවසයි. \n රාත්‍රී කාලයේ දිවයිනට බස්නාහිර සහ දකුණු දෙසින් වන මුහුදු ප්‍රදේශවල වැසි හෝ ගිගුරුම් සහිත වැසිද ඇතිවේ.  සුළං නිරිත දෙසින් හෝ නිශ්චිත දිශාවකින් තොරව හමන අතර, සුළං වේගය පැ.කි.මී. 20-30ක් පමණ වේ. ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැක.  සාමාන්‍යයෙන් දිවයින අවට මුහුදු ප්‍රදේශ රළු නොවන නමුත් ගිගුරුම් සහිත වැසි ඇති වන විට එම මුහුදු ප්‍රදේශ තාවකාලිකව රළු විය හැක. ECB ",
    "URL": "https://sinhala.news.lk//news/sri-lanka/item/592-2014-04-16",
    "Category": "local_news"
}