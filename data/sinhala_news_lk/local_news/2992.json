{
    "Source": "https://sinhala.news.lk",
    "Timestamp": " නොවැම්බර් 08, 2017",
    "Headline": "දුම්රිය වර්ජනය අත්හිටුවයි",
    "News Content": "අද (08) මධ්‍යම රාත්‍රියේ සිට ක්‍රියාතමක කිරීමට නියමිතව තිබූ දුම්රිය වැඩ වර්ජනය අත්හිටුවීමට සියළුම දුම්රිය වෘත්තීය සමිති එකග වී ඇතැයි අග්‍රාමාත්‍ය කාර්යාලය නිවේදනය කරයි.\nප්‍රවාහන හා සිවිල් ගුවන් සේවා නියෝජ්‍ය ඇමති අශෝක් අබේසිංහ සහ අග්‍රාමාත්‍ය ලේකම් සමන් ඒකනායක යන මහත්වරුන් සමග අද සවස පැවති සාකච්ඡාවකින් පසු මෙම තීරණය ගෙන තිබේ.දුම්රිය දෙපාර්තමේන්තුවේ සියළුම ශ්‍රේණි සඳහා මාස තුනක් ඇතුලත නව වැටුප් ව්‍යුහයක් සකස් කිරීමට කමිටුවක් පත් කිරීම ඇතුළු ප්‍රධාන ඉල්ලීම් 3ක් සඳහා ඉදිරිපත් වූ විසඳුම් වලට දුම්රිය දෙපාර්තමේන්තුවේ වෘත්තීය සමිති එකග වූ බවත් ඒ අනුව යෝජිත වැඩ වර්ජනය අත්හිටුවීමට තීරණය කල බවත් අග්‍රාමාත්‍ය කාර්යාලය පවසයි. ",
    "URL": "https://sinhala.news.lk//news/sri-lanka/item/25903-2017-11-08-12-26-00",
    "Category": "local_news"
}