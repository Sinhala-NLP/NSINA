{
    "Source": "https://sinhala.news.lk",
    "Timestamp": " ජූලි 29, 2014",
    "Headline": "ඉදිරියේදී පැවැත්වෙන විභාග",
    "News Content": "ශ්‍රී ලංකා මිනින්දෝරු සේවයේ II වන පන්තියේ II ශ්‍රේණියේ නිලධාරීන් සඳහා පැවැත්වෙන පළමුවන කාර්යක්ෂමතා කඩඉම් විභාගය - 2014 අගෝස්තු 02 දින කොළඹදී පැවැත්වෙන බව විභාග දෙපාර්තමේන්තුව පවසයි.\nඑදින ම ශ්‍රී ලංකා දුම්රිය දෙපාර්තමේන්තුවේ ෂන්ටර් මැදිරි පරීක්ෂක හා ප්‍රාථමික ශ්‍රේණිවල සේවකයන්ගෙන් ශ්‍රී ලංකා තාක්ෂණ සේවයේ දුම්රිය නියාමක III වැනි ශ්‍රේණියට බඳවා ගැනීමේ සීමිත තරග විභාගය - 2013 (2014) කොළඹදී පැවැත්වෙනු ඇත. රාජ්‍ය භාෂා ප්‍රවීණතා ලිඛිත විභාගය - 2014 සිංහල/ දෙමළ (I, II, III මට්ටම) ශ්‍රී ලංකා විභාග දෙපාර්තමේන්තුව/ රාජ්‍ය භාෂා දෙපාර්තමේන්තු විභාගය සඳහා පසුගිය 18 දින අයදුම්පත් කැඳවා ඇති බවත් අගෝස්තු මස 18 දින එම අයදුම්පත් භාරගැනීම අවසන් කරන බවත් විභාග දෙපාර්තමේන්තුව වැඩිදුරටත් සඳහන් කළේය. NDH ",
    "URL": "https://sinhala.news.lk//news/sri-lanka/item/3337-2014-07-28-15-47-37",
    "Category": "local_news"
}