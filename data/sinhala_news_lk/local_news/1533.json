{
    "Source": "https://sinhala.news.lk",
    "Timestamp": " සැප්තැම්බර් 27, 2015",
    "Headline": "ජනපති සහ ඉන්දීය අගමැති අතර හමුවක්",
    "News Content": "එක්සත් ජාතීන්ගේ මහා මණ්ඩලයේ 70 වන සැසිවාරයට සහභාගී වීම සඳහා නිව්යෝර්ක් නුවරට ගොස් සිටින ශ්‍රී ලංකා ජනාධිපති මෛත්‍රීපාල සිරිසේන මැතිතුමා සහ ඉන්දීය අගමැති නරේන්ද්‍ර මෝදි මහතා අතර හමුවක් එහි ආරම්භක සැසියෙන් අනතුරුව පැවැත්විණි.\nඑම අවස්ථාවේදී මෝල්ටා රාජ්‍යයේ ඉදිරියේදි පැවැත්වීමට නියමිත පොදු රාජ්‍ය මණ්ඩලීය සමුළුවට සහභාගීවන මෙන් එහි වත්මන් සභාපති ශ්‍රී ලංකා ජනාධිපතිතුමා ඉන්දීය අගමැති නරේන්ද්‍ර මෝදි මහතා වෙත නිල ආරාධනයක් ද කළේය.අනතුරුව සාර්ක් කලාපයේ ප්‍රගමනයට හේතුවන කරුණු පිළිබඳව ජනාධිපතිතුමන් සහ ඉන්දීය අගමැතිතුමන් සාකච්ඡා කළ අතර පසුගිය මැතිවරණ දෙකෙහි දී ලද ජයග්‍රහණයන් පිළිබඳවද ඉන්දීය අගමැතිතුමා ජනාධිපතිතුමන් වෙත සිය සුබපැතුම් පිරිනැමීය.ශ්‍රි ලංකා රජයේ ඉදිරි කටයුතු සාර්ථක කරගැනීම සඳහා ඉන්දීය රජයේ පූර්ණ සහය නොපැකිළව ලබා දීමට කටයුතු කරන බව ද ඉන්දීය අගමැති නරේන්ද්‍ර මෝදි මහතා පැවසීය. kpm ",
    "URL": "https://sinhala.news.lk//news/sri-lanka/item/13668-2015-09-26-20-30-44/news/sri-lanka/item/13463-2015-09-15-09-10-54",
    "Category": "local_news"
}