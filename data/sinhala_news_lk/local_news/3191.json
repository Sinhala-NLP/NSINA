{
    "Source": "https://sinhala.news.lk",
    "Timestamp": " නොවැම්බර් 10, 2014",
    "Headline": "ප්‍රථම වතාවට එකවර හෙද සිසුන් 5,000ක් පුහුණුවට බඳවාගැනීම හෙට ජනපති ප්‍රධානත්වයෙන්",
    "News Content": "හෙද සේවාව සඳහා ප්‍රථම වතාවට එකවර හෙද සිසුන් 5,000ක් පුහුණුවට බඳවා ගැනීමේ පත්වීම් ලිපි ප්‍රදානෝත්සවය හෙට (11) පෙරවරු 10.00ට ජනාධිපති මහින්ද රාජපක්ෂ මහතාගේ ප්‍රධානත්වයෙන් කොළඹ සුගතදාස ගෘහස්ථ ක්‍රීඩාංගණයේ දී සිදු කිරීමට නියමිතය.\nසෞඛ්‍ය අමාත්‍ය මෛත්‍රීපාල සිරිසේන මහතාගේ සහභාගිත්වයෙන් පැවැත්වෙන මේ උත්සවය සෞඛ්‍ය අමාත්‍යාංශය මඟින් සංවිධානය කර ඇත.මහින්ද චින්තන ඉදිරි දැක්ම යථාර්ථයක් බවට පත් කරමින් සෞඛ්‍ය සේවාවේ මානව සම්පත් සංවර්ධනය තුළින් කාර්යක්ෂම හා විශිෂ්ට නිදහස් සෞඛ්‍ය සේවාවක් ලබාදීම අරමුණු කර ගනිමින් සෞඛ්‍ය අමාත්‍යවරයාගේ උපදෙස් පරිදි මේ බඳවා ගැනීම් සිදු කරනු ඇත.NDH ",
    "URL": "https://sinhala.news.lk//news/sri-lanka/item/7161-5-000",
    "Category": "local_news"
}