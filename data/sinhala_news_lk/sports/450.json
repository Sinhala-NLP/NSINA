{
    "Source": "https://sinhala.news.lk",
    "Timestamp": " මැයි 03, 2015",
    "Headline": "බ්‍රිතාන්‍ය රජ පවුලට නව කුමරියක්",
    "News Content": "බ්‍රිතාන්‍ය රාජකීය පවුලට එක් වූ නව සාමාජිකාව අද (02) මෙලොව එළිය දුටුවාය. ඒ කේම්බ්‍රිජ් ආදිපාදිවරිය වන කේට් මිඩ්ල්ටන් කුමරියට එරට වේලාවෙන් පෙරවරු 8.34ට ඇයගේ දෙවන දරුවා ලෙස දියණියක් ප්‍රසූත කිරීමයි.\nලන්ඩන් නුවර ශාන්ත මරියා රෝහලේ දී උපන් රාජකීය පවුලට එකතු වූ අලුත්ම සාමාජිකාවගේ උපත් බර කිලෝ ග්‍රෑම් 3.6ක් බව බී.බී.සී. පුවත් සේවය වාර්තා කරයි. අවුරුද්දයි මාස 9ක් වයසැති ජෝර්ජ් කුමරු සිය පියා වන විලියම් කුමරු සමඟ නැඟණිය බැලීමට රෝහලට පැමිණ ඇති බවත් එහිදී ජනතාව අමතා තමන් ඉතාමත් සතුටට පත්ව සිටින බව විලියම් කුමරු පවසා ඇති බවත් විදෙස් මාධ්‍ය අනාවරණය කරයි. අලුත උපන් කුමරිය එලිසබෙත් රැජිණගේ පස්වන මිණිපිරිය වේ. SDF ",
    "URL": "https://sinhala.news.lk//news/world/item/11025-2015-05-02-17-02-20",
    "Category": "sports"
}