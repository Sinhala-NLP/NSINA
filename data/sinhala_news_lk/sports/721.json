{
    "Source": "https://sinhala.news.lk",
    "Timestamp": " නොවැම්බර් 01, 2014",
    "Headline": "විපතට පත්වූවන් වෙනුවෙන් විදෙස් නායකයෝ සොව පළ කරති",
    "News Content": "ශී‍්‍ර ලංකාවේ නාය යෑමෙන් සිදු වී ඇති විපත් සම්බන්ධයෙන් ඉන්දීය අග‍්‍රාමාත්‍ය නරේන්ද්‍ර මෝදි මහතා සිය කනගාටුව ප‍්‍රකාශ කර ඇත.\nනායයෑමට ලක් වූ ප‍්‍රදේශයේ වැඩි වශයෙන් ජීවත් වන්නේ ඉන්දීය සම්භවයක් සහිත වතු ජනතාව බව ද අගමැතිවරයා සිහිපත් කර ඇතැයි පී.ටී.අයි. පුවත් සේවය වාර්තා කර තිබේ.මියගිය පිරිස වෙනුවෙන් ශෝකය ප‍්‍රකාශ කරන අගමැතිවරයා තුවාල ලැබූවන්ට ඉක්මන් සුවය ද නරේන්ද්‍ර මෝදි අගමැතිවරයා ප‍්‍රාර්ථනා කර සිටී.මේ අතර ඇමෙරිකානු රාජ්‍ය දෙපාර්තමේන්තුව මේ සම්බන්ධයෙන් සංවේගය පළ කර ඇත.ඇමෙරිකානු රාජ්‍ය දෙපාර්තමේන්තුවේ ප‍්‍රකාශිකාවක වන යෙන් සාකි සඳහන් කර ඇත්තේ විපතට පත්වූවන්ට සහන සැලසීම සඳහා ඇමෙරිකානු රජය පියවර ගන්නා බවයි. එමෙන් ම මාල දිවයින් ජනාධිපතිතුමා ද ආපදා තත්ත්වය හේතුවෙන් මියගිය අය වෙනුවෙන් සිය ශෝකය පළ කර ඇත.NDH/priu ",
    "URL": "https://sinhala.news.lk//news/world/item/6842-2014-10-31-18-47-04",
    "Category": "sports"
}