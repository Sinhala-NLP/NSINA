{
    "Source": "https://sinhala.news.lk",
    "Timestamp": " පෙබරවාරි 18, 2015",
    "Headline": "රුමේෂ් රත්නායකගේ උපදේශන සේවය තවදුරටත් ශ්‍රී ලංකා ක්‍රිකට් කණ්ඩායමට",
    "News Content": "ශ්‍රී ලංකා ක්‍රිකට් කණ්ඩායමේ විශේෂඥ උපදේශකවරයා ලෙස කෙටි කලකට පත් වූ හිටපු ටෙස්ට් ක්‍රිකට් ක්‍රීඩක රුමේෂ් රත්නායක මහතා ශ්‍රී ලංකා ක්‍රිකට් කණ්ඩායම සඳහා ලෝක කුසලාන ක්‍රිකට් තරගාවලියේ ඉදිරි තරගවලටද එක්කර ගැනීමට තීරණය කර ඇති බව ශ්‍රී ලංකා ක්‍රිකට් ආයතනය පවසයි.\nලෝක කුසලාන ක්‍රිකට් තරගාවලියට පෙර පැවැති නවසීලන්ත ක්‍රිකට් සංචාරයේදී ශ්‍රී ලංකා වේග පන්දු යවන්නන්ගේ දුර්වලතා මඟ හරවා ගැනීමේ අරමුණින් රුමේෂ් රත්නායක මහතා ශ්‍රී ලංකා පිලට එක් විය. නවසීලන්ත සංචාරය නිමාවී ලෝක කුසලාන තරගාවලියේ පළමු තරගය දක්වා රුමේෂ් රත්නායක මහතා ශ්‍රී ලංකා වේග පන්දු යවන්නන්ට අවශ්‍ය උපදෙස් හා පුහුණුව ලබාදුන්නේය. SDF ",
    "URL": "https://sinhala.news.lk//news/world/item/9702-2015-02-18-04-00-24",
    "Category": "sports"
}