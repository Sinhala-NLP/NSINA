{
    "Source": "https://sinhala.news.lk",
    "Timestamp": " අගෝස්තු 16, 2014",
    "Headline": "පාපන්දු ක්‍රීඩාවේ උන්නතිය වෙනුවෙන් සර්ව ආගමික වැඩසටහන්",
    "News Content": "ශ්‍රී ලංකාවේ පාපන්දු ක්‍රීඩාව තව තවත් දියුණු කරලීම සඳහාත් පාපන්දු ක්‍රීඩාවට සම්බන්ධ හා පාපන්දු ක්‍රීඩාවේ උන්නතිය වෙනුවෙන් ඇපකැප වී ක්‍රියා කරන සියලු පාර්ශවයන්ට සර්ව ආගමික ආශිර්වාද පතා වැඩසටහන් රැසක් ක්‍රියාත්මක කිරීමට ශ්‍රී ලංකා පාපන්දු සම්මේලනය පියවර ගෙන ඇත.\nඒ අනුව ලබන 23 වන දින පස්වරු 8.30 සිට කොළඹ 07, ශ්‍රී ලංකා පාපන්දු සම්මේලන මූලස්ථානයේදී සර්ව රාත්‍රික පිරිත් දේශනයක් පැවැත්වේ.පසුදා එනම් අගෝස්තු 24 දින පෙරවරු 6.30ට හීල් දානමය පිංකමක් ද එදින පෙරවරු 8.00ට කතෝලික දිව්‍ය පූජාවක්, පෙරවරු 9.00ට මුස්ලිම් ආගමික පූජාවක් හා පෙරවරු 9.30ට හින්දු ආගමික පූජාවක් ද පැවැත්වීමට කටයුතු යොදා ඇත. NDH ",
    "URL": "https://sinhala.news.lk//news/world/item/4059-2014-08-16-17-59-01",
    "Category": "sports"
}