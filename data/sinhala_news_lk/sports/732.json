{
    "Source": "https://sinhala.news.lk",
    "Timestamp": " අප්‍රේල් 16, 2015",
    "Headline": "පාප් වහන්සේගේ අයි පෑඩ් පරිගණකය වෙන්දේසි කර උරුගුවේ පාසැලකට මුදල්",
    "News Content": "ශුද්ධෝත්තම ෆ්‍රැන්සිස් පාප් වහන්සේ ට හිමිව තිබු ඇපල් වෙළඳ නාමයට අයිති අයි පෑඩ් කුඩා පරිගණකය (iPad) වෙන්දේසි කර ඇත. ඉන් ලැබුණු ඩොලර් 30,500ක මුදල උරුගුවේ රාජ්‍යයේ දුප්පත් පාසැලක් වෙත ලබා දීමට නියමිතය. \nඑය වෙන්දේසි කරනු ලැබුයේ උරුගුවේ අගනගරය වන මොන්ටෙවිදෙයෝ(Montevideo) හි දීය. ඩොලර් 5000ක් පමණක් වටිනා මෙම අයි පෑඩ් කුඩා පරිගණකය පාප් වහන්සේට අයත් වූවක් නිසා මෙවැනි විශාල මුදලකට වෙන්දේසි වී ඇතැයි පැවසේ. කෙසේවෙතත් මෙම වෙන්දේසියේ දී ජයග්‍රාහී ඉල්ලුම ලබා දුන්නේ දුරකතනය ඔස්සේ බව පැවසූ වෙන්දේසිකරුවන් මෙම අයි පෑඩ් කුඩා පරිගණකය මිල දී ගත් පුද්ගලයාගේ නම හෙළි කිරීමෙන් වැළකී සිටිති. පාප් වහන්සේට ද තිළිණයක් ලෙස ලැබුණු මෙම මෙම අයි පෑඩ් කුඩා පරිගණකය, වතිකානයේ පැවති හමුවක දී පාප් වහන්සේ විසින් උරුගුවේ පුජකවරයෙක් වන Gonzolo Aemilius පියතුමා හට තෑගි කරනු ලැබ ඇත්තේ එය යොදා ගෙන යම් හොඳ දෙයක් කරන ලෙස ඉල්ලීමක් ද කරමිනි. SDF ",
    "URL": "https://sinhala.news.lk//news/world/item/10710-2015-04-16-06-36-59",
    "Category": "sports"
}