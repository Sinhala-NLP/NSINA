{
    "Source": "https://sinhala.news.lk",
    "Timestamp": " දෙසැම්බර් 10, 2015",
    "Headline": "20න් පහළ ජාතික රගර් කණ්ඩායම සිංගප්පූරුව බලා හෙට පිටත්වෙයි",
    "News Content": "ශ්‍රී ලංකා  ජාතික රගර්  කණ්ඩායමේ 20 න් පහළ කණ්ඩායම ආසියානු 20 වෙනි යොවුන් රගර් තරගාවලිය වෙනුවෙන් හෙට (11) සිංගප්පූරුව බලා පිටත්ව යෑමට නියමිතය.\nසාමාජිකයන් 25 දෙනෙකුගෙන් යුතු මෙම කණ්ඩායමේ නායකත්වය  ඔමල්ක ගුණරත්න දරන අතර කෙවින් ඩික්සන් උප නායකත්වය දරයි. ක්‍රීඩා අමාත්‍ය නීතීඥ දයාසිරි ජයසේකර මහතා රගර් කණ්ඩායම හමු වී සුභ පැතුම් එක් කළ අතර ඔවුන් සමඟ සමුහ ඡායාරූපයකට ද පෙනී සිටියේය. එම අවස්ථාවට ක්‍රීඩා අමාත්‍යංශයේ ලේකම් ආචාර්ය  ඩබ්.එම් ආර්. බී . දිසානායක, ක්‍රීඩා අධ්‍යක්‍ෂ ජෙනරාල් කේ.ඩී.එස්. රුවන්චන්ද්‍ර, ශ්‍රී ලංකා පාසල් රගර් සහ පාපන්දු  සංගමයේ  ප්‍රධාන පාලක ඩෙන්සිල් ඩාර්ලින්, පුහුණුකරු  සනත් මාටිස් ඇතුළු ක්‍රීඩකයන් 25 දෙනෙක් සහභාගී වූහ. ",
    "URL": "https://sinhala.news.lk//news/world/item/15171-20",
    "Category": "sports"
}