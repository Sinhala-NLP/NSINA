{
    "Source": "https://sinhala.news.lk",
    "Timestamp": " ඔක්තෝබර් 29, 2015",
    "Headline": "ජාතික යෞවන ක්‍රීඩා උළෙලේ නෙට්බෝල් තරඟ 31 වැනිදා මාතර දී",
    "News Content": " 27 වන ජාතික යෞවන ක්‍රීඩා උළෙලේ ජාතික කාන්තා හා පිරිමි තරඟ ලබන 31  වන දින මාතර උයන්වත්ත ක්‍රීඩාංගනයේදී පැවත්වීමට නියමිතය. \nමෙදින සමාරම්භක උත්සවය දක්ෂිණ සංවර්ධන අමාත්‍ය සාගල රත්නායක මහතාගේ ප්‍රධානත්වයෙන් සහ ජාතික තරුණ සේවා සභාවේ සභාපති එරංදික වැලිඅංගේ මහතාගේ සහභාගීත්වයෙන් පැවත් වේ.  දිවයිනේ දිස්ත්‍රික් 25 නියෝජනය කරමින් නෙට්බෝල් කණ්ඩායම් 25 ක් මෙහි දී තරඟ වැදීමට නියමිත ය.ඇවිදීමේ ජාතික තරඟය ද එදින ම පෙරවරු 6.30 ට මාතර සනත් ජයසුරිය ක්‍රීඩාංගණය අභියසින් ආරම්භ කර මාතර බ්‍රවුන්ස්හිල් වලින් අවසන් කෙරේ.  දිවයිනේ සියලු දිස්ත්‍රික්ක නියෝජනය කරමින් ක්‍රීඩක, ක්‍රීඩිකාවන් 50 දෙනෙකු මෙම තරඟයට එක් වේ.  AP/DMU-Matara ",
    "URL": "https://sinhala.news.lk//news/world/item/14288-31",
    "Category": "sports"
}