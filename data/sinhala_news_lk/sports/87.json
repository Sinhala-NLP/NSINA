{
    "Source": "https://sinhala.news.lk",
    "Timestamp": " නොවැම්බර් 19, 2017",
    "Headline": "යුද හමුදා පැරා ක්‍රීඩා උළෙළ ලබන 22 දා සිට",
    "News Content": "20 වැනි ශ්‍රී ලංකා යුද හමුදා පැරා ක්‍රිඩා උළෙල යුද බිමේදී විවිධ ආබාධ වලට ලක්වූ රණවිරුවන් 450 දෙනෙකුගේ පමණ සහභාගිත්වයෙන් ලබන 22 සිට 24 දක්වා හෝමාගම දියගම ක්‍රීඩා පිටියේදී පැවැත්වීමට සියලු කටයුතු සුදානම් බව යුද්ධ හමුදා නිල වෙබ් අඩවිය පවසයි.\n2017 ශ්‍රී ලංකා යුද හමුදා පැරා ක්‍රිඩා උළෙලට විදේශීය ක්‍රිඩකයන් හා විශ්‍රාමික හමුදා නිලධාරීන්ද සහභාගී වීමට නියමිත බව ආරක්‍ෂක අමාත්‍යංශයේ මාධ්‍ය මධ්‍යස්ථානයේ අධ්‍යක්‍ෂ මේජර් ජෙනරාල් රොෂාන් සෙනෙවිරත්න මහතා සඳහන් කරයි.පසුගියදා පැවැති මාධ්‍ය සාකච්ඡාවේදී මෙම කරුණු අනාවරණය වූ අතර යුද්ධ හමුදා පැරා ක්‍රීඩා කමිටුවේ සභාපති මේජර් ජෙනරාල් දම්පත් ප්‍රනාන්දු, සහ යුධ හමුදා පැරා ක්‍රීඩා කමිටුවේ නියෝජ්‍ය සභාපති බ්‍රිගේඩියර් රජිව් වික්‍රමසිංහ යන මහත්වරුන් මෙම අවස්ථාවට එක්ව සිටියහ. ",
    "URL": "https://sinhala.news.lk//news/world/item/26144-22",
    "Category": "sports"
}