{
    "Source": "https://sinhala.news.lk",
    "Timestamp": " අගෝස්තු 24, 2021",
    "Headline": "ටෝකියෝ පැරාලිම්පික් උළෙල ඇරඹේ - ශ්‍රී ලංකාවෙන් ක්‍රීඩකයින් 09ක්",
    "News Content": "ටෝකියෝ 2020 ගිම්හාන පැරාලිම්පික් උළෙල අද (24) ජපානයේ ටෝකියෝ නුවර දී ආරම්භ වෙයි.\nමෙවර තරගාවලිය අගෝස්තු මස 24 වැනිදා සිට සැප්තැම්බර් 5 වැනිදා දක්වා පැවැත්වීමට සියලු කටයුතු සූදානම් කර තිබේ. ශ්‍රී ලංකාව නියෝජනය කරමින් ක්‍රීඩක ක්‍රීඩිකාවන් 09 දෙනෙකු සුදුසුකම් ලබා ඇති අතර ඉතිහාසයේ පළමු වරට ඔරුපැදීමේ තරග සඳහා ද ශ්‍රී ලංකාව සුදුසුකම් ලබා තිබීම විශේෂත්වයකි.1. සම්පත් බණ්ඩාර – දුනු විදීම2. දිනේෂ් ප්‍රියන්ත හේරත් – හෙල්ල විසිකිරීම3. සමිත දුලාන් – හෙල්ල විසිකිරීම4. සම්පත් හෙට්ටිආරච්චි – හෙල්ල විසිකිරීම5. කුමුදු ප්‍රියන්කා – 100m/ දුර පැනීම6. සමන් සුභසිංහ – 400m7. පාලිත බණ්ඩාර – යගුලිය විසිකිරීම8. මහේෂ් ජයකොඩි – Roving9. ඩි.එස්. ධර්මසේන – W/Tennisශ්‍රී ලංකාව වෙනුවෙන් ඉතිහාසයේ පළමු පැරාලිම්පික් පදක්කම දිනා ගැනීමට 2012 වසරේ ලන්ඩන් හි පැවති පැරාලිම්පික් තරඟාවලියේ දී T46 400m ඉසව්වෙන් ලෝකඩ පදක්කම දිනා ගැනීමට ප්‍රදීප් සංජය ක්‍රීඩකයා සමත් වූ අතර 2016 වසරේ පැවති අවසාන පැරාලිම්පික් උළෙලේදී ද හෙල්ල විසිකිරීම ඉසව්වෙන් ලෝකඩ පදක්කමක් දිනා ගැනීමට දිනේෂ් ප්‍රියන්ත සමත් විය.පසුගිය වසරේ පැවැත්වීමට නියමිතව තිබූ ටෝකියේ 2020 පැරාලිම්පික් තරඟාවලිය කොරෝනා වසංගතය නිසාවෙන් 2021 දක්වා කල් තැබුනි.  ",
    "URL": "https://sinhala.news.lk//news/world/item/44874-9",
    "Category": "sports"
}