{
    "Source": "https://sinhala.news.lk",
    "Timestamp": " දෙසැම්බර් 07, 2014",
    "Headline": "ඉන්දියාවේ සන්නිවේදන චන්ද්‍රිකාවක් උඩු ගුවනට",
    "News Content": "ඉන්දියාව විසින් සන්නිවේදන චන්ද්‍රිකාවක් අද (07) ගුවන් ගත කෙරූ බව හින්දු පුවත් පත වාර්තා කරයි.\nමෙම සන්නිවේදන චන්ද්‍රිකාව ප‍්‍රංශ ගයානාවේදී උඩු ගුවනට යවා ඇති අතර යුරෝපීය අභ්‍යාවකාශ ආයතනයට අයත් ඒරියාන් පහ රොකට්ටුවකින් මෙය උඩු ගුවනට යැවූ බව ඒරියාන් ස්පේස් වෙබ් අඩවිය පළ කර ඇත. මෙම චන්ද්‍රිකාව ඉන්දියාවේ නිෂ්පාදනය වූවකි.නව චන්ද්‍රිකාව පොදු හා පෞද්ගලික රූපවාහිනී, ගුවන් විදුලි සන්නිවේදන කටයුතු සඳහා ද අන්තර්ජාල හා දුරකතන සන්නිවේදන කටයුතු සඳහා ද යොදාගැනීමට නියමිතයි. පසුගිය සිකුරාදා සහ සෙනසුරාදා දිනයන්හි මෙම චන්ද්‍රිකාව ගුවන් ගත කිරීමය සැලසුම් කළ නමුත් අයහපත් කාලගුණ තත්ත්වය හේතුවෙන් එය කල් දැමිණි. ඒ අනුව අද පාන්දර උඩු ගුවනේ රැඳ වූ චන්ද්‍රකාව මෙතෙක් ඉන්දියාව යැවූ චන්ද්‍රිකා අතරින් විශාලතම චන්ද්‍රිකාව වන අතර එය යහපත් තත්ත්වයේ පසුවන බව ද ඉන්දීය අභ්‍යවකාශ පර්යේෂණ ආයතනය සඳහන් කරයි.SDF  ",
    "URL": "https://sinhala.news.lk//news/world/item/8239-2014-12-07-04-26-56",
    "Category": "sports"
}