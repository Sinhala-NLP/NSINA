{
    "Source": "https://sinhala.news.lk",
    "Timestamp": " ජූලි 27, 2016",
    "Headline": "කැනඩා විදේශ ඇමති අද දිවයිනට",
    "News Content": "කැනඩා විදේශ අමාත්‍ය ස්ටිවන් ඩියෝන් මහතා අද (27) පස්වරුවේ දිවයිනට පැමිණීමට නියමිතව ඇත.\nකැනඩා විදේශ අමාත්‍යවරයා හෙට (28) විදේශ කටයුතු අමාත්‍ය මංගල සමරවිර මහතා සමග ද්විපාර්ශවික සාකච්ඡා පැවැත්වීමට ද නියමිතය.අනතුරුව ඒ මහතා ජනාධිපති මෛත්‍රිපාල සිරිසේන මැතිතුමා හා අග්‍රාමාත්‍ය රනිල් වික්‍රමසිංහ යන මහත්වරු ඇතුළු මහජන නියෝජිතවරු පිරිසක් හමුවීමට ද නියමිතය. සිකුරාදා යාපනයේ චාරිකාවක යෙදෙන කැනඩා විදේශ අමාත්‍යවරයා එහිදි උතුරු පළාත් ආණ්ඩුකාර රෙජිනෝල්ඩ් කුරේ මහතා ඇතුළු උතුරු පළාතේ ජනතා නියෝජිතයන් හමුවී සාකච්ඡා පැවැත්වීමට ද නියමිතව ඇත.කැනඩා විදේශ අමාත්‍යවරයෙකු ශ්‍රි ලංකාවේ චාරිකාවක යෙදෙන්නේ වසර 13කට පසුවය. ",
    "URL": "https://sinhala.news.lk//news/world/item/18787-2016-07-27-12-10-29",
    "Category": "sports"
}