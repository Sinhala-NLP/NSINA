{
    "Source": "https://sinhala.news.lk",
    "Timestamp": " ජූනි 16, 2014",
    "Headline": "අමාත්‍ය රාජිත ඇමරිකාවේ හාවඩ් විශ්වවිද්‍යාලයට",
    "News Content": "ධීවර හා ජලජ සම්පත් සංවර්ධන අමාත්‍ය වෛද්‍ය රාජිත සේනාරත්න මහතා ඇමරිකා එක්සත් ජනපදයේ කීර්තිමත් විශ්වවිද්‍යාලයක් වන හාවඩ් විශ්වවිද්‍යාලයේ ආරාධනයක් පරිදි ජාත්‍යන්තර දේශපාලනය හා නායකත්වය පිළිබඳ සතියක පූර්ණ කාලීන අධ්‍යයනයක් සඳහා ඇමරිකාව බලා පිටත්ව ගිය බව ධීවර හා ජලජ සම්පත් සංවර්ධන අමාත්‍යාංශය පවසයි.\nඅද (16) සිට ලබන 23 දින දක්වා මෙම පාඨමාලාව පැවැත්වෙනු ඇත. ලෝකයේ විවිධ රාජ්‍යයන්හි දේශපාලනඥයන්ට හා බුද්ධිමතුන්ට ලැබෙන දුර්ලභ හා සීමිත අවස්ථාවක් ලෙස මෙය හැඳින්විය හැකිය. අමාත්‍යවරයා හාවඩ් විශ්වවිද්‍යාලයේදී විවිධ රාජ්‍යයන්හි බුද්ධිමතුන්, දේශපාලනඥයන් හා ව්‍යවසායකයන්ද මුණගැසීමට නියමිත බව අමාත්‍යාංශය සඳහන් කළේය.NDH ",
    "URL": "https://sinhala.news.lk//news/world/item/1998-2014-06-16-06-26-46",
    "Category": "sports"
}