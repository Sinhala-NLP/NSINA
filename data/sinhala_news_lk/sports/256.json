{
    "Source": "https://sinhala.news.lk",
    "Timestamp": " අප්‍රේල් 18, 2016",
    "Headline": "සැහැල්ලු පන්දු ක්‍රිකට් තරඟාවලියක් හෙට (19) මාතර දී",
    "News Content": "දිස්ත්‍රික් ලේකම් කාර්යාලීය ඵලදායිතා කව අතර සුහදතාව වර්ධනය කිරීමේ අරමුණින් සැහැල්ලු පන්දු  ක්‍රිකට් තරඟාවලියක් හෙට (19) පෙ.ව. 9.00 ට මාතර කොටුව - මහින්ද විජේසේකර ක්‍රීඩාංගණයේ දී පැවැත්වීමට කටයුතු සංවිධානය කර තිබේ.\nසිංහල හා දෙමළ අලුත් අවුරුදු උත්සවයට සමගාමීව මාතර දිස්ත්‍රික් ලේකම් කාර්යාලය වාර්ෂිකව මෙම ක්‍රිකට් තරගාවලිය සංවිධානය කරන අතර මේ සඳහා ශක්ති, එකමුතු, තුළිත, ප්‍රදීප, අලුත් අස්වැන්න, දක්ෂිණ, සමෘද්ධි, සමගි, සංඛ්‍යාන, හිරු, වීර හා විනිවිද යනාදී ඵලදායිතා කව මේ සඳහා සහභාගි වීමට නියමිත ය. සීමිත ඕවර හතකින් හා තරඟවට නවයකින් සමන්විත මෙම ක්‍රිකට් තරඟාවලිය සඳහා කණ්ඩායම් නවයක් සහභාගි වන අතර එක් කණ්ඩායමක් සඳහා තරඟ කරුවන් හත් දෙනෙකු සහ තරඟ කාරියන් තිදෙනෙකු බැගින් සහභාගි වේ. මෙහි දී පන්දු යැවීම හා පන්දුවට පහර දීම යන අංශ දෙක සඳහා ම තරඟ කාරියන් වෙනුවෙන් ඕවර දෙකක් වෙන් කිරීම අනිවාර්ය වේ. මාතර දිස්ත්‍රික් ලේකම් ඊ.ඒ.සී. විදානගමාච්චි මහත්මියගේ උපදෙස් මත මෙම ක්‍රිකට් තරඟාවලිය සංවිධානය කෙරේ. AP/DMU-Matara ",
    "URL": "https://sinhala.news.lk//news/world/item/17261-19",
    "Category": "sports"
}