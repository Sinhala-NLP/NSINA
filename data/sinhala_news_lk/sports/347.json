{
    "Source": "https://sinhala.news.lk",
    "Timestamp": " දෙසැම්බර් 09, 2015",
    "Headline": "ශ්‍රී ලංකා  ජාතික යොවුන් නෙට්බෝල් කණ්ඩායම හොංකොන් බලා යාමට සූදානම්",
    "News Content": "ශ්‍රී ලංකා  ජාතික යොවුන් නෙට් බෝල් කණ්ඩායම ආසියානු නෙට්බෝල් තරගාවලිය සඳහා සිකුරාදා (11) හොන්කොන් ( Hong Kong )  බලා පිටත්ව යෑමට නියමිතය.\nකණ්ඩායමේ නායකත්වය ගයානි දිසානායක දරණ අතර තිසාලා අල්ගම උප නායකත්වය දරයි. ක්‍රීඩා අමාත්‍ය නීතීඥ දයාසිරි ජයසේකර මහතා නෙට්බෝල් ක්‍රීඩා කණ්ඩායම හමුවී සුභ පැතූ අතර ඒ අවස්ථාවේ දී කණ්ඩායම සමඟ සමුහ ඡායාරූපයකට ද පෙනී සිටියේය. එම අවස්ථාවට ක්‍රීඩා අමාත්‍යංශයේ ලේකම් ඩබ්.එම් ආර්. බී . දිසානායක, ක්‍රීඩා අධ්‍යක්‍ෂ ජෙනරාල් කේ.ඩී.එස්. රුවන්චන්ද්‍ර, ශ්‍රී ලංකා නෙට්බෝල් සංගමයේ සභාපති යසා රාමචන්ද්‍ර, පුහුණුකාරිනි තමාරා ලියනගේ ඇතුළු ක්‍රීඩිකාවන් 12 දෙනෙක් සහභාගී වූහ. ",
    "URL": "https://sinhala.news.lk//news/world/item/15142-2015-12-09-03-41-38",
    "Category": "sports"
}