{
    "Source": "https://sinhala.news.lk",
    "Timestamp": " අගෝස්තු 07, 2015",
    "Headline": "ටේප් බෝල් විවෘත ක්‍රිකට් තරගාවලියක් අනුරාධපුරයේ දී",
    "News Content": "අනුරාධපුර ටේප් බෝල් ක්‍රිකට් සංගමය විසින් සංවිධානය කරනු ලබන රාජ්‍ය සේවා හා වෙළද සේවා ටේප් බෝල් විවෘත ක්‍රිකට් තරගාවලිය අගෝස්තු 15 සහ 16 වන දිනයන් හි අනුරාධපුරයේ දී පැවැත්වීමට නියමිතය.\n මෙම තරගාවලියේ තරග අනුරාධපුර වාරිමාර්ග දෙපාර්තමේන්තු ක්‍රීඩාංගණය, සිංහ ක්‍රීඩාංගණය, සහ මහජන ක්‍රීඩාංගණය හා බන්ධනාගාර ක්‍රීඩාංගණය යන ස්ථානවල දී පැවැත්වේ. තරගාවලියේ ජයග්‍රාහකයන් සඳහා ආකර්ෂණීය මුදල් ත්‍යාග, කුසලාන හා සහතික පිරිනමනු ලැබේ. මෙම තරගාවලිය රාජ්‍ය සේවා හා වෙළද යන කාණ්ඩ දෙක යටතේ පැවැත්වේ. මෙම තරගාවලිය සඳහා අයදුම්පත් බාරගැනීම අගෝස්තු 12 දිනයෙන් අවසන් වේ. තරගාවලිය පිළිබඳ වැඩිදුර තොරතුරු  071 169 5551, 077 323 1355, සහ 077 132 6017 අංකවලින් ලබාගත හැකිය. SDF ",
    "URL": "https://sinhala.news.lk//news/world/item/12825-2015-08-07-06-46-10",
    "Category": "sports"
}