{
    "Source": "https://sinhala.news.lk",
    "Timestamp": " ඔක්තෝබර් 15, 2014",
    "Headline": "‘‘හුඩ් හුඩ්‘‘ සුළි කුණාටු ඉන්දියාවේ පුද්ගලයන් 25 දෙනෙකු ජීවිතක්ෂයට",
    "News Content": "ඉන්දියාවේ අන්ද්‍රා සහ ඔරිස්සා ප්‍රාන්තවලට බලපා ඇති ‘‘හුඩ් හුඩ්‘‘ සුළි කුණාටු තත්ත්වය හේතුවෙන් මේ වන විට පුද්ගලයන් 25 දෙනෙකු ජීවිතක්ෂයට පත් ව ඇති බව ටයිම්ස් ඔෆ් ඉන්දියා පුවත්පත වාර්තා කර ඇත.\n මෙම කුණාටු තත්ත්වය හේතුවෙන් පුද්ගලයන් ලක්ෂ 04කට ආසන්න පිරිසක් අවතැන්ව ඇති බව එම වාර්තා පවසයි. අන්ද්‍රා සහ ඔරිස්සා ප්‍රාන්ත දෙකෙහි ම නිවාසවලට දැඩි අලාභහානි සිදු ව ඇති අතර විදුලි සැපයුම් ද බිඳ වැටී ඇත. ගස් කඩා වැටීම හා කඳු නාය යාම හේතුවෙන් මාර්ග අවහිර වීමෙන් රථවාහන ගමනාගමනයට ද බාධා එල්ල වී ඇති බව ඉන්දීය මාධ්‍ය අනාවරණය කරයි. මේ වන විට සුළි කුණාටු තත්ත්වයෙන් පීඩාවට පත්වූවන්ට ගුවනින් සහන සැලසීම සඳහා සහන සේවකයන් යොදවා ඇති බව ද ටයිම්ස් ඔෆ් ඉන්දියා වාර්තා කරයි. ",
    "URL": "https://sinhala.news.lk//news/world/item/6201-25",
    "Category": "sports"
}