{
    "Source": "https://sinhala.news.lk",
    "Timestamp": " සැප්තැම්බර් 11, 2014",
    "Headline": "ඉන්දීය-පකිස්තානු ගංවතුරින් පුද්ගලයින් 400කට අධික සංඛ්‍යාවක් ජීවිතක්ෂයට",
    "News Content": "ඉන්දියානු කාශ්මීර ප්‍රාන්තයට හා පකිස්තානු පන්ජාබ් ප්‍රාන්තයට බලපා ඇති දරුණු ගංවතුර තත්ත්වය හේතුවෙන් මේ වන විට පුද්ගලයින් ලක්ෂ 04ක පමණ සංඛ්‍යාවක් පීඩාවට පත්ව ඇති බව ඉන්දීය මාධ්‍ය වාර්තා කරයි.\nදශක දෙකක පමණ කාලයක සිට වරින් වර මෙම ප්‍රදේශ වර්ෂාව හේතුවෙන් ගංවතුරින් පීඩා විඳියි. පසුගිය සතියේ සිට පවත්නා මෙම ගංවතුර තත්වය නිසා දේපළ හා ජීවිත හානි රැසක් දෙරටට අහිමි වී ඇති අතර සහන සේවා නිලධාරීහු හා ආරක්ෂක සේවා නිලධාරීහු විපතට පත් ප්‍රදේශ වෙත සහන සේවා කටයුතුවල නිරත වන බව ඉන්දීය මාධ්‍ය පවසයි. ගංවතුර තත්ත්වය හේතුවෙන් මේ වන විට පුද්ගලයින් 400කට අධික සංඛ්‍යාවක් ජීවිතක්ෂයට පත්ව ඇතැයි වාර්තා වේ. විපතට පත්වුවන් හට කඩිනමින් සහන සැලසීමට කටයුතු කරන බව ඉන්දීය අග්‍රාමාත්‍ය නරේන්ද්‍ර මෝදී මැතිතුමා සහ පකිස්තානු අග්‍රාමාත්‍ය නවාස් ෂරීෆ් මැතිතුමා ප්‍රකාශ කර ඇත. SDF ",
    "URL": "https://sinhala.news.lk//news/world/item/5047-400",
    "Category": "sports"
}