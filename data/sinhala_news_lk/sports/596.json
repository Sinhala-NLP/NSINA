{
    "Source": "https://sinhala.news.lk",
    "Timestamp": " සැප්තැම්බර් 09, 2014",
    "Headline": "ඉන්දීය අගමැති හා ඇමරිකානු ජනපති හමුවක්",
    "News Content": "ඉන්දීය අග‍්‍රාමාත්‍ය නරේන්ද්‍ර මෝදී මැතිතුමා සිය ඇමරිකානු සංචාරයේදී ජනාධිපති බැරක් ඔබාමා මැතිතුමා සමඟ සාකච්ඡාවක් පැවැත්වීමට නියමිත බව ධවල මන්දිරය නිවේදනයකින් අනාවරණය කර ඇති බව හින්දු පුවත්පත වාර්තා කරයි.\nසැප්තැම්බර් 29- 30 දෙදින තුළ ඉන්දීය අග‍්‍රාමාත්‍ය මෝදී මැතිතුමා සිය ප‍්‍රථම ඇමරිකානු සංචාරයේ නිරත වීමට සැලසුම් කර ඇත. එහිදී ඉන්දු - ඇමරිකානු ක‍්‍රමෝපාය සහයෝගීතාව ප්‍රමුඛ ත්‍රස්ත එදිරිවාදය, ආරක්ෂක සහයෝගීතා ප්‍රතිපත්ති, අන්‍යෝන්‍ය සබඳතා, කඩිනම් ආර්ථික සංවර්ධනය හා ලාභ උපදවන දීර්ඝ කාලීන ක්‍රියාකාරකම් පිළිබඳ සාකච්ඡා කිරීමට නියමිත බව ඊයේ (08) ජනපති ඔබාමා පවසා ඇත. SDF ",
    "URL": "https://sinhala.news.lk//news/world/item/4959-2014-09-09-05-54-10/news/world/item/4476-2014-08-28-06-18-19",
    "Category": "sports"
}