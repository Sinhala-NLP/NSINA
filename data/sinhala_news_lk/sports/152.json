{
    "Source": "https://sinhala.news.lk",
    "Timestamp": " ජූලි 11, 2014",
    "Headline": "එක්සත් අරාබි එමීර් රාජ්‍ය කුකුළු මස් හා බිත්තර තහනම ඉවත් කරයි",
    "News Content": "වහාම ක්‍රියාත්මක වන පරිදි එක්සත් ආරාබි එමීර් රාජ්‍යය වෙත කුකුළු මස් හා බිත්තර අපනයනයට ශ්‍රී ලංකාවට පනවා තිබූ තහනම ඉවත් කොට ඇත. \n එමීර් රාජ්‍ය මීට පෙර ශ්‍රී ලංකාව ඇතුළු ආසියානු රටවල පැවැති කුරුලු උණ අවදානම හේතුවෙන් කුකුළු මස් හා බිත්තර අපනයනය සම්බන්ධයෙන් තහනමක් පනවා තිබුණි. ශ්‍රී ලංකාව කුරුලු උණ රහිත රටක් වන බැවින් එකී තහනම ඉවත් කරන මෙන් ශ්‍රී ලංකාව එමීර් රාජ්‍යයේ ජල හා පරිසර අමාත්‍යංශයේ සත්ත්ව හා කෘෂිකාර්මික කටයුතු අංශය වෙත ඉල්ලීමක් කළේය. ඒ සම්බන්ධයෙන් විර්මශනය කිරීමෙන් අනතුරුව මෙම තහනම ඉවත් කිරීමට එරට තීරණය කොට ඇත.  මෙම තහනම ඉවත් කළ ද හලාල් සහතික නිකුත් කරන ආයතනවල අවශ්‍යතා ඉටු කිරීම, ඉස්ලාමීය නීතිවලට අනුකූලව සත්ත්ව ඝාතනය සිදු කිරීම හා සත්ත්ව නිෂ්පාදනාගාර හා එකී සේවක පිරිස් පිළිබඳ සනීපාරක්ෂක රෙගුලාසි ආදී අවශ්‍යතා සපුරාලිය යුතු වේ. DB ",
    "URL": "https://sinhala.news.lk//news/world/item/2704-2014-07-11-08-49-34",
    "Category": "sports"
}