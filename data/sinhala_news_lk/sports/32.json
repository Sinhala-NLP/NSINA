{
    "Source": "https://sinhala.news.lk",
    "Timestamp": " සැප්තැම්බර් 06, 2015",
    "Headline": "සිවිල් ආරක්ෂක මලල ක්‍රීඩා උළෙල හෙට සිට",
    "News Content": "සිවිල් ආරක්ෂක දෙපාර්තමේන්තුවේ අන්තර් බලකා මලල ක්‍රීඩා උළෙල හෙට (07)උතුරු මැද පළාත් ක්‍රීඩාංගණයේ දී ආරම්භ වේ.\nහෙටින් ආරම්භ වන මෙම ක්‍රීඩා උළෙල ලබන 09දා තෙක් පැවැත්වීමට නියමිතය.මෙම ක්‍රීඩා උළෙල සඳහා අනුරාධපුරය, පුත්තලම, පොලොන්නරුව, විල්පත්තුව, අම්පාර, මැදිරිගිරිය, සේරුවිල, උහන, මහඔය, ගෝමරන්කඩවල, හොරොව්පතාන, ත්‍රීකුණාමලය, මුලතිව්, වැලිඔය, කැබිතිගොල්ලෑව, වෙන්නවත්ත, කිලිනොච්චිය, වවුනියාව, කතරගම, මහනුවර, කටුනායක, මොනරාගල යන සිවිල් ආරක්ෂක බලකා මූලස්ථානයන් නියෝජනය කරමින් ක්‍රීඩක ක්‍රීඩිකාවන් 428ක් පමණ සහභාගිවීමට නියමිතය.සමාප්ති උළෙල 9දා පස්වරු 4.00ට සිවිල් ආරක්ෂක දෙපාර්තමේන්තුවේ අධ්‍යක්ෂ ජනරාල් චන්ද්‍රරත්න පල්ලේගම මහතාගේ ප්‍රධානත්වයෙන් පැවැත්වේ.DB ",
    "URL": "https://sinhala.news.lk//news/world/item/13289-2015-09-04-08-10-22",
    "Category": "sports"
}