{
    "Source": "https://sinhala.news.lk",
    "Timestamp": " ඔක්තෝබර් 31, 2015",
    "Headline": "අන්තර් සහයෝගීතා ක්‍රිකට් තරඟාවලිය නොවැම්බර් 01 වැනිදා",
    "News Content": " මාතර දිස්ත්‍රික් අන්තර් සහයෝගීතා ක්‍රිකට් තරඟාවලිය නොවැම්බර් මස 01 වැනිදා මාතර කොටුව ක්‍රීඩාංගනයේ දී පැවැත්වීමට කටයුතු යොදා ඇත.\nමාතර දිස්ත්‍රික් ලේකම් කාර්යාලයේ විවිධ අමාත්‍යංශ හා දෙපාර්තමේන්තු නියෝජනය කරන 300 ට අධික වූ රාජ්‍ය නිලධාරීන් පිරිස අතර සුහදතාවය හා අන්තර් සහයෝගීතාවය තවදුරටත් වර්ධනය කිරීමේ අරමුණින් මෙම තරඟාවලිය සංවිධානය කර ඇත. දිස්ත්‍රික් ලේකම් කාර්යාලීය ඵලදායිතා කව 13  ක් නියෝජනය වන ආකාරයට ක්‍රිකට් කණ්ඩායම් 13 ක් මේ සදහා සහභාගි වන අතර කාන්තා නිලධාරීන් දෙදෙනෙකු හා පිරිමි නිලධාරීන් හතරදෙනෙකු වශයෙන් කණ්ඩායම තෝරා ගැනේ. මෙම ක්‍රිකට් තරඟාවලියෙන් ජයග්‍රහණය කරන කණ්ඩායම සදහා වටිනා ත්‍යාග හා සහතිකපත් ප්‍රදානය කෙරේ.මාතර දිස්ත්‍රික් ලේකම්වරියගේ සංකල්පයකට අනුව මාතර දිස්ත්‍රික් ලේකම් කාර්යාලීය ක්‍රීඩා අංශය මෙම තරඟාවලිය සංවිධානය කර ඇත. AP/DMU-Matara ",
    "URL": "https://sinhala.news.lk//news/world/item/14310-01",
    "Category": "sports"
}