{
    "Source": "https://sinhala.news.lk",
    "Timestamp": " අප්‍රේල් 08, 2014",
    "Headline": "ශ්‍රී ලංකා ක්‍රිකට් ශූරයන් හෙට පාර්ලිමේන්තුවට",
    "News Content": "විස්සයි 20 ලෝක ක්‍රිකට් කුසලානය දිනා ශ්‍රී ලංකාවට අන්තර්ජාතික කීර්තියක් අත්කර දෙමින් අද මව්බිමට සැපත් වූ ලෝක ශූර ශ්‍රී ලංකා ක්‍රිකට් කණ්ඩායමට සුභ පැතීමේ යෝජනාවක් හෙට (09) පාර්ලිමේන්තුවට ඉදිරිපත් කිරීමට අද පැවති පක්ෂ නායක රැස්වීමේ දී තීරණය කළ බව ආරංචි මාර්ග සඳහන් කරයි.\nපාර්ලිමේන්තුවේ හෙට දිනට නියමිතව තිබූ විවාදය කල් දමමින් ශ්‍රී ලංකා ක්‍රිකට් කණ්ඩායම පාර්ලිමේන්තු සභාවේ විශේෂ අමුත්තන්ගේ ගැලරියට කැඳවීමටත් එහිදී ආණ්ඩුපක්ෂයේ සහ විරුද්ධ පක්ෂයේ සුබපැතීමේ යෝජනා ඉදිරිපත් කිරීමත් සිදු කිරීමට නියමිතව ඇත. HC/NDH ",
    "URL": "https://sinhala.news.lk//news/world/item/473-2014-04-08-11-19-45",
    "Category": "sports"
}