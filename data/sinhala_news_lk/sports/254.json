{
    "Source": "https://sinhala.news.lk",
    "Timestamp": " මාර්තු 10, 2015",
    "Headline": "කිත්රුවන් සහ කෞෂාල් ඕස්ට්‍රේලියාවට",
    "News Content": "ආබාධයකට ලක්ව සිටින දිනේෂ් චන්දිමාල් සහ රංගන හේරත් වෙනුවට කිත්රුවන් විතානගේ සහ තරිඳු කෞෂාල් ශ‍්‍රී ලංකා කණ්ඩායමට එක් කිරීම සඳහා ඕස්ට්‍රේලියාවට පිටත් කිරීමට ශ්‍රී ලංකා ක්‍රිකට් තේරීම් කමිටුව නිර්දේශ කළ බව ශ්‍රී ලංකා ක්‍රිකට් ආයතනය පවසයි. \nඊට අදාළ අවසරය ලබාගැනීම වෙනුවෙන් මෙම ක‍්‍රීඩකයින්ගේ නම් ජාත්‍යන්තර කි‍්‍රකට් කවුන්සිලයේ තාක්ෂණික කමිටුව වෙත යොමුකර ඇත. මෙවර ලෝක කුසලාන තරගාවලිය අතරතුර දී චන්දිමාල් සහ හේරත් හැර තවත් ක්‍රීඩකයින් තිදෙනෙකු ආබාධයන්ට ලක්වූ අතර ඒ වෙනුවට උපුල් තරංග, ජනිත් කුසල් සහ සීකුගේ ප්‍රසන්න යන ක්‍රීඩකයින් ද මීට පෙර ශ්‍රී ලංකා කණ්ඩායමට කැඳවනු ලැබූහ. SDF ",
    "URL": "https://sinhala.news.lk//news/world/item/10018-2015-03-10-05-14-15",
    "Category": "sports"
}