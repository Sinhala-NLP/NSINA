{
    "Source": "https://sinhala.news.lk",
    "Timestamp": " දෙසැම්බර් 28, 2014",
    "Headline": "නව පෝලියෝ රෝගීන් සිවු දෙනෙක් පකිස්තානයෙන්",
    "News Content": "තවත් පෝලියෝ රෝගීන් සිවු දෙනෙක් පකිස්තානයෙන් වාර්තා වූ බව ද හින්දු පුවත් සේවය පවසයි. ඒ අනුව මේ වසර තුළ පකිස්තානයෙන් පෝලියෝ රෝගීන් 295ක් වාර්තා වී ඇත.\nඑරට සෞඛ්‍ය දෙපාර්තමේන්තුව පවසන පරිදි පේශාවර් නගරයෙන් නව පෝලියෝ රෝගීන්දෙදෙනෙක් හමු වී ඇති අතර ට්‍රයිබල් ප්‍රදේශයෙන් හා කුයිලා අබ්දුල්ලා දිස්ත්‍රික්කයෙන් අනෙක් රෝගීන් දෙදෙනා හමු වී ඇත. 1999 සිට පකිස්තානය වාර්තා කළ 300කට ආසන්න වැඩිම පෝලියෝ රෝගීන් සංඛ්‍යාව මෙම වසරේ වාර්තා කර ඇති අතර පෝලියෝ රෝගයට එරෙහි වැඩසටහන් රැසක් ද 2014 වසර තුළ දී සිදු කර ඇත. පසුගිය මාස 6ක කාලය තුළ පකිස්තානය ලෝකයේ පෝලියෝ රෝගීන් වැඩිම සංඛ්‍යාවක් හමු වූ රට ලෙස සියයට 85ක රෝගීන් සංඛ්‍යාවක් වාර්තා කරමින් පත්ව ඇත. SDF ",
    "URL": "https://sinhala.news.lk//news/world/item/8836-2014-12-28-07-59-27",
    "Category": "sports"
}