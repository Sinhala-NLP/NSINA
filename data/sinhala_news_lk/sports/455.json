{
    "Source": "https://sinhala.news.lk",
    "Timestamp": " ජනවාරි 25, 2016",
    "Headline": "ජාතික ක්‍රීඩා සතිය විශේෂ වැඩසටහන අද සිට",
    "News Content": "ක්‍රීඩා අමාත්‍ය දයාසිරි ජයසේකර මහතාගේ සංකල්පයක් අනුව යෝජනා කළ ක්‍රීඩා හා ශාරීරික සුවතා ප්‍රවර්ධන වැඩසටහන වෙනුවෙන් විශේෂ සතියක් ශ්‍රී ලංකා ප්‍රජාතාන්ත්‍රික සමාජවාදී ජනරජයේ ජනාධිපති මෛත්‍රිපාල සිරිසේන මැතිතුමා විසින් ජනවාරි 25 අද දින සිට 30 දින දක්වා නම් කර ඇති බව ක්‍රීඩා අමාත්‍යාංශය පවසයි.\nමෙම විශේෂ ජාතික සතිය වෙනුවෙන් ක්‍රීඩා අමාත්‍යාංශය හා එය යටතේ පරිපාලනය වන ආයතනයන් මඟින් විවිධ වැඩසටහන් ක්‍රියාත්මක කරන අතර රජයේ අමාත්‍යාංශ හා දෙපාර්තමේන්තු විවිධ වැඩසටහන් සංවිධානය කර ඇත. ශ්‍රී ලංකා උත්තේජන මර්ධන නියෝජ්‍යායතනය මඟින්ද තහනම් උත්තේජක, තහනම් ක්‍රම හා පෝෂණය පිළිබද සමස්ථ ප්‍රජාවම දැනුවත් කිරීමේ කටයුතු සූදානම් කර ඇත. සියළුම විධ්‍යුත් හා මුද්‍රිත මාධ්‍ය මේ සදහා සහභාගී කරකරගෙන වෘත්තීය ක්‍රීඩක ක්‍රීඩිකාවන්ට හා සියළුම පාර්ශවයන් දැනුවත් භාවයක් ලබාදීම මෙහි අරමුණ වන අතර එය ක්‍රීඩා හා ශරීර සුවතා ප්‍රවර්ධන ජාතික සතිය වෙනුවෙන් මහත් අර්ථයක්ද වනු අති බව ක්‍රීඩා අමාත්‍යාංශය පවසයි. මෙම වැඩසටහනට සමගාමීව රාජ්‍ය හා රාජ්‍ය සේවා ක්ෂේත්‍රයේ ක්‍රීඩා හා ශරීර සුවතා ප්‍රවර්ධන දිනය සමරමින් පා ගමනක් අද 25 දින පෙ.ව 7.30 නිදහස් චතුරස්‍රයේ දී ආරම්භ වීමට නියමිතය. ",
    "URL": "https://sinhala.news.lk//news/world/item/16003-2016-01-24-14-54-01",
    "Category": "sports"
}