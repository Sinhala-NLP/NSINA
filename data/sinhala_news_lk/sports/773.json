{
    "Source": "https://sinhala.news.lk",
    "Timestamp": " ජූනි 29, 2016",
    "Headline": "ශ්‍රී ලංකා ජුජිට්සු සංගමයේ නිලධාරීන් ක්‍රීඩා අමාත්‍යවරයා හමුවෙයි",
    "News Content": "ශ්‍රී ලංකා ජුජිට්සු සංගමයේ  දකුණු ආසියානු ජුජිට්සු තරඟාවලියේදී පදක්කම් දිනාගත් ශ්‍රී ලාංකීය ජුජිට්සු කණ්ඩායම පසුගියදා ක්‍රීඩා අමාත්‍යංශයේදී ක්‍රීඩා අමාත්‍ය නීතීඥ දයාසිරි ජයසේකර මහතා හමුවිය.\nඑහිදී ශ්‍රී ලාංකීය ජුජිට්සු ජයග්‍රාහක ජයග්‍රහිකාවන්ට ක්‍රීඩා අමාත්‍යවරයා  සුභ පැතුම් පිරිනැමූ අතර කණ්ඩායමට ඉදිරියට අවශ්‍යවන සියළුම පහසුකම් ලබාදීමට තමන් කටයුතු  ප්‍රකාශ කර සිටියේය.දකුණු ආසියානු ජුජිට්සු තරඟාවලියට සහභාගී වූ ශ්‍රී ලංකා කණ්ඩායමේ අසන්ත කුමාර විජේසිංහ රිදී පදක්කමක් ලබාගත් අතර නන්දන ඩයස්, ලසන්ත ගුණවර්ධන, චමින්ද ජයලත්, ඩික්සන් ප්‍රදීප් සහ උදයංගනී පුෂ්පකුමාරි යන ක්‍රීඩක ක්‍රීඩිකාවන් ලෝකඩ පදක්කම් ලබාගෙන ඇත.මෙම අවස්ථාවට දකුණු ආසියානු ජුජිට්සු සංගමයේ අධ්‍යක්ෂ සුරේෂ් ගෝපි සහ ශ්‍රී ලංකා ජුජිට්සු සංගමයේ සභාපති කිත්සිරි සොයිසා යන මහත්වරුන් සහභාගී විය. ",
    "URL": "https://sinhala.news.lk//news/world/item/18425-2016-06-29-05-00-40",
    "Category": "sports"
}