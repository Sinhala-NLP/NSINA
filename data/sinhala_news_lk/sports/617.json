{
    "Source": "https://sinhala.news.lk",
    "Timestamp": " ජූනි 06, 2014",
    "Headline": "ශී‍්‍ර ලංකාව සමඟ අතුරු හෝ රහසිගත ගිවිසුම් නැහැ - IMF",
    "News Content": "ශී‍්‍ර ලංකාව සමඟ අතුරු ගිවිසුම් හෝ රහසිගත ගිවිසුම් නොමැති බව ජාත්‍යන්තර මූල්‍ය අරමුදල පවසයි. මූල්‍ය අරමුදලේ ප‍්‍රකාශක ජෙරී රයිස් (Gerry Rice) මේ බව ප‍්‍රකාශ කර ඇත්තේ නිව් යෝර්ක් නුවර පැවැති මාධ්‍ය හමුවකදීය.\nඑක්සත් ජාතික පක්ෂ නියෝජ්‍ය සභාපති ලක්ෂ්මන් කිරිඇල්ල මන්තී‍්‍රවරයා සිදුකළ ප‍්‍රකාශයක් සම්බන්ධයෙන් එහිදී මාධ්‍යවේදියකු ජෙරී මහතාගෙන් සිදුකළ විමසීමකට පිළිතුරු ලබාදෙමින් මේ බව සඳහන් කර ඇත.ජාත්‍යන්තර මූල්‍ය අරමුදල සහ ශී‍්‍ර ලංකාව අතර මේ වන විට ණය වැඩසටහනක් කි‍්‍රයාත්මක නොවන බවත් මූල්‍ය අරමුදලේ ප‍්‍රකාශක ජෙරී රයිස් මහතා සඳහන් කර ඇත.මූල්‍ය අරමුදල සහ ශී‍්‍ර ලංකාව අතර පැවති ණය වැඩසටහන 2012 වසරේ අපේ‍්‍රල් මාසයේදී අවසන් වු බව ඔහු අවධාරණ්‍ය කළේය. ලක්ෂ්මන් කිරිඇල්ල මන්තී‍්‍රවරයා ප‍්‍රකාශ කර තිබුණේ මෙරට සහනාධාර කපා හැරීම සඳහා මූල්‍ය අරමුදල අවබෝධතාවකට පැමිණ ඇති බවයි. කෙසේ නමුත් ශී‍්‍ර ලංකාව අතුරු එකඟතාවන් නොමැති බව මූල්‍ය අරමුදලේ ජෙරී රයිස් මහතා කියා සිටියේය.HC/priu ",
    "URL": "https://sinhala.news.lk//news/world/item/1769-imf",
    "Category": "sports"
}