{
    "Source": "https://sinhala.news.lk",
    "Timestamp": " පෙබරවාරි 23, 2018",
    "Headline": "නව වාර්තා සමඟි  ශ්‍රී ලංකා යුද්ධ හමුදා ස්වේච්ඡා බලසේනා මළල ක්‍රීඩා උළෙල නිමාවේ",
    "News Content": "ශ්‍රී ලංකා යුද්ධ හමුදා ස්වේච්ඡා බලසේනා ‘අන්තර් රෙජිමේන්තු මලල ක්‍රීඩා තරඟාවලිය -2018’ නව තරඟ වාර්තා පිහිටුවමින් අභිමානවත් අයුරින්  ඊයේ(22) සන්ධ්‍යාවේ දියගම, මහින්ද රාජපක්ෂ ක්‍රීඩාංගණයේ දී නිමාවිය.\nජාත්‍යන්තර ප්‍රමිතීන්ට අනුකූලව සංවිධානය කළ මෙම වර්ණවත් ක්‍රීඩා උළලේ, සමාප්ති උත්සවයේ ප්‍රධාන ආරාධිත අමුත්තා ලෙස ශ්‍රී ලංකා යුද්ධ හමුදා ස්වේච්ඡා බලසේනාවේ සේනාවිධායක මේජර් ජෙනරාල් පියල් වික්‍රමරත්න මහතාගේ ආරාධනයකට අනුව යුද්ධ හමුදාධිපති ලුතිනන් ජෙනරාල් මහේෂ් සේනානායක මහතා සහභාගි විය.මෙහිදි ශ්‍රී ලංකා යුද්ධ හමුදා ස්වේච්ඡා බලසේනා මූලස්ථානයේ සේනාවිධායක මේජර් ජෙනරාල් පියල් වික්‍රමරත්න මහතා විසින් යුද්ධ හමුදාධිපති ඇතුළු අනෙකුත් ආරාධිතයින් ගෞරවයෙන් යුතුව පිළිගත් අතර, ශ්‍රී ලංකා යුද්ධ හමුදා ස්වේච්ඡා බලසේනාවේ ක්‍රීඩා ඉතිහාසය සහ ලබාගත් ජයග්‍රහණ පිළිබඳ කෙටි හැඳින්වීමක් ද සිදු කළේ ය.ශ්‍රී ලංකා යුද්ධ හමුදා ස්වේච්ඡා බලසේනාවට අයත් සියලුම බලඇණි නියෝජනය කරමින් මළල ක්‍රීඩක ක්‍රීඩිකාවන් 750 කට වැඩි ප්‍ර‍මාණයක් මේ සඳහා සහභාගි වූ අතර, එහිදි ඔවුන් එකිනෙකා අභිබවමින් දක්ෂතම ක්‍රීඩකයා සහ ක්‍රීඩිකාව වශයෙන් අභීෂේක ලැබීමට වෘත්තීය මට්ටමේ කුසළතාවයන් පෙන්නුම් කරනු ලැබීය.මෙහිදී ජවන සහ පිටිය ක්‍රීඩා ඉසව් 48 ක් පැවැත් වූ අතර, මාර්ග ධාවන තරඟ, සහාය දිවීමේ තරඟ, දිගු දුර ධාවන තරඟ, උස සහ දුර පැනීම, යගුලිය විසිකිරීම, හෙල්ල විසිකිරීම, කවපෙත්ත විසිකිරීම වැනි විවිධ ක්‍රීඩා ඉසව් හි දී යුද්ධ හමුදා ක්‍රීඩකයින් තුල ඇති අන්නෝන්‍ය සබඳතාවය මනාව පිළිබිඹු කළහ.මෙම තරඟාවලියේ අවසන් තරඟ ඉසව් වශයෙන් කාන්තා මීටර් 400 දිවීමේ අවසන් තරඟය, පිරිමි මීටර් 1500 දිවීමේ අවසන් තරඟය, කාන්තා මීටර් 100 දිවීමේ අවසන් තරඟය, පිරිමි මීටර් 100 දිවීමේ අවසන් තරඟය, ශාරිරීක පුහුණු සංදර්ශනයක්, කාන්තා කඹ ඇඳීම අවසන් තරඟය, පිරිමි කඹ ඇඳීම අවසන් තරඟය, කාන්තා මීටර් 4×100 අවසන් තරඟය සහ පිරිමි මීටර් 4×400 අවසන් තරඟය පැවැත් වූ අතර, එහි පැවති සංස්කෘතික සංදර්ශනයෙන් සහ ආචාර පෙළපාලියෙන් ක්‍රීඩා උත්සවය වර්ණවත් විය.මේ අතර, පනාගොඩ යුද්ධ හමුදා ශාරිරීක අභ්‍යාස පුහුණු පාසලේ උපදේශකයින්ගේ සහභාගීත්වයෙන් පැවැති ශාරිරීක අභ්‍යාස සංදර්ශනයකින් සමාප්ති උත්සවය තවත් වර්ණවත් විය. තුර්යවාදක සංදර්ශනයකින් සහ ආචාර පෙළපාලියෙන් අනතුරුව දේශ අභිමානි ගීතයන්ගෙන් උත්සවය සඳහා සහභාගීවුවන් ප්‍රබෝධමත්විය.මළල ක්‍රීඩා තරඟාවලියේ පිරිමි අංශයේ ලකුණු 284 ක් ලබාගනීමින් ශ්‍රී ලංකා විදුලි හා යාන්ත්‍රික ඉංජිනේරු රෙජිමේන්තුව ශුරතාවය හිමි කරගත් අතර, ලකුණු 211 ක් ලබාගනීමින් ශ්‍රී ලංකා පාබල හමුදාව තරඟාවලියේ අනුශූරතාවය ලබාගැනීමට සමත්විය.2018 - මළල ක්‍රීඩා තරඟාවලියේ හොඳම ක්‍රීඩකයා සහ ක්‍රීඩාකාව ලෙස ශ්‍රී ලංකා විදුලි හා යාන්ත්‍රික ඉංජිනේරු රෙජිමේන්තුවේ අධුණික සෙබළ එල්.ජි ධනංජය සහ 5 ශ්‍රී ලංකා යුද්ධ හමුදා කාන්තා බලකායේ ලාන්ස් කෝප්‍රල් ඊ.එම්.එම්. රත්නකුමාරි සම්මාන ලැබීය.මෙම අවස්ථාව සඳහා ප්‍රධාන ආරාධිත අමුත්තා ලෙස සහභාගි වූ යුද්ධ හමුදාධිපති ලුතිනන් ජෙනරාල් මහේෂ් සේනානායක මහතා තරඟාවලියේ ජයග්‍රහකයින් හට කුසළාන සහ සහතිකපත් පිරිනැමීය.  ශ්‍රී ලංකා යුද්ධ හමුදා ස්වේච්ඡා බලසේනාවේ නියෝජ්‍ය සේනාවිධායක බ්‍රිගේඩියර් එල්.එෆ් කස්තුරිආරච්චි මහතා විසින් යුද්ධ හමුදා සම්ප්‍රදායානුකුලව උත්සවයේ නිමාව ප්‍රකාශයට පත් කළහ. ",
    "URL": "https://sinhala.news.lk//news/world/item/27595-2018-02-22-18-56-24",
    "Category": "sports"
}