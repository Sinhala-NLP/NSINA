{
    "Source": "https://sinhala.news.lk",
    "Timestamp": " මාර්තු 19, 2015",
    "Headline": "සිංගප්පූරුවේ හිටපු අග‍්‍රාමාත්‍ය ලී ක්වාන් යූ මහතා අසාධ්‍ය තත්වයෙන් පසුවේ",
    "News Content": "සිංගප්පූරුවේ නිර්මාතෘවරයා ලෙස සැලකෙන හිටපු අග‍්‍රාමාත්‍ය ලී ක්වාන් යූ මහතා  නිව්මෝනියා රෝගී තත්ත්වය හේතුවෙන් අසාධ්‍ය තත්වයේ පසුවන අතර ඒ මහතා එරට රෝහලක හදිසි ප්‍රතිකාර ඒකකයේ ප්‍රතිකාර ලබමින් සිටින බවත් එරට  අග්‍රාමාත්‍ය කාර්යාලය ඊයේ පස්වරුවේ නිවේදනය කර ඇත. \n1959 දී බ්‍රිතාන්‍ය පාලනයෙන් නිදහස ලැබීමෙන් පසු වසර තිස් එකක කාලයක් අගමැතිවරයා වශයෙන් සිංගප්පුරුව පාලනය කරන ලද්දේ ලී ක්වාන් යු මහතා විසින්ය. සිංගප්පූරුව ආසියාවේ ධනවත්ම රටවලින් එකක් බවට පත් කිරීමේ ගෞරවය ලී ක්වාන්යූ ට හිමි වේ. එරට ජනතාවගේ නොමද ආදරයට හා ගෞරවයට පාත්‍ර වූ ලී ක්වාන් යූ මහතාට සුවය පතා ඔහු ප්‍රතිකාර ලබන රෝහල වෙත මල් සහ කාඩ් පත් රැසක් ලැබී තිබෙන බවත් සමාජ වෙබ් අඩවි හරහා ද ලක්ෂ සංඛ්‍යාත පිරිසක් සුවය පතා ඇති බවත් චැනල් නිව්ස් ඒෂියා පුවත් ජාලය පවසයි. SDF ",
    "URL": "https://sinhala.news.lk//news/world/item/10190-2015-03-19-04-38-34",
    "Category": "sports"
}