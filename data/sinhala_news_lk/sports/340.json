{
    "Source": "https://sinhala.news.lk",
    "Timestamp": " සැප්තැම්බර් 01, 2016",
    "Headline": "ජාතික මහා ක්‍රීඩා උළෙලේ වෙරළ වොලිබෝල් තරඟය මීගමුවේදී",
    "News Content": "42 වන ජාතික මහා ක්‍රීඩා උළෙලේ වෙරළ වොලිබෝල් තරඟය සැප්තැම්බර් මස 03/04 යන දිනයන්හිදී මීගමුව වෙරළ උද්‍යානයේදී පැවැත්වේ.\nමෙම වොලිබෝල් තරඟය ක්‍රීඩා අමාත්‍ය නීතිඥ දයාසිරි ජයසේකර මහතා සහ ක්‍රීඩා අධ්‍යක්ෂ ජනරාල් ඇතුළු ආරාධිත අමුත්තන්ගේ සහභාගීත්වයෙන් ආරම්භ කිරීමට නියමිතය. ක්‍රීඩා සංවර්ධන දෙපාර්තුමේන්තුව හා ක්‍රීඩා අමාත්‍යංශය එක්ව සංවිධානය කරන මෙම තරඟාවලියට පළාත් 9 නියෝජනය කරමින් ක්‍රීඩකයින් 18 දෙනෙක් ද ක්‍රීඩිකාවන් 18 දෙනෙක්ද ඉදිරිපත් වීමට නියමිතය.‍ සහතික හා කුසලාන ප්‍රදානය මේ මස 04 වන දින ප.ව 4.00 ට සිදුකිරීමට කටයුතු යොදා ඇත.AP  ",
    "URL": "https://sinhala.news.lk//news/world/item/19335-2016-09-01-03-44-14",
    "Category": "sports"
}