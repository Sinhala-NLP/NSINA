{
    "Source": "https://sinhala.news.lk",
    "Timestamp": " අප්‍රේල් 27, 2023",
    "Headline": "නිශාන් මදුෂ්ක සිය මංගල ද්විත්ව ශතකය වාර්තා කරයි",
    "News Content": "සංචාරක අයර්ලන්ත කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන ටෙස්ට් තරඟයේදී සිය මංගල ද්විත්ව ශතකය වාර්තා කිරීමට ආරම්භක පිතිකරු නිශාන් මදුෂ්ක අද(27) සමත් වුනා.\nසිව්වන දිනයේ දිවා භෝජනය සඳහා තරඟය නතර කරන විට ශ්‍රී ලංකා කණ්ඩායම එක් කඩුල්ලක් පමණක් දැවී ලකුණු 489ක් ලබා ඉතා ප්‍රභල ස්ථානයක පසුවෙනවා. නොදැවී කඩුල්ලේ රැඳී සිටින නිශාන් මදුෂ්ක ලකුණු 202ක් සහ කුසල් මෙන්ඩිස් ලකුණු 160ක් ලබා ‌ගෙන තිබෙනවා.ශ්‍රී ලංකා පිළේ බිඳ වැටුනු එකම කඩුල්ල වූ, නායක දිමුත් කරුණාරත්න ඊයේ(27) දිනයේදී ලකුණු 115ක් ලබා සිටියදී Curtis Campher‌ ගේ පන්දුවකට Matthew Humphreys හට උඩ පන්දුවක් ලබා දෙමින් දැවී ගියේය.මේ වන විට ශ්‍රී ලංකා කණ්ඩායම අයර්ලන්ත පලමු ඉනිමට වඩා තවත ලකුණු 3ක් පමණක් පිටුපසින් සිටිනවා. අයර්ලන්තය පලමු ඉනිමට සියළු දෙනා දැවී ලකුණු 492ක් ලබා ගත්තා.  ",
    "URL": "https://sinhala.news.lk//news/world/item/52549-2023-04-27-07-46-16",
    "Category": "sports"
}