{
    "Source": "https://sinhala.news.lk",
    "Timestamp": " දෙසැම්බර් 08, 2015",
    "Headline": "චීනය බීජීං හි පරිසර දූෂණයට පළමු රතු නිවේදනය නිකුත් කරයි",
    "News Content": "චීනයේ බීජීං නුවර පරිසරය දූෂණය පිළිබඳ පළමු රතු නිවේදනය නිකුත් වීමත් සමඟ පාසල් වසා දමා එළිමහන් ඉදිකිරීම් නතර කර ඇත.\nපරිසර දූෂණය සම්බන්ධ ඉහළම අනතුරු ඇඟවීමේ මට්ටම වන මෙම රතු නිවේදනය, ඊයේ රාත්‍රියේ (07) ආරම්භ වූ අතර එළඹෙන බ්‍රහස්පතින්දා (10) ඉර මුදුන් වන තුරු පවතිනු ඇතැයි, බීබීසී වාර්තා කරයි. මෝටර් රථ භාවිතය සඳහා සීමාවන් යොදා ඇති අතර සමහර කර්මාන්ත ශාලා මෙහෙයුම් නතර කිරීමට ද නියෝග කර තිබේ. පැරිසියේ පැවති කාලගුණ සමුළුවේ දී චීනය, ලොව විශාලතම පරිසර දූෂණය සිදුවන රට ලෙස කාබන්ඩයොක්සයිඩ් විමෝචනය පිළිබඳ සාකච්ඡා වලදී හෙළිදරව් විය. මෙරට වේලාවෙන් පෙරවරු 07.00ට පමණ (බීජිං වෙලාවෙන් සඳුදා පස්වරු 11.00ට පමණ) බීජිං හි එක්සත් ජනපද තානාපති කාර්යාලය විසින් පවත්වාගෙන වායු දූෂණය මොනිටරය විසින් කුඩා අංශු 2.5 විෂ තීව්‍රතාව 291ක් ලෙස දත්ත වාර්තා කර ඇත. ලෝක සෞඛ්‍ය සංවිධානය ඝන මීටරයට මයික්රො ග්‍රෑම් 25 ආරක්ෂිත මට්ටම ලෙස දක්වා ඇත.  ",
    "URL": "https://sinhala.news.lk//news/world/item/15130-2015-12-08-07-54-11",
    "Category": "sports"
}