{
    "Source": "https://sinhala.news.lk",
    "Timestamp": " ජනවාරි 17, 2015",
    "Headline": "ලෝක වෙළඳ පොලේ බොරතෙල් මිල තවදුරටත් පහළට",
    "News Content": "ලෝක වෙළඳ පොලේ බොරතෙල් මිල ඊයේ (16) දිනයේ තවදුරටත් පහළ වැටී ඇත. ඒ අනුව, බි‍්‍රතාන්‍ය වෙළඳපොලේ බොරතෙල් බැරලයක මිල ඩොලර් 46 .69 ක් ලෙස දැක්වේ. \nඇමෙරිකානු වෙළඳපොලේ බොරතෙල් බැරලයක මිල ඩොලර් 47.67 ක් ලෙස සඳහන් වේ. තෙල් ලබා ගැනීම සඳහා කැණීම් කටයුතු විශාල වශයෙන් ව්‍යාප්ත වීමත් සමඟ දිනකට ලෝක වෙළඳ පොළට එක් වන බොර තෙල් බැරල් ප්‍රමාණයේ වැඩි වීම හේතුවෙන් මෙලෙස තෙල් මිල පහළ වැටෙන බව වෙළඳ පොළ විශේෂඥයන් පෙන්වා දෙයි. ලොව විශාලතම බලශක්ති පාරිභෝගිකයෙකු වන ඇමෙරිකාවේ තෙල් නිෂ්පාදනය කැපී පෙනෙන ලෙස ඉහළ ගොස් තිබෙන බව විදෙස් මාධ්‍ය සඳහන් කරයි. 2014 ජුනි මාසයේ සිට ලෝකවෙළඳපොලේ තෙල් මිල ඉතා පැහැදිලි ලෙස පහළ ගොස් ඇත.  SDF ",
    "URL": "https://sinhala.news.lk//news/world/item/9256-2015-01-17-04-41-14",
    "Category": "sports"
}