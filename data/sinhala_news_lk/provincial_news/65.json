{
    "Source": "https://sinhala.news.lk",
    "Timestamp": " නොවැම්බර් 07, 2018",
    "Headline": "අධික වැසි තත්ත්වය හේතුවෙන් වික්ටෝරියා ජලාශයේ වාන් දොරටු 6ක් විවෘත කරයි",
    "News Content": "කදුකරයට ඇද හැලෙන අධික වැසි තත්වය හේතුවෙන් වික්ටෝරියා ජලාශයේ වාන් දොරටු 6ක් විවෘත කිරීමට සිදු වූ බව, ශ්‍රි ලංකා මහවැලි අධිකාරියේ වික්ටෝරියා ජලාශයේ සහකාර ඉංජිනේරු උදිත් ඒකනායක මහතා පවසයි.\nවික්ටෝරියා ජලාශයේ උපරිම ජල ධාරිතාව වන්නේ ඝන මීටර් 822කි. ජලාශයේ වාන් දොරටු සංඛ්‍යාව 8කි. තව දුරටත් වැසි ඇති වුවහොත් ඉතිරි වාන් දොරටු දෙකද විවෘත කිරීම සිදුවන බව ඒකනායක මහතා වැඩි දුරටත් පවසයි. ඉදිරියේදී ඇතිවිය හැකි තත්වයන් පිළිබදව වික්ටෝරියා ජලාශය අවට පදිංචිකරුවන්ට මහනුවර දිස්ත්‍රික් ආපදා කලමනාකරණ මධ්‍යස්ථානය හරහා අවශ්‍ය පූර්ව දැනුම්දීම් සිදුකිරීමට කටයුතු යොදා ඇත.අයහපත් කාලගුණික තත්වයෙන් මහනුවර දිස්ත්‍රික්කයේ පවුල් දාහතරක පුද්ගලයන් 74 දෙනෙකු බලපෑමට ලක්ව තිබේ. ඔවුන්ගෙන් පවුල් හතරක පුද්ගලයන් 24 දෙනෙකු ආරක්ෂිත ස්ථාන වෙත යොමු කර ඇත.DMU/Kandy ",
    "URL": "https://sinhala.news.lk//news/provincial-news/item/31417-6",
    "Category": "provincial_news"
}