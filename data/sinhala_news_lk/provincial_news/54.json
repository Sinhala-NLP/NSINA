{
    "Source": "https://sinhala.news.lk",
    "Timestamp": " නොවැම්බර් 13, 2017",
    "Headline": "ශ්‍රී ලංකා - චීන ඒකාබද්ධ පර්යේෂණ ව්‍යාපෘතියක් ලබන 17 දා ඇරඹේ",
    "News Content": "ජාතික ජල සම්පාදන හා ජලාපවාහන මණ්ඩලයේ චීන ශ්‍රී ලංකා පර්යේෂණ සහයෝගිතා ව්‍යාපෘතිය මගින් ඉදි කිරීමට නියමිත ජල තාක්ෂණය සඳහා වන පර්යේෂණ මධ්‍යස්ථානයේ වැඩ ආරම්භ කිරීමේ අවස්ථාව  ලබන 17  වැනි දින පෙ.ව. 9.00 ට ‍පේරාදෙණිය විශ්වවිද්‍යාලයේ ඉංජිනේරු පීඨය අසලදී සිදු කිරීමට කටයුතු යොදා තිබේ.\nඇමරිකානු ඩොලර් මිලියන 24 ක් වැය කොට ඉදි කෙරෙන මෙම සිව් මහල් පර්යේෂණාගාරය ඉදි කිරීමේ ප්‍රධාන අරමුණ වන්නේ ජල සාම්පල් පරීක්ෂා කිරීම ඇතුළු ජලයේ ගුණාත්මකබව පිළිබඳ තාක්ෂණික කටයුතු හා ඊට අදාළ පර්යේෂණ කටයුතු ඉටු කිරීමයි.ජනාධිපති මෛත්‍රීපාල සිරිසේන මහතාගේ ඉල්ලීමක් පරිදි චීන රජයෙන් ලබා දෙන මෙම ව්‍යාපෘතිය තුළින් වකුගඩු රෝග ව්‍යාප්තව පවතින ප්‍රදේශවල ජල සාම්පල් පරීක්ෂා කිරීමේ කටයුතු සඳහා විශේෂ කාර්යභාරයක්ද ඉටු කිරීමට අපේක්ෂිතය.චීන තානාපතිතුමන්ගේ ප්‍රධානත්වයෙන් පැවැත්වෙන මෙම උත්සවය සඳහා නගර සංවර්ධන සහ ජල සම්පාදන අමාත්‍ය රවුෆ් හකීම් සහ උසස් අධ්‍යාපන සහ මහා මාර්ග අමාත්‍ය ලක්ෂමන් කිරිඇල්ල යන මහත්වරුන්  ඇතුළු සම්භාවනීය අමුත්තන් රැසක් මෙම අවස්ථාවට සහභාගි වීමට නියමිතය.මහනුවර දිස්ත්‍රික් මාධ්‍ය ඒකකය ",
    "URL": "https://sinhala.news.lk//news/provincial-news/item/25999-17",
    "Category": "provincial_news"
}