{
    "Source": "https://sinhala.news.lk",
    "Timestamp": " අප්‍රේල් 19, 2014",
    "Headline": "මහවැලි ජනපදිකයින් 5500කට ඉඩම් ඔප්පු",
    "News Content": "මහවැලි ඉඩම් ඔප්පු 45,000ක් ලබාදීමේ රජයේ වැඩපිළිවෙළෙහි තෙවැනි පියවර ක්‍රියාත්මක කරමින් මහවැලි බී හා සී කලාපවල ජනපදිකයින් 5,500කට ඉඩම් ඔප්පු ලබාදීම ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් අද (19) ගිරාඳුරුකෝට්ටේ මහවැලි ක්‍රීඩාංගණයේ දී පැවැත්විණි.\nජ්‍යේෂ්ඨ අමාත්‍ය පී. දයාරත්න, අමාත්‍යවරුන් වන මෛත්‍රීපාල සිරිසේන, නිමල් සිරිපාල ද සිල්වා, බන්දුල ගුණවර්ධන, ලක්ෂ්මන් සෙනවිරත්න, ඌව පළාත් ආණ්ඩුකාර නන්ද මැතිව්, ප්‍රධාන අමාත්‍ය ශෂීන්ද්‍ර රාජපක්ෂ, නැගෙනහිර පළාත් ප්‍රධාන අමාත්‍ය අබ්දුල් නජීඩ් මජීඩ්, නියෝජ්‍ය අමාත්‍යවරුන් වන ඩබ්.බී. ඒකනායක, සිරිපාල ගම්ලත්, චන්ද්‍රසිරි සූරියආරච්චි, ඌව පළාත් සභා අමාත්‍ය අනුර විදානගමගේ, පාර්ලිමේන්තු මන්ත්‍රී තේනුක විදානගමගේ මහත්වරුන් ඇතුළු දේශපාලන නියෝජිතයින් රැසක් මෙම අවස්ථාවට එක්ව සිටියහ. HC/pmu ",
    "URL": "https://sinhala.news.lk//news/world-2/item/642-5500",
    "Category": "president_parliament_prime_minister"
}