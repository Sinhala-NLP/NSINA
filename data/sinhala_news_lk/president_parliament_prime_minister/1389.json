{
    "Source": "https://sinhala.news.lk",
    "Timestamp": " අප්‍රේල් 21, 2019",
    "Headline": "ජනපතිගෙන් විශේෂ ප්‍රකාශයක් - කටකතා සහ අසත්‍ය ප්‍රචාරවලට නොරැවටී සන්සුන්ව සිටින්න - ජනපති",
    "News Content": "සිදුව ඇති ඛේදවාචකය පිළිබඳව දැඩිව කණගාටුවට පත්වනවා වගේම,පරීක්ෂණ කටයුතු සාර්ථක කර ගැනීම සඳහා ඔබේ සහයෝගය නොමසුරුව ඉල්ලා සිටිනවා.කටකතා සහ අසත්‍ය ප්‍රචාරවලට නොරැවටී සන්සුන්ව සිටින ලෙස ඔබ සියලු දෙනාගෙන් ම ඉල්ලා සිටිනවා යැයි ජනාධිපති මෛත්‍රිපාල සිරිසේන මහතා විශේෂ ප්‍රකාශයක් කරමින් කියා සිටියි.\nසිදුවි ඇති මහා බරපතල ඛේදවාචකය පිළිබඳව දැඩි සේ කම්පනයට පත්ව සිටිමි.කිසිසේත් බලාපොරොත්තු නොවූ සිදුවීමක් සිදුවීම පිළිබඳව මා මෙන් ම ලක්වැසි ජනතාව දැඩි සේ කම්පනයට පත්ව සිටින අවස්ථාවක් මෙන් ම දැඩි සේ වේදනාවට පත්ව සිටින අවස්ථවක් ලෙස දනිමි.මේ පිටුපස ඇත්තේ කුමන ආකරයේ කුමන්ත්‍රණයක් ද යන්නපැහැදිළි ලෙස සොයා ගැනීම සඳහ අදාළ පරීක්ෂණ කණ්ඩායම්,පොලිස් විශේෂ කර්ය බලකාරය, යුද ගුවන් සියලු ආරක්ෂක අංශවලට මේ වනවිට උපදෙස් දී ඔවුන් මේ සම්බන්ධයෙන් දැඩිව ක්‍රියාශීලීව ඇත. ඒ අනුව මේ පරීක්ෂණ කටයුතු සඳහා ජනතාවගේ සහයෝගය කාරුණිකව රජය බලාපොරොත්තු වෙනවා.ඔබ සියලු දෙනාගෙන් ම ඉල්ලා සිටින්නේ,සිදුව ඇති ඛේදවාචකය පිළිබඳව දැඩිව කණගාටුවට පත්වනවා වගේම,පරීක්ෂණ කටයුතු සාර්ථ්ක කර ගැනීම සඳහා ඔබේ සහයෝගය නොමසුරුව ඉල්ලා සිටිනවා. ඔබ සෑම කෙනෙක් ම සන්සුන්ව සිටින ලෙස ඉල්ලා සිටිනවා.කටකතා සහ අසත්‍ය ප්‍රචාරවලට නොරැවටී සන්සුන්ව සිටින ලෙස ඔබ සියලු දෙනාගෙන් ම ඉල්ලා සිටිනවා. රජය මේ වෙනුවෙන් ගත හැකි සෑම පියවරක් ම ගෙන තිබෙනවා.මේ සම්බන්ධයෙන් රජය නිසි ලෙස වගකීම් ඉටු කරන බවද ජනාධිපතිතුමා පවසයි. ",
    "URL": "https://sinhala.news.lk//news/world-2/item/33214-2019-04-21-06-08-51",
    "Category": "president_parliament_prime_minister"
}