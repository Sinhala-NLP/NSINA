{
    "Source": "https://sinhala.news.lk",
    "Timestamp": " දෙසැම්බර් 10, 2014",
    "Headline": "ජනපති විජයග්‍රහණයට ලංකා සම සමාජ පක්ෂයේ උපරිම සහය",
    "News Content": "ඉදිරි ජනාධිපතිවරණයේ දී ජනාධිපති මහින්ද රාජපක්ෂ මැතිතුමාගේ විජයග්‍රහණය තහවුරු කිරීමට උපරිමයෙන් කැපවී කටයුතු කරන බව ලංකා සම සමාජ පක්ෂය පවසයි.\nඑහි නායක තිස්ස විතාරණ මහතා ඇතුළු සාමාජිකයින් පිරිසක් අද (10) දහවල් අරලියගහ මන්දිරයේ දී ජනාධිපති මහින්ද රාජපක්ෂ මැතිතුමා හමු වූ අවස්ථාවේ දී මේ බව ප්‍රකාශ කළහ. ලංකා සම සමාජ පක්ෂයේ දේශපාලන මණ්ඩල සභික පූජ්‍ය බද්දේගම සමිත හිමි, නියෝජ්‍ය ලේකම් අනිල් ද සොයිසා, ජාතික සංවිධායක වයි.ජී. පද්මසිරි, දේශපාලන මණ්ඩල සභික සමන්ප්‍රිය හේරත්, එස්. හපුආරච්චි, අහමඩ් නුස්රත්, පී.කේ. සිරිසේන, යාපනය දිස්ත්‍රික් සංවිධායක තමිල් අලගන් යන මහත්වරුන් ද අමාත්‍යවරුන් වන ශ්‍රී ලංකා නිදහස් පක්ෂයේ ජ්‍යේෂ්ඨ උප සභාපති නිමල් සිරිපාල ද සිල්වා, අමාත්‍ය සුසිල් ප්‍රේමජයන්ත මහත්වරු ද මේ අවස්ථාවට එක් ව සිටියහ. HC/pmu_Pix By : Nishanka de silva ",
    "URL": "https://sinhala.news.lk//news/world-2/item/8343-2014-12-10-11-52-09",
    "Category": "president_parliament_prime_minister"
}