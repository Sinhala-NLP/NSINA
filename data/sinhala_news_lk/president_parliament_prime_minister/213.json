{
    "Source": "https://sinhala.news.lk",
    "Timestamp": " නොවැම්බර් 11, 2014",
    "Headline": "දස පුද්ගල විනිසුරු මඬුල්ලේ තීන්දුව ජනපතිට",
    "News Content": "දහ අටවන ආණ්ඩුක‍්‍රම ව්‍යවස්ථාව අනුව ජනාධිපති මහින්ද රාජපක්ෂ මැතිතුමාට තෙවැනි වරටත් ජනාධිපති ධූරය සඳහා තරග කළ හැකි ද යන්න සහ දෙවැනි ජනාධිපති ධූර කාලයෙන් වසර හතරකට පසුව ජනාධිපතිවරණයක් කැඳවිය හැකි ද යන්න පිළිබඳ ව ශ්‍රේෂ්ඨාධිකරණයේ මතය ජනාධිපතිතුමා වෙත මේ වන විට යොමු කර ඇත.\nආණ්ඩුක‍්‍රම ව්‍යවස්ථාවේ 129(1) වගන්තිය අනුව ජනාධිපති මහින්ද රාජපක්ෂ මැතිතුමා කළ මෙම මත විමසීම දස පුද්ගල ශ්‍රේෂ්ඨාධිකරණ විනිසුරු මඬුල්ලක් ඉදිරියේ සලකා බැලීය.අග විනිසුරු මොහාන් පීරිස් මහතා ඇතුළු ශ්‍රේෂ්ඨාධිකරණ විනිසුරුවන් වන කේ. ශී‍්‍ර පවන්, චන්ද්‍රා ඒකනායක, ඊවා වනසුන්දර, ප‍්‍රියන්ත ජයවර්ධන, ප‍්‍රියසාද් ඩෙප්, රෝහිණී මාරසිංහ, සරත් ආබෲ, බුවනෙක අළුවිහාරේ, සිසිර ආබෲ යන මහත්ම මහත්මීහු මෙම දස පුද්ගල ශ්‍රේෂ්ඨාධිකරණ විනිසුරු මඬුල්ලට ඇතුළත් වූහ.NDH/priu ",
    "URL": "https://sinhala.news.lk//news/world-2/item/7233-2014-11-11-09-42-29",
    "Category": "president_parliament_prime_minister"
}