{
    "Source": "https://sinhala.news.lk",
    "Timestamp": " ඔක්තෝබර් 09, 2014",
    "Headline": "ධීවර අමාත්‍යාංශය සඳහා ලබන වසරේ අය-වැයෙන් විශාල මුදලක්",
    "News Content": "ධීවර අමාත්‍යාංශය සඳහා ලබන වසරේ අයවැයෙන් විශාල මුදලක් වෙන් කර ඇති බවත් ධීවර නිවාස ව්‍යාපෘතිය නිවාස හා ඉදිකිරීම් අමාත්‍යාංශය යටතේ ක්‍රියාත්මක වන්නක් බවත් ධීවර හා ජලජ සම්පත් සංවර්ධන අමාත්‍ය වෛද්‍ය රාජිත සේනාරත්න මහතා පවසයි.\nඅමාත්‍යවරයා මෙසේ පැවසුවේ අද (09) පාර්ලිමේන්තුවේදී පාර්ලිමේන්තු මන්ත්‍රී සජිත් ප්‍රේමදාස මහතා විසින් වාචික පිළිතුරු අපේක්ෂාවෙන් අසන ලද ප්‍රශ්නයකට පිළිතුරු දෙමිනි.කරදිය ධීවර ප්‍රජාවට කාර්මික උපකරණ ලබා දීමේ වැඩසටහනක් ක්‍රියාත්මකයි. ඒ යටතේ කරමල් දැල්වර්ග 2,250,000ක්, මරුවැල් ආම්පන්න, ජීවිත ආරක්ෂක කබා ලබාදීමට කටයුතු කර ඇත. ඉන්ධන සහනාධාරයට විකල්පයක් වෙනුවට ධීවර ආම්පන්න ලබාදීම සඳහා ධීවර සමිති සමඟ සාකච්ඡා කර කටයුතු යොදා ඇති බව ද අමාත්‍යවරයා පෙන්වා දුන්නේය.මේ සහනාධාර ලබා දෙන්නේ ඉන්ධන සහනාධාරයේ මුදලට සමානවයි. දැන් ඉන්ධන මිල අඩු කර ඇති නිසා භූමිතෙල් මිල ද රුපියල් 20කින් අඩු කර ඇත. මේ නිසා සැප්තැම්බර් 20 දින සිට ඉන්ධන සහනාධාරයත් ධීවර උපකරණත් ලබා දෙන බව අමාත්‍යවරයා වැඩිදුරටත් සඳහන් කළේය.  NDH/HC ",
    "URL": "https://sinhala.news.lk//news/world-2/item/5943-2014-10-09-09-42-18",
    "Category": "president_parliament_prime_minister"
}