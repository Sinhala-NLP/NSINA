{
    "Source": "https://sinhala.news.lk",
    "Timestamp": " අගෝස්තු 20, 2017",
    "Headline": "අගමැති මාතර වැඩසටහන් රැසකට එක්වෙයි",
    "News Content": "හදිසි ආපදාවන් වෙනුවෙන්ම ශ්‍රී ලංකාවේ ප්‍රථම වරට නිර්මාණය කළ බෝට්ටුව හා ජපානයෙන් ලබාදුන් ගිලන් රථය ජනතා අයිතියට පත් කිරීම සහ අකුරැස්ස නව නගරයට මුල්ගල් තැබීම අග්‍රාමාත්‍ය රනිල් වික්‍රමසිංහ මහතා අතින් පසුගිය දා සිදු කෙරිණි.\nඑදිනම මාලිම්බඩ ප්‍රාදේශීය සභා කාර්යාලය විවෘත කිරීමේ අවස්ථාවට සහ ජනහමුවට එක්වූ අග්‍රාමාත්‍ය රනිල් වික්‍රමසිංහ මහතා අකුරැස්ස, තිබ්බටුවාව නගරයේදී  පැවැති අතුරලිය ප්‍රාදේශීය සභා පොදු වෙළඳපොළ විවෘත කිරීමේ අවස්ථාවට එක්විය.ගංවතුරින් හානියට පත්වූ ජනතාව වෙනුවෙන් ඉදිකරන ලද කොටපොළ, ඉලූක්පිටිය ප්‍රදේශයේ නිවාස ව්‍යාපෘති යෝජනා ක්‍රමයට මුල්ගල තැබීම අගමැතිවරයා අතින් සිදු විය. ",
    "URL": "https://sinhala.news.lk//news/world-2/item/24616-2017-08-19-18-39-57/news/world-2/item/24476-2017-08-10-08-23-39",
    "Category": "president_parliament_prime_minister"
}