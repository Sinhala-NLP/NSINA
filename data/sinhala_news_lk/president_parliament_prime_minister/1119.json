{
    "Source": "https://sinhala.news.lk",
    "Timestamp": " මාර්තු 06, 2015",
    "Headline": "ජනපති මෛත්‍රී හෙට බ්‍රිතාන්‍යයට",
    "News Content": "බ්‍රිතාන්‍ය එළිසබෙත් මහ රැජිනගේ ආරාධනයකට අනුව ජනාධිපති මෛත්‍රිපාල සිරිසේන මහතා හෙට ( 07) සිට සිව් දින නිල සංචාරයක් සඳහා බ්‍රිතාන්‍ය බලා පිටත්ව යාමට නියමිතය.\n ‍බ්‍රිතාන්‍ය - ශ්‍රී ලංකා ද්විපාර්ශ්වික සබඳතා සඳහා නව ප්‍රවේශයක් වන මෙම සංචාරය අතරතුර දී මහ රැජින සමඟ විශේෂ හමුවකට මෙන් ම දිවා භෝජන සංග්‍රහයකට ද එක් වන ජනාධිපතිවරයා බ්‍රිතාන්‍ය අගමැතිවරයා සමඟ ද විශේෂ සාකච්ඡාවකට එක් වීමට නියමිතය. ජනාධිපති මෛත්‍රීපාල සිරිසේන මහතා මේ අතරවාරයේ දී පොදු රාජ්‍ය මණ්ඩලීය සභාපතිවරයා ලෙස 09දා ලන්ඩන් නුවර දී පැවැත්වෙන පොදු රාජ්‍ය මණ්ඩලීය තරුණ හමුව ද එක් වීමට නියමිතය. ජනාධිපති ධුරයට පත්වීමෙන් අනතුරු ව ජනාධිපති මෛත්‍රීපාල සිරිසේන මැතිතුමා බ්‍රිතාන්‍යයේ සංචාරයක නිරත වන ප්‍රථම අවස්ථාව මෙය වන අතර එතුමාගේ දෙවන විදේශ නිල සංචාරය ද මෙය වේ.  DB ",
    "URL": "https://sinhala.news.lk//news/world-2/item/9953-2015-03-06-04-30-50",
    "Category": "president_parliament_prime_minister"
}