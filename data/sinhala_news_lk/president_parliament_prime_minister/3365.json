{
    "Source": "https://sinhala.news.lk",
    "Timestamp": " මාර්තු 19, 2015",
    "Headline": "මුල් ළමාවිය සංවර්ධනය ජාතික ප්‍රතිපත්තියක් මත ගොඩනැගුණු වැඩපිළිවෙළක්",
    "News Content": "මුල් ළමාවිය සංවර්ධනය සම්බන්ධයෙන් ජාතික ප්‍රතිපත්තියක් මත ගොඩ නැගුණු නව වැඩපිළිවෙලක් දියත් කිරීමට සූදානම් වන බව ළමා කටයුතු රාජ්‍ය අමාත්‍ය රෝසි සේනානායක මහත්මිය ප්‍රකාශ කළාය.\nඅමාත්‍යවරිය විසින් මේ බව ප්‍රකාශ කළේ, අද (19) පාර්ලිමේන්තුවේදී වාචික පිළිතුරු අපේක්ෂා කරන ප්‍රශ්නයකට පිළිතුරු ලබාදෙමිනි.අග්‍රාමාත්‍යවරයාගේ යෝජනාවක් මත මෙය ක්‍රියාවට නැංවෙයි. එම වැඩපිළිවෙළ මඟින් මුල් ළමාවිය වැඩපිළිවෙළ සඳහා පූර්ණ අවධනය යොමු කරනවා. මුල් ළමාවිය ගැන කතා කරන විට අධ්‍යාපනයේ දී 74%ක පමණයි, පහසුකම් තිබෙන්නේ. 24%ක් දරුවෝ පෙරපාසල්වල නැහැ. ඒ අනුව සියයට සියයක් මුල් ළමාවිය අධ්‍යාපනය ළබා දීමට ජාතික ප්‍රතිපත්තිය මත කටයුතු කරන බව ද අමාත්‍යවරිය පැවසුවාය. ",
    "URL": "https://sinhala.news.lk//news/world-2/item/10205-2015-03-19-10-03-24",
    "Category": "president_parliament_prime_minister"
}