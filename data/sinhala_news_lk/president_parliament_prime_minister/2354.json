{
    "Source": "https://sinhala.news.lk",
    "Timestamp": " ඔක්තෝබර් 15, 2014",
    "Headline": "කන්නන්ගර මැතිතුමාගේ 130වැනි ජන්ම සැමරුම ජනපති ප්‍රධානත්වයෙන්",
    "News Content": "සී.ඩබ්.ඩබ්. කන්නන්ගර මැතිතුමාගේ 130වන ජන්ම දින සැමරුම් උත්සවය ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් පසුගිය (13) පස්වරුවේ කන්කසන්තුරේ නෙල්ලිඅඩි මහා විද්‍යාලයේ දී පැවැත්විණි.\n එම විද්‍යාලය වෙත ලබාදෙන ලද මහින්දෝදය තාක්ෂණ විද්‍යාගාරය ද මෙහිදී ජනාධිපතිතුමා අතින් සිසු අයිතියට පැවරිණි. විද්‍යාගාරය සිසු අයිතියට පවරා දුන් ජනාධිපතිතුමා එහි නිරීක්ෂණ චාරිකාවක ද නිරත වෙමින් දරුවන්ගේ අධ්‍යාපන කටයුතු පිළිබඳ ව ද සොයා බැලීය. මධ්‍ය මහා විද්‍යාලවලින් අධ්‍යාපනය ලබා විවිධ ක්ෂේත්‍රයන්හි දක්ෂතා දැක්වු විශිෂ්ටයන්ට සම්මාන ප්‍රදානය කිරීම ද මෙහිදි ජනාධිපතිතුමා අතින් සිදු විය. අමාත්‍යවරුන් වන ඩග්ලස් දේවානන්දා, බන්දුල ගුණවර්ධන, උතුරු පළාත් ආණ්ඩුකාර ජී.ඒ. චන්ද්‍රසිරි මහත්වරු ඇතුළු පිරිසක් මෙම අවස්ථාවට එක්ව සිටියහ. DB       ",
    "URL": "https://sinhala.news.lk//news/world-2/item/6172-130",
    "Category": "president_parliament_prime_minister"
}