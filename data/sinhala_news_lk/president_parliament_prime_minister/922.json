{
    "Source": "https://sinhala.news.lk",
    "Timestamp": " නොවැම්බර් 09, 2017",
    "Headline": "නීල හරිත අයවැයක් - ශ්‍රී ලංකාව ඉතා ආකර්ෂණීය වෙළඳ කේන්ද්‍රස්ථානයක් බවට පත් කරනවා",
    "News Content": "''නීල හරිත අයවැය-එන්ටර්ප්‍රයිස් ශ්‍රී ලංකා ''යන්න  2018 වසරේ තම අයවැයේ තේමාව බව මුදල් හා ජනමාධ්‍ය අමාත්‍ය මංගල සමරවීර මහතා කියයි.\nමුදල් අමාත්‍යවරයා අද (9) පාර්ලිමේන්තුවේ දී සිය මංගල අයවැය ඉදිරිපත් කරමින් මේ බව කීය.සමුද්‍ර ආශ්‍රිත සියලු ම ක්‍රියාකාරකම් හි පූර්ණ ආර්ථික විභවතාවයන් එකතු කර සමස්ත වර්ධන ක්‍රමෝපායන් මත ''නීල '' ආර්ථිකයක් ගොඩනගනවා. පරිසරාත්මක වශයෙන් තිරසාර ක්‍රමෝපායන් මත පදනම් වන හරිත ක්‍රියාකාරකම් ද සමස්ත වර්ධන ක්‍රමෝපායට ඇතුළත් වෙනවා.අපගේ අතීත මුතුන් මිත්තන් සතුව තිබූ ව්‍යවසායික හැකියාවන්''එන්ටප්‍රයිස් ශ්‍රී ලංකා'' වැඩසටහන යටතේ යළි ප්‍රබෝධමත් කරනවා. එමඟින් ශ්‍රී ලංකාව ඉතා ආකර්ෂණීය වෙළඳ කේන්ද්‍රස්ථානයක් බවට පත් කරනු ලබනවා. සෞභාග්‍යමත් රටක පාර්ශවකරුවන් බවට සියළු ශ්‍රී ලාංකිකයන් පත් කරනු ලබනවා. ",
    "URL": "https://sinhala.news.lk//news/world-2/item/25932-2017-11-09-15-03-15",
    "Category": "president_parliament_prime_minister"
}