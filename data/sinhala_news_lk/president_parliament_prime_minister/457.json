{
    "Source": "https://sinhala.news.lk",
    "Timestamp": " මාර්තු 30, 2018",
    "Headline": "මිලියන 158ක පොළෙන්නරුව කම්කරු කාර්යාල සංකීර්ණය ජනතා අයිතියට",
    "News Content": "අභිනවයෙන් ඉදිකරන ලද පොළොන්නරුව දිස්ත්‍රික් කම්කරු කාර්යලය අද(මාර්තු 30) පෙ.ව 9.30ට අතිගරු ජනාධිපති මෛත්‍රීපාල සිරිසේන මැතිතුමාගේ ප්‍රධානත්වයෙන් ජනතා අයිතියට පත් කෙරේ.\nඅංග සම්පූර්ණ පහසුකම් වලින් සමන්විත මෙම තෙමහල් කම්කරු කාර්යාලය ඉදිකිරීම වෙනුවෙන් රජය ඇස්තමේන්තු කර ඇති මුදල රුපියල් මිලියන 158කි. පොළොන්නරු දිස්ත්‍රික්කයේ විවිධ ආයතන 3,000කට ආසන්න ප්‍රමාණයක, සේවක සේවිකාවන් 50,000 කට පමණ මෙම නව කාර්යාලය මගින් දෛනික සේවාවන් ලබා ගත හැකිය.පොළොන්නරුව කඳුරුවෙල නගරයේ ස්ථාපිත කර ඇති මෙම කම්කරු කාර්යාල සංකීර්ණය විවෘත කිරීමේ අවස්ථාවට කම්කරු වෘත්තීය සමිති සබඳතා හා සබරගමු සංවර්ධන අමාත්‍ය ඩබ්ලිව්.ඩී.ජේ සෙනෙවිරත්න මහතා ඇතුළු මැති ඇමතිවරුන් පිරිසක් සහභාගී වීමට නියමිතය. ",
    "URL": "https://sinhala.news.lk//news/world-2/item/28242-158",
    "Category": "president_parliament_prime_minister"
}