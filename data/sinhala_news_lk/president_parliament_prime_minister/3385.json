{
    "Source": "https://sinhala.news.lk",
    "Timestamp": " ජූලි 28, 2017",
    "Headline": "“තුන්බිය” වේදිකාගත වෙයි",
    "News Content": "මහාචාර්ය ආරියරත්න කලුආරච්චි මහතාගේ “තුන්බිය” ප‍්‍රාසාංගික මුද්‍රා නාට්‍යය වේදිකාගත කිරීමේ උත්සවය ඊයේ (27) පස්වරුවේ කොළඹ නෙළුම් පොකුණ රඟහලේ දී පැවැත්වුණු අතර එහි ප‍්‍රධාන ආරාධිත අමුත්තා ලෙස ජනාධිපති මෛත්‍රීපාල සිරිසේන මැතිතුමා එක් විය.\nදශක දෙකකට පමණ පසුව ලංකාවේ බිහිවූ ප‍්‍රථම ප‍්‍රාසාංගික මුද්‍රා නාට්‍යය මෙය වන අතර නෙළුම් පොකුණ රඟහලේ වේදිකාගත කෙරුණු ප‍්‍රථම ප‍්‍රසාංගික මුද්‍රා නාට්‍යය ද මෙය වීම විශේෂත්වයකි. සංස්කෘතික කටයුතු දෙපාර්තමේන්තුව විසින් මෙය සංවිධානය කර තිබුණි. අමාත්‍යවරුන් වන එස්.බී. නාවින්න, එස්.බී. දිසානායක, සංස්කෘතික කටයුතු දෙපාර්තමේන්තුවේ අධ්‍යක්ෂ අනුෂා ගෝකුළ යන මහත්ම මහත්මීන් ඇතුළු පිරිසක් මෙම අවස්ථාවට එක්ව සිටියහ. ",
    "URL": "https://sinhala.news.lk//news/world-2/item/24256-2017-07-28-08-38-13",
    "Category": "president_parliament_prime_minister"
}