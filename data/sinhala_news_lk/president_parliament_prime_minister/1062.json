{
    "Source": "https://sinhala.news.lk",
    "Timestamp": " අගෝස්තු 20, 2015",
    "Headline": "ස්වරා මුඛර්ජි මැතිණියගේ අභාවය පිළිබඳ ජනපති ශෝකය",
    "News Content": "ඉන්දීය ජනාධිපති ප‍්‍රනාබ් මුඛර්ජි මැතිතුමාගේ බිරිද වන ස්වරා මුඛර්ජි මැතිණියගේ අභාවය පිළිබඳ ජනාධිපති මෛතී‍්‍රපාල සිරිසේන මැතිතුමා සිය බලවත් ශෝකය ප‍්‍රකාශ කරයි.\nඉන්දීය ජනාධිපති ප‍්‍රනාබ් මුඛර්ජි මැතිතුමා වෙත විශේෂ ශෝක පණිවිඩයක් නිකුත් කරමින් ජනාධිපතිතුමා මෙලෙස සිය ශෝකය ප‍්‍රකාශ කළ අතර ඉන්දීය ජනතාවට සහ ස්වරා මුඛර්ජි මැතිණියගේ පවුලේ සාමාජිකයින්ට ශී‍්‍ර ලංකා රජය සහ ජනතාව වෙනුවෙන් සාතිශය සංවේගය පළකරන බව එහි සඳහන් කර තිබේ. ස්වරා මුඛර්ජි මැතිණියගේ අභාවයෙන් ශෝකයට පත් සියලුදෙනා සමඟ තමාද එක්වන බව සිය පණිවිඩයේ වැඩිදුරටත් සඳහන් කරන ජනාධිපතිතුමා එතුමිය, මුඛර්ජි මැතිතුමාටත් පුතුන් දෙදෙනා ඇතුළු දියණියටත් ඉමහත් ශක්තියක් වූ බවද සිහිපත් කරයි. ",
    "URL": "https://sinhala.news.lk//news/world-2/item/13040-2015-08-20-10-16-20",
    "Category": "president_parliament_prime_minister"
}