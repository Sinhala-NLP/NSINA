{
    "Source": "https://sinhala.news.lk",
    "Timestamp": " නොවැම්බර් 03, 2014",
    "Headline": "නව සමූපකාර රක්ෂණ මන්දිරය ජනපති අතින් විවෘත කෙරේ",
    "News Content": "සමූපකාර රක්ෂණ සමාගමේ නව ගොඩනැගිල්ල වන සමූපකාර රක්ෂණ මන්දිරය අද (03) පෙරවරුවේ ජනාධිපති මහින්ද රාජපක්ෂ මැතිතුමා අතින් විවෘත කෙරිණි.\nකොළඹ 14, ග්‍රෑන්ඩ්පාස් හි අංක 74/5 දරන ස්ථානයේ පිහිටි සිව්මහල් සමූපකාර රක්ෂණ මන්දිරය විවෘත කළ ජනාධිපතිතුමා එහි සමරු සටහන් පොතේ සමරු සටහනක් ද තැබීය. සමූපකාර සේවාවට කළ මෙහෙවර අගයා ජනාධිපතිතුමා වෙත විශේෂ සමරු තිළිණයක් ද ප්‍රදානය කෙරිණි.ජ්‍යෙෂ්ඨ අමාත්‍ය ඒ.එච්.එම්. ෆවුසි, සමූපකාර හා අභ්‍යන්තර වෙළෙඳ කටයුතු අමාත්‍ය ජොන්ස්ටන් ප්‍රනාන්දු, රක්ෂණ සමාගමේ සභාපති ඩබ්. ලලිත් ඒ. පීරිස් යන මහත්වරු මේ අවස්ථාවට එක්ව සිටියහ.NDH/pmu_pix by Sudath Silva     ",
    "URL": "https://sinhala.news.lk//news/world-2/item/6918-2014-11-03-16-40-04",
    "Category": "president_parliament_prime_minister"
}