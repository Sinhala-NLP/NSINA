{
    "Source": "https://sinhala.news.lk",
    "Timestamp": " ජූලි 22, 2016",
    "Headline": "රියෝ ඔලිම්පික් කී‍්‍රඩා උළෙලට යන කී‍්‍රඩක කී‍්‍රඩිකාවන් ජනපතිගෙන් සුභාශිංසන",
    "News Content": "බ‍්‍රසීලයේ පැවැත්වෙන 2016 රියෝ ඔලිම්පික් කී‍්‍රඩා උළෙල සඳහා ශී‍්‍ර ලංකාව නියෝජනය කරමින් පිටත්ව යන කී‍්‍රඩක කී‍්‍රඩිකාවන් පිරිස ඊයේ (21) ජනාධිපති නිල නිවසේදී ජනාධිපති මෛතී‍්‍රපාල සිරිසේන මහතා හමු වූහ.\nකී‍්‍රඩික කී‍්‍රඩිකාවන් සමඟ සුහද කතා බහක නිරත වූ ජනාධිපතිතුමා ඔවුන්ට සිය සුභාශිංසන පළ කළ අතර මාතෘ භූමිය වෙනුවෙන් ජයග‍්‍රහණ අත් කර ගැනීම සඳහා ආශිර්වාදය ද පළ කළේය. ලබන මස 05 වන දින සිට 21 වන දින දක්වා, දින 17 ක කාලයක් පුරා රටවල් 206 ක් නියෝජනය කරන කී‍්‍රඩක කී‍්‍රඩිකාවන් 10,500 ක ගේ සහභාගිත්වයෙන් බ‍්‍රසීලයේ ප‍්‍රධාන නගරයක් වන රියෝ ද ජෙනේයිරෝ නගරයේදි 2016 ඔලිම්පික් කී‍්‍රඩා උළෙල පැවැත්වේ. ඔලිම්පික් 2016 උළෙල රන්, රිදී, ලෝකඩ වශයෙන් පදක්කම් කට්ටල 306 කින් හා ඔලිම්පික් කී‍්‍රඩා 28 කින් සමන්විත වේ. එමෙන්ම වර්ෂ 1924 න් පසු රග්බි කී‍්‍රඩාව හා වර්ෂ 1904 න් පසු ගොල්ෆ් කී‍්‍රඩාව නැවත මෙවර ඔලිම්පික් තරගාවලියට එක්වීම විශේෂත්වයකි. මෙවර ගී‍්‍රෂ්ම ඔලිම්පික් තරගාවලියට ශී‍්‍ර ලංකාව නියෝජනය කරමින් කී‍්‍රඩක කී‍්‍රඩිකාවන් 09 දෙනෙක්, කී‍්‍රඩා ඉසව් 08 ක් සඳහා සුදුසුකම් ලබා ඇත. ශී‍්‍ර ලාංකික කී‍්‍රඩක කී‍්‍රඩිකාවන් සිය දස්කම් ඔස්සේ මැරතන් (පිරිමි හා කාන්තා), හෙල්ල විසිකිරීම (පිරිමි), බැට්මින්ටන්, ජූඩෝ, බර ඉසිලිීම, පිහිනුම් හා ඉලක්කයට වෙඩි තැබීම යන ඉසව් හරහා සිය මව් රටට කීර්තියක් අත්කරදීමට අපේක්ෂාවෙන් සිටි. 2016 ඔලිම්පික් කී‍්‍රඩා උළෙල සැමරීම වෙනුවෙන් නව සමරු මුද්දර 04 ක් සහ මුල් දින කවරයක් තැපැල් දෙපාර්තමේන්තුව මගින් එළිදක්වා ඇති අතර එහි පළමු මුද්දරය සහ මුල් දින කවරය ජනාධිපතිතුමා වෙත පිළිගැන්වීමද මෙහිදී සිදු විය. මෙම සමරු මුද්දර රු 8.00, රු 10.00, රු 35.00 සහ රු 50.00 වටිනාකම්වලින් යුක්තය. කී‍්‍රඩා අමාත්‍ය දයාසිරි ජයසේකර, තැපැල් සේවා අමාත්‍ය අබ්දුල් හලීම් යන මහත්වරුන් ද, ජාතික ඔලිම්පික් කමිටුවේ සභාපති හේමසිරි ප‍්‍රනාන්දු මහතා ඇතුළු නිලධාරිහු මෙම අවස්ථාවට එක්ව සිටියහ. ",
    "URL": "https://sinhala.news.lk//news/world-2/item/18723-2016-07-22-05-32-21",
    "Category": "president_parliament_prime_minister"
}