{
    "Source": "https://sinhala.news.lk",
    "Timestamp": " දෙසැම්බර් 01, 2016",
    "Headline": "නව කියුබානු තානාපතිනිය අක්ත පත‍්‍ර භාර දෙයි",
    "News Content": "ශී‍්‍ර ලංකාවට පත්ව ආ නව කියුබානු තානාපතිනි Juana Elena Ramos Rodriguez මහත්මිය අද (01) පෙරවරුවේ ජනාධිපති කාර්යාලයේ දී ජනාධිපති මෛතී‍්‍රපාල සිරිසේන මැතිතුමා වෙත සිය අක්ත පත‍්‍ර භාර දුන්නාය.\n කියුබානු හිටපු නායක ෆිදෙල් කැස්ත්‍රෝ මහතාගේ අභාවය වෙනුවෙන් තානාපතිනිය වෙත සිය ශෝකය පළ කළ ජනාධිපතිතුමා ලෝක ප‍්‍රසිද්ධ ජන නායක ෆිදෙල් කැස්ත්‍රෝ මහතා පිළිබඳ අතීත මතක සටහන් ද සිහිපත් කළේය. කියුබාව ශී‍්‍ර ලංකාවේ හොඳ මිතුරෙකු වන අතර ජාත්‍යන්තර තලයේ දී කියුබාව නිරන්තරයෙන් ශී‍්‍ර ලංකාව වෙනුවෙන් පෙනී සිටිමින් දැක්වූ සහය පිළිබඳව ද ජනාධිපතිතුමා මෙහිදි සිය ස්තූතිය පුද කර සිටියේය. නව තානාපතිනිය යටතේ කියුබානු ශී‍්‍ර ලංකා සබඳතා නව ප‍්‍රවේශයකට පැමිණෙනු ඇති බවට ද ජනාධිපතිතුමා මෙහිදී විශ්වාසය පළ කළේය. ",
    "URL": "https://sinhala.news.lk//news/world-2/item/20643-2016-12-01-10-38-42",
    "Category": "president_parliament_prime_minister"
}