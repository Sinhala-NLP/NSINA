{
    "Source": "https://sinhala.news.lk",
    "Timestamp": " ඔක්තෝබර් 30, 2015",
    "Headline": "නොරිටාකේ පෝසිලේන් සමාගමේ නවතම නිෂ්පාදනයේ පළමු කට්ටලය ජනපතිට",
    "News Content": "නොරිටාකේ ලංකා පෝසිලේන් සමාගම විසින් නිෂ්පාදනය කරන ලද නවතම පිඟන් කෝප්ප කට්ටලයක් ඊයේ (29) පස්වරුවේ ජනාධිපති කාර්යාලයේ දී ජනාධිපති මෛත්‍රීපාල සිරිසේන මැතිතුමා වෙත පිළිගැන්වීය.\n නොරිටාකේ සමාගම සෑම වසරක ම සිදුකරන සිය නවතම නිෂ්පාදනයේ පළමු කට්ටලය මෙලෙස ජනාධිපතිවරයා වෙත පිළිගන්වනු ලබයි. නොරිටාකේ ලංකා පෝසිලේන් සමාගමේ සභාපති ටඩාෂි ඔගුරා (Tadashi Ogura), උප සභාපති සහ කළමනාකාර අධ්‍යක්ෂ යොෂනරි ෂීමායා, එම සමාගමේ උපදේශක නිමල් පෙරේරා යන මහත්වරු ඇතුළු පිරිසක් මෙම අවස්ථාවට එක්ව සිටියහ. ඡායාරූප : සුදත් සිල්වා - ජනාධිපති මාධ්‍ය අංශය ",
    "URL": "https://sinhala.news.lk//news/world-2/item/14296-2015-10-30-03-20-35",
    "Category": "president_parliament_prime_minister"
}