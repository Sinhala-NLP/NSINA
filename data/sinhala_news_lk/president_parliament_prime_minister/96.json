{
    "Source": "https://sinhala.news.lk",
    "Timestamp": " ජූලි 25, 2017",
    "Headline": "විදේශ විනිමය පනත් කෙටුම්පත සම්මතයි - පළමුවරට විද්‍යුත් ඡන්ද ක්‍රමය භාවිත කරයි",
    "News Content": "විදේශ විනිමය පනත් කෙටුම්පත අද (25) පාර්ලිමේන්තුවේ දී සංශෝධිත ආකාරයෙන් වැඩි ඡන්දයෙන් සම්මත වූ බව කතානායක කරූ ජයසූරිය මහතා ප්‍රකාශ කළේ ය.\nපනත් කෙටුම්පතට පක්ෂව  ඡන්ද 96 ක් ද විපක්ෂව  ඡන්ද 18ක් ද  ලැබිණි.පාර්ලිමේන්තුවේ විද්‍යුත් ක්‍රමයට ඡන්දය විමසනු ලැබූ පළමු අවස්ථාව මෙය වීමද විශේෂත්වයකි. ඒ අනුව මන්ත්‍රීවරුන් විසින් සිය ඡන්දය විද්‍යුත් ක්‍රමයට භාවිතා කිරීම සිදු කළේ ය. ඡන්දය භාවිතා කිරීමේ දී ඒ සඳහා සහාය වීමට පාර්ලිමේන්තු කාර්යමණ්ඩලය ද කටයුතු කළේ ය. ",
    "URL": "https://sinhala.news.lk//news/world-2/item/24194-2017-07-25-13-29-44",
    "Category": "president_parliament_prime_minister"
}