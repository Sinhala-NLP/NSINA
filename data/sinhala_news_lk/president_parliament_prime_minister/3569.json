{
    "Source": "https://sinhala.news.lk",
    "Timestamp": " අගෝස්තු 05, 2015",
    "Headline": "කොළඹ සහ පේරාදෙණිය විශ්වවිද්‍යාල සඳහා නව උප කුලපතිවරුන් දෙදෙනෙකුට පත්වීම්",
    "News Content": "කොළඹ සහ පේරාදෙණිය විශ්වවිද්‍යාල සඳහා නව උප කුලපතිවරුන් දෙදෙනෙකු ජනාධිපති මෛත්‍රිපාල සිරිසේන මැතිතුමා අතින් අද (05) පෙරවරුවේ සිය පත්වීමි ලිපි ලබාගත්හ.\n කොළඹ විශ්ව විද්‍යාලයේ උප කුලපතිවරයා ලෙස මහාචාර්ය ලක්ෂ්මන් දිසානායක මහතා ද පේරාදෙණිය විශ්ව විද්‍යාලයේ උප කුලපතිවරයා ලෙස මහාචාර්ය උපුල් දිසානායක මහතා ද මෙලෙස ජනාධිපතිවරයා අතින් පත්වීම් ලිපි ලැබූහ. ජනාධිපති ලේකම් කාර්යාලයේ දී මෙම පත්වීම් ප්‍රදානය සිදුවූ අතර මෙම අවස්ථාවට ජනාධිපති ලේකම් පී.බී.අබේකෝන් මහතාද එක්විය.  ",
    "URL": "https://sinhala.news.lk//news/world-2/item/12783-2015-08-05-08-50-19",
    "Category": "president_parliament_prime_minister"
}