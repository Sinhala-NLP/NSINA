{
    "Source": "https://sinhala.news.lk",
    "Timestamp": " මාර්තු 19, 2015",
    "Headline": "සුරාබදු දෙපාර්තමේන්තුවේ ආදායම 120%කින් ඉහළට",
    "News Content": "එතනෝල් ව්‍යාපාරයට මන්ත්‍රීවරුන් සිව් දෙනකු සම්බන්ධ වී ඇතැයි මුදල් අමාත්‍යවරයා පාර්ලිමේන්තුවේදී කළ ප්‍රකාශය, විපක්ෂය විසින් හැකි නම් ප්‍රතික්ෂේප කරන්නැයි අග්‍රාමාත්‍ය රනිල් වික්‍රමසිංහ මහතා  අද (19) පාර්ලිමේන්තුවේ දී පැවසීය.\nදේශපාලනඥයන්ට මින්පසු බලපත් නොදෙන ප්‍රකාශ කළ අග්‍රාමාත්‍යවරයා, වැඩිපුර බදු පැනවීමට ද කටයුතු යොදන බවත් කීය. පත්කළ මන්ත්‍රී අනුර කුමාර දිසානායක මහතා වාචික පිළිතුරු අපේක්ෂාවෙන් මුදල් අමාත්‍ය රවී කරුණානායක මහතාගෙන් ඇසූ පැනයකට පිළිතුරු දෙමින් අමාත්‍යවරයා ප්‍රකාශ කළේ,   මන්ත්‍රීවරුන් සිව්දෙනකු ඍජුවම එතනෝල් ව්‍යාපාරයට සම්බන්ධ බවය .මෙම මන්ත්‍රීවරුන් බදු නොගෙවා මෙම ව්‍යාපාරයේ යෙදී ඇතැයි පැවසූ මුදල් අමාත්‍යවරයා, පසුගිය ජනවාරි 08 වැනිදායින් පසු එවැනි වංචනික ක්‍රියා නතරවීම නිසා සුරාබදු දෙපාර්තමේන්තුවේ ආදායම සියයට එකසිය විස්සකින් වැඩි වී ඇතැයිද කීය.ඒ අනුව රුපියල් බිලියන 4කින් ආදායම වැඩි වී ඇතැයි මුදල් අමාත්‍ය රවී කරුණානායක මහතා සඳහන් කළේය.මෙය ෆැමිලි ගැහිල්ලක් බව පත්කළ මන්ත්‍රී අනුර කුමාර දිසානායක මහතා කීවේය. ",
    "URL": "https://sinhala.news.lk//news/world-2/item/10208-120",
    "Category": "president_parliament_prime_minister"
}