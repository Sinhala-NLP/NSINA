{
    "Source": "https://sinhala.news.lk",
    "Timestamp": " අප්‍රේල් 16, 2014",
    "Headline": "ජනාධිපතිතුමා, කතානායකතුමාගෙන් ආශිර්වාද ලබා ගනී",
    "News Content": "හෙළ සිංහල චාරිත‍්‍රවලට මුල් තැන දෙමින් අලුත් අවුරුද්ද උදා වූ දා වීරකැටියේ මැදමුලන නිවසට ගිය ජනාධිපතිතුමා චාරිතානුකූලව සිය වැඩිමහල් සොහොයුරා වන කතානායක චමල් රාජපක්ෂ මහතාට බුලත් හුරුළු පිළිගන්වා ආශිර්වාද ලබා ගත්තේය.\nජනාධිපති ආර්යා ශිරන්ති වික‍්‍රමසිංහ රාජපක්ෂ මැතිණිය, පාර්ලිමේන්තු මන්ත්‍රී නාමල් රාජපක්ෂ මහතා ඇතුළු පවුලේ සැම ජනාධිපතිතුමා සමඟ එක් ව සිටියහ.මැදමුලන ප‍්‍රදේශවාසී ජනතාව ද නිවසට පැමිණ සිටි අතර ඔවුන් සමඟ සුහද කතා බහක නිරත වූ ජනාධිපතිතුමා ඔවුන්ට ද අලුත් අවුරුදු සුබපැතුම් පිරිනැමුවේය. NDH/pmu ",
    "URL": "https://sinhala.news.lk//news/world-2/item/599-2014-04-16-05-29-49",
    "Category": "president_parliament_prime_minister"
}