{
    "Source": "https://sinhala.news.lk",
    "Timestamp": " දෙසැම්බර් 14, 2016",
    "Headline": "තෙදින නිල සංචාරයක් සඳහා ජනපති මැලේසියාවට",
    "News Content": "මැලේසියානු රජයේ නිල ආරාධනාවකට අනුව ජනාධිපති මෛත‍්‍රීපාල සිරිසේන මැතිතුමා හෙට (15) පස්වරුවේ මැලේසියාව බලා දිවයිනෙන් පිටත්ව යාමට නියමිතය.\nශ‍්‍රී ලංකා මැලේසියානු තානාපති සබඳතා අරඹා වසර 60 ක් සපිරීම නිමිත්තෙන් පැවැත්වෙන සැමරුම් උළෙල, සංස්කෘතික ප‍්‍රසංග හා ආහාර ප‍්‍රදර්ශනයක් නැරඹීමට ද ජනාධිපතිතුමා මෙහිදී එක්වනු ඇත. මේ අතර මෙම සංචාරයේදී දෙරටට වැදගත් නව වෙළෙඳ ආයෝජන අවස්ථා දියුණු කිරීමේ ද්වි පාර්ශික ගිවිසුම් කිහිපයකට ද එළැඹීමට නියමිතයි. මෙම නිල සංචාරයේදී ජනාධිපතිතුමා දෙරට අතර පවත්නා සබඳතා වර්ධනය කරගැනීමේ අපේක්ෂාවෙන් මැලේසියානු රජු හා අගමැතිවරයා හමුවී සාකච්ඡා පවත්වනු ඇත. ",
    "URL": "https://sinhala.news.lk//news/world-2/item/20857-2016-12-14-05-36-31",
    "Category": "president_parliament_prime_minister"
}