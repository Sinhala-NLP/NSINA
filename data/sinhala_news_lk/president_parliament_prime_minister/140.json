{
    "Source": "https://sinhala.news.lk",
    "Timestamp": " දෙසැම්බර් 16, 2015",
    "Headline": "ජනපති වතිකානයේ ශාන්ත බැසිලිකා දේවස්ථානය නැරඹීමට එක්වෙයි",
    "News Content": "ශුද්ධෝත්තම ෆ‍්‍රැන්සිස් පාප් වහන්සේගේ විශේෂ ආරාධනාවක් මත වතිකානයේ නිල සංචාරයක නිරත වන ජනාධිපති මෛත‍්‍රීපාල සිරිසේන මැතිතුමා සිය දෙදින නිල සංචාරයේ තවත් සුවිශේෂී අවස්ථාවකට එක්වෙමින් ඊයේ (15) ශාන්ත බැසිලිකා දේවස්ථානය නැරඹීමේ චාරිකාවක නිරත විය.\nකතෝලික ජනතාවගේ පූජනීය වන්දනාවට පාත‍්‍රවන ශාන්ත බැසිලිකා දේවස්ථානය පෞරාණික චිත‍්‍ර සහ මූර්ති නිර්මාණයන්ගෙන් සමන්විත වන අතර එම කලා නිර්මාණ නැරඹීමට ලැබීම දුලබ අවස්ථාවක් ලෙස සැලකේ. ජනාධිපතිතුමා සමග ශ‍්‍රී ලංකා නියෝජිත පිරිස ද මෙම අවස්ථාවට සහභාගී වූහ. ජනාධිපතිතුමාගේ දෙදින රෝම නිල සංචාරය ඊයේ (15) නිමාවට පත් විය. ",
    "URL": "https://sinhala.news.lk//news/world-2/item/15304-2015-12-16-04-50-41",
    "Category": "president_parliament_prime_minister"
}