{
    "Source": "https://sinhala.news.lk",
    "Timestamp": " ඔක්තෝබර් 07, 2015",
    "Headline": "තේ කර්මාන්තය නව වෙළඳපොලක් සොයා යා යුතුයි",
    "News Content": "තේ කර්මාන්තය සඳහා දීර්ග කාලීන විසදුම්වලට යා යුතු බවත් සාම්ප්‍රදායික අපනයන රටවලට සීමා නොවී නව වෙළඳපොලක් සොයා යා යුතු බව පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා පවසයි.\nඅමාත්‍යවරයා අද (07) මේ බව ප්‍රකාශ කළේ, පාර්ලිමේන්තු මන්ත්‍රී දිනේෂ් ගුණවර්ධන මහතා විසින් ගෙනා සභාව කල්තබන අවස්ථාවේ යෝජනාවේ විවාදයට අඳහස් දක්වමිනි.තේ කර්මාන්තයේ අර්බුද කාලයේ දී රජයක් ලෙස අනිවාර්යෙන් ම මැදිහත් වෙනවා.අතිගරු ජනාධිපතිතුමා, අග්‍රාමාත්‍යතුමා, වැවිලි කර්මාන්ත අමාත්‍යතුමා, ඇතුළු රජය මෙය හොඳින් තේරුම්ගෙන තිබෙනවා.තේ කර්මාන්තයේ අර්බුද තිබෙන විට එක්සත් ජාතික පක්ෂ රජය බලය සිටියදී සැමවිටම මැදිහත් වී තිබෙනවා.තේ කර්මාන්තය සංවර්ධනයට විශාල දායකත්වයක් සපයන අංශයක්.තේ කර්මාන්තය දිස්ත්‍රික්ක 12ක ව්‍යාප්ත වී තිබෙනවා.තේ හෙක්ටයාර් 1,88,000ක් ව්‍යාප්තව තිබෙනවා.රැකියා ලක්ෂ 15කට වැඩියි.තේ නිෂ්පාදනයේ සියයට 73%ක් නිෂ්පාදනය කරන්නේ කුඩා තේ වතු හිමියන්.වසරකට තේ කිලෝ මිලියන 340ක් රට තුළ නිෂ්පාදනය කරනවා.තේ අර්බුදය ඇති වී තිබෙන්නේ ලෝක වෙළඳපොළ තුළයි.රජය මේ පිළිබඳව අවධානය යොමු කර තිබෙනවා යැයි ද අමාත්‍යවරයා වැඩිදුරටත් පැවසී ය. ",
    "URL": "https://sinhala.news.lk//news/world-2/item/13886-2015-10-07-10-50-46",
    "Category": "president_parliament_prime_minister"
}