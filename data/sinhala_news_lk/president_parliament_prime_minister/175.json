{
    "Source": "https://sinhala.news.lk",
    "Timestamp": " නොවැම්බර් 24, 2014",
    "Headline": "ආණ්ඩු පක්ෂයේ ප්‍රධාන සංවිධායකවරුන් ලෙස මෙතෙක් සේවය කළ මැතිවරුන්ගේ ඡායාරූප නිරාවරණය කරයි",
    "News Content": "ආණ්ඩු පක්ෂයේ ප්‍රධාන සංවිධායකවරුන් ලෙස පාර්ලිමේන්තුවට සේවය කළ මැතිඇමතිවරුන් 15 දෙනෙකුගේ ඡායාරූප නිරාවරණය කිරීමේ උත්සවයක් අද (24) පාර්ලිමේන්තුවේ ආණ්ඩු පක්ෂ ප්‍රධාන සංවිධායක කාර්යාලයේ දී පැවැත්විණි.\nමෙහිදී 1947 නියෝජිත මන්ත්‍රී මණ්ඩලයේ අර්.එස්.එස්. ගුණවර්ධන මහතාගේ සිට 2008 හයවැනි පාර්ලිමේන්තුවේ ජෙයරාජ් ප්‍රනාන්දුපුල්ලේ මහතා දක්වා සේවය කළ ආණ්ඩු පක්ෂ ප්‍රධාන සංවිධායකවරුන්ගේ ඡායාරූප නිරාවරණය කිරීම කතානායක චමල් රාජපක්ෂ මහතා විසින් සිදු කරන ලදී. වත්මන් ආණ්ඩු පක්ෂ ප්‍රධාන සංවිධායක අමාත්‍ය දිනේෂ් ගුණවර්ධන මහතාගේ ආරාධනයෙන් පාර්ලිමේන්තුවේ නියෝජ්‍ය කතානායක, නියෝජ්‍ය කාරක සභා සභාපති විපක්ෂයේ ප්‍රධාන සංවිධායක ජෝන් අමරතුංග මහත්වරු ද පාර්ලිමේන්තු මහ ලේකම් ධම්මික දසනායක මහතා ඇතුළු කාර්ය මණ්ඩලය ද මේ අවස්ථාවට එක් ව සිටියහ. HC/NDH ",
    "URL": "https://sinhala.news.lk//news/world-2/item/7789-2014-11-24-10-50-52",
    "Category": "president_parliament_prime_minister"
}