{
    "Source": "https://sinhala.news.lk",
    "Timestamp": " සැප්තැම්බර් 02, 2014",
    "Headline": "නියඟයෙන් පීඩාවට පත් ජනතාවට ජලය සහ සහන සැපයීමට ජනපතිගෙන් උපදෙස්",
    "News Content": "නියඟයෙන් පීඩාවට පත් ප්‍රදේශවල ජනතාවට අවශ්‍ය ජල ලබාදීමට රජය ක්‍රියාත්මක කර ඇති වැඩපිළිවෙළ කඩිනම් කෙරේ.\n නියඟයෙන් පීඩාවට පත් මොනරාගල දිස්ත්‍රික්කයේ ජනතාවට ජලය සැපයීමේ කටයුතු ඊයේ (01) දවස පුරා ක්‍රියාත්මක කෙරුණු අතර ජනාධිපති මහින්ද රාජපක්ෂ මැතිතුමා එම කටයුතු පෞද්ගලිකව ම සොයා බැලීය. නියඟයෙන් තවදුරටත් පීඩාවට පත් ජනතාවට අවශ්‍ය මූල්‍යමය හා ද්‍රව්‍යමය සහන තවදුරටත් සලසන ලෙස ද ජනාධිපතිතුමා අදාළ අංශ වෙත උපදෙස් දී තිබේ. එම ජනතාවට අවශ්‍ය වියළි සලාක මෙන් ම මූල්‍යමය සහයෝගයන් සොයා බලා නිසි පරිදි ලබාදෙන ලෙස ආර්ථික සංවර්ධන අමාත්‍යවරයාට මෙන් ම මුදල් අමාත්‍යංශයේ ලේකම්වරයා වෙත ජනාධිපතිතුමා පසුගිය දා උපදෙස් දුන්නේය. නියඟය පවතින යාල සහ අනෙක් සත්ත්ව උද්‍යානවල ජීවත්වන වන සතුන් ආරක්ෂා කරගැනීම සඳහා විශේෂ වැඩපිළිවෙළක් ක්‍රියාත්මක කරන ලෙස ද වනජීවි අමාත්‍යංශයට උපදෙස් දී ඇත. DB    ",
    "URL": "https://sinhala.news.lk//news/world-2/item/4692-2014-09-02-08-59-04",
    "Category": "president_parliament_prime_minister"
}