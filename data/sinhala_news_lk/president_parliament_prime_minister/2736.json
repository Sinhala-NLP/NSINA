{
    "Source": "https://sinhala.news.lk",
    "Timestamp": " නොවැම්බර් 27, 2014",
    "Headline": "ජනපති හා පකිස්තාන් අගමැති නේපාලයේ දී හමුවේ",
    "News Content": "නේපාලයේ කත්මන්ඩු නුවර පැවැත්වෙන 18 වැනි සාර්ක් සමුළුවට සහභාගිවී සිටින ජනාධිපති මහින්ද රාජපක්ෂ මැතිතුමා ඒ අතරවාරයේ දී ඊයේ (26) පකිස්තාන් අග්‍රාමාත්‍ය නවාස් ෂරීෆ් (Nawaz Sharif) මහතා හමුවිය.\n මෙහිදී දෙරටේ නායකයන් ද්විපාර්ශවික සහයෝගිතාව තරකරගැනීම සම්බන්ධයෙන් මෙන් ම ත්‍රස්තවාදී තර්ජන හමුවේ තම කලාපය ආරක්ෂා කරගැනීම සම්බන්ධයෙන් ද සාකච්ඡා පැවැත්විය. විදේශ කටයුතු අමාත්‍ය මහාචාර්ය ජී.එල්. පීරිස්, විදේශ කටයුතු අමාත්‍යංශයේ අධීක්ෂණ මන්ත්‍රී සජින් ද වාස් ගුණවර්ධන, විදේශ කටයුතු අමාත්‍යංශයේ ලේකම් ෂෙනුකා සෙනවිරත්න මහත්ම මහත්මීහු සහ නේපාලයේ ශ්‍රී ලංකා තානාපති ඩබ්.එම්. සෙනවිරත්න මහත්වරු මෙම අවස්ථාවට සහභාගි වූහ. DB ",
    "URL": "https://sinhala.news.lk//news/world-2/item/7875-2014-11-27-03-50-58",
    "Category": "president_parliament_prime_minister"
}