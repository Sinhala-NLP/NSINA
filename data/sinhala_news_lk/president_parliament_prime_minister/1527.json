{
    "Source": "https://sinhala.news.lk",
    "Timestamp": " අගෝස්තු 06, 2014",
    "Headline": "සාගර විශ්වවිද්‍යාලය පිහිටුවීමේ පනත් කෙටුම්පත පාර්ලිමේන්තුවට",
    "News Content": "ශ්‍රී ලංකා සාගර විශ්වවිද්‍යාලය පිහිටුවීම සඳහා වූ පනත් කෙටුම්පත ආණ්ඩු පක්ෂයේ ප්‍රධාන සංවිධායක, අමාත්‍ය දිනේෂ් ගුණවර්ධන මහතා අද (06) පාර්ලිමේන්තුවට ඉදිරිපත් කරන ලදී.\nයෞවන කටයුතු හා නිපුණතා සංවර්ධන ඇමැතිවරයා වෙනුවෙන් මෙම පනත් කෙටුම්පත දිනේෂ් ගුණවර්ධන මහතා ඉදිරිපත් කළේය.දැනට ක්‍රියාත්මක වන ජාතික ධීවර හා නාවික ඉංජිනේරු ආයතනය විශ්වවිද්‍යාල මට්ටමට උසස් කර පවත්වාගෙන යෑම හා පරිපාලනය කිරීමද එහි උසස් අධ්‍යාපනය සඳහා සකස් කරන පාඨමාලා සඳහා පහසුකම් සැලසීමේදී අවශ්‍ය නෛතික පහසුකම් සැලසීම ද මේ පනත් කෙටුම්පතෙන් සිදු කෙරේ.සාගර විශ්වවිද්‍යාලය පිහිටුවීමෙන් පසු දැනට ක්‍රියාත්මක ජාතික ධීවර හා නාවික ඉංජිනේරු ආයතනය ස්ථාපිත කළ ඊට අදාළ 1999 අංක 36 දරන පනත ඉවත් කෙරෙනු ඇත. NDH/HC  ",
    "URL": "https://sinhala.news.lk//news/world-2/item/3693-2014-08-06-10-48-49",
    "Category": "president_parliament_prime_minister"
}