{
    "Source": "https://sinhala.news.lk",
    "Timestamp": " මැයි 20, 2014",
    "Headline": "සන්නද්ධ හමුදාවල සියලුම සාමාජිකයන් සක්‍රීය සේවයට",
    "News Content": "ශ්‍රී ලංකාවේ සන්නද්ධ හමුදාවල සියලුම සාමාජිකයන් දිවයිනේ සියලුම පරිපාලන දිස්ත්‍රික්ක තුළ සක්‍රීය සේවය සඳහා සේනාධිනායක, ජනාධිපති මහින්ද රාජපක්ෂ මැතිතුමා විසින් කැඳවනු ලැබ ඇති බව අද (20) පාර්ලිමේන්තුවට නියෝජ්‍ය කතානායක චන්දිම වීරක්කොඩි මහතා දැනුම් දෙන ලදී.\nඅද පාර්ලිමේන්තුව ආරම්භයේ දී ජනාධිපතිතුමාගේ නිවේදන යටතේ; ජනාධිපතිතුමා විසින් (40 වැනි අධිකාරිය වූ) මහජන ආරක්ෂක පනතේ 12 වැනි වගන්තිය යටතේ මෙම ප්‍රකාශනය නිකුත් කරන ලද බව නිවේදනය කෙරිණි.ත්‍රස්තවාදය සහ යම් මහජන කැළඹීමක් වැළැක්වීම සහ මැඬ පැවැත්වීම පිණිස මෙම ප්‍රකාශනය නිකුත් කරන බව එම නිවේදනයේ සඳහන් වේ.HC/NDH ",
    "URL": "https://sinhala.news.lk//news/world-2/item/1306-2014-05-20-08-18-38",
    "Category": "president_parliament_prime_minister"
}