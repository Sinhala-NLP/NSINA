{
    "Source": "https://sinhala.news.lk",
    "Timestamp": " සැප්තැම්බර් 11, 2015",
    "Headline": "\" අපි වෙනුවෙන් අපි \" මහනුවර දෙවන අදියර රණවිරු අයිතියට",
    "News Content": "\" අපි වෙනුවෙන් අපි \" රණවිරු නිවාස ව්‍යාපෘතියේ මහනුවර දිස්ත්‍රික්කයේ දෙවන අදියර යටතේ ඉදිකෙරුණු නිවාසවල යතුරු ප්‍රදානය සහ අර්ධ නිවාසලාභීන් සඳහා ලිපි ප්‍රදානය කිරීමේ උත්සවය ඊයේ (10) පස්වරුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොළඹ ආරක්ෂක සේවා විද්‍යාල ශ්‍රවණාගාරයේ දී පැවැත්විණි.\n අනතුරුව ජනාධිපතිතුමා උත්සවයට එක්වූ අතර රණවිරුවන් 90 දෙනෙකු වෙනුවෙන් ඉදි කළ නිවාසවල යතුරු ප්‍රදානය සංකේතවත් කරමින් රණවිරුවන් කිහිප දෙනෙකුට යතුරු ප්‍රදානය කිරීමට එක් විය. අර්ධ නිවාස ව්‍යාපෘතිය යටතේ ඉදිකළ නිවාස 10 කට අදාළ ලිපි ද මෙහිදී ප්‍රදානය කෙරිණි. අමාත්‍ය ෆයසර් මුස්තාපා මහතා ද, ආරක්ෂක මාණ්ඩලික ප්‍රධානී එයාර් චීෆ් මාර්ෂල් කෝලිත ගුණතිලක මහතා ඇතුළු ත්‍රිවිධ හමුදාපතිවරුන් ද, පොලිස්පති ඇතුළු ආරක්ෂක අංශ ජ්‍යෙෂ්ඨ නියෝජිතයෝ මීට එක්ව සිටියහ. ඡායාරූප - ජනාධිපති මාධ්‍ය අංශය ",
    "URL": "https://sinhala.news.lk//news/world-2/item/13398-2015-09-11-03-14-11",
    "Category": "president_parliament_prime_minister"
}