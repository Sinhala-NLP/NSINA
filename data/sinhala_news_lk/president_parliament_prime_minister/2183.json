{
    "Source": "https://sinhala.news.lk",
    "Timestamp": " අගෝස්තු 10, 2017",
    "Headline": "2050 දී ශ්‍රී ලංකාවේ විදුලිබල අවශ්‍යතාවය සියයට සියයක් ම පුනර්ජනනීය බලශක්ති මූලාශ්‍ර මඟින් ලබාගන්නවා",
    "News Content": "වර්ෂ 2050 දී ශ්‍රී ලංකාවේ විදුලි බල අවශ්‍යතාවය සියයට සියයක් ම පුනර්ජනනීය බලශක්ති මූලාශ්‍ර මඟින් ලබාගැනීමට ක්‍රියාකරන බව විදුලි බල හා පුනර්ජනනීය බලශක්ති නියෝජ්‍ය අමාත්‍ය අජිත් පී.පෙරේරා මහතා අද (10) පාර්ලිමේන්තුවේ දී පැවසී ය.\nනියෝජ්‍ය අමාත්‍යවරයා මේ බව ප්‍රකාශ කළේ,පාර්ලිමේන්තු මන්ත්‍රී අජිත් මාන්නප්පෙරුම මහතා යොමු කළ වාචික පිළිතුරු අපේක්ෂාකරන ප්‍රශ්නයකට පිළිතුරු ලබාදෙමිනි.ඒ අනුව පොසිල ඉන්ධන භාවිතය සම්පූර්ණයෙ ම නතරවන බවත් පැවසූ නියෝජ්‍ය අමාත්‍යවරයා, ජාතික බලශක්ති ප්‍රතිපත්තියක් සකස්කරමින් පවතින බව පැවසී ය.ඒ සඳහා දැන් මහජන අඳහස් විමසීමට ලක්කර ඇති අතර මෙම මස තුළ දී පාර්ලිමේන්තුවට ඉදිරිපත් කෙරෙන බවද පුනර්ජනනීය බලශක්තිය සංවර්ධනය හා කාර්ය සාධනය අධීක්ෂණය කිරීමට වෙනම ම අංශයක් ස්ථාපිත කර ඇති බවද නියෝජ්‍ය අමාත්‍යවරයා පැවසී ය. ",
    "URL": "https://sinhala.news.lk//news/world-2/item/24471-2050",
    "Category": "president_parliament_prime_minister"
}