{
    "Source": "https://sinhala.news.lk",
    "Timestamp": " පෙබරවාරි 02, 2015",
    "Headline": "පක්ෂ පාට භේද තරාතිරම නොබලා රටේ නීතිය ක්‍රියාත්මක කරනවා",
    "News Content": "පක්ෂ, පාට භේද තරාතිරම නොබලා රටේ නීතිය ක්‍රියාත්මක කරන බව අද (02) පාර්ලිමේන්තුවේදී අධිකරණ හා කම්කරු සබඳතා නියෝජ්‍ය අමාත්‍ය සුජීව සේරසිංහ මහතා පවසයි.\nනියෝජ්‍ය අමාත්‍යවරයා මෙසේ පැවසුවේ, හිටපු එජාප මහලේකම් හා හිටපු සෞඛ්‍ය අමාත්‍ය තිස්ස අත්තනායක මහතා අත් අඩංගුවට ගැනීම සම්බන්ධයෙන් අදහස් දක්වමිනි.පාර්ලිමේන්තු මන්තී‍්‍ර තිස්ස අත්තනායක මහතාට විරුද්ධව අපරාධ පරීක්ෂණ දෙපාර්තමේන්තුවට ලද පැමිණිල්ලක් අනුව විමර්ශන ආරම්භ කිරීමෙන් අනතුරුව කූට ලේඛන සෑදීමේ වරදට අද (02) දින අපරාධ පරීක්‍ෂණ දෙපාර්තමේන්තුව විසින් මන්තී‍්‍රවරයා අත් අඩංගුවට ගෙන ඇත.ඒ අනුව පාර්ලිමේන්තු මන්ත්‍රී තිස්ස අත්තනායක මහතා අද දින කොළඹ කොටුව මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ලබන 11 වන දින දක්වා රක්‍ෂිත බන්ධනාගාර ගත කර ඇති බව පොලිස් මාධ්‍ය ප්‍රකාශක කාර්යාලය පවසයි. PR/NDH ",
    "URL": "https://sinhala.news.lk//news/world-2/item/9484-2015-02-02-15-17-27",
    "Category": "president_parliament_prime_minister"
}