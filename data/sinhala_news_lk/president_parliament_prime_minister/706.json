{
    "Source": "https://sinhala.news.lk",
    "Timestamp": " ජූලි 20, 2018",
    "Headline": "ඉතාලි, ජෝර්ජියා සංචාර සාර්ථකව නිම කළ ජනපති දිවයිනට",
    "News Content": "රෝමයේ පැවති ලෝක වනාන්තර සතිය සැමරුම් සමුළුවට හා ලෝක වන සංරක්ෂණ කමිටුවේ 24 වන සැසිවාරයට මෙන්ම ජෝර්ජියාවේ පැවති විවෘත රාජ්‍ය හවුල්කාරිත්ව නායක හමුව සඳහා සහභාගී වූ ජනාධිපති මෛත්‍රීපාල සිරිසේන මැතිතුමා සිය සය දින නිල සංචාරය සාර්ථකව නිමවා අද (20) පෙරවරුවේ යළි දිවයිනට පැමිණියේය.\n ශ‍්‍රී ලංකාව දියුණු ප‍්‍රජාතන්ත‍්‍රවාදී රටක් බවට ලොව තුළ විශ්වාසය ගොඩනගමින් යන ගමනේ තවත් අතිසාර්ථක සංචාරයන් ලෙසින් ජනාධිපතිතුමාගේ මෙම සංචාර හඳුන්වාදිය හැකි අතර ඒ තුළින් ඉදිරියේදී මාතෘභූමියට යහපත් ප‍්‍රතිලාභ රැසක් උදාවනු ඇත.  රෝමයේ පැවති හයවන ලෝක වනාන්තර සතිය සැමරුම් සමුළුවට හා ලෝක වන සංරක්ෂණ කමිටුවේ 24 වන සැසිවාරය සඳහා සහභාගීවීමට ජනාධිපතිතුමා රෝමයට ළගා වූයේ ඉකුත් ජූලි 14දාය. ඉන් අනතුරුව 17දා ජනාධිපතිතුමා සිය ජෝර්ජියා නිල සංචාරය ආරම්භ කරනු ලැබීය.  ",
    "URL": "https://sinhala.news.lk//news/world-2/item/30001-2018-07-20-07-24-47",
    "Category": "president_parliament_prime_minister"
}