{
    "Source": "https://sinhala.news.lk",
    "Timestamp": " සැප්තැම්බර් 11, 2015",
    "Headline": "එක්සේසත් කළ රට දෙකඩ කිරීමට ඉඩක් නෑ",
    "News Content": "වීරෝධාර රණවිරුවන්ගේ ලෙයින් එක්සේසත් කළ රට දෙකඩ කිරීමට කිසිවෙකුට ඉඩ නොතබන බව \"අපි වෙනුවෙන් අපි\" නිවාස ව්‍යාපෘතිය යටතේ මහනුවර දිස්ති‍්‍රක්කයේ රණවිරුවන් වෙනුවෙන් ඉදිකළ නිවාස 100ක යතුරු ප‍්‍රදානය කිරීමේ අවස්ථාවට එක්වෙමින් ජනපති පවසයි.\n අපගේ වීරෝධාර රණවිරුවන්ගේ අසීමිත කැපවිම දැනුම, බුද්ධිය සහ අත්දැකීම් එදා රට වෙනුවෙන් ලබා නොදෙන්නට අද අපට උරුම වන්නේ දෙකඩ වූ රටක් බව පැවසූ ජනාධිපතිතුමා විරෝධාර රණවිරුවන් මාතෘ භූමිය වෙනුවෙන් කළ එම අසීමිත කැපවීම අවතක්සේරු කිරීමට වත්මන් රජය කිසිසේත් සූදානම් නොමැති බවද අවධාරණය කළේය. යතුරු ප‍්‍රදානය කිරීමේ උත්සවය ඊයේ (10) පස්වරුවේ කොළඹ ආරක්ෂක සේනා විද්‍යාලීය ශ‍්‍රවණාගාරයේ පැවතිණි.  ආරක්ෂක අංශවල සියලු සාමාජිකයන්ගේ සුබසාධනය වෙනුවෙන් වත්මන් රජය යටතේ විශේෂ වැඩපිළිවෙළක් කි‍්‍රයාවට නංවන බවද ජනාධිපතිතුමා මෙහිදී පැවසීය. ",
    "URL": "https://sinhala.news.lk//news/world-2/item/13404-2015-09-11-04-17-28",
    "Category": "president_parliament_prime_minister"
}