{
    "Source": "https://sinhala.news.lk",
    "Timestamp": " ජූලි 06, 2015",
    "Headline": "මාකුඹුර විහාරස්ථානයේ ධර්ම මන්දිරය සඝ සතු කොට පූජා කෙරේ",
    "News Content": "චන්ද්‍රසිරි පෙරේරා මහතා සහ එම මැතිණිය මියගිය සිය දියණියගේ එකොළොස්වන ගුණානුස්මරණය වෙනුවෙන් පන්නිපිටිය මාකුඹුර පුරාණ විහාරස්ථානයේ ඉඳිකළ ධර්ම මන්දිරය සග සතු කොට පූජා කිරීමේ පුණයෝත්සවයට ඊයේ (05) ජනාධිපති මෛත්‍රීපාල සිරිසේන මහතා ද එක් විය.\n මෙම ධර්ම මන්දිරය සග සතු කිරීම වෙනුවෙන් ඉඳිකළ සමරු ඵලකය නිරාවරණය කිරීම ජනාධිපති මෛත්‍රීපාල සිරිසේන මැතිතුමා අතින් සිදුවූ අතර විශේෂ අනුශාසනාව කෝට්ටේ නාග විහාරාධිපති පූජ්‍ය මාදුළුවාවේ සෝභිත හිමිපාණන් වහන්සේ විසින් පැවැත්විණි.  ආචාර්ය අතිපූජ්‍ය ඉත්තෑපානේ ධම්මාලංකාර හිමි, අතිපූජ්‍ය බෙල්ලන්විල විමලරතන හිමි, ඇතුළු මහා සංඝරත්නය ද, මැති ඇමතිවරුන් ද පවුලේ ඥාතීන් ඇතුළු දායක සභාවේ විශාල පිරිසක් ද මේ අවස්ථාවට එක්ව සිටියහ. ඡායාරූප - ජනාධිපති මාධ්‍ය අංශය ",
    "URL": "https://sinhala.news.lk//news/world-2/item/12304-2015-07-06-03-17-35",
    "Category": "president_parliament_prime_minister"
}