{
    "Source": "https://sinhala.news.lk",
    "Timestamp": " නොවැම්බර් 26, 2015",
    "Headline": "මෙවර අයවැය මගින් සැර අඩු බියර් ආනයනයේදී අඩුකළ බදු නැවත වැඩිකිරීමට උපදෙස්",
    "News Content": "මෙවර අයවැය යෝජනා මගින් මද්‍යසාර ප‍්‍රතිශතය 5‍% ට අඩු බියර් ආනයනයේදී අඩුකළ බදු මුදල නැවත වැඩිකරන ලෙස ජනාධිපති මෛත‍්‍රීපාල සිරිසේන මැතිතුමා මුදල් අමාත්‍යවරයාට උපදෙස් දී ඇත.\nබියර් වර්ග ආනයනයේදී පැවති බදු වල විෂමතාවය මගහැරවීම සඳහා මුදල් අමාත්‍යාංශය විසින් සැර අඩු බියර් ලීටරයකට පනවා තිබූ බදු මුදල රුපියල් 190 සිට 160 දක්වා පහළ දැමීමට කටයුතු කර තිබිණි. එමගින් සැර අඩු බියර් වර්ග ප‍්‍රවර්ධනය සඳහා පෑදෙන ඉඩකඩ සැලකිල්ලට ගෙන මෙම බියර් ආනයන බදු අඩුකිරීම නැවත ඉහළ දමන ලෙස ජනාධිපතිතුමා මුදල් අමාත්‍ය රවී කරුණානායක මහතාට උපදෙස් ලබා දී ඇත. ",
    "URL": "https://sinhala.news.lk//news/world-2/item/14814-2015-11-26-03-46-17",
    "Category": "president_parliament_prime_minister"
}