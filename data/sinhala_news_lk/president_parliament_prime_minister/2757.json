{
    "Source": "https://sinhala.news.lk",
    "Timestamp": " ජූලි 06, 2017",
    "Headline": "කිසිදු වරායක් කිසිදු අයුරකින් විකිණීමක් සිදු නොවෙයි- අමාත්‍ය මහින්ද සමරසිංහ",
    "News Content": "කිසිදු වරායක් කිසිදු අයුරකින් විකිණීමක් සිදු නොකරන බව වරාය හා නාවික කටයුතු අමාත්‍ය මහින්ද සමරසිංහ මහතා පවසයි.\nඅමාත්‍යවරයා මේ බව අද (06) පාර්ලිමේන්තුවේ දී ප්‍රකාශ කළේ, වෙළඳ නැව් පනත යටතේ නියෝගය විවාදයේ පිළිතුරු කතාව කරමිනි.අපගේ කිසිදු සම්පතක් විකිණීමට රජය ක්‍රියා නොකරයි. 2010 වර්ෂයේ සිට 2017 දක්වා හම්බන්තොට වරායේ ඇති වී ඇති පාඩුව රුපියල් මිලියන 44000කි. එය රටකට දරාගත නොහැකියි. එබැවින් එය ආයෝජනය කිරීමට කටයුතු කෙරේ. එය විනිවිදභාවයෙන් සිදු කරන බවද ගිවිසුම් පාර්ලිමේන්තුවට ඉදිරිපත් කරන බවද අමාත්‍යවරයා පැවසී ය. ",
    "URL": "https://sinhala.news.lk//news/world-2/item/23891-2017-07-06-13-17-55",
    "Category": "president_parliament_prime_minister"
}