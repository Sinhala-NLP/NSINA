{
    "Source": "https://sinhala.news.lk",
    "Timestamp": " නොවැම්බර් 04, 2014",
    "Headline": "ජනපති ක්‍රීඩා සංගම් නිලධාරීන් සහ නියෝජිතයන් අතර හමුවක්",
    "News Content": "ජනාධිපති මහින්ද රාජපක්ෂ මැතිතුමා අද (04) පස්වරුවේ අරලියගහ මන්දිරයේ දී බස්නාහිර, දකුණ සහ වයඹ පළාත්වල ක්‍රීඩා ක්ෂේත්‍රයේ නියෝජිතවරුන් හමුවිය.\n එම පළාත් තුන නියෝජනය කරමින් ක්‍රීඩක ක්‍රීඩිකාවන්, ක්‍රීඩා සංගම් නියෝජිතයන්, ක්‍රීඩා නිලධාරීන්, පුහුණුකරුවන් පන්දහසකට අධික පිරිසක් මෙම අවස්ථාවට එක් ව සිටි අතර ජාතික ක්‍රීඩා සංවර්ධනය උදෙසා කළ මෙහෙවර අගයා ජනාධිපතිතුමා වෙත තිළිණයක් ද ප්‍රදානය කෙරිණි. රට පුරා සියලු ක්‍රීඩා සංගම් වෙත ක්‍රීඩා භාණ්ඩ ප්‍රදානය සංකේතවත් කරමින් ජනාධිපතිතුමා අතින් මෙහිදී බස්නාහිර, දකුණ සහ වයඹ පළාත්වල ක්‍රීඩා සමාජ වෙත ක්‍රීඩා භාණ්ඩ ප්‍රදානය කිරීම ද සිදු විය. ක්‍රීඩා අමාත්‍ය මහින්දානන්ද අලුත්ගමගේ මහතා ඇතුළු පළාත් ක්‍රීඩා අමාත්‍යවරු, ක්‍රීඩා අමාත්‍යංශයේ ලේකම් මේජර් ජනරාල් නන්ද මල්ලවාරච්චි මහතා ඇතුළු නිලධාරීහු ද මීට එක්ව සිටියහ. DB    ",
    "URL": "https://sinhala.news.lk//news/world-2/item/6963-2014-11-04-15-36-51",
    "Category": "president_parliament_prime_minister"
}