{
    "Source": "https://sinhala.news.lk",
    "Timestamp": " අගෝස්තු 06, 2014",
    "Headline": "මධ්‍යම රජය නඩත්තු කරන මාර්ග  කි.මී. 8017ක් කාපට් අතුරා අවසන්",
    "News Content": "මධ්‍යම රජය විසින් නඩත්තු කරන මාර්ග අතුරින් මේ වන විට ඒ හා බී ශ්‍රේණියේ මාර්ග කිලෝ මීටර් 8,017ක් කාපට් අතුරා සංවර්ධනය කර ඇති බව මහා මාර්ග අමාත්‍ය නිර්මල කොතලාවල මහතා පවසයි.අමාත්‍යවරයා අද (06) පාර්ලිමේන්තුවේදී පාර්ලිමේන්තු මන්ත්‍රී අශෝක් අබේසිංහ මහතා විසින් වාචික පිළිතුරු අපේක්ෂාවෙන් අසන ලද ප්‍රශ්නයකට පිළිතුරු ලෙස මේ බව කීය.ඒ හා බී ශ්‍රේණියේ හා අධිවේගී මාර්ග ඇතුළත්ව මධ්‍යම රජය විසින් නඩත්තු කරනු ලබන මාර්ගවල දිග ප්‍රමාණය කිලෝ මීටර් 12,322කි. ප්‍රාදේශීය සභා මඟින් නඩත්තු කරන මාර්ග පිළිබඳ තොරතුරු මේ දිනවල ලබා ගනිමින් සිටින අතර ප්‍රමුඛතා ලේඛනය අනුව ඒවායේ සංවර්ධන කටයුතු සිදු කරයි. දැනට කාපට් කර ඇති පාරවල් අවුරුදු 12ක් හෝ 13ක් පැරණි නම් නැවත ඒවා කාපට් කර සංවර්ධනය කිරීමට පියවර ගන්නා බව ද ඔහු පැවසීය.NDH/HC  \nඅමාත්‍යවරයා අද (06) පාර්ලිමේන්තුවේදී පාර්ලිමේන්තු මන්ත්‍රී අශෝක් අබේසිංහ මහතා විසින් වාචික පිළිතුරු අපේක්ෂාවෙන් අසන ලද ප්‍රශ්නයකට පිළිතුරු ලෙස මේ බව කීය.ඒ හා බී ශ්‍රේණියේ හා අධිවේගී මාර්ග ඇතුළත්ව මධ්‍යම රජය විසින් නඩත්තු කරනු ලබන මාර්ගවල දිග ප්‍රමාණය කිලෝ මීටර් 12,322කි. ප්‍රාදේශීය සභා මඟින් නඩත්තු කරන මාර්ග පිළිබඳ තොරතුරු මේ දිනවල ලබා ගනිමින් සිටින අතර ප්‍රමුඛතා ලේඛනය අනුව ඒවායේ සංවර්ධන කටයුතු සිදු කරයි. දැනට කාපට් කර ඇති පාරවල් අවුරුදු 12ක් හෝ 13ක් පැරණි නම් නැවත ඒවා කාපට් කර සංවර්ධනය කිරීමට පියවර ගන්නා බව ද ඔහු පැවසීය.NDH/HC ",
    "URL": "https://sinhala.news.lk//news/world-2/item/3681-8017",
    "Category": "president_parliament_prime_minister"
}