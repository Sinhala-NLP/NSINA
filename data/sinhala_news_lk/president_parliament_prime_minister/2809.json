{
    "Source": "https://sinhala.news.lk",
    "Timestamp": " අගෝස්තු 08, 2014",
    "Headline": "වතුර හා කෑම ගැන රටට අසත්‍ය ප්‍රකාශ කරන්න එපා",
    "News Content": "2000-2005 ග්‍රේටර් කැන්ඩි, මහනුවර උතුර හා හාරිස්පත්තුව ජල සම්පාදන ක්‍රමය අදියර 01 ආරම්භයේදී පොම්පාගාරයේ මීතේන් හා රසදිය ඉවත් කිරීමේ ව්‍යාපෘතියක් ක්‍රියාත්මක නොකළ බවත් ප්‍රමිතියට අනුකූලව ජල නිකුතුව සිදු කරන බවත් ආණ්ඩුපක්ෂයේ ප්‍රධාන සංවිධායක ජල සම්පාදන හා ජලාපවහන අමාත්‍ය දිනේෂ් ගුණවර්ධන මහතා අද (08) පාර්ලිමේන්තුවේදී පැවසීය.\nපාර්ලිමේන්තු මන්ත්‍රී බුද්ධික පතිරණ මහතා විසින් වාචික පිළිතුරු අපේක්ෂාවෙන් අසන ලද ප්‍රශ්නයකට පිළිතුරු ලෙස අමාත්‍යවරයා  මේ බව පැවසීය.මහනුවර පිරිසිදු පානීය ජලයට මීතේන් හෝ රසදිය එකතු වී නැහැ. ඒවා පරීක්ෂා කිරීමේ අවශ්‍යතාවක් ද නැහැ. හොඳම පානීය ජලය බෙදා හරින බවත් වතුර හා කෑම ගැන රටට අසත්‍ය ප්‍රකාශ නොකරන ලෙස නවක මන්ත්‍රීවරයාගෙන් කාරුණිකව ඉල්ලා සිටින බවත් අමාත්‍යවරයා අවධාරණය කළේය.NDH/HC ",
    "URL": "https://sinhala.news.lk//news/world-2/item/3810-2014-08-08-10-42-44",
    "Category": "president_parliament_prime_minister"
}