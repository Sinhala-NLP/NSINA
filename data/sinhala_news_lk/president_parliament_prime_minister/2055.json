{
    "Source": "https://sinhala.news.lk",
    "Timestamp": " ජූලි 10, 2014",
    "Headline": "දකුණු අප්‍රිකානු උප ජනපති පැමිණියේ දේශපාලන අරමුණු ඇති ව නො වේ",
    "News Content": "දකුණු අප්‍රිකානු උප ජනාධිපති රම්ෆෝෂා මැතිතුමා ශ්‍රී ලංකා ආණ්ඩුවේ ආරාධනයක් මත මෙරටට පැමිණි බවත් දේශපාලන අරමුණු ඇති ව නොපැමිණි බවත් විදේශ කටයුතු නියොජ්‍ය අමාත්‍ය නියෝමාල් පෙරේරා මහතා පවසයි.\nනියොජ්‍ය අමාත්‍යවරයා මේ බව පැවසුවේ පාර්ලිමේන්තු මන්ත්‍රී අනුර කුමාර දිසානායක මහතා විසින් ස්ථාවර නියෝග 23(2) යටතේ අද (10) පාර්ලිමේන්තුවේදී මතු කරන ලද ප්‍රශ්නයකට පිළිතුරු වශයෙනි. ජනාධිපති මහින්ද රාජපක්ෂ මැතිතුමා හා දකුණු අප්‍රිකානු ජනාධිපති ජේකොබ් අතර 2013දී ද්විපාර්ශවික ගිවිසුමක් අනුව එරට පැවති සත්‍ය හෙළිදරව් කර ගැනීම පිළිබඳ දැනුම ලබා ගැනීමට හැකිවෙතැයි කියා මේ සංචාරයේදී අපේක්ෂා කළා. දෙරටේ ආණ්ඩු අතර ගැඹුරු සම්බන්ධතාවක් පවතී. මේ සංචාරයේදී  දකුණු අප්‍රිකානු උප ජනාධිපතිවරයා ජනාධිපතුමා, විපක්ෂ නායක රනිල් වික්‍රමසිංහ මහතා, අමාත්‍ය මහාචාර්ය ජී.එල්. පීරිස්, අමාත්‍ය නිමල් සිරිපාල ද සිල්වා, ටී.එන්.ඒ. පාර්ලිමේන්තු මන්ත්‍රී ආර්. සම්බන්ධන් මෙන් ම උතුරේ ආණ්ඩුකාර ජී.ඒ. චන්ද්‍රසිරි, ප්‍රධාන අමාත්‍ය සී.වී. විග්නේෂ්වරන් යන මහත්වරුන් ද හමු වූ බව අමාත්‍යවරයා මෙහිදී පෙන්වා දුන්නේය. NDH/HC  ",
    "URL": "https://sinhala.news.lk//news/world-2/item/2659-2014-07-10-09-38-16",
    "Category": "president_parliament_prime_minister"
}