{
    "Source": "https://sinhala.news.lk",
    "Timestamp": " මැයි 02, 2015",
    "Headline": "කැපිටල් මහාරාජා සංවිධානයේ 38 වැනි වාර්ෂික සම්මේලනයට ජනපති එක් වෙයි",
    "News Content": "සීමාසහිත කැපිටල් මහාරාජා සංවිධානයේ 38 වැනි වාර්ෂික සම්මේලනය රත්මලාන ස්ටයින් මැදිරි සංකීර්ණයේදී පසුගියදා (30) පස්වරුවේ පැවැත්විණි.\nඑහි ප්‍රධාන ආරාධිත අමුත්තා ලෙස ජනාධිපති මෛත්‍රිපාල සිරිසේන මැතිතුමා සහභාගී විය. ක්ෂේත්‍ර ගණනාවක් හරහා මෙරට ආර්ථීකයට ඝෘජු දායකත්වයක් ලබා දෙන ප්‍රමුඛ පෙළේ පෞද්ගලික සමාගමක් වන මහාරාජා සංවිධානයේ 2014  වර්ෂයේ හොදම විධායක නිලධාරියා ලෙස සිරස ටී.වී නාලිකා ප්‍රධානි චන්දන සූරියබණ්ඩාර මහතා මෙහිදි තේරි පත් විය. රූපවාහිනි දේශපාලන වැඩසටහන් හරහා මාධ්‍යවේදියෙකු ලෙස ඉමහත් දක්ෂතා දැක්වූ චන්දන සූරියබණ්ඩාර මහතා ලක්ෂපති වැඩසටහනින් ප්‍රේක්ෂක ප්‍රසාදයට ලක්ව සිටියි. මෙම උත්සවයට සීමාසහිත කැපිටල් මහරාජා සංවිධානයේ සමූහ අධ්‍යක්ෂවරුන්, විධායක නිලධාරින් මෙන්ම දෙස් විදෙස් ආරාධිතයින් විශාල පිරිසක් එක්ව සිටියහ. SDF ",
    "URL": "https://sinhala.news.lk//news/world-2/item/11012-38",
    "Category": "president_parliament_prime_minister"
}