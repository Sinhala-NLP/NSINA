{
    "Source": "https://sinhala.news.lk",
    "Timestamp": " මාර්තු 04, 2015",
    "Headline": "ත්‍රිකුණාමල මණ්ඩපයේ නව ශිෂ්‍ය නේවාසිකාගාරය සහ ක්‍රීඩා සංකීර්ණය සිසු අයිතියට",
    "News Content": "නැගෙනහිර විශ්වවිද්‍යාලයේ ත්‍රිකුණාමල මණ්ඩපයේ නව ශිෂ්‍ය නේවාසිකාගාර ගොඩනැගිල්ල සහ ක්‍රීඩා සංකීර්ණය සිසු අයිතියට පත්කිරීම, ජනාධිපති මෛත්‍රීපාල සිරිසේන මැතිතුමාගේ ප්‍රධානත්වයෙන් ඊයේ (03) පස්වරුවේ පැවැත්විණි. \nරුපියල් ලක්ෂ 1200 ක් වැය කරමින් සියලුම පහසුකම්වලින් සමන්විතව මෙම නේවාසිකාගාර ගොඩනැගිල්ල ඉදිකර ඇති අතර නව ක්‍රීඩා සංකීර්ණයද අංග සම්පූර්ණ ක්‍රීඩා සංකීර්ණයක් ලෙස ඉදිකර ඇත. නැගෙනහිර විශ්වවිද්‍යාලයේ ත්‍රිකුණාමල මණ්ඩපයේ නිසි බලධාරි මහාචාර්ය රංජිත් ප්‍රේමලාල්ද සිල්වා, උපකුලපති ආචාර්ය කොබින්දරාජා යන මහත්වරුන් ඇතුළු පිරිසක් මෙම අවස්ථාවට එක්ව සිටියහ. SDF     ",
    "URL": "https://sinhala.news.lk//news/world-2/item/9942-2015-03-04-10-22-05",
    "Category": "president_parliament_prime_minister"
}