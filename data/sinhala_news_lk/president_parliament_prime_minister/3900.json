{
    "Source": "https://sinhala.news.lk",
    "Timestamp": " ඔක්තෝබර් 21, 2014",
    "Headline": "ස්වර්ණ පුරවර සම්මාන උළෙල ජනපති ප්‍රධානත්වයෙන්",
    "News Content": "පළාත් පාලන ජාතික සමුළුව හා ස්වර්ණ පුරවර සම්මාන උළෙල ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් අද (21) පස්වරුවේ බත්තරමුල්ල, වෝටර්ස් එජ් හෝටලයේ දී පැවැත්විණි.\n පළාත් පාලන කළමනාකරණ තරගයේ ඝන අපද්‍රව්‍ය කළමනාකරණ තරගයේ සහ මහජන පුස්තකාල තරගයේ ප්‍රථම ස්ථානය දිනාගත් පළාත් පාලන ආයතන වෙත සම්මාන හා ත්‍යාග ප්‍රදානය කිරීම ද මෙහිදී ජනාධිපතිතුමා අතින් සිදු විය. අමාත්‍යවරුන් වන බැසිල් රාජපක්ෂ, ඒ.එල්.එම්. අතාවුල්ලා, උතුරු පළාත් ආණ්ඩුකාර ජී.ඒ. චන්ද්‍රසිරි, වයඹ පළාත් ප්‍රධාන අමාත්‍ය දයාසිරි ජයසේකර, නියෝජ්‍ය අමාත්‍ය ඉන්දික බණ්ඩාරනායක, පළාත් පාලන සහ පළාත් සභා අමාත්‍යංශයේ ලේකම් ආර්.ඒ.ඒ.කේ. රණවක මහත්වරු ඇතුළු පිරිසක් මෙම අවස්ථාවට එක්ව සිටියහ. DB     ",
    "URL": "https://sinhala.news.lk//news/world-2/item/6417-2014-10-21-16-34-47",
    "Category": "president_parliament_prime_minister"
}