{
    "Source": "https://sinhala.news.lk",
    "Timestamp": " මාර්තු 23, 2014",
    "Headline": "එජනිස කළුතර දිස්ත්‍රික් ජන රැළිය ජනපති ප්‍රධානත්වයෙන්",
    "News Content": "බස්නාහිර හා දකුණු පළාත් සභා මැතිවරණය ඉලක්ක කර ගනිමින් එක්සත් ජනතා නිදහස් සන්ධානය සංවිධානය කළ විජයග්‍රාහී ජන රැළි මාලාවේ කළුතර දිස්ත්‍රික් ජන රැළිය ඊයේ (22) පස්වරුවේ ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් කළුතර වර්නන් ප්‍රනාන්දු ක්‍රීඩාංගණයේ දී පැවැත්විණි.\nකළුතර දිස්ත්‍රික්කයට පැමිණි ජනාධිපතිතුමාට එහි ජනතාවගෙන් ලැබුණේ ඉහළ ප්‍රතිචාරයකි. එතුමාගේ ඡායාරූප, බැනර් ප්‍රදර්ශනය කරමින් සහ ජාතික ධජ ලෙළවමින් මාර්ගය දෙපස රැස්ව සිටි ජනතාව මහත් හරසරින් යුතුව ජනාධිපතිතුමාව පිළිගත්හ.අමාත්‍යවරුන් වන කුමාර වෙල්ගම, රාජිත සේනාරත්න, වාසුදේව නානායක්කාර, ඩබ්.ඩී.ජේ. සෙනෙවිරත්න, පවිත්‍රා වන්නිආරච්චි, රෝහිත අබේගුණවර්ධන, නිර්මල කොතලාවල, නියෝජ්‍ය අමාත්‍යවරුන් වන අර්ල් ගුණසේකර, එස්.ආර්. මුතුකුමාරණ, පාර්ලිමේන්තු මන්ත්‍රීවරුන් වන විදුර වික්‍රමනායක, ජානක බණ්ඩාර, ජානක වක්කුඹුර, ශාන්ත බණ්ඩාර යන මහත්වරුන් ඇතුළු දේශපාලන නියෝජිතයෝ රැසක් මේ අවස්ථාවට එක්ව සිටියහ.NDH/pix by Chandana Perera- pmu ",
    "URL": "https://sinhala.news.lk//news/world-2/item/83-2014-03-23-17-50-23",
    "Category": "president_parliament_prime_minister"
}