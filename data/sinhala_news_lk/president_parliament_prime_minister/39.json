{
    "Source": "https://sinhala.news.lk",
    "Timestamp": " මාර්තු 06, 2018",
    "Headline": "තෙල්දෙණිය හා දිගන තත්ත්වය ගැන සභාව කල්තැබීමේ විවාදයක්",
    "News Content": "මහනුවර තෙල්දෙණිය හා දිගන ප්‍රදේශයේ ඇති වූ තත්ත්වයන් සම්බන්ධයෙන් අද (6) පාර්ලිමේන්තුවේ දී සභාව කල්තැබීමේ යෝජනාවක් විවාදයට ගැනිණි.\nන්‍යාය පත්‍රයේ තිබූ කටයුතු හෙට දිනට කල්තැබීමට කටයුතු කළ අතර සභාව කල්තැබීමේ යෝජනාවක් ලෙස ඇති වී තිබෙන ත්ත්ත්වය සම්බන්ධයෙන් විවාදයක් කිරීමට සභාවේ අනුමැතිය හිමිවිය.ඒ අනුව විපක්ෂයේ ප්‍රධාන සංවිධායක,පාර්ලිමේන්තු මන්ත්‍රී  අනුර කුමාර දිසානායක මහතා විසින් සභාව කල්තැබීමේ යෝජනාව ඉදිරිපත් කළේ ය.ගැටුම්කාරී රටක සුබවාදී අනාගතයක් නිර්මාණය කළ නොහැකි බවත් එබැවින් ජාතිවාදය අප ප්‍රතික්ෂේප කළ  යුතු බවත් රට තුළ ජාතිවාදී දේශපාලනය නැති කිරීමට කටයුතු කළ යුතුයි. ජාතික සමගිය රටේ පොදු දේශපාලනය බවට පත් කළ යුතු යැයි ද යෝජනාව ඉදිරිපත්කරමින් මන්ත්‍රීවරයා ප්‍රකාශ කළේ ය. ",
    "URL": "https://sinhala.news.lk//news/world-2/item/27779-2018-03-06-08-39-02",
    "Category": "president_parliament_prime_minister"
}