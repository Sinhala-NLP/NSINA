{
    "Source": "https://sinhala.news.lk",
    "Timestamp": " නොවැම්බර් 20, 2014",
    "Headline": "දේශීය කිරි ගොවියා ශක්තිමත් කිරීමට ගෙන යන වැඩපිළිවෙළට ජනපතිට උපහාර",
    "News Content": "ජනාධිපති මහින්ද රාජපක්ෂ මැතිතුමා සහ දේශීය කිරි ගොවීන් අතර හමුවක් අද (20) පස්වරුවේ අරලියගහ මන්දිරයේ දී පැවැත්විණි.\n දිවයිනම නියෝජනය කරමින් කිරි ගොවීන් පන්දහසක් පමණ ඊට එක් ව සිටි අතර දේශීය කිරි කර්මාන්තයේ උන්නතිය වෙනුවෙන් සුවිශේෂි දායකත්වයක් ලබාදුන් කිරි ගොවීන්ට තිළිණ ප්‍රදානය කිරීම ද මෙහිදී ජනාධිපතිතුමා අතින් සිදු විය. දේශීය කිරි කර්මාන්තය නඟාසිටුවා කිරි ගොවීන් ශක්තිමත් කිරීමට ජනාධිපති මහින්ද රාජපක්ෂ මැතිතුමා ගෙනයන වැඩපිළිවෙළට උපහාර පුද කරමින් කිරි ගොවීන් විසින් එතුමා වෙත උපහාර තිළිණයක් ද පිළිගැන්වීය. අමාත්‍යවරුන් වන ආරුමුගන් තොන්ඩමන්, මහාචාර්ය ජී.එල්. පීරිස්, නියෝජ්‍ය අමාත්‍ය එච්.ආර්. මිත්‍රපාල, ඌව පළාත් අමාත්‍ය සෙන්දිල් තොන්ඩමන් මහත්වරු ඇතුළු පිරිසක් මෙම අවස්ථාවට එක්වූහ. DB    ",
    "URL": "https://sinhala.news.lk//news/world-2/item/7671-2014-11-20-17-01-32",
    "Category": "president_parliament_prime_minister"
}