{
    "Source": "https://sinhala.news.lk",
    "Timestamp": " අගෝස්තු 22, 2014",
    "Headline": "සෞඛ්‍ය සේවය තුළ පෝෂණවේදීන්ගේ සියලුම පුරප්පාඩු පිරවීමට කටයුතු කරනවා",
    "News Content": "සෞඛ්‍ය සේවය තුළ සිටිය යුතු පෝෂණවේදීන්ගේ සංඛ්‍යාව 45 දෙනෙකු වුවත් මේ වන විට සේවයේ නිරත වන්නේ 04 දෙනෙකු බව වාරිමාර්ග හා ජල කළමනාකරණ අමාත්‍ය නිමල් සිරිපාල ද සිල්වා මහතා පවසයි.\nඅමාත්‍යවරයා මෙසේ පැවසුවේ අද (22) පාර්ලිමේන්තුවේදී පාර්ලිමේන්තු මන්ත්‍රී අකිල විරාජ් කාරියවසම් මහතා විසින් වාචික පිළිතුරු අපේක්ෂාවෙන් අසන ලද ප්‍රශ්නයකට පිළිතුරු දෙමිනි.රජයේ රෝහල් සඳහා පෝෂණවේදීන්ගේ හිඟයක් පවතින බැවින් නව බඳවා ගැනීම් සඳහා කටයුතු කරමින් පවතී. ඊට අදාළ විභාගය පසුගිය 16 දින පැවැත්වූ බව පැවසූ අමාත්‍යවරයා ඉතා ඉක්මනින් මේ සියලුම පුරප්පාඩු පිරවීමට කටයුතු කරන බව සඳහන් කළේය.NDH/HC ",
    "URL": "https://sinhala.news.lk//news/world-2/item/4283-2014-08-22-10-05-34",
    "Category": "president_parliament_prime_minister"
}