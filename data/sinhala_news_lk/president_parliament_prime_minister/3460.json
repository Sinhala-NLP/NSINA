{
    "Source": "https://sinhala.news.lk",
    "Timestamp": " නොවැම්බර් 07, 2017",
    "Headline": "මාතර, දෙයියන්දර ජාතික පාසලේ නව පරිපාලන ඒකකය විවෘත කෙරේ",
    "News Content": "මාතර, දෙයියන්දර ජාතික පාසලේ ඉදිකෙරුණු නව පරිපාලන ඒකකය ජනාධිපති මෛත්‍රීපාල සිරිසේන මැතිතුමා අතින් ඊයේ (06) දහවල් විවෘත කෙරිණි.\n විද්‍යාලය වෙත පැමිණි ජනාධිපතිතුමා එම සිසු දරුවන් විසින් මහත් සෙනෙහසින් යුතුව පිළිගත් අතර නව පරිපාලන ඒකකය විවෘත කළ ජනාධිපතිතුමා එහි නිරීක්ෂණ චාරිකාවක ද නිරත විය. අමාත්‍යවරුන් වන මහින්ද අමරවීර, ෆයිසර් මුස්තාෆා යන මහත්වරුන් ද දකුණු පළාත් ප්‍රධාන අමාත්‍ය ශාන් විජයලාල් ද සිල්වා මහතා ඇතුළු පළාත් මැති ඇමතිවරු පිරිසක් ද විදුහල්පති ඩබ්ලිව්.ඩබ්ලිව්. අමරසේන මහතා ඇතුළු ආචාර්ය මණ්ඩලය, දෙමව්පියන්, ආදි සිසුන් ඇතුළු පිරිසක් මෙම අවස්ථාවට එක්ව සිටියහ  ",
    "URL": "https://sinhala.news.lk//news/world-2/item/25866-2017-11-07-04-39-20",
    "Category": "president_parliament_prime_minister"
}