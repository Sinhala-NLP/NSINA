{
    "Source": "https://sinhala.news.lk",
    "Timestamp": " අගෝස්තු 26, 2016",
    "Headline": "ඕස්ට්‍රේලියානු වෙබ් අඩවියක් පලකළ චෝදනාව පිළිබඳ සොයාබැලීමට ජනපතිගෙන් නීතිපතිට උපදෙස්",
    "News Content": "ඕස්ට්‍රේලියානු ප්‍රවෘත්ති වෙබ් අඩවියක් වන සිඩ්නි මෝනිං හෙරල්ඩ් හි (Sydney Morning Herald) පසුගිය 24 පළ වූ ප්‍රවෘත්තියකට අනුව ජනාධිපති මෛත්‍රීපාල සිරිසේන මැතිතුමා 2009 වර්ෂයේ දී කෘෂිකර්ම සහ ගොවිජන සේවා අමාත්‍යවරයා වශයෙන් කටයුතු කළ අවදියේ දී එතුමාගේ කාර්ය මණ්ඩල නිලධාරියෙකු හා සම්බන්ධව සිදු වූවා යැයි පැවසෙන සිද්ධිය පිළිබඳ ජනාධිපති මෛත්‍රීපාල සිරිසේන මැතිතුමාගේ පුද්ගලික අවධානය යොමුව ඇත.\nඑවැනි සිද්ධියක් පිළිබඳව තමාගේ කිසිදු සම්බන්ධයක් හෝ දායකත්වයක් නොමැති බව ප්‍රකාශ කරන ජනාධිපතිතුමා ඉහත කී ප්‍රවෘත්තිය සම්බන්ධයෙන් වැඩිදුරටත් අවශ්‍ය ක්‍රියාමාර්ග ගැනීම සඳහා නීතිපතිවරයාට උපදෙස් දී ඇති බව දන්වා සිටින අතර තමාගේ දේශපාලන ජීවිතයේදී කිසි දිනෙක එවැනි දූෂිත, අක්‍රමිකතාවයන් සඳහා මැදිහත්වීමක්, අනුබලයක් හෝ සම්බන්ධයක් සිදු වී හෝ සිදු කර නොමැති බව වැඩිදුරටත් දන්වා සිටී.pmdnews.lk ",
    "URL": "https://sinhala.news.lk//news/world-2/item/19250-2016-08-26-03-04-02",
    "Category": "president_parliament_prime_minister"
}