{
    "Source": "https://sinhala.news.lk",
    "Timestamp": " සැප්තැම්බර් 20, 2018",
    "Headline": "පොලිස්පතිවරයාට ඉල්ලා අස්වන්නැයි කිසිදු ඉල්ලීමක් කර නෑ- නීතිය හා සාමය පිළිබඳ නියෝජ්‍ය අමාත්‍ය",
    "News Content": "පොලිස්පතිවරයාට ඉල්ලා අස්වන්නැයි ජනපතිවරයා හෝ අගමැති කිසිදු ඉල්ලීමක් කර නොමැති බවත් මේ සම්බන්ධයෙන් විෂය භාර ඇමතිවරයා හා තමන් සොයා බැලූ බවත් නීතිය හා සාමය පිළිබඳ නියෝජ්‍ය අමාත්‍ය නලින් බණ්ඩාර මහතා‍ පා‍ර්ලිමේන්තුවේදී අද(20) ප්‍රකාශ කළේය‍.\nපොලිස්පතිවරයාට ඉල්ලා අස්වන ලෙසට දැනුම් දී ඇති බවට මාධ්‍ය මගින් ප්‍රචාරයක් ගෙනගියද එය අසත්‍ය බවත් එවැනි කිසිදු ඉල්ලීමක් සිදු නොකළ බව නීතිය හා සාමය ඇමැති රංජිත් මද්දුමබණ්ඩාර මහතාද තමාට දැනුම්දුන් බවත් නලින් බණ්ඩාර මහතා පැවසීය.පාර්ලිමේන්තු මන්ත්‍රී කනක හේරත් මහතා විසින් සිදුකරන ලද විමසීමකට පිළිතුරු දෙමින් නියෝජ්‍ය අමාත්‍යවරයා මේ බව සඳහන් කළේය‍. ",
    "URL": "https://sinhala.news.lk//news/world-2/item/30921-2018-09-20-11-43-43",
    "Category": "president_parliament_prime_minister"
}