{
    "Source": "https://sinhala.news.lk",
    "Timestamp": " සැප්තැම්බර් 26, 2014",
    "Headline": "සේවක අර්ථසාධක අරමුදලේ කිසිදු මුදල් හිඟයක් නෑ",
    "News Content": "සේවක අර්ථසාධක අරමුදලේ කිසිදු මුදල් හිඟයක් නොමැති බවත් අයදුම්පතක් ඉදිරිපත් කර සතියකින් පසු සාමාජික ප්‍රතිලාභ මුදල් ලබා ගත හැකි අතර දේශපාලන වාසි ලබා ගැනීමේ අරමුණින් මේ අරමුදල පිළිබඳ අසත්‍ය ප්‍රචාර කිරීමෙන් වළකින ලෙසත් කම්කරු හා කම්කරු සබඳතා අමාත්‍ය ගාමිණි ලොකුගේ මහතා පවසයි.\nඅමාත්‍යවරයා මේ බව පැවසුවේ අද (26) පාර්ලිමේන්තුවේදී සභාව කල්තබන අවස්ථාවේ යෝජනාව පිළිබඳ විවාදයේ පිළිතුරු කතාව කරමිනි.මේ කරන චෝදනා කෝප් කමිටුව හමුවේ ඉදිරිපත් නොකරන්නේ ඇයි? කවුරු මොනවා කීවත් මේ රටේ සෑම රජයක් ම මේ අරමුදල ආරක්ෂා කර තිබෙනවා. මුදල් එකතු කර තිබෙනවා. මුලින් රජය දායක වූයේ 2%කට පමණයි. දැන් එය 10%ක් වෙනවා. අරමුදල කොටස් වෙළඳපොළට ගියේ එජාප රජය කාලේදීයී. එකලත් පාඩු සිදු වූවා. ලාභ ලැබුවා. අද අරමුදලේ 6%ක් ආයෝජනය කර තිබෙනවා. ඒ 6% ඉතා විශාල නිසා කවුරුත් කතා කරනවා යැයි ඔහු කීය.මෙහි අඩුපාඩු තිබෙනවා නම් සියලුදෙනා එකතු වී සාකච්ඡා කර නිවැරදි කරන්න ඕනෑ. දේශපාලන වාසියක් ගන්න චෝදනා කරන්න එපා. අඩු ආදායම් ලබන අයට ප්‍රතිලාභ ලබා දීමට ප්‍රමුඛතාවක් දෙනවා. ගෙවීමේ ප්‍රමාදයක් නැහැ. අයදුම්පත දී සතියක් ඇතුළත ගෙවීම් සිදු කරනවා. 30%ක් ගෙවීමේ කටයුතු ප්‍රමාද වී ඇත්තේ සංවිධාන කටයුතු නිසයි. ඉක්මනින් අවශ්‍ය රෙගුලාසි සම්මත කරනවා. ගෙවීමට මුදල් නැතැයි අසත්‍ය ප්‍රචාර කරන්නට එපා. අර්ථසාධක අරමුදල් ආපසු ගෙවීමේ කිසිම ප්‍රශ්නයක් නැති බව ද අමාත්‍යවරයා පෙන්වා දුන්නේය.NDH/HC ",
    "URL": "https://sinhala.news.lk//news/world-2/item/5575-2014-09-26-17-39-38",
    "Category": "president_parliament_prime_minister"
}