{
    "Source": "https://sinhala.news.lk",
    "Timestamp": " පෙබරවාරි 25, 2015",
    "Headline": "නව යුද හමුදාපති සහ හිටපු යුද හමුදාපති ජනපති හමු වෙති",
    "News Content": "නව යුද හමුදාපතිවරයා වශයෙන් වැඩ භාරගත් ලුතිතන් ජෙනරාල් ක්‍රිෂාන්ත ද සිල්වා මහතා සිය ධුරයේ රාජකාරී ඇරඹීමෙන් පසු ඊයේ (24) පෙරවරුවේ ජනාධිපති කාර්යාලයේ දී ජනාධිපති මෛත්‍රීපාල සිරිසේන මැතිතුමා හමු විය.\n නව යුද හමුදාපතිවරයා වෙත සිය සුභ පැතුම් පිරිනැමූ ජනාධිපතිතුමා ඒ මහතා සමඟ සුහද කථා බහක ද නිරත විය. සාම්ප්‍රදායානුකූලව ජනාධිපතිතුමා වෙත සිහිවටන තිළිණ පිළිගැන්වීම ද එහිදී සිදු කෙරිණි. මේ අතර විශ්‍රාම ලැබූ හිටපු යුද හමුදාපති ජෙනරාල් දයා රත්නායක මහතාද ඊයේ ජනාධිපති කාර්යාලයේ දී ජනාධිපතිතුමා හමු විය. ඒ මහතාට ද ජනාධිපතිතුමා සිය සුබ පැතුම් පළ කළ අතර එතුමා ජනාධිපතිතුමා වෙත සාම්ප්‍රදායානුකූලව සිහිවටන තිළිණයක් පිළිගැන්වීය. DB ",
    "URL": "https://sinhala.news.lk//news/world-2/item/9810-2015-02-25-03-09-45",
    "Category": "president_parliament_prime_minister"
}