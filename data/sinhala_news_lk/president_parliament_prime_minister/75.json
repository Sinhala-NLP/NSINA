{
    "Source": "https://sinhala.news.lk",
    "Timestamp": " නොවැම්බර් 08, 2016",
    "Headline": "ජනපති ඉන්දියානු මහාබෝධි සමාගමේ නවදිල්ලි මධ්‍යස්ථානයට",
    "News Content": "ඉන්දියාවේ දෙදින නිල සංචාරයක නිරත ජනාධිපති මෛත්‍රීපාල සිරිසේන මැතිතුමා ඊයේ (07) පස්වරුවේ ඉන්දියානු මහාබෝධි සමාගමේ නවදිල්ලි මධ්‍යස්ථානය වෙත ගොස් ආගමික වතාවත්වල නිරත විය.\nහිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මියගෙන් අනතුරුව එහි ගිය ශ්‍රී ලංකා රාජ්‍ය නායකයා ජනාධිපති මෛත්‍රීපාල සිරිසේන මැතිතුමා වන අතර විහාරාධිපති පූජ්‍ය රත්මල්වල සුමිත්තානන්ද හිමිපාණන් වහන්සේ සහ ඉන්දීය ජාතික බෞද්ධ පිරිසක් විසින් එහිදී ජනාධිපතිතුමා ගෞරවයෙන් පිළිගනු ලැබීය.විහාරාධිපති ස්වාමින් වහන්සේ විසින් ජය පිරිත් දේශනා කර ජනාධිපතිතුමා වෙත ආශිර්වාද පළ කළහ. ",
    "URL": "https://sinhala.news.lk//news/world-2/item/20233-2016-11-08-04-39-00",
    "Category": "president_parliament_prime_minister"
}