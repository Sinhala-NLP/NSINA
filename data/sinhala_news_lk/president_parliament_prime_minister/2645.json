{
    "Source": "https://sinhala.news.lk",
    "Timestamp": " සැප්තැම්බර් 23, 2014",
    "Headline": "ජනපති ඉදිරි දිනවල ඉන්දීය ජනපති හමුවීමට නියමිතයි",
    "News Content": "ඇමරිකා එක්සත් ජනපදයේ නිල සංචාරයක නිරත වී සිටින ජනාධිපති මහින්ද රාජපක්ෂ මැතිතුමා ඉදිරි දින කිහිපයේදී ද්විපාර්ශ්වික සාකච්ඡා සඳහා ඉන්දීය අග්‍රාමාත්‍ය නරේන්ද්‍ර මෝදි මැතිතුමා හමුවී සාකච්ඡා කිරීමට නියමිතය.\nජනාධිපතිවරයා හා දූත පිරිස එක්සත් ජාතීන්ගේ මහා සම්මේලනයේ 69 වෙනි සැසිවාරයට සහභාගි වීම පිණිස ඇමරිකාවේ සය දින සංචාරයක් සඳහා පසුගිය සන්ධ්‍යාවේ පිටත් ව ගිය බව ජනාධිපති ප්‍රකාශක මොහාන් සමරනායක මහතා පැවසීය. මහ සමුළුව අද (23) නිව් යෝක්හි එක්සත් ජාතීන්ගේ මූලස්ථානයේදී ආරම්භ කෙරෙන අතර ජනාධිපති මහින්ද රාජපක්ෂ මැතිතුමා හෙට (24) මේ සභාව අමතනු ඇති බව ද ඔහු සඳහන් කළේය. සමුළුවට සමගාමී ව ජනාධිපතිවරයා ලොව වටා රාජ්‍ය නායකයන් විශාල පිරිසක් සමඟ ද්විපාර්ශ්වික සාකච්ඡා පැවැත්වීමට ද අපේක්ෂා කරයි.NDH ",
    "URL": "https://sinhala.news.lk//news/world-2/item/5457-2014-09-23-06-21-31",
    "Category": "president_parliament_prime_minister"
}