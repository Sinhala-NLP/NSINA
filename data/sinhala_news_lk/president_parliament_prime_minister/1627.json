{
    "Source": "https://sinhala.news.lk",
    "Timestamp": " ඔක්තෝබර් 04, 2016",
    "Headline": "රාජ්‍ය විශ්වවිද්‍යාල ආචාර්ය, මහාචාර්යවරුන් සඳහා වන “විශිෂ්ටතා සම්මාන උළෙල” ජනපති ප්‍රධානත්වයෙන්",
    "News Content": "රාජ්‍ය විශ්වවිද්‍යාලයන්හි සේවය කරන ආචාර්ය, මහාචාර්යවරුන්ගේ සේවය අගය කරනු පිණිස රාජ්‍ය විශ්වවිද්‍යාල උපකුලපති සහ මණ්ඩපාධිපතිවරුන්ගේ කමිටුව විසින් පිරිනමන විශිෂ්ටතා සම්මාන උළෙල ඊයේ (03) පස්වරුවේ ජනාධිපති මෛත්‍රීපාල සිරිසේන මැතිතුමාගේ ප්‍රධානත්වයෙන් කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ දී පැවැත්විණි.\n උපකුලපතිවරුන් සහ මණ්ඩපාධිපතිවරුන් වෙත විශිෂ්ටතා සම්මාන පිරිනැමීම මෙහිදී ජනාධිපතිතුමාගේ සුරතින් සිදු විය. විශ්වවිද්‍යාල ආචාර්ය, මහාචාර්යවරුන් පර්යේෂණ හා සංවර්ධන කටයුතු සඳහා දිරිමත් කිරීමක් ද මෙමගින් අපේක්ෂා කරන අතර තෝරාගත් විෂය ධාරාවන් 6ක් ඔස්සේ මෙම විශිෂ්ටතා සම්මාන පිරිනැමීම සිදු විය. මෙම අවස්ථාවට අමාත්‍යවරුන් වන ලක්ෂ්මන් කිරිඇල්ල, මොහාන්ලාල් ග්‍රේරු, විශ්වවිද්‍යාල කොමිෂන් සභාවේ සභාපති මොහාන් ද සිල්වා, උසස් අධ්‍යාපන අමාත්‍යාංශයේ ලේකම් ඩී.සී දිසානායක යන මහත්වරුන් ඇතුළු විද්වත් පිරිසක් සහභාගී වූහ. ",
    "URL": "https://sinhala.news.lk//news/world-2/item/19741-2016-10-04-09-43-05",
    "Category": "president_parliament_prime_minister"
}