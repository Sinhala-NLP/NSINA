{
    "Source": "https://sinhala.news.lk",
    "Timestamp": " පෙබරවාරි 15, 2015",
    "Headline": "ජනපති ඉන්දීය නිල සංචාරය අරඹයි",
    "News Content": "ඉන්දීය අග්‍රාමාත්‍ය නරේන්ද්‍ර මෝදි මැතිතුමාගේ ආරාධනාවක් මත ජනාධිපති මෛත්‍රීපාල සිරිසේන මැතිතුමා අද (15) සිය නිල මංගල සංචාරය වන ඉන්දීය නිල සංචාරය සඳහා දිවයිනෙන් පිටත් ව යාමට නියමිතය.\n අද සිට 18දා දක්වා මෛත්‍රීපාල සිරිසේන මැතිතුමා ඉන්දීය සංචාරයේ නිරත වෙයි.  මෙම චාරිකාවේ දී ජනාධිපතිතුමා ඉන්දීය ජනාධිපති ප්‍රනාබ් මුඛර්ජි මැතිතුමා හමුවීමට නියමිත අතර ඉන්දීය අග්‍රාමාත්‍ය නරේන්ද්‍ර මෝදි මැතිතුමා සමඟ ද්විපාර්ශවික සාකච්ඡා පැවැත්වීමට ද නියමිතය. මීට අමතරව ජනාධිපතිතුමා දේශපාලන පක්ෂ නායකයන් හා අනෙකුත් ප්‍රභූන් ද මුණ ගැසීමට නියමිතය. ජනාධිපති මෛත්‍රීපාල සිරිසේන මැතිතුමා බුද්ධගයා විහාරස්ථානයේ සහ තිරුපති කෝවිලේ ආගමික වතාවත් සඳහා ද සහභාගි වනු ඇත. මෛත්‍රීපාල සිරිසේන මැතිතුමා ජනාධිපති ධුරයට පත්වීමෙන් පසු නිරත වන පළමු විදෙස් සංචාරය මෙය වේ. DB ",
    "URL": "https://sinhala.news.lk//news/world-2/item/9678-2015-02-13-23-59-54",
    "Category": "president_parliament_prime_minister"
}