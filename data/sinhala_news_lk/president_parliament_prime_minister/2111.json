{
    "Source": "https://sinhala.news.lk",
    "Timestamp": " අගෝස්තු 08, 2017",
    "Headline": "කළපු සංවර්ධන වෙනුවෙන් කළපු සංවර්ධන අධිකාරියක්- අමාත්‍ය මහින්ද අමරවීර",
    "News Content": "කළපු සංවර්ධන අධිකාරියක් පිහිටුවමින් රටේ සියලු කළපු සංවර්ධනය කිරීමට කටයුතු කරන බවත් එමඟින් මත්ස්‍ය නිෂ්පාදනය ඉහළ නංවාලීමට හැකි බවත් ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා අද (8) පාර්ලිමේන්තුවේ දී පැවසී ය.\nපාර්ලිමේන්තු මන්ත්‍රී ඩග්ලස් දේවානන්ද මහතා විසින් ස්ථාවර නියෝග 23(2) යටතේ යොමු කළ ප්‍රශ්නයකට පිළිතුරු ලබාදෙමින් අමාත්‍යවරයා මෙසේ පැවසී ය.කළපු කළමනාකරණ ඒකකයක් ආරම්භ කළ බවත් ජනතාව සම්බන්ධ කරගනිමින් කළපු සංවර්ධනය කළ යුතු බවත් අමාත්‍යවරයා පෙන්වා දුන්නේ ය. මහජනතාව විසින් කළපු ආරක්ෂ කළ යුතු බව පෙන්වා දුන් අමාත්‍යවරයා,කළපුවලට අපද්‍රව්‍ය බැහැර කරන බවද සඳහන් කළේ ය.2018 වනවිට  සියලු කළපු සංවර්ධනය කිරීමට පියවර ගන්නා බවත් නන්දිකඩාල් කළපුව සංවර්ධනය කිරීමට කටයුතු කරන බවත් කළපිව ගැඹුරු කිරීමට කටයුතු කරන බවත් අමාත්‍යවරයා පැවසී ය. ",
    "URL": "https://sinhala.news.lk//news/world-2/item/24425-2017-08-08-08-49-18",
    "Category": "president_parliament_prime_minister"
}