{
    "Source": "https://sinhala.news.lk",
    "Timestamp": " මැයි 01, 2017",
    "Headline": "මඩකලපුව ඔඩ්ඩමාවඩි මහා විද්‍යාලයේ සියවස් සැමරේ",
    "News Content": "මඩකලපුව ඔඩ්ඩමාවඩි මහා විද්‍යාලයේ සියවස් සැමරුම් උත්සවය ජනාධිපති ගරු මෛත්‍රීපාල සිරිසේන මැතිතුමාගේ ප්‍රධානත්වයෙන්  පසුගියදා පැවැත්විණි.\nවිද්‍යාලය වෙත ගිය ජනාධිපතිතුමා එම සිසු දරුවන් විසින් මහත් සෙනෙහසින් යුතුව පිළිගනු ලැබීය.විද්‍යාලයේ තෙමහල් පරිපාලන ගොඩනැගිලි සංකීර්ණය  විවෘත කෙරුණේ ද ජනාධිපතිතුමා අතිනි.විද්‍යාලයේ සියවස් සැමරුම් උත්සවය නිමිත්තෙන් සංවිධානය කෙරුණු වෙළෙද සහ අධ්‍යාපනික ප්‍රදර්ශනය නැරඹීමට ද ජනාධිපතිතුමා එක් විය.අධ්‍යාපන අමාත්‍ය අකිල විරාජ් කාරියවසම්, නැගෙනහිර පළාත් ආණ්ඩුකාර ඔස්ටින් ප්‍රනාන්දු, රාජ්‍ය අමාත්‍ය වී. රාධක්‍රිෂ්නන්, නියෝජ්‍ය අමාත්‍ය අමීර් අලී යන මහත්වරුන් ඇතු‍ළු මහජන නියෝජිතයින් පිරිසක් ද, විදුහල්පති ඒ.එම්. හලීම් ඉෂාඩ් මහතා ඇතුළු ගුරුවරුන්, දෙමාපියන්, ආදි සිසුන් ඇතුළු පිරිසක් මෙම අවස්ථාවට එක්ව සිටියහ. ",
    "URL": "https://sinhala.news.lk//news/world-2/item/22769-2017-04-30-18-57-46",
    "Category": "president_parliament_prime_minister"
}