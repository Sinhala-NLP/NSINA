{
    "Source": "https://sinhala.news.lk",
    "Timestamp": " දෙසැම්බර් 01, 2015",
    "Headline": "රජය වී සඳහා සහතික මිලක් ලබා දී ඇත්තේ ගොවියාගේ අයිතිවාසිකම් ආරක්ෂා කිරීමටයි-අමාත්‍ය පී. හැරිසන්",
    "News Content": "රජය වී සඳහා සහතික මිලක් ලබාදී ඇත්තේ ගොවියාගේ අයිතිවාසිකම් ආරක්ෂා කිරීමේ අරමුණින් බවත් පෞද්ගලික වී මෝල් හිමියන්ට ලබාදුන් වී  ප්‍රමාණයට සහල් ලබානොදීම නිසා එවැනි වී මෝල් හිමියන් 38කට විරුද්ධව පරීක්ෂණ කටයුතු ආරම්භ කර තිබෙන බවත්  ග්‍රාමීය ආර්ථික කටයුතු පිළිබඳ අමාත්‍ය පී. හැරිසන් මහතා අද (01) පාර්ලිමේන්තුවේ දී ප්‍රකාශ කළේය.\nඅමාත්‍යාංශ ප්‍රකාශයක් කරමින් අමාත්‍යවරයා ප්‍රකාශ කර සිටියේ, සහල් ආපසු බාර නොදුන් තවත් මෝල් හිමියන් 23කට විමර්ශන කටයුතු ආරම්භ කර තිබෙන බවය.රජය වෙනුවෙන් වී සඳහා සහතික මිලක් ලබාදී ඇත්තේ ගොවියාගේ අයිතිවාසිකම් ආරක්ෂා කිරීමේ අරමුණින්.ගොවීන්ට සුබසාධන සේවාවන් සැලසීමේ දී රජයට පාඩු විදීමට සිදු විය හැකිය.වී අලෙවි මණ්ඩලයෙන් වී විකුණලා, බලාපොරොත්තු වෙනවා, මහ භාණ්ඩාගාරයට රුපියල් බිලියන 10ක් ආපසු ලබාදෙන්න.  වී අලෙවි මණ්ඩලයේ සතපහකවත් වංචාවක් කරන්න ඉඩ දෙන්නේ නෑ. ඉදිරි මහ කන්නයේ දී ගොවි ජනතාවගේ,පාරිභෝගිකයා යන දෙපාර්ශවයේ ම අයිතිවාසිකම් ආරක්ෂා වන අයුරින් වී වලට සහතික මිලක් නියම කරන්නට කටයුතු කරගෙන යනවා යැයි ද අමාත්‍යවරයා ප්‍රකාශ කළේ ය. ",
    "URL": "https://sinhala.news.lk//news/world-2/item/14966-2015-12-01-12-07-12",
    "Category": "president_parliament_prime_minister"
}