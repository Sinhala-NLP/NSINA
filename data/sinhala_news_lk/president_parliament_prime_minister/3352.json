{
    "Source": "https://sinhala.news.lk",
    "Timestamp": " ජූනි 07, 2017",
    "Headline": "පාර්ලිමේන්තුවට තර්ජනය කර බලපෑම් කර තීන්දු ලබාගත නොහැකියි",
    "News Content": "පාර්ලිමේන්තුවට තර්ජනය කර බලපෑම් කර තීන්දු ලබාගත නොහැකි බව කතානායක කරූ ජයසූරිය මහතා පවසයි.\nසයිටම් වෛද්‍ය විද්‍යාලය පිළිබඳ ස්ථවර නියෝග 23(2) යටතේ ඉදිරිපත් කළ යෝජනාව සාකච්ඡා වන අවස්ථාවේ සභාව තුළ උණුසුම් වාද විවාද ඇති විය. එහිදී කතානායකවරයා විසින් ඒකාබද්ධ විපක්ෂයේ මන්ත්‍රීවරුන්ට එලෙස ප්‍රකාශ කළේ ය.පාර්ලිමේන්තුව ආදර්ශවත් ස්ථානයක් බව කී කතානායකවරයා පාර්ලිමේන්තුව තුළ මෙලෙස හැසිරෙන්නේ නම් නම් කිරීමට සිදුවන බව ද පැවසී ය. මේ සම්බන්ධයෙන් අඳහස් දැක්වීමට කාලය ලබාදුන් බවද කතානායකවරයා පැවසි ය.සයිටම් වෛද්‍ය විද්‍යාලය ආරම්භ කළේ පසුගිය රජයේ දී බව කී සභානායක ලක්ෂ්මන් කිරිඇල්ල මහතා ඒ සම්බන්ධ ගැසට් පත්‍රය සභාගත කළේ මන්ත්‍රී දිනේෂ් ගුණවර්ධන මහතා විසින් බවද පැවසී ය. ",
    "URL": "https://sinhala.news.lk//news/world-2/item/23392-2017-06-07-08-45-26",
    "Category": "president_parliament_prime_minister"
}