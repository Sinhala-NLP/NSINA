{
    "Source": "https://sinhala.news.lk",
    "Timestamp": " ජනවාරි 23, 2020",
    "Headline": "මහා සංඝරත්නය එක්දහස් පන්සිය නමක් විෂයෙහි මහා සංඝගත දක්ෂිණාවක් -ජනපති අගමැති ඇතුළු පවුලේ ඥාතීන්ගේ සහභාගීත්වයෙන්",
    "News Content": "මහා සංඝරත්නය එක්දහස් පන්සිය නමක් විෂයෙහි මහා සංඝගත දක්ෂිණාවක් -ජනපති අගමැති ඇතුළු පවුලේ ඥාතීන්ගේ සහභාගීත්වයෙන්\nමහා සංඝරත්නය එක්දහස් පන්සිය නමක් විෂයෙහි සංවිධානය කෙරුණු මහා සංඝගත දක්ෂිණාවක් වීරකැටිය නිවසේ දී පැවැත්විණි. ජනාධිපති ගෝඨාභය රාජපක්ෂ මැතිතුමා සහ අග්‍රාමාත්‍ය මහින්ද රාජපක්ෂ, චමල් රාජපක්ෂ යන මහත්වරුන් ඇතුළු පවුලේ ඥාතීහු ඊට එක්ව සිටියහ.මෙහිදී විශේෂ අනුශාසනාවක් සිදු කරමින් සිතුල්පව්ව ‍රජමහා විහාරාධිපති පූජ්‍ය මැටරඹ හේමරතන නායක ස්වාමීන් වහන්සේ සඳහන් කළේ අඳුරට ගමන් කරමින් තිබූ රට නිවැරදි මගට ගැනීමට ජාතියේ පිනට නායකත්වයට පත්වූ ජනාධිපති ගෝඨාභය රාජපක්ෂ මැතිතුමාට සහ අග්‍රාමාත්‍ය මහින්ද රාජපක්ෂ මැතිතුමාට මේ රට සුඛිත මුදිත කිරීමට ශක්තිය තිබෙන බවයි. එම වැඩපිළිවෙළට මහා සංඝරත්නයේ නිරන්තර ආශිර්වාදය සහ අනුශාසනාව හිමිවන බව ද උන්වහන්සේ පෙන්වා දුන්හ. ",
    "URL": "https://sinhala.news.lk//news/world-2/item/36616-2020-01-23-16-33-33/news/world-2/item/35342-55",
    "Category": "president_parliament_prime_minister"
}