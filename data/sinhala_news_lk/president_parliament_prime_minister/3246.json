{
    "Source": "https://sinhala.news.lk",
    "Timestamp": " ඔක්තෝබර් 07, 2015",
    "Headline": "පොපි මල් දිනය නිමිත්තෙන් ජනපතිට පොපි මලක් පළඳවයි",
    "News Content": "සෑම වසරකම නොවැම්බර් මස 08 වැනිදාට යෙදෙන \"පොපි මල් දිනය\" නිමිතිකොට ගනිමින් ජනාධිපති මෛත්‍රීපාල සිරිසේන මැතිතුමාට පොපි මලක් පැළැඳවීම අද (07) පෙරවරුවේදී සිදුවිය.\nශ්‍රී ලංකා සේවා මුක්ත භට සංගමයේ සභාපති බ්‍රිගේඩියර් කේ.ඒ.ඥානවීර මහතා විසින් ජනාධිපති නිල නිවසේදී ජනාධිපතිතුමාට මෙම පොපි මල පළඳවනු ලැබීය. තවද, දෙවන ලෝක යුද සමයේ යුද භටයෙකු වූ එච්.ජී.පී. ජයසේකර මහතා විසින් රචිත \" How Japan Bomb Tiny Ceylon \"  ග්‍රන්ථය ඒ මහතා විසින් ජනාධිපතිතුමා වෙත මෙහිදී පිළිගැන්වීය. මෙම අවස්ථාවට ශ්‍රී ලංකා සේවා මුක්ත භට සංගමයේ අද්මිරාල් සමරතුංග, භාණ්ඩාගාරික කර්නල් අමරකොන්, උප සභාපතිවරුන් වන කර්නල් ගනේගොඩ, වික්ටර් ජෙයරාජ් යන මහත්වරු එක්ව සිටියහ. SDF ",
    "URL": "https://sinhala.news.lk//news/world-2/item/13873-2015-10-07-07-41-37",
    "Category": "president_parliament_prime_minister"
}