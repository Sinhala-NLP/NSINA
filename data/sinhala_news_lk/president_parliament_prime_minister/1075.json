{
    "Source": "https://sinhala.news.lk",
    "Timestamp": " සැප්තැම්බර් 02, 2014",
    "Headline": "ශ්‍රී.ල.නි.ප. 63 වැනි සම්මේලනය බදුල්ලේ දී",
    "News Content": "පංච මහා බලවේගයේ එකමුතුවෙන් ආරම්භ වු ශ්‍රී ලංකා නිදහස් පක්ෂයේ 63 වැනි සංවත්සර උළෙල අද (02) ජනාධිපති මහින්ද රාජපක්ෂ මහතාගේ ප්‍රධානත්වයෙන් සහ අති විශාල ජනතා සහභාගිත්වයෙන් බදුල්ල වින්සන්ට් ඩයස් ක්‍රීඩාංගණයේ දී ආරම්භ විය. \n 63 වැනි සම්මේලනයට සහභාගි වු ජනාධිපතිතුමා මහින්ද රාජපක්ෂ මැතිතුමා ශ්‍රී ලංකා නිදහස් පක්ෂයේ මහ ලේකම් මෛත්‍රීපාල සිරිසේන මහතා විසින් පිළිගනු ලැබීය. 1951 සැප්තැම්බර් 02 වැනි දින ශ්‍රී ලංකා නිදහස් පක්ෂය ආරම්භ කොට ඇත. වාරිමාර්ග හා ජල සම්පත් කළමනාකරණ අමාත්‍ය නිමල් සිරිපාල ද සිල්වා, ඛනිජතෙල් කර්මාන්ත අමාත්‍ය අනුර ප්‍රියදර්ශන යාපා,  විදේශ රැකියා ප්‍රවර්ධන හා සුබසාධන අමාත්‍ය ඩිලාන් පෙරේරා මහත්වරු ප්‍රමුඛ පක්ෂයේ සෙසු නායකයන්, එක්සත් ජනතා නිදහස් සංධානයේ නායකයන් ඇතුළු අති විශාල පිරිසක් මේ සඳහා සහභාගි වූහ. DB/pmu_pix by Sudath Silva       ",
    "URL": "https://sinhala.news.lk//news/world-2/item/4698-63",
    "Category": "president_parliament_prime_minister"
}