{
    "Source": "https://sinhala.news.lk",
    "Timestamp": " මාර්තු 15, 2016",
    "Headline": "පොලොන්නරුවේ ඉදි කෙරෙන පුස්තකාල සැලැස්ම ජනපති නිරීක්ෂණයට",
    "News Content": "පොලොන්නරුව දිස්ත්‍රික්කය තුළ අංග සම්පූර්ණ පුස්තකාලයක් සහ කෞතුකාගාරයක් ඉදිකිරීමට සැලසුම් කර තිබෙන අතර එම භූමිය ඊයේ (14) පස්වරුවේ ජනාධිපති මෛත්‍රීපාල සිරිසේන මැතිතුමාගේ නිරික්ෂණයට ලක් විය.\nනව පුස්තකාලය සහ කෞතුකාගාරයේ සැලැස්ම තමා වෙත ඉදිරිපත් කරන ලෙස මෙහිදී ඉංජිනේරු කාර්යන් පිළිබඳ මධ්‍යම උපදේශක කාර්යාංශය වෙත උපදෙස් දුන් ජනාධිපතිතුමා විධිමත් අයුරින් එය සැලසුම් කිරීමේ අවශ්‍යතාවය ද පෙන්වා දුන්නේ ය.පොලොන්නරුව නව නගරය තුළ නව පුස්තකාලය සහ කෞතුකාගාරය ඉදි කෙරේ. ",
    "URL": "https://sinhala.news.lk//news/world-2/item/16806-2016-03-15-04-24-00",
    "Category": "president_parliament_prime_minister"
}