{
    "Source": "https://sinhala.news.lk",
    "Timestamp": " ජනවාරි 07, 2018",
    "Headline": "සරලා ඇතුළත්මුදලි මහත්මිය ජනපති හමුවෙයි",
    "News Content": "රටට ඉමහත් සේවයක් සිදුකළ කෘතහස්ත දේශපාලනඥයෙකු වූ ලලිත් ඇතුළත්මුදලි මහතාගේ සහ ශ්‍රීමණි ඇතුළත්මුදලි මහත්මියගේ දියණිය වන සරලා ඇතුළත්මුදලි මහත්මිය ජනාධිපති නිල නිවසේදී ජනාධිපති ගරු මෛත්‍රීපාල සිරිසේන මැතිතුමා හමු වූවාය.\nනිදහස් සහ ප්‍රජාතන්ත්‍රවාදී සමාජයක් අපේක්ෂා කළ සහ ජාතිය ගොඩනංවන පුළුල් මෙහෙවරක් උදෙසා කැපවන්නට සිටී තම පියාගේ දේශපාලන ගමන් මහ මෙහිදී සිහිපත් කළ සරලා අතුළත්මුදලි මහත්මිය අද ශ්‍රී ලංකාව තුළ ප්‍රජාතන්ත්‍රවාදය සහ නිදහස ස්ළුාපිත කරමින් ලෝකයේ පිළිගත් රාජ්‍යයක් ලෙස ඉදිරියට ගෙනයාමට ජනාධිපති ගරු මෛත්‍රීපාල සිරිසේන මැතිතුමා ඉටුකරන මෙහෙවර පිළිබද සිය ප්‍රශංසාව පළ කළාය.එමෙන්ම ජනාධිපතිතුමා රට වෙනුවෙන් ගෙන යන වැඩපිළිවෙළට ඕනෑම අවස්ළුාවක තම සහය ලබාදීමට සූදානම් බව ද ඒ මහත්මිය කියා සිටියාය.ශ්‍රී ලංකාවේ හිටපු වෙළෙද, ජාතික ආරක්ෂක, කෘෂිකර්ම කැබිනට් අමාත්‍යවරයෙකු වූ ලලිත් ඇතුළත්මුදලි මහතා 1977- 88 ජේ. ආර්. ජයවර්ධන රජයේ ප්‍රබල අමාත්‍යවරයෙකු විය.මුලින් එක්සත් ජාතික පක්ෂය නියෝජනය කළ එතුමා අනතුරුව ප්‍රජාතන්ත්‍රවාදී එක්සත් ජාතික පෙරමුණේ නායකයා ලෙස කටයුතු කළ අතර ඔහු වඩාත් ජනතාව අතර ප්‍රකට වූයේ මහපොළ ශිෂ්‍යධාර ක්‍රමයෙහි නිර්මාතෘවරයා ලෙසිනි.රටත්, ජාතියත් වෙනුවෙන් සුවිසල් මෙහෙවරක් ඉටුකරමින් සිටියදී 1993 අප්‍රෙල් මාසයේදී එතුමා සහසික වෙඩි පහරකට ලක්ව ජීවිතක්ෂයට පත් විය. ",
    "URL": "https://sinhala.news.lk//news/world-2/item/26941-2018-01-07-02-08-36",
    "Category": "president_parliament_prime_minister"
}