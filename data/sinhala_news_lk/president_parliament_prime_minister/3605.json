{
    "Source": "https://sinhala.news.lk",
    "Timestamp": " මැයි 26, 2017",
    "Headline": "ආපදා තත්ත්වය සළකා පර්ලිමේන්තුවේ කටයුතු සවස 2.00ට අත්හිටුවීමට තීරණයක්",
    "News Content": "වර්ෂාව හේතුවෙන් රටේ ඇති වී තිබෙන ආපදා තත්ත්වය සළකා බලා අද දින පාර්ලිමේන්තුව සවස 2.00 දක්වා පමණක් පැවැත්වීමට පක්ෂ නායක රැස්වීමේ දී තීරණය කළ බව නියෝජ්‍ය කතානායක තිලංග සුමතිපාල මහතා  අද (26) සභාව වෙත දන්වා සිටියේ ය.\nහදිසි පක්ෂනායක රැස්වීමක් සඳහා තාවකාලිකව නවතා තැබූ සභාව ප.ව 12.00 පමණ යළි ආරම්භ විය. එසේ ආරම්භ වීමෙන් අනතුරුව නියෝජ්‍ය කතානායකවරයා විසින් මෙම දැනුම් දීම සිදු කළේ ය.අධික වර්ෂාපතනය හේතුවේ ප්‍රදේශ කීපයක ඇතිවී තිබෙන ආපදා තත්ත්වය සාකච්ඡාවක් සිදු කිරීමට හදිසි පකෂ නායක රැස්වීමක් පාර්ලිමේන්තුවේ පැවැත්වීමට තීරණය කෙරිණි. ",
    "URL": "https://sinhala.news.lk//news/world-2/item/23140-2-00",
    "Category": "president_parliament_prime_minister"
}