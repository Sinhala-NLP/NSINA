{
    "Source": "https://sinhala.news.lk",
    "Timestamp": " සැප්තැම්බර් 26, 2014",
    "Headline": "සංචාරක සංවර්ධන අධිකාරියේ අතිරික්ත ආදායම් ඉහළට",
    "News Content": "ශ්‍රී ලංකා සංචාරක සංවර්ධන අධිකාරිය 2014 මැයි දක්වා ඇස්තමේන්තුගත අතිරික්ත ආදායම රුපියල් මිලියන 169.12ක් බවත් 2012දී රුපියල් මිලියන 183.04ක හා 2013 වසරේ රුපියල් මිලියන 276.06ක අතිරික්ත ආදායමක් ලබා ඇතැයි අද (26) පාර්ලිමේන්තුවේ සභාගත කරන ලද පිළිතුරක සඳහන් වේ.\nපාර්ලිමේන්තු මන්ත්‍රී  රවී කරුණානායක මහතා විසින් වාචික පිළිතුරු අපේක්ෂාවෙන් අසන ලද ප්‍රශ්නයකට පිළිතුරු ලෙස මේ බව සඳහන් වේ. 2015 හා 2016 වසරවල ඇස්තමේන්තුගත අතිරික්ත ආදායම පිළිවෙළින් රුපියල් මිලියන 355.07ක් හා 420.04කි. අද වන විට ශ්‍රී ලංකා සංචාරක අධිකාරියේ ප්‍රාග්ධන හා සංචිත ප්‍රමාණයෙහි එකතුව 2013 වසරේ විගණන වාර්තාවන්ට අනුව රුපියල් මිලියන 3,039.84කි. මේ ආයතනයේ මේ වන විට සේවකයන් 160 දෙනෙකු සේවයේ යෙදී සිටින අතර සේවක අතිරික්තයක් හෝ හිඟයක් ද නොමැති බව එම පිළිතුරෙහි සඳහන් වේ. NDH/HC ",
    "URL": "https://sinhala.news.lk//news/world-2/item/5571-2014-09-26-17-31-26",
    "Category": "president_parliament_prime_minister"
}