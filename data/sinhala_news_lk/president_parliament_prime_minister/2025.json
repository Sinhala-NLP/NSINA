{
    "Source": "https://sinhala.news.lk",
    "Timestamp": " නොවැම්බර් 13, 2017",
    "Headline": "ප්‍රවීණ ගී  පද රචකගේ අනුස්මරණ ගීත ප්‍රසංගයට ජනපති එක්වෙයි",
    "News Content": "ප්‍රවීණ ගී පද රචක ප්‍රේමකීර්ති ද අල්විස් මහතා අනුස්මරණය කරමින් ඊයේ (12) පස්වරුවේ නෙළුම් පොකුණ රගහලේ පැවති සද කැන් වැටිලා ගීත ප්‍රසංගයට ජනාධිපති මෛත්‍රීපාල සිරිසේන මැතිතුමා ද එක්විය.\nවික්ටර් රත්නායක, සුනිල් එදිරිසිංහ, ටී.එම්. ජයරත්න, ප්‍රියා සූරියසේන ඇතුළු ජනප්‍රිය ගායකයින් මෙහිදී ප්‍රේමකීර්ති ද අල්විස් මහතා රචනා කළ ගීත ගායනා කරමින් ප්‍රසංගය වර්ණවත් කළහ. ප්‍රේමකීර්ති ද අල්විස් මහතා රචිත \" නොසැලෙන් ඉන්ද්‍රඛීලය සේ\" , \"අන්තිමයා\" යන කාව්‍ය කෘති ද නිර්මලා ද අල්විස් මහත්මිය විසින් ප්‍රේමකීර්ති ද අල්විස් මහතා පිළිබඳව ලියන ලද  ප්‍රේමකීර්තිනී කෘතිය ද මෙහිදී නිර්මලා ද අල්විස් මහත්මිය විසින් ජනාධිපතිතුමා වෙත පිළිගැන්වීය. මේ අවස්ථාවට නියෝජ්‍ය කතානායක තිලංග සුමතිපාල, අමාත්‍ය අනුර ප්‍රියදර්ශන යාපා, කොළඹ නාලන්දා විද්‍යාලයේ විදුහල්පති තිලක් වත්තුහේවා යන මහත්වරුන් ද කලාකරුවන් විශාල පිරිසක් ද එක්ව සිටියහ. ",
    "URL": "https://sinhala.news.lk//news/world-2/item/26002-2017-11-13-08-53-30",
    "Category": "president_parliament_prime_minister"
}