{
    "Source": "https://sinhala.news.lk",
    "Timestamp": " පෙබරවාරි 10, 2016",
    "Headline": "ජාතික අවම වේතනය පිළිබඳව සහ සේවකයන්ගේ අයවැය සහන දීමනාව පිළිබඳව පනත් කෙටුම්පත් පාර්ලිමේන්තුවට",
    "News Content": "පෞද්ගලික අංශයේ සේවකයන්ගේ ජාතික අවම වේතනය පිළිබඳව සහ සේවකයන්ගේ අයවැය සහන දීමනාව පිළිබඳව  පනත් කෙටුම්පත් දෙකක් අද (10) පාර්ලිමේන්තුවට ඉදිරිපත් කළේ ය.\nකම්කරු හා වෘත්තීය සමිති සබඳතා අමාත්‍ය  ඩබ්ලිව්.ඩී.ජේ. සෙනෙවිරත්න මහතා විසින් අද පාර්ලිමේන්තුවට ඉදිරිපත් කළේ ය. සේවකයන්ගේ ජාතික අවම වේතනය- සේවායෝජකයන් විසින් සේවකයන්ට ජාතික අවම වේතනය ගෙවීම සඳහා සහ ඊට සම්බන්ධ හෝ ආනුෂාංගික කරුණු සඳහා ද විධිවිධාන සැලැස්වීම පිණිස වූ පනත් කෙටුම්පතකි. සේවකයන්ගේ අයවැය සහන දීමනාව- සේවායෝජකයන් විසින් සේවකයන්ට අයවැය සහන දීමනාවක් ගෙවීම සඳහා සහ ඊට සම්බන්ධ හෝ ආනුෂාංගික කරුණු සඳහා ද විධිවිධාන සැලැස්වීම පිණිස වූ පනත් කෙටුම්පතකි. ",
    "URL": "https://sinhala.news.lk//news/world-2/item/16262-2016-02-10-09-59-30",
    "Category": "president_parliament_prime_minister"
}