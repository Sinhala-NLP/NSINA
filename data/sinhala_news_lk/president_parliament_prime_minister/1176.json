{
    "Source": "https://sinhala.news.lk",
    "Timestamp": " පෙබරවාරි 22, 2016",
    "Headline": "නවම් මහ පෙරහැරේ සධාතුක  කරඩුව මංගල හස්තිරාජයා මත වඩා හිදුවීම ජනපති අතින්",
    "News Content": "කොළඹ හුණුපිටිය ගංගාරාම විහාරස්ථානයේ 39 වන නවම් මහ පෙරහැරේ සධාතුක  කරඩුව මංගල හස්තිරාජයා මත වඩා හිදුවා චාරිත්‍රානුකූලව පෙරහැර ආරම්භ කිරීමේ උත්සවය ඊයේ (21) රාත්‍රියේ ජනාධිපති මෛත්‍රීපාල සිරිසේන මැතිතුමාගේ ප්‍රධානත්වයෙන් පැවැත්විණි.\nවිහාරස්ථානයේ බුද්ධ මන්දිරය වැද පුදා ගැනීමෙන් අනතුරුව ජනාධිපතිතුමා සධාතුක කරඩුව මංගල හස්තිරාජයා මත තැන්පත් කෙරිණි.මෙම අවස්ථාවට ගංගාරාම විහාරස්ථානාධිපති පූජ්‍ය ගලබොඩ ඥාණිස්සර ස්වාමීන් වහන්සේ, ගංගාරාම විහාරාධිකාරී ආචාර්ය කිරින්දේ අස්සජී ස්වාමීන් වහන්සේ ප්‍රමුඛ මහා සංඝරත්නය ද, දායක සභාවේ සභාපති රංජිත් විජේවර්ධන, අමාත්‍යවරුන් වන රුවන් විජේවර්ධන, ජෝන් අමරතුංග, ආරක්ෂක ලේකම් කරුණාසේන හෙට්ටිආරච්චි යන මහත්වරුන් ද ත්‍රිවිධ හමුදාපතිවරුන් සහ පොලිස්පතිවරයා ඇතුළු දෙස් විදෙස් බැතිමත්හු අති විශාල පිරිසක් එක්ව සිටියහ. ",
    "URL": "https://sinhala.news.lk//news/world-2/item/16458-2016-02-22-07-27-34",
    "Category": "president_parliament_prime_minister"
}