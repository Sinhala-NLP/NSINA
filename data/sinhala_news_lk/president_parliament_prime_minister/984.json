{
    "Source": "https://sinhala.news.lk",
    "Timestamp": " අප්‍රේල් 20, 2014",
    "Headline": "සෙංකඩගල රාජසිංහ චිත්‍රපටයේ මුහුරත් උළෙල ජනපති ප්‍රධානත්වයෙන්",
    "News Content": "ශ්‍රී වික්‍රම රාජසිංහ චරිතාප්‍රදානය අළලා එකී කාලයේ සිදු වූ සුවිශේෂී සිදුවීම් ඇතුළත් සෙංකඩගල රාජසිංහ චිත්‍රපටයේ මුහුරත් උළෙල ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් ඉකුත් 18දා මහනුවර ජනාධිපති මන්දිරයේදී පැවැත්විණි.\nඅස්ගිරි පාර්ශවයේ මහා නායක අතිපූජ්‍ය උඩුගම ශ්‍රී බුද්ධරක්ඛිත නායක හිමිපාණන් වහන්සේ සහ මල්වතු පාර්ශවයේ අනුනායක පූජ්‍ය නියංගොඩ විජිතසිරි හිමිපාණන් වහන්සේ ද මේ අවස්ථාවට වැඩම කර සිටියහ.අමාත්‍යවරුන් වන කෙහෙළිය රඹුක්වැල්ල, මහින්දානන්ද අලුත්ගමගේ, මධ්‍යම පළාත් ආණ්ඩුකාර ටිකිරි කොබ්බෑකඩුව, ප්‍රධාන අමාත්‍ය සරත් ඒකනායක, සබරගමු පළාත් ආණ්ඩුකාර වි.ජ.මු. ලොකුබණ්ඩාර, පාර්ලිමේන්තු මන්ත්‍රී ලොහාන් රත්වත්තේ යන මහත්වරු ද මේ අවස්ථාවට එක්ව සිටියහ. NDH/pix by Chandana Perera-pmu ",
    "URL": "https://sinhala.news.lk//news/world-2/item/643-2014-04-19-18-47-45",
    "Category": "president_parliament_prime_minister"
}