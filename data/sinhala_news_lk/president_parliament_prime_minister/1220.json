{
    "Source": "https://sinhala.news.lk",
    "Timestamp": " සැප්තැම්බර් 08, 2016",
    "Headline": "සියදිවි හානි වැළැක්වීමේ දිනය නිමිත්තෙන් පළමු රිබන් පටිය ජනපතිට",
    "News Content": "සැප්තැම්බර් 10 වෙනිදාට යෙදී ඇති ලෝක සියදිවි හානි වැළැක්වීමේ දිනය නිමිත්තෙන් හා ශ්‍රී ලංකා සුමිත්‍රයෝ ග්‍රාමීය වැඩසටහනට වසර 20 ක් පිරීම නිමිත්තෙන් නිකුත් කරනු ලබන සංකේත රිබන් පටියේ පළමු රිබන් පටිය ජනාධිපති මෛත්‍රීපාල සිරිසේන මැතිතුමා වෙත පැළඳවීම අද (06) ජනාධිපති කාර්යාලයේ දී සිදු විය.\nශ්‍රී ලංකා සුමිත්‍රයෝ සංවිධානයේ උප සභාපතිනි නීලකාන්ති ඉරෝමි ගෝමස් මහත්මිය විසින් ජනාධිපතිතුමා වෙත රිබන් පටිය පැළද වූ අතර ශ්‍රී ලංකා සුමිත්‍රයෝ සගරාව ද ජනාධිපතිතුමා වෙත පිළිගැන්වීය. ජීවිතය ගැන කළකිරුණු ඕනෑම කෙනෙකුට සවන් දී ඔහුගේ ප්‍රශ්නය නිරාකරණය කරදීමේ සංවිධානයක් ලෙස ශ්‍රී ලංකා සුමිත්‍රයෝ සංවිධානය ක්‍රියා කරයි. එය 1974 දී ස්ථාපිත කෙරිණි. ශ්‍රී ලංකා සුමිත්‍රයෝ සංවිධානයේ සභාපති අනුර විජේමාන්න මහතා ඇතුළු පිරිසක් මෙම අවස්ථාවට එක්ව සිටියහ. ",
    "URL": "https://sinhala.news.lk//news/world-2/item/19453-2016-09-08-03-18-02",
    "Category": "president_parliament_prime_minister"
}