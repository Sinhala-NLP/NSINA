{
    "Source": "https://sinhala.news.lk",
    "Timestamp": " අප්‍රේල් 19, 2014",
    "Headline": "ජය ශ්‍රී මහා බෝධීන් වහන්සේ වැඳපුදා‍ ජනපති ආශිර්වාද ලබා ගනී",
    "News Content": "ජනාධිපති මහින්ද රාජපක්ෂ මැතිතුමා ඊයේ (18) ඓතිහාසික ජය ශ්‍රී මහා බෝධීන් වහන්සේ වැඳපුදා ගෙන උදා වූ අලුත් අවුරුද්දට ආශිර්වාද ලබා ගත්තේය.\nඅටමස්ථානාධිපති ආචාර්ය පූජ්‍ය පල්ලේගම සිරිනිවාස නායක හිමිපාණන් වහන්සේ බැහැදුටු ජනාධිපතිතුමා උන් වහන්සේගේ ද ආශිර්වාද ලබා ගත්තේය.රුවන්වැලි සෑ රඳුන් අභියස පැවති ආගමික වතාවත් සඳහා සහභාගි වූ ජනාධිපතිතුමා රුවන්වැලි සෑ විහාරාධිපති පූජ්‍ය පල්ලේගම හේමරතන නායක හිමිපාණන් වහන්සේ ද බැහැදැක උන් වහන්සේට අටපිරිකර පූජා කළේය.ඉන් පසු මිරිසවැටිය රජමහා විහාරය වෙත ගොස් විහාරාධිපති පූජ්‍ය ඊතලවැටුණුවැවේ ඤාණතිලක නායක හිමිපාණන් වහන්සේ බැහැදැක සුවදුක් විමසූ ජනාධිපතිතුමා උන් වහන්සේගෙන් ද ආශිර්වාද ලබා ගත්තේය.ජනාධිපතිතුමා අනුරාධපුර ශ්‍රී සම්බුද්ධ ජයන්ති විහාරාධිපති පණ්ඩිත නුගේතැන්නේ පඤ්ඤානන්ද නායක හිමිපාණන් වහන්සේ හා ලංකාරාම විහාරාධිපති පූජ්‍ය රැලපනාවේ ධම්මජෝති නායක හිමිපාණන් වහන්සේ බැහැදැක උන්වහන්සේලාගෙන් ද ආශිර්වාද ලබා ගැනීමට කටයුතු කළේය.NDH/pix by Chandana Perera-pmu  ",
    "URL": "https://sinhala.news.lk//news/world-2/item/629-2014-04-18-18-58-41",
    "Category": "president_parliament_prime_minister"
}