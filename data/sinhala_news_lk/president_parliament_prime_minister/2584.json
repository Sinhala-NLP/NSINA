{
    "Source": "https://sinhala.news.lk",
    "Timestamp": " අප්‍රේල් 02, 2017",
    "Headline": "ජනපති කින්නියා මූලික රෝහලේ නිරීක්ෂණ චාරිකාවක",
    "News Content": "ති‍්‍රකුණාමලය මැක්හෙයිෂර් කී‍්‍රඩාංගණයේ පැවැත්වෙන ජාතික යොවුන් පුරය 2017 උළෙලේ විශේෂ ආරාධිත අමුත්තා ලෙස සහභාගීවීමට ති‍්‍රකුණාමල ප‍්‍රදේශයට ගිය ජනාධිපති මෛතී‍්‍රපාල සිරිසේන මැතිතුමා ඊයේ  (01) කින්නියා මූලික රෝහලේ  නිරික්ෂණ චාරිකාවක ද නිරත විය.\nරෝහලේ අඩු පාඩු සොයා බැලු ජනාධිපතිතුමා කාර්ය මණ්ඩලය සමඟ  සුහද කථා බහක නිරතවෙමින් ඔවුන්ගේ නේවාසිකාගාර පහසුකම් ඇතුළු පොදු ගැටලු පිළිබඳ විමසා බැලීය.එමෙන්ම ඩෙංගු රෝගීන් සඳහා ප‍්‍රතිකාර කෙරෙන වාට්ටු සංකීර්ණයේ ද නිරීක්ෂණ චාරිකාවක නිරත වූ ජනාධිපතිතුමා එම රෝගින්ගේ පහසුකම් සොයා බැලූ අතර නැගෙනහිර පළාතේ සීඝ‍්‍රයෙන් ව්‍යාප්තවන ඩෙංගු රෝගය පාලනය වෙනුවෙන් ගෙන යන වැඩපිළිපෙළේ ප‍්‍රගතිය පිළිබඳව ද කරුණු විමසීය.මේ අතර කින්නියා මූලික රෝහල නවීකරණය කර දෙන ලෙස ඉල්ලා ප‍්‍රදේශවාසීන් විසින් දියත් කළ උද්ඝෝෂණ ව්‍යාපාරයක් ද රෝහල ඉදිරිපිට පැවැත්වුණු අතර එම ස්ථානයට ගිය ජනාධිපතිතුමා රෝහල කඩිනමින් නවීකරණය කර දීමට අවශ්‍ය පියවර ගන්නා බව ප‍්‍රකාශ කළේය.ඒ සඳහා පැවැත්වෙන මූලික සාකච්ඡුාව ස`දහා උද්ඝෝෂණ ව්‍යාපාරයේ නිරත නියෝජිතයින් කිහිප දෙනෙකුට ද සහභාගී වීමට ජනාධිපතිතුමා ආරාධනා කළේය. ",
    "URL": "https://sinhala.news.lk//news/world-2/item/22380-2017-04-01-18-59-00",
    "Category": "president_parliament_prime_minister"
}