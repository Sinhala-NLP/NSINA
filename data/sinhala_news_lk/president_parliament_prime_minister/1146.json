{
    "Source": "https://sinhala.news.lk",
    "Timestamp": " ඔක්තෝබර් 27, 2014",
    "Headline": "පාර්ලිමේන්තුව සභාවට කැරට් ගෙන ඒම ආරක්ෂාවේ අඩුපාඩුවක්",
    "News Content": "විපක්ෂ පාර්ලිමේන්තු මන්ත්‍රීවරයෙකු අද (27) පාර්ලිමේන්තු  සභා ගර්භයට ගෙන ආ  කැරට් අල සභා ගර්භයෙන් ඉවත් කර, ඒවා සභාවට ගෙන ඒම සම්බන්ධයෙන් පරීක්ෂණයක් පවත්වා කතානායකවරයාට වාර්තාව ලබා දෙන ලෙස වේත්‍රධාරිවරයාට සභාවේ මුලසුනේ සිටි එජනිස පත් කළ මන්ත්‍රී ජානක ප්‍රියන්ත බණ්ඩාර මහතා නියෝග කළේය.\n කුරුණෑගල දිස්ත්‍රික් එජාප මන්ත්‍රී නලින් බණ්ඩාර ජයමහ මහතා 2015 අය-වැය දෙවැනි වර කියැවීමේ විවාදයට එක් ව සිටිය දී කැරට් අල සභාවට පෙන්වීම සම්බන්ධයෙන් සෞඛ්‍ය නියෝජ්‍ය ඇමැති ලලිත් දිසානායක මහතා මුලසුනේ අවධානය යොමු කළේය. කැරට් අල සභාවට ගෙන ආවේ කොහාමද?. මේ විදියට බෝම්බයක් වුණත් ගෙන ආ හැකියි කී දිසානායක මහතා මේ සම්බන්ධයෙන් පරීක්ෂණයක් සිදු කරන ලෙස මුලසුනෙන් ඉල්ලා සිටියේය. එහිදී අදහස් දැක්වූ නලින් බණ්ඩාර මහතා මට දේශීය වෛද්‍යවරයෙක් කැරට් කන ලෙස කීවා ඒ නිසයි මා කැරට් ගෙනාවේ. ජනාධිපතිතුමා අය-වැය ඉදිරිපත් කරමින් කැරට් ගෝනියක් ම ගෙනාවානේ යනුවෙන් කියා සිටියේය. එහිදී අදහස් දැක්වූ  පත් කළ මන්ත්‍රී ඒ.එච්.එම්. අස්වර්  මහතා ජනාධිපතිතුමා කැරට් 24 අය-වැයක් ඉදිරිපත් කළ බව ප්‍රකාශ කළේය. HC/NDH ",
    "URL": "https://sinhala.news.lk//news/world-2/item/6625-2014-10-27-17-45-31/news/world-2/item/6479-2014-10-23-09-48-06",
    "Category": "president_parliament_prime_minister"
}