{
    "Source": "https://sinhala.news.lk",
    "Timestamp": " මාර්තු 16, 2016",
    "Headline": "වකුගඩු රෝග නිවාරණ වාර්තාව ජනපතිට",
    "News Content": "පරිසර සමාජයීය සහ සෞඛ්‍ය අංශ 03 යටතේ ප්‍රමුඛ පෙළේ විද්‍යාඥයින් සහ පර්යේෂකයින් සමග සාකච්ඡා කර සකස් කරන ලද වකුගඩු රෝග නිවාරණය පිළිබඳ සංෂිප්ත වාර්තාව ජනපති මෛත්‍රීපාල සිරිසේන මහතා වෙත භාර දෙයි.\nවකුගඩු රෝග නිවාරණය පිළිබඳ චීන විද්‍යා ඇකඩමිය හා ජල සම්පාදන හා ජලාපවාහන මණ්ඩලය එක්ව සංවිධානය කරන ලද විශේෂ වැඩමුළුවක් අද (15) කොළඹ ගාලු මුවදොර හෝටලයේදී පැවැත්වුණු අතර එහි සමාප්ති අවස්ථාවේදී නගර සැළසුම් සහ ජල සම්පාදන අමාත්‍ය රවුෆ් හකීම් මහතා විසින් වාර්තාව ජනාධිපතිතුමා වෙත භාර දෙනු ලැබීය.චීන රජයටත්, ජනතාවටත් ස්තූතිය පළ කරමින් චීන අධ්‍යයනය පිළිබද ජාත්‍යන්තර සහයෝගිතා බියුරෝවේ නියෝජ්‍ය අධ්‍යක්ෂ Huansheng Qiu මහතා වෙත විශේෂ සමරු තිළිණයක් පිළිගැන්වීම ජනාධිපතිතුමා අතින් සිදු විය.ශ්‍රී ලංකාවේ වකුගඩු රෝග නිවාරණ කටයුතු වෙනුවෙන් දක්වන සහයෝගය උදෙසා චීන විද්‍යා ඇකඩමියේ මහාචාර්යවරුන් පස් දෙනෙකු වෙත සමරු තිළිණ ප්‍රදානය කිරීමද ජනාධිපතිතුමා අතින් සිදු විය.නගර සැළසුම් සහ ජල සම්පාදන අමාත්‍ය රවුෆ් හකීම්, ශ්‍රි ලංකාවේ චීන තානාපති Xian Ling Yi, චීන විද්‍යා ඇකඩමියේ නියෝජ්‍ය අධ්‍යක්ෂ Min yang යන මහත්වරුන් ඇතුළු පිරිසක් මෙම අවස්ථාවට එක්ව සිටියහ. ",
    "URL": "https://sinhala.news.lk//news/world-2/item/16820-2016-03-16-03-50-20",
    "Category": "president_parliament_prime_minister"
}