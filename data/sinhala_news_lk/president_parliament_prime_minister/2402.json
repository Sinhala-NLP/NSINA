{
    "Source": "https://sinhala.news.lk",
    "Timestamp": " නොවැම්බර් 19, 2014",
    "Headline": "රාජගිරිය වික්ටෝරියා නිවාසයට ජනපති අතින් බස් රථයක්",
    "News Content": "උපතින් හා විවිධ අනතුරුවලින් ආබාධිතවූවන් නේවාසිකව සිටින රාජගිරිය වික්ටෝරියා නිවාසයේ ප්‍රයෝජනය සඳහා නව බස් රථයක් ප්‍රදානය කිරීම ජනාධිපති මහින්ද රාජපක්ෂ මැතිතුමා අතින් සිදු විය.\nඅද (19) පෙරවරුවේ එම නිවාසය වෙත ගිය ජනාධිපතිතුමා එහි නේවාසිකව සිටින පිරිසගේ සුවදුක් විමසීමට ද එක් වූ අතර ඔවුන්ට තෑගිබෝගවලින් සංග්‍රහ කිරීමට ද අමතක නොකළේය.අනතුරුව බස් රථයේ යතුර එහි පාලක සභාවේ සභාපති කමල් පද්මසිරි මහතා වෙත භාර දුන්නේය.අමාත්‍ය ෆීලික්ස් පෙරේරා, රෝහිත බෝගොල්ලාගම, පාර්ලිමේන්තු මන්ත්‍රී දුමින්ද සිල්වා මහත්වරු ඇතුළු පිරිසක් මේ අවස්ථාවට එක්ව සිටියහ.NDH/pmu_pix by Sudath Silva  ",
    "URL": "https://sinhala.news.lk//news/world-2/item/7606-2014-11-19-17-41-06",
    "Category": "president_parliament_prime_minister"
}