{
    "Source": "https://sinhala.news.lk",
    "Timestamp": " පෙබරවාරි 26, 2016",
    "Headline": "පිළිතුරු ලබාදීමට අමාත්‍යවරයා හෝ නියෝජ්‍ය අමාත්‍යවරයා සිටීම-ස්ථාවර නියෝග වෙනස් කිරීමට බලාපොරොත්තු වෙනවා",
    "News Content": "පාර්ලිමේන්තුවේ ප්‍රශ්න විමසන අවස්ථාවේ ඊට පිළිතුරු ලබාදීමට අමාත්‍යවරයා හෝ නියෝජ්‍ය අමාත්‍යවරයා සිටීම  සම්බන්ධයෙන් ස්ථාවර නියෝග වෙනස් කිරීමට බලාපොරොත්තු වන බව කතානායක කරූ ජයසූරිය මහතා අද (26) පාර්ලිමේන්තුවේ දී ප්‍රකාශ කළේ ය.\n කතානායකවරයා සභාවට කරුණු පැහැදිළි කරමින් සඳහන් කළේ,සමහර ප්‍රශ්නවලට පිළිතුරු ලබාදීමට අමාත්‍යවරු නොමැතිවීම සම්බන්ධයෙන් පක්ෂ නායකයන්ගේ රැස්වීමේ දීත් කතා කළා.ගරු අග්‍රාමාත්‍යතුමාගේ අවධානයට යොමු කර තිබෙනවා.මේ සම්බන්ධයෙන් ස්ථාවර නියෝග වෙනස් කිරීමට බලාපොරොත්තු වෙනවා.මින් පසු ප්‍රශ්නවලට පිළිතුරු දීමට අමාත්‍යවරයා හෝ නියෝජ්‍ය අමාත්‍යවරයා සිටිය යුතු බවට කටයුතු ක්‍රියාත්මක කරන්න බලාපොරොත්තු වෙනවා. පාර්ලිමේන්තුවේ කතා කිරීමේ අයිතිය විසඳා දුන්නා.සියලු දෙනාට සුබ ප්‍රාර්ථනා කරනවා.මේවා සාකච්ඡාවෙන් කරගැනීමට තිබුණා,සිත් රිදවා ගන්නේ නැතිව.මියගිය ඥාතීන්ට අපහාස කිරීම හොඳ සිරිතක් නොවන බවද කතානායකවරයා පැවසී ය. ",
    "URL": "https://sinhala.news.lk//news/world-2/item/16551-2016-02-26-10-12-41",
    "Category": "president_parliament_prime_minister"
}