{
    "Source": "https://sinhala.news.lk",
    "Timestamp": " මාර්තු 30, 2015",
    "Headline": "ජනපති අද දිවයිනට",
    "News Content": "සිව්දින නිල සංචාරයක් සඳහා චීනය බලා පිටත් ව ගොස් සිටින ජනාධිපති මෛත්‍රීපාල සිරිසේන මැතිතුමා අද (30) දිවයිනට පැමිණීමට නියමිතය.\n ජනාධිපති මෛත්‍රීපාල සිරිසේන මහතාගේ මෙම සංචාරය අතරතුර දී චීන ජනාධිපතිවරයා හා අගමැතිවරයා සමඟ ද්වීපාර්ශවික සාකච්ඡාවන් පැවැත්වූ අතර සෞඛ්‍ය, අධ්‍යාපන මෙන් ම සමාජීය හා ආර්ථික සංවර්ධනයට අදාළ ව විශේෂ ගිවිසුම් 04ක් ද අත්සන් කරනු ලැබීය. ශ්‍රී ලංකාවේ අංගසම්පූර්ණ වකුගඩු රෝහලක් ඉදිකිරීමට ද මෙහිදී චීන රජය එකඟත්වය පළ කොට ඇත. ජනාධිපති මෛත්‍රීපාල සිරිසේන මැතිතුමා චීනයේ පැවැති බෝආ ජාත්‍යන්තර සමුළුවට ද සහභාගි විය. DB ",
    "URL": "https://sinhala.news.lk//news/world-2/item/10369-2015-03-30-03-47-36",
    "Category": "president_parliament_prime_minister"
}