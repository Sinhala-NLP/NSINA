{
    "Source": "https://sinhala.news.lk",
    "Timestamp": " අප්‍රේල් 03, 2016",
    "Headline": "නැගෙනහිරට ඇගළුම් කර්මාන්ත 2ක් විවෘත වෙයි",
    "News Content": "නැගෙනහිර පළාතේ තරුණ තරුණියන්ට රැකියා අවස්ථා විශාල ප්‍රමාණයක් සපයා දෙමින් ඉදි කෙරුණු නැගෙනහිර ඇගළුම් කර්මාන්ත ශාලා 02 ක් ජනාධිපති මෛත්‍රීපාල සිරිසේන මැතිතුමා අතින් ඊයේ  (02) විවෘත කෙරිනි.\nලෝතා පෞද්ගලික සමාගමට අයත් හෑල්ලූම් රෙදි කර්මාන්ත ශාලාවක් ජනාධිපතිතුමා අතින් පළමුව විවෘත කෙරුණු අතර සමරු ඵලකය නිරාවරණය කර කර්මාන්ත ශාලාව විවෘත කළ ජනාධිපතිතුමා එහි නිරික්ෂණ චාරිකාවක ද නිරත විය.නැගෙනහිර ඇගළුම් කර්මාන්ත ශාලාව ඉන් අනතුරුව ජනාධිපතිතුමා අතින් විවෘත කෙරිණි.නැගෙනහිර අබ්දුල් කාදල් විද්‍යාලයේ දරුවන්ට පාසල් උපකරණ කට්ටල ඛෙදාදීම ද ජනාධිපතිතුමා අතින් සිදු වූ අතර එම්.එස්. රම්ෂානි දියණිය විසින් නිර්මාණය කරන ලද ජනාධිපතිතුමාගේ සේයා රුවක් ද ජනාධිපතිතුමා වෙත පිළිගැන්වීය.අමාත්‍ය රවුෆ් හකීම්, නැගෙනහිර පළාත් ආණ්ඩුකාර ඔස්ටින් ප්‍රනාන්දු, ප්‍රධාන අමාත්‍ය නසීර් අහමඩ් මහතා ඇතුළු පළාතේ මහජන නියෝජිතයින් රැසක් මෙම අවස්ථාවට එක්ව සිටියහ. ",
    "URL": "https://sinhala.news.lk//news/world-2/item/17077-2",
    "Category": "president_parliament_prime_minister"
}