{
    "Source": "https://sinhala.news.lk",
    "Timestamp": " ජූනි 12, 2015",
    "Headline": "\"ජනතා සාක්කිය\" ග්‍රන්ථය දොරට වඩී",
    "News Content": "කැස්බෑව එක්සත් ජාතික පක්ෂ ප්‍රධාන සංවිධායක හා බස්නාහිර පළාත් සභා මන්ත්‍රී නිරෝෂන් පාදුක්ක මහතා විසින් රචිත \"ජනතා සාක්කිය\" ග්‍රන්ථය දොරට වැඩීමේ උත්සවය ජනාධිපති මෛත්‍රීපාල සිරිසේන මැතිතුමාගේ ප්‍රධානත්වයෙන් ඊයේ (11) පෙරවරුවේ පිළියන්දල නගර සභා ශ්‍රවණාගාරයේදී පැවැත්විණි.\nග්‍රන්ථයේ මුල් පිටපත නිරෝෂන් පාදුක්ක මහතා විසින් මෙහිදී ජනාධිපතිතුමා වෙත පිළිගැන්වීය. කෝට්ටේ නාග විහාරාධිපති පූජ්‍ය මාදුළුවාවේ සෝභිත, පූජ්‍ය තීනියාවල පාලිත යන ස්වාමින් වහන්සේ ද, නියෝජ්‍ය අමාත්‍ය අජිත් පී. පෙරේරා, එජාප ජාතික සංවිධායක දයා ගමගේ යන මහත්වරුන් ඇතුලු පිරිසක් මෙම අවස්ථාවට එක්ව සිටියහ.kpm ",
    "URL": "https://sinhala.news.lk//news/world-2/item/11872-2015-06-12-03-56-14",
    "Category": "president_parliament_prime_minister"
}