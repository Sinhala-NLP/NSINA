{
    "Source": "https://sinhala.news.lk",
    "Timestamp": " සැප්තැම්බර් 01, 2015",
    "Headline": "පක්ෂ නායකයින්ගෙන් නව කතානායකවරයාට සුබ පැතුම්",
    "News Content": "කිසිදු සැකයක් නෑ ඔබතුමා කෘතහස්ථ දේශපාලඥයෙක්. ඉතා චරිතවත් ලෙස නම දිනාගත් චරිතයක්. අපි ඉතා සුවිශේෂී සංධිස්ථානයක සිටින්නේ. ඔබතුමා ඒ සඳහා විශාල කාර්යභාරයක් ඉටුකරයි කියා බලාපොරොත්තු වෙන බව පාර්ලිමේන්තු මන්ත්‍රී ශ්‍රි ලංකා මුස්ලිම් කොංග්‍රසයේ නායක රවුෆ් හකීම් මහතා අද (01) පාර්ලිමේන්තුවේ දී පැවසීය.\nඅපේ සුබාශිංසන පිළිගැන්වීමට කැමතියි. පාර්ලිමේන්තුව රටේ කේන්ද්‍රීය මහජන ආයතනයයි. එය සුවිශේෂී ස්ථානයක් බව මහජන එක්සත් පෙරමුණේ නායක දිනේෂ් ගුණවර්ධන මහතා සඳහන් කළේය. අටවැනි පාර්ලිමේන්තුවේ කතානායකවරයා ලෙස ඔබතුමා නියෝජනය කිරීම ඉතා වැදගත් අවස්ථාවක්. සම්මුතිවාදය ඇතිකළ යුත්තේ මාතෘභූමියේ අභිවෘද්ධිය වෙනුවෙන් මිස රටට අහිතකර දේ ඉටුකරගැනීමට නොවන බව ජාතික නිදහස් පෙරමුණේ නායක විමල් වීරවංශ මහතා පැවසීය.   ",
    "URL": "https://sinhala.news.lk//news/world-2/item/13225-2015-09-01-08-44-36",
    "Category": "president_parliament_prime_minister"
}