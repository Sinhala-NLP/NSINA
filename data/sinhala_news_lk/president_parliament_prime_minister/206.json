{
    "Source": "https://sinhala.news.lk",
    "Timestamp": " මාර්තු 19, 2016",
    "Headline": "අත්සන් කළ ගිවිසුම්වල ප්‍රගතිය ජනපති සාකච්ඡා කරයි",
    "News Content": "ජනාධිපතිතුමාගේ විදේශිය සංචාරයන්වලදී මෙන්ම විදේශ රාජ්‍ය නායකයින් මෙරටට පැමිණි අවස්ථාවන්වලදි ඇතිකරගත් ගිවිසුවල ප‍්‍රගතිය පිළිබඳ සමාලෝචනය කිරීමේ සාකච්ඡාවක් ඊයේ (18) පස්වරුවේ ජනාධිපති මෛත‍්‍රීපාල සිරිසේන මැතිතුමාගේ ප්‍රධානත්වයෙන් ජනාධිපති කාර්යාලයේදී සිදුවිය.\nඑම ගිවිසුම් කි‍්‍රයාත්මක කිරීමට මේ වන විට ගෙන ඇති පියවරයන් සහ ඒවායේ ප‍්‍රගතිය පිළිබඳ මෙහිදී දීර්ඝ වශයෙන් සාකච්ඡාවට ලක් විය.ඉදිරියේදී තමන් විදේශිය තානාපතිවරුන් සමඟ සාකච්ඡාවක් පැවැත්වීමට නියමිත බවත් එහිදි අදාළ රටවල් සමඟග ඇතිකරගත් ගිවිසුම් සම්බන්ධයෙන් එම රටවල් ගෙන ඇති පියවරයන් සොයාබලන බවත් ජනාධිපතිතුමා පැවසීය.එමෙන්ම පසුගිය පාලන කාලය තුළ දේශිය හා විදේශිය වශයෙන් ඇතිකරගත් ගිවිසුම් පිළිබඳව සොයා බලා රටට ඵලදායී සේවයක් ලබාගත හැකි ගිවිසුම් ක‍්‍රියාත්මක කිරීමට කටයුතු කරන ලෙසද ජනාධිපතිතුමා මෙහිදි නිලධාරීන්ට උපදෙස් ලබා දුන්නේ ය.මෙම අවස්ථාවට ජනාධිපති ලේකම් පී.බී අබේකෝන් මහතා ඇතුළු අමාත්‍යාංශ ලේකම්වරුන් සහ නිලධාරිහු එක්ව සිටියහ. ",
    "URL": "https://sinhala.news.lk//news/world-2/item/16876-2016-03-19-06-38-26",
    "Category": "president_parliament_prime_minister"
}