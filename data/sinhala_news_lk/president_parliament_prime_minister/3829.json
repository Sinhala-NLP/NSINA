{
    "Source": "https://sinhala.news.lk",
    "Timestamp": " ඔක්තෝබර් 11, 2014",
    "Headline": "උතුරේ ඉඩම් හිමිකම් නොතිබුණු පවුල් 20,000කට ජනපති අතින් ඉඩම් හිමිකම් බලපත්",
    "News Content": "නිරවුල් බිමක ඉඩම් හිමිකම තහවුරු කරමින් උතුරු පළාතේ මෙතෙක් ඉඩම් හිමිකම නොතිබුණු පවුල් සඳහා ඉඩම් බලපත්‍ර/ දීමනාපත්‍ර 20,000ක් ප්‍රදානය කිරීම ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් ‍හෙට (12) කිලිනොච්චියේදී සිදු කිරීමට නියමිතය.\n උගත් පාඩම් හා ප්‍රතිසන්ධාන කොමිෂම් සභාවේ නිර්දේශ මත පදනම් ව ක්‍රියාත්මක කරනු ලබන උතුරු නැගෙනහිර රජයේ ඉඩම් ගැටලු විසඳීමේ විශේෂ වැඩසටහන යටතේ උතුරු පළාතේ ජනතාවගේ ඉඩම් අයිතිය තහවුරු කරමින් මේ ඉඩම් බලපත්‍ර/දීමනාපත්‍ර ලබාදීම සිදු කරනු ඇත. මෙතරම් විශාල ජන පිරිසකගේ ඉඩම් අයිතිය ලංකා ඉතිහාසයේ එකවර තහවුරු කරන ප්‍රථම අවස්ථාව මෙය බව ද ඉඩම් කොමසාරිස් ජනරාල් දෙපාර්තමේන්තුව තහවුරු කරයි. උතුරු පළාත් ඉඩම් පාලන දෙපාර්තමේන්තුව , ඉඩම් කොමසාරිස් ජනරාල් දෙපාර්තමේන්තුව හා ඉඩම් හා ඉඩම් සංවර්ධන අමාත්‍යාංශය එක්ව මේ විශේෂ වැඩසටහන ක්‍රියාත්මක කරනු ඇත. NDH/mod ",
    "URL": "https://sinhala.news.lk//news/world-2/item/6030-20-000",
    "Category": "president_parliament_prime_minister"
}