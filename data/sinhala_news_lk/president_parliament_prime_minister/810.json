{
    "Source": "https://sinhala.news.lk",
    "Timestamp": " ඔක්තෝබර් 30, 2016",
    "Headline": "දීපාවලි විශේෂ සැමරුම් උත්සවයක් ජනපති මැදුරේදී",
    "News Content": "ලොව පුරා හින්දු බැතිමතුන් උත්සවශ්‍රියෙන් සමරණ දීපාවලි උත්සවය නිමිත්තෙන් විශේෂ සැමරුම් උත්සවයක් ජනාධිපති මෛත්‍රීපාල සිරිසේන මැතිතුමාගේ සහ අග්‍රාමාත්‍ය රනිල් වික්‍රමසිංහ මැතිතුමාගේ ප්‍රධානත්වයෙන් ඊයේ (29) පස්වරුවේ ජනාධිපති මන්දිරයේදී පැවැත්විණි.\nජනාධිපති කාර්යාලය විසින් සංවිධානය කර තිබූ මෙම උත්සවයේදී සියලුම හින්දු බැතිමතුන් වෙත ජනාධිපතිතුමා සහ අග්‍රාමාත්‍යතුමා සුබපැතුම් පිරිනැමූහ. හින්දු නර්තන හා වාදන අංගයන් ඇතුළු සංස්කෘතික අංග රැසකින් ද මෙම උත්සවය වර්ණවත් විය.මෙම උත්සව අවස්ථාවට විපක්ෂ නායක ආර්. සම්බන්ධන්, අමාත්‍යවරුන් වන ඩී.එම්. ස්වාමිනාදන්, මනෝ ගනේෂන්, පාර්ලිමේන්තු මන්ත්‍රීවරුන් වන එම්.ඒ. සුමන්දිරන්, අංගජන් රාමනාදන්, ජනාධිපති ලේකම් පී.බී. අබේකෝන් යන මහත්වරුන් ද හින්දු කලාකරුවන් සහ ජනාධිපති කාර්යාල කාර්ය මණ්ඩලය විශාල පිරිසක් ද එක්ව සිටියහ. ",
    "URL": "https://sinhala.news.lk//news/world-2/item/20106-2016-10-30-12-04-01",
    "Category": "president_parliament_prime_minister"
}