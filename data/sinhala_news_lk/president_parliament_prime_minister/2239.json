{
    "Source": "https://sinhala.news.lk",
    "Timestamp": " නොවැම්බර් 30, 2015",
    "Headline": "ජනපති අද එක්සත් ජාතීන්ගේ දේශගුණික විපර්යාස සමුළුව අමතයි",
    "News Content": "එක්සත් ජාතීන්ගේ දේශගුණික විපර්යාස සමුළුව අද (30) උදෑසන පැරිස් නුවරදී ආරම්භ කෙරුණු අතර ජනාධිපති මෛතී‍්‍රපාල සිරිසේන මැතිතුමා එරට වේලාවෙන් අද ප.ව 3.00 පමණ (මෙරට වේලාවෙන් පස්වරු 07.30ට පමණ) සමුළුව අමතා සිය විශේෂ දේශනය සිදු කිරීමට නියමිතය.\nඑක්සත් ජාතීන්ගේ සාමාජික රටවලට අයත් රාජ්‍ය නායකයින් 150 කට අධික පිරිසක් සමුළුවට එක්ව සිටින අතර දශක 04 කට පසු මෙතරම් රාජ්‍ය නායකයින් පිරිසක් එකවර ප‍්‍රංශයේදී රැස්වන ප‍්‍රථම අවස්ථාව මෙයයි. මෙයට පෙරද පරිසර අමාත්‍යවරයා ලෙස ජනාධිපතිතුමා එක්සත් ජාතීන්ගේ දේශගුණික විපර්යාස සමුළුවට සහභාගී වී තිබෙන අතර ශී‍්‍ර ලංකාවේ පරිසර අමාත්‍යවරයා ලෙස මෙන්ම ජනාධිපතිවරයා ලෙස අද මෛතී‍්‍රපාල සිරිසේන මැතිතුමා සමුළුවට සහභාගීවීම වීම කැපී පෙනෙන සිදුවීමකි. ",
    "URL": "https://sinhala.news.lk//news/world-2/item/14919-2015-11-30-07-53-58",
    "Category": "president_parliament_prime_minister"
}