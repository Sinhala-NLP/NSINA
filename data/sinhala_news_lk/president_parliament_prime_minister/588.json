{
    "Source": "https://sinhala.news.lk",
    "Timestamp": " ඔක්තෝබර් 17, 2014",
    "Headline": "ජාතික නිදහස් පෙරමුණේ පූර්ණ සහය ජනපතිට",
    "News Content": "ඉදිරි ජනාධිපතිවරණයේ දී ජනාධිපති මහින්ද රාජපක්ෂ මැතිතුමාගේ ජයග්‍රහණය වෙනුවෙන් කැපවී කටයුතු කරන බව ජාතික නිදහස් පෙරමුණේ නායක, ඉදිකිරීම්. ඉංජිනේරු සේවා, නිවාස හා පොදු පහසුකම් අමාත්‍ය විමල් වීරවංශ මහතා ප්‍රකාශ කළේය.\n ජාතික නිදහස් පෙරමුණ අද (17) පෙරවරුවේ අරලියගහ මන්දිරයේ දී ජනාධිපති මහින්ද රාජපක්ෂ මැතිතුමා සමඟ පැවැති විශේෂ සාකච්ඡාවේ දී මේ බව අනාවරණය කෙරිණි. එක්සත් ජනතා නිදහස් සන්ධානය නියෝජනය කරමින් ජාතික නිදහස් පෙරමුණ ඇතුළු සියලු දේශපාලන පක්ෂවල යෝජනා අදහස් සැලකිල්ලට ගනිමින් රජයේ ඉදිරි වැඩකටයුතු සැලසුම් කිරීමට අපේක්ෂා කරන බව ජනාධිපතිතුමා මෙහිදී පැවසීය. අමාත්‍ය සුසිල් ප්‍රේමජයන්ත මහතා සහ ජාතික නිදහස් පෙරමුණේ නියෝජිත පිරිසක් මෙම අවස්ථාවට එක් ව සිටියහ. DB ",
    "URL": "https://sinhala.news.lk//news/world-2/item/6297-2014-10-17-14-30-20",
    "Category": "president_parliament_prime_minister"
}