{
    "Source": "https://sinhala.news.lk",
    "Timestamp": " මැයි 28, 2015",
    "Headline": "දෙමටගොඩ මහා විසුද්ධාරාමයේ සංඝාවාසය සහ දාන ශාලාව සඟ සතු කෙරේ",
    "News Content": "දෙමටගොඩ මහා විසුද්ධාරාම විහාරස්ථානයේ අභිනවයෙන් ඉදිකරන ලද සංඝාවාස ගොඩනැගිල්ල සහ දාන ශාලාව සඟ සතු කොට පූජා කිරීමේ උත්සවය ජනාධිපති මෛත්‍රිපාල  සිරිසේන මැතිතුමාගේ ප්‍රධානත්වයෙන් ඊයේ (27) පස්වරුවේ පැවැත්විණි. \n විහාරස්ථානය වෙත ගිය ජනාධිපතිතුමා පළමුව ආගමික වතාවත්වල නිරත ව ආශිර්වාද ලබා ගත්තේ ය. අනතුරුව විහාරාධිපති ශාස්ත්‍රවේදී පූජ්‍ය වැලිමඩ ශාන්ත හිමිපාණන් වහන්සේ බැහැ දැක උන්වහන්සේගේ සුව දුක් විමසා පිරිකර පූජා කළේය. අමරපුර සංඝ සභාවේ උත්තරීතර මහානායක අතිපූජ්‍ය දවුල්දෙන ඤානීස්සර නායක හිමිපාණන් වහන්සේ, මියන්මාර් ජාතික ආචාර්ය පූජ්‍ය අසීන් ඤානීස්සර නායක ස්වාමින් වහන්සේ ප්‍රමුඛ මහා සංඝරත්නය ද, අමාත්‍ය පාඨලී චම්පික රණවක මහතා ඇතුළු ගිහි පිරිස් ද මෙම අවස්ථාවට එක්ව සිටියහ. ඡායාරූප - ජනාධිපති මාධ්‍ය අංශය DB ",
    "URL": "https://sinhala.news.lk//news/world-2/item/11541-2015-05-28-03-32-37",
    "Category": "president_parliament_prime_minister"
}