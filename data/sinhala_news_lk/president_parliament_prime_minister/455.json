{
    "Source": "https://sinhala.news.lk",
    "Timestamp": " සැප්තැම්බර් 04, 2018",
    "Headline": "152 වන ජාතික පොලිස් දිනය සමරයි",
    "News Content": "152 වන ජාතික පොලිස් දින සැමරුම අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ඊයේ (03) දින බම්බලපිටිය, පොලිස් ක්‍රීඩාංගනයේ දී පැවැත්විණි.\nමෙම අවස්ථාවට රාජ්‍ය පරිපාලන හා කළමනාකරණ සහ නීතිය හා සාමය පිළිබඳ අමාත්‍ය රංජිත් මද්දුම බණ්ඩාර, නියෝජ්‍ය අමාත්‍ය නලින් බණ්ඩාර, පොලිස්පති පූජිත ජයසුන්දර, නාවික හමුදාපති සිරිමෙවන් රණසිංහ, ගුවන් හමුදාපති කපිල ජයම්පති, නීතිපති ජයන්ත ජයසූරිය, රාජ්‍ය පරිපාලන හා කළමනාකරණ සහ නීතිය හා සාමය පිළිබඳ අමාත්‍යාංශයේ ලේකම් පද්මසිරි ජයමාන්න සහ ජ්‍යේෂ්ඨ නියෝජ්‍ය පොලිස්පතිවරු, නියෝජ්‍ය පොලිස්පතිවරු ඇතුළු පොලිස් නිලධාරින් සහ ආරාධිතයන් විශාල පිරිසක් ද සහභාගි වී සිටියහ. ",
    "URL": "https://sinhala.news.lk//news/world-2/item/30699-152",
    "Category": "president_parliament_prime_minister"
}