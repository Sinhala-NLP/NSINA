{
    "Source": "https://sinhala.news.lk",
    "Timestamp": " ජූලි 18, 2017",
    "Headline": "කසළ කළමනාකරණය සහ ඩෙංගු උවදුර මැඩලීමේ වැඩමුළුවක් ජනපති ප්‍රධානත්වයෙන්",
    "News Content": " කසළ කළමනාකරණය සහ ඩෙංගු උවදුර මැඩලීම සඳහා පළාත් පාලන ආයතනවල සැලසුම් සකස් කිරීමේ වැඩමුළුවක් ජනාධිපති මෛත්‍රීපාල සිරිසේන මැතිතුමාගේ ප්‍රධානත්වයෙන් ඊයේ (17) කොළඹ පදනම් ආයතනයෙහි පැවැත්විණි.\n ''තිරසර යුගයක් - පිරිසිදු පුරයක්'' තේමාව යටතේ පළාත් සභා සහ පළාත් පාලන අමාත්‍යාංශය විසින් මෙම වැඩමුළුව සංවිධානය කර තිබුණි. විධිමත් කසළ කළමනාකරණය හා ඩෙංගු උවඳුර මැඩලීම සම්බන්ධ යෝජනා හා නිර්දේශ ඇතුළත් වාර්තාව අමාත්‍ය ෆයිසර් මුස්තාෆා මහතා විසින් ජනාධිපතිතුමා වෙත පිළිගැන්වීය. පළාත් ආණ්ඩුකාරවරුන්, ප්‍රධාන අමාත්‍යවරුන් ඇතුළු පළාත් පාලන ආයතන ප්‍රධානීන් මෙම වැඩමුළුවට එක්ව සිටියහ.  ",
    "URL": "https://sinhala.news.lk//news/world-2/item/24059-2017-07-18-03-00-46",
    "Category": "president_parliament_prime_minister"
}