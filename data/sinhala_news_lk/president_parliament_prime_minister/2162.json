{
    "Source": "https://sinhala.news.lk",
    "Timestamp": " සැප්තැම්බර් 03, 2015",
    "Headline": "අභිනව පාර්ලිමේන්තුවේ නියෝජ්‍ය කථානායක රාජකාරී අරඹයි",
    "News Content": "අභිනව අටවැනි පාර්ලිමේන්තුවේ නියෝජ්‍ය කථානායක ධුරයට තේරී පත් වූ පාර්ලිමේන්තු මන්ත්‍රී තිලංග සුමතිපාල මහතා අද (03) පාර්ලිමේන්තුවේ නියෝජ්‍ය කථානායක කාර්යාලයේ දී සුබ මොහොතින් තනතුරේ වැඩභාර ගත්තේ ය.\nකථානායක කරූ ජයසූරිය මහතා සහ හිටපු නියෝජ්‍ය කථානායක චන්දිම වීරක්කොඩි මහතා එම අවස්ථාවට සහභාගී වී සිටියේ ය. මුළු පාර්ලිමේන්තුව රටේ සංවර්ධනයට වග කියන ආයතනයක් බවට පත් කරන බව සඳහන් කළ කතානායක කරූ ජයසූරිය මහතා සහජීවනය සහ එක්සත්කම ඇති කිරීමටත් යහපාලනය ඇති කරන බැවින් මේ අවස්ථාවේ විශාල සේවාවක් කළ යුතුව තිබෙන බව පැවසී ය. මෙහිදී අඳහස් දැක්වූ නියෝජ්‍ය කථානායක තිලංග සුමතිපාල මහතා, ජනතාවගේ පැසසුමට වඩා විවේචනයට ලක්ව තිබූ පාර්ලිමේන්තුව උත්තරීතර පාර්ලිමේන්තුවක් බවට පත් කිරීමට කටයුතු කරන බව පැවසී ය.ජායාරූපය - නුවන් දුමින්ද (පාර්ලිමේන්තුව) ",
    "URL": "https://sinhala.news.lk//news/world-2/item/13263-2015-09-03-06-58-17",
    "Category": "president_parliament_prime_minister"
}