{
    "Source": "https://sinhala.news.lk",
    "Timestamp": " නොවැම්බර් 11, 2014",
    "Headline": "උතුරු අධිවේගයේ ඉදිකිරීම් 14 සහ 15 දිනවල ජනපති ප්‍රධානත්වයෙන් ඇරඹෙයි",
    "News Content": "උතුරු අධිවේගී මාර්ගයේ ඉදිකිරීම් කටයුතු සඳහා එළැඹෙන 14 සහ 15 දිනවලදී ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් ආරම්භ කිරීමට නියමිතය. \n ඒ අනුව 14දා ගලේවෙල, ගලගෙදර සහ රඹුක්කන දී මෙන් ම 15දා කුරුණෑගල දී උතුරු අධිවේගී මාර්ගයේ ඉදිකිරීම් කටයුතු ආරම්භ කෙරේ. මෙම අධිවේගී මාර්ගය 2018 වසර වන විට නිම කිරීමට අපේක්ෂා කරන බැවින් කොටස් දහයකින් යුක්ත ව ඉදිකිරීම් කටයුතු සිදු කෙරේ. ඒ අනුව එඬේරමුල්ල - වේයන්ගොඩ, වේයන්ගොඩ - මීරිගම, මීරිගම - නාකලගමුව, නාකලගමුව - අලකොළදෙනිය, අලකොළදෙනිය - මැද්දේකැටිය,  මැද්දේකැටිය - ගලේවෙල, පොතුහැර - රඹුක්කන, රඹුක්කන - ගලගෙදර, නාරංවල  අලදෙනිය - ගන්නෝරුව, ගලේවෙල - දඹුල්ල වශයෙන් ඉදිකිරීම් කටයුතු සිදු කෙරේ.  ගම්පහ සහ වේගයන්ගොඩ මීරිගම හරහා කුරුණෑගල දක්වා ද, පොතුහැර, රඹුක්කන, ගලගෙදර හරහා මහනුවර දක්වා මෙම අධිවේගී මාර්ග ඉදිකිරීම සිදු කිරීමට නියමිතය.  DB  ",
    "URL": "https://sinhala.news.lk//news/world-2/item/7215-14-15",
    "Category": "president_parliament_prime_minister"
}