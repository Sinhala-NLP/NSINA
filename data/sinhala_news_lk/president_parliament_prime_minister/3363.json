{
    "Source": "https://sinhala.news.lk",
    "Timestamp": " මැයි 03, 2016",
    "Headline": "තොරතුරු දැනගැනීමේ පනත් කෙටුම් පත පිළිබඳ ශ්‍රේෂ්ඨාධිකරණ තීරණය පාර්ලිමේන්තුවට දන්වයි",
    "News Content": "ශ්‍රේෂ්ඨාධිකරණය ඉදිරියේ අභියෝගයට ලක් කරන ලද තොරතුරු දැනගැනීමේ අයිතිවාසිකම් පිළිබඳ පනත් කෙටුම්පත සම්බන්ධයෙන් ශ්‍රේෂ්ඨාධිකරණයේ තීරණය තමා වෙත ලැබී ඇතැයි කතානායක කරූ ජයසූරිය මහතා අද (03) පාර්ලිමේන්තුවට දැනුම් දුන්නේ ය.\n පනත් කෙටුම්පතේ වගන්ති කීපයක් දැනට පවතින ආකාරයට සංශෝධනය කළ හැක්කේ,ආණ්ඩුක්‍රම ව්‍යවස්ථාවේ 84(2) ව්‍යවස්ථාව යටතේ,විශේෂ බහුතර ඡන්දයකින් බවත් ශ්‍රේෂ්ධාධිකරණය තීරණය කර  ඇතැයි කතානායකවරයා දැන්වීය. ශ්‍රේෂ්ඨාධිකරණ තීරණයේ දැක්වෙන පරිදි එකී වගන්ති සංශෝධනය කළ හොත් ඒවායේ අනුණුකූලතාවයන් ඉවත්වනු ඇති බව සහ සරළ බහුතර ඡන්දයකින් සම්මත කළ හැකි බවද තීරණය කර ඇතැයි කතානායකවරයා සභාවට දන්වා සිටියේ ය. ",
    "URL": "https://sinhala.news.lk//news/world-2/item/17452-2016-05-03-09-29-22",
    "Category": "president_parliament_prime_minister"
}