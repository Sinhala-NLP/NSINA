{
    "Source": "https://sinhala.news.lk",
    "Timestamp": " ජූලි 14, 2015",
    "Headline": "නව නාවික හමුදාපති ජනපති හමු වෙයි",
    "News Content": "නව නාවික හමුදාපති ලෙස වැඩ භාරගත් වයිස් අද්මිරාල් රවින්ද්‍ර විජේගුණරත්න මහතා අද (14) පෙරවරුවේ ජනාධිපති කාර්යාලයේදී ජනාධිපති මෛත්‍රීපාල සිරිසේන මැතිතුමා හමු විය. \n ධූරයේ වැඩ භාර ගැනීමෙන් අනතුරුව ඒ බව රාජ්‍ය නායකයා වෙත සැලකිරීමේ සම්ප්‍රදාය ඉටුකරමින් නව නාවික හමුදාපතිවරයා මෙලෙස ජනාධිපතිතුමා හමු විය. වයිස් අද්මිරාල් රවින්ද්‍ර විජේගුණරත්න මහතා ශ්‍රී ලංකාවේ 20 වන නාවික හමුදාපතිවරයා ලෙස වැඩ භාර ගැනීම සනිටුහන් කරමින් ජනාධිපතිතුමා වෙත සමරු තිළිණයක්ද පිළිගැන්වීය. NDH/ ඡායාරූප - ජනාධිපති මාධ්‍ය අංශය    ",
    "URL": "https://sinhala.news.lk//news/world-2/item/12471-2015-07-14-07-15-19",
    "Category": "president_parliament_prime_minister"
}