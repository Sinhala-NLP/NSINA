{
    "Source": "https://sinhala.news.lk",
    "Timestamp": " අප්‍රේල් 18, 2016",
    "Headline": "ජපාන භුමිකම්පාවට ලක් වු ජනතාවට ජනපති ශෝකය",
    "News Content": "දකුණු ජපානයේ කුමමොටෝ ප්‍රදේශයේ ඉකුත් දා (16) සිදු වූ භූකම්පනයෙන් විපතට පත් ජනතාවට ජනාධිපති මෛත්‍රීපාල සිරිසේන මැතිතුමා සිය ශෝකය පළ කළේය.\nජපාන අකිහිතෝ අධිරාජ්‍යයතුමාට යැවු ශෝක පණිවිඩයකින් ජනාධිපතිතුමා සඳහන් කළේ ජපන් ජනතාවගේ ධෛර්යයත් ඕනෑම අභියෝගයකට මුහුණ දීමේ ශක්තියත් නිසා මෙම භූමිකම්පා උවදුරෙන් අත්විදි හානි අවම කර ගනිමින් නැගී සිටින බව තමාට විශ්වාස බවය.ශ්‍රී ලංකා රජය හා ජනතාව දෙරට අතර සුහදත්වය හා ශක්තිමත් මිත්‍රත්වයේ නාමයෙන් ජපන් ජනතාව සමඟ මේ අවස්ථාවේදී එක්ව සිටින බව ජනාධිපතිතුමා සිය පණිවිඩයේ වැඩිදුරටත් සඳහන් කරයි.ජපානයේ සිටින ශ්‍රී ලාංකිකයින්ට කිසිදු අනතුරක් සිදු වී නැති බව විදේශ කටයුතු අමාත්‍යාංශය සඳහන් කරයි. ",
    "URL": "https://sinhala.news.lk//news/world-2/item/17253-2016-04-18-06-33-50",
    "Category": "president_parliament_prime_minister"
}