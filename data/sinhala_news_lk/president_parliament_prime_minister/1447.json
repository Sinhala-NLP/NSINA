{
    "Source": "https://sinhala.news.lk",
    "Timestamp": " සැප්තැම්බර් 01, 2016",
    "Headline": "දිවංගත අමාත්‍ය ජෙයරාජ් ප්‍රනාන්දුපුල්ලේ මැතිතුමාගේ පිළිරුව නිරාවරණය කෙරේ",
    "News Content": "දිවංගත අමාත්‍ය ජෙයරාජ් ප්‍රනාන්දුපුල්ලේ මැතිතුමාගේ ජීවමාන ආකාරයෙන් නිම වූ ඉටි පිළිරුව නිරාවරණය කිරීම ඊයේ  (31) පස්වරුවේ කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී ජනාධිපති මෛත්‍රීපාල සිරිසේන මැතිතුමාගේ ප්‍රධානත්වයෙන් පැවැත්විණි.\n රාජ්‍ය ඇමතිනි සුදර්ශනී ප්‍රනාන්දුපුල්ලේ මහත්මිය විසින් ජෙයරාජ් ප්‍රනාන්දුපුල්ලේ ගුණ සැමරුම් සමරු කලාපය ද මෙහිදී ජනාධිපතිතුමා වෙත පිළිගැන්වීය. මහා සංඝරත්නය ප්‍රමුඛ අන්‍යාගමික පූජකවරුන් ද මැති ඇමතිවරු රැසක් සහ ජෙයරාජ් ප්‍රනාන්දුපුල්ලේ මහතාගේ පවුලේ සාමාජිකයන් මෙම අවස්ථාවට එක්ව සිටියහ. ",
    "URL": "https://sinhala.news.lk//news/world-2/item/19339-2016-09-01-04-10-06",
    "Category": "president_parliament_prime_minister"
}