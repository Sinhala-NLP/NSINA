{
    "Source": "https://sinhala.news.lk",
    "Timestamp": " සැප්තැම්බර් 24, 2014",
    "Headline": "ඉදිකිරීම් කර්මාන්ත වෘත්තිකයන්ගේ නාමාවලියක් පවත්වාගෙන යාම වැදගත්",
    "News Content": "ඉදිකිරීම් කර්මාන්තය විධිමත් කිරීම මේ පනතේ මුලික අරමුණ බවත් වෘත්තිකයන්ගේ නාමාවලියක් පවත්වාගෙන යාම ඉතා හොඳ යෝජනාවක් බවත් ජ්‍යෙෂ්ඨ අමාත්‍ය පී. දයාරත්න මහතා පැවසීය.\nඅමාත්‍යවරයා මේ බව පැවසුවේ ඊයේ (23) පාර්ලිමේන්තුවේදී ඉදිකිරීම් කර්මාන්ත පනත් කෙටුම්පත විවාදයේ අදහස් දක්වමිනි.මේ පනත විවිධ අවස්ථාවලදී කතිකාවට ලක් වූ පනතක්. ඉදිකිරීම් කර්මාන්තකරුවන් ගොඩනැගිලි ද්‍රව්‍ය සපයන්නන් මේ සියලු දෙනාම පනත මඟින් ආවරණය වෙනවා. උපදේශන සභාව තුළින් වෘත්තිකයන් පුහුණු කිරීමත් සිදු වෙනවා. ආරවුල් නිරාකරණය සඳහා යම් ක්‍රමවේදයක් ද සැකසෙනවා. ඉදිකිරීම් කර්මාන්තය සඳහා ජාතික ප්‍රතිපත්තියක් ඇති කිරීම ඉතා වැදගත් කාර්යයක් බව ද අමාත්‍යවරයා වැඩිදුරටත් සඳහන් කළේය.NDH/HC ",
    "URL": "https://sinhala.news.lk//news/world-2/item/5486-2014-09-24-04-27-05",
    "Category": "president_parliament_prime_minister"
}