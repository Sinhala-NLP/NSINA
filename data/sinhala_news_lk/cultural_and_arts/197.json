{
    "Source": "https://sinhala.news.lk",
    "Timestamp": " පෙබරවාරි 13, 2015",
    "Headline": "නඟුලේස්වරම් කෝවිලේ වාර්ෂික උත්සවය ආරම්භ වේ",
    "News Content": "කේරිමාලෙයි, නඟුලේස්වරම් සිවම් පුරාණ කෝවිලේ වාර්ෂික උත්සවය බැතිමතුන් විශාල පිරිසකගේ සහභාගිත්වයෙන් පසුගියදා ආරම්භ වූ අතර මෙහි අවසන් උත්සවය ලබන 19 වන දින පැවැත්වීමට නියමිතය.\n මේ වෙනුවෙන් 513 බලසේනාවේ සෙබළුන් 70 දෙනෙකුට ආසන්න පිරිසක් එක්ව කෝවිල් පරිශ්‍රයේ ශ්‍රමදාන ව්‍යාපාරයක් පැවැත්වූහ. කෝවිල් බලධාරීන් විසින් කරන ලද ඉල්ලීමකට අනුව දෙවන දිනයේ දී මේ සඳහා සහභාගි වූ 500 දෙනෙකු වෙත ආහාර පිසීමට අවශ්‍ය වියළි සලාක යාපනය ආරක්ෂක සේනා මූලස්ථානය විසින් ලබා දෙන ලදී. එදින යුද හමුදාව විසින් විශේෂ පූජාවක් ද සංවිධානය කර තිබූ අතර, මේ සඳහා 51 වන සේනාංකයේ සේනාංකාධිපති බ්‍රිගේඩියර් එස්. තිරුවානකිරසු, 513 බලසේනාවේ බලසේනාධිපති බ්‍රිගේඩියර් ප්‍රියන්ත පෙරේරා සහ යුද හමුදා සාමාජිකයෝ 150 ක් පමණ සහභාගී වූහ. NDH/army.lk ",
    "URL": "https://sinhala.news.lk//news/entertainment/item/9662-2015-02-13-05-21-19",
    "Category": "cultural_and_arts"
}