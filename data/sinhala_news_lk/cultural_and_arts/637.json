{
    "Source": "https://sinhala.news.lk",
    "Timestamp": " සැප්තැම්බර් 06, 2014",
    "Headline": "මහියංගන රජමහා විහාර රන්දෝලි පෙරහර අදත්",
    "News Content": "මහියංගන ඓතිහාසික සුමන සමන් දේවාලය හා රජමහා විහාරය ඒකාබද්ධව පැවැත්වෙන වාර්ෂික පෙරහර මංගල්‍යයේ රන්දෝලි පෙරහර අදත් (06) හෙටත් (07) පැවැත්වේ.\nඅවසන් රන්දෝලි පෙරහර හෙවත් මහියංගන මහ පෙරහර වීදි සංචාරය කරන්නේ අනිද්දා (08) එනම් බිනර පසළොස්වක පෝ දින රාත්‍රියේදී ය.  පසුදින දිය කැපීමේ මංගල්‍යයෙන් පසු දහවල් පෙරහර පැවැත්වීමෙන් පසු පෙරහර මංගල්‍යය අවසන් වේ.ඈත අතීතයේ සිට පවත්වා ගෙන එන මේ පෙරහර සඳහා රාජ්‍ය අනුග්‍රහය ලැබෙනු ඇත. මේ පෙරහරේ සුවිශේෂී අංග කිහිපයක් වේ. ඓතිහාසික වැදි පෙරහර හා දොඩම් පෙරහර, සමන් දෙවිඳුන්ගේ සහෝදරියක් ලෙස පූජෝපහාර ලබන මහලොකු අම්මා දේව මෑණියන්ගේ දේවාභරණ ප්‍රදර්ශනය හා පෙරහර අවසානයේ සමන් දෙවිඳුන් උදෙසා ආදිවාසීන් විසින් පොරොවක් පූජා කරනු ලැබීම ද සිදු වේ. NDH ",
    "URL": "https://sinhala.news.lk//news/entertainment/item/4840-2014-09-05-06-43-44",
    "Category": "cultural_and_arts"
}