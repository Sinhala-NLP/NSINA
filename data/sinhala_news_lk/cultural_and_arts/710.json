{
    "Source": "https://sinhala.news.lk",
    "Timestamp": " මැයි 28, 2014",
    "Headline": "එදිරිවීර සරච්චන්ද්‍රයන්ගේ ජන්ම ශත සංවත්සර උළෙල ජුනි 3දා",
    "News Content": "ශ්‍රී ලාංකේය නාට්‍ය, සාහිත්‍ය  හා විචාර ක්ෂේත්‍රයේ ප්‍රාමාණික විද්වතෙක් වූ මහාචාර්ය එදිරිවීර සරච්චන්ද්‍රයන්ගේ ජන්ම ශත සංවත්සර උළෙල ජුනි 03දා පස්වරු 3.00ට ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් බත්තරමුල්ල වොර්ටර්ස් එජ් හිදී පැවැත්වේ. \n මෙහි විශේෂ ගුණසමරු දේශනය මහාචාර්ය ගනනාත් ඔබේසේකර මහතා විසින් පවත්වනු ලබයි.  සරච්චන්ද්‍රයන්ගේ ශත සංවත්සර උළෙල යුනෙස්කෝ සංවිධානය මඟින් ද පිළිගෙන ඇත. ඒ අනුව යුනෙස්කෝ සංවිධානයේ පිළිගැනීමට ලක් වූ ප්‍රථම හා එකම ශ්‍රී ලාංකික කලාකරුවා වන්නේ ද මහාචාර්ය එදිරිවීර සරච්චන්ද්‍රයන්ය. DB ",
    "URL": "https://sinhala.news.lk//news/entertainment/item/1518-3",
    "Category": "cultural_and_arts"
}