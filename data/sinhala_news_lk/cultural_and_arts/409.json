{
    "Source": "https://sinhala.news.lk",
    "Timestamp": " ජූනි 04, 2016",
    "Headline": "සර්වඥ ධාතු ප්‍රදර්ශනය හම්බන්තොටදී",
    "News Content": "ගන්ධාර දේශයේ තක්ෂිලා කෞතුකාගාරයේ සිට මෙරටට වැඩම වූ සර්වඥ ධාතූන් වහන්සේලා ලබන 8 සහ 9 දෙදින පුරා හම්බන්තොට හුංගම හාතැගල පුරාණ රජමහා විහාරයේදී ප්‍රදර්ශනය කිරීමට නියමිත බව හම්බන්තොට දිස්ත්‍රික් මාධ්‍ය ඒකකය සඳහන් කරයි.\nඒ අනුව ලබන 8 වැනි දා උදෑසන 9.00 සිට මහජනතාවට ධාතූන් වහන්සේලා වැඳ පුදා ගැනීමට අවස්ථාව සැලසේ. මේ සඳහා පැමිණෙන ජනතාවට අවශ්‍ය පහසුකම් සැළසීම සඳහා  හාතැගල පුරාණ රජමහා විහාරාධිපති පල්ලේගම ජිනරතන හිමිගේ අනුශාසනා පරිදි හම්බන්තොට දිස්ත්‍රික් ලේකම් කාර්යාලය, අම්බලන්තොට ප්‍රාදේශීය ලේකම් කාර්යාලය ඇතුළු රාජ්‍ය ආයතන සහ ප්‍රදේශයේ දායක පිරිස වැඩසටහන් සූදානම් කර ඇති බව දිස්ත්‍රික් මාධ්‍ය ඒකකය වැඩිදුරටත් සඳහන් කරයි. AP/DMU - Hambanthota  ",
    "URL": "https://sinhala.news.lk//news/entertainment/item/17974-2016-06-02-10-17-39",
    "Category": "cultural_and_arts"
}