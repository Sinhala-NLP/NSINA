{
    "Source": "https://sinhala.news.lk",
    "Timestamp": " ඔක්තෝබර් 02, 2014",
    "Headline": "ගාමිණී නිශාන්ත කරුණාරත්නට කලාකීර්ති සම්මානය",
    "News Content": "සිංහල කාව්‍ය සහ ගීත කේෂ්ත්‍රය සඳහා සිදු කළ මෙහෙය වෙනුවෙන් කිවිවර මාධ්‍යවේදී ගාමිණී නිශාන්ත කරුණාරත්න මහතාට ස්වාමී විපුලානන්ද කලා මණ්ඩපම් කලා සංගමය විසින් කලාකීර්ති සම්මානය පිරිනමන ලදී.\n මාතලේ මුත්තුමාරි අම්මාන් දේවස්ථාන රැස්වීම් ශාලාවේ පැවති සංගමයේ වාර්ෂික කලා උළෙලේදී පසුගියදා ගාමිණි නිශාන්ත කරුණාරත්න මහතාට මෙම සම්මානය පිරිනමා ඇත. මෙහිදී විවිධ කේෂ්ත්‍ර නියෝජනය කරමින් විශිෂ්ට සේවාවක් කළ විද්වතුන් සඳහා ඇගයීම් සම්මාන පිරිනැමුණු අතර නුවරඑළිය දිස්ත්‍රික් පාර්ලිමේන්තු මන්ත්‍රී වී. රාධක්‍රිෂ්ණාන් මහතා අතින් මෙම සම්මාන පිරිනැමීය.ගාමිණී නිශාන්ත කරුණාරත්න මහතා මාතලේ දිස්ත්‍රික් සාහිත්‍ය කලා සංසදයේ සභාපතිවරයා වශයෙන් කටයුතු කරන අතර සම්මානලාභී කෙටිකතාකරුවෙක් , කවියෙක් මෙන් ම ගීත රචකයෙක් ද වේ. මාතලේ දිස්ත්‍රික් ලේකම් කාර්යාලයේ ප්‍රවෘත්ති නිලධාරී වශයෙන් දැනට ඔහු කටයුතු කරයි. ස්වාමී විපුලානන්දර් පදනමේ සභාපති සාම ශ්‍රී සමුගජෝති කලයි මාමණී කලාපූෂණ මාතලේ රාජ්සිවා එස්. සිවලිංගම් මහතා ඇතුළු ස්වාමි විපුලානන්දර් පදනම මෙම කලා උළෙල සංවිධානය කොට තිබුණි.NDH/ISB-dmu matale ",
    "URL": "https://sinhala.news.lk//news/entertainment/item/5734-2014-10-02-05-31-35",
    "Category": "cultural_and_arts"
}