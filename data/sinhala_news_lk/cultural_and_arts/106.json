{
    "Source": "https://sinhala.news.lk",
    "Timestamp": " ජූනි 12, 2014",
    "Headline": "මිහින්තලා ආලෝක පූජාව අදත්",
    "News Content": "පොසොන් පොහොය නිමිත්තෙන් ලේක්හවුස් ආයතනය සංවිධානය කරන මිහින්තලා ආලෝක පූජාවේ දෙවැනි දිනය වන අද (12) පොසොන් පුර පසළොස්වක පෝ දින විදුලි ආලෝක පූජාව විවෘත කිරීම ආරක්ෂක හා නාගරික සංවර්ධන අමාත්‍යාංශයේ ලේකම් ගෝඨාභය රාජපක්ෂ මහතා අතින් සිදු කිරීමට නියමිතය.\n මිහින්තලා අලෝක පූජාව ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් ඊයේ  (11) විවෘත කෙරිණි. 52 වෙනි වරටත් පැවැත්වෙන මේ විදුලි ආලෝක පූජාවට ලංකා විදුලිබල මණ්ඩලය සම අනුග‍්‍රාහකත්වය දක්වයි. මේ පිංකම මිහින්තලා රජමහා විහාරාධිපති, ගෞරව ශාස්ත‍්‍රවේදී වලහාහැංගුණවැවේ ධම්මරතන නා හිමියන්ගේ අනුශාසකත්වයෙන් පැවැත්වේ. මිහින්තලා ආලෝක පූජාවට සමගාමීව 24 වැනි වරටත් පැවැත්වෙන දහම් පාසල් සිසු දරු දැරියන්ගේ සීල සමාදාන වැඩසටහන මෙවරත් මිහින්තලා උඩමළුවේදී පැවැත්වේ. DB/ NDH ",
    "URL": "https://sinhala.news.lk//news/entertainment/item/1905-2014-06-11-10-29-56",
    "Category": "cultural_and_arts"
}