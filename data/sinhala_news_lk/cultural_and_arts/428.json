{
    "Source": "https://sinhala.news.lk",
    "Timestamp": " ජනවාරි 19, 2016",
    "Headline": "කැලණිය දොරකඩ අස්න පෙරහැර වෙනුවෙන් නව රථවාහන සැලැස්මක්",
    "News Content": "කැලණිය රජ මහා විහාරය මඟින්න් සංවිධානය කරනු ලබන දොරකඩ අස්න පෙරහර අද (19) පස්වරු 3.30 සිට පස්වරු 8.00 දක්වා විථි සංචාරය කිරීමට නියමිත ය.\nමෙම පෙරහර කැලණිය රජමහා විහාරස්ථානයේ උඩ මන්දාවෙන් ආරම්භ වී බියගම පාර, පිලපිටිය හන්දිය, ගෝණගම්පල පාර, වරාගොඩ පාර, නූම්ගම්ගොඩ හන්දිය, ගල්බොරැල්ල, විහාර මාවත ඔස්සේ නැවත කැලණි රජ මහා විහාරස්ථානය වෙත පිවිසෙයි.පෙරහර හේතුවෙන් තොරණ හන්දියෙන් වරාගොඩ මාර්ගය ඔස්සේ කැලණිය දෙසට වාහන ඇතුළු කිරීමට නොහැකි අතර එම මාර්ගයන් හි ගමන් ගන්නා මහජනතාවට සහ රියදුරන්ට පහත විකල්ප මාර්ග භාවිත කරන ලෙස පොලීසිය නිවේදනය කරයි.  කොළඹ දෙස සිට කැළණිය හරහා බියගම මාර්ගය ඔස්සේ ගමන් ගන්නා වාහන පෑලියගොඩ පට්ටිය හන්දියෙන් කිරිබත්ගොඩ දෙසට ගමන්කර සපුගස්කන්ද හරහා බියගම දෙසට ගමන් කිරීම.  බියගම දෙස සිට කොළඹ දෙසට ගමන් ගන්නා වාහන නාගහමුල හන්දියෙන් දකුණට හරවා සපුගස්කන්ද මාකොළ කිරිබත්ගොඩ හරහා කොළඹ දෙසට ගමන් කිරීම. ",
    "URL": "https://sinhala.news.lk//news/entertainment/item/15898-2016-01-19-05-39-26",
    "Category": "cultural_and_arts"
}