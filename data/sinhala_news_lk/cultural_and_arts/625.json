{
    "Source": "https://sinhala.news.lk",
    "Timestamp": " දෙසැම්බර් 06, 2015",
    "Headline": "ජනමාධ්‍ය ඇමැතිගෙන් අමරදේවයන්ට උපන් දින තෑග්ගක්",
    "News Content": "හෙළයේ මහා ගාන්ධර්ව පණ්ඩිත් අමරදේවයන්ගේ ජන්ම දිනයට සුබ පැතුම් එක් කිරීමට පාර්ලිමේන්තු ප්‍ර‍තිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා එතුමාගේ නිවසට ඊයේ (05) උදේ ම ගියේය.\nඅමාත්‍යවරයාගේ පැමිණීම සම්බන්ධයෙන් ඉතාම සතුටු වූ අමරදේවයන් මෙතෙක් කල් තමාගේ සිහිනයක්ව තිබූ \"අමරදේව සංගීත ආශ්‍රමය\" ඉදිකරවා දෙන මෙන් ඇමතිවරයගෙන් ඉල්ලීමක් කළේය. එහිදී අදහස් දැක්වූ ඇමතිවරයා එම සිහිනය හැකි කඩිනමින් ඉටු කර දීමට අවශ්‍ය පියවර ගන්නා බවට පොරොන්දුවක් ද ලබා දුන්නේය . ගායකයෙකු, සංගීතවේදියෙකු, පර්යේෂකයෙකු හා නව නිර්මාණ හඳුන්වා දුන් අපූර්ව කලාකරුවෙකු වන ආචාර්ය පණ්ඩිත් ඩබ්ලිව්.ඞී. අමරදේවයන්ගේ 88වන ජන්ම දිනය ඊයේ (05) දිනට යෙදී තිබුණි. ",
    "URL": "https://sinhala.news.lk//news/entertainment/item/15090-2015-12-06-16-09-14",
    "Category": "cultural_and_arts"
}