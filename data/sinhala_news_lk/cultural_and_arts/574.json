{
    "Source": "https://sinhala.news.lk",
    "Timestamp": " දෙසැම්බර් 14, 2014",
    "Headline": "බෝගම්බර රතනජෝති නාහිමිට අක්තපත්‍ර පිළිගැන්වීම අද",
    "News Content": "නුගේගොඩ සිරි ධම්මාරාම විහාරාධිපති බෝගම්බර රතනජෝති නායක ස්වාමීන් වහන්සේට අක්තපත්‍ර පිළිගැන්වීමේ මහෝත්සවය අද (14) පස්වරු 3.00ට මහරගම තරුණසේවා සභා ශ්‍රවණාගාරයේදී පැවැත්වේ.\nබෝගම්බර රතනජෝති නායක ස්වාමීන් වහන්සේට ස්වේජින් මහා නිකායේ සංඝ සභාව විසින් \"සිරි ධම්ම වංසාලංකාර ශාසනජෝති \" ගෞරව නාමය සහිත කොළඹ දිසාවේ ප්‍රධාන සංඝ නායක ධූරය පිරිනමා ඇත.දවුල්දෙන ශ්‍රී ඤාණීස්සර මහා නායක හිමිපාණන් වහන්සේගේ ප්‍රධානත්වයෙන් පැවැත්වෙන මේ උත්සවයට රාජ්‍ය ආරක්ෂක අමාත්‍යාංශයේ ලේකම් ගෝඨාභය රාජපක්ෂ මහතා ඇතුළු මැති ඇමතිවරුන් රැසක් සහභාගිවීමට නියමිතය.NDH ",
    "URL": "https://sinhala.news.lk//news/entertainment/item/8440-2014-12-13-11-21-03",
    "Category": "cultural_and_arts"
}