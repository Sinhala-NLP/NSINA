{
    "Source": "https://sinhala.news.lk",
    "Timestamp": " අගෝස්තු 09, 2015",
    "Headline": "නවීකරණය කළ “වරිග මහගෙදර ” අද විවෘත කෙරේ",
    "News Content": "සංස්කෘතික කටයුතු රාජ්‍ය අමාත්‍යංශය මගින්  නවීකරණය කරන ලද  “වරිග මහගෙදර” ආදිවාසි ජන උරුම කෞතුකාගාරය අද (09)දා උත්සවාකාරයෙන් විවෘත කෙරේ.\nශ්‍රී ලාංකේය උරුමයේ අභිමානය  තවදුරටත්  විදහා  දක්වමින්  ආදිවාසී  මානවයාගේ  ප්‍රෞඩ උරුමය අනාගත  පරපුර උදෙසා  සුරක්ෂිත කරමින් ඔවුන්ගේ චාරිත්‍රවාරිත්‍ර  සංස්කෘතික සෞන්දර්ය  මෙන්ම  ඔවුන් හා   බැදුනු  ජන ජීවිතයේ අනේකවිධ  සිද්ධිදාමයන් නිරූපනය කරමින් ඔවුන්ගේ උරුමයේ  අනන්‍යතාවය තවදුරටත් ඔප්නංවමින් නවීන තාක්ෂණය සම්බන්ධ කරගනිමින් ඉතා දැකුම්කළු ලෙස නිමවා ඇති ප්‍රදර්ශන කුටිවලින් සමන්විත  මෙම කෞතුකාගාරය,  ආදිවාසී  උරුමය  ජනයාට කියාපානවා පමණක්  නොව  අධ්‍යාපනික වටිනාමෙන් ද  අනූන  ලෙස නිමවා  ඇත. එමෙන්ම සංචාරක කර්මාන්තය දියුණු කිරීම මෙහි  මූලික  අරමුණ  බවට  පත් වී ඇති අතර දෙස් විදෙස් සංචාරකයන්ගේ උරුමය පිළිබඳ  ඇති  ආශාව මෙහිදී මල්ඵල ගැන්වෙනු ඇති බවද සංස්කෘතික රාජ්‍ය අමාත්‍යංශයේ උරුම අංශය පවසයි. DB ",
    "URL": "https://sinhala.news.lk//news/entertainment/item/12814-2015-08-07-04-51-14",
    "Category": "cultural_and_arts"
}