{
    "Source": "https://sinhala.news.lk",
    "Timestamp": " ජූලි 11, 2016",
    "Headline": "\"ගීතාංජලී\" සංගීත ප්‍රසංගය ජනමාධ්‍ය ඇමැති එක්වෙයි",
    "News Content": "ශ්‍රී ලංකා ගුවන් විදුලි සංස්ථාවේ සුබ සාධක සංගමයට ආධාර පිණිස සංවිධානය කළ “ගීතාංජලී” සංගීත ප්‍රසංගය පසුගියදා කොළඹ බිෂෝල් විද්‍යාල ශ්‍රවණාගාරයේදී පැවැත්විනි.\nඑහි ප්‍රධාන ආරාධිතයා ලෙස එක් වූයේ පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා වූ අතර එම ප්‍රසංගය රසවිඳීම සඳහා පාර්ලිමේන්තු ප්‍රතිසංස්කරණ හා ජනමාධ්‍ය නියෝජ්‍ය අමාත්‍ය කරුණාරත්න පරණවිතාන මහතා ද එක්විය.මෙම ප්‍රසංගය සඳහා ප්‍රවීන ගායක හා සංගීතඥයින් වන සුනිල් එදිරිසිංහ, නීලා වික්‍රමසිංහ, අමරසිරි පීරිස් ඇතුලු සංගීත ක්ෂේත්‍රයේ ප්‍රවීනයන් රැසක් එක්වූහ. ",
    "URL": "https://sinhala.news.lk//news/entertainment/item/18606-2016-07-11-08-23-09",
    "Category": "cultural_and_arts"
}