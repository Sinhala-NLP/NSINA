{
    "Source": "https://sinhala.news.lk",
    "Timestamp": " මාර්තු 07, 2016",
    "Headline": "මාතර දී අභිනව ග්‍රන්ථ 10 ක් දොරට වඩී",
    "News Content": "මාතර දිස්ත්‍රික්කයේ ලේඛක ලේඛිකාවන්ගේ අභිනව ග්‍රන්ථ 10 ක් දොරට වැඩීමේ මහෝත්සවයක් පසුගියදා දකුණු පළාත් සංස්කෘතික කටුතු පිළිබඳ අමාත්‍ය වීරසුමන වීරසිංහ මහතාගේ සහ සංස්කෘතික කටයුතු අධ්‍යක්ෂ අනූෂා ගෝකුල ප්‍රනාන්දු මහත්මියගේ ප්‍රධානත්වයෙන් පසුගියදා මාතර දිස්ත්‍රික් ලේකම් කාර්යාලීය ගාමිණී ජයසේකර ශ්‍රවණාගරයේ දී පැවැත්විණි.\nගත් කතුවරුන් වන තල්පාවිල විජයසෝම මහතා විසින් රචිත“සීට්ටු හාමිනේ“, උපසේන ඒ. ලියනගම මහතා විසින් රචිත “ගගන සරන සඳ“ සහ “හරසුන් සමයෙක සංකජ රිද්මය (ගජමන් නෝනා)“, ජයතිස්ස තෙන්නකෝන් මහතා විසින් රචිත “සුන්දර කිරළ කැලේ“, දෙනගම ධම්මික රණවීර මහතා විසින් රචිත “මාතර උරුමය“, විල්සන් කොඩිතුවක්කු මහතා විසින් රචිත “වල්ලිමාතා දෙවඟන“ හා “මාතෘ දේව සංකල්පය“, සමරනායක විපුලගුණ මහතා විසින් රචිත “හිම කුමාරි සහ හඳ කිඳුරි“, නදී ගමගේ මහතා විසින් රචිත “භාෂා නිරුක්ති ශබ්ද කෝෂය“ සහ කේ.ඩී.එස්. සුදුසිංහ මහතා විසින් රචිත “ග්‍රහලෝක සංචාරය 2050“ යන කෘති දොරට වැඩීම මේ අවස්ථාවේ දී සිදු කෙරිණි. මේ අවස්ථාවට ප්‍රදේශයේ දේශපාලන නායකත්වය, රාජ්‍ය නිලධාරීන් පිරිසක් සහ මාතර දිස්ත්‍රික්කයේ ලේඛක සංගමයේ සාමාජික සාමාජිකාවන් පිරිසක් සහභාගි වූහ. මාතර දිස්ත්‍රික් ලේඛක සංගමය උත්සවය සංවිධානය කරන ලදි. AP/DMU-Matara  ",
    "URL": "https://sinhala.news.lk//news/entertainment/item/16672-10",
    "Category": "cultural_and_arts"
}