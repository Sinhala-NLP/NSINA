{
    "Source": "https://sinhala.news.lk",
    "Timestamp": " අප්‍රේල් 24, 2014",
    "Headline": "ඇළපාත බක් මහ උළෙල 27වනදා",
    "News Content": "රත්නපුර දිස්ත්‍රික්කයේ ඇළපාත ප්‍රාදේශීය ලේකම් රෝහණ සේනාරත්න මහතාගේ මෙහෙයවීම යටතේ සුභසාධක සංගමය මගින් සංවිධානය කරනු ලබන බක් මහ උළෙල එහි නිලධාරීන් හා ඔවුන්ගේ පවුල්වල සාමාජිකයින්ගේ සහභාගීත්වයෙන් මේ මස 27 වන දින දවස පුරා ඇළපාත ඉසුරුපාසල් ක්‍රීඩා පිටියේදී පැවැත්වෙන බව ඇළපාත සහකාර ප්‍රාදේශීය ලේකම් ජී.ජී. නිලන්ති වීරසූරිය මෙනවිය  පවසයි.\n රත්නපුර දිස්ත්‍රික් ලේකම් සුනිල් කන්නන්ගර මහතා ප්‍රධාන ආරාධිතයා වශයෙන් මෙම බක් මහ උළෙලට එක්වීමට නියමිතය. සාම්ප්‍රදායික ජන ක්‍රීඩා රැසක් සමඟ අවුරුදු කුමරා, කුමරිය තේරීමේ තරගය ද මෙහිදී පැවැත්වේ. ජයග්‍රාහක ජයග්‍රාහිකාවන් සඳහා ත්‍යාග ප්‍රදානය ප.ව. 3.00ට සිදු කෙරෙන බව රත්නපුර දිස්ත්‍රික් අප මාධ්‍ය ඒකකය සඳහන් කරයි. ECB/KM/NR/SW_dmu_ratnapura ",
    "URL": "https://sinhala.news.lk//news/entertainment/item/734-2014-04-24-1",
    "Category": "cultural_and_arts"
}