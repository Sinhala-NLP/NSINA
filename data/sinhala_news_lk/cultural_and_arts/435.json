{
    "Source": "https://sinhala.news.lk",
    "Timestamp": " සැප්තැම්බර් 25, 2016",
    "Headline": "කලාකරුවන්ට බලපාන බුද්ධිමය දේපළ අයිතිය පිළිබඳ විශේෂ වැඩමුළුව",
    "News Content": "මෙරට කලාකරුවන්ට බලපාන බුද්ධිමය දේපළ අයිතිය පිළිබඳ ගැටළු සම්බන්ධයෙන් රාජ්‍ය මැදිහත්වීම මත කලාකරුවන්ගේ එකඟත්වයන් යටතේ නව ප්‍රවේශයක් සකසා ගැනීමේ අරමුණෙන් පැවැත්වෙන විශේෂ  වැඩමුළුවක්  සැප්තැම්බර් 26 වැනි දින පෙ.ව. 8.45 සිට ප.ව. 4.30 දක්වා කොළඹ 07, ශ්‍රී ලංකා සංවර්ධන පරිපාලන ආයතන සංහිඳ ශ්‍රවණාගාරයේ දී  කර්මාන්ත හා වාණිජ කටයුතු අමාත්‍යාංශයේ ලේකම් ටී.එම්. කේ.බී.තෙන්නකෝන්  මහතා ගේ ප්‍රධානත්වයෙන් පැවැත්වේ.\nබුද්ධිමය දේපළ අයිතිය පිළිබඳව කලාකරුවන්ට බලපාන විවිධ ගැටළු නිරාකරණය කර ගැනීමට අවශ්‍ය පහසුකම් ලබා ගැනීමට මෙම වැඩමුළුව මගින්  අවස්ථාව සලසා ඇති අතර මේ සඳහා  සහභාගීවන මෙන් සංස්කෘතික කටයුතු දෙපාර්තමේන්තුව සියළු කලාකරුවන්ට විවෘතව ආරාධනා කරයි. අභ්‍යන්තර කටයුතු, වයඹ සංවර්ධන හා සංස්කෘතික කටයුතු අමාත්‍යාංශය , සංස්කෘතික කටයුතු දෙපාර්තමේන්තුවේ නීති අංශය හා ජාතික බුද්ධිමය දේපළ කාර්යාංශය එක්ව මෙම වැඩමුළුව සංවිධානය කර ඇත. AP  ",
    "URL": "https://sinhala.news.lk//news/entertainment/item/19662-2016-09-24-08-39-14",
    "Category": "cultural_and_arts"
}