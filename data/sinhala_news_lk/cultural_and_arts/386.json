{
    "Source": "https://sinhala.news.lk",
    "Timestamp": " අප්‍රේල් 15, 2015",
    "Headline": "මහනුවර ඇසල පෙරහැර අගෝස්තු 15-30",
    "News Content": "දෙස් විදෙස් සංචාරකයින්ගේ ආකර්ෂණය නොමඳව දිනා ගත් ඓතිහාසික මහනුවර ශී‍්‍ර දළදා මාළිගාවේ වාර්ෂික ඇසල පෙරහැර මංගල්‍යය අගෝස්තු මස 15 වෙනිදා සිට 30 වෙනිදා දක්වා පැවැත්වීමට කටයුතු සැලසුම් කර ඇත. \nශතවර්ෂ ගණනාවක් පුරා පැවත එන මෙම ඓතිහාසික උත්සවය රටට සහ ජාතියට ආශිර්වාද කරමින් නොකඩවා පැවැත්විණි. ඓතිහාසිත තොරතුරු වලට අනුව ඇසල හා දළඳා පෙරහැර යනුවෙන් පෙරහැරවල් දෙකක් පවත්වා ඇත. ක්‍රි.පූ. 03 වන සියවසේ පමණ සිට ඇසල පෙරහැර වැසි දෙවියන් උදෙසා දෙනු ලබන පුද පූජාවක් ලෙස පවත්වා ඇති ඇති අතර, දළඳා පෙරහැර ක්‍රි.ව. 4 වෙනි සියවසේ සිට දන්ත ධාතූන් වහන්සේ මුල්කරගෙන පවත්වා ඇත. ශ්‍රී ලංකාවට අනන්‍ය වූ සංකේතයක් බවට පත්ව ඇති ඇසල පෙරහැර නර්තනයන්ගෙන් සහ අගනා ලෙස  සැරසූ හස්තීන්ගෙන් සමන්විත වූ සංස්කෘතිකාංග පිරිවරාගත් උළෙලකි. මෙහි ගිනිබෝල කරුවන්ගේ නර්තන, කස කරුවන්, උඩරට නර්තන සහ අනෙකුත් විවිධ සංස්කෘතික නර්තනයන් ඇතුළත් වේ. පෙරහැරේ අලි ඇත්තු අධික ලෙස වියදම් කර නිමවූ මනරම් වස්ත්‍රයන්ගෙන් සැරසෙති. මෙම උළලෙහි නිමාව සනිටුහන් වනුයේ සම්ප්‍රදායික 'දිය කැපීමේ' මංගල්‍යයයෙනි. මහනුවර පෙරහැරේ වැඩසටහන සතර දේවාලයන් හි කප් සිටුවීම - අගෝස්තු මස 15 දේවාල පෙරහැර (ඇතුල් දේවාල පෙරහැර) - අගෝස්තු මස 15 -191 වන කුඹල් පෙරහැර (කුඹල් පෙරහැර) - අගෝස්තු මස 202 වන කුඹල් පෙරහැර (කුඹල් පෙරහැර) - අගෝස්තු මස 213 වන කුඹල් පෙරහැර (කුඹල් පෙරහැර) - අගෝස්තු මස 224 වන කුඹල් පෙරහැර (කුඹල් පෙරහැර) - අගෝස්තු මස 235 වන කුඹල් පෙරහැර (අවසන් කුඹල් පෙරහැර) - අගෝස්තු මස 51 වන රන්දෝලි පෙරහැර (පළමු රන්දෝලි පෙරහැර) - අගෝස්තු මස 252 වන රන්දෝලි පෙරහැර (දෙවන රන්දෝලි පෙරහැර) - අගෝස්තු මස 263 වන රන්දෝලි පෙරහැර (තෙවන රන්දෝලි පෙරහැර) - අගෝස්තු මස 27 4 වන රන්දෝලි පෙරහැර (හතරවන රන්දෝලි පෙරහැර) - අගෝස්තු මස 28අවසන් රන්දෝලි පෙරහැර (අවසාන මහා රන්දෝලි පෙරහැර) - අගෝස්තු මස 29 දිඩා පෙරහැර (දිය කැපීමේ මංගල්‍ය) - අගෝස්තු මස 30 SDF ",
    "URL": "https://sinhala.news.lk//news/entertainment/item/10693-15-30",
    "Category": "cultural_and_arts"
}