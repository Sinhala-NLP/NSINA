{
    "Source": "https://sinhala.news.lk",
    "Timestamp": " අප්‍රේල් 16, 2014",
    "Headline": "සිරි සදහම් ආශ්‍රමයේ අටවිසි බුදු මැදුර හා බෝධිඝරය විවෘත කිරීම",
    "News Content": "කෑගල්ල, අඹන්පිටිය, කලංනායක සිරි සදහම් ආශ්‍රමයේ අබිනවයෙන් ඉදිකෙරුණ අටවිසි බුදු මැදුර හා බෝධිඝරය විවෘත කිරීමේ මහා උතුම් පුණ්‍යෝත්සවය නිමිත්තෙන් මේ මස 30 වන දින එම විහාරස්ථානයේදී ආගමික වතාවත් රැසක් සංවිධානය කර ඇත.\nඑදින සවස 3.00ට අටවිසි බුදුන්වහන්සේලා විහාරස්ථානයට වැඩම කිරීමේ මහා පෙරහැරත්, එදින රාත්‍රී 7.00ට පූජ්‍ය පදලංගල ධම්මදේව ස්වාමීන් වහන්සේ විසින් පවත්වනු ලබන විශේෂ ධර්මදේශනාවක් ද එම විහාරස්ථානය මගින් සංවිධානය කර ඇත.මැයි මස (01)වන දින පෙරවරු 7.00ට අටවිසි බුදුන්වහන්සේලා අබිනව කුටිවල තැන්පත් කිරීමේ මහෝත්සවය ද එදින පෙ.ව.7.30ට ප්‍රථම කිරි ආහාර පූජාව සහ පෙ.ව.8.30ට පුණ්‍යානුමෝදනා කිරීමේ මහා ධර්ම දේශනාවක් පූජ්‍ය මාවරලේ භද්දිය ස්වාමීන් වහන්සේ විසින් සිදුකරනු ලබයි.එදින ම සවස 6.00ට ගිලන්පස ආමිස පූජාවක්ද රාත්‍රි 7.00ට පුණ්‍යානුමෝදනීය විශේෂ ධර්ම දේශනාවක් පූජ්‍ය පොල්පිති මූකලානේ පඤ්ඤාසිරි ස්වාමීන් වහන්සේ විසින් සිදුකරනු ලබන බව කලංනායක විහාරස්ථානය පවසයි.අබිනව බෝ මළුවේ අධිෂ්ඨාන අබ තෙල් පහන් පූජාව මැයි 02 වන දින රාත්‍රියේ සිට පහන් වන තුරු පැවැත්වේ.ECB ",
    "URL": "https://sinhala.news.lk//news/entertainment/item/600-2014-04-16-77",
    "Category": "cultural_and_arts"
}