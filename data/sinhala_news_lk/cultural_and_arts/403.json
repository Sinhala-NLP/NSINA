{
    "Source": "https://sinhala.news.lk",
    "Timestamp": " ඔක්තෝබර් 13, 2014",
    "Headline": "සී.ඩබ්ලිව්.ඩබ්ලිව්. කන්නන්ගර 130 වැනි ජන්ම සංවත්සර උළෙල අද",
    "News Content": "නිදහස් අධ්‍යාපනයේ පියා ලෙස විරුදාවලියට පාත්‍ර වූ ආචාර්ය සී.ඩබ්ලිව්.ඩබ්ලිව්. කන්නන්ගර මැතිතුමාගේ 130 වැනි ජන්ම සංවත්සර උළෙල අධ්‍යාපන අමාත්‍ය බන්දුල ගුණවර්ධන මහතාගේ ආරාධනයෙන් ජනාධිපත් මහින්ද රාජපක්ෂ මැතිතුමාගේ ප්‍රධානත්වයෙන් යාපනයේ නෙල්ලිඅඩි මහා විද්‍යාලයේ දී අද (13) පැවැත්වීමට නියමිතය.\n මෙහිදී මැදි විදුහල්වලින් බිහි වූ විශිෂ්ටතම පුද්ගලයන් 54 දෙනෙකු සඳහා ජනාධිපතිතුමාගේ සුරතින් සම්මාන ප්‍රදානය කිරීම ද සිදු වේ. මෙයට සමගාමීව යාපනයේ හින්දු විද්‍යාලයේ සහ නෙල්ලිඅඩි මහා විද්‍යාලයේ රුපියල් ලක්ෂ 200 බැගින් වැය කර ඉදිකළ මහින්දෝදය තාක්ෂණික විද්‍යාගාර සිසු අයිතියට පත්කිරීම සිදු කෙරේ. පරිගනක 40කින් සමන්විත පරිගනකාගාරය, පරිගනක 20කින් සමන්විත භාෂාගාරය, විද්‍යාගාරය, ගණිතාගාරය සහා දුරස්ථ අධ්‍යාපනය සඳහා නැණස ඒකකය යන අංගයන්ගෙන් සමන්විතව එක් මහින්දෝදය තාක්ෂණික විද්‍යාගාරයක් විවෘත වේ. DB ",
    "URL": "https://sinhala.news.lk//news/entertainment/item/6088-130",
    "Category": "cultural_and_arts"
}