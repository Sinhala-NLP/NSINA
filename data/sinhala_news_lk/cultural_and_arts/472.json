{
    "Source": "https://sinhala.news.lk",
    "Timestamp": " දෙසැම්බර් 16, 2015",
    "Headline": "හෙළවෙද මහඍෂි රාවණා සම්මාන පිරිනැමේ",
    "News Content": "පාරම්පරික දේශිය වෛද්‍යවරුන් ඇගයීමේ \"හෙළවෙද මහඍෂි රාවණා සම්මාන\" උළෙල මහවැලි කේනද්‍රයේ දී බස්නාහිර පළාත් සෞඛ්‍ය හා දේශීය වෛද්‍ය, සමාජ සුබසාධන, පරිවාස හා ළමාරක්ෂක සේවා, කාන්තා කටයුතු සහ සභා කටයුතු අමාත්‍ය නිශාන්ත ශ්‍රී වර්ණසිංහ මහතාගේ ප්‍රධානත්වයෙන් පැවැත්වීණි.\nමෙම උපහාර උළෙලේ දී බස්නාහිර පළාතේ සියලුම ප්‍රා‍දේශීය ලේකම් කොට්ඨාස ආවරණය වන පරිදි විද්වත් කමිටුවක් මගින් නිශ්චිත ලකුණු ලබාදීමේ ක්‍රමවේදයකට අනුව තෝරාගත් පාරම්පරික වෛද්‍යවරුන් 40ක් සඳහා \"රාවණා සම්මානය\" පිරිනැමිණි. ඔවුන් අතරින් බස්නාහිර පළාතේ දිස්ත්‍රික්ක තුනෙන් වැඩිම ලකුණු ලබාගත් වෛද්‍යවරුන් තිදෙනා විශේෂ ඇගයිමකට ද ලක් කෙරුණි. මීට අමතරව වෛද්‍ය ශිෂ්‍ය පරපුරක් බිහිකිරීමට දායක වූ වෛද්‍ය ආචාර්යවරුන් තිදෙනෙකුට ද වි‍ශේෂ ගුරු උපහාර පිරිනැමීම මෙහිදී සිදුවිය. ",
    "URL": "https://sinhala.news.lk//news/entertainment/item/15300-2015-12-16-03-32-43",
    "Category": "cultural_and_arts"
}