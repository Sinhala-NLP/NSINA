{
    "Source": "https://sinhala.news.lk",
    "Timestamp": " සැප්තැම්බර් 23, 2014",
    "Headline": "2014 ළමා නාට්‍ය උළෙල - \"දඟයා\" සමඟ තවත් නාට්‍ය තුනක්",
    "News Content": "2014 රාජ්‍ය ළමා නාට්‍ය උළෙලේ හත්වැනි දිනය වන අද (23) සිංහල නාට්‍ය තුනක් සමඟින් ඉංග්‍රීසි නාට්‍යයක් පස්වරු 5.00ට කොළඹ 07, නව නගර ශාලාවේදී වේදිකාගත කෙරේ.\n ඒ අනුව අද (23) බිබිල මොනරාගල වෙල්ලස්ස ජාතික පාසලේ \"දඟයා\", ත්‍යාගරාජා සිවනේෂන්ගේ \"එළිපෝරියල් පූනෛයි\", හොරණ ප්‍රජාපතී බාලිකා විද්‍යාලයේ \"ද වොන්ඩර්ෆුල් ටියුන්\", උපාලි ටෙනිසන්ගේ \"මගේ රට හදන ළමයා\" වේදිකාගත කෙරේ. ඊයේ (22) රත්නපුර ෆර්ගසන් උසස් විද්‍යාලයේ \"චූටි බබා අපේ විද්‍යාලයේ\", කොළඹ රාජකීය විද්‍යාලයේ  \"පලි\" , මීගමුව බටුවත්ත මහා විද්‍යාලයේ \"වයිස් බෝයි\", එම්. වින්ධ්‍යා ප්‍රභා කුමාරි ගේ \"දෙයියන්ගේ බබා\" ළමා නාට්‍ය සතර වේදිකාගත කෙරුණි. සිංහල, දෙමළ හා ඉංග්‍රීසි ළමා නාට්‍ය එක ම වේදිකාවේ දී පැවැත්වෙන මෙම ළමා නාට්‍ය උළෙලේ අවසන් වටය සඳහා භාෂා තුනෙන් ම සීමිත අංශයෙන් ළමා නාට්‍ය 30ක් හා විවෘත අංශයේ නාට්‍ය ළමා නාට්‍ය 18ක් තෝරාගෙන ඇත. සංස්කෘතික හා කලා කටයුතු අමාත්‍යාංශයේ උපදෙස් පරිදි සංස්කෘතික කටයුතු දෙපාර්තමේන්තුව හා ශ්‍රී ලංකා කලා මණ්ඩලයේ රාජ්‍ය නාට්‍ය අනුමණ්ඩලය එක් ව 2014 රාජ්‍ය ළමා නාට්‍ය උළෙල සංවිධානය කරනු ලබයි. DB ",
    "URL": "https://sinhala.news.lk//news/entertainment/item/5312-2014",
    "Category": "cultural_and_arts"
}