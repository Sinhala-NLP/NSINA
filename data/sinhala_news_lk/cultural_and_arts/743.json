{
    "Source": "https://sinhala.news.lk",
    "Timestamp": " අගෝස්තු 10, 2014",
    "Headline": "ඇසළ පෙරහර මංගල්‍යයේ දියකැපුම් පෙරහර හා දහවල් පෙරහර",
    "News Content": "ඇසළ පෙරහර මංගල්‍යයේ දියකැපුම් පෙරහර හෙට (11) පාන්දර 01.07ට වයඹ දිශාභිමුඛව ශ්‍රී දන්තධාතු මන්දිරයෙහි පෙරහර සිව්දේවාලයන්හි පෙරහරත් සමඟ පිටත් වෙයි.\nදිය කැපුම් පෙරහැර දළදා වීදිය (වෝඩ් වීදිය), ඩී.එස්. සේනානායක වීදිය (ත්‍රිකුණාමල වීදිය) ඔස්සේ ගෙඩිගේ විහාරයට (ආදාහන මළුවට) ගොස් සිරිත් ප්‍රකාර දළදා කරඬුව එහි තැන්පත් කොට සිව් දේවාලයන්හි පෙරහර ආපසු දේවාලවලට පැමිණ දේව පූජා පැවැත්වීමෙන් පසු කටුකැලේ වීදිය දිගේ ගැටඹේ තොටට ගොස් දිය කැපීමේ මංගල්‍යය සිදු කරනු ඇත.ඉන්පසු ආපසු ගණදෙවි කෝවිලට පැමිණ දේව පූජාව ඉටු කිරීම සිදු කෙරේ.එදින දවල් 12.54ට දහවල් පෙරහර පැවැත්වේ. උතුරු දිශාභිමුඛව ගණදෙවි කෝවිලෙන් පෙරහර පිටත්ව කටුකැලේ වීදිය, දළදා වීදිය,ඊ.එල්. සේනානායක වීදිය (කොටුගොඩැල්ල වීදිය) කන්දේ වීදිය, (හිල් වීදිය) ඔස්සේ ඩී.එස්. සේනානායක වීදියේ (ත්‍රිකුණාමල වීදිය)මංසන්ධියට පැමිණ එදින සවස 03.15ට උතුරු දිශාභිමුඛව (ආදාහන මළුව) ගෙඩිගේ විහාරයෙන් පිටත්වන ශ්‍රී දන්තධාතු මන්දිරයෙහිපෙරහර කැටුව, ඩී.එස්. සේනායක වීදිය (ත්‍රිකුණාමල වීදිය), පන්සල පාර, ඔස්සේ දේව වීදියෙන්, රජ වීදියට හැරී මාලිගා චතුරස්‍රයේතෙවිටක් ප්‍රදක්ෂිණා කොට සවස 05.12ට උතුරු බලා පෙරහර ගෙවදීම සිදු කරනු ඇත.NDH ",
    "URL": "https://sinhala.news.lk//news/entertainment/item/3816-2014-08-08-12-03-19",
    "Category": "cultural_and_arts"
}