{
    "Source": "https://sinhala.news.lk",
    "Timestamp": " ඔක්තෝබර් 18, 2014",
    "Headline": "මාලඹේ, සුසිතපුර අශෝකාරාම කඨින පිංකම අද හෙට",
    "News Content": "මාලඹේ, සුසිතපුර අශෝකාරාමයේ කඨින මහා පූජෝත්සවය අද (18) හා හෙට (19) දිනවලදී පැවැත්වේ. අද සර්ව රාත්‍රික පිරිත් සජ්ඣායනාවක් හා හෙට දින උදෑසන කඨින චීවර පූජාව හා මහා සංඝගත දක්ෂිණාවක් පැවැත්වේ.\n මාලඹේ, සුසිතපුර අශෝකාරාමයේ විහාරාධිපති රත්නපුර දිසාවේ ප්‍රධාන සංඝනායක, අමරපුර සිරි සද්ධම්මවංස මහා නිකායේ මහා ලේඛකාධිකාරී පූජ්‍ය දිමියාවේ අමරවංස නායක ස්වාමීන් වහන්සේගේ  අනුශාසනා පරිදි විහාරස්ථ දායක සභාව, කුලඟන සමිතිය හා සුසිත දහම් පාසැලේ ගුරුභවතුන් විසින් මෙම කඨින පිංකම සංවිධානය කර ඇත. මෙවර කඨින පූජෝත්සවය වෙනුවෙන් පසුගිය සතියක කාලයක සිට මහාමංගල, පරාභව, දේවදූත, ව්‍යග්ගපජ්ජ, සිඟාලෝවාද, කාලාම හා වසල සූත්‍ර ආශ්‍රයෙන් දිවයිනේ චිර ප්‍රසිද්ධ ධර්ම දේශකයන් වහන්සේලා විසින් ධර්ම දේශනා මාලාවක් ද පවත්වනු ලැබූහ. DB ",
    "URL": "https://sinhala.news.lk//news/entertainment/item/6308-2014-10-18-04-17-01",
    "Category": "cultural_and_arts"
}