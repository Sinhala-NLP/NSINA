{
    "Source": "https://sinhala.news.lk",
    "Timestamp": " අප්‍රේල් 27, 2016",
    "Headline": "මාතර දිස්ත්‍රික් ලේකම් කාර්යාලීය බක් මහ උළෙලේ පළමු තැන එකමුතු කවයට",
    "News Content": "දිස්ත්‍රික් ලේකම් කාර්යාලීය ඵලදායිතා කව අතර සුහදතාව වර්ධනය කිරීමේ අරමුණින් වාර්ෂිකව සංවිධානය කරනු ලබන බක් මහ උළෙල මෙවරත්  දිස්ත්‍රික් ලේකම් ඊ.ඒ.සී.විදානගමාච්චි මහත්මියගේ ප්‍රධානත්වයෙන් පසුගියදා මාතර දිස්ත්‍රික් ලේකම් කාර්යාල පරිශ්‍රයේ දී හා මාතර කොටුව - මහින්ද විජේසේකර ක්‍රීඩාංගණයේ දී පැවැත්විණි.\nශක්ති, එකමුතු, තුළිත, ප්‍රදීප, අලුත් අස්වැන්න, දක්ෂිණ, සමෘද්ධි, සමගි, සංඛ්‍යාන, හිරු, වීර, විනිවිද හා නිර්මාණ යනාදී ඵලදායිතා කව මේ සඳහා සහභාගි විය. 2016 වර්ෂයේ බක්මහ උළෙලේ ප්‍රථම ස්ථානය දිනාගනිමින් ශූරතාව හිමිකර ගනු ලැබුවේ එකමුතු කවයයි. දෙවන ස්ථානය හිමිකර ගනිමින් අනුශූරතාව වීර කවය හා තෙවන ස්ථානය ශක්ති කවය විසින් දිනා ගන්නා ලදි. මාතර දිස්ත්‍රික් ලේකම් කාර්යාලීය ඵලදායිතා කව ඒකාබද්ධව මෙම බක් මහ උළෙල සංවිධානය කරන ලද අතර මෙහි දී  අවුරුදු ක්‍රීඩා හා ජන ක්‍රීඩා විසි හයක් පවත්වන ලදි. AP/DMU-Matara   ",
    "URL": "https://sinhala.news.lk//news/entertainment/item/17358-2016-04-27-04-39-42",
    "Category": "cultural_and_arts"
}