{
    "Source": "https://sinhala.news.lk",
    "Timestamp": " අගෝස්තු 25, 2014",
    "Headline": "නල්ලූර් අවසන් පූජාව දින බැතිමතුන් වෙනුවෙන් දන්සැලක්",
    "News Content": "හින්දු බැතිමතුන්ගේ ප්‍රධානතම වාර්ෂික ආගමික උත්සවයක් වන යාපනය, නල්ලූර් කන්දස්වාමි කෝවිලේ පැවති දේව මංගල්‍යය ඊයේ (24) අවසන් විය. \nඑම අවසාන දින මහා පූජාවට සහභාගි වූ පිරිස් වෙනුවෙන් විශේෂයෙන් පිළියෙල කරන ලද එළවළු සහිත ආහාර පාර්සල් 15000ක් බෙදා දීම යාපනය ආරක්‍ෂක සේනා මුලස්ථානය සහ 51 වැනි සේනාංකයේ අනුග්‍රහයෙන් සංවිධානය කොට තිබුණි. ඊයේ උදෑසන 10.30 සිට සන්ධ්‍යාව දක්වා පූජාවට සහභාගි වූ බැතිමතුන් වෙනුවෙන් මෙම ආහාර පාර්සල් බෙදා දීම සිදු විය. පුරා මාසයකට ආසන්න කාලයක් පැවති පූජා කටයුතු වෙනුවෙන් දේශීය විදේශීය හින්දු බැතිමතුන් ලක්ෂයකට අධික පිරිසක් එක් ව සිටියහ. NDH/mod ",
    "URL": "https://sinhala.news.lk//news/entertainment/item/4340-2014-08-25-07-10-46",
    "Category": "cultural_and_arts"
}