{
    "Source": "https://sinhala.news.lk",
    "Timestamp": " ජූනි 30, 2015",
    "Headline": "සංස්කෘතික කටයුතු දෙපාර්තමේන්තුවට නව අධ්‍යක්ෂවරියක්",
    "News Content": "ශ්‍රී ලංකා පරිපාලන සේවයේ පළමු පන්තියේ නිලධාරිනියක වන අනුෂා ගෝකුල ප්‍රනාන්දු මහත්මිය සංස්කෘතික කටයුතු දෙපාර්තමේන්තුවේ නව අධ්‍යක්ෂ ලෙස පසුගියදා බත්තරමුල්ල, සෙත්සිරිපායේ සංස්කෘතික කටයුතු දෙපාර්තමේන්තුවේ දී සිය රාජකාරී ආරම්භ කළේය.\n කැලණිය විශ්වවිද්‍යාලයේ ජීව විද්‍යා උපාධිධාරිනියක වන එතුමිය කැලණිය, රජරට හා කොළඹ විශ්වවිද්‍යාලයන්හි පශ්චාත් උපාධිධාරනියක ද වෙයි.  2000 වර්ෂයේ දී රාජ්‍ය පරිපාලන සේවයට පැමිණ ඇති අනුෂා මහත්මිය රාජ්‍ය පරිපාලන අමාත්‍යංශයේ සහකාර ලේකම්වරියක ලෙසත්, සංස්කෘතික හා කලා කටයුතු අමාත්‍යංශයේ සහකාර ලේකම්වරියක ලෙසත් සේවය කළ අතර  2007 වර්ෂයේ දී  ග්‍රාම සංවර්ධන අභ්‍යාස පුහුණු ආයතනයේ නියෝජ්‍ය අධ්‍යක්ෂක ලෙසත් , 2010 වර්ෂයේ දී බස්නාහිර පලාත් සමාජසේවා අධ්‍යක්ෂ ලෙසත්, 2013 වර්ෂයේ සිට සමාජසේවා අධ්‍යක්ෂ ලෙසත් සේවය කළේය.  DB ",
    "URL": "https://sinhala.news.lk//news/entertainment/item/12228-2015-06-30-09-23-00",
    "Category": "cultural_and_arts"
}