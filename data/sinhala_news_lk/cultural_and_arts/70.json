{
    "Source": "https://sinhala.news.lk",
    "Timestamp": " අගෝස්තු 09, 2016",
    "Headline": "සංඛ - පද්ම බහිරව පූජාව අභයගිරියේ දී",
    "News Content": "අභයගිරිය,  සංඛ  - පද්ම බහිරව දේවාලයේ වාර්ෂික  පූජා මංගල්‍යය  මේ මස 10 වන දින සවස  6.00 ට ආරම්භ කිරීමට කටයුතු යොදා තිබේ. \nරාජ්‍ය උත්සවයක් ලෙස පැවැත්වෙන මෙම පූජා මංගල්‍යය අටමස්ථානාධිපති උතුරු - මධ්‍යම දිසාවේ ප්‍රධාන සංඝනායක ආචාර්ය පුජ්‍ය පල්ලේගම හේමරතන මහ නාහිමිපාණන්ගේ අනුශාසකත්වයෙන් පැවැත්වේ. එය රාජ්‍ය උත්සවයක් ලෙස පැවැත්වීම ආරම්භ කර ඇත්තේ 1987 වසරේදී ය. ඒ පූජ්‍ය පෙරිමින්කුලමේ උපතිස්ස නායක ස්වාමීන්වහන්සේගේ මුලිකත්වයෙනි.  රටට  ජාතියට ආශිර්වාද පතා පැවැත්වෙන මෙහි සංවිධානය කටයුතු සිදුකරන්නේ , අභයගිරි විහාරාධිකාරී , ශ්‍රී ලංකා භික්ෂු විශ්වවිද්‍යාලයේ ප්‍රායෝගික බෞද්ධ අධ්‍යයනාංශයේ අංශාධිපති ආචාර්ය පූජ්‍ය කලලංචියේ රතනසිරි ස්වාමීන් වහන්සේ ය. උත්සව කමිටුවේ සභාපතිත්වය මහදිසාපති ඩී.පී.ජී. කුමාරසිරි මහතා විසින් දරනු ලබයි.  AP/DMU-Anuradhapura  ",
    "URL": "https://sinhala.news.lk//news/entertainment/item/18962-2016-08-09-07-09-08",
    "Category": "cultural_and_arts"
}