{
    "Source": "https://sinhala.news.lk",
    "Timestamp": " සැප්තැම්බර් 30, 2014",
    "Headline": "2014 ළමා නාට්‍ය උළෙල - අවසන් දිනය අදයි",
    "News Content": "2014 රාජ්‍ය ළමා නාට්‍ය උළෙල අද (30) අවසන් වේ. අවසන් දිනයේ සිංහල නාට්‍ය හතරක් පස්වරු 5.00ට කොළඹ 07, නව නගර ශාලාවේදී වේදිකාගත කෙරේ.\n ඒ අනුව අද (30) මාතර ශාන්ත තෝමස් උසස් බාලිකා විද්‍යාලයේ \"සුදු හදවත්\", කටුගස්තොට පූජා ජාතික පාසැලේ \"සූකිරි ගෙදර මායාකාරී\", නුගේගොඩ අනුලා විද්‍යාලයේ  \"හත්පෙති මල\", මහනුවර ස්වර්ණමාලී බාලිකා මහා විද්‍යාලයේ  \"හැම දවසම සුබ පැතුමක්\" නාට්‍ය සතර වේදිකාගත කෙරේ.  ඊයේ (29) කෑගල්ල ශාන්ත ජෝසප් බාලිකා මහා විද්‍යාලයේ \"මටත් පුළුවන් මමත් එන්නද\", එ‍ෆ්. රැජින මේරි ගේ \"මිලිරුම් තුලිර්ගල්\", කොළඹ මියුසියස් විද්‍යාලයේ \"මල් පිබිදෙයි සුවඳ දැනෙයි\",  ඩී.ඩබ්. පවර නවමිණ ගේ \"සැරසෙන්\" යන නාට්‍ය සතර වේදිකාගත කෙරුණි.   සිංහල, දෙමළ හා ඉංග්‍රීසි ළමා නාට්‍ය එක ම වේදිකාවේ දී පැවැත්වෙන මෙම ළමා නාට්‍ය උළෙලේ අවසන් වටය සඳහා භාෂා තුනෙන් ම සීමිත අංශයෙන් ළමා නාට්‍ය 30ක් හා විවෘත අංශයේ නාට්‍ය ළමා නාට්‍ය 18ක් තෝරාගෙන ඇත. සංස්කෘතික හා කලා කටයුතු අමාත්‍යාංශයේ උපදෙස් පරිදි සංස්කෘතික කටයුතු දෙපාර්තමේන්තුව හා ශ්‍රී ලංකා කලා මණ්ඩලයේ රාජ්‍ය නාට්‍ය අනුමණ්ඩලය එක් ව 2014 රාජ්‍ය ළමා නාට්‍ය උළෙල සංවිධානය කරනු ලබයි. DB ",
    "URL": "https://sinhala.news.lk//news/entertainment/item/5319-2014",
    "Category": "cultural_and_arts"
}