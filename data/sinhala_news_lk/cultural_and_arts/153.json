{
    "Source": "https://sinhala.news.lk",
    "Timestamp": " ඔක්තෝබර් 19, 2014",
    "Headline": "හින්දු ආගමික දහම් පාසල් දරු දැරියන්ට ත්‍යාග හා සහතිකපත්",
    "News Content": "හින්දු ආගමික දහම් පාසල් දරු දැරියන්ගේ සාමාන්‍ය දැනුම වර්ධනය කිරීමේ අරමුණින්  දීප ව්‍යාප්ත ව සංවිධානය කළ තරගාවලියෙන් ජය ලැබූවන් සඳහා ත්‍යාග හා සහතිකපත් පිරිනැමීම අග්‍රාමාත්‍ය ආචාර්ය දි.මු. ජයරත්න මහතාගේ ප්‍රධානත්වයෙන් ඊයේ (18) බම්බලපිටිය, නව කදිරේෂන් ශාලාවේදී සිදු කෙරිණ.\nහින්දු ආගමික හා සංස්කෘතික දෙපාර්තමේන්තුවේ මෙහෙයවීමෙන් පැවැති මෙම තරගාවලියේදී පළාත් මට්ටමින් දරු දැරියන් විසි දෙදෙනෙකු හා දිස්ත්‍රික් මට්ටමින් ජය ලැබූවන් 400 දෙනෙකු මෙහි දී තිළිණ ලැබූහ. බුද්ධ ශාසන හා ආගමික කටයුතු අමාත්‍යංශයේ ලේකම් එම්.කේ.බී. දිසානායක, හින්දු හා සංස්කෘතික කටයුතු දෙපාර්තමේන්තුවේ අධ්‍යක්ෂ ශාන්ති නවුකරාසන් මහත්මිය ඇතුළු නිලධාරීන් හා හින්දු ආගමික දහම් පාසල්වල ආචාර්ය මණ්ඩල සහ දරු දැරියෝ විශාල පිරිසක් ද මේ අවස්ථාවට සහභාගී ව සිටියහ.  ECB ",
    "URL": "https://sinhala.news.lk//news/entertainment/item/6337-2014-10-19-7",
    "Category": "cultural_and_arts"
}