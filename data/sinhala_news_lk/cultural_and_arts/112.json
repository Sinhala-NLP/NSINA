{
    "Source": "https://sinhala.news.lk",
    "Timestamp": " සැප්තැම්බර් 22, 2014",
    "Headline": "\"කොළඹ ළමයි\" ළමා නාට්‍ය තරගාවලිය",
    "News Content": "කොළඹ ළමයි ළමා කෙටි නාට්‍ය තරගාවලියේ අවසන් වටය 27 සහ 28 දිනවලදී පෙරවරු 9.00 සිට කොළඹ ග‍්‍රීන්පාත් නව නගර ශාලාවේදී පැවැත්වේ.\n පළමු වටයෙන් තෝරාගත් නාට්‍ය 27ක් අවසන් වටය සඳහා තේරී ඇත.  \"කොළඹ ළමයි\" වැඩසටහන යටතේ නාගරික ජනාවාස දරුවන් ඒකරාශීකර ගනිමින් පැවැත්වෙන ළමා කෙටි නාට්‍ය තරගාවලිය අගෝස්තු මස 16,17 සහ 18 යන තෙදින තුළ කොළඹ නව නගර ශාලාවේ දී පැවැත්විණ. මෙම නාට්‍ය තරගාවලිය සඳහා පළමු වටය සඳහා නාට්‍ය 75ක් ඉදිරිපත් විය. මෙම නාට්‍ය තරගාවලියේ තරග විනිශ්චය සෞන්දර්ය කලා විශ්වවිද්‍යාලයේ ජ්‍යේෂ්ඨ කථිකාචාර්යවරුන් සහ කථිකාචාර්යවරුන්ගේ සහභාගීත්වයෙන් සිදු කෙරිණ. DB ",
    "URL": "https://sinhala.news.lk//news/entertainment/item/5403-2014-09-21-01-23-19",
    "Category": "cultural_and_arts"
}