{
    "Source": "https://sinhala.news.lk",
    "Timestamp": " පෙබරවාරි 24, 2015",
    "Headline": "තිරුමුරුක්කන්ඩි කෝවිලෙ හි මහා ශිවරාත්‍රී පූජාව සඳහා කිලිනොච්චි සෙබළුන්ගේ සහය",
    "News Content": "කිලිනොච්චි ආරක්ෂක සේනා මූලස්ථානය යටතේ සේවයේ නියුතු 6 වන ශ්‍රී ලංකා යුධෝපකරණ බලකායේ සෙබළුන් විසින් පසුගියදා කිලිනොච්චි තිරුමුරුක්කන්ඩි කෝවිලෙ හි පැවති වාර්ෂික මහා ශිවරාත්‍රී පූජාව සඳහා සිය සහයෝගය දක්වන ලදී.\n මෙම සෙබළුන් විසින් ම කෝවිල් පරිශ්‍රය අවට පිරිසිදු කිරීමේ ශ්‍රමදාන ව්‍යාපාරයක් ද සංවිධානය කර තිබූ අතර, ඊට බැතිමතුන්ගේ සහය ද ලැබී තිබුණි. කෝවිල අවට ප්‍රදේශයේ ජීවත්වන පාසල් සිසුන් සඳහා ලිපිද්‍රව්‍ය ඇතුළත් පාර්සල් 25ක් ද බෙදාදුන් අතර, මෙහි එක් පාර්සලයක වටිනාකම රුපියල් 450.00ක් පමණ වේ. කෝවිල් පූජාව සඳහා 6 වන ශ්‍රී ලංකා යුධෝපකරණ බලකායේ අණදෙන නිලධාරී, අනෙකුත් නිලධාරීහු සහ සෙසු නිලයින් මෙන්ම අවට ප්‍රදේශයේ බැතිමත්හු විශාල පිරිසක් ද සහභාගී වූහ. NDH/army.lk ",
    "URL": "https://sinhala.news.lk//news/entertainment/item/9796-2015-02-24-04-33-42",
    "Category": "cultural_and_arts"
}