{"Source": "bbc", "Timestamp": "8 ජූනි 2017", "Headline": "ජනාධිපති ට්‍රම්ප්ගේ ප්‍රකාශය අප්‍රසන්නයි-ඉරානය", "News Content": "ඉරාන් පාර්ලිමේන්තුව සහ අයතොල්ලා කුමෙයිනි සමාධිය ඉලක්ක කර ගනිමින් පසුගියදා එල්ල කෙරුණ ප්‍රහාරයේ දී දහතුන් දෙනකු මරා දැමුණි. ඒ සම්බන්ධයෙන් සිය කනගාටුව පළකරණ අතරම 'ත්‍රස්තවාදයට අනුග්‍රහ දක්වන රටවල් තමන් විසින්ම බල ගන්වන ලද බලවේගයන්හි ගොදුරු බවට පත්වීමේ අන්තරායක් ඇති' බවට  ඇමෙරිකානු ජනාධිපතිවරයා අනතුරු ඇඟවීමක් ද කළේය. ඉන් අනතුරුව 'ට්විටර්' පණිවුඩයක් මගින් අදහස් දක්වන ඉරාන් විදේශ ඇමතිවරයා, කලාපයේ සිය ප්‍රතිවාදියා වන සෞදි අරාබිය පිළිබඳව ද  සඳහන් කරමින් ඇමෙරිකා එක්සත් ජනපදයේ  ගනුදෙනුකාර අනුග්‍රාහකයන්ගේ උදව් ලබන ත්‍රස්තවාදයට ඉරානය මුහුණ දෙමින් සිටින බව කියා සිටියේය. ටෙහෙරාන් පාර්ලිමේන්තුව සහ කුමෙයිනි සමාධියට එල්ල කරන ලද ප්‍රහාරයේ වගකීම IS ඉස්ලාමීය රාජ්‍ය සංවිධානය විසින් භාරගනු ලැබ ඇත. IS සංවිධානය විසින් ප්‍රහාරයට වගකිව යුත්තන් රට තුළින්ම බඳවා  ගනු ලැබ ඇතිබව ඉරානයේ ඔත්තු අංශයේ ජ්‍යෙෂ්ඨ නිලධාරියෙක් පවසයි. ", "URL": "https://www.bbc.com//sinhala/world-40199704", "Category": null, "Parent URL": null}