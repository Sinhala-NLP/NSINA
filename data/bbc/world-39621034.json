{"Source": "bbc", "Timestamp": "17 අප්‍රේල් 2017", "Headline": "උ. කොරියානු මිසයිල ගුවනේදී විනාශ කෙරෙන ආරක්‍ෂක පලිහක්", "News Content": "උතුරු කොරියාව දෙසින් එල්ලවන මිසයිලයක ගමන්මග අවහිරකොට ගුවනේදී පුපුරවා හැරීමට මෙම ආරක්ෂක පද්ධතියට හැකියාව ලැබෙනු ඇත.  මෙවැනි ආරක්ෂක ඵලකයක් ස්ථාපනය කිරීමට විරෝධය පළකරන චීනය කියා සිටින්නේ එය තම හමුදාවට ද තර්ජනයක්වන බවය. කෙසේ නමුත් එය ඉක්මනින් ඉදිකෙරෙන බවට දකුණු කොරියාව නිවේදනය කළේ එක්සත් ජනපද උප ජනාධිපති මයික් පෙන්ස් සමඟ සෝල් නුවර දී පැවති සාකච්ඡාවලින් අනතුරුවය. න්‍යෂ්ටික මිසයිල භාවිතයක් සිදුවුවහොත් ඊට දැඩි ලෙස ප්‍රතිචාර දක්වන බවට දකුණු කොරියාව විසින් උතුරු කොරියාවට අනතුරු අඟවනු ලැබ තිබේ. එක්සත් ජනපදයේ උප ජනාධිපති මයික් පෙන්ස් කියා සිටියේ දකුණු කොරියාව වෙනුවෙන් සියයට සියයක්ම පෙනී සිටින බවය. ", "URL": "https://www.bbc.com//sinhala/world-39621034", "Category": null, "Parent URL": null}