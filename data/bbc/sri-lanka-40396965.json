{"Source": "bbc", "Timestamp": "25 ජූනි 2017", "Headline": "සයිටම් ගැන රජයේ අලුත් පියවර", "News Content": "මාස කිහිපයක සිට පවත්නා විශ්ව විද්‍යාල සිසුන්ගේ පන්ති වර්ජනය සහ දින 03 ක් පුරා රජයේ රෝහල්වල පැවති වැඩවර්ජනයට මුල් වූ කරුණු පිළිබඳ රජයේ ස්ථාවරය ලෙස පහත සඳහන් කරුණු ක්‍රියාත්මක කිරීමට රජය තීරණය කර ඇති බව ජනාධිපති ලේකම් කාර්යාලය නිකුත් කළ නිවේදනයක දැක්වේ.   ඉහත කී කරුණුවලට අමතරව සයිටම් ආයතනයේ පරිපාලන ව්‍යූහය වෙනස් කරමින් රජයේ සහ පෞද්ගලික ඒකාබද්ධ ව්‍යාපෘතියක් ලෙස කටයුතු කිරීමට විධිවිධාන සලසනු ලබන බවත්  ජනාධිපති ලේකම් කාර්යාලය නිකුත් කළ නිවේදනයේ සඳහන් වේ. සයිටම් ආයතනයට අයත් රෝහල රජයට පවරා ගැනීමේ කටයුතු මේ වන විටත් සිදුවෙමින් පවතින බවත් එම නිවේදනයේ දැක්වේ. සයිටම් ආයතනයට අවශ්‍ය අරමුදල් ලබා ගැනීම සඳහා කොටස් වෙළඳපොළට ඇතුළත් කිරීම හෝ රාජ්‍ය/පෞද්ගලික අරමුදලකින් සමන්විත භාරයක් පිහිටුවීම සම්බන්ධයෙන් සාකච්ඡා කර සුදුසු වැඩපිළිවෙළක් යොදනු ලැබීමට ද රජය තීරණය කර තිබේ. ඉහත කී කරුණු සහ ඊට ඇතුළත්ව නොමැති යම් ගැටළුවක් වේ නම් ඒවා විසඳා ගැනීම සඳහා අදාළ පාර්ශව සමග නව ප්‍රවේශයකින් සාකච්ඡා කරනු ඇති බවත් ජනාධිපති ලේකම් කාර්යාලය නිකුත් කළ නිවේදනයේ වැඩිදුරටත් සඳහන් වේ.   ", "URL": "https://www.bbc.com//sinhala/sri-lanka-40396965", "Category": null, "Parent URL": null}