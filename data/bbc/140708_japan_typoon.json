{"Source": "bbc", "Timestamp": "8 ජූලි 2014", "Headline": "ජපානයට තර්ජනය කරන නාගුරි", "News Content": "ධාරානිපාත වර්ෂා සහිත සුළං, පැයට කිලෝමීටර දෙසීයක පමණ වේගයෙන් ඔකිනාවා දූපත්වල හමා යමින් තිබෙන බවයි පැවසෙන්නේ. එම ප්‍රදේශය අවට මීටර හතළිහක පමණ උසින් යුතු දිය රැළි ඇති විය හැකි බවට ජපාන කාලගුණ විද්‍යා ආයතනය අනතුරු අඟවා සිටියි. මේ වන විට සුළි සුළං තත්වය පහව යමින් තිබෙන බවයි ටෝකියෝ නුවර බීබීසී වාර්තාකරු පවසන්නේ. නමුත් වේගයෙන් හැලෙන මහ වැසි නිසා ක්ෂණික ජල ගැලීම් සහ නායයාම් ඇති වීමට ඉඩ ඇති බවයි පැවසෙන්නේ. දූපත් අවට ගුවන් සහ මුහුදු ගමන් අවලංගු කර ඇති අතර ප්‍රදේශයේ නිවාස ලක්ෂ ගණනක විදුලිය විසන්ධි වී තිබේ. ", "URL": "https://www.bbc.com//sinhala/world/2014/07/140708_japan_typoon", "Category": null, "Parent URL": null}