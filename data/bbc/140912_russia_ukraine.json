{"Source": "bbc", "Timestamp": "12 සැප්තැම්බර් 2014", "Headline": "සම්බාධක දැමීම සාමයට බාධාවක් -රුසියාව ", "News Content": "යුරෝපා හවුලේ අලුත්ම සම්බාධක ඉලක්ක වී ඇත්තේ රුසියාවේ තෙල් වෙළඳාම, ආර්ථිකය සහ ආරක්ෂක අංශ වෙතටයි. මීට අමතරව තවත් රුසියානු බලධාරීන් සහ යුක්‍රේන කැරලි නායකයන් විසි හතර දෙනෙකුගේ විදෙස් ගත දේපළ අත් හිටුවීමටත් ඔවුනට වීසා බලපත් තහනම් කිරීමටත් පියවර ගෙන තිබේ. මෙම තහංචිවලට එක්සත් ජනපදයේ සහාය ලැබෙන බව ජනාධිපති ඔබාමා ප්‍රකාශ කරයි. මේ අතරතුර යුක්‍රේන ජනාධිපතිවරයා පවසන්නේ රුසියාවට ඈඳා ගත් ක්‍රිමියානු කලාපය යළි යුක්‍රේනයට ලබා ගන්නා බවයි. මෙය හමුදා මාර්ගයෙන් සිදු වීම අත්‍යවශ්‍ය නොවුවත් ස්ථිර වශයෙන්ම ක්‍රිමියාව යළි භාර දීම සිදු විය යුතු බවයි ඔහු කියා සිටියේ. යුරෝපා හවුල සමඟ සහයෝගිතා ගිවිසුමක් ඇති කර ගැනීම අනුමත කර ගැනීමට අඟහරුවාදා පාර්ලිමේන්තුව රැස් කරන බවද යුක්‍රේන ජනාධිපතිවරයා ප්‍රකාශ කළේය. ", "URL": "https://www.bbc.com//sinhala/world/2014/09/140912_russia_ukraine", "Category": null, "Parent URL": null}