{"Source": "bbc", "Timestamp": "16 ජනවාරි 2019", "Headline": "තරුණ හැඟීම්: පළමු වරට ලිංගිකව එක්විය යුත්තේ කුමන වයසේදී ද?", "News Content": "තමන් පළමු වරට සංවාසයේ යෙදුණේ, \"නිසි කාලයේ නොවන\" බව බ්‍රිතාන්‍යයේ වෙසෙන 20 වන වියේ පසුවන තරුණියන්ගෙන් තුනෙන් එකකට වැඩි පිරිසක් සහ තරුණයන්ගෙන් හතරෙන් එකක් පිළිගනිති. බ්‍රිතාන්‍යයේ ලිංගික එක්වීමකට නිත්‍යනුකූල අනුමැතිය ලැබෙන්නේ, වයස 16 ක් සම්පුර්ණ වූ පුද්ගලයන්ටය.  ලිංගික ආකල්ප සහ ජීවන රටා පිළිබඳ මෑතකදී කරන ලද මත විමසුමට අනුව, එම වයසේදී තරුණ තරුණියන් ඊට සුදුසු මට්ටමක නොසිටිය හැකිය. පර්යේෂණයෙන් අනාවරණය වූයේ කුමක්ද? සමීක්ෂණය සඳහා සහභාගී වූ තරුණියන්ගෙන් 40% ක් සහ තරුණයන්ගෙන් 26% ක් තමන්ගේ මුල් ලිංගික අත්දැකීම සිදුවූයේ \"සුදුසු කාලයේදී\" නොවන බව ප්‍රකාශ කළහ. තවදුරටත් කරුණු විමසීමේදී බොහෝ දෙනා ප්‍රකාශ කළේ, තව සුළු කාලයක් තමන්ගේ ලිංගික පිවිතුරුභාවය ආරක්ෂා කරගෙන සිටියා නම් මැනවි යැයි සිතෙන බවය. අතලොස්සක් ප්‍රකාශ කළේ, ඊටත් පෙර සංවාසයේ යෙදිය යුතු බවය. සමීක්ෂණයට භාජනය වූ බ්‍රිතාන්‍ය වාසී තරුණ තරුණියන්ගෙන් බහුතරය සංවාසයේ යෙදී ඇත්තේ,  17 - 18 වයස් සිමාවේ පසුවෙද්දීය. තුනෙන් එකකට ආසන්න පිරිසක් වයස අවුරුදු 16 සම්පුර්ණ වීමට ප්‍රථම සංවාසයේ යෙදී තිබේ. නිසිකාලය කුමක්ද? සංවාසයේ යෙදිය යුතු යැයි ඔබට සිතෙන්නේ නම්, පළමුව ඔබ ඔබෙන් ම ඒ පිළිබඳව විමසන්න: ඉහත ප්‍රශ්නවලට පිළිතුර \"ඔව්\" නම් සංවාසයේ යෙදීමට සුදුසු තත්ත්වයක ඔබ සිටිනවා විය හැකියි.  නමුත්, පහත දැක්වෙන කවර හෝ ප්‍රශ්නයකට 'ඔව්' යනුවෙන් පිළිතුරු දෙන්නේ නම්, ඔබ සංසර්ගය සඳහා සුදුසු අවස්ථාවක පසු නොවනවා විය හැකිය. දත්ත: බ්‍රිතාන්‍යයේ ජාතික සෞඛ්‍ය සේවයෙනි  ", "URL": "https://www.bbc.com//sinhala/world-46876675", "Category": null, "Parent URL": null}