{"Source": "bbc", "Timestamp": "10 ජූනි 2017", "Headline": "ලොතරැයි මණ්ඩල විදේශ අමාත්‍යංශය යටතට", "News Content": "ඒ අනුව ජාතික ලොතරැයි මණ්ඩලය සහ සංවර්ධන ලොතරැයි මණ්ඩලය විදේශ කටයුතු අමාත්‍යංශය යටතට පත් කර ඇත. මේ අතර දෙපාර්තමේන්තු, ව්‍යවස්ථාපිත ආයතන හා රාජ්‍ය සංස්ථා යන ආයතන 33 ක් මුදල් හා ජනමාධ්‍ය අමාත්‍යංශය යටතට පත් කර තිබේ. මුදල් හා ජනමාධ්‍ය අමාත්‍ය මංගල සමරවීර යටතේ පවතින ආයතන  අමාත්‍ය රවී කරුණානායක යටතේ ඇති විදේශ කටයුතු අමාත්‍යංශයට දෙපාර්තමේන්තු, ව්‍යවස්ථාපිත ආයතන හා රාජ්‍ය සංස්ථා යන ආයතන 05 ක් අයත් වේ. විදේශ කටයුතු අමාත්‍යංශයට අයත් ආයතන  ඉඩම් සහ පාර්ලිමේන්තු ප්‍රතිසංස්කරණ අමාත්‍යංශය යටතට පත් කර ඇති දෙපාර්තමේන්තු, ව්‍යවස්ථාපිත ආයතන හා රාජ්‍ය සංස්ථාවලට අයත් ආයතන සංඛ්‍යාව 08 කි.  වත්මන් ආණ්ඩුවට බලයට පත් වන අවස්ථාවේ කියා සිටියේ අමාත්‍යංශ සඳහා විෂය පථයන් වෙන් කිරීමේදී ඒ සඳහා විද්‍යානුකූල ක්‍රමවේදයක් අනුගමනය කරන බවය. මුදල් හා ජනමාධ්‍ය ඇමති ධුර ඒකාබද්ධ කරනු ලැබුවේ ආණ්ඩුව බලයට පත්වන අවස්ථාවේ පොරොන්දු වූ විද්‍යානුකූල ආකාරයට දැයි බීබීසී සිංහල සේවය පසුගියදා රාජිත සේනාරත්න අමාත්‍යවරයාගෙන් විමසූ අවස්ථාවේ ඔහු කියා සිටියේ ජනමාධ්‍ය ඕනෑම විෂයයක් සමග සම්බන්ධ කළ හැකි බවය. මහා මාර්ග සහ උසස් අධ්‍යාපන කටයුතු එක් අමාත්‍යංශයක් යටතට පත් කිරීම පිළිබඳ අදහස් දක්වමින් අමාත්‍ය දයාසිරි ජයසේකර කියා සිටියේ \"මහා මාර්ගේ ගිහින් තමයි විශ්ව විද්‍යාලයට යන්නේ\" යනුවෙනි.    ", "URL": "https://www.bbc.com//sinhala/sri-lanka-40232109", "Category": null, "Parent URL": null}