{"Source": "bbc", "Timestamp": "22 ඔක්තෝබර් 2015", "Headline": "පැය විසි හතරට සරණාගතයන් 12,000 ", "News Content": "යුරෝපා සංගමයේ සරණාගතයන් වෙනුවෙන් වූ කොමසාරිස් ස්ලෝවේනියාවට පැමිණීමත් සමගයි මෙම දත්ත ඉදිරිපත් වී තිබෙන්නේ. සීත කාලය පැමිණීමත් සමග තත්වය ඉතා නරක අතට හැරෙමින් තිබෙන බවයි සරණාගතයන් සඳහා වන එක්සත් ජාතීන්ගේ ආයතනය පවසන්නේ. සයිබීරියාව සහ ක්‍රොයේෂියාව අතර දේශ සීමා පසු කිරීමේ බලාපොරොත්තුවෙන් මේ වන විට සංක්‍රමණිකයන් දහස් ගණනක් එම ප්‍රදේශයේ පවතින දැඩි සීතල මධ්‍යයේ රැදී සිටිති. මීට අමතරව ග්‍රීසියට ලඟා වීමේ බලාපොරොත්තුවෙන් බෝට්ටුවකින් මධ්‍යධරණී මුහුද තරණය කිරීමට උත්සාහ කළ එකම පවුලේ සාමාජිකයන් හත් දෙනෙකුගේ අවමංගල්‍ය උත්සවයක් ලෙබනනයේ දී පැවැත්විණ. සිය ජීවිතය බේරා ගැනීමට සමත් වූ බෝට්ටුවේ ගමන් කළ සරණාගතයෙක් කියා සිටියේ තම ගැබිනි බිරිඳ සීතල ඉවසා ගැනීමට නොහැකිව සිය ඇකයේ මිය යන අයුරු බලා සිටීමට තමන්ට සිදු වූ බවයි. මිය ගිය හත් දෙනා අතර දරුවන් දෙදෙනෙකුද සිටින බවයි ඔහු වැඩි දුරටත් කියා සිටියේ. ", "URL": "https://www.bbc.com//sinhala/world/2015/10/151022_migrant_issue_update", "Category": null, "Parent URL": null}