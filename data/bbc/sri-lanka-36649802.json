{"Source": "bbc", "Timestamp": "28 ජූනි 2016", "Headline": "'දේශපාලන පළිගැනීම්': බැංකු උසස්වීම්වලට තහනම් නියෝගයක්", "News Content": "ලංකා බැංකු සේවක සංගමය ඉදිරිපත් කළ පෙත්සමක් සලකා බැලීමෙන් පසුව අධිකරණය ඉහත කී නියෝගය නිකුත් කළ බවයි, එම සංගමයේ ලේකම් ඒකේ බණ්ඩාර කියා සිටියේ. පසුගිය රජය සමයේ දේශපාලන පළිගැනීම්වලට ලක් වූ බව පවසමින් රජය සිය හිතවතුන්ට උසස්වීම් පිරිනැමීමට අමාත්‍ය මණ්ඩලය තීරණයක් ගෙන ඇති බවට පෙත්සම්කරුවෝ චෝදනා කරති. උසස්වීම් ලැබීමට නියමිත පුද්ගලයින් සත්‍ය වශයෙන්ම දේශපාලන පළිගැනීම්වලට ලක්වූවන් නොවන බව පවසන පෙත්සම්කරුවෝ, එසේ උසස්වීම් ලබා දීමේ ක්‍රමවේදයක් ක්‍රියාත්මක වුවහොත් රාජ්‍ය බැංකු ක්ෂේත්‍රයේ දැඩි පරිපාලනමය අර්බුදයක් මතු විය හැකි බවට අනතුරු හඟවති. ලබන අගෝස්තු 01 වැනි දින ඒ සම්බන්ධයෙන් කරුණු දක්වන මෙන් අමාත්‍ය මණ්ඩලයේ සාමාජිකයින් වෙත නොතීසි නිකුත් කෙරුණු බව කේඑස් උදයකුමාර් බීබීසී සංදේශයට වාර්තා කරයි.  ", "URL": "https://www.bbc.com//sinhala/sri-lanka-36649802", "Category": null, "Parent URL": null}