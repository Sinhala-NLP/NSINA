{"Source": "bbc", "Timestamp": "17 නොවැම්බර් 2017", "Headline": "ගිංතොට තත්ත්වය: පොලිස් ඇඳිරි නීතිය පැනවෙයි", "News Content": "කුරුඳුවත්ත, මහහපුගල, වැලිපිටිමෝදර, උක්වත්ත, ගිංතොට සහ පියදිගම එසේ පොලිස් ඇඳිරි නීතිය පනවන ලද ග්‍රාම සේවා වසම් අතර වේ. දෙපිරිසක් අතර බ්‍රහස්පතින්දා සිට පැවති ආරවුලක්, මතුව ඇති නොසන්සුන් තත්ත්වයට හේතු වී ඇතැයි වාර්තා විය. මීට අදාළව පුද්ගලයන් හත් දෙනෙකු අත්අඩංගුවට ගත් බව පවසන පොලිස් මාධ්‍ය ප්‍රකාශක කාර්යාලය සඳහන් කරන්නේ තත්ත්වය පාලනය කර ඇති බවය. ප්‍රදේශයේ සාමය ආරක්ෂා කිරීම සඳහා පොලිස් නිලධාරීන් 200 සහ විශේෂ කාර්ය සාධක බලකයේ සාමාජිකයන් 100 යොදවා ඇති බව ද පොලිසිය පවසයි.  ", "URL": "https://www.bbc.com//sinhala/sri-lanka-42033654", "Category": null, "Parent URL": null}