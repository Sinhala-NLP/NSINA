{"Source": "bbc", "Timestamp": "30 නොවැම්බර් 2015", "Headline": "දේශගුණ විපර්යාස ජය ගැනීමට තීරණාත්මක සාකච්ඡා ", "News Content": "රටවල් 147ක නායකයන් සමුළුව ඇමතීමට නියමිත අතර ඊට සහභාගී වීම සඳහා ශ්‍රී ලංකා ජනපති මෛත්‍රිපාල සිරිසේන ද ප්‍රංශය බලා ගොස් තිබේ. කාබන් දහනය හේතුවෙන් මිහිතලයට විෂ වායු එක් වීම අවම කිරීම සඳහා සම්මුතියකට ළඟා වීමේ අරමුණින් රටවල් 195 ක නියෝජිතයන් එක් වී සාකච්ඡා පැවැත්වීමට නියමිතයි. දේශගුණික විපර්යාස ජය ගැනීම සඳහා එක් වී කටයුතු කරන බවට ඇමරිකා එක්සත් ජනපදය සහ චීනය ප්‍රතිඥා දී තිබේ. මේ අතර ඉන්දීය අගමැති නරේන්ද්‍ර මෝදි පවසා ඇත්තේ, දුගී රටවලට වඩා සංවර්ධිත රටවල් මිහිතලයට එක් කරන විෂ වායු වැඩි වශයෙන් කප්පාදු කළ යුතු බවයි. පැරිස් නුවර බලා පැමිණි ලෝක නායකයින්ගේ සහභාගීත්වයෙන් සමුළුව පැවැත්වෙන්නේ දැඩි ආරක්ෂක රැකවල් මධ්‍යයේයි. ", "URL": "https://www.bbc.com//sinhala/world/2015/11/151130_smbp_climate_change", "Category": null, "Parent URL": null}