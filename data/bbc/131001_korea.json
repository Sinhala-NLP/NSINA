{"Source": "bbc", "Timestamp": "1 ඔක්තෝබර් 2013", "Headline": "දකුණු කොරියාව හමුදා ශක්තිය පෙන්වයි", "News Content": "උතුරු කොරියාවෙන් එල්ල විය හැකි ඕනෑම තර්ජනයකට මුහුණ දීම සඳහා නිපදවා ඇති නවතම මිසයිල මෙහි දී ප්‍රදර්ශනය කළේය. උතුරු කොරියාව තර්ජනයක් ව පවතින තුරු තම හමුදාව තවදුරටත් ශක්තිමත් කිරීම දිගටම කර ගෙන යන බවයි දකුණු කොරියානු ජනාධිපතිනිය පාර්ක් ගුන් හෙයි කියා සිටියේ. ඇය තවදුරටත් කියා සිටියේ එක්සත් ජනපදය සමඟ ඒකාබද්ධ ව ආරක්‍ෂිත පද්ධතියක් පිහිටුවන බවයි. දකුණු කොරියාවේ සෝල් අගනුවර ගුවන් හමුදා කඳවුරක පැවති මෙම සංදර්ශනය නැරඹීමට එක්සත් ජනපද ආරක්ෂක ලේකම් චක් හේගල් ද පැමිණ සිටියේය. ", "URL": "https://www.bbc.com//sinhala/world/2013/10/131001_korea", "Category": null, "Parent URL": null}