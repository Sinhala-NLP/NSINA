{"Source": "bbc", "Timestamp": "8 දෙසැම්බර් 2022", "Headline": "වෘත්තීය සමිති අද ජාතික විරෝධතා දිනයක් ක්‍රියාත්මක කරන්නේ  ඇයි?", "News Content": "\n\nවෘත්තීය සමිති හා බහුජන සංවිධාන එකතුව  අද (දෙසැම්බර් 08 ) ජාතික  විරෝධතා දිනයක් ක්‍රියාත්මක කර තිබේ.\n \nවිවිධ කේෂ්ත්‍ර නියෝජනය කරන රාජ්‍ය හා පෞද්ගලික අංශ සේවකයින් විරෝධතා දිනයට සමගාමීව විවිධ වෘත්තීය සමිති ක්‍රියාමාර්ග වල නිරතවනු ඇත. \n\nවෘත්තීය සමිති හා බහුජන සංවිධාන එකතුවේ සම කැඳවුම්කරු රංජන් සේනානායක අවධාරණය කළේ, තැපැල්, බැංකු, ටෙලිකොම්, රක්ෂණ , විදුලිබල, ඛනිජ තෙල් යන රාජ්‍යය ව්‍යවසායන් මෙන්ම පුද්ගලික අංශයේ වෘත්තිය සමිති අද දිනයේ කොළඹ නගරයේ විරෝධතාවයේ නිරත වන බවයි. \n\nමීට අමතරව රටපුරා  ප්‍රධාන නගර ආශ්‍රිතව ද විරෝධතා පැවැත්වීමට නියමිතය. \n\nකෑම පැයේදී ඇතැම් සේවකයින් විරෝධතා පැවැත්වීමට නියමිත බවත් ඇතැම්  අංශ වැඩ වර්ජනය කිරීමට නියමිත බවත් රංජන් සේනානායක පැවසීය. \n\nඔහු අවධාරණය කළේ ජනපීඩාකාරී අයවැය පාර්ලිමේන්තුව තුළ පරාජය කළ යුතු බවය. \n\nඅයවැය මගින් ගෙන එන ජනතාවට හා රටට අහිතකර යෝජනා පරාජය කළ යුතුයි යන දැඩි ස්ථාවරක සිට විරෝධතාව ක්‍රියාත්මක කරන බවද ඔහු සඳහන් ක⁣ළේය. \n 'අනේ දැන් බණ ඇහුවා ඇති, ඔබතුමාගේ ප්‍රශ්නය ඉදිරිපත් කරන්න' 2023 ශ්‍රී ලංකා අයවැය : නව යෝජනා මොනවාද ? 2023 අයවැයට පදනම් වන IMF ගිවිසුම තවමත් හෙළි කළ නොහැකි බව ජනාධිපති කියයි 2023 අයවැය තුන්වන වර කියවීමේ  විවාදයේ ඡන්ද වීමසීම අද (දෙසැම්බර් 08 වැනිදා) රාත්‍රි 7ට පාර්ලිමේන්තුවේ දී  පැවැත්වෙයි. \n\nඅයවැය කාරක සභා අවස්ථා විවාදයේ 13 වැනි දිනය අදයි.පසුගිය මස 14 වැනිදා ඇයවය පාර්ලිමේන්තුවට ඉදිරිපත් කෙරිණ. \n\nමුදල් , ආර්ථික ස්ථායීකරණ, ජාතික ප්‍රතිපත්ති, අයෝජන ප්‍රවර්ධන, අමත්‍යංශවලට අදාළ වැය ශීර්ෂ විවාදය අද  පැවැත්වීමට නියමිතය. \n\nඉන් අනතුරුව අයවැය තෙවැනි වර කියවීමේ විවාදයේ ඡන්ද වීමසීම පැවැත්වෙනු ඇත. ", "URL": "https://www.bbc.com/sinhala/articles/c518j01dpn5o", "Category": null, "Parent URL": null}