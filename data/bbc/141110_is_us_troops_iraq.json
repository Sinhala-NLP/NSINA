{"Source": "bbc", "Timestamp": "10 නොවැම්බර් 2014", "Headline": "ඉරාකයට තවත් හමුදාව යවනවා -ඔබාමා", "News Content": "මෙම භට පිරිස යුද බිමට නොයන උපදේශකවරුන් වුවත් ඉස්ලාමීය කැරලිකරුවන්ට එරෙහිව ප්‍රහාර එල්ල කිරීම සඳහා ඉරාක හමුදාවට ඔවුන්ගේ සහාය ලබා ගත හැකි බවයි ජනාධිපති ඔබාමා රුපවාහිනී සාකච්ඡාවකට එක් වෙමින් කියා සිටියේ. ඉස්ලාමීය කැරලිකරුවන්ට එරෙහිව ඉරාකයේ සිදු වන සටනට පසුගිය අගෝස්තු මාසයේ පටන් එක්සත් ජනපදයේ මූලිකත්වයෙන් යුත් ඒකාබද්ධ හමුදාව ගුවන් ප්‍රහාර එල්ල කරමින් ඉරාක හමුදාවට සහයෝගය ලබා දෙමින් සිටිති. ඉරාකයේ උතුරුකරයේ දී ඉස්ලාමීය රාජ්‍ය කැරලි නායකයන් රැස් වූ ස්ථානයකට පසුගිය සිකුරාදා එල්ල කළ ගුවන් ප්‍රහාරයකින් රථ පෙළක් විනාශ කර දැමු බවද එක්සත් ජනපද බලධාරීහු ප්‍රකාශ කරති. මෙම ප්‍රහාරයේදී ඉස්ලාමීය රාජ්‍ය කැරලි නායකයා තුවාල ලබා ඇති බවට ඇතැම් මාධ්‍ය වාර්තා කර ඇති නමුත් එය තවම සනාථ වී නැත. ", "URL": "https://www.bbc.com//sinhala/world/2014/11/141110_is_us_troops_iraq", "Category": null, "Parent URL": null}