{"Source": "bbc", "Timestamp": "28 ඔක්තෝබර් 2017", "Headline": "ශ්‍රී ලංකාවට ළඟා වූ USS නිමිට්ස් ගැන මේ කරුණු දැන සිටියාද?", "News Content": "USS නිමිටිස් ලොව විශාලතම යුද නෞකා අතරින් එකකි. ඇය සමග කොළඹ වරායට ළඟා වූ සෙසු යුද නෞකා අතර USS ප්‍රින්ස්ටන්, USS හාවර්ඩ්, USS ෂූප්, USS පින්ක්නි සහ USS කිඩ් වෙති. ප්‍රහාරක නෞකා කණ්ඩායම ඔක්තෝබර් 31 වෙනිදා කොළඹ වරායෙන් පිටත් වීමට නියමිතය. USS නිමිටිස් ,1985 වසරට පසු ශ්‍රී ලංකාවට ළඟා වූ පළමු ගුවන් යානා ප්‍රවාහන නෞකාවයි. සැපයුම් භාණ්ඩ මිල දී ගැනීම සහ නාවිකයන් රට තුළට පැමිණ හේතුවෙන් ඇමරිකානු නෞකා සමූහය විසින් ශ්‍රී ලංකාවේ ආර්ථිකයට රුපියල් කෝටි 154 ක මුදලක් එක් කරනු  ඇතැයි ඇස්තමේන්තු කර ඇති බව  කොළඹ පිහිටි ඇමරිකානු තානාපති කාර්යාලය පවසයි. USS නිමිටිස් ඇතුළු නෞකා සමූහය ශ්‍රී ලංකාව තුළ රැඳී සිටින කාලය තුළ මහජන සේවා කටයුතු සඳහා  සහභාගී වීමට  ඇමරිකානු නාවික සෙබළුන්ට අවස්ථාව හිමි වනු ඇති බව ඇමරිකානු තානාපති අතුල් කේෂප් පැවසීය. මේ අතර ශ්‍රී ලංකා සහ ඇමරිකා එක්සත් ජනපද නාවික හමුදා අතර පසුගිය ඔක්තෝබර් මාසයේ දී නාවික අභ්‍යාසයක් පැවැත්විණි. සබැඳි යොමු: ", "URL": "https://www.bbc.com//sinhala/world-41788712", "Category": null, "Parent URL": null}