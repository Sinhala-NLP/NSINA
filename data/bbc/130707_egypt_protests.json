{"Source": "bbc", "Timestamp": "7 ජූලි 2013", "Headline": "මොර්සි යලි පත් කරන්නැයි ඊජිප්තුවේ උද්ඝෝෂණ", "News Content": "මේ අතර තුර එයට විරෝධය පෑම සඳහා මොර්සිගේ විරුද්ධවාදීන්ද යලිත් තහ්රීර් චතුරශ්‍රයට රොක් වීමට සැලසුම් කරමින් සිටින බවයි වාර්තාවන්නේ. ඊජිප්තුවේ පවතින අස්ථාවර භාවය මුළු කලාපයටම බලපාන බව සඳහන් කරමින් එක්සත් ජනපද ජනාධිපති බරක් ඔබාමා සිය කනස්සල්ල පළකර සිටියේය. ඊජිප්තු අගමැතිවරයා වශයෙන් ප්‍රධාන පෙළේ විරුද්ධ පක්ෂ නායකයෙකු වන එල් බරාදෙයි පත් කළ බවට පළ වූ වාර්තා ප්‍රතික්ෂේප කළ භාරකාර ජනාධිපතිවරයා කියා සිටියේ, ඒ සඳහා අපේක්ෂකයන් කිහිප දෙනෙකුම ඉදිරිපත් වී සිටින බවයි. ", "URL": "https://www.bbc.com//sinhala/world/2013/07/130707_egypt_protests", "Category": null, "Parent URL": null}