{"Source": "bbc", "Timestamp": "16 දෙසැම්බර් 2015", "Headline": "ඩීසල් වාහන වලට දිල්ලි නගරය තහනම්", "News Content": "ඒ අනුව ලබන වසරේ මාර්තු මාසය වන තෙක් දිල්ලි නගරය සහ තදාසන්න කලාපය තුළ ‘ස්පෝර්ට් කාර්’ වර්ගයේ මෝටර් රථ සහ ඩීසල් ඉන්ධනයෙන් ධාවනය කෙරෙන වෙනත් විශාල ප්‍රමාණයේ මෝටර් රථ ලියාපදිංචි කිරීම ශ්‍රේෂ්ඨාධිකරණය මගින් තහනමට ලක් කොට තිබේ. එසේම වසර දහයකට වඩා පැරණි ට්‍රක් රථ වලට දිල්ලි නගරයට ඇතුල්වීම සහ වෙනත් ප්‍රාන්ත වලට යාම සඳහා නගරය හරහා ධාවනය කිරීමද තහනම් වේ. දිල්ලි නගරය තුළ ධාවනය කෙරෙන සියලුම ඩීසල් ටැක්සි රථ ද මාර්තු මාසයට පෙර ස්වභාවික ඉන්ධන වලට මාරු කරන ලෙසද අධිකරණ තීන්දුව මගින් දැනුම් දී තිබේ. ලෝකයේ වඩාත්ම වැඩි ජනගහනයක් සහිත නගර වලින් එකක් වන දිල්ලි අග නගරය තුළ පසුගිය මාසයේ වාර්තා වූ වායු දුෂණ මට්ටම ලෝක සෞඛ්‍ය සංවිධානයේ අනුමත සීමාවට වඩා හතලිස් ගුණයකින් ඉහළ ගොස් තිබුණි. ", "URL": "https://www.bbc.com//sinhala/world/2015/12/151216_delhi_desel_cars", "Category": null, "Parent URL": null}