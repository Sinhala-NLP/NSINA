{"Source": "bbc", "Timestamp": "6 ජූනි 2014", "Headline": "බ්‍රසීලයේ ශරීර අවයව ජාවාරමක්  ", "News Content": "මෙලෙස ශරීර අවයව විකිණීම සම්බන්ධයෙන් ඇඟිල්ල දිගු වෙන බ්‍රසීලයේ ඉතා ම කීර්තිමත් වෛද්‍ය විද්‍යාලයක් පිළිබඳ ව ‘සාඕ පවුලෝ’(Sao Paolo) නගරයේ නීති නිලධාරීන් විසින් පරීක්ෂණ ආරම්භ කරනු ලැබ තිබෙනවා. හඳුනා ගැනීම සඳහා පවුලේ ඥාතීන් ඉදිරිපත් නො වුන පුද්ගලයන්ගේ මළසිරුරු වලිනුයි සිරුරු අවයව ඉවත් කර ගනු ලැබ තිබෙන්නේ. පසුගිය වසර පහළොව ඇතුළත එවැනි සිද්ධීන් තුන්දහසකට අධික සංඛ්‍යාවක් වාර්තා වී ඇති බව පරීක්ෂකයන්ගේ අදහසයි. මිනිස් අවයව විකිණීම බ්‍රසීලයේ තහනම් ජාවාරමක්. ආරම්භ කරනු ලැබ ඇති පරීක්ෂණයේ අවධානය යොමුව තිබෙන්නේ, ‘සාඕ පවුලෝ’(Sao Paolo) සරසවියේ වෛද්‍ය පීඨය විසින් පවත්වා ගෙන යනු ලබන මරණ පරීක්ෂණ අංශය දෙසටයි. තමන් වරදක් කර නැති බව පවසන මරණ පරීක්ෂණ අංශය දැන් එහි කටයුතු දැඩි කරනු ලැබ ඇති බවත් පිළිගන්නවා. ", "URL": "https://www.bbc.com//sinhala/world/2014/06/140606_brazil_human_parts", "Category": null, "Parent URL": null}