{"Source": "bbc", "Timestamp": "18 ජූලි 2022", "Headline": "ජූලි 19 සහ 20 වන දින පාර්ලිමේන්තුවේ සිදු වෙන්නේ කුමක්ද?", "News Content": "මෙරට පාර්ලිමේන්තුවෙන් ජනාධිපතිවරයෙකු තෝරා ගැනීම පිළිබදව මීට පෙර එක් අත්දැකීමක්  තිබුණත් මෙවර එම ක්‍රියාවලිය විශේෂත්වයක් ගෙන තිබේ. මීට පෙර 1993 වසරේ හිටපු ජනාධිපති ආර්. ප්‍රේමදාසගේ අභාවය නිසා එවකට වැඩබලන ජනාධිපති ඩී.බී විජේතුංග; ප්‍රේමදාස ජනාධිපතිවරයාගේ ඉතිරි ධුර කාලය සදහා තේරී පත් වූයේ ඒකමතිකවයි. එනම් ඡන්ද විමසීමක් නොමැතිවයි.  නමුත් මෙවර අපේක්ෂකයන් කිහිප දෙනෙකු ඉදිරිපත් වන බව දැනටමත් පවසා ඇති නිසා එසේ වුවහොත් ඡන්ද විමසීමක් පැවැත්වීමට සිදුවන බවට පාර්ලිමේතු සන්නිවේදන දෙපාර්තමේන්තුව පවසයි. ඒ අනුව එය මෙරට පාර්ලිමේන්තු ඉතිහාසයට නවමු අත්දැකීමක් වනු ඇති බවට ඔවුන් පවසයි. ධුර කාලය අවසන් වීමට පෙර ජනාධිපතිධුරය හිස් වුවහොත් පාර්ලිමේන්තුවෙන් නව ජනාධිපතිවරයෙකු තෝරා ගැනීමේ ක්‍රියා පටිපාටියට අදාළ කරුණු දක්වා ඇත්තේ ආණ්ඩුක්‍රම ව්‍යවස්ථාවේ සහ 1981 අංක 2 දරන ජනාධිවරයා තෝරා පත්කර ගැනීමේ (විශේෂ විධිවිධාන) පනත මඟිනි.  යම් ආකාරයකින් එක් මන්ත්‍රීවරයෙකුගේ නමක් පමණක් යෝජනා කර; ස්ථීර කළහොත්, එම මන්ත්‍රීවරයා පුරප්පාඩු වී තිබෙන ජනාධිපති ධුරය සඳහා පාර්ලිමේන්තුව විසින් තෝරා පත්කරනු ලැබ තිබෙන බව එදිනම මහලේකම්වරයා විසින් ප්‍රකාශයට පත් කරනු ලබයි. ඒ අනුව මෙම කටයුත්ත ඉන් අවසන් වෙයි.  1993 දී ඩී.බී විජේතුංග ජනාධිපතිවරයා පත්වුනේ මේ ආකාරයටයි. එසේ නොමැතිව එක් මන්ත්‍රීවරයකුට වඩා වැඩි දෙ‍නෙකුගේ නම් යෝජනා කොට ස්ථීර කළහොත්  නාම යෝජනා  භාර ගැනීමේ වේලාවෙන් දින දෙකකට පසුව නොවූ දිනයක ඡන්ද විමසීම පැවැත්විය යුතුයි. ජයග්‍රහණය සදහා ඡන්ද 113 ක් ලබා ගත යුතුද? ", "URL": "https://www.bbc.com//sinhala/sri-lanka-62202966", "Category": null, "Parent URL": null}