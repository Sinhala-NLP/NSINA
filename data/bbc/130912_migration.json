{"Source": "bbc", "Timestamp": "12 සැප්තැම්බර් 2013", "Headline": "ලෝක ජනගහනයෙන් තිහෙන් එකක් සංක්‍රමණිකයින්", "News Content": "මේ අනුව ලෝක ජනගහනයෙන් තිහෙන් එකක් සංක්‍රමණිකයින් වන අතර, මෙම සියවස ආරම්භයේ සිට මෙම සංඛ්‍යාව තුනෙන් එකකින් ඉහල ගොස් ඇති බව එක්සත් ජාතීන්ගේ සංඛ්‍යා ලේඛන මගින් පෙන්වා දෙයි. සංක්‍රමණය වන්නන් අතර විශාලතම කණ්ඩායම දකුණු ආසියානු සම්භවයක් ඇති රැකියා කළ හැකි වයසේ පුරුෂයන් බවත් එම වාර්තාව පවසයි. සංක්‍රමණිකයන් හාර කෝටි හැට ලක්ෂයක් ඇමෙරිකා එක්සත් ජනපදයේ පදිංචියට ගොස් ඇති අතර විදේශිකයන් අතරේ වඩාත් ජනප්‍රිය රට ද ඇමෙරිකාවයි. ජාත්‍යන්තර සංක්‍රමණිකයන්ගෙන් සියයට හැටක් දිවි ගෙවන්නේ දියුණු බටහිර රටවල බව ද එම වාර්තාවේ සඳහන් කොට ඇත. රට හැර යන්නන් අතර දෙවැනි ජනප්‍රිය දේශය වී ඇත්තේ රුසියානු සමුහාණ්ඩුව වන අතර, එක් කෝටි එක් ලක්ෂයක විදේශිකයන් පිරිසක් රුසියාවට පැමිණ සිටින බව එක්සත් ජාතීන් ගේ සංඛ්‍යාලේඛන පෙන්වා දී තිබේ. යුද්ධ බොහෝ ජනයා රට හැර යාමට හේතුවක් ලෙස පෙනී ගියත්, දේශපාලන රැකවරණ පතා එන යුද අනාථයින් මුළු සංඛ්‍යාවෙන් සියයට හතක් වැනි සුළු පිරිසක් බවයි,එක්සත් ජාතීන්ගේ වාර්තාව පෙන්වා දෙන්නේ. ", "URL": "https://www.bbc.com//sinhala/world/2013/09/130912_migration", "Category": null, "Parent URL": null}