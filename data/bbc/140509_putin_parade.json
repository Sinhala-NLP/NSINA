{"Source": "bbc", "Timestamp": "9 මැයි 2014", "Headline": "'දේශප්‍රේමී යුද්ධ විජයග්‍රහණයට' ප්‍රසංශා", "News Content": "සිය හමුදා උපකරණද සමඟ මොස්කවූ අගනුවර රතු චතුරශ්‍රයට රැස්ව සිටි එකොළොස් දහසක හමුදා භටයන් අමතමින් කථා කළ ජනාධිපතිවරයා, රුසියාවේ අභිලාෂයන් වෙනුවෙන් පෙනී සිටීමේ වැදගත්කම අවධාරණය කළේය. යුක්රේනය සම්බන්ධයෙන් ජනාධිපති පූතින් කිසිවක් සඳහන් නොකළ නමුත් ක්‍රිමියාවේ වෙරළබඩ සෙවස්තපෝල් නගරයේද මෙවැනිම පෙළපාලියක් පැවති බව වාර්තා වේ. ක්‍රිමියාව ඈඳා ගැනීම සම්බන්ධයෙන් රුසියාව බටහිර රටවල දැඩි විවේචනයට පාත්‍ර වී තිබේ. ", "URL": "https://www.bbc.com//sinhala/world/2014/05/140509_putin_parade", "Category": null, "Parent URL": null}