{"Source": "bbc", "Timestamp": "18 අගෝස්තු 2014", "Headline": "සෞදි කුමරකුගේ රිය පෙරහැරට පැරීසියේදී ප්‍රහාරයක්", "News Content": "ඉතා වැදගත් රහස්‍ය ලියකියවිලි ද ප්‍රහාරකයන් විසින් සොරකම් කොට ඇති බවයි පොලීසිය පවසන්නේ. ඉරිදා රාත්‍රී සෞදි තානාපති කාර්යාලයේ සිට උතුරු පැරීසියේ ගුවන් තොටුපලක් වෙත රථ පෙරහැර ගමන් කරමින් තිබිය දී ය මෙසේ සොරුන් ගේ ඉලක්කයට ලක් වී ඇත්තේ. දැඩි ලෙස ආයුධ සන්නද්ධව පැමිණි ප්‍රහාරකයන් අට දෙනෙකු ගෙන් යුත් පිරිස යුරෝ දෙලක්ෂ පනස් දහසක (ඩොලර් තුන්ලක්ෂ තිස් දහසක) මුදලක් පැහැරගෙන ගොස් ඇති බව පොලීසිය පවසයි. රියැදුරු සමග රථය වෙනත් පෙදෙසකට රැගෙන ගොස් මුදල් සහ ලියකියවිලි පැහැර ගැනීමෙන් පසු රියදුරු සහ රථයේ සිටි තවත් සෞදි ජාතිකයන් දෙදෙනෙකු නිදහස් කොට යවා තිබේ. කිසිවෙකුටත් තුවාල සිදුවී නැති බවයි වාර්තාවන්නේ. ", "URL": "https://www.bbc.com//sinhala/world/2014/08/140818_saudi_prince_in_paris", "Category": null, "Parent URL": null}