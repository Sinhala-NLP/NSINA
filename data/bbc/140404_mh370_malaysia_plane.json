{"Source": "bbc", "Timestamp": "4 අප්‍රේල් 2014", "Headline": " MH 370 සොයා මුහුදු පත්ල පීරා යාමේ තැතක් ", "News Content": "මෙම නව අදියරේදී සිදු කෙරෙන්නේ අතුරුදහන් වූ යානයේ තොරතුරු පටිගත කෙරෙන උපකරණ මගින් නිකුත් කෙරෙන සංඥා සොයා දිය යට සෝදිසි කිරීමයි. යානය සෙවීමේ මෙහෙයුමට නායකත්වය දෙන ඕස්ට්‍රේලියානු නිලධාරීන් අදහස් දක්වමින් කියා සිටියේ, විද්‍යුත් ගවේෂණ උපකරණ වලින් සමන්විත නැව් දෙකක් කිලෝමීටර් දෙසිය හතළිහක සාගර කලාපයක මුහුදු පත්ල ගවේෂණය කරන බවයි. MH 370 ගුවන් යානය අතුරුදහන් වී දැනට සති හතරකට ආසන්න කාලයක් ගත වී ඇතත් ඊට සිදු වූ දෙය තවමත් අභිරහසක මට්ටමිනුයි පවතින්නේ. අද,සිකුරාදා සෝදිසි මෙහෙයුමට ගුවන් යානා දාහතරක් සහ නැව් නවයක් යොදවන බවත් නිවේදනය කෙරිණ. සෝදිසි කණ්ඩායම් පවසන්නේ අතුරුදහන් යානයේ සුංබුන් ඉන්දියානු සාගර කලාපයෙන් සොයා ගැනීමේ විශාල ඉඩකඩක් ඇති බව තමන් තවමත් විශ්වාස කරන බවයි. ", "URL": "https://www.bbc.com//sinhala/world/2014/04/140404_mh370_malaysia_plane", "Category": null, "Parent URL": null}