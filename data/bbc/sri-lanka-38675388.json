{"Source": "bbc", "Timestamp": "19 ජනවාරි 2017", "Headline": "ලංකා ඊ නිව්ස් කතුවරයාට නොතීසි", "News Content": "ශ්‍රේෂ්ඨාධිකරණය එම පියවර ගනු ලැබුවේ නීතිඥ මධුර විතානගේ ඉදිරිපත් කළ පෙත්සම් 14ට අදාළව ය. අදාළ වෙබ් අඩවියේ පළකර තිබූ ඇතැම් පුවත්වලින් විනිසුරුවරුන්ගේ පුද්ගලිකත්වයට මෙන්ම සමස්ත අධිකරණ පද්ධතියට ද අපහාසයක් සිදුවන බව පෙත්සම්කරු පෙන්වාදී තිබිණ. කෙසේවුවද, විනිසුරුවරුන් කියා සිටියේ පෙත්සම් සළකා බැලීමට පෙර ඒ පිළිබඳව වගඋත්තරකාර කතුවරයා වෙත නොතිසි නිකුත් කළ යුතු බවය. ඒ අනුව මාර්තු මස 03 වෙනිදා අධිකරණය හමුවේ කරුණු දක්වන ලෙසට ශ්‍රේෂ්ඨාධිකරණය කළ නියෝගය අනුව, ලංකා ඊ නිවුස් වෙබ් අඩවියේ කතුවරයාට අයත් මාලබේ ප්‍රදේශයේ පිහිටි ලිපිනයක් වෙත නොතිසි නිකුත් කෙරිණ. ", "URL": "https://www.bbc.com//sinhala/sri-lanka-38675388", "Category": null, "Parent URL": null}