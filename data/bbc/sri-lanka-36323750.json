{"Source": "bbc", "Timestamp": "18 මැයි 2016", "Headline": "අරණායකින් මළ සිරුරු 14 ක්, '134 ක් ගැන තොරතුරක් නැහැ'", "News Content": "මේ වන විට නාය යාමට හසු වූ පුද්ගලයන්ගෙන් දාහතර දෙනකුගේ මළසිරුරු සොයා ගෙන ඇති බවද බේරාගැනීමේ මෙහෙයුම් භාරව සිටින මේජර් ජෙනරාල් සුදන්ත රණසිංහ බීබීසී සංදේශයට පැවසීය.  ආරක්‍ෂිත ස්ථානවල කඳවුරු හතරක් ස්ථාපිත කොට ඇති බවත් එම කඳවුරු තුළ එක්දහස් එකසිය හතළිස් දෙනකුට අධික පිරිසක් රැඳී සිටින බවත් මේජර් ජෙනරාල් සුදන්ත රණසිංහ වැඩිදුරටත් කියා සිටියේය. ", "URL": "https://www.bbc.com//sinhala/sri-lanka-36323750", "Category": null, "Parent URL": null}