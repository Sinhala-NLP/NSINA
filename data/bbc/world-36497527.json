{"Source": "bbc", "Timestamp": "10 ජූනි 2016", "Headline": "පසුගිය වසරේ ඉන්දියාවේ 146,133 දෙනෙක් මහමගදී මරුට", "News Content": "මෙම සංඛ්‍යාව පසුගිය වසරට වඩා 4.6% ක වැඩිවීමකි. ලක්ෂ පහකට අධික මාර්ග අනතුරු වලින් මියගිය පුද්ගලයන් සංඛ්‍යාවෙන් අඩකට වඩා වයස 15 ත් 34 ත් අතර වූ බවයි මෙම දත්ත මගින් වැඩිදුරටත් හෙළිවී ඇත්තේ. ප්‍රවේසමෙන් තොර රිය පැදවීම සහ නියමිත ලෙස නඩත්තු නොකළ වාහන මෙන්ම මහාමාර්ග හේතුවෙන් ඉන්දියාවේ මාර්ග අනතුරු සංඛ්‍යාත්මකව ඉහළ අගයක් ගනියි. නොගැලපෙන මාර්ග සැලසුම් ද මෙයට හේතුවී තිබේ. ඉන්දියාවේ ප්‍රවාහන සහ මහා මාර්ග අමාත්‍යංශයෙන් නිකුත් කළ වාර්තාවේ පහත කරුණු අඩංගු වේ; මේ පිළිබඳව අදහස් දැක්වූ මහාමාර්ග අමාත්‍ය නිතින් ගද්ක්හාරි පැවසුවේ ඉන්දියාවේ මරණ සඳහා හේතුවන විශාලතම හේතුව වන මහාමාර්ග යටිතළ පහසුකම් ඉහළ නැංවීම සඳහා වහාම ක්‍රියාමාර්ග ගතයුතු බවයි. කිලෝමීටර 96,000 සිට කිලෝමීටර 200,000 දක්වා ඉන්දියාවේ මහාමාර්ග පද්ධතිය පුළුල් කිරීමට කටයුතු කරන බව මහාමාර්ග අමාත්‍යවරයා සැලසුම් කර ඇති බවයි AFP පුවත්ආයතනය අමාත්‍යවරයා උපුටා දක්වමින් පවසන්නේ. මාර්ග ආරක්ෂාව පිළිබඳව නව නීති මාලාවක් සැකසෙන යෝජනාවක් මීළඟ පාර්ලිමේන්තුවට ඉදිරිපත්කිරීමට නියමිත බවද එම වාර්තාවේ සඳහන් වේ. ", "URL": "https://www.bbc.com//sinhala/world-36497527", "Category": null, "Parent URL": null}