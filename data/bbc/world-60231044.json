{"Source": "bbc", "Timestamp": "3 පෙබරවාරි 2022", "Headline": "පාටිගේට්: අගමැති බොරිස් ජොන්සන්ගේ සාදයන් පිළිබඳ විමර්ශන වාර්තාව එළිදකියි", "News Content": "එහි, \"නායකත්වයේ සහ විචාර බුද්ධියේ මඳබව\" සහ වසංගතය මැඬලීම පසෙක ලා රැකියා ස්ථානයේ දී අධික ලෙස මත්පැන් පානය කර ඇති බව දක්වයි. සූ ග්‍රේ පැවසුවේ සිදුවීම් 16ක් ඇගේ විමර්ශයට අයත් වූ බවත්, ඉන් 12ක් දැන් මෙට්‍රොපොලිටන් පොලිසිය විසින් විමර්ශනය වන බවත් ය. මීට පෙර වාර්තා නොවූ උත්සව තුනක් ද ඊට ඇතුළත් වේ. මාධ්‍ය වාර්තාවලට අනුව, කොවිඩ් වසංගතය මධ්‍යයේ අගමැතිවරයාගේ නිවස්නය හා කාර්යයාලය වන ඩව්නිං වීදියේ අංක 10 ස්ථානයේ හෝ, වෙනත් රජයේ දෙපාර්තමේන්තුවල අවම වශයෙන් සාදයන් 17ක් පමණ සිදුව ඇත. මෙම සාදයන් පවත්වා ඇත්තේ, පුද්ගලයන් දෙදෙනෙකුට වැඩි ගෘහස්ථ එක්රැස්වීම් සහ එළිමහන් උත්සවයන් ද නොයෙක් සීමාවන්ට ලක්කරමින් එක්සත් රාජධානිය පුරා විවිධ මට්ටමින් ලොක්ඩවුන් පනවා තිබූ සමයක ය. සාක්ෂිකරුවන් බීබීසීයට පැවසුවේ, එක් සාදයකට සහභාගී වූ පුද්ගලයින් 30 දෙනෙකු පමණ අතර ජොන්සන් සහ එවකට ඔහුගේ පෙම්වතිය වූ කැරී සිමන්ඩ්ස් ද සිටි බව යි.  වාර්තාවේ හරය වන්නේ විමර්ශනයෙන් සොයාගත් මූලික කරුණු ය. මේවා, සූ ග්‍රේගේ විවේචනය මූලික කරගත් සංක්ෂිප්ත ඡේද කිහිපයකින් ලියැවී ඇත. ඇය පවසන්නේ සමහර සාද නොපවැත්විය යුතුව තිබූ බවත්, අනෙක් ඒවා පමණ ඉක්මවා යාමට ඉඩ නොතැබිය යුතු වූ බවත් ය. එහි ප්‍රධාන ක්ෂේත්‍රයන් හතරක් කැපී පෙනේ: වසංගතයේ ගිලුණු රටක් නායකත්වයේ අසාර්ථකත්වය බීමත් සංස්කෘතිය ", "URL": "https://www.bbc.com//sinhala/world-60231044", "Category": null, "Parent URL": null}