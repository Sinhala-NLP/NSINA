{"Source": "bbc", "Timestamp": "20 සැප්තැම්බර් 2016", "Headline": "තවත් කළු ජාතික ඇමරිකානුවෙක් පොලිස් වෙඩි පහරින් මරුට", "News Content": "වීඩියෝ දර්ශනයක පෙනෙන ආකාරයට ටෙරන්ස් ක්රුචර් නම කළු ජාතිකයා තම හිසට ඉහළින් දෙඅත් ඔසවාගෙන සිටියදී පොලිස් නිලධාරියා ඔහුට වෙඩි තබා ඇත. පොලීසිය පවසන්නේ මෝටර් රථය නැවැත්වීමෙන් පසු ටෙරන්ස් පොලීසිය දුන් නියෝග පිළිපැදීම ප්‍රතික්ෂේප කළ බවයි. වීඩියෝ පටයේ දැක්වෙන දර්ශනය හද කම්පාකරවන බව පැවසූ ටුල්සි පොලිස් ප්‍රධානී චක් ජෝර්ඩන් සාධාරණය අත්කර දීමට පොරොන්දුවන බවයි වැඩි දුරටත් පැවසුවේ.  ඇමරිකානු පොලීසිය විසින් නිරායුධ කළු ජාතිකයන්ට වෙඩි තබා මරා දැමීමේ සිදුවීම් මාලාවක නවතම සිදුවීම මෙය වන අතර පොලීසිය ජාතිකත්වය මත පදනම්ව කටයුතු කරන්නේද යන ප්‍රශ්ණය මතුවෙමින් පවතී. ", "URL": "https://www.bbc.com//sinhala/world-37417737", "Category": null, "Parent URL": null}