{"Source": "bbc", "Timestamp": "9 දෙසැම්බර් 2013", "Headline": "තාත්තා ඉගැන් වූ හොඳම පාඩම සමාව දීම - මැන්ඩෙලා දියණිය", "News Content": "ඒ අතරවාරයේ බීබීසී ය සමඟ අදහස් දැක් වූ ඔහුගේ වැඩිමහල් දියණිය මකාසිවේ, සිය පියා ගේ අවසාන දින කිහිපය පිලිබඳ ආවර්ජනයක යෙදුනාය. දෙනෙත් හැර බැලීමට නොහැකි වුවත් තමන් ඔහුට කෙතරම් ආදරය කරන්නේ ද යන්න පවසන අවස්ථාවේ ඔහු එයට කන් දුන් බව තමන්ට විශ්වාස යයි ඇය කියා සිටියා. \"මම හිතන්නේ අන්තිම මොහොත දක්වාම තාත්තට අපිව ඇහුන. එතන දරුවෝ හිටිය, මුනුපුරු මිනිපිරියෝ හිටිය. ග්‍රේෂ හිටිය. අපි සේරම එතන වට වෙලා හිටිය. අන්තිමට තාත්ත නැතිවුණු බ්‍රහස්පතින්දත් අපි හැම දෙනාම මුළු දවසම ඇඳ ළඟ වට වෙලා හිටිය,\" යනුවෙන්ද ඇය සඳහන් කළාය. සිය පියා සමඟ ඇතැම්විට මතභේද පැවති බව පිළි ගත් මකාසිවේ මැන්ඩෙලා, සිය හැඟීම් ප්‍රකාශ කිරීම ඔහුට ඉතා දුෂ්කර කරුණක් වූ බවද කියා සිටියාය. අන් සියල්ලට වඩා සිය පවුලේ සාමාජිකයන් එකමුතුව සිටිනු දැකීම නෙල්සන් මැන්ඩෙලා ගේ බලාපොරොත්තුව වූ බව පවසන දෙටු දියණිය, සිය පියා තමන්ටත් ලෝකයටත් ඉගැන්වූ ශ්‍රේෂ්ඨතම පාඩම, සමාව දීමේ ශක්තිය බවද ඇය කියා සිටියාය. ", "URL": "https://www.bbc.com//sinhala/world/2013/12/131209_mandela_parliament", "Category": null, "Parent URL": null}