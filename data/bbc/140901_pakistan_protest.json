{"Source": "bbc", "Timestamp": "1 සැප්තැම්බර් 2014", "Headline": "උද්ඝෝෂකයෝ රූපවාහිනියට කඩා වදිති", "News Content": "මේ වන විට රූපවාහිනී සේවයේ විකාශන කටයුතු නැවත ආරම්භ කර තිබේ. මීට පෙර ආණ්ඩු විරෝධී පෙළපාලිකරුවෝ පීටීවී මාධ්‍ය ආයතනයට කඩා වැදීමෙන් අනතුරුව එහි විකාශන කටයුතු නවතා දැමීමට සිදු විය. උද්ඝෝෂකයන්ට නායකත්වය ලබා දෙන ක්‍රිකට් ක්‍රීඩකයකුව සිට පසුව දේශපාලනඥයකු වූ ඉම්රාන් ඛාන් සහ පාකිස්ථාන දේශපාලනයේ ප්‍රබලයකු ලෙස සැලකෙන තාහිර් අල් ක්වාද්රි, සාමකාමීව සිටින ලෙස තම ආධාරකරුවන්ගෙන් ඉල්ලා සිටියි. මේ අතර පාකිස්ථාන පාර්ලිමේන්තු පරිශ්‍රය පිටතදී උද්ඝෝෂකයන් සහ පොලිසිය අතර ගැටුම් හට ගෙන තිබේ. පාකිස්ථාන අගමැති නවාස් ෂරීෆ්ට සිය ධුරයෙන් ඉල්ලා අස් වන ලෙස උද්ඝෝෂකයෝ බල කර සිටිති. ", "URL": "https://www.bbc.com//sinhala/world/2014/09/140901_pakistan_protest", "Category": null, "Parent URL": null}