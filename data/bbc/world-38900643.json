{"Source": "bbc", "Timestamp": "7 පෙබරවාරි 2017", "Headline": "ජනාධිපතිවරණයට 'සීමාව ඉක්මවා' වියදම් කළ හිටපු ජනපතිට නඩු", "News Content": "හිටපු ජනාධිපති නිකොලාස් සර්කෝසි සිය ප්‍රචාරක කටයුතු සඳහා වැයකළ මුදලින් ඩොලර් මිලියන විස්සක් සැඟවීම සඳහා ඔහුගේ පක්‍ෂයේ ගිණුම් වාර්තා වංචා සහගත ලෙස වෙනස්කර ඇති බවට චෝදනා එල්ලවී තිබේ. ඒ අනුව, නීතියෙන් ඉඩ දී ඇති සීමාව ඉක්මවා හිටපු ජනාධිපතිවරයා ප්‍රචාරක කටයුතු සඳහා වියදම් කර ඇති බව නීති බලධාරීහු පවසති. මෙම චෝදනා ප්‍රතික්‍ෂේප කරන හිටපු ජනාධිපතිවරයා කියා සිටින්නේ තමා ඒ පිළිබඳව කිසිවක් නොදන්නා බවය. කෙසේ නමුත් පස් වසරක් ප්‍රංශය පාලනය කළ ඔහු එම ජනාධිපතිවරණයෙන් පරාජයට පත්විය. ", "URL": "https://www.bbc.com//sinhala/world-38900643", "Category": null, "Parent URL": null}