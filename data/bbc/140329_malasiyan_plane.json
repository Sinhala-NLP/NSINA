{"Source": "bbc", "Timestamp": "29 මාර්තු 2014", "Headline": "MH370 යානයේ වියහැකි තවත් කැබලි", "News Content": "සිකුරාදා ඕස්ට්‍රේලියානු නිලධාරීන් විසින් ගුවනේ සිට දුටු බව කියැවුණු ඉන්දීය සාගරයේ තිබුණු කැබලි සෙවීම සඳහා චීන නැව් දෙකක් පරීක්ෂණ මෙහෙයවමින් සිටිති. මේ ප්‍රදේශයේ සෝදිසි මෙහෙයුම් සිදු කරන ගුවන් යානා සංඛ්‍යාව අට දක්වා ඉහල නංවමින් තවත් මැලේසියානු ගුවන් යානා දෙකක් මේ නව මෙහෙයුමට එක්වී සිටියි. එසේවුවද සවස් භාගය වන විට වර්ෂාව හේතුවෙන් මෙහෙයුම් වලට බාධා ඇතිවීමට ඉඩ තිබෙන බවයි කාල ගුණ විද්‍යා නිලධාරීන් පවසන්නේ. මගීන් 239 ක් රැගත් MH370 යානය අතුරුදහන් වී මේ වන විට සති තුනක කාලයක් ගතවී ඇත. ", "URL": "https://www.bbc.com//sinhala/world/2014/03/140329_malasiyan_plane", "Category": null, "Parent URL": null}