{"Source": "bbc", "Timestamp": "17 නොවැම්බර් 2016", "Headline": "මාලදිවයිනට ශ්‍රී ලාංකික ගණිකාවන් සපයන ජාවාරමක්", "News Content": "එම සැකකරුවන් දෙදෙනා අත්අඩංගුවට පත්වූයේ විදේශ සේවා නියුක්ති කාර්යාංශයේ විශේෂ විමර්ශන ඒකකය ක්‍රියාත්මක කළ මෙහෙයුමකදීය. එහිදී උපාය දූතිකාවක යොදවා සබඳතා ගොඩනගා ගනු ලැබීමෙන් අනතුරුව සැකකරුවන් අත්අඩංගුවට ගැනිණි. මේ වනවිට ලාංකික කාන්තාවන් සියයකට අධික පිරිසක් මාලදිවයිනේ ගණිකා වෘත්තිය සඳහා සැකකරුවන් දෙදෙනා විසින් යොදවනු ලැබ ඇති බව විදේශ රැකියා ඇමැතිනියගේ මාධ්‍ය ලේකම් නලින් රාජපක්‍ෂ සංදේශයට පැවසීය. සංචාරක වීසා බලපත් මත මාලදිවයිනට යැවෙන කාන්තාවන් එරට ප්‍රභූවරුන්ට අලෙවිකෙරෙන අතර මසකට රුපියල් එක්ලක්ෂ පනස් දහසක වැටුපක් එම කාන්තාවන්ට ගෙවන බව ද අනාවරණය වී ඇත. ", "URL": "https://www.bbc.com//sinhala/sri-lanka-38016770", "Category": null, "Parent URL": null}