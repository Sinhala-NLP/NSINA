{"Source": "bbc", "Timestamp": "4 සැප්තැම්බර් 2014", "Headline": "කාශ්මීරයේ බස් අනතුරක් ජීවිත රැසක් බිළිගනී", "News Content": "විවාහ උත්සවයකට සහභාගී වීමට ගිය පුද්ගලයන් පනස් දෙනෙකු රැගත් බස් රථය ගඟකට පෙරලීමෙන් එම අනතුර සිදුව ඇති බවයි පැවසෙන්නේ. අනතුරින් මරණයට පත් වූවන් අතර විවාහයට පත්වූ යුවළ ද සිටින බවයි වාර්තා වෙන්නේ. පසුගිය දින වල කඩා වැටුණු අධික වර්ෂාවෙන් ගංවතුරට ගොදුරු වී තිබූ එම ප්‍රදේශයේ ගංගාවේ ජල මට්ටම ඉහල ගොස් තිබීමයි අනතුරට හේතු වී තිබෙන්නේ. අනතුරට පත් වූවන් ගලවා ගැනීමේ මෙහෙයුම් තවමත් ක්‍රියාත්මක වන බවයි වාර්තා කරුවන් පවසන්නේ. ", "URL": "https://www.bbc.com//sinhala/world/2014/09/140904_kashmir_bus_accident", "Category": null, "Parent URL": null}