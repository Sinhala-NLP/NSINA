{"Source": "bbc", "Timestamp": "29 අප්‍රේල් 2016", "Headline": "රහසින් ඇමරිකාවට ගෙන ගිය බෞද්ධ මූර්තිය යළි පාකිස්තානයට", "News Content": "ක්‍රිස්තු වර්ෂ දෙවන සියවසට අයත් මෙම මූර්තිය මගින් බුදුන් වහන්සේ ගේ සිරිපා සටහන් නිරුපනය වන අතර ස්වාත් නිම්නයේ සිට ඇමරිකාව දක්වා රහසින් රැගෙන ගොස් තිබුණි. මෙම පුරාවස්තුව ජපානයේ තෝකියෝ නගරයේ සිට ඇමරිකාවට රැගෙන ගිය ජපන් ජාතික පෞරාණික භාණ්ඩ වෙළෙන්දෙකු පසුගිය අප්‍රේල් මාසයේ දී සොරකම් කරන ලද භාණ්ඩ ළඟ තබාගැනීමේ චෝදනාවට වැරදිකරු විය. මෙම පුරාවස්තුව පැරණි භාණ්ඩ වෙන්දේසියක දී ඇමරිකානු ඩොලර් මිලියනයකට අලෙවි වනු ඇති බවට අපේක්ෂා කළ නමුත් නිව්යෝර්ක් බලධාරීන් විසින් වෙන්දේසිය වලක්වා තිබුණි. නිව්යෝර්ක් බලධාරීන් විසින් මෙම වටිනා මූර්තිය බදාදා පැවති විශේෂ උත්සවයක දී ඇමරිකාවේ නියෝජ්‍ය පාකිස්තාන තානාපති රිස්වාන් සයීඩ් වෙත බාර දෙනු ලැබුණි.  මෙය පකිස්තාන සංස්කෘතික ඉතිහාසයේ හමුවන ඉතා වැදගත් මූර්තියක් බව පැවසූ නියෝජ්‍ය තානාපතිවරයා එය ටික කලකට නිව්යෝර්ක් හි ප්‍රදර්ශනයේ තැබෙනු ඇති බවයි සඳහන් කළේ. මෙම පුරාවස්තුව \"දේපළකට වඩා මහත් වැඩි වැදගත්කමක් ඇති දෙයක්\" බවයි මෑන්හැටන් හි නීතිඥයෙකු වන සයිරස් ආර් වෑන්ස් සඳහන් කළේ. පැරණි භාණ්ඩ අලෙවිකරන්නෙකු වන ජපන් ජාතික තෙත්සුරෝ කකු පවසා තිබුනේ තමා ද පකිස්තාන පුරාවස්තු ආරක්ෂා කිරීම පිළිබඳව තරමක උනන්දුවක් දැක්වුවද එම අදහස ප්‍රතික්ෂේප කළ ඇතැම් විශේෂඥයන් මෙය පාකිස්තානයේ අදාළ ස්ථානයකට ලබා දීම වඩා සුදුසු බව තමාට කී බවයි. මෙය ලඟ තබා ගැනීමේ වරදට කකු ඩොලර් පන්දාහක දඩයක් ගෙවූ අතර ස්වේච්චාවෙන් රටින් පිටවී ගියේය. ", "URL": "https://www.bbc.com//sinhala/world-36170543", "Category": null, "Parent URL": null}