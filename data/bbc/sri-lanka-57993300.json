{"Source": "bbc", "Timestamp": "29 ජූලි 2021", "Headline": "ශ්‍රී ලංකා ආණ්ඩුවට පණිවුඩයක්: මුස්ලිම් නීතිවේදී හිජාස් හිස්බුල්ලා 'කොන්දේසි විරහිතව නිදහස් කරන්න'", "News Content": "2020 අප්‍රේල් මස 14 වෙනි දින සිවිල් ක්‍රියාධරයෙකු ද වන නීතිඥ හිස්බුල්ලා අත්අඩංගුවට ගනු ලැබුවේ පාස්කු ප්‍රහාරකයෙකු වූ ඉන්ශාෆ් අහමඩ්ට (Inshaf Ahamed) ආධාර සහ අනුබල දීමේ (aiding and abetting) චෝදනාව යටතේ බව පෙන්වාදෙන එම සංවිධාන, මේ වනවිට බලධාරීන් ඉහත කී චෝදනාව ඉවත්කරගෙන ඇති බවත් පෙන්වා දෙති.  එම සංවිධාන පවසන අන්දමට සහ හිජාස් හිස්බුල්ලා වෙනුවෙන් පෙනී සිටින නීතිවේදීන් අධිකරණය හමුවේ කරුණු දැක්වූ පරිදි, ගතවගිය මාස කිහිපය ඇතුළත පොලිස් අපරාධ පරීක්ෂණ දෙපාර්තමේන්තුව ඔහුට එරෙහි චෝදනා අවස්ථා ගණනාවකදීම වෙනස් කර තිබේ.  ඇම්නස්ටි ජාත්‍යන්තරය සහ හියුමන් රයිට්ස් වොච් සංවිධානය ප්‍රමුඛ ජාත්‍යන්තර මානව හිමිකම් සංවිධාන බදාදා නිකුත් කළ නිවේදනය පිළිබඳව ප්‍රතිචාර දක්වමින් ආණ්ඩුව පවසන්නේ, නීතිවේදී හිජාස් හිස්බුල්ලා අත්අඩංගුවට ගනු ලැබුවේ කිසිදු දේශපාලන උවමනාවකට නොවන බවය.  පහත දැක්වෙන්නේ නීතිවේදී හිජාස් හිස්බුල්ලා අත්අඩංගුවට ගැනීමට පසුබිම් වූ කරුණු, ඔහුට එරෙහි චෝදනා සහ ඔහු අත්අඩංගුවට ගත් අවස්ථාවේ සිට මෙතෙක් සිදුවීම් පෙළගැසුණු ආකාරය ගැන විමසුමකි.  - ගෝඨාභය රාජපක්ෂ ජනපති පදවියට පත්වීමෙන් අනතුරුව ජනාධිපති නීතිඥ අලි සබ්‍රි, අධිකරණ අමාත්‍ය පදවියට පත්කෙරිණ.  \"අලු‍ත්ගම ජාතිවාදී කෝලාහල පැන නැගුන අවස්ථාවේ පීඩාවට පත් මුස්ලිම් ජනතාව වෙනුවෙන් පෙනී සිටි ඔහු, වෛද්‍ය සාෆි සහබ්දීන්ට එරෙහි අන්දෝලනාත්මක නඩුවේ එම වෛද්‍යවරයා වෙනුවෙන් පෙනී සිටි නීතිඥවරයා ද විය,\" යනුවෙන් ද මානව හිමිකම් ක්‍රියාකාරිනියක ද වන ජයනි අබේසේකර සිය ලිපියේ සඳහන් කරයි.  හිජාස් හිස්බුල්ලා අත්අඩංගුවට ගැනීම පිළිබඳව මීට ඉහතදී පාර්ලිමේන්තුවේ දී අදහස් දක්වමින් මහජන ආරක්ෂාව සම්බන්ධ අමාත්‍ය සරත් වීරසේකර කියා සිටියේ, මරාගෙන මැරෙන බෝම්කරුවෙකු සමඟ හිජාස් හිස්බුල්ලා ප්‍රහාරයට පෙර \"තුන් වතාවක් දුරකතනයෙන් කතා කර තිබෙන,\" බවය. \"ඒ වගේම එයා විවාහවෙලා තියෙන්නෙත් ඊජිප්තු කාන්තාවක්. ඒ කාන්තාවත් ත්‍රස්තවාදී සංවිධානයකට සම්බන්ධයි,\" යනුවෙන් ද අමාත්‍යවරයා පැවසීය.  තවත් ලිපි:  - රාජ්‍ය බුද්ධි සේවයේ ත්‍රස්ත විමර්ශන අංශයේ හිටපු ප්‍රධානී මහීල් ඩොල් (Mahil Dole) ඇතුළු විශ්‍රාමික සිවිල් නිලධාරීන් සහ නීති නිලධාරීන් පිරිසක් එම පුණ්‍යායතනයේ අධ්‍යක්ෂ මණ්ඩල සාමාජිකයන් වන අතර, එහි කිසිදු ආකාරයක නීති විරෝධී ක්‍රියාවක් සිදු නොවූ බවට මහීල් ඩොල් දිවුරුම් ප්‍රකාශයක් දෙමින් පවසා තිබේ.    - කොරෝනා වසංගතය හේතුවෙන් 2020 මාර්තු මාසයේ සිට වසා දමා තිබුණ එම පාසල - පුත්තලමේ අල් සුහාරියා අරාබි විද්‍යාලය - දැන් යළිත් පාසලේ කටයුතු පවත්වාගෙන යයි.   \"මේවා මේ NGO ප්‍රකාශ. ත්‍රස්තවාදයට සෘජුව නෙමෙයි වක්‍රව හරි සම්බන්ධ නම් අපි අවශ්‍ය පියවර ගන්නවා. මේ NGO හරහා රජයට බලපෑම් කිරීමට තමයි මේ අය ලැහැස්තිවෙන්නේ,\" යනුවෙන් ද අමාත්‍ය සරත් වීරසේකර බීබීසී සමඟ පැවසීය.  \"ලංකාවේ මේ වගේ දේවල් නිතර සිදුවන බව අපි දකිනවා. තමන්ගේ ප්‍රතිවාදීන් දඩයම් කරන්න \"ත්‍රස්තවාදය\" කියන ලේබලය නිදහසේ යොදාගන්න පුළුවන්,\" යනුවෙන් ද රාජ නීතිඥ හෙලනා කෙනඩි සාමිවරිය සඳහන් කළාය. හිජාස් හිස්බුල්ලාට එරෙහිව ව්‍යාජ සාක්ෂි දුන්නේ නම් ඔවුන් සම්බන්ධයෙන් ලිහිල්ව කටයුතු කරන බවට පොලිසිය ප්‍රතිඥා දුන් බවට ද ඔවුහු චෝදනා කරති. එම ගුරුවරුන් පවසන්නේ, තමන් හිජාස් හිස්බුල්ලා නොහඳුනන බවය.  - Qatar Charity ශ්‍රී ලංකාවේ තහනම් සංවිධානයක් නොවේ; කටාරයේ ආණ්ඩුවට ඉතා සමීප, ජාත්‍යන්තර වශයෙන් ද පිළිගත් සංවිධානයක් වන එය, කොළඹ 03 පිහිටි  සිය කාර්යාලය මාර්ගයෙන් තවමත් ශ්‍රී ලංකාවේ පුණ්‍ය කටයුතු මෙහෙයවයි.  - ඒ අනුව පොලිසිය විසින් චෝදනා ගොනුකරනු ලැබ තිබෙන්නේ \"ද්වේෂසහගත ප්‍රකාශ කිරීම\" යටතේය. පාස්කු ප්‍රහාරයට අදාළ කිසිවක් චෝදනාවලට ඇතුළත් නැත. - හිජාස් හිස්බුල්ලාට මඩකලපුවේ විශ්වවිද්‍යාලයක් නොමැති අතර, තමන් බිය ගන්වා පාපොච්ඡාරණ ලබාගැනීමට උත්සහ කළ බව පවසමින් එම පාසලේ දරුවන් සිව් දෙනෙක් පොලිසියට එරෙහිව අධිකරණය ඉදිරියේ නඩු පවරනු ලැබ තිබේ.  අත්අඩංගුවේ පසුවන සිය බාල සොහොයුරා ගැන පසුගිය වසරේ ග්‍රවුන්ඩ්වීව්ස් වෙබ් අඩවියට ලිපියක් සපයමින් ඔහුගේ සොයුරු හිෆ්රාස් හිස්බුල්ලා පවසන්නේ, \"ඔහුගේ අහිංසක බව ගැන කියාපෑමත්, කවදා හෝ යුක්තිය ඉටුවේයැ'යි බලාපොරොත්තු සහගතව ජීවිතය ගෙවනවා විනා වෙන කිසිවක් කළ නොහැකි වීම ගැන මට ඇත්තේ නොදැරිය හැකි වේදනාවකි,\" බවය.   මේ ලිපිත් කියවන්න: ", "URL": "https://www.bbc.com//sinhala/sri-lanka-57993300", "Category": null, "Parent URL": null}