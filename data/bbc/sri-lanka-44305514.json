{"Source": "bbc", "Timestamp": "30 මැයි 2018", "Headline": "ශ්‍රී ලංකා ආණ්ඩුවේ පාර්ශ්වකරුවන්ට ජනපති සිරිසේන 'දෙහි කපයි'", "News Content": "මාදුළුවාවේ සෝභිත හිමියන්ගේ ජන්ම දිනය වෙනුවෙන් පැවති සමරුවට අද (මැයි 30) එක්වූ ජනාධිපති මෛත්‍රීපාල සිරිසේන සිය කතාව තුළදී ආණ්ඩුවේ ඇතැම් පාර්ශ්වකරුවන්ට දැඩි වාග් ප්‍රහාරයක් එල්ල කළේය. \"රටට නොගැලපෙන යෝජනා\" කැබිනට් මණ්ඩලය හමුවට ගෙනෙනු ලැබූ විට ඒවා බැහැර කෙරුණේ \"ශ්‍රී ලංකා නිදහස් පක්ෂයේ ඇමතිවරුන් සිටි නිසා\" වැනි කරුණු ඉස්මතු කිරීම හරහා ජනාධිපතිවරයාගේ කතාව ඉලක්ක වූයේ එක්සත් ජාතික පක්ෂ පාර්ශ්වය වෙත බව පෙනෙන්නට විණි. 'දින සියයේ වැඩපිළිවෙල' සකස් කළේ කවුදැයි තමන් නොදන්නා බව ද ජනාධිපතිවරයා අවධාරණය කළේය. සිය කතාව තුළ ජනාධිපතිවරයා මතු කළ මූලික කරුණු කිහිපයක් මෙසේය: ජනාධිපති මෛත්‍රීපාල සිරිසේන පොදු රාජ්‍ය මණ්ඩලීය රාජ්‍ය නායක සමුළුවට සහභාගීවීම සඳහා ලන්ඩනයට පසුගියදා පැමිණි අවස්ථාවේදී බීබීසී සිංහල සේවය සමග කළ විශේෂ සාකච්ඡාව මෙතනින් නරඹන්න: ", "URL": "https://www.bbc.com//sinhala/sri-lanka-44305514", "Category": null, "Parent URL": null}