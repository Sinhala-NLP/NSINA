{"Source": "bbc", "Timestamp": "21 අගෝස්තු 2014", "Headline": "'ගසේ එල්ලූ ළමුන්: ලිංගික දුෂණය සැක සහිතයි'", "News Content": "නමුත් ඊට කලින් පැවති පශ්චාත් මරණ පරීක්ෂණයේ දී ලැබී තිබුණේ ඊට ප්‍රති විරුද්ධ තීන්දුවකි. උත්තර ප්‍රදේශ් ප්‍රාන්තයේ කුල පීඩිත ගැහැණු ළමුන් දෙදෙනා එළිමහන් වැසිකිළි පාවිච්චිය සඳහා රාත්‍රී කාලයේ නිවෙසින් බැහැරව යාමෙන් පසු ආ ගිය අතක් නැති විය. පසුදා ඔවුන්ගේ සිරුරු ගසක එල්ලී තිබිය දී සොයා ගත් අතර මූලික පරීක්ෂණ වලින් කියා පෑවේ ඔවුන් සමූහ දූෂණයට ලක් වී ඇති බවයි. මේ අපරාධයට සම්බන්ධ බව පැවසෙන පුද්ගලයන් තුන් දෙනෙකු අත් අඩංගුවට ගත් අතර සැක කරුවන් ආරක්ෂා කල බව පවසමින් පොලිස් නිලධාරීන් දෙදෙනෙකුටත් චෝදනා එල්ල විය. ඉදිරි දින කිහිපය තුළ දී සැක කරුවන්ට එරෙහිව චෝදනා ගොනු නොකරන්නේ නම් ඔවුන් මුදා හැරීමට නියමිත බවයි ඉන්දීය වාර්තා පවසන්නේ. අවුරුදු 14 සහ 15 වයසැති මේ ගැහැණු ළමුන් දෙදෙනාගේ මරණ ‘ගරුත්ව ඝාතන’ විය හැකි බවට පොලිසිය දැන් සැක පහළ කරයි. ", "URL": "https://www.bbc.com//sinhala/world/2014/08/140821_india_girls", "Category": null, "Parent URL": null}