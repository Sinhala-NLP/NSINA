{"Source": "bbc", "Timestamp": "3 මැයි 2022", "Headline": "ආණ්ඩුවට එරෙහිව විශ්වාසභංග යෝජනාවේ චෝදනා මොනවද ?", "News Content": "මෙම පසුබිම මැද, සමගි ජනබලවේගය අද (මැයි 3) ආණ්ඩුවට හා ජනාධිපතිවරයාට එරෙහි විශ්වාසභංග යෝජනා දෙකක්  කතානායක මහින්ද යපා අබේවර්ධන වෙත භාර දෙනු ලැබීය. අද සවස එම විශ්වාසභංග යෝජනා සමගි ජනබලවේගය විසින් භාර දෙනු ලැබුවේ  කතානායක නිල නිවසේදීය. මේ රටේ ජනතාව ඉල්ලා සිටින ජයග්‍රහණය උදෙසා අද තීරණාත්මක පියවරක් තැබූ බවත් ඒ අනුව විශ්වාසභංග දෙකක් ආණ්ඩුවට හා ජනාධිපතිවරයාට එරෙහිව ගෙන ආ බවත් විපක්ෂ නායක සජිත් ප්‍රේමදාස පැවසීය. සමගි ජන බලවේගය ජනතා අපේක්ෂාවන් සමග කටයුතු කරන බව පැවසූ විපක්ෂ නායකවරයා  ජනතා අපේක්ෂාවන් පිළිබිඹු කෙරෙන විශ්වාසභංග යෝජනාවලට අත්සන් නොකරන සහ සහයෝගය නොදෙන මහජන නියෝජිතයින් කවුදැයි ජනතාවට හදුනාගත හැකි බවද පැවසීය. ජනාධිපතිවරයාට සහ ආණ්ඩුවට එරෙහිව විශ්වාසභංග දෙක අද (03) කතානායකවරයාගේ නිල නිවසේදී විපක්ෂ නායක සජිත් ප්‍රේමදාස භාර දුන්අතර එම අවස්ථාවට සමගි ජනබලවේගයේ මහලේකම් රංජිත් මද්දුමබණ්ඩාර, විපක්ෂ ප්‍රධාන සංවිධායක ලක්ෂ්මන් කිරිඇල්ල, ඉම්තියාස් බාකීර් මාකර්, ගයන්ත කරුණාතිලක, ඉරාන් වික්‍රමරත්න, මනුෂ නානායක්කාර යන මන්ත්‍රීවරු සහභාගී වුහ. ", "URL": "https://www.bbc.com//sinhala/sri-lanka-61310691", "Category": null, "Parent URL": null}