{"Source": "bbc", "Timestamp": "24 මැයි 2019", "Headline": "බ්‍රිතාන්‍යය: තෙරේසා මේ අගමැති පදවියෙන් ඉවත්වීමට තීන්දු කරයි", "News Content": "\"නව නායකයෙකු තෝරා ගැනීමේ ක්‍රියාවලිය ඊළඟ සතියේ සිට ඇරඹීමට පක්ෂ සභාපති සමග එකඟතාවයකට පැමිණියා.\" යනුවෙන් ඇය කියා සිටී.  කොන්සවේටිව් පක්ෂයේ නායකත්වය සඳහා සුදුස්සෙකු තෝරා ගනු ලබන තෙක් අගමැති ධුරයේ කටයුතු කරනු ඇති බවත් තෙරේසා මේ සඳහන් කළාය.  හැඟුම්බර ලෙස කතා කළ ඇය පැවසුවේ බ්‍රිතාන්‍ය අගමැති ධුරයේ කටයුතු කිරීමට ලැබීම \"තම ජීවිතයේ ලද ගෞරවයක්\" ලෙස සලකන බවය. තමා බ්‍රිතාන්‍යයේ දෙවන අග්‍රාමාත්‍යවරිය වීම පිළිබඳව ආඩම්බර වන බවද ඇය පැවසීය. අගමැතිවරිය ලෙස තෙරේසා මේ ඉදිරිපත් කරන ලද 'බ්‍රෙක්සිට්' සැලසුම් තෙවරක් ම බ්‍රිතාන්‍ය පාර්ලිමේන්තුවේ දී පරාජයට පත්විය. එම උත්සාහයට නායකත්වය දීම සඳහා නව අගමැතිවරයෙකුට ඉඩ සැලසීම එක්සත් රාජධානියේ යහපත වෙනුවෙන් ගත හැකි හොඳම පියවර බව මට දැන් පැහැදිලියි,\" ඇය ප්‍රකාශ කළාය. අගමැතිනියගේ ඉල්ලා අස්වීම ගැන ප්‍රතිචාරය පළකරන ලේබර් පක්ෂයේ නායක ජෙරමි කොබින් පවසන්නේ ඇය නිවැරදි තීරණය ගෙන තිබෙන බවය.  කොන්සර්වේටිව් පක්ෂයේ නායකත්වයට මීළඟට තේරී පත්වන තැනැත්තා මහ මැතිවරණයක් කැඳවා රටේ අනාගතය තීන්දු කිරීම ජනතාවට භාර කළ යුතු බව ද ඔහු පවසයි.  කොන්සර්වේටිව් පක්ෂයේ මැති, ඇමතිවරුන් කිහිප දෙනෙකුම අගමැතිනියගේ සේවය අගය කරමින් අදහස් දක්වා තිබුණි.  ධුරයෙන් ඉවත්ව යන අගමැතිනි තෙරේසා මේ \"සැබෑ ජනතා සේවකයෙකු\" බව විදේශ ලේකම් ජෙරමි හන්ට් සඳහන් කර තිබුණි.  ", "URL": "https://www.bbc.com//sinhala/world-48397111", "Category": null, "Parent URL": null}