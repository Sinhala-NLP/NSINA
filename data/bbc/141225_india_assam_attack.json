{"Source": "bbc", "Timestamp": "25 දෙසැම්බර් 2014", "Headline": "ප්‍රහාරයෙන් පසු ඇසෑම් වාසීහු දහස් ගණනක් පලා යති", "News Content": "ප්‍රදේශය පුරා ඇඳිරි නීතිය පනවා ඇති අතර පණ බේරා ගැනීම සඳහා පලා එන පිරිසට නවාතැන් ලබා දීම සඳහා රජයෙන් කඳවුරු පිහිටුවා තිබේ. ඇසෑමයට ඉහත කී ප්‍රහාර මාලාව කැරලිකරුවන් එල්ල කර තිබුණේ අඟහරුවාදා යි. ප්‍රහාරයට ගොදුරු වී මිය ගිය අය අතර ළමුන් සහ කාන්තාවන්ද සිටින බවයි වාර්තා වන්නේ. ඇසෑම් ප්‍රාන්තය තුළ වෙනම පාලනයක් ඉල්ලා සටන් වදින බෝඩෝ ගෝත්‍රික කැරලිකරුවන් මෙම ප්‍රහාරය එල්ල කර ඇති බවට ඉන්දීය බලධාරීහු චෝදනා කරති. ", "URL": "https://www.bbc.com//sinhala/world/2014/12/141225_india_assam_attack", "Category": null, "Parent URL": null}