{"Source": "bbc", "Timestamp": "5 අප්‍රේල් 2014", "Headline": "‘බල ශක්තිය දේශපාලන අවියක් කර නොගන්න’ ", "News Content": "යුක්‍රේන් අගමැතිවරයා චෝදනා මුඛයෙන් පවසන්නේ රුසියාව ආර්ථික ආක්‍රමණයක නිරත වෙන බවයි. රුසියානු හිතවාදී හිටපු ජනාධිපති වික්තර් යනුකොවිච් නායකත්වය දුන් යුක්‍රේන් ආණ්ඩුව පසුගිය මාසයේ නෙරපා හරිනු ලැබීමෙන් අනතුරුව, රුසියාව දැන් තම රටට දඬුවම් කිරීමේ උත්සාහයක නිරත වෙමින් සිටින බවයි අගමැති අර්සේනියි යත්සෙන්යුක් පවසන්නේ. රුසියාවේ ගෑස් ඒකාධිකාරය හිමි ‘ගාස්ප්‍රොම්’ ව්‍යාපාරය මේ සතියේ සිදු කල මිල වැඩි කිරීම් අනුව වෙනත් යුරෝපීය ගැනුම් කරුවන්ගෙන් අය කරන මිලට වඩා වැඩි මිලක් ඔවුහු යුක්‍රේනයෙන් ඉල්ලා සිටින බවයි වාර්තා වන්නේ. දේශපාලන අවනතභාවය දිනා ගැනීමේ ආයුධයක් හැටියට බලශක්ති මිල පාවිච්චි කරනු ලැබීම සම්බන්ධයෙන් ඇමෙරිකා එක්සත් ජනපදයත් ඊයේ සිකුරාදා රුසියාවට අනතුරු ඇඟවීමක් කර තිබිණි. ", "URL": "https://www.bbc.com//sinhala/world/2014/04/140405_russia_ukraine_gas", "Category": null, "Parent URL": null}