{"Source": "bbc", "Timestamp": "27 ජූලි 2017", "Headline": "FCID පරීක්ෂණ ප්‍රමාද ඇයි?", "News Content": "යහපාලන ආණ්ඩුව බලයට පත් වී වසර තුනකට ආසන්න කාලයක් ගතව ඇති අතර වත්මන් ආණ්ඩුවේ ඇතැම් ප්‍රබලයන්ට ද මේ වනවිට එවැනිම වූ චෝදනා එල්ල වෙමින් පවතී. චෝදනාවලට ලක් වූවන්ට එරෙහිව ප්‍රජාතන්ත්‍රවාදයට අනුව දඬුවම් දිය යුතු බව ආණ්ඩුවේ ප්‍රබලයන් මෙන්ම ආණ්ඩුවට බලයට පත් වීමට සහාය දුන් සිවිල් සංවිධාන ද එවක පැවසූහ. ඒ අනුව මහින්ද රාජපක්ෂ පාලන සමයේ සිදු වූ බව කියන දූෂණ සහ වංචා පිළිබඳ සොයා බැලීම සඳහා වත්මන් ආණ්ඩුව විසින් මූල්‍ය අපරාධ විමර්ශන කොට්ඨාසය (FCID) පිහිටුවනු ලැබීය. ඒකාබද්ධ විපක්ෂය විසින් මූල්‍ය අපරාධ විමර්ශන කොට්ඨාසය හඳුන්වනු ලබන්නේ වත්මන් ආණ්ඩුව \"පොලිස් රාජ්‍යයක් කරා යන ගමනේ\" එක් පියවරක් ලෙසය.  සිදු කෙරෙන අනෙක් සෑම විමර්ශනයක් පිළිබඳව අදාළ මහේස්ත්‍රාත් අධිකරණය වෙත කරුණු වාර්තා කර ඇති බවත් පොලිසිය පවසයි. ශ්‍රී ලංකා පොලිසියේ නිල වාර්තාවලට අනුව අදාළ චෝදනා සම්බන්ධයෙන් අත්අඩංගුවට ගැනීම්වලට අදාළ විස්තර  මූල්‍ය අපරාධ විමර්ශන කොට්ඨාසය විසින් සිදුකරන ලද පරීක්ෂණවලට අදාළව රාජසන්තක කළ හෝ කිරීමට නියමිත දේපළ  මේ අතර දූෂණ චෝදනාවලට ලක්ව සිටින දේශපාලනඥයන්ට එරෙහිව නීතිය ක්‍රියාත්මක නොකරන බවට ආණ්ඩුවේ ඇතැම් පාර්ශව අතරින්ම චෝදනා නැගේ. කෙසේ නමුත් බ්‍රහස්පතින්දා (ජුලි 27) කොළඹ පැවති මාධ්‍ය හමුවක් අමතමින් පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ මූල්‍ය අපරාධ විමර්ශන කොට්ඨාසය විසින් ක්‍රියාත්මක කරනු ලබන පරීක්ෂණ සඳහා අන්‍යොන්‍ය විදේශ සහාය (Mutual Legal Assistance) ලබා ගැනීමට අවශ්‍ය බවය. විශුද්ධිකරණයට ලක් කර ඇති ඇතැම් මුදල් හෝ දේපළ විදෙස් රටවල තිබීම හෝ එම ගනුදෙනු විදෙස් රටකදී සිදු කිරීම හේතුවෙන් අදාළ පරීක්ෂණ සඳහා වෙනත් රටවල සහාය ලබා ගැනීමට අවශ්‍ය බව ඔහු කියා සිටියේය. පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ මේ වනවිට මූල්‍ය අපරාධ විමර්ශන කොට්ඨාසය මගින් රටවල් 25 කින් අන්‍යොන්‍ය විදේශ සහාය ඉල්ලීම් 86 ක් ඉදිරිපත් කර ඇති බවය. ඒ අතර:  එම ඉල්ලීම් අතරින් 39 ට දැනටමත් සහාය ලැබෙමින් පවතින බව පොලිස් මාධ්‍ය ප්‍රකාශකවරයා කියා සිටියේය. මූල්‍ය අපරාධ විමර්ශන කොට්ඨාසය විසින් ක්‍රියාත්මකකරනු ලබන පරීක්ෂණ සඳහා කල් ගත වන්නේ ඇයි?  ඊට හේතු වශයෙන් පොලිස් මාධ්‍ය ප්‍රකාශකවරයා පෙන්වා දෙන්නේ: ", "URL": "https://www.bbc.com//sinhala/sri-lanka-40744016", "Category": null, "Parent URL": null}