{"Source": "bbc", "Timestamp": "2 අගෝස්තු 2021", "Headline": "කොවිඩ්: ශ්‍රී ලංකාවේ කොරෝනා වෛරස එන්නත්කරණ වැඩසටහන ගැන මේ කරුණු දන්නවාද?", "News Content": "පසුගිය සෙනසුරාදා ලෝක සෞඛ්‍ය සංවිධානයේ කොවැක්ස් වැඩසටහන යටතේ ජපානයෙන් පිරිනමන ලද පළමු එන්නත් මාත්‍රා 725,000 ක් ශ්‍රී ලංකාවට ලැබීමත් සමගම ඇස්ට්‍රාසෙනෙකා එන්නතේ පළමු මාත්‍රාව ලබාගෙන දෙවන මාත්‍රාව ලබාගැනීමට නොහැකිව බලා සිටි පිරිස සඳහා එන්නත්කරණ ක්‍රියාවලිය රජය විසින් ඉතාමත් ශීඝ්‍රයෙන් ක්‍රියාත්මක කරමින් ඒ සඳහා විශේෂිත ස්ථාන කිහිපයක් පිහිටුවන ලදි.  ඒ අනුව ඉරිදා (අගෝස්තු 01) ඇස්ට්‍රාසෙනෙකා මාත්‍රා 69, 266ක් ලබා දී ඇති බව සෞඛ්‍ය අමාත්‍යාංශ දත්තවල දැක්වේ. එම මාත්‍රා 69,266ත් සමග මේ වන විට ඇස්ට්‍රාසෙනෙකා දෙවෙනි මාත්‍රාව ලබාගත් පුද්ගලයින්ගේ සංඛ්‍යාව 455,151 ක් දක්වා ඉහළ ගොස් ඇති අතර තවත් පුද්ගලයින් 470,091 ක් දෙවන මාත්‍රාව අපේක්ෂාවෙන් සිටින බවට එම දත්ත පෙන්නුම් කරයි.  ඉරිදා උදෑසන 6.30 සිට සඳුදා අලුයම 5 දක්වා කාලය තුළ කොළඹ විහාර මහා දේවි උද්‍යානයේදී පමණක් පුද්ගලයින් 19,075 දෙනෙකුට‍ ඇස්ට්‍රාසෙනෙකා දෙවන මාත්‍රාව ලබා දුන් බව හමුදා ප්‍රකාශක, බ්‍රිගේඩියර් නිලන්ත ප්‍රේමරත්න පැවසීය. ඔහු තවදුරටත් පැවසුවේ, කොළඹ විහාර මහා දේවී උද්‍යානයේ එන්නත් මධ්‍යස්ථානයට අමතරව බත්තරමුල්ල දියත උයන එන්නත්කරණ මධ්‍යස්ථානය ද ඇස්ට්‍රාසෙනෙකා දෙවන මාත්‍රාව ලබාදීම පිණිස පැය 24 පුරා විවෘතව තැබෙන බවයි. මේ වන විට තෝරාගත් රෝහල්, සෞඛ්‍ය වෛද්‍ය නිලධාරි කාර්යාල හා යුද හමුදාව මගින් පවත්වන මධ්‍යස්ථාන ඇතුළු ස්ථාන 109 කදී මෙම එන්නත්කරණ වැඩසටහන ක්‍රියාත්මක කෙරන අතර, නැවත දැනුම් දෙන තුරු මධ්‍යස්ථාන ඇස්ට්‍රාසෙනෙකා දෙවන මාත්‍රාව ලබාදීම සඳහා විවෘතව තබන බවත් ඔහු පැවසීය. හමුදා එන්නත්කරණ මධ්‍යස්ථාන- කොළඹ CMC - ගුවන් හමුදා එන්නත් මධ්‍යස්ථාන - කොළඹ MOH කාර්යාල - කොළඹ එන්නත් මධ්‍යස්ථාන - කොළඹ ගම්පහ දිස්ත්‍රික්කයේ රෝහල්  ගම්පහ දිස්ත්‍රික්කයේ එන්නත් මධ්‍යස්ථාන කළුතර දිස්ත්‍රික්කයේ රෝහල්  කළුතර දිස්ත්‍රික්කයේ එන්නත් මධ්‍යස්ථාන කියවන්න: ", "URL": "https://www.bbc.com//sinhala/sri-lanka-58028763", "Category": null, "Parent URL": null}