{"Source": "bbc", "Timestamp": "3 පෙබරවාරි 2014", "Headline": "සම අයිතීන් ඉල්ලා වීදි බට ඉන්දීය ආබාධිතයෝ", "News Content": "මේ පිළිබඳව කෙටුම් පත් කෙරෙනු නව පනතක් පාර්ලිමේන්තුවට ඉදිරිපත් කිරීමට නියමිතව තිබියදීයි මෙම උද්ඝෝෂණය දියත් වී ඇත්තේ. අධ්‍යාපන ක්‍ෂේත්‍රයේ දී සහ රැකියා ලබා දීමේදී ආබාධිත පුද්ගලයන්ට සම සැලකීම් හිමි කර දීම නීති ගත කිරීම සඳහා මෙම පනත හඳුන්වා දී ඇති නමුත් එය සම්මත කිරීම කල් ඇදෙමින් තිබුණි. මිලියන හතළිහත් අනූවත් අතර ආබාධිත පුද්ගලයන් ප්‍රමාණයක් ඉන්දියාවේ සිටින බවයි ඇස්තමේන්තු කර තිබෙන්නේ. ඉන්දියාවේ ආබාධිත පිරිස් සමාජයෙන් කොන් වී සිටින බවත් පවුලට බරක් සේ සැලකෙන බවත් ක්‍රියාධරයෝ පවසති. ", "URL": "https://www.bbc.com//sinhala/world/2014/02/140203_india_disabled_protest", "Category": null, "Parent URL": null}