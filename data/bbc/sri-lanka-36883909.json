{"Source": "bbc", "Timestamp": "25 ජූලි 2016", "Headline": "බීමට දිය නැති ජනතාව මහ පාරේ", "News Content": "අම්බලන්තොට නගරය ඔස්සේ දිවෙන මාතර - කතරගම ප්‍රධාන මාර්ගය විවෘත කිරීම සඳහා පොලිසිය මැදිහත් වීමත් සමඟ ගැටුම්කාරී තත්වයක් ද මතු වූ බවයි හම්බන්තොට ප්‍රාදේශීය මාධ්‍යවේදී රාහුල් සමන්ත හෙට්ටිආරච්චි පවසන්නේ. අද (25) පෙරවරුවේ ආරම්භ වූ මහජන උද්ඝෝෂණ ව්‍යාපාරය පැය හතරක පමණ කාලයක් පෙරට යමින් තිබුණ බවත් ඔහු පවසයි. අම්බලන්තොට රුහුණු රිදියගම ප්‍රදේශයේ  කරබගල මුල්ල ,ගොඩකොග්ගල්ල යන ග්‍රාම නිලධාරී  වසම් දෙකක ජනතාව  කියා සිටින්නේ පානීය ජලය නොමැති කමින් තමන් බලවත් දුෂ්කර අඩියකට වැටී සිටින බවයි. ප්‍රදේශයේ  පවුල් 540 කට අයත්  2500කට අධික ජනතාව දින හයක පමණ කාලයක් පානීය ජලය නොමැතිව  පීඩා විඳින අතර අදාළ බලධාරීන් ජල ගැටලුව විසඳීමට මෙතෙක් පියවර ගෙන නැති බවයි විරෝධතා ව්‍යාපාරයට පිවිසි ජනතාව කියා සිටින්නේ. ", "URL": "https://www.bbc.com//sinhala/sri-lanka-36883909", "Category": null, "Parent URL": null}