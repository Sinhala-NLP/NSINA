{"Source": "bbc", "Timestamp": "18 මාර්තු 2022", "Headline": "යුක්රේන ආක්‍රමණය: මරියුපොල් නගරය බිඳවැටීමට ආසන්න යි", "News Content": "මරියුපෝල් මධ්‍යයේ සටන් සිදුවෙමින් පවතින බව අමාත්‍යාංශය වැඩිදුරටත් කියා සිටියි. සති තුනකට ආසන්න කාලයක් තිස්සේ, මරියුපෝල් නගරය එය මුළුමනින්ම වටලා සිටින රුසියානු හමුදාවන්ගේ නිරන්තර ෂෙල් වෙඩි ප්‍රහාරයන්ට ලක්විය. පුද්ගලයන් 300,000ක් පමණ නගරය තුළ සිරවී සිටින නමුත් 30,000ක් පමණ දෙනා පලායාමට සමත්වී ඇතැ යි වාර්තා වේ. එක්සත් ජනපද බුද්ධිමණ්ඩලයක් වන යුධ අධ්‍යයනය සඳහා වූ ආයතනයේ නවතම දෛනික වාර්තාවෙහි වැදගත් කරුණු කිහිපයක්ම අඩංගු විය. එයින් පැවසෙන්නේ, ඉදිරි සති කිහිපය තුළ දීර්ඝ රුසියානු ප්‍රහාරයක් මධ්‍යයේ දකුණු වරාය නගරයක් වන මරියුපොල් ඇදවැටීමට ඉඩ ඇතිබව යි. ලියවිව්හි වැසියන් සහ BBC වාර්තාකරුවන් ද අද උදෑසන පිපිරුම් මාලාවක් ඇසුණුබව වාර්තා කළ අතර, ඉන්පසු නගරයෙන් පිටත අහසේ ඝන කළු දුමාරයක් නැඟී එන ආකාරය දක්නට ලැබුණි. අනතුරුව ලියවිව්හි නගරාධිපතිවරයා නිවේදනයකර සිටියේ ගුවන් තොටුපොළ අසල ප්‍රදේශයට රුසියානු මිසයිලයක් එල්ල වූබව යි. එය පතිතවූයේ ගුවන් තොටුපොළට නොව, අසල පිහිටි ගුවන් යානා අලුත්වැඩියා කිරීමේ කම්හල් ගොඩනැගිල්ලක් මතටබව ඔහු ප්‍රකාශ කළේ ය. කම්හලේ වැඩ කටයුතු නතරකර ඇති අතර කිසිවෙකුට හානියක් සිදු නොවූබව ඔහු සඳහන් කළේ ය. යුක්රේන ගුවන් හමුදාව පවසන්නේ කළු මුහුදේ සිට කෲස් මිසයිල හයක් එල්ල කෙරුණුබව යි. ඉන් දෙකක් ගුවන් යානා නාශක මිසයිල මඟින් විනාශකර දමා ඇත. ගුවන් හමුදාව පැවසුවේ එම මිසයිල Kh-555 වර්ගයට අයත්, විශාල උපායමාර්ගික බෝම්බ හෙළන යානාවකින් දියත් කරන ලද ගුවන් මිසයිලයක්බව යි. යුක්රේන ආරක්ෂක අමාත්‍යාංශය අද (මාර්තු 18) සිය දෛනික ෆේස්බුක් යාවත්කාලීනය හරහා පවසන්නේ, ගැටුම ආරම්භ වූ දා සිට රුසියානු සොල්දාදුවන් 14,200ක් මියගොස් ඇතිබවට ඇස්තමේන්තුගත කෙරුණු වග යි. රුසියාව සහ යුක්රේනය යන දෙරටම විවිධ තරාතිරමේ ජීවිත හා අනෙකුත් හානි වාර්තා කිරීම හේතුවෙන්, එක් එක් පාර්ශවයේ නිශ්චිත මරණ සංඛ්‍යාව ගණනය කිරීම අභියෝගාත්මක කාර්යයක්බවට පත්ව ඇත. මාර්තු 3 වන දින නිකුත්වූ දුර්ලභ යාවත්කාලීනයක් හරහා රුසියාව තම භටයින් 498 දෙනෙකු සටනේ දී මියගියබව ප්‍රකාශ කළ නමුත්, එදා පටන් වැඩිදුර සංඛ්‍යාලේඛණ නිකුත්කිරීමකින් තොරව නිහඬව පසුවෙයි. මේ අතර, එක්සත් ජනපද නිලධාරීන් බ්‍රහස්පතින්දා (මාර්තු 17) ප්‍රකාශ කළේ ජීවිතක්ෂයට පත් රුසියානු භටයින්ගේ සංඛ්‍යාව 7,000 ඉක්මවිය හැකි අතර, 14,000ක් පමණ දෙනා තුවාල ලබා ඇතිබව යි. රුසියානු ආයුධ සහ යුද රථවලට සිදු කරන ලද අනෙකුත් හානි ද ඇතුළුව, යුක්රේනය කියා සිටින්නේ තම හමුදා විසින් පහත සඳහන් දෑ විනාශකර දමා ඇතිබව යි: මෙම ප්‍රකාශයන් ස්වාධීනව තහවුරුකර ගැනීමට BBCය සමත්වූයේ නැත. රුසියානු ආක්‍රමණයේ 23 වැනි දිනයේ යුක්රේනයේ නවතම තත්ත්වය පිළිබඳ සාරාංශයක් මෙන්න: ", "URL": "https://www.bbc.com//sinhala/world-60797594", "Category": null, "Parent URL": null}