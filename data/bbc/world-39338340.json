{"Source": "bbc", "Timestamp": "21 මාර්තු 2017", "Headline": "රටවල් අටක ගුවන් සේවාවලට ඉලෙක්ට්‍රෝනික උපකරණ තහනමක් ?", "News Content": "ගුවන් තොටුපලවල් දහයක් ඔස්සේ මෙහෙයුම් ක්‍රියාත්මක ගුවන් සේවා නවයකට අදාළ තහනම බලපැවැත්වෙනු ඇති බව ඇමරිකානු ආණ්ඩුවේ ආරංචි මාර්ගයක් සඳහන් කළේය. ඔත්තු සේවා විසින් විදෙස් රටවල දී රැස් කර ගන්නා ලද තොරතුරු අදාළ නියෝගයට තුඩු දුන් බව ඇමරිකානු මාධ්‍ය වාර්තා කරයි. ජංගම දුරකතන හැර ලැප්ටොප් සහ ටැබ්ලට් පරිගණක, කැමරා, DVD යන්ත්‍ර සහ ඉලෙක්ට්‍රොනික ක්‍රීඩා යන්ත්‍ර වැනි ප්‍රමාණයෙන් විශාල ඉලෙක්ට්‍රොනික උපකරණ ඊට ඇතුළත් වනු ඇති බව වාර්තා වේ. ඇමරිකානු ස්වදේශීය ආරක්ෂක දෙපාර්තමේන්තුව ඒ සම්බන්ධයෙන් අදහස් පළ කිරීමෙන් වැළකී සිටි අතර ඊට අදාළව අද (මාර්තු 21) නිවේදනයක් නිකුත් කිරීමට නියමිතය. අදාළ තහනම බලපැවැත්වෙන ගුවන් සේවා ලැයිස්තුව තවමත් ප්‍රකාශයට පත් වී නැති නමුත් AP පුවත් සේවයට අදහස් දැක්වූ බලධාරියෙකු කියා සිටියේ රටවල් අටකට අයත් පහත දැක්වෙන ගුවන් තොටුපලවල් දහයට අදාළ තහනම බලපැවැත්වෙනු ඇති බවය.  ", "URL": "https://www.bbc.com//sinhala/world-39338340", "Category": null, "Parent URL": null}