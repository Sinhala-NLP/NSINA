{"Source": "bbc", "Timestamp": "24 මැයි 2016", "Headline": "බුරුමයේ නාය යාමකින් 12ක් මරුට, තවත් 100 ක් වැළලී සිටිය හැකියි", "News Content": "ප්‍රාදේශීය බලධාරීන් බීබීසීයට පැවසුවේ පාකන්ට්හි ජේඩ් පතල නායයාමෙන් පුද්ගලයන් 100 දෙනෙකුවත් ඒ තුළ වැළලී සිටිය හැකි බවයි. ඩොලර් බිලියන ගණනින් උපයන මෙම ජේඩ් පාෂණ ව්‍යාපාරය රජයේ පාලනයෙන් තොරව සිදුවන්නක් වන අතර අක්‍රමවත් කැනීම් හේතුවෙන් නාය යාම් බහුලව සිදුවීමට හේතුවක් වී තිබේ. මෙම ජේඩ් නමැති මැණික් වර්ගය සෙවීමට ගල්තලා කඩා දැමීම හේතුවෙන් ස්ථාවර තත්වයේ නැති ගල් කඳු ඉතිරිවන බවයි පැවසෙන්නේ. පසුගිය වසරේදී සිදු වූ මෙවැනිම නාය යාම් දෙකකින් පුද්ගලයන් සියයකට වඩා මරුමුවට පත්විය.   ", "URL": "https://www.bbc.com//sinhala/world-36367541", "Category": null, "Parent URL": null}