{"Source": "bbc", "Timestamp": "9 මැයි 2016", "Headline": "ජනතාවට වගකියන මාධ්‍ය කර්මාන්තයක් වෙනුවෙන් යෝජනා මාලාවක්", "News Content": "මාධ්‍ය ප‍්‍රතිසංස්කරණ සඳහා ලේකම් කාර්යාංශය ඒ බව පවසන්නේ 'ජනතාවට වගකියන මාධ්‍ය කර්මාන්තයක් උදෙසා; ශ‍්‍රී ලංකාවේ ජනමාධ්‍ය ක්ෂෙත‍්‍රය හා වෘත්තිය නගා සිටුවීමට සැළැස්මක්' මැයෙන් පූර්ණ වාර්තාවක් නිකුත් කරමින්. ජනමාධ්‍ය ක්ෂේත්‍රයේ සිදුවිය යුතු ප්‍රතිසංස්කරණ සියයකට වැඩි ප්‍රමාණයක් එම වාර්තාවට ඇතුලත්.  පසුගිය වසරේ පැවති ජනපතිවරණයෙන් අනතුරුව ප්‍රකාශනයේ නිදහස ශක්තිමත් වී තිබෙන නමුත් එපමණකින්ම මාධ්‍යවල වෘත්තීයභාවය සහ සමාජයීය වගවීම වර්ධනය නොවන බවයි, වාර්තාව පෙන්වා දෙන්නේ. එමෙන්ම ශ‍්‍රී ලංකාවේ ප‍්‍රකාශනයේ නිදහස හා මාධ්‍ය නිදහස වැඩි දියුණු කිරීමටත්, මාධ්‍යවේදීන්ට හා සෙසු මාධ්‍ය සේවකයන්ට හිතකර වාතාවරණයක් නිර්මාණය කිරීම පිණිසත් තවත් බොහෝ දේ කළ යුතුව තිබෙන අතර මේ සඳහා දේශපාලන අධිෂ්ඨානය අත්‍යවශ්‍ය බවත් එහි සඳහන්.  ඒ අතරම රාජ්‍යයේ බලපෑම, තාක්ෂණික ප්‍රගමනය, වෙළඳපොල බලපෑම, මාධ්‍ය ව්‍යාපාරවල ආර්ථික ස්ථායීභාවය වැනි කරුණු හමුවේ මාධ්‍ය කර්මාන්තය සහ වෘත්තීය තුල අර්බුද මතු වී තිබෙන බව පෙන්වා දෙන වාර්තාව, මේ සියලු ගැටලුවලට විසඳුම් වශයෙන් කෂේත්‍රයේ සහ වෘත්තියේ දැවැන්ත ප්‍රතිසංස්කරණ ක්‍රියාදාමයක අවශ්‍යතාවය පෙන්වා දෙයි.  යුනෙස්කෝව 2009දී ලෝකයට හඳුන්වා දුන් මාධ්‍ය සංවර්ධන දර්ශක (Media Development Indicators framework) භාවිතා කරමින් ශ‍්‍රී ලංකාවේ මාධ්‍ය පරිසරය තක්සේරු කරන මෙම අධ්‍යයනය, මාධ්‍ය නිදහස සහ මාධ්‍ය බහුවිධභාවය නැංවීම පිණිස සිය නිර්දේශ යෝජනා කර තිබේ.  වාර්තාවේ ප්‍රධාන නිර්දේශ අතර:  ", "URL": "https://www.bbc.com//sinhala/sri-lanka-36247340", "Category": null, "Parent URL": null}