{"Source": "bbc", "Timestamp": "15 මැයි 2016", "Headline": "ඉරාකයේ ගෑස් කර්මාන්ත ශාලවකට 'IS ප්‍රහාරයක්'", "News Content": "ප්‍රහාරයට ලක් වී පුද්ගලයන් එකොළොස් දෙනකුවත් මරුමුවට පත් වී ඇති බවත් විස්සකට වැඩි පිරිසක් තුවාල ලබා ඇති බවත් බලධාරීහු සඳහන් කරති. ඉස්ලාමීය රාජ්‍ය සංවිධානය විසින් ප්‍රහාරය එල්ල කොට ඇති බවයි ඉරාක බලධාරීන් කියා සිටියේ. රජයට අයත් කර්මාන්ත ශාලාවේ පිවිසුම් දොරටුව අසලදී මෝටර් රථ බෝම්බයක් පුපුරවා හැර ඇති බවයි එරට හමුදා ප්‍රකාශකයෙක් පැවසුවේ. ඒ සමග මරාගෙන මැරෙන බෝම්බකරුවන් හය දෙනකු කර්මාන්ත ශාලා භූමියට ඇතුළු වී ඇති අතර එහි සිටි ආරක්ෂකයන් සහ ප්‍රහාරකයන් අතර ගැටුමක් ඇති වී ඇති බවත් හමුදා ප්‍රකාශකයා වැඩිදුරටත් සඳහන් කළේය. ප්‍රහාරකයන් විසින් ගෑස් ටැංකි තුනකට හානි සිදු කරනු ලැබ තිබේ. ", "URL": "https://www.bbc.com//sinhala/sri-lanka-36296089", "Category": null, "Parent URL": null}