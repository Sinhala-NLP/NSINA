{"Source": "bbc", "Timestamp": "21 ඔක්තෝබර් 2016", "Headline": "දඩයමෙන් තුරන් වන හිම දිවියෝ", "News Content": "'ට්‍රැෆික් ඉන්ටර්නැෂනල්' නම්, වන සතුන් අධ්‍යයනයේ යෙදෙන ජාලයක් විසින් සොයාගනු ලැබ ඇති ආකාරයට දැනට ලොව ඉතිරිව ඇත්තේ හිම දිවියන් හාරදහසක් පමණි. ඒ අතරින් අවම වශයෙන් දිවියන් හතරදෙනෙකුවත් සෑම සතියකදීම මිය යමින් සිටී. වේගවත් සහ ජවසම්පන්න හිම දිවියන් විසින් චීනය සහ මොංගෝලියාව ඇතුළු රටවල ගොවි බිම්වල සතුන් විශාල වශයෙන් මරා දමනු ලබයි. ඒ අනුව කෝපයටපත් ගොවීන්ගේ පළිගැනීමට ලක්වීමෙන් මිය යන හිම දිවියන් සංඛ්‍යාව, මරා දැමෙන ප්‍රමාණයෙන් අඩකට වැඩිය. ", "URL": "https://www.bbc.com//sinhala/world-37728543", "Category": null, "Parent URL": null}