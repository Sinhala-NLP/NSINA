{"Source": "bbc", "Timestamp": "14 ඔක්තෝබර් 2014", "Headline": "ඇඟලුම් කර්මාන්ත ශාලාවල 'ආරක්ෂාව නැහැ' ", "News Content": "ප්‍රසිද්ධ බටහිර ඇඟලුම් වෙළඳ නාම හිමි ආයතනවල නියෝජිතයෝ කණ්ඩායමක් ඉහත කී කර්මාන්ත ශාලාවල ආරක්ෂාව සම්බන්ධයෙන් කළ පරීක්ෂණයකින් මේ බව තහවුරු වී තිබේ. පිළිගත් ප්‍රමිතියකින් තොරව ඉදි කළ ගොඩනැගිලි තුළ වූ හදිසි ගින්නකදී අනුගමනය කළ යුතු ආරක්‍ෂිත ක්‍රම දුර්වල මට්ටමක පැවතීමද අනාවරණය කර ගත් ගැට‍ළු අතරට එක් වේ. පරීක්ෂණ මෙහෙය වූ බටහිර ඇඟලුම් වෙළඳ නාම දෙසීයක නියෝජිතයෝ කියා සිටියේ ඇඟලුම් කර්මාන්ත ශාලා හිමියන් සමග එක් වී ගැට‍ළු විසඳීමට ක්‍රියා කරමින් සිටින බවයි. පසුගිය වසරේ බංග්ලාදේශයේ ‘රානා ප්ලාසා’ නමැති කර්මාන්තශාලාවේ ඇති වූ ගින්නකින් දහසකට වැඩි සංඛ්‍යාවක් මිය ගියහ. බංග්ලාදේශ වැඩ භූමි තුළ කර්මාන්ත ශාලා සේවකයන්ගේ ආරක්ෂාව සඳහා යොදා ඇති විධිවිධාන වර්ධනය කිරීමට ඇඟලුම් ආයතන ගිවිස ගත්තේ ඉන් අනතුරුවයි. ", "URL": "https://www.bbc.com//sinhala/world/2014/10/141014_bangladesh_garment_factories", "Category": null, "Parent URL": null}