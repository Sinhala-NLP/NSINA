{"Source": "bbc", "Timestamp": "24 පෙබරවාරි 2022", "Headline": "රුසියාව යුක්රේනය ආක්‍රමණය කරයි - ආක්‍රමණය ගැන අප දන්නා දේ", "News Content": "\"අපිට දැන් යුරෝපයේ යුද්ධයක් තියෙනවා, ඒ පරිමාණයෙන් සහ වර්ගයෙන් අපි හිතුවේ ඉතිහාසයට අයිතියි එකක් කියලා.\" යැයි ඔහු පැවසීය. උතුරු අත්ලාන්තික් කවුන්සිලය සමඟ රැස්වීමක් අවසන් කර ඇති බවත්, හදිසි උපදේශන පැවැත්වීමට රටවල් විශාල ලැයිස්තුවක් එකඟ වී ඇති බවත් ඔහු තවදුරත් පැවසීය.යුක්රේනයේ මේ වන විට උද්ගතව ඇති තත්ත්වය හේතුවෙන්, එරට රාජ්‍ය ගුවන් ගමනාගමන සේවය මීට සුළු මොහොතකට පෙර යුක්රේන ගුවන් කලාපය වසා දැමීය. එරට සියලු මඟී ගුවන්යානා ගමනාගමනය මේ වන විට අත්හිටුවා තිබේ. රොයිටර් පුවත් සේවය වාර්තා කරන්නේ මධ්‍යම කියෙව්හි යුක්රේන ආරක්ෂක බුද්ධි මූලස්ථානයට ඉහළින් කළු දුමාරයක් නැඟිනු දැකගත හැකි බවයි.රුසියාව සිය අසල්වැසි රාජ්‍ය වන යුක්රේනයට එරෙහිව හමුදා මෙහෙයුමක් දියත් කිරීමත සමග අද උදෑසන රුසියානු මිසයිල ප්‍රහාරවලින් තම හමුදා අණදෙන මධ්‍යස්ථාන කිහිපයකට ප්‍රහාර එල්ල කළ බව යුක්රේනය පවසයි. මේ වන විට යුක්රේනයේ කියෙව් අගනුවර හා කාර්කිෆ් නගර ඇතුළු ප්‍රදේශ කීපයකට මිසයිල ප්‍රහාර එල්ල වී ඇතිබවත්, පිපිරුම් සිදුව ඇතිබවත් වාර්තා වේ.  යුක්රේනයේ දේශසීමා ආරක්ෂක සේවය (DPSU) ඡායාරූප කීපයක් නිකුත්කර ඇති අතර, එහි දැක්වෙන්නේ 2014 වන තෙක් රුසියානු ග්‍රහණයේ පැවැති ක්‍රිමියානු අර්ධද්වීපයේ සිට දකුණුදිග යුක්රේනයට ඇතුළුවන රුසියානු යුද රථ පෙළක්බව ඔවුන් ප්‍රකාශ කරයි.  DPSU පවසන්නේ, රුසියානු හමුදා සිය යුද රථයන් යුක්රේනයට ඇතුළු කිරීමට පෙර රට දේශය කාලතුවක්කු ප්‍රහාර එල්ල කළබව යි. රුසියානු හමුදාවන් බෙලරූස් හරහා උතුරිනුත්, රුසියාවේ සිට නැගෙනහිරිනුත් යුක්රේනයට තුළට ඇතුළුවී සිටිනබව යුක්රේනය පවසයි. මීට දින 10කට පෙර බටහිර බුද්ධි අංශ නිලධාරීන් විසින් සිදුකළ තුලනීක්ෂණයකින් ඇස්තමේන්තුගත කෙරුනේ, රුසියාව උතුරේ සිට කියෙව් නගරයට සාර්ථක ප්‍රහාරයක් එල්ල කිරීමට නම්, යුක්රේනයේ වඩාත්ම දක්ෂ හමුදා ඒකකයන් (නැගෙනහිර, ඩොන්බාස් ආසන්නයේ සිටියි) වටකිරීම හා/හෝ අකර්මණ්‍යකර දැමිය යුතුබව යි.  දැනට ලැබී ඇති සාක්ෂිවලින් පෙන්නුම් කෙරෙන්නේ ප්‍රහාරය සෑම දිශාවෙන්ම එල්ලවනු ඇතිය යන්න යි. යුක්රේනියානු මාධ්‍යවේදිනියක වන ල්යූබොෆ් වෙලිච්කෝ කියෙව්හි හමුදා කඳවුරක් අසල වෙසෙන්නියකි. ඇය ප්‍රකාශ කළේ උදෑසන 04.30ට පමණ පිපිරුම් ශබ්ද ඇසීමෙන් ඇය නින්දෙන් අවදිවූබව යි. පිටතට ගිය ඇය \"ගින්නක් වැනි යමක්\" දැක තිබේ.  පසුව කඳවුර වෙත ගිය ඇය, එය \"අහසින් පැමිණි රොකට්වලින් පුපුරුවාහැර තිබුණේයැ\"යි ද, දෙදෙනෙකු මියගොස් සිටියේයැ යි ද පවසයි. \"මං රොකට් හතක ගණන් කළා,\" ඇය පැවසුවා ය. රුසියාවේ ක්‍රියාවට ප්‍රතිචාර දක්වමින්, මේ වන විට යුක්රේනයේ පළපුරුදු භටයින් අතරේ ආයුධ බෙදාහැරීමට තීරණය වී ඇතැ යි එරට පොලීසිය ප්‍රකාශ කළබව රොයිටර්ස් පුවත් ඒජන්සිය වාර්තා කරයි.  මේ පුවත පැමිණෙන්නේ, යුක්රේනයේ දේශසීමා ආරක්ෂක ඒකකයන්ට සම්බන්ධ වෙන්නැ යි රජය විසින් යුක්රේනියානුවන් පොළඹවමින් පැවතීම මධ්‍යයේ යි. යුක්රේනයේ තත්ත්වය පිළිබඳව මේ වන විට අප දන්නා තොරතුරු: රුසියාව මෙන්ම යුක්රේනයද යුරෝපයේ නැගෙනහිර මායිමේ පිහිටා ඇත. එය භූමි ප්‍රමාණයෙන් යුරෝපයේ දෙවන විශාලතම රට වන අතර ලෝකයේ විශාලතම රට වන රුසියාව එය ආක්‍රමණය කර ඇත.යුක්රේනයේ ජනගහනය මිලියන 44 ක් සහ රුසියාවේ එය මිලියන 144 කි.රුසියානු ජනාධිපති ව්ලැදිමීර් පුටින් පවසන්නේ තම ඉලක්කය යුක්රේනය හමුදාකරණයෙන් මුදවාගැනීම බවයි.වොලොදිමීර් සෙලෙන්ස්කි රටේ නිදහස වෙනුවෙන් සටන් කරන බවට සපථ කර ඇත: \"අපි ශක්තිමත්, අපි ඕනෑම දෙයකට සූදානම්.\"පැරණි සෝවියට් ජනරජයක් ලෙස, යුක්රේනය රුසියාව සමඟ ගැඹුරු සමාජ හා සංස්කෘතික සබඳතා ඇති අතර රුසියානු භාෂාව එහි බහුලව කථා කරයි.2014 මුල් භාගයේදී එහි රුසියානු ගැති ජනාධිපතිවරයා බලයෙන් පහ කරන විට රුසියාව යුක්රේනයේ භූමියෙන් කොටසක් අත්පත් කර ගත්තේය. යුක්රේනය එතැන් සිට යුරෝපා සංගමය සහ ආරක්ෂක සන්ධානය වන නේටෝ වැනි යුරෝපීය ආයතන, වෙත සමීප වෙමින් ඇති අතර, පුටින්ට අවශ්‍ය වන්නේ තවදුරටත් එවැනි ඒකාබද්ධ වීම වැලැක්වීමට ය. ", "URL": "https://www.bbc.com//sinhala/world-60507657", "Category": null, "Parent URL": null}