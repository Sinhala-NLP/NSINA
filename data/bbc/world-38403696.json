{"Source": "bbc", "Timestamp": "22 දෙසැම්බර් 2016", "Headline": "වැසිකිළි අපද්‍රව්‍ය බිම හෙළන ගුවන් යානාවලට දඩ", "News Content": "ඇතැම් ගුවන්යානා දිල්ලි නුවර ගුවන්තොටුපල අවට නිවාස සහිත ප්‍රදේශවලට ඉහලින් පියාසර කරද්දී එහි 'වැසිකිළි ටැංකියේ' එක්රැස්වී තිබෙන අසුචි පිටතට මුදා හරින බවට චෝදනා කරමින් ඉදිරිපත්වූ පෙත්සමක් විභාගයට ගැනීමෙන් අනතුරුව අධිකරණය මෙම නියෝගය දී තිබේ. ගුවන් යානා තුළ ඇති වැසිකිළි හරහා ලැබෙන මිනිස් අසුචි තාවකාලිකව ගබඩා කිරීම සඳහා විශේෂ ටැංකි වර්ගයක් සවි කර තිබේ. ගුවන් යානා ගොඩබෑමෙන් අනතුරුව ඒ තුළ ඇති මිනිස් අපද්‍රව්‍ය ගුවන්තොටුපලේ ඇති වෙනත් ටැංකියකට බැහැර කිරීම සාමාන්‍ය සම්ප්‍රදාය වේ. කෙසේ නමුත් උඩු ගුවනේදී මෙම අපද්‍රව්‍ය ගුවනට කාන්දුවීම් සිදුවිය හැකි බව ජාත්‍යන්තර ගුවන් සේවා බලධාරීන් පිළිගෙන තිබේ. ", "URL": "https://www.bbc.com//sinhala/world-38403696", "Category": null, "Parent URL": null}