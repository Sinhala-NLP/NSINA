{"Source": "bbc", "Timestamp": "21 මැයි 2016", "Headline": "ජපන් තරුණියකගේ මරණයට සැකපිට ඔකිනාවා හි ඇමරිකානුවෙකු අත්අඩංගුවට", "News Content": "එම හමුදා කඳවුරේ සේවය කරන ඇමරිකානුවකු අත්අඩංගුවට ගැනීමෙන් පසුවයි අමාත්‍ය ජෙනරාල් නකතනි කඳවුර තුළ විනය ආරක්ෂා කරගන්නා ලෙස ඉල්ලා ඇත්තේ. පසුගිය අප්‍රේල් මාසයේ සිට අතුරුදහන් වී සිටි ජපන් තරුණියක ගේ මරණය සම්බන්ධයෙන් ඔකිනාවා කඳවුරේ ඇමරිකානුවකු අත් අඩංගුවට ගෙන ඇති බවයි වාර්තා වන්නේ. ජපන් අගමැති ෂින්සෝ අබේ පවසා තිබුණේ ලබන සතියේ ඇමරිකානු ජනපති ඔබාමා ජපාන සංචාරයට පැමිණි විට ඔහු හමුවේ මෙම සිදුවීම පිලිබඳ රජයේ විරෝධය පළ කරන බවයි.    ", "URL": "https://www.bbc.com//sinhala/world-36349640", "Category": null, "Parent URL": null}