{"Source": "bbc", "Timestamp": "20 මාර්තු 2018", "Headline": "ෆේස්බුක් හිමිකරු සකර්බර්ග් සෙනෙට් මණ්ඩලය හමුවට", "News Content": "ෆේස්බුක් සමාගම තම පරිශීලකයන්ගේ දත්ත ආරක්ෂා කිරීමට ප්‍රමාණවත් පියවර නොගත්තේ යයි චෝදනා කරමින් 'ගාර්ඩියන්' සහ 'නිව් යෝර්ක් ටයිම්ස්' යන පුවත්පත් සති අන්තයේදී වාර්තා පළ කර තිබිණි. අදාළ චෝදනාව පදනම්ව තිබුණේ 'Cambridge Analytica' නමැති සමාගමක් රැස් කළ දත්ත සම්බන්ධයෙනි. තොරතුරු අපහරණය කර ඇත්තේදැයි පරීක්ෂා කරන බව යුරෝපා පාර්ලිමේන්තු ප්‍රධානියා පවසා ඇති අතර බ්‍රිතාන්‍ය අග්‍රාමාත්‍යවරිය මේ සමබන්ධයෙන් \"ඉතා සැලකිලිමත්\" බව ඇයගේ ප්‍රකාශකයෙක් පැවසීය. 'Cambridge Analytica' සතු ෆේස්බුක් ගිණුම් අවහිර කළ ෆේස්බුක් සමාගම නුසුදුසු ආකාරයට දත්ත රැස්කිරීම සහ දත්ත මකා නොදැමීම පිළිබඳ එල්ලවී ඇති චෝදනා සම්බන්ධයෙන් පරීක්ෂණයක් සිදු කරනු ලැබීය. මෙම තොරතුරු රැස්කර ඇත්තේ 'Cambridge Analytica' සමාගමට සම්බන්ධ සමාගමක් නිර්මාණය කළ පෞර්ෂත්ව ගැටලු සහිත දුරකථන යෙදවුමක් (Mobile App) සඳහාය. මෙම රැස්කළ තොරතුරු 2016 වසරේදී ඩොනල්ඩ් ට්‍රම්ප්ගේ මැතිවරණ ව්‍යාපාරයට උපකාර වන ලෙස භාවිතයට ගන්නට ඇති බවට විශ්වාස කෙරේ. ෆේස්බුක් තුළ ඔබේ දත්ත ආරක්ෂාකර ගැනීමට  ගත හැකි යම් ක්‍රියාමාර්ග:  සබැඳි පුවත්: ", "URL": "https://www.bbc.com//sinhala/world-43471173", "Category": null, "Parent URL": null}