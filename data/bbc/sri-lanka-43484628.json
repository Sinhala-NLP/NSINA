{"Source": "bbc", "Timestamp": "21 මාර්තු 2018", "Headline": "රනිල් එරෙහි විශ්වාසභංගයට අත්සන් පනස් පහක්", "News Content": "ඒකාබද්ධ විපක්ෂ කණ්ඩායම නියෝජනය කරන පාර්ලිමේන්තු මන්ත්‍රී ෂෙහාන් සේමසිංහ බීබීසියට ප්‍රකාශයක් කරමින් විශ්වාසභංග යෝජනාව කතානායක කරු ජයසූරියට  භාරදුන් බව තහවුරු කළේය. එක්සත් ජනතා නිදහස් සන්ධානය නියෝජනය කරන රාජ්‍ය ඇමති ටී.බී.ඒකනායක ,නියෝජ්‍ය ඇමති නිශාන්ත මුතුහෙට්ටිගම, නියෝජ්‍ය ඇමති සුසන්ත පුංචි නිලමේ සහ පාර්ලිමේන්තු මන්ත්‍රී කාදර් මස්තාන්  මෙම විශ්වාසභංග යෝජනාවට අත්සන් තබා ඇත. විශ්වාසභංගයට අත්සන් තබා ඇති මන්ත්‍රී සංඛ්‍යාව පනස් පහක් බවත් වාර්තා වෙයි. හිටපු ජනාධිපති මහින්ද රාජපක්ෂ ඊට අත්සන් තබා නැති නමුත් විශ්වාසභංග යෝජනාව කතානායකවරයාට භාරදෙන ලද්දේ ඔහුගේ ප්‍රධානත්වයෙන් බව ඒකාබද්ධ විපක්ෂ කණ්ඩායම  පවසයි. ", "URL": "https://www.bbc.com//sinhala/sri-lanka-43484628", "Category": null, "Parent URL": null}