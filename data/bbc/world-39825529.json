{"Source": "bbc", "Timestamp": "5 මැයි 2017", "Headline": "දිල්ලි සමුහ දූෂකයින්ගේ මරණ දඬුවම ස්ථිරයි !", "News Content": "අභියාචනය ප්‍රතික්‍ෂේප කරමින් විනිසුරුවරිය වන ආර් බානුමති කියා සිටියේ මෙම සිව්දෙනා \"ම්ලේච්ඡ අපරාධයක්\" සිදුකර ඇති බවය. 2012 වසරේ දෙසැම්බරයේදී සිදුවූ මෙම සමූහ දූෂණය හේතුවෙන් ඉන්දීය සමාජය මහත් කම්පනයට සහ කෝපයට පත්වූ අතර ස්ත්‍රී දූෂණයට එරෙහි නව නීති සම්පාදනය විය. විසි තුන් හැවිරිදි භෞතචිකිත්සක ශිෂ්‍යාව සමුහ දුෂණයට ලක්වූයේ පොදු බස් රථයක් තුළදීය. ඇය සමඟ සිටි මිතුරාට ද දරුණු ලෙස පහර දී තිබුණි. මෙම ශිෂ්‍යාව දූෂණයකර මහමග දමා ගොස් තිබුණු අතර දෙසතියකට පමණ පසු රෝහලක දී මියගියාය. සැකපිට පුද්ගලයන් සයදෙනෙකු අත්අඩංගුවට පත් වූ අතර එක් සැකකරුවෙකු අත්අඩංගුවේ සිටියදී මරණයට පත්විය. ඔහු සිය දිවි හානිකරගෙන ඇති බවට වාර්තා විය. සැකකරුවන් අතර සිටි එක් පුද්ගලයෙකු සිද්ධිය සිදුවන විට දාහත් වැනි වියේ පසුවූ බැවින් බාලවයස්කාර අපරාධකරුවෙකුට දිය හැකි උපරිම තුන්වසරක පුනරුත්ථාපන සිරදඬුවම විඳ නිදහස ලැබුවේය. ඉතිරි සිව්දෙනාට එරෙහිව ඉන්දීය අධිකරණයක පැවති කඩිනම් නඩු විභාගයකින් අනතුරුව වසර 2013 දී මරණ දඬුවම හිමි විය. පසුව ඔවුන් ශ්‍රේෂ්ඨාධිකරණයට අභියාචනයක් ඉදිරිපත් කළහ. නඩුකරයේ දින සටහන: ", "URL": "https://www.bbc.com//sinhala/world-39825529", "Category": null, "Parent URL": null}