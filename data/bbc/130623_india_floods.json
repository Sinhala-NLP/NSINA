{"Source": "bbc", "Timestamp": "23 ජූනි 2013", "Headline": "ඉන්දීය ගංවතුරට කොටුවූවන් බේරා ගැනීමට බාධා", "News Content": "විශේෂයෙන්ම මීදුම හේතුවෙන් බරපතල අනතුරුදායක තත්ත්වයක් හටගෙන තිබේ. ජල පහරට සහ නාය යාම් වලට ගොදුරුවීමෙන් මේ වන විට සනාථ වී ඇති මරණ සංඛ්‍යාව හයසියයක ට ආසන්නයි. මිය ගිය ප්‍රමාණය මේ සතිය තුළ දී දහස දක්වා ඉහළ යාමට ඉඩ ඇති බව මේ අතර බලධාරීහු පවසති. පාණීය ජලය නොමැතිව සියලු දෙනා දැඩි අසීරුතාවයකට මුහුණ දෙමින් සිටින බව ශ්‍රී නගර් හි පූජස්ථානයක කොටු වී සිටින ගුලසාර් සිංග් බීබීසියට කියා සිටියේය. නොකඩවා ඇදහැළුණු මෝසම් වැසි නිසා හදිසියේ ඇති වූ වේගවත් ජල පහරට හසුවී හිමාල කඳු සහිත උත්තරාඛාන්ද් ප්‍රාන්තයේ නිවාස, මාර්ග සහ පාලම් විනාශ වී තිබේ. ", "URL": "https://www.bbc.com//sinhala/world/2013/06/130623_india_floods", "Category": null, "Parent URL": null}