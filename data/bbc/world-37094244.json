{"Source": "bbc", "Timestamp": "16 අගෝස්තු 2016", "Headline": "කාශ්මීරයේ උද්ඝෝෂණ අතරතුර තවත් සිව් දෙනෙක් මරුට", "News Content": "සති කීපයක් පුරා පැවති උද්ඝෝෂණ අතරතුර මරුමුවට පුද්ගලයන් සංඛ්‍යාව හැටකට අධිකයි. ස්ථාන දෙකකදී සිදු කළ වෙඩි තැබීම්වලින් ඉහත කී පුද්ගලයන් සිව් දෙනා මරුමුවට පත් වූ බවයි පොලිසිය පවසන්නේ. ඉන් එක් අවස්ථාවකදී, ගල් මුල් ප්‍රහාර එල්ල කරමින් සිටි තරුණයන් කණ්ඩායමක් දෙසට ආරක්ෂක අංශ වෙඩි තබා ඇති බවත් පොලිසිය කියා සිටියේය.  එම වෙඩි තැබීම සිදු කොට ඇත්තේ කැරලිකරුවන් බවට සැක කෙරෙන පිරිසක් විසින් පොලිස් නිලධාරියකු ඝාතනය කරනු ලැබීමෙන් දිනකට පසුවයි. ඇඳිරි නීතිය පනවා අන්තර්ජාල සහ ජංගම දුරකථන සේවා අත්හිටුවා ඇතත් උද්ඝෝෂණ මැඩපැවැත්වීමට අසමත් වී ඇති බව වාර්තාකරුවෝ පවසති. ජනතාව අතර ප්‍රචලිත තරුණ කැරලි නායකයකු ආරක්ෂක අංශ විසින් පසු ගිය ජුලි මාසයේදී මරා දමනු ලැබීමත් සමග ඉන්දීය කාශ්මීරයේ උද්ඝෝෂණ ආරම්භ විය.   ", "URL": "https://www.bbc.com//sinhala/world-37094244", "Category": null, "Parent URL": null}