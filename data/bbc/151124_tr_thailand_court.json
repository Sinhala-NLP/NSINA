{"Source": "bbc", "Timestamp": "24 නොවැම්බර් 2015", "Headline": "බැංකොක් ප්‍රහාරය: දෙදෙනෙකු හමුදා අධිකරණයට", "News Content": "පසුගිය අගෝස්තු මාසයේදී එරාවන් හින්දු පූජස්ථානයට එල්ල වූ ප්‍රහාරයෙන් විසි දෙනකු මරණයට පත් විය. බිලාල් මොහොමඩ් සහ යුසුෆු මයිරයිලි යන විත්තිකරුවන් දෙදෙනා අයත් වන්නේ චීනයේ බටහිර ප්‍රදේශයේ වෙසෙන උයිගර් ප්‍රජාවටයි. ඝාතන ඇතුළු අපරාධ දහයක් යටතේ ඔවුන්ට එරෙහිව නඩු ගොනු කර තිබේ. මිනිස් ජාවාරම මැඩපැවැත්වීම සඳහා තායිලන්තය තදින් ක්‍රියා කිරීම හේතුවෙන් පූජස්ථානයට ප්‍රහාර එල්ල කර ඇති බවයි බලධාරීන් පවසන්නේ. මේ අතර ඇතැම් පිරිස් පවසන්නේ උයිගර් ප්‍රජාව නියෝජනය කරන සියයකට අධික පිරිසක් චීනයට නැවත පිටත් කරවා හැරීම හේතුවෙන් උරණ වී මෙම ප්‍රහාරය සිදු කරන්නට ඇති බවයි. ", "URL": "https://www.bbc.com//sinhala/world/2015/11/151124_tr_thailand_court", "Category": null, "Parent URL": null}