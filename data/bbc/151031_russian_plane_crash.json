{"Source": "bbc", "Timestamp": "31 ඔක්තෝබර් 2015", "Headline": "රුසියානු ගුවන් අනතුර: හේතුව අපැහැදිලියි ", "News Content": "ඉස්ලාම් කැරලිකරුවන් බහුලව ක්‍රියාත්මක වන ප්‍රදේශයක් වන සිනායි අර්ධද්වීපයේ කඳුකර ප්‍රදේශයකට වැටී තිබුණු යානයේ කැබලි සහන සේවා කණ්ඩායම් විසින් සොයාගනු ලැබ තිබෙන බවයි වාර්තා වන්නේ. ආපදා රථ 50 ක් ද අනතුර සිදුවූ ස්ථානය වෙත යවා තිබේ. රතු මුහුදේ ෂාම් එල් ෂෙයික් සංචාරක කලාපයේ සිට රුසියාවේ සාන්ත පීටර්ස්බර්ග් වෙත පියාසර කරමින් තිබූ ගුවන් යානයකුයි මෙසේ අනතුරට පත් වී ඇත්තේ. මෙම A-321 ගුවන් බසය කොගලිමවියා (Kogalymavia) නම් රුසියානු ගුවන් සමාගමට අයත් වන අතර මගීන් සියලු දෙනා රුසියානු ජාතිකයන් බවයි වාර්තාවන්නේ. මේ අතර අනතුරට පත් මගීන් ගේ ඥාතීන් ට සහය වීම පිණිස සාන්ත පීටර්ස්බර්ග් ගුවන් තොටුපලේ විශේෂ මධ්‍යස්ථානයක් ද විවෘතකර තිබේ. ", "URL": "https://www.bbc.com//sinhala/world/2015/10/151031_russian_plane_crash", "Category": null, "Parent URL": null}