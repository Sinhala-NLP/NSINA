{"Source": "bbc", "Timestamp": "27 ඔක්තෝබර් 2017", "Headline": "දකුණු කොරියාව: ශ්‍රී ලංකාව 'හොඳම' තැනට", "News Content": "විදේශ සේවා නියුක්ති කාර්යාංශය විසින් නිකුත් කරන ලද නිවේදනයකට අනුව ශ්‍රී ලංකා තානාපති කාර්යාලය ඇගයීමට ලක්ව ඇත්තේ රටවල් 16 ක තානාපති කාර්යාල අතුරින් හොඳම ක්‍රමවේද හා උපාය මාර්ගික සැලසුම් භාවිත කර තම සේවකයින්ට හොඳම සේවාවක් සපයන තානාපති කාර්යාලය ලෙසය.  දකුණු කොරියාවේ කම්කරු හා රැකියා අමාත්‍යංශය විසින් පවත්වනු ලැබ ඇති අදාළ වැඩසටහන සඳහා එරට  මානව සම්පත් සංවර්ධන ආයතනයෙන් නිර්දේශ ලබා දී ඇති බවත් ඉහත කී නිවේදනයේ දැක්වේ. එහිදී තානාපති කාර්යාලය විසින් සිදු කරන ලද මතු සඳහන් කාර්යයන් පිළිබඳ අවධානය යොමු කර තිබේ. ඉහත කී කරුණු සැලකිල්ලට ගෙන දකුණු කොරියාවේ ශ්‍රී ලංකා තානාපති කාර්යාලය විසින් ක්‍රියාත්මක කරන ලද රැකියා හා සුබසාධන වැඩසටහන් පිළිබඳව දේශනයක් පැවැත්වීම සඳහා එරට රැකියා හා කම්කරු අමාත්‍යංශය විසින් ආරාධනාවක් ද කරනු ලැබ ඇති බවත් විදේශ සේවා නියුක්ති කාර්යාංශය පවසයි. මේ අතර වීසා බලපත්‍ර නොමැතිව නීති විරෝධී ලෙස රැඳී සිටින පුද්ගලයන් හේතුවෙන් දකුණු කොරියාවෙන් ශ්‍රී ලංකාව වෙත ලැබෙන රැකියා කෝටා ප්‍රමාණය මේ වසරේ දී අඩු වී ඇති බව විදේශ සේවා නියුක්ති කාර්යාංශය පසුගියදා පැවසීය. ශ්‍රී ලාංකික ශ්‍රමිකයන් 25,000 අධික පිරිසක් දකුණු කොරියාවට යවා ඇති බවත් ඉන් 5,000 වැඩි සංඛ්‍යාවක් වීසා බලපත්‍ර නොමැතිව නීති විරෝධී ලෙස රැකියා කරන බවත් විදේශ සේවා නියුක්ති කාර්යාංශයේ ක්‍රියාකාරී අධ්‍යක්ෂ නීතිඥ උපුල් දේශප්‍රිය බීබීසී සිංහල සේවය වෙත අදහස් දක්වමින් කියා සිටියේය. සබැඳි යොමු: ඔබ මැදපෙරදිග කලාපයේ හෝ විදෙස් රටක සිටින්නෙක්ද ? ඔබේ අත්දැකීම් හා අදහස් බීබීසී වෙත දන්වන්න. දුරකතන : +44 (0) 20 36144039 + 44 (0)20 36140556 + 44 (0)20 36140555 + 44 (0)20 36140554 + 44(0) 20 36140551 + 44(0) 20 36140552 Facebook (ෆේස්බුක්) : පිවිසෙන්න ඊමේල් : sinhala@bbc.co.uk ", "URL": "https://www.bbc.com//sinhala/sri-lanka-41780031", "Category": null, "Parent URL": null}