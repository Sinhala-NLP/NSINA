{"Source": "bbc", "Timestamp": "7 ජනවාරි 2020", "Headline": "කාසෙම් සුලේයිමානි: භූමදානයට පැමිණි හතළිහක් තෙරපී මරුට", "News Content": "ඒ හේතුවෙන් ජෙනරාල් කාසෙම් සුලේයිමානිගේ භූමදාන කටයුතු කල් තැබීමට ද සිදුව ඇත. එම කටයුතු සිදු කෙරෙන වේලාව පසුව දැනුම් දෙනු ඇතැයි බලධාරීහු කියා සිටියහ.  ජෙනරාල්වරයාගේ භූමදාන කටයුතු සිදු කෙරෙන්නේ ඔහුගේ උපන් ගම වූ මධ්‍යම ඉරානයේ පිහිටි කෙයිර්මාන් නගරයේදීය. අවමංගල්‍ය පෙරහැර සඳහා දස ලක්ෂ සංඛ්‍යාත ජනකායක් එක් රැස්වෙමින් සිටි බව ඇස්තමේන්තු කෙරේ.  ජෙනරාල් සුලේයිමානිගේ ඝාතනය, ඇමරිකාව සහ ඉරානය අතර ගැටුමක් දක්වා දුර දිග ය හැකි බවට බිය පළවේ.  ජනවාරි 03 වෙනිදා මරණයට පත් ජෙනරාල් සුලේයිමානි, ඉරානයේ ඉහළම නායක අයතුල්ලා කමේනිගේ පසු සිටි දෙවන ප්‍රබලතම පුද්ගලයා ලෙස සැලකේ. ඇමරිකාව විසින් ජෙනරාල්වරයා  \"ත්‍රස්තවාදියෙකු\" ලෙස සහ ඇමරිකානු හමුදාවලට තර්ජනයක් වන පුද්ගලයෙකු ලෙස සලකනු ලැබීය. බලයට පත් වීමෙන් අනතුරුව ජනාධිපති ඩොනල්ඩ් ට්‍රම්ප් ඉරානයට එරෙහිව දැඩි ප්‍රතිපත්තියකට එළඹී අතර ටෙහෙරාන් පාලනය ද තමන්ගේම ප්‍රචාරණ ව්‍යාපාරයක් දියත් කරමින් ඊට ප්‍රතිචාර දැක්වීය. සිය හමුදා වෙත ප්‍රහාර එල්ල කරන බව පැවසෙන ඉරානයේ සහාය ලබන ඉරාකයේ සන්නද්ධ කණ්ඩායමක් වෙත ඇමරිකාව පසුගිය මස ප්‍රහාරයක් එල්ල කිරීමත් සමග දෙරට අතර උණුසුම තවත් වර්ධනය විය.   කෙයිර්මාන් නගරයේ අඟහරුවාදා (ජනවාරි 07) උදෑසන සැලසුම් කර තිබූ භූමදාන උත්සවයට පෙර සිටම විශාල ජනකායක් ඒ වෙත පැමිණ සිටියහ.  වෛද්‍ය නිලධාරියෙකු කියා සිටියේ තෙරපීමට හසුව දෙසීයකට අධික සංඛ්‍යාවක් තුවාල ලබා ඇති බවය.  ඇමරිකාව සහ ඉරානය අතර උණුසුම ඉහළ යමින් තිබියදී:     මේ අතර ඉරානය තමන්ට එරෙහිව ප්‍රහාරයක් එල්ල කළහොත් එරට සංස්කෘතික වටිනාකමක් ඇති ස්ථාන වෙත ද ප්‍රති ප්‍රහාර එල්ල කිරීම සම්බන්ධයෙන් ජනාධිපති ට්‍රම්ප් කළ තර්ජනය සම්බන්ධයෙන් විවේචන එල්ල වේ.  ඉරානය \"අපේ මිනිස්සු හිංසාවට ලක් කර, අඩපණ කර පුපුරවා හැරීම් සිදු කළ හොත්\" සංස්කෘතික වටිනාකමක් ඇති ස්ථාන ඇතුළුව එරට හඳුනා ගනු ලැබූ ස්ථාන 52 ක් වෙත  ප්‍රහාර එල්ල විය හැකි බව ජනාධිපති ට්‍රම්ප් පවසා තිබිණි.  ඒ සම්බන්ධයෙන් එල්ල වූ විවේචන හමුවේ එකී තර්ජනයට මෘදු බවක් ලබා දීමේ උත්සාහයක යෙදුනු ඇමරිකානු රාජ්‍ය ලේකම් මයික් පොම්පියෝ කියා සිටියේ ඇමරිකාව ජාත්‍යන්තර නීතිය තුළ සිටිමින් කටයුතු කරනු ඇති බවය.  මේ අතර ඉරිදා (ජනවාරි 05) රැස් වූ ඉරාන කැබිනට් මණ්ඩලය  2015 වසරේදී එළඹුණු න්‍යෂ්ටික ගිවිසුමෙන් පනවන ලද කවර හෝ තහංචියකින් තවදුරටත් තමන් නොබැදෙන බව ප්‍රකාශ කළේය. නිවේදනයක් නිකුත් කරමින් එරට කියා සිටියේ න්‍යෂ්ටික වැඩිදියුණු කිරීම්, එසේ වැඩිදියුණු කෙරෙන මට්ටම, න්‍යෂ්ටික ද්‍රව්‍ය ප්‍රමාණය හෝ පර්යේෂණ හා සංවර්ධනය පිළිබඳ සිය හැකියාවට අදාළ කවර හෝ සීමාවක් තවදුරටත් අනුගමනය නොකරන බවකි. එදින ඉරාකය ද සිය බිමෙන් විදෙස් හමුදා පිටමං කිරීමේ යෝජනාවක් සම්මත කරගත්තේය. ඇමරිකාව සහ ඉරානය අතර උණුසුම: තවත් පුවත්: ", "URL": "https://www.bbc.com//sinhala/world-51023434", "Category": null, "Parent URL": null}