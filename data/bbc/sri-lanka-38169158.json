{"Source": "bbc", "Timestamp": "1 දෙසැම්බර් 2016", "Headline": "ඇමරිකාවේ මීළඟ උප ජනාධිපතිගෙන් මෛත්‍රීට දුරකථන ඇමතුමක්", "News Content": "මෙහිදී දෙරට අතර ප්‍රජාතන්ත්‍රීය සහ භූගෝලීය පසුබිමට අදාළ ද්විපාර්ශ්වික සබඳතා තර කර ගැනීම පිළිබඳව සාකච්ඡා වී ඇත.  එමෙන්ම මුහුදු මාර්ග ආරක්ෂාව සහ ආපදා කළමනාකරණයට අදාළ කටයුතු පිළිබඳව ද ශ්‍රී ලංකා ජනාධිපතිවරයා හා එක්සත් ජනපද උප ජනාධිපතිවරයා අතර අදහස් හුවමාරු වී තිබේ. ඇමරිකා එක්සත් ජනපදයට තේරී පත්වී සිටින නව ජනාධිපති ඩොනල්ඩ් ට්‍රම්ප් සහ ශ්‍රී ලංකා ජනාධිපතිවරයා අතර හමුවක් ළඟදීම සුදානම් කිරීමට කටයුතු යොදන බවද මයික් පෙන්ස් මෙහිදී ප්‍රකාශ කර ඇත. මෙම දුරකථන සංවාදය අතරවාරයේ ඩොනල්ඩ් ට්‍රම්ප්ට සහ මයික් පෙන්ස්ට සුභ පැතීමට ද මෛත්‍රීපාල සිරිසේන ජනාධිපතිවරයා අමතක නොකළේය. ", "URL": "https://www.bbc.com//sinhala/sri-lanka-38169158", "Category": null, "Parent URL": null}