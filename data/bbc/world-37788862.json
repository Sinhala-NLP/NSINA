{"Source": "bbc", "Timestamp": "27 ඔක්තෝබර් 2016", "Headline": "මෝසුල් සටන: 'IS සටන්කරුවන් නමසීයක් මරුට'", "News Content": "නගරයේ සාමාන්‍ය වැසියන් ගැවසෙන බැවින් සටන්කරුවන් හඳුනාගැනීමට අපහසුතාවක් ඇති බව ඇමෙරිකානු මෙහෙයුම් ඒකකයේ ප්‍රධාන අණදෙන නිලධාරී ජෝසප් වොටෙල් ප්‍රංශ පුවත් සේවාවට ප්‍රකාශ කොට ඇත. මෝසුල් නගරයට ප්‍රහාර එල්ල කිරීම ආරම්භයේ දී පන්දහසකට අධික IS සටන්කරුවන් ප්‍රමාණයක් එහි රැඳී සිටි බව විශ්වාස කෙරෙයි.  මෙම මෙහෙයුම සඳහා ඉරාක හමුදාව, කුර්දි සටන්කරුවන්, සුන්නි අරාබි ගෝත්‍රිකයන් සහ ෂියා මුස්ලිම් සන්නද්ධ කණ්ඩායම් එක්වී සිටිති.   ඉහත කණ්ඩායම් වලට සහය දැක්වීමට සියයකට අධික ඇමෙරිකානු හමුදා නිලධාරීන් අනුයුක්ත කර ඇති අතර ගුවන් ප්‍රහාර ඉලක්ක කිරීම, මෙහෙයුම් උපදෙස් ලබා දීම, ගිනි නිවීමේ සහය වැනි සේවා ලබා දීමට එම නිලධාරීන් කටයුතු කරති.  මෝසුල් මෙහෙයුමෙන් ඉරාක හමුදා භටයන් පනස්හත් දෙනකු මරණයට පත් වී ඇති අතර දෙසියපනහකට අධික භටයන් තුවාල ලබා ඇති බව ඉරාක රජය පවසයි.  ", "URL": "https://www.bbc.com//sinhala/world-37788862", "Category": null, "Parent URL": null}