{"Source": "bbc", "Timestamp": "5 අප්‍රේල් 2022", "Headline": "මහනාහිමිවරුන් ජනාධිපතිට ලබාදුන් යෝජනා මොනවාදැයි ඔබ දන්නවාද?", "News Content": "මහා නායක හිමිවරුන් පවසන්නේ දිර්ඝ කාලයක් තිස්සේ පටු දේශපාලන න්‍යාය පත්‍රයන් මත පදනම්ව ජාතික වගකීමකින් තොරව අවස්ථාවාදීව කටයුතු කරන දේශපාලනඥයන් මෙකී අර්බුද සඳහා තිරසර විසඳුම් සෙවීමට අසමත් බව මේ වන විට තහවුරු වී හමාර බවයි. ඒ අනුව රටේ පැන නැගී ඇති අර්බුදයෙන් ගොඩ ඒමට එම යෝජනා ඉදිරිපත් කරනු ලැබුවේ, මල්වතු පාර්ශ්වයේ මහා නායක අතිපූජ්‍ය තිබ්බටුවාවේ ශ්‍රී සුමංගල, අස්ගිරි පාර්ශ්වයේ මහනායක අතිපූජ්‍ය වරකාගොඩ ඤාණරතන, රාමඤ්ඤ මහා නිකායේ මහා නායක අතිපූජ්‍ය මකුලෑවේ ශ්‍රී විමල, අමරපුර මහා නිකායේ මහා නායක අතිපූජ්‍ය දොඩම්පහල චන්ද්‍රසිරි  යන නාහිමියන් විසිනි. එම යෝජනා වන්නේ : මහනාහිමිවරුන් පෙන්වා දෙන්නේ ගතවූ දශක 7 කට අධික කාලය තුළ නිශ්චිත ජාතික ප්‍රතිපත්තියකින් තොරව අවස්ථාවාදී ලෙස ගෙන ගිය දේශපාලනික න්‍යාය පත්‍රය හේතුවෙන් අද වන විට අප රට මූලික මහජන අවශ්‍යතා සපුරාලීමට අසමත් රාජ්‍යයක් බවට ශීඝ්‍රයෙන් පත් වෙමින් පවතින බවයි. ජීවන වියදම ශීඝ්‍රයෙන් ඉහළ යාම හේතුවෙන් හෙම්බත් වී සිටින මහජනයා වර්තමානය වන වන විට ආණ්ඩුව කෙරෙහි ම පළ කරමින් සිටි එහෙත් ආණ්ඩුව එරෙහිව එල්ල වන මහජන විරෝධයේ සහේතුකත්වය අවබෝධ කර නොගෙන ඉහළ යන ජීවන වියදම අඩු කොට ජනතාවට සහන සැලසීම වෙනුවට රාජ්‍ය බලය යොදා සාමකාමී මහජන විරෝධතා මැඩ පැවැත්වීමට උත්සාහ දැරීම මහා සංඝරත්නය ලෙස අපි කිසිසේත් අනුමත නොකරමු. මෙකී විරෝධතා මැඩ පැවැත්වීමේ මුවාවෙන් පොදු මහජනයාට හා මාධ්‍යවේදීන්ට සිදු කළ හැකි පහරදීම් ද අපි කිසිසේත් අනුමත නොකරණ බව මහ නාහිමිවරු අවධාරණය කරති. මෙසේ එල්ල වන ජනතා විරෝධය තවදුරටත් නැවැත්වීමට යාම එම විරෝධතා තීව්‍ර කිරීමට හේතුවන බව සමස්ත රාජ්‍ය යාන්ත්‍රණය විසින් ම අවබෝධ කරගත යුතුය. මෙම අභිලාෂයන් මනාව වටහා ගෙන ජනතා සුබසාධනය උදෙසා කඩිනම් සහන සැලසීමට ජනාධිපතිවරයා වහා ක්‍රියාත්මක විය යුතු බව ද මහනාහිමිවරු අවධාරණය කර සිටිති. \"දීර්ඝ කාලයක් තිස්සේ පටු දේශපාලන න්‍යාය පත්‍රයක් මත පදනම්ව ජාතික වගකීමෙන් තොරව අවස්ථාවාදීව කටයුතු කරන දේශපාලනඥයන්ට අර්බුද සඳහා තිරසාර විසඳුමක් සෙවීමට අසමත් බව මේ වන විට තහවුරු වී හමාරය. දේශයේ සුරක්ෂිතතාවත් මහජනතාවගේ යහපැවැත්ම අභියෝගයට ලක්වූ සෑම අවස්ථාවකදීම ගරුතර මහා සංඝරත්නය ලෙස රාජ්‍ය පාලනය උදෙසා මාර්ගඋපදේශ සැපයීමට අප වෙත ඓතිහාසිකව පැවරී ඇති වගකීම හෙයින් දැනට පවතින සමාජ ආර්ථික අර්බුදයෙන් විවිධ පැතිකඩ විමර්ශනය කිරීමෙන් පසුව ත්‍රෛනිකායික මහා සංඝරත්නය වෙනුවෙන් අතිගරු ජනාධිපතිතුමන් වෙත පහත යෝජනා ඉදිරිපත් කර සිටින්නෙමු.\" යනුවෙන් මහනාහිමිවරු අවධාරණය කර සිටිති. මහනාහිමිවරුන් පෙන්වා දෙන්නේ බලය ලබා ගෙන දශකයකට අධික කාලය තුළ නිශ්චිත ජාතික ප්‍රතිපත්තියකින් තොරව අවස්ථාවාදී ලෙස ගෙන ගිය දේශපාලනික න්‍යාය පත්‍රය හේතුවෙන් අද වන විට අප රට මූලික මහජන අවශ්‍යතා සපුරාලීමට අසමත් රාජ්‍යයක් බවට ශීඝ්‍රයෙන් පත් වෙමින් පවතින බවයි. ආණ්ඩුවට එරෙහිව මහජනා විරෝධය මේවන විට දැඩි ලෙස ඉහළ ගොස් ඇති අතර රට පුරාම පාහේ ඊයේ (අප්‍රේල් 04) දිනය පුරා විරෝධතා පැවත්විණි. හිටපු අමාත්‍ය ගාමිණි ලොකුගේ, හිටපු අමාත්‍ය කෙහෙලිය රඹුක්වැල්ල, හිටපු අමාත්‍ය රෝහිත අබේගුණවර්ධන, හිටපු රාජ්‍ය අමාත්‍ය රෝෂන් රණසිංහ යන මන්ත්‍රීවරුන්ගේ නිවාස හා පක්ෂ කාර්යාල අසලට රැස්වූ මහජනතාව විරෝධතා පැවැත්වූහ. එහිදී විරෝධතාවයේ නිරත ජනතාව විසුරුවා හැරීමට පොලිසිය ජල හා කඳුළු  ගෑස් ප්‍රහාර එල්ල කළේය. ඔවුන් අවධාරණය කළේ, ජනාධිපතිවරයා ප්‍රමුඛ කැබිනට් මණ්ඩලය ඉල්ලා අස්විය යුතු බවත් පාලකයන් අයුතුලෙස එරැස්කළ ධනය නවටත් ජනතාවට ලබා දිය යුතු බවයි. දේශපාලනඥයින් විසින් සොර ගන්නාලද මුදල් රජය නැවත රජයට ලබා ගැනීමේ වැඩසහනක් ක්‍රියාත්මක කළ යුතු බවද විරෝධතාවලට සහභාගි වූ මහජනතාව අවධාරණය කළේය. මේ අතර ජනාධිපති ලේකම් කාර්යාලය අසළ හා අරලිය ගහ මන්ධිරය අසළ ද ඊ‍යේ රාත්‍රිය පුරා විරෝධතා පැවැත්විණ. ", "URL": "https://www.bbc.com//sinhala/sri-lanka-60977289", "Category": null, "Parent URL": null}