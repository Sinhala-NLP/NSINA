{"Source": "bbc", "Timestamp": "15 අප්‍රේල් 2017", "Headline": "'අධිබල බෝම්බයෙන් මරාදැමුණු සංඛ්‍යාව අනූවක්'", "News Content": "මෙය කලින් අනුමාන කළ සංඛ්‍යාව මෙන් දෙගුණයකටත් වඩා වැඩිවීමකි. මේ අතර ඉස්ලාම් රාජ්‍ය සංවිධානය පවසන්නේ අදාළ බෝම්බ ප්‍රහාරයෙන් තම කණ්ඩායමට කිසිදු හානියක් සිදු නොවූ බවය. 'සියළු බෝම්බ වල මව' අධිබල බෝම්බය හෙළන ලද්දේ  IS ඉස්ලාම් රාජ්‍ය කණ්ඩායමට අයත් නැගෙනහිර ඇෆ්ගනිස්ථානයේ  භූගත උමං ජාලයක් සහ ඔවුන් පාවිච්චි කරන ගුහා කීපයක් ඉලක්ක කරගෙන බව ඇමෙරිකා එක්සත් ජනපදය පවසයි. උපායමාර්ගික අවශ්‍යතා මත පදනම්ව එම බෝම්බ ප්‍රහාරය එල්ල කරන ලද බව ඇෆ්ගනිස්ථානයේ ඇමරිකානු හමුදා අණදෙන නිලධාරී ජෙනරාල් ජෝන් නිකොල්සන් පවසයි. ", "URL": "https://www.bbc.com//sinhala/world-39607853", "Category": null, "Parent URL": null}