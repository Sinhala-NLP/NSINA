{"Source": "bbc", "Timestamp": "18 ඔක්තෝබර් 2014", "Headline": "තායිලන්තයේ රහසිගත වහල් වෙළඳාමක්", "News Content": "බලහත්කාරයෙන් පැහැර ගෙනවිත් තායිලන්ත අන්දමන් මුහුදු තීරය අසළ කැලෑබද කඳවුරු තුළ රඳවා ගෙන සිටිය දී බේරා ගනු ලැබූ වැඩි දෙනා බංගලාදේශ ජාතික පිරිමින් බවයි පැවසෙන්නේ. වහල් වෙළඳාමක් ලෙස පෙනෙන්නට තිබෙන මෙම නීති විරෝධී කටයුත්ත නවතා දැමීමට පරිපාලන නිලධාරීන් කටයුතු කරමින් සිටින නමුත් මධ්‍යම රජයෙන් එයට නිසි සහයෝගයක් නො ලැබෙන බව ද සඳහන්. මෙම වහල් වෙළඳාම පිටුපස ප්‍රබලයන් පිරිසක් සිටින හෙයින් ඔවුන්ට එරෙහිව කටයුතු කිරීමට පොලීසිය අසමත් වී ඇති බවයි බී බී සී වාර්තාකරු පවසන්නේ. ", "URL": "https://www.bbc.com//sinhala/world/2014/10/141018_thai_slave_trade", "Category": null, "Parent URL": null}