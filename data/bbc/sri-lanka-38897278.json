{"Source": "bbc", "Timestamp": "7 පෙබරවාරි 2017", "Headline": "පියයුරු පිළිකා ගැන ශ්‍රී ලංකාවේ පුරුෂයන් දැනුවත්ද?", "News Content": "ඔහු ඒ බව කියා සිටියේ වසරකට බ්‍රිතාන්‍යයේ පුරුෂයන් සිය ගණනක් පියයුරු පිළිකාවලට ගොදුරුවන බවට පළ වූ සමීක්ෂණ වාර්තාව පිළිබඳ බීබීසී සිංහල සේවය වෙත අදහස් දක්වමිනි. පියයුරු පිළිකාවක් වැළඳුණු පුරුෂයකුගේ රෝග ලක්ෂණ විශේෂඥ වෛද්‍ය මහේන්ද්‍ර පෙරේරා විස්තර කළේය. පියයුරු පිළිකාවලට ගොදුරුවන කාන්තාවන් හාරදහසත් පන්දහසත් අතර සංඛ්‍යාවක් ශ්‍රී ලංකාවෙන් වාර්ෂිකව වාර්තාවන බව කී විශේෂඥ වෛද්‍යවරයා පුරුෂයන් පනස් දෙනෙකු පමණ වාර්ෂිකව පියයුරු පිළිකාවලට ගොදුරුවන බව පෙන්වා දෙයි.  පියයුරු පිළිකාවලට ගොදුරුවන පුරුෂයන් ඇතැම් විට මිය යන බවත් ඔහු පැවසීය. \"ඒකට හේතුව තමයි පුරුෂයන්ට පියයුරු නැති නිසා ඉතා ඉක්මනින් පෙනහළු, පපු බිත්තිය දෙසට පිළිකාව විහිදෙන්න පුළුවන්\" පුරුෂයන්ට පියයුරු පිළිකා ඇතිවීමට හේතු කීපයක් බලපෑ හැකි බවත් විශේෂඥ වෛද්‍යවරයා පෙන්වා දුණි. \"කාන්තාවකගේ වගේ පියයුරු ලොකු වූ තරුණයින් ඉන්නවා. එවැනි පුද්ගලයන්ගේ ශරීරයේ ඇති හෝමෝන ප්‍රමාණය පිළිබඳ පරික්ෂා කර කිසියම් ප්‍රතිකාරයක් කළ යුතුයි.\" පුරුෂයන්ගේ පියයුරු විශාල වීමට හේතු කීපයක් බලපෑ හැකි බවත් වෛද්‍යවරයා සඳහන් කළේය. \"පුරුෂයකුගේ පියයුරු පුරුෂයකුගේ තිබිය යුතු ප්‍රමාණයට වඩා විශාල නම් පොඩ්ඩක් ඒ පිළිබඳ සොයා බැලිය යුතුයි.\" පුරුෂ පියයුරු පිළිකා ශ්‍රී ලංකාවේ බහුලව දැකිය නොහැකි නිසා මිනිස්සු ඒ පිළිබඳ දන්නා ප්‍රමාණයත් අඩුයි\"  පිළිකා රෝග පිළිබඳ විශේෂඥ වෛද්‍ය මහේන්ද්‍ර පෙරේරා වැඩිදුරටත් කියා සිටියේය. ", "URL": "https://www.bbc.com//sinhala/sri-lanka-38897278", "Category": null, "Parent URL": null}