{"Source": "bbc", "Timestamp": "14 දෙසැම්බර් 2016", "Headline": "තාජුදීන් ඝාතනය: අනුර සේනානායක යළිත් රිමාන්ඩ්", "News Content": "ඝාතනය සම්බන්ධ විභාගය කොළඹ මහේස්ත්‍රාත් අධිකරණයේදී කැඳවූ අවස්ථාවේ කරුණු දැක් වූ රහස් පොලීසිය, එම වාහනය පිළිබඳව තවදුරටත් පරීක්ෂණ පැවැත්වෙන බවත් සඳහන් කළේය. ඝාතනය සිදු වූ දිනයේ ජනාධිපති කාර්යාලයෙන් නිකුත් වූ දුරකථන ඇමතුම් කිහිපයක් ගැන පරීක්ෂණ තවදුරටත් පැවැත්වෙන බවද පොලිසිය අධිකරණයට දැනුම් දුන්නේය.  ඉදිරිපත් වූ කරුණු සලකා බැලූ අධිකරණය, සැකකරුවන් ලෙස ඉදිරිපත් කර තිබෙන විශ්‍රාමික නියෝජ්‍ය පොලිස්පති අනුර සේනානායක සහ පොලිස් පරීක්ෂක සුමිත් පෙරේරා ලබන 26 වැනි දින දක්වා තවදුරටත් රිමාන්ඩ් බන්ධනාගාරයේ රඳවා තැබීමට නියෝග කළේය. ", "URL": "https://www.bbc.com//sinhala/sri-lanka-38315994", "Category": null, "Parent URL": null}