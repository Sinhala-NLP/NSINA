{"Source": "bbc", "Timestamp": "15 අගෝස්තු 2014", "Headline": "'කාන්තා දූෂණ ජාතියට ලැජ්ජාවක්'- අගමැති මෝඩි ", "News Content": "දිල්ලි අගනුවර රතු බල කොටුවේ පැවති ඉන්දියාවේ ජාතික නිදහස් දින උත්සවය ප්‍රථම වරට අමතමිනි අගමැති නරේන්ද්‍ර මෝඩි එම අදහස් පළ කළේ. පුරා හෝරාවක් කිසිදු සටහනක් හෝ පෙර සූදානම් කළ පිටපතක් නොමැතිව මුලසුනේ කතාව පැවැත්වූ අගමැති නරේන්ද්‍ර මෝඩි වෙඩි නොවදින ආවරණයක් භාවිතා නොකිරීම තවත් විශේෂයක් විය. සාප්‍රධායික නිදහස් දින මාතෘකාව වන පකිස්තානය සමග පවතින විරසකභාවය බැහැර කරමින් ඉන්දියාව විදේශ අපනයන මධ්‍යස්ථානයක් බවට පත් කිරීමේ වැඩ පිළිවල සහ ඉන්දියාව තුළ පැතිරෙන කාන්තා අපචාර වළක්වා ගැනීම සම්බන්ධයෙන් යොමු වීම අගමැති නරේන්ද්‍ර මෝඩිගේ නිදහස් දින කතාවේ තවත් විශේෂ වෙනසක් බවයි පැවසෙන්නේ. ඉන්දියාව අපනයන මත පදනම් වූ රටක් බවට පත් කිරීමට උපකාර කරන මෙන් ජාත්‍යන්තර ප්‍රජාවගෙන් ඉල්ලා සිටි අගමැති වරයා, කාන්තා හිංසනය දුරු කිරීමට උපකාරී වන ලෙස ඉන්දියානු ජනතාවගෙන් ද ඉල්ලීමක් කළේය. අගමැති නරේන්ද්‍ර මෝඩි ගේ නිදහස් දින කතාව සම්බන්ධයෙන් බොහෝ ඉන්දියානුවන් අන්තර්ජාලය හරහා තම අදහස් පළ කරමින් කියා සිටියේ එය ජාතිය පුබුදු කරවන ඉතා ආදර්ශමත් මෙන්ම ප්‍රශංසනීය කතාවක් බවයි. ", "URL": "https://www.bbc.com//sinhala/world/2014/08/140815_india_independence_speach_modi", "Category": null, "Parent URL": null}