{"Source": "bbc", "Timestamp": "30 මාර්තු 2017", "Headline": "කීත් අදත් නැහැ-හමුදා නිලධාරීන්ට ඇප", "News Content": "අදට (30) යොදා තිබුණ සැකකරුවන් හඳුනා ගැනීමේ පෙරෙට්ටුව සඳහා ජ්‍යෙෂ්ඨ මාධ්‍යවේදී කීත් නොයාර් නොපැමිණි හෙයින් එය අවලංගු කිරීමට සිදුවිය.   'ද නේෂන්' පුවත්පතේ සංස්කාරවරයෙකු වශයෙන් කටයුතු කළ කීත් නොයාර්  පැහැර ගැනීම සිදුවුණේ මෙයින්  වසර නවයකට පෙරය. ඔහු මේවන විට ඔස්ට්‍රේලියාවේ ජිවත් වෙයි. අපරාධ පරීක්ෂණ දෙපාර්තමේන්තුව සැකකරුවන් හඳුනාගැනීමේ පෙරෙට්ටුව සඳහා සහභාගිවන ලෙස ජාත්‍යන්තර පොලිසිය මගින් කීත් නොයාර්ගෙන්  ඉල්ලීමක් කර තිබෙන බව  මින්පෙර  නඩු වාරයේදී ප්‍රකාශයට පත්විය.  මාධ්‍යවේදී කීත් නොයාර් පැහැර ගැනීම ඇතුළු අපරාධ රැසක් සඳහා  යොදාගත්  බවට සැක කෙරෙන වෑන් රථයක්, පිළියන්දල ප්‍රදේශයේ නිවසක තිබී අපරාධ පරීක්ෂණ දෙපාර්තමේන්තුව භාරයට ගෙන ඇත. කීත් නොයාර් පැහැර ගැනීම සම්බන්ධයෙන් සැකපිට  අත්අඩංගුවට ගත් යුද හමුදා නිලධාරියෙකුගේ හිතවතකුගේ නිවසක තිබී මෙම වාහනය සොයාගත් බවපොලිස් මාධ්‍ය ප්‍රකාශක, නියෝජ්‍ය පොලිස්පති ප්‍රියන්ත ජයකොඩි  ප්‍රකාශ කරයි.  ", "URL": "https://www.bbc.com//sinhala/sri-lanka-39443414", "Category": null, "Parent URL": null}