{"Source": "bbc", "Timestamp": "28 මාර්තු 2018", "Headline": "'ව්‍යඝ්‍රා': පාවිච්චියට පෙර කියවන්න!", "News Content": "එක්සත් රාජධානියේ සෑම පුරුෂයන් පස් දෙනෙකුගෙන්ම එක් අයෙකු ලිංගික අකර්මන්‍යතාවයෙන් පෙලෙන අතර එය සංඛ්‍යාත්මක වශයෙන් සමස්ත ජනගහනයෙන් ලක්ෂ 43 ක් යයි ඇස්තමේන්තු කෙරෙයි. වෙනත් ඖෂධ භාවිතා කිරීමේදී මෙන්ම නිසි මාත්‍රාව ඉක්මවා 'ව්‍යඝ්‍රා කනෙක්ට්' උත්තේජකය භාවිත කිරීම අතුරු ආබාධ ඇතිවීමට බල පෑ හැකිය යන්න වෛද්‍ය උපදේශයයි. නිල් පැහැති මෙම කුඩා පෙති භාවිත කිරීමට පෙර අවධානය යොමු කළ යුතු කරුණු මොනවාද? 'ව්‍යඝ්‍රා කනෙක්ට්' භාවිත කළ යුත්තේ ලිංගික බෙලහීනතාවයෙන් පෙළෙන පුරුෂයන් පමණකි. ලිංගික කටයුතුවල යෙදීමට තරම් ශරීර සෞඛ්‍ය යහපත් මට්ටමේ පසු නොවන පුද්ගලයන් එම උත්තේජකය භාවිතා කිරීමෙන් වැළකී සිටිය යුතු බව වෛද්‍ය උපදේශයයි. එසේම හෘද හෝ රුධිර නාලිකාවල දරුණු මට්ටමේ ගැටලු පවතින පුරුෂයන් ද ඊට ඇතුලත් වෙයි. පඩි පේලි දෙකක් නැගීම වැනි සැහැල්ලු ව්‍යායාමයක යෙදෙන විටදී අධික මහන්සියක් හෝ පපුවේ වේදනාවක් දැනෙන පුද්ගලයන් 'ව්‍යඝ්‍රා කනෙක්ට්'භාවිත නොකළ යුතු බවට වෛද්‍යවරු උපදෙස් දෙති. තමාට ඇති රෝග ලක්ෂණ, සාමාන්‍ය සෞඛ්‍ය තත්ත්වය සහ පාවිච්චි කරනු ලබන වෙනත් ඖෂධ වේනම් ඒ පිළිබඳව ඖෂධවේදියෙකුගෙන්  හෝ වෛද්‍යවරයෙකුගෙන් කරුණු විමසීම වැදගත් වෙයි.  ඒ සඳහා කායික පරීක්ෂණයක් සිදු කිරීම අවශ්‍ය නොවේ. බොහෝ දෙනෙකුට බලාපොරොත්තු ප්‍රතිඵල ලැබෙන නමුත් ඇතැමෙකුට එය එසේ නොවිය හැක. පුරුෂ ලිංගයේ රුධිර වාහිනී සැහැල්ලු කර හොඳින් රුධිරය ගලා යාමට සැලැස්වීම 'ව්‍යඝ්‍රා' මගින් සිදු කෙරෙයි .එය ලිංගික උත්තේජනයකට ප්‍රතිචාර වශයෙන් ලිඟුව ප්‍රාණවත් වීමට ඉවහල් වනු ඇත.  'ව්‍යඝ්‍රා' ආහාර ගෙන හෝ නොගෙන භාවිත කළ හැක. කෙසේ නමුත් විශාල ආහාර වේලකින් පසු එහි ක්‍රියාකාරිත්වය අරම්භවීම සඳහා  කෙටි වේලාවක් ගතවිය හැක. ලිංගික සංසර්ගයට පැයකට පමණ පෙර එය භාවිත කළ යුතුය යන්න උපදේශය වී ඇත. මිදී හෝ මිදී යුෂ සමග 'ව්‍යඝ්‍රා කනෙක්ට්'භාවිත නොකළ යුතුය. ඖෂධයේ ක්‍රියාකාරිත්වය කෙරෙහි  එය බල පෑමට ඉඩ ඇති හෙයිනි. දිනකට මිලිග්‍රෑම් 50 ට වඩා භාවිත නොකළ යුතු බවත් වෛද්‍ය උපදේශයයි. අධික ලෙස මත්පැන්  පානය කිරීම ද ලිඟුව ප්‍රාණවත් වීම කෙරෙහි  බල පෑමට ඉඩකඩ ඇත. 'ව්‍යඝ්‍රා' බලපෑම දීර්ඝ වේලාවක් බල පැවැත්වෙන්නේ නම්  නම් හෝ ප්‍රබල නම් ඖෂධවේදියෙකුගේ හෝ වෛද්‍යවරයෙකුගේ උපදෙස් පැතිය හැක. සාමාන්‍ය කාලය ඉක්මවා හෝ පැය හතරකට වැඩි වේදනාකාරී ප්‍රාණවත් වීමක් පවතින අවස්ථා ද ඇතැම්විට වාර්තා වී ඇත. එසේ වූ විට වහා වෛද්‍ය උපදෙස් පැතිය යුතුය.  සෑම පුරුෂයන් දස දෙනෙකුගෙන් එක් අයෙකුට ඇති විය හැකි සුලබ තත්ත්වයන්;  වෙනත් ඖෂධ පාවිච්චි කරන්නෙක් 'ව්‍යඝ්‍රා කනෙක්ට්' භාවිත කිරීමට අදහස් කරන්නේ නම් ඔහු ඊට පෙර, ඒ පිළිබඳ විශේෂඥ උපදෙස් පැතිය යුතුය.  වෙනත් පුවත්: ", "URL": "https://www.bbc.com//sinhala/world-43553634", "Category": null, "Parent URL": null}