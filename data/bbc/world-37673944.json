{"Source": "bbc", "Timestamp": "17 ඔක්තෝබර් 2016", "Headline": "ලොව 'වයස්ගතම' පැන්ඩා මිය යයි", "News Content": "මිය යන විට ඇයගේ වයස අවුරුදු තිස් අටකි. පසුගිය සති කීපය ඇතුළත ඇයගේ  ශරීර සෞඛ්‍යය ඉතා ශීඝ්‍රයෙන් පිරිහුණු බවත් කෑම රුචිය හීන වී ගිය බවත් සත්ත්වෝද්‍යාන බලධාරීහු පවසති. ජියා ජියාගේ නිවහන වූ හොංකොංහි පිහිටි 'Ocean Park' සත්ත්වෝද්‍යානය විසින් ගිය වසරේ පැවති ඇයගේ තිස් හත් වන උපන්දිනය මහත් ඉහළින් සමරනු ලැබිණි. වනයේ වෙසෙන පැන්ඩාවුන්ගේ සාමාන්‍ය ආයු කාලය වසර විස්සක් පමණ වන අතර ගෘහස්ථව වෙසෙන පැන්ඩාවුන්ගේ සාමාන්‍ය ආයු කාලය වසර විසි පහක් පමණ වේ.  ", "URL": "https://www.bbc.com//sinhala/world-37673944", "Category": null, "Parent URL": null}