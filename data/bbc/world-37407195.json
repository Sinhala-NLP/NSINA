{"Source": "bbc", "Timestamp": "19 සැප්තැම්බර් 2016", "Headline": "කාශ්මීර ප්‍රහාරය සම්බන්ධයෙන් ඉන්දීය හමුදාවේ කෝපය", "News Content": "ප්‍රහාරය සම්බන්ධයෙන් ඉන්දීය හමුදාවේ කෝපය පළ වන බවයි ආරක්ෂක කටයුතු පිළිබඳ විශ්ලේෂක රාහුල් බේඩි පවසන්නේ.  පාකිස්තාන පාලනයේ පවතින කාශ්මීරයේ දේශ සීමාව ආසන්නයේ පිහිටි ඉන්දීය හමුදා කඳවුරට එල්ල වූ ප්‍රහාරයෙන් ඉන්දීය ආරක්ෂක භටයන් දාහත් දෙනකු මරුමුවට පත් විය. මෑත වසර කීපය තුළ ඉන්දීය කාශ්මීරයේ ආරක්ෂක අංශ ඉලක්ක කොට එල්ල වූ දරුණුතම ප්‍රහාරය මෙයයි.  ඒ සම්බන්ධයෙන් ප්‍රතිචාරය පළ කරමින් ඉන්දීය ආණ්ඩුව කියා සිටියේ තහනම් කරන ලද පාකිස්තානයේ ක්‍රියාත්මක ජයිෂ්- එ-මොහම්මද් නමැති කැරලි කණ්ඩායමට අයත් පුද්ගලයන් විසින් ප්‍රහාරය එල්ල කොට ඇති බවයි. ත්‍රස්තවාදයට අනුබල දෙන බවටත් ඉන්දියාවේ ස්වදේශ කටයුතු භාර ඇමතිවරයා පාකිස්තානයට චෝදනා කළේය. එහෙත් එම චෝදනාව පාකිස්තාන ආණ්ඩුව තරයේ ප්‍රතික්ෂේප කරයි.     ", "URL": "https://www.bbc.com//sinhala/world-37407195", "Category": null, "Parent URL": null}