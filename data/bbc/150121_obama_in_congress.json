{"Source": "bbc", "Timestamp": "21 ජනවාරි 2015", "Headline": "'කියුබාව සමග ඇති වෙළඳ සීමා අවසන් කරමු' - ඔබාමා", "News Content": "ඇතැම් පුද්ගලයන් ඉතා සුළු ප්‍රමාණයේ බදු ගෙවීම හෝ තවත් සමහරුන් මුළුමනින් ම බදු නොගෙවා සිටීම ට හේතු වන බදු ක්‍රමයේ ඇති දුර්වලතා වෙනස් කිරීමට ද ඔහු ඉල්ලා සිටියේය. සෞඛ්‍ය සේවා පරිපාලනය විසින් අත්පත් කරගනු ලැබූ ප්‍රගතිය මෙන්ම මුල්‍ය සහ ආගමන කටයුතු රෙගුලාසි තර්ජනයට ලක් කෙරෙන ඔනෑම ප්‍රවේශයක් නිෂ්ප්‍රභා කිරීමට කටයුතු කරන බවට ද ජනාධිපති ඔබාමා ප්‍රතිඥා දුන්නේය. විදේශ ප්‍රතිපත්තිය ගැන සඳහන් කරමින්  “ඉස්ලාම් රාජ්‍යය” ට එරෙහිව යුධ හමුදා යෙදවීමේ බලය ලබාදෙන යෝජනාවක් සම්මත කරගන්නා ලෙස කොංග්‍රසයෙන් ඉල්ලා සිටි ඇමරිකානු ජනාධිපතිවරයා කියුබාව සමග පවතින වෙළඳ සීමාවන් අවසන් කිරීමට කටයුතු කරන ලෙසයි ඉල්ලා සිටියේ. ", "URL": "https://www.bbc.com//sinhala/world/2015/01/150121_obama_in_congress", "Category": null, "Parent URL": null}