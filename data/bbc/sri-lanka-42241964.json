{"Source": "bbc", "Timestamp": "5 දෙසැම්බර් 2017", "Headline": "ව්‍යාජ පුවත්: සුනාමි අවදානමකදී කළ යුත්තේ කුමක්ද?", "News Content": "සමාජ ජාල ගිණුම් හිමියෙකු එලෙස පවසා තිබුණේ පානදුර ඇතුළු ප්‍රදේශ කිහිපයකට සුනාමි අවදානමක් ඇතැයි පළවූ ව්‍යාජ පුවතක් සම්බන්ධයෙන් අදහස් දක්වමිනි.  2004 වසරේ පැමිණි සුනාමියෙන් ජීවිත තිස්දහසක් පමණ මුහුදට බිලි වූ අතර ඒ සම්බන්ධයෙන් ශ්‍රී ලාංකිකයන් බියක් දැක්වීම සාමාන්‍ය තත්ත්වයකි. සුනාමි සහ සැඩ  සුළං  ඇතිවීමේ අවදානමක් පවතින බව සඳහන් ව්‍යාජ පුවත් පැතිර යාමේ නැඹුරුවක් මේ දිනවල සමාජ මාධ්‍ය තුළ දැකිය හැක. මුලතිව් ප්‍රදේශයට සුනාමි අවදානමක් ඇති බවට පසුගිය නොවැම්බර් මාසයේ පැතිර ගිය පුවතක් හේතුවෙන් එම ප්‍රදේශයේ ව්‍යාපාරික ස්ථාන පවා වසා දමා තිබිණි. එමෙන්ම ආසියාවට සුනාමි අවදානමක් ඇති බවට ඉන්දීය නක්ෂත්‍රකරුවෙකු විසින් එරට අගමැතිවරයා වෙත ලිපියකින් දන්වනු ලැබ  ඇති බවට ද පුවත් පළ වී තිබිණි. මේ අතර පසුගියදා ඇතිවූ අයහපත් කාලගුණය හමුවේ ගාල්ල ප්‍රදේශය වෙත පැයට  සැතපුම් 120 සුළි සුළඟක් හමා එන බව සඳහන් පුවතක් සමාජ ජාල ඔස්සේ හුවමාරු විය. මේ සමාජ මාධ්‍ය ජාල හරහා හුවමාරු වූ තවත් එවැනි පණිවිඩ කිහිපයකි. ඉන් අනතුරුව මඩකලපුව වෙරළට මුහුදු ජීවීන් විශේෂයක් ගොඩ ගැසීම සුනාමි අනතුරක පෙරනිමිත්තක් ලෙස ඇතැමුන් විසින් විග්‍රහ කරනු  ලැබ තිබිණි. පානදුර ප්‍රදේශයට සුනාමි අවදානමක් ඇති බව අඟහරුවාදා (දෙසැ  05) පළවූ පුවතේ කිසිඳු සත්‍යතාවක් නොමැති බව ආපදා කළමනාකරණ මධ්‍යස්ථානය පවසයි. බීබීසී සිංහල සේවය වෙත අදහස් දක්වමින් එහි නියෝජ්‍ය අධ්‍යක්ෂ ප්‍රදීප් කොඩිප්පිලි විසින් අදාළ පුවත හඳුන්වනු ලැබුවේ එම ප්‍රදේශයේ ජනතාව නිවෙස්වලින් පිටතට ගැනීමේ උත්සාහයක් ලෙසය. සැකසහිත තත්ත්වයක් පදනම් කර ගනිමින් ජනතාව අනිසි බියක් ඇති කර ගැනීම වෙනත් විපතකට හේතු විය හැකි බව ඔහු පෙන්වා දෙයි. ආපදා කළමනාකරණ මධ්‍යස්ථානය පවසන පරිදි: සුනාමි හෝ හදිසි ආපදා තත්ත්ව පිළිබඳ කාලගුණ විද්‍යා දෙපාර්තමේන්තුව සහ ආපදා කළමනාකරණ මධ්‍යස්ථානය පැය 24 අවදියෙන් සිටින බව කී ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි ජනතාවගෙන් ඉල්ලා සිටියේ ඒ බව දැනුම් දෙන ඉහත කී ක්‍රමවේද පිළිබඳ විශ්වාසය තබන ලෙසය.   සුනාමි පෙර අනතුරු ඇඟවීමේ කුළුණු කොළඹ සිට මිනිත්තු 1 - 2 අතර කෙටි කාලයක් තුළ  ක්‍රියාත්මක කිරීමේ හැකියාව පවතින බවත් ඔහු කියා සිටියේය. සුළි කුණාටු හෝ ගංවතුර තත්ත්ව පිළිබඳව ද කාලගුණ විද්‍යා දෙපාර්තමේන්තුව සහ භූ විද්‍යා සහ පතල් කැනීම් කාර්යාංශය, වාර්මාර්ග දෙපාර්තමේන්තුව හරහා ඉතා ඉක්මණින් දත්ත ලැබෙන බව ඔහු පැවසීය.   සුනාමි හෝ හදිසි ආපදා තත්ත්වයක් පිළිබඳ පුවතක් තහවුරු කර ගන්නේ කෙසේද? දුරකථන අංක (පැය 24 පුරා විවෘතයි) සුනාමි පෙර සූදානම  ආපදා කළමනාකරණ මධ්‍යස්ථානය පවසන පරිදි ඉන්දුනීසියානු කලාපය තුළ ඇතිවන භූ කම්පනයක දී ශ්‍රී ලාංකිකයන්ට අවදානම් කලාපයෙන් ඉවත් වීම සඳහා පැය  1 1/2 හෝ 2 කාලයක් ඇත. එම ආයතනය වැඩිදුරටත් පවසන පරිදි ඕමානයට පහළින් පිහිටි කලාපයේ එවැනි තත්ත්වයක් හටගන්නේ නම් ඉවත්වීම සඳහා ඇති කාලය පැය 4 කි.  එවැනි අවස්ථාවක සිය ප්‍රයෝජනය සඳහා \"සුනාමි මල්ලක්\" සුදානම් කොට තබා ගන්නා ලෙස ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂවරයා ජනතාවගෙන් ඉල්ලා සිටී.  \"සුනාමි මල්ල\" තුළතබා ගත යුත්තේ මොනවාද? \"සුනාමියක් ඕනෑම වෙලාවක ඇතිවිය හැකියි. සුනාමියක් ඉදිරියේ ඇතිවිය හැකි කියලා  සතියකට දෙකකට කලින් පෙර අනතුරු ඇඟවීමක් කරන්න බැහැ. එහෙමනම් ජපානයේ විසිදාහක් මිය යන්නේ නැහැ. නමුත් එවැනි තත්ත්වයක් ඇති වුනොත් අනුගමනය කළ යුතු ක්‍රියාමාර්ග ගැන දැනුවත්වීම හොඳයි\" ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි වැඩිදුරත් පැවසීය. ශ්‍රී ලංකාව හා සම්බන්ධ ව්‍යාජ පුවත් ෆේස්බුක් ඇතුළු සමාජ මාධ්‍ය ඔස්සේ පළවන අවස්ථා පිළිබඳ නිතර අසන්නට ලැබේ.  මෙවැනි ව්‍යාජ පුවත් පළ කරන පුද්ගලයන්ගේ අරමුණු එකිනෙකට වෙනස් විය හැක. ව්‍යාජ පුවත් වර්ග දෙකකි  ව්‍යාජ පුවතක් හඳුනා ගන්නේ කෙසේද?  ව්‍යාජ පුවතක් පළ කිරීමෙන් ගැලවී සිටීම සඳහා වැදගත්වන කරුණු කීපයකි. ඉහත කී කරුණු සම්බන්ධයෙන් සෑහීමකට පත් විය නොහැකි නම් එවැනි පුවතක් පළ කිරීමෙන් වැළකී ඒ පිළිබඳ තවදුරටත් සොයා බැලිය හැක. සබැඳි යොමු:  ", "URL": "https://www.bbc.com//sinhala/sri-lanka-42241964", "Category": null, "Parent URL": null}