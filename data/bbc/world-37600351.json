{"Source": "bbc", "Timestamp": "9 ඔක්තෝබර් 2016", "Headline": "යේමන ප්‍රහාරය ගැන සෞදියට චෝදනා", "News Content": "වොෂින්ටනය පැවසුවේ මෙම සිදුවීම පිළිබඳව සොයා බලා සෞදි අරාබිය ප්‍රමුඛ සන්ධානයට ලබා දෙන සහය තවත් අඩු කිරීමට කටයුතු කරන බවයි. සෞදි අරාබිය ප්‍රමුඛ රටවල් යේමන රජය සමග සන්ධාන ගතව සිටින්නේ හූති කැරලිකරුවන්ට එරෙහිව ගෙනයන යුද්ධයට සහය දීම සඳහායි. මේ අතර මෙම කණගාටුදායක සිදුවීම පිළිබඳව ඇමරිකාව සමග එක්ව විවෘත පරීක්ෂණයක් පැවැත්වීමට එකඟ බව සෞදි අරාබිය ප්‍රකාශ කර ඇත. යේමනයේ එක්සත් ජාතීන්ගේ මානවීය කටයුතු පිලිබඳ සම්බන්ධීකාරක ජේමි මැක්ගොල්ඩ්රික් පැවසුවේ දහස් ගණනක පිරිසක් අවමංගල්‍ය උත්සවයක් පවත්වමින් සිටි ශාලාවට එල්ල කළ ප්‍රහාරයෙන් සහනාධාර සේවකයන් දැඩි කෝපයට පත්වී සිටින බවයි. ", "URL": "https://www.bbc.com//sinhala/world-37600351", "Category": null, "Parent URL": null}