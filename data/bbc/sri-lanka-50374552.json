{"Source": "bbc", "Timestamp": "11 නොවැම්බර් 2019", "Headline": "ජනාධිපතිවරණය: හැඳුනුම්පත් ඇති, නැති ඡන්ද දායකයන් දැන සිටිය යුතු කරුණු", "News Content": "ශ්‍රී ලංකා මැතිවරණ කොමිෂන් සභාව විසින් ඒ සම්බන්ධයෙන් නිවේදනය කර ඇති නිර්දේශ පහත දැක්වේ.   ඡන්දය ලබා දීම සඳහා ඡන්ද පොළට පැමිණෙන සෑම ඡන්ද දායකයෙකුම ස්වකීය අනන්‍යතාව තහවුරු කිරීම සඳහා ඡායාරූපය සහිත හැඳුනුම්පතක් ඉදිරිපත් කිරීම අනිවාර්ය වේ.  ඉහත කී ආකාරයේ හැඳුනුම්පතක් නොමැති නම් එම පුද්ගලයන්  තාවකාලික නැතිනම් විශේෂ හැඳුනුම්පතක් ලබා ගත යුතු බව ශ්‍රී ලංකා මැතිවරණ කොමිෂන් සභාව පවසයි. එහි සභාපති මහින්ද දේශප්‍රිය කියා සිටියේ හැඳුනුම්පත් ලබා ගැනීමේ කාල සීමාව 2019 නොවැම්බර් 09 අවසන් වීමට නියමිතව තිබූ නමුත් පුරවැසියන්ගේ, සිවිල් සංවිධාන සහ දේශපාලන පක්ෂවල ඉල්ලීම පරිදි එකී කාල සීමාව 2019 නොවැම්බර් 13 දින මධ්‍යහන 12:00 දක්වා දීර්ඝ කිරීමට තීන්දු කර ඇති බවය.  ඉහත සඳහන් ආකාරයේ හැඳුනුම්පතක් නොමැති නම් ශ්‍රී ලංකා මැතිවරණ කොමිෂන් සභාව පවසන පරිදි:  නොවැම්බර් 16 වෙනිදා ඡන්ද පොළට යන ඔබ ඡන්දය ලකුණු කිරීමේදී ඡන්දය දීමට අපේක්ෂා කරන අපේක්ෂකයාගේ නම සහ සලකුණ සඳහන් තීරුව තෝරා විශේෂ සැලකිල්ලක් යොමු කර එහි ඡන්දය ලකුණු කරන ලෙස මැතිවරණ කොමිෂන් සභාව ඡන්ද දායකයන්ගෙන් ඉල්ලා සිටී.  එහිදී ඡන්ද දායකයාගේ ලකුණ ඉදිරියෙන්: \"මම ඡන්දය දෙන්න අපේක්ෂා කළේ මේ අපේක්ෂකයාටයි නමුත් ලකුණු වුණේ වෙනත් කෙනෙකුටය කියා යම් කෙනෙක් කියූ පමණින් ඔහුට හෝ ඇයට අමතර ඡන්ද පත්‍රිකාවක් දීමට ජ්‍යෙෂ්ඨ ඡන්ද ස්ථානාධිපතිවරයාට කිසිඳු බලයක් නැහැ,\"  යනුවෙන් මැතිවරණ කොමිෂන් සභාවේ සභාපති මහින්ද දේශප්‍රිය පවසයි.  ඔහු පෙන්වාදෙන පරිදි තවත් ඡන්ද පත්‍රිකාවක් නිකුත් කිරීමට ජ්‍යෙෂ්ඨ ඡන්ද ස්ථානාධිපතිවරයාටබලය ඇත්තේ \"අනවධානය නිසා සිදුවන අත්වැරදීම්\" සඳහා පමණි. උදාහරණ වශයෙන්: නොවැම්බර් 07 වෙනිදා වන විට සියලුම තැපැල් ඡන්ද දායකයන් තැපැල් ඡන්දය ලකුණු කර අවසන් කර ඇති බව මැතිවරණ කොමිෂන් සභාව පවසයි.  \"හැබැයි මේවා ගණන් කරන්නේ දාසය වෙනිදා පස්වරු පහෙන් පස්සේ. ඒක නිසා කිසිවකුටත් කියන්න බැහැ තැපැල් ඡන්දයෙන් අපේ අපේක්ෂකයා මෙච්චර ප්‍රතිශතයක් ගත්තා. මෙච්චර ගානකින් දිනුම් කියා කියන්නේ නම් ඒක අසත්‍ය ප්‍රකාශයක්,\" යනුවෙන් මහින්ද දේශප්‍රිය වැඩිදුරටත් සඳහන් කළේය.  ජනාධිපතිවරණයට අදාළ තවත් පුවත්: ", "URL": "https://www.bbc.com//sinhala/sri-lanka-50374552", "Category": null, "Parent URL": null}