{"Source": "bbc", "Timestamp": "9 අගෝස්තු 2017", "Headline": "\"රූප සුන්දරියන් ප්‍රදර්ශනය ඉස්ලාමීය නීතියට පටහැණියි\"", "News Content": "පෙත්සම ඉදිරිපත් කරනු ලැබ තිබෙන්නේ 'ෂුහදා' පදනම (Shuhada Foundation, ) නම් සංවිධානයක් විසිනි. එම සංවිධානය පාකිස්තානයේ සුප්‍රකට රතු පල්ලියේ (Red Mosque) දැඩි මතධාරී ඉස්ලාමීය පූජක මවුලානා අබ්දුල් අසීස් සමඟ කටයුතු කරන ආයතනයකි. 'මිස් වීට් පකිස්තාන්' (Miss Veet Pakistan) යනුවෙන් නම් කරනු ලැබ ඇති රූප සුන්දරී ප්‍රදර්ශනය නතර කරනු ලැබීම  එම සංවිධානයේ උවමනාවයි. කාන්තා සිරුර  ප්‍රදර්ශනය කරනු ලැබීම  ඉස්ලාමීය සාරධර්ම වලට පටහැණි බව 'ෂුහදා' පදනමේ සභාපති තාරික් අසාද්  කියා සිටියි. විනිසුරු ෂෝකට් සිද්දිකි (Shaukat Siddiqui ) එම පෙත්සම භාරගෙන ඇති අතර  අදාළ විභාගය  අද (අගෝස්තු 09)ඉස්ලාමාබාද් මහාධිකරණය ඉදිරියේ ආරම්භ විය. ලිංගික ආකර්ෂණය ඇති කිරීම සඳහා කාන්තා ප්‍රදර්ශන වලදී  ඔවුන්ගේ  සිරුරේ රෝම ඉවත් කරන මෙන් ඉල්ලා සිටිනු ලැබීම ඉස්ලාම් ෂාරියා නීතියට පටහැණි බව ඉස්ලාමීය පූජක මවුලානා අබ්දුල් අසීස් කියා සිටියි. ", "URL": "https://www.bbc.com//sinhala/world-40874349", "Category": null, "Parent URL": null}