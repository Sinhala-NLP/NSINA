{"Source": "bbc", "Timestamp": "9 මාර්තු 2015", "Headline": "ස්ත්‍රී දූෂකයා මරා දැමීම: හතළිහක් අත්අඩංගුවේ", "News Content": "කලහකාරී ලෙස හැසිරීම, ගොඩනැගිලි ගිනිබත් කිරීම නීතියට පිටු පා අත්අඩංගුවට ගැනීම යන චෝදනා යටතේ එම පිරිස අත්අඩංගුවට ගත් බවයි පොලිසිය කියා සිටියේ. නාගලන්ත ප්‍රාන්තවාසීන් දහස් ගණනක් කඩා වැදී සිර මැදිරිය බිඳ ස්ත්‍රී දූෂණ චෝදනා ලැබ සිටි සයිඩ් ෆරීඩ් කාන් පැහැර ගෙන ගොස් පහර දී මරා දැමීමට ප්‍රථම මෙම සිරකරු නිරුවත් කොට වීදි දිගේ රැගෙන ගිය බවයි වාර්තා වන්නේ. සැකකරු බෙන්ගාලි භාෂාව කතා කරන මුස්ලිම්වරයෙකු වීමත් දූෂණයට ලක් වූ තරුණිය නාගලන්ත ප්‍රාන්තයේ බහුතර කිතුනු ප්‍රජාවට අයත් වීමත් නිසා මෙම සිද්ධියට වර්ගවාදය බලපා ඇති බව වාර්තාකරුවෝ පවසති. ", "URL": "https://www.bbc.com//sinhala/world/2015/03/150309_india_lynching", "Category": null, "Parent URL": null}