{"Source": "bbc", "Timestamp": "18 ජනවාරි 2022", "Headline": "නව සභාවාරය ආරම්භයේ දී ජනපති ගෝඨාභය දුන් පොරොන්දු 13ක්", "News Content": "එහිදී ජනාධිපතිවරයා විසින් ආණ්ඩුවේ ප්‍රතිපත්ති ප්‍රකාශය පාර්ලිමේන්තුවට ඉදිරිපත් කෙරුණි.  රජයේ නව ප්‍රතිපත්ති ක්‍රියාත්මක කිරීම සඳහා ජනාධිපති ගෝඨාභය රාජපක්ෂ ජනතාවගෙන් සහය ඉල්ලා සිටියේය. \"අප ඉතිහාසය පුරා ඕනෑ තරම් අභියෝගවලට මුහුණ දුන් ජාතියක්.  රටට නිසි නායකත්වයක් තිබුණු අවස්ථාවල අප ඒ අභියෝග සාර්ථකව ජය ගත්තා. මේ අවස්ථාවේත් අපට තියෙන අභියෝග ජය ගන්නට අපට හැකියාව තිබෙනවා. ඒ සඳහා අවශ්‍ය නායකත්වය දෙන්නට මම සූදානම්.\" ජනාධිපතිවරයා තවදුරටත් පැවසුවේ, \"වර්තමාන අභියෝග ජය ගෙන ජනතාව අපේක්ෂා කරන සෞභාග්‍යමත් දේශය ඉදි කිරීමට අවශ්‍ය කරන  සැලසුම් අප ක්‍රියාත්මක කරමින් සිටිනවා. අපේ ඉලක්කය ඉදිරි වසර කිහිපය තුළ කලාපයේ වේගයෙන්ම සංවර්ධනය වන රටක් බවට යළිත් ශ්‍රී ලංකාව පත් කිරීමයි. මේ සඳහා කෘෂිකර්මාන්තය, කර්මාන්ත හා සේවා යන අංශ තුනෙහිම පැහැදිලි වර්ධනයක් ඇති කර ගැනීමට අප කටයුතු කරනවා.\" අපේ සැලසුම් සාර්ථකව ක්‍රියාත්මක කිරීම සඳහා මට ඔබගේත් ජනතාවගේත් සහාය අවශ්‍යයි. ජනාධිපතිවරයා පවසා සිටෙියේය. \"මේ රට අයිති මේ රටේ වර්තමානයේ ජීවත් වන මෙන්ම අනාගතයේ ජීවත් වන ජනතාවටයි. අප මේ රටේ වර්තමාන භාරකරුවන් පමණයි. අද අප කටයුතු කරනා ආකාරය මත මේ රටේ අනාගතය තීරණය වෙනවා. ඒ නිසා අප සියලු දෙනාම අනාගත පරම්පරාවට වගකිව යුතුයි. ඒ නිසා රටට ආදරය කරන සියලු දෙනා එක්ව මේ අවස්ථාවේ ඒ සහාය ලබා දෙනු ඇතැයි මම බලාපොරොත්තු වන බව ජනාධිපතිවරයා කියා සිටියේය. ජනපතිවරයා සිය කතාවේ දී කැපී පෙනෙන කරුණු කීපයක්ම ඉදිරිපත් කළේ ය. මෙම කරුණුවලින් ඇතැම්වා පහත පරිදි වේ.  ජනාධිපතිවරයාගේ සම්පූර්ණ ප්‍රකාශයය මෙතනින් නරඹන්න. ", "URL": "https://www.bbc.com//sinhala/sri-lanka-60035483", "Category": null, "Parent URL": null}