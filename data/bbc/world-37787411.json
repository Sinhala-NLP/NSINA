{"Source": "bbc", "Timestamp": "27 ඔක්තෝබර් 2016", "Headline": "ඉතාලියේ අධිබල භූමිකම්පා දෙකක්", "News Content": "රික්ටර් මාපකයේ 5.4 ක් සහ 6 ක් වශයෙන් සටහන් වූ භූ චලන දෙකක් පෙරුජා නගරයට නැගෙනහිරින් සිදුවිය. පසුගිය අගෝස්තු මාසයේදී තුන්සියයකට අසන්න පිරිසක් ජීවිතක්‍ෂයට පත්කරමින් දරුණු භූමිකම්පාවක් සිදුවූයේ ද මෙම ප්‍රදේශයට ආසන්නවය. බොහෝ පදිංචිකරුවෝ තාවකාලික කූඩාරම් තුළ රාත්‍රිය ගත කළහ. විදුලිය විසන්ධිවීම්, ගොඩනැගිලි කඩාවැටීම් සහ ගම්මානවලට හානි සිදුවීම් පිළිබඳව, භූ කම්පනයේ කේන්ද්‍රය අවට ප්‍රදේශවල නගරාධිපතිවරුන් වෙත වාර්තා වී ඇත. ", "URL": "https://www.bbc.com//sinhala/world-37787411", "Category": null, "Parent URL": null}