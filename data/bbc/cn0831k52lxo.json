{"Source": "bbc", "Timestamp": "30 ඔක්තෝබර් 2023", "Headline": "ගාසාහි එක්සත් ජාතීන්ගේ ආධාර ගබඩාවට කඩාවැදීම: 'අපි හාමත්වෙලා'", "News Content": "ගාසා වෙත ඊශ්‍රායල අවහිර කිරීම් සහ ගුවන් ප්‍රහාර අඛණ්ඩව සිදුවෙමින් පවතින අතරේ, සෙනසුරාදා (ඔක්. 28) දහස් ගණනක් පලස්තීනුවන් එහි එක්සත් ජාතීන්ගේ ආධාර මධ්‍යස්ථානයකට කඩා වැදුණි. නීතිය හා සාමය බිඳ වැටෙමින් පවතිනබවට අනතුරු අඟවන එක්සත් ජාතීන්ගේ සංවිධානය, මානුෂීය සටන් විරාමයක් ඉල්ලා සිටියි. ඔක්‌තෝබර් හත්වැනිදා ඊශ්‍රායලයට හමාස්‌ ප්‍රහාරය එල්ල කළ දා සිට, ගාසා තීරයට ලැබෙන බොහොමයක් ආධාර සීමාකර ඇති අතර, එහි අවසර ලබා දී තිබෙන්නේ සුළු ආධාර ප්‍රමාණයකට පමණි. ", "URL": "https://www.bbc.com//sinhala/articles/cn0831k52lxo", "Category": null, "Parent URL": null}