{"Source": "bbc", "Timestamp": "25 දෙසැම්බර් 2013", "Headline": "'ප්‍රේමය සහ වෛරය අතරින් තෝරාගන්න' ", "News Content": "වතිකානුවේ ශාන්ත පීතර බැසිලිකාවට රැස්වූ දහස් සංඛ්‍යාත වන්දනා කරුවන් අමතා උන්වහන්සේ කියා සිටියේ අඳුර සහ ආලෝකය අතරින් ද ප්‍රේමය සහ වෛරය අතරින් ද තෝරා ගැනීමේ වරම සෑම කිතු බැතිමතකු ම සතු බවයි. බැසිලිකාවෙන් බැහැරට උන්වහන්සේ වැඩියේ මල් කළඹ රැගත් දරුවන් දස දෙනකු පෙරටු කොට ගෙන. ඒ ඉතාලි, පිලිපීන, ලෙබනන, කොන්ගෝ සහ පාප් වහන්සේ උපන් ආජන්ටිනාවෙන් ළමුන් දෙදෙනා බැගින්. යේසුස් වහන්සේගේ උත්පත්ති ස්ථානය සේ ගැනෙන බෙත්ලෙහෙමේ දෙව් මැදුරටත් මහත් පිරිසක් රැස්ව සිටි අතර වාර්තාකරුවන් පවසන්නේ ඒ වසර ගණනාවකින් නගරයට එක් වූ විශාලතම ජනකාය බවයි. ", "URL": "https://www.bbc.com//sinhala/world/2013/12/131225_pope", "Category": null, "Parent URL": null}