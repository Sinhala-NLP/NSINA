{"Source": "bbc", "Timestamp": "23 මැයි 2014", "Headline": "තායි හිටපු අගමැතිනියට හමුදාවෙන් කැඳවීමක්", "News Content": "තායිලන්ත හමුදාව රටේ පාලනය සියතට ගෙන දිනකට පසුවයි හිටපු අගමැතිනිය කැඳවා ඇත්තේ. අනතුරුව ඇය හමුදාවට අයත් වෙනත් ස්ථානයකට ගොස් ඇති අතර හිටපු අගමැතිනිය හමුදා රැඳවුම් භාරයට ගෙන තිබේද යන්න තවමත් පැහැදිලි නැත. මේ අතර තුර තවත් දේශපාලනඥයන් සියයකට අධික පිරිසක් හමුදා බලධාරීන් වෙත කැඳවා තිබේ. ක්‍රියාධරයන් සහ දේශපාලනඥයන් එකසිය පනහකට අධික පිරිසකට රටින් පිටවීම තහනම් කර ඇත. රටේ පාලනය හමුදාව අතට පත් කර ගත් හමුදා නායකයා තායිලන්තයේ නව අගමැතිවරයා ලෙස වගකීම් භාරගෙන තිබේ. ", "URL": "https://www.bbc.com//sinhala/world/2014/05/140523_thailand_coup", "Category": null, "Parent URL": null}