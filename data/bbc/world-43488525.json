{"Source": "bbc", "Timestamp": "22 මාර්තු 2018", "Headline": "'ඒක් දෝ තීන්':ජැක්ලින් ෆර්නැන්ඩස් රැඟුමෙන් ඉන්දියාව කැළඹෙයි!", "News Content": "එම  ගීතය ඇසුරෙන් කළ නව නිෂ්පාදනයේ අදාළ නර්තනය ඉදිරිපත් කරන්නේ  ශ්‍රී ලාංකීය සම්භවයක් සහිත බොලිවුඩ් නිළි ජැක්ලින් ෆර්නෑන්ඩස්ය.   එහෙත් 'ඒක් දෝ තීන් (Ek Do Teen)' ගීතයේ  නව වීඩියෝව බොහෝ දෙනකුගේ  දෝෂ දර්ශනයට ලක්වෙමින් පවතී. මධුරි ඩික්සිත්ගේ අපූරු නර්තනයකින් හැඩ වූ 'ඒක් දෝ තීන්' ගීතය ප්‍රථමයෙන් එළිදැක්වූයේ 1988 වර්ෂයේදීය. එකළ එය ඉතා ජනප්‍රිය වූ අතර මධුරි ඩික්සිත් ජනප්‍රියත්වයේ හිණිපෙත්තට නැංවීමට ඇයගේ රංගනය හේතු විය.  ගීතයේ නව නිෂ්පාදනය මාර්තු 19 වෙනිදා යූ ටියුබ් හරහා ප්‍රචාරය වුණි. නමුත් මුල් ගීතය සහ නර්තනයට කැමැති රසිකයන් මෙම නව නිෂ්පාදනයට බොහෝ චෝදනා එල්ල කර ඇත.  නව නිර්මාණයට අකමැත්ත පළ කිරීමට #ekdoteen නමින් 'හැෂ්ටැගයක්' ට්විටර් මාධ්‍ය ජාලය තුළ නිර්මාණය වී ඇත.  මුල් ගීතයේ දැකිය හැකි \"විශේෂත්වය\" වෙනුවට නව වීඩියෝව තුළින් කාන්තාව 'භාණ්ඩයක්' බවට පත් කර ඇති බවට සමහර පුද්ගලයන් මත පළ කර තිබුණි.  ඒක් දෝ තීන් යන හින්දි වචනවල තේරුම \"එක, දෙක, තුන\" වන අතර, මෙම ගීතයේ සඳහන් වන්නේ කාන්තාවක් ඇයගේ ආදරවන්තයා එන තුරු තත්පර ගනිමින් සිටින ආකාරයයි.   මෙම ගීතය, එහි රිද්මය සහ නර්තනය ඉන්දියාවේ පමණක් නොවෙයි දකුණු ආසියානු කලාපය තුළ මහත් ජනප්‍රියත්වයට පත් විය.   නව රූප රාමු තුළින් සිය  කුඩා කාලයේ  සුන්දර මතකයන් විකෘති කෙරෙන  බව බොහෝ දෙනාගේ මතය වී ඇත.  ගීත රූප රාමු දෙකෙහි ඉදිරිපත් කෙරෙන  නර්තන, අතිශයින්  ජනප්‍රිය බොලිවුඩ් තරුවක් වන මධුරි ඩික්සිත් සහ නවක නිළියක වන ජැක්ලින් ෆර්නෑන්ඩස් අතර තරඟයක් ලෙස සමහරු අර්ථ දක්වා ඇත.  1988 එම  ගීතය ඇතුළත්ව තිබූ චිත්‍රපටයෙහි අධ්‍යක්ෂකවරයා ද නව රූප රාමු පිළිබද තම නොසතුට පළ කර ඇති අතර, එයට එරෙහිව \"ක්‍රියාත්මක\" වන බවත් ඔහු  දන්වා ඇත.     මේ තොරතුරුද කියවන්න: සන්ජේ දත්; සල්ලි මල්ලක් ප්‍රතික්ෂේප කරයි  පද්මාවතී එපා ; සිනමා විරෝධියෝ කල්කටා වනසති  සාරිය  අඳින්න බැරිකම ලජ්ජාවක්ද? දෙවියන්  දිව්‍යාංගනාවන් කළුද? සුදුද? හොලිවුඩ් තරු සහ අප්‍රකට නිවුන්නු ", "URL": "https://www.bbc.com//sinhala/world-43488525", "Category": null, "Parent URL": null}