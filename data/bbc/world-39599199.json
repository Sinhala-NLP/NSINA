{"Source": "bbc", "Timestamp": "14 අප්‍රේල් 2017", "Headline": "ඇමරිකානු අධිබල බෝම්බයෙන් IS සටන්කරුවන් 36ක් මරුට", "News Content": "ඇෆ්ඝනිස්තාන් ජනාධිපතිවරයාගේ ප්‍රකාශකයෙකු වන ෂා හුසේන් මුර්ටාසාවී බීබීසීයට පවසන්නේ සන්නද්ධ කණ්ඩායමේ අණදෙන්නා ලෙස කටයුතු කළ සේදික් යාර් මියගියවුන් අතර සිටින බවය. ඉස්ලාමීය රාජ්‍ය සංවිධානය  විසින් භාවිතා කරන ලද මීටර් තුන්සීයක දිගින් යුතු භූගත උමං ජාලය බෝම්බ ප්‍රහාරයෙන් විනාශ වූ බවද ඔහු ප්‍රකාශ කළේය. වඩාත් අධිබලයකින් යුතු න්‍යෂ්ඨික නොවන බෝම්බයක් ඇමරිකාව විසින් භාවිතා කරනු ලැබූ පළමු අවස්ථාව මෙයයි. සාමාන්‍ය වැසියන් අනතුරට පත්වූ බවට වාර්තාවී නැති බව ඇෆ්ගනිස්තාන බලධාරීහු සනාථ කළහ.   ", "URL": "https://www.bbc.com//sinhala/world-39599199", "Category": null, "Parent URL": null}