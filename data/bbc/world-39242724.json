{"Source": "bbc", "Timestamp": "11 මාර්තු 2017", "Headline": "උත්තර් ප්‍රදේශ් බලය අගමැති මෝඩිට", "News Content": "උත්තරකාන්ද් ප්‍රාන්තයේ මැතිවරණ ප්‍රතිඵල අනුවත් භාරතීය ජනතා පක්ෂය ඉදිරියෙන් සිටියි.  මෙම ප්‍රාන්ත මැතිවරණ අගමැති නරේන්ද්‍ර මෝඩිගේ ජනප්‍රියත්වය උරගා බැලෙන ජනමත විචාරණයක් හැටියට සැලකෙයි. ඉහළ වටිනාකමක් සහිත මුදල් නෝට්ටු අවලංගු කිරීමට අගමැතිවරයා පසුගිය නොවෙම්බර් මාසයේ ගත්  තීරණයෙන්  අනතුරුව එළඹෙන මෙම ප්‍රාන්ත මැතිවරණය ඔහුට විශාල අභියෝගයක් ලස සැලකුණි.  උත්තර් ප්‍රදේශ්  මැතිවරණ ජයග්‍රහණය තහවුරුවීම තුළින්,පාර්ලිමේන්තුවේ ඉහළ මන්ත්‍රී මණ්ඩලය තුළ  අගමැතිවරයා සතු බලය තවත් ශක්තිමත් වනු ඇත. එසේම, මෙම ජයග්‍රහණය 2019 වසරේ පැවැත්වීමට නියමිත මීළඟ මහමැතිවරණයේදීත්,  භාරතීය ජනතා පක්ෂයේ  ජයග්‍රහණයට ශක්තියක් සපයනු ඇතැයි මාධ්‍ය වාර්තාවන්හි  දැක්වේ.  ", "URL": "https://www.bbc.com//sinhala/world-39242724", "Category": null, "Parent URL": null}