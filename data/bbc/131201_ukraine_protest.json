{"Source": "bbc", "Timestamp": "1 දෙසැම්බර් 2013", "Headline": "යුක්රේනයේ කියෙෆ් අගනුවර දිගටම විරෝධතා", "News Content": "'කියෙෆ් අපේ' යනුවෙන් හඬ නගමින්, ගොඩනගිල්ලේ වීදුරු කඩා එහි ඇතුළු වූ උද්ඝෝෂකයෝ, එහි ජනේලයක යුක්රේන ජාතික කොඩිය එස වූහ.  පොලිස් නිලධාරීන් දුසිම් ගණනක් ගොඩනැගිල්ල පිටුපස රැස් වී සිටින බව පවසන එහි සිටින බීබීසී වාර්තාකරුවෙක්, ප්‍රදේශයෙන් දුම් ගඳක් මතු වන බවද ප්‍රකාශ කරයි.  උද්ඝෝෂකයන් සමඟ සිටි විපක්ෂයේ පීතෘ භූමිය පක්ෂයේ නායක අර්සේනි යත්සේනුක්, සිය සටනට සහාය දෙන මෙන් ලෝක ප්‍රජාවගෙන් ඉල්ලා සිටියේය.  \"මම මේ ආණ්ඩුවයි, ජනාධිපතියි හොඳින්ම දන්නවා. බලයේ රැඳිල ඉන්න ඔවුන් පුළුවන් හැම දෙයක්ම කරාවි. කැරලි මර්ධක පොලිසියයි, හමුදාවයි යොදා ගෙන ඔවුන් ඒක කරන බව දැනටම පෙන්නල දීල තියෙනව,\" යනුවෙන්ද ඔහු කියා සිටියේය.  ", "URL": "https://www.bbc.com//sinhala/world/2013/12/131201_ukraine_protest", "Category": null, "Parent URL": null}