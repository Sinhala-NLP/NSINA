{"Source": "bbc", "Timestamp": "29 සැප්තැම්බර් 2015", "Headline": "පෝල් වෝකර්ගේ දියණිය පෝශේ සමාගමට එරෙහිව 'නඩු මඟට'  ", "News Content": "වෝකර් ගමන් ගත් පෝශේ රථය කණුවක ගැටීමෙන් අනතුරුව ගිනි ගත්තේ දෙදහස් දහතුන වසරේදීයි. අනතුර සිදු වන අවස්ථාවේ රථය පැද වූයේ ඔහුගේ මිතුරෙක්. පෝශේ මෝටර් රථ සමාගම, මගීන් සඳහා වන ආරක්ෂක පිළිවෙත් නිසි ලෙස අනුගමනය කොට නැති බවට පෝල් වෝකර්ගේ දියණිය, මෙඩෝව් චෝදනා කරන බව ඇමරිකානු මාධ්‍ය වාර්තා කරයි. සිව් මසක් පැවති විමර්ශනවලින් අනතුරුව පොලිසිය කියා සිටියේ අනතුර වන මොහොත වන විට මෝටර් රථය පැයට කිලෝමීටර 151 වේගයෙන් ගමන් කොට ඇති බවයි. රියදුරු පාලනයෙන් මිඳුණු මෝටර් රථය ඊට බෙහෙවින් අඩු වේගයකින් ගමන් කොට ඇති බවට මොහොතේදී පෝල් වෝකර්ගේ දියණියගේ නීතිවේදීහු තර්ක කරති. පෝශේ මෝටර් රථ සමාගම මේ සම්බන්ධයෙන් මේ දක්වා ප්‍රතිචාර දක්වා නොමැත. ", "URL": "https://www.bbc.com//sinhala/world/2015/09/150929_smbp_paul_walkwe_porsche", "Category": null, "Parent URL": null}