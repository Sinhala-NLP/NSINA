{"Source": "bbc", "Timestamp": "13 ජූලි 2022", "Headline": "නවතම තත්ත්වය:අගමැති කාර්යාලය අරගලකරුවන් අතට,ජාතික රූපවාහිනීයේ සිදුවුයේ කුමක්ද?", "News Content": "මේවන විට අග්‍රාමාත්‍ය රනිල් වික්‍රමසිංහට ධුරයෙන් ඉවත්වන ලෙස බලකරමින් කොළඹ මල්පාරේ විරෝධතාවයේ නිරත පිරිස් අග්‍රාමාත්‍ය කාර්යාල පරිශ්‍රයට ඇතුලු වී තිබේ. අග්‍රාමාත්‍ය කාර්යාල පරිශ්‍රයට ඇතුළු වූ  පිරිස මේ වන එය තම බාරයට ගෙන ඇත. පරිශ්‍රයේ ගේට්ටුවෙන් පිටත සන්නද්ධ භටයින් සමග පැය ගණනක් ගැටීමෙන් පසු බොහෝදෙනෙක් ජයග්‍රහණයේ ප්‍රීතියෙන් ඔල්වරසන් දෙමින් කාර්යයාලයේ බැල්කනිවලට නැගී සිටිති. මෙයට  පෙර කොළඹ මල් පාරේ පිහිටි අගමැති කාර්යාලය, බත්තරමුල්ල පාර්ලිමේන්තු පාරේ පිහිටි කතානායකවරයාගේ නිළ නිවස, ශ්‍රී ලංකා රුපවාහිනි සංස්ථාව ඉදිරිපිට විරෝධතාවයන් පැවැත්වෙන අතර මේ වන විට පොලිසිය කිහිප විටක් කඳුළු ගෑස් හා අධිපීඩක ජල ප්‍රහාර එල්ල කළේය.  අරගලකරුවන් විශාල පිරිසක් ජාතික රූපවාහිනිය ඉදිරිපිට රැස්ව සිටින අතරතුර ජාතික රූපවාහිනිය විසින් ජාතික ගීය විකාශය කිරීමෙන් අනතුරුව සිය විකාශන කටයුතු අත්හිටුවීමට පියවර ගත්තේය.  මෙය අරගලකරුවන් රුපවාහිනී සංස්ථා පරිශ්‍රයට ඇතුළුවීම හේතුවෙන් එම ආයතනයේ ඉංජිනේරුවන් විසින් සිදුකෙරුණක්බව ප්‍රකාශ වේ. මේ අතර ස්වාධින රූපවාහිනී සේවයද මේ මොහොතේ  තම විකාශන කටයුතු අත්හිටුවා ඇත. මෙසේ ජාතික රූපවාහිනී පරිශ්‍රයට ඇතුළු වූ විරෝධතාකරුවන්  පිරිසක්  ජාතික රූපවාහිනියේ ආලින්දයේදී රූපවාහිනි නියෝජිතයන් හමුවන අවස්ථාවේ වීඩියෝ පටයක්  සමාජ මාධ්‍යය වෙත නිකුත් විය. කෙසේ වෙතත් ජාතික රූපවහිනිය එසේ පැමිණි නියෝජිතයින් සමඟ සජීව සාකච්ඡාවක් පසුව විකාශය කළේය. මේ වන විට තත්ත්වය සැකෙවින්:  ", "URL": "https://www.bbc.com//sinhala/sri-lanka-62148670", "Category": null, "Parent URL": null}