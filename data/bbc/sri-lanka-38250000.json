{"Source": "bbc", "Timestamp": "8 දෙසැම්බර් 2016", "Headline": "තලාක් දික්කසාද සම්ප්‍රදායට එරෙහි අධිකරණ තීන්දුවක්", "News Content": "එම මුස්ලිම් දික්කසාද සම්ප්‍රදාය අනුව සිය බිරිඳ ඉදිරිපිට තුන්වතාවක් 'තලාක්' යන වචනය හඬ නැගීම මගින්(triple talaq) පුරුෂයකුට සිය දික්කසාදය ප්‍රකාශයට පත්කළ හැකිවෙයි.  'තලාක්' සම්ප්‍රදාය මගින් මුස්ලිම් කාන්තාවන්ගේ මානව හිමිකම් උල්ලංඝනය කෙරෙන බව 'අලහබාද්' මහාධිකරණයේ තීන්දුව මගින් පැවසෙයි. 'තලාක්' දික්කසාද සම්ප්‍රදායට එරෙහිව පවරන ලද තවත් නඩුවක් ඉන්දීය ශ්‍රේෂ්ඨාධිකරණය ඉදිරිපිට මේදිනවල විභාගයට ගැනෙමින් පවතී. එම මුස්ලිම් දික්කසාද සම්ප්‍රදාය අභියෝගයට ලක්කරන කණ්ඩායම් එමගින් කාන්තාවන් අසරණ කෙරෙනබව පෙන්වා දෙති. ඉන්දියාවේ මුස්ලිම් විවාහ පාලනය කෙරෙන්නේ ඉස්ලාමීය පෞද්ගලික නීතිය යටතේයි. 'තලාක්' සම්ප්‍රදාය (triple talaq) විවාදයට ගැනීම මගින් මුස්ලිම්වරුන්ට  අසාධාරණයක් කෙරෙන බව එම දික්කසාද සම්ප්‍රදාය  අනුමත කරන්නෝ කියා සිටිති.   ", "URL": "https://www.bbc.com//sinhala/sri-lanka-38250000", "Category": null, "Parent URL": null}