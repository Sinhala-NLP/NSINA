{"Source": "bbc", "Timestamp": "19 ජූලි 2014", "Headline": "මෝසුල් කිතුනුවෝ පලවා හැරෙති", "News Content": "සෙනසුරාදා වනවිට ඉස්ලාම් භක්තිය වැළඳගැනීමට, විශේෂ බද්දක් ගෙවීමට, හෝ නගරය හැර යන ලෙසට මොසුල් නගරයේ වෙසෙන ක්‍රිස්තු භක්තිකයන් වෙත නිකුත්කෙරුණු අවසන් නිවේදනයෙන් පසුවයි ඔවුන් මෙසේ පලා යමින් සිටින්නේ. සිකුරාදා දවස පුරා මුස්ලිම් පල්ලි වල ශබ්ද විකාශන යන්ත්‍ර මගින් නිවේදනය කරමින් ක්‍රිස්තියානි භක්තිකයන්හට බලකොට ඇත්තේ සෙනසුරාදා දහවල් 12.00 වනවිට මොසුල් නගරය හැර යන ලෙසටයි. ISIS සන්නද්ධ කරුවන් විසින් උතුරු ඉරාකයේ විශාල ප්‍රදේශයක් ඇතුළත් කොට මුස්ලිම් රාජ්‍යයක් ප්‍රකාශයට පත්කළේ පසුගිය ජුනි මාසයේදී එම ප්‍රදේශවල බලය අල්ලා ගැනීමෙන් පසුවයි. ", "URL": "https://www.bbc.com//sinhala/world/2014/07/140719_northern_iraq", "Category": null, "Parent URL": null}