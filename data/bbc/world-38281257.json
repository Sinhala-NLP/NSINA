{"Source": "bbc", "Timestamp": "11 දෙසැම්බර් 2016", "Headline": "බැසිල් රාජපක්ෂ ඇමෙරිකාවේ", "News Content": "\"බැසිල් රාජපක්ෂ,2016.12.10 වැනි දින ඇමරිකාව බලා පිටත්ව යන ලදුව මේ වන විට එහි සුරක්ෂිතව ළඟා වී ඇත,\" ශ්‍රී ලංකා පොදුජන පෙරමුණ විසින් නිකුත් කරන ලද මාධ්‍ය නිවේදනයක දැක්වේ. \"වෛද්‍ය ප්‍රතිකාර අවසන් වූ සැණින් නැවත ලංකාවට පැමිණ පක්ෂය හා ආදරණීය ජනතාව සමග පෙරටත් වඩා වැඩි උද්යෝගයකින් හා උනන්දුවකින් වැඩකටයුතු කිරීමට රාජපක්ෂ මහතා අපේක්ෂා කරයි,\" එම නිවේදනයේ වැඩිදුරටත් සඳහන් වේ. වෛද්‍ය ප්‍රතිකාර ලබාගැනීම සඳහා මාස තුනක කාලයක් රටින් පිටව සිටීමට හිටපු ඇමති බැසිල් රාජපක්ෂට කොළඹ මහාධිකරණය දෙසැම්බර් 07 වන දින අවසර ලබා දුන්නේය. ", "URL": "https://www.bbc.com//sinhala/world-38281257", "Category": null, "Parent URL": null}