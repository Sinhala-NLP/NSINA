{"Source": "bbc", "Timestamp": "7 ජූලි 2016", "Headline": "තාජුදීන්: පොලිස් හිටපු අධ්‍යක්‍ෂවරයෙක් ගැන පරීක්‍ෂණ", "News Content": "නීතිපතිවරයා වෙනුවෙන් රජයේ නීතිවේදියා මේ බව කොළඹ මහේස්ත්‍රාත් අධිකරණයට දන්වා සිටියත් 'හිටපු අධ්‍යක්‍ෂවරයා' ගේ නමක් හෙළිදරව් කළේ නැත. තාජුදින් මරණයට පත් වූ දින රාත්‍රියේ ඔහුගේ මිතුරන් දෙදෙනෙකුගේ ජංගම දුරකථන වලට ලැබුණු ඇමතුම් ගැන පරීක්ෂණ පවත්වන බවද රජයේ නීතිවේදියා අධිකරණයට දන්වා සිටියේය. සැක පිට රිමාන්ඩ් භාරයේ පසු වන හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක සහ පොලිස් පරීක්ෂක සුමිත් පෙරේරා ඇප පිට නිදහස් කරන ලෙස ඔවුන්ගේ නීතිවේදීන් ඉල්ලා සිටි නමුත් අධිකරණය එම ඉල්ලීම ප්‍රතික්ෂේප කළේය. අනතුරුව සැකකරුවන් ලබන 20 වනදා තෙක් රිමාන්ඩ් භාරයේ තැබීමට නියෝග කෙරුණි. ", "URL": "https://www.bbc.com//sinhala/sri-lanka-36735830", "Category": null, "Parent URL": null}