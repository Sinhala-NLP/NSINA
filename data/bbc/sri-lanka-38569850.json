{"Source": "bbc", "Timestamp": "10 ජනවාරි 2017", "Headline": "වීරවංශ රිමාන්ඩ්", "News Content": "ශ්‍රී ලංකා ඉංජිනේරු සංස්ථාවේ වියදමින් මෝටර් රථ කුලියට ගෙන ඉන්ධන සහ රියදුරන් යොදවා බාහිර කාර්යයන්වල යෙදවීමෙන් රජයට රුපියල් මිලියන හතළිස් එකකට ආසන්න මුදලක පාඩුවක් සිදු කළ බවට එල්ලවන චෝදනාවක් සම්බන්ධයෙන් ප්‍රකාශයක් සටහන් කර ගැනීම සඳහා වීරවංශ මන්ත්‍රීවරයා පොලිස් මූල්‍ය අපරාධ විමර්ශන කොට්ඨාසය වෙත අද (ජන.10) කැඳවා තිබිණි. අදාළ ප්‍රකාශය සටහන් කරගැනීමෙන් අනතුරුව අත්අඩංගුවට ගනු ලැබූ පාර්ලිමේන්තු මන්ත්‍රී විමල් වීරවංශ කොළඹ කොටුව මහේස්ත්‍රාත් අධිකරණය වෙත ඉදිරිපත් කෙරිණි. ", "URL": "https://www.bbc.com//sinhala/sri-lanka-38569850", "Category": null, "Parent URL": null}