{"Source": "bbc", "Timestamp": "5 මාර්තු 2019", "Headline": "අයවැය 2019: ශ්‍රී ලංකාවේ කාන්තාවන්ට නිවසේ සිට රාජකාරී කිරීමට අවස්ථාවක්", "News Content": "එහෙත්, ඔක්තෝබර් 26 වන දා ඇරඹුණු දේශපාලන අර්බුදය හේතුවෙන් එය ඉදිරිපත් කිරීම ප්‍රමාද කෙරුණු අතර, පසුගිය ජනවාරි මාසයේ ඉදිරිපත් කෙරුණු අතුරු සම්මත ගිණුමක් මගින් රජයේ වියදම් සම්මත කරගනු ලැබිණ.  මුදල් අමාත්‍ය මංගල සමරවීර විසින් අඟහරුවාදා (මාර්තු 05) පාර්ලිමේන්තුවට ඉදිරිපත් කරන ලද අයවැය යෝජනාවලියේ තේමාව වී ඇත්තේ, 'ජනතාවට සවිය - දුප්පතුන්ට රැකවරණය' යන්නය. මෙම අයවැය යෝජනාවලියේ විශේෂත්වයක් වූයේ, ශ්‍රී ලංකාවේ ශ්‍රම බලකායට කාන්තා දායකත්වය වැඩි කිරීම සඳහා වන විශේෂ යෝජනා කිහිපයක් ඉදිරිපත් කිරීමය. මුදල් අමාත්‍ය මංගල සමරවීර අයවැය යෝජනා ඉදිරිපත් කරමින් පැවසුවේ, ශ්‍රී ලංකාවේ විශ්වවිද්‍යාල ප්‍රජාව තුළ 50%ත් 60%ත් අතර ඉහළ ප්‍රතිශතයක් කාන්තාවන්ට වෙන් වී තිබුණ ද, ශ්‍රම බලකායේ කාන්තා නියෝජනය 30%ක් පමණක් බවය. ඊට ප්‍රායෝගික ගැටලු රැසක් බලපා ඇතැයි අමාත්‍යවරයා සඳහන් කළේය. ඒ අනුව, ශ්‍රම බලකායට කාන්තා දායකත්වය ඉහළ දැමීම සඳහා විශේෂ යෝජනා කිහිපයක් ඉදිරිපත් විය. දරුවන්ගේ රැකවරණය ඇතුළු විවිධ කරුණු නිසා කාන්තාවන් ශ්‍රම බලකායෙන් ඉවත්ව යාම අවම කිරීම සඳහා මෙම පියවර ගන්නා බව අමාත්‍ය මංගල සමරවීර පෙන්වා දුන්නේය.  අයවැය යෝජනා ගැන තවත් විස්තර බලාපොරොත්තු වන්න. කියවන්න: ", "URL": "https://www.bbc.com//sinhala/sri-lanka-47452637", "Category": null, "Parent URL": null}