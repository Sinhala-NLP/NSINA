{"Source": "bbc", "Timestamp": "23 අප්‍රේල් 2014", "Headline": "ඔබාමා ජපානයේ පැත්ත ගනියි", "News Content": "ආසියානු සංචාරය ඇරඹීමට පෙර ජපන් පුවත්පතක් සමග කළ සාකච්චාවක දී අදහස් දැක්වූ ජනාධිපති ඔබාමා කියා සිටියේ නැගෙනහිර චීන මුහුදේ ඇති ජනශුන්‍ය දුපත් වල අයිතිය පිලිබඳ ජපානයට ඇති අයිතිය සුළු කොට තැකීමේ ඕනෑම උත්සාහයකට ඇමරිකාව විරුද්ධ වන බවයි. ටෝකියෝව හා බෙයිජිං අතර අමනාපකම් වැඩි දියුණු වූ අවස්ථාවල ඇමරිකාව සහය පළ කළ අවස්ථා තිබුණ ද ඇමරිකානු ජනාධිපතිවරයා විසින් මෙසේ විශේෂ සහයෝගය පළ කිරීමක් සිදු වූ ප්‍රථම අවස්ථාව මෙයයි. ජනාධිපතිවරයා මෙම සංචාරයේ දී දකුණු කොරියාවේ, පිලිපීනයේ හා මැලේසියාවේ ද සංචාරය කිරීමට නියමිතය. ", "URL": "https://www.bbc.com//sinhala/world/2014/04/140423_obama_japan", "Category": null, "Parent URL": null}