{"Source": "bbc", "Timestamp": "18 සැප්තැම්බර් 2016", "Headline": "ඉන්දීය කාශ්මීරයේ හමුදා කඳවුරකට ප්‍රහාරයක්", "News Content": "පාකිස්තාන පාලනයේ පවතින කාශ්මීර කලාපයේ දේශ සීමාව ආසන්නයේ පිහිටි හමුදා කඳවුරට කඩා වැදුණු ප්‍රහාරකයන් සිව් දෙනකු මරා දැමුණු බවයි ඉන්දීය හමුදා නිලධාරියකු බීබීසීයට කියා සිටියේ. මෑත වසර කීපය තුළ ඉන්දීය කාශ්මීරයේ ආරක්ෂක අංශ ඉලක්ක කොට එල්ල වූ දරුණුතම ප්‍රහාරය මෙයයි. ඉන්දීය අග්‍රාමාත්‍ය නරේන්ද්‍ර මෝදි විසින් ප්‍රහාරය හෙලා දකිනු ලැබ තිබේ. ඉන්දීය කාශ්මීරයේ පවතින වත්මන් ආරක්ෂක තත්වය සම්බන්ධයෙන් දිල්ලි අගනුවර ඉහළ මට්ටමේ සාකච්ඡා පැවැත්වෙමින් තිබේ. පසුගිය සති දහය ඇතුළත ඉන්දීය කාශ්මීරයේ ඇති වූ බෙදුම්වාදී උද්ඝෝෂණ හේතුවෙන් මරුමුවට පත් පුද්ගලයන් සංඛ්‍යාව අසූවකට අධිකයි. ", "URL": "https://www.bbc.com//sinhala/sri-lanka-37400679", "Category": null, "Parent URL": null}