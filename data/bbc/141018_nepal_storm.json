{"Source": "bbc", "Timestamp": "18 ඔක්තෝබර් 2014", "Headline": "හිමාල කන්දෙන් තවත් මළ සිරුරු", "News Content": "ගුවන් හමුදා සහ හිමකඳු අතර මෙහෙයුමේ යෙදී සිටින නේපාල යුද හමුදා කණ්ඩායම් විසින් සිය ගණනක පිරිසක් බේරා ගනු ලැබූ බවයි පැවසෙන්නේ. අනතුරට පත්වූ පිරිස් අතර වැඩි දෙනෙක් විදේශයන් කරා පැමිණි කඳු නගින්නන් සහ ස්වදේශික මග පෙන්වන්නන් වන අතර ඇතැම් අය හිම තට්ටු අතර වැළලී ගොස් තිබේ. තවමත් මළ සිරුරු හමුවෙමින් පවතින අතර ජපන් ජාතික කඳු නගින්නන් දෙදෙනෙකුගේ සිරුරු ද ඒ අතර ඇති ඇති බවයි වාර්තා වන්නේ. මෙසේ මෙහෙයුම් කටයුතු සිදු කෙරෙන ප්‍රදේශය ඉතා විශාල වන හෙයින් තවමත් ගණනය ට හසු නොවූ පුද්ගලයන් කොපමණ සංඛ්‍යාවක් සිටීද යන්න අපැහැදිලි බවයි බී බී සී වාර්තාකරු පවසන්නේ. ", "URL": "https://www.bbc.com//sinhala/world/2014/10/141018_nepal_storm", "Category": null, "Parent URL": null}