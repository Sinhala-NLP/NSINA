{"Source": "bbc", "Timestamp": "7 මාර්තු 2017", "Headline": "වාස් පවුලට එරෙහි චෝදනා කියැවෙයි", "News Content": "එම චෝදනාවලට තමන් නිවැරදිකරුවන් බව විත්තිකරුවෝ කියා සිටියහ. පැහැරගැනීමට ලක්වූ නිපුන රාමනායක අධිකරණය හමුවේ කියා සිටියේ හිටපු නියෝජ්‍ය පොලිස්පති වාස් ගුණවර්ධනගේ පුත් රවිඳු ගුණවර්ධන සහ පොලිස් නිලධාරීන් කණ්ඩායමක් තමන්ව බලහත්කාරයෙන් පැහැරගෙන නිවසකට රැගෙන ගිය බවය.  එහිදී වාස් ගුණවර්ධනගේ බිරිඳ ශ්‍යාමලී පෙරේරා තමන්ට අසභ්‍ය වචනවලින් බැනවැදී අමානුෂික ලෙස පහරදුන්  බවද සාක්ෂිකරු කියා සිටියේය. වැඩිදුර විභාගය හෙට දිනට කල් තැබුණි. 2009 වසරේදී මාලඹේ තොරතුරු තාක්ෂණ විද්‍යාලයේ ඉගෙනුම ලබමින් සිටියදී නිපුන රාමනායක සිසුවා පැහැරගෙන ගොස් වධ හිංසාවලට ලක්කළ බවට චෝදනා කරමින් නීතිපතිවරයා මෙම නඩුව පවරා තිබේ.   ", "URL": "https://www.bbc.com//sinhala/sri-lanka-39193885", "Category": null, "Parent URL": null}