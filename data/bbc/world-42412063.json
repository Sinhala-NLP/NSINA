{"Source": "bbc", "Timestamp": "19 දෙසැම්බර් 2017", "Headline": "ඇමරිකාවේ \"සීතල යුද මානසිකත්වය\" චීනය හෙළා දකියි", "News Content": "අදාළ සැලැස්ම මගින් රුසියාව සහ චීනය ඇමරිකාවේ එදිරිවාදීන් ලෙස  නිරූපනය කර ඇති බව එම රටවල් පවසති.  ක්‍රෙම්ලිනයේ ප්‍රකාශක දිමිත්‍රි පෙස්කොෆ් කියා සිටියේ ඇමරිකාවේ ජාතික ආරක්ෂාව සම්බන්ධයෙන් වන නව මුලෝපායික සැලසුම අධිරාජ්‍යවාදී බව බලු බැල්මට පෙනෙන බවය. එමෙන්ම ලෝකයේ එකම සුපිරි බලවතා යන දැක්මට ගැලී එය නිර්මාණය වී ඇති බවත් ඔහු කියා සිටියේය.  චීනය සඳහන් කළේ වොෂිංටන් පාලනය තවමත් සීතල යුද මානසිකත්වයේ පසුවන බවය. එම තත්ත්වය ඇමරිකාවටත් සෙසු රටවලටත් අහිතකර බලපෑම් ඇති කරනු ඇතැයි චීනය වැඩිදුරටත් පැවසීය. ඇමරිකා එක්සත් ජනපදය වෙත සිය රටවලින් තර්ජනයක් පවතින බව රුසියාව සහ චීනය යන දෙරටම ප්‍රතික්ෂේප කරති.  ඇමරිකා එක්සත් ජනපදයේ ජාතික ආරක්ෂාව සම්බන්ධයෙන් වන නව මූලෝපායික සැලසුම තුළ රුසියාව සහ චීනය සම්බන්ධයෙන් පවතින සඳහන් අතර: සමාන පුවත්: ", "URL": "https://www.bbc.com//sinhala/world-42412063", "Category": null, "Parent URL": null}