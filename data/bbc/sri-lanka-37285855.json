{"Source": "bbc", "Timestamp": "6 සැප්තැම්බර් 2016", "Headline": "ශ්‍රී ලංකාව මැලේරියාවෙන් 'නිදහස්' රටක්", "News Content": "ලෝක සෞඛ්‍යය සංවිධානයේ අධ්‍යක්ෂ ජනරාල් වෛද්‍ය මාග්‍රට් චෑන් විසින් සෞඛ්‍යය අමාත්‍ය රාජිත සේනාරත්න වෙත ඉහත කී සහතිකය පිළිගන්වනු ලැබූ බවයි සෞඛ්‍යය පෝෂණ හා දේශීය වෛද්‍ය අමාත්‍යංශය නිවේදනය කළේ. සහතිකය පිළිගන්වනු ලැබුවේ ලෝක සෞඛ්‍ය සංවිධානයේ දකුණු සහ නැගෙනහිර ආසියානු කලාපයේ 69 වන වාර්ෂික කමිටු සැසිවාරය පැවැත්වෙන කොළඹ ගාලු මුවදොර හෝටලයේදී. ශ්‍රී ලංකාව මැලේරියාව සහමුලින්ම තුරන් කිරීම ලෝක සෞඛ්‍යය සංවිධානය විසින් හඳුන්වනු ලැබුවේ මහජන සෞඛ්‍යය ක්ෂේත්‍රය තුළ ලබා ගත් විශිෂ්ට ජයග්‍රහණයක් ලෙසයි. ", "URL": "https://www.bbc.com//sinhala/sri-lanka-37285855", "Category": null, "Parent URL": null}