{"Source": "bbc", "Timestamp": "17 මාර්තු 2014", "Headline": "යානය සොයා උතුරට සහ දකුණට", "News Content": "යානයේ ගමන් මග හිතා මතාම වෙනස් කර ඇති බවත් ඉන් පසුව එය උතුරු ගමන් කලාපයට හෝ දකුණු ගමන් කලාපයට පියාසර කරන්නට ඇති බවයි මැලේසියානු බලධාරීහු පවසන්නේ. මෙම කලාප දෙක ඇතුළත කෙරෙන පරීක්ෂණ සඳහා රටවල් විසි හයක සහයෝගය ඉල්ලා තිබේ. නියමු මැදිරියෙන් අවසන් වරට පැමිණි ‘සුභ රාත්‍රියක්’ කියමින් නිම කළ පණිවිඩය, යානයේ තොරතුරු ස්වයංක්‍රීයව සන්නිවේදනය කරන පද්ධතිය අක්‍රීය කිරීමෙන් පසු සිදු කර ඇති බවයි මැලේසියාව කියා සිටියේ. මෙම පණිවුඩය කවුරුන් විසින් කරන සිදු කළේද යන්න මීට පෙර නිශ්චිත නොවූ නමුත් මැලේසියානු ගුවන් සේවය විශ්වාස කරන්නේ යානයේ සහායක නියමුවා එම පණිවිඩය දී ඇති බවයි. ", "URL": "https://www.bbc.com//sinhala/world/2014/03/140317_malaysia", "Category": null, "Parent URL": null}