{"Source": "bbc", "Timestamp": "6 සැප්තැම්බර් 2015", "Headline": "රානා ප්ලාසා චිත්‍රපටයේ තහනම ඉවතට ", "News Content": "ලෝකයේ සිදුවූ ඉතා අවාසනාවන්ත සහ දරුණු කාර්මික ව්‍යසනයක් වශයෙන් හඳුන්වනු ලබන රානා ඇඟලුම් ගොඩනැගිල්ල කඩා වැටීමෙන් එක්දහස් එකසීයකට අධික පිරිසක් මිය ගියහ. චිත්‍ර පටයේ යොදා ගෙන තිබුණු ඇතැම් නැරඹීමට අපහසු සංවේදී රූප රාමු මගින් බංග්ලාදේශ ඇඟලුම් ක්ෂේත්‍රයේ කීර්ති නාමයට හානි සිදු වන බවට එල්ලවූ චෝදනා මතයි වාරණය පනවා තිබුණේ. රානා ප්ලාසා ගොඩනැගිල්ල කඩා වැටීමෙන් දින දාහතකට පසු සිදු කෙරුණු සෙවුම් මෙහෙයුම් වලදී රේෂ්මා අක්තාර් නම් තරුණියකගේ දිවි ගලවා ගැනීමට සෙවුම් කණ්ඩායම් සමත් වුනි. රානා සමාගමේ ඇඟලුම් සේවිකාවක් වූ දහනම හැවිරිදි රේෂ්මා අක්තාර්ගේ ජීවිත කතාව වටා ගෙතුණු චිත්‍රපටයේ ගොඩනැගිල්ල කඩා වැටුණු අවස්ථාවේ රූගත කෙරුණු දර්ශන ද ඇතුළත් කර තිබේ. ", "URL": "https://www.bbc.com//sinhala/world/2015/09/150906_pp_rana_plaza_movie_ban", "Category": null, "Parent URL": null}