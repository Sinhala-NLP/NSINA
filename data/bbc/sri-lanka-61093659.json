{"Source": "bbc", "Timestamp": "15 අප්‍රේල් 2022", "Headline": "කතෝලික සභාවෙන් ආරක්ෂක ලේකම්ට ඉදිරිපත් කළ ප්‍රශ්න 20 ගැන ඔබ දන්නවාද?", "News Content": "ආරක්ෂක ලේකම් ජෙනරාල් (විශ්‍රාමික) කමල් ගුණරත්න, අප්‍රේල් 12 වැනිදා ප්‍රවෘත්ති සාකච්ඡාවක් පවත්වමින් පාස්කු ප්‍රහාරයේ විමර්ශන පිළිබඳව පැහැදිලි කළේ, සහරාන් හෂීම් පටිගත කල බව කියන වීඩියෝවක්ද ප්‍රදර්ශනය කරමින්ය. \"සමාජයේ ඇතැම් කොටස් කියාගෙන යනවා රජය බලයට පත්වුණේ පාස්කු ප්‍රහාරය විකුණගෙන කියලා. දැන් මෙතන චෝදනාව ඇති වෙන්නේ ජනාධිපතිවරයා බලයට පත් කිරීම සඳහා මෙම කුමන්ත්‍රණයක් සිදුවුණා. මේක පිටුපස්සේ විශාල කුමන්ත්‍රණයක් තියෙනවා කියලා.\"  \"මම ඉතාමත්ම වගකීමෙන් කියන්න ඕනේ. ඒවගේ ප්‍රහාරයක් ඇහුණහම මට තියෙන ප්‍රශ්නය ඒ තමයි සිංහල බෞද්ධ කෙනෙක්ව රටේ නායකයා කරන්න ලෝකයේ තියෙන ශ්‍රේෂ්ඨතම ආගමක් වන ඉස්ලාම් ධර්මය වැරදි විදිහට අර්තකථනය කරලා මොලය විකල් කරපු ඉස්ලාම් ආගම අදහන අට දෙනෙක් ජීවිත පූජා කරයිද කියලා සිංහළ බෞද්ධයකේව රටේ ජනාධිපති කරන්න.\" ආරක්ෂක ලේකම්වරයා මෙහිදී විමසා සිටියේය. ජ්‍යෙෂ්ඨ නියෝජ්‍ය පොලිස්පති, ජ්‍යෙෂ්ඨ පොලිස් මාධ්‍ය ප්‍රකාශක නීතිඥ අජිත් රෝහණ කියා සිටියේ සහරාන් හිෂීම් සහ නවුෆර් මව්ලවී ප්‍රහාරය මෙහෙය වූ ප්‍රධාන පුද්ගලයින් දෙදෙනා බවට හඳුනා ගෙන ඇති බවයි. මේ අතර, පාස්කු ඉරුදින එල්ල වූ ප්‍රහාරය සම්බන්ධයෙන් කරන පරීක්ෂණවලට අදාළව කතෝලික සභාවට මතුව ඇති ප්‍රශ්න මාලාවක් මෙසේ යොමුකළ බව කතෝලික සභාවේ මාධ්‍ය ප්‍රකාශක සිරිල් ගාමිණි ප්‍රනාන්දු පියතුමා කියා සිටියේය. එම ප්‍රශ්න 20 මෙසේය ", "URL": "https://www.bbc.com//sinhala/sri-lanka-61093659", "Category": null, "Parent URL": null}