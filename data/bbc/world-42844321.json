{"Source": "bbc", "Timestamp": "27 ජනවාරි 2018", "Headline": "කාබුල් අගනුවර: මරාගෙන මැරෙන ප්‍රහාරයක්", "News Content": "ප්‍රහාරය එල්ල කරනු ලැබ තිබෙන්නේ ඇෆ්ඝන් අභ්‍යන්තර කටයුතු භාර අමාත්‍යාංශයේ පැරණි ගොඩනැගිල්ල අසල බවත් වාර්තා වෙයි. ප්‍රහාරය එල්ල කෙරෙන අවස්ථාවේ එම කලාපය මහජනයාගෙන් පිරී තිබුණ අතර පුද්ගල හානි සිදුව ඇති බව එම වාර්තාවන්හි දැක්වෙයි. සිදු වූ හානි පිළිබඳව තවත් තොරතුරු ලැබෙමින් පවතී. මරාගෙන මැරෙන ප්‍රහාරකයා පැමිණ ඇත්තේ ගිලන් රථයකින් බවත් පැවසෙයි. මෙයින් දවස් කීපයකට පෙර  ඇෆ්ඝනිස්තාන් සන්නද්ධ ප්‍රහාරකයන් කණ්ඩායමක් 'ජලාලාබාද්' නගරයේ ළමා ශුභ සාධනය සඳහා වන 'සේව් ද චිල්ඩ්රන්' ජාත්‍යන්තර ආයතනයේ (Save the Children) කාර්යාලයට පහර දීමෙන් තිදෙනෙකු මරණයට පත් වූ අතර අඩු තරමින් තවත් දොළොස් දෙනෙකුවත් තුවාල ලද බව වාර්තා විය. ඒ සමඟ ජලාලාබාද්  නගරයේ සිය සේවය නතර කරන බව 'සේව් ද චිල්ඩ්රන්' ජාත්‍යන්තර ආයතනය (Save the Children) විසින් නිවේදනය කරනු ලැබුණි. එම ප්‍රහාරයට පෙර කාබුල්  අගනුවර 'ඉන්ටකොන්ටිනන්ටල්' හෝටලයට පහර දීමෙන්  විසි දෙනකුට අධික පිරිසක් මරා දමනු ලැබුණි. පෙර පුවත්:  ", "URL": "https://www.bbc.com//sinhala/world-42844321", "Category": null, "Parent URL": null}