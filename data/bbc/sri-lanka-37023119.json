{"Source": "bbc", "Timestamp": "9 අගෝස්තු 2016", "Headline": "මිග් යානා ගණුදෙනුව: ලිපි ලේඛන අස්ථානගතයි", "News Content": "ශ්‍රී ලංකා ගුවන් හමුදාව සඳහා මිග් යානා මිලදී ගැනීමේ දී අක්‍රමිකතා සිදුව ඇති බවට ඉදිරිපත් වී ඇති චෝදනා සම්බන්ධයෙන් සිදු කෙරෙන පරීක්ෂණයකට අදාළ පැමිණිල්ල අද කැදවූ අවස්ථාවේදී පොලිසිය කළ දැනුම් දීමකින් පසුවයි අධිකරණය මෙම නියෝගය නිකුත් කළේ. පොලිසිය අධිකරණයට දන්වා සිටියේ මතභේදයට තුඩු දුන් මිග් යානා මිලදී ගැනීමට අදාළ ගිවිසුමේ මුල් පිටපත ඇතුළු වැදගත් ලේඛන අස්ථානගත වී ඇති බවයි. අදාළ ලේඛන හිතාමතාම කිසිවෙකු විසින් අස්ථාන ගත කර තිබේ නම් ඊට වගකිව යුතු පුද්ගලයන් හඳුනාගෙන ඔවුන්ට එරෙහිව නීතිමය පියවර ගන්නා ලෙසද අධිකරණය පොලිසියට කළ නියෝගයේ සඳහන්. අනතුරුව පැමිණිල්ල ලබන මස 26 වෙනිදා කැඳවීමට නියම කළ අධිකරණය එදිනට පරීක්ෂණවල ප්‍රගතිය දැක්වෙන වාර්තාව ඉදිරිපත් කරන ලෙසයි පොලිසියට නියම කළේ. ", "URL": "https://www.bbc.com//sinhala/sri-lanka-37023119", "Category": null, "Parent URL": null}