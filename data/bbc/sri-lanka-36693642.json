{"Source": "bbc", "Timestamp": "2 ජූලි 2016", "Headline": "වැට් නැති බඩුවලටත් බදු ගහන වෙළෙන්දන් - ජනපති", "News Content": "ඒ යටතේ කරුණු තුනක් පිළිබඳ රජයේ අවධානය යොමු වී ඇති බව ජනාධිපතිවරයා කියා සිටියේ කොළඹ නෙළුම් පොකුණ රඟහලේ පැවති ජාත්‍යන්තර සමුපකාර දින උත්සවයට සහභාගී වෙමිනි. 'එක් කාරණයක් තමයි වැට් බද්දට අයත් නොවන භාණ්ඩ වැට් බදු සංශෝධනය පිට දාලා වැඩි මිලට විකුණන එක වැළැක්වීමට අවශ්‍ය පියවර ගැනීම' 'අනෙක් කාරණය, වැට් බද්දට අයත් භාණ්ඩ සඳහා ඊට ඇතුළත් කළ යුතු බද්දට වඩා වැඩි මුදලක් ඇතුළත් කොට ඉහළ මිලකට විකිණීම වැළැක්වීමට පියවර ගැනීම' 'තෙවනුව, මේ සියලු කාරණා සැලකිල්ලට ගෙන පොදු ජනතාවට ඇති වී තිබෙන ආර්ථික අපහසුතා වැළැක්වීම සඳහා වැට් බදු ක්‍රමයේ අවශ්‍ය සංශෝධන සිදු කිරීම' ලබන සතියෙන් පසු ඉහත කී කරුණු සම්බන්ධයෙන් කටයුතු කිරීමට නිසි වැඩපිළිවලක් ක්‍රියාත්මක වනු ඇති බවයි ජනාධිපතිවරයා සඳහන් කළේ. 'රජයක් වශයෙන් මහජනතාවට රිදෙන ආකාරයේ කටයුතු කරන්න අපි කිසි විට ඉඩ තබන්නේ නැහැ' ජනාධිපති මෛත්‍රිපාල සිරිසේන වැඩිදුරටත් කියා සිටියේය. ", "URL": "https://www.bbc.com//sinhala/sri-lanka-36693642", "Category": null, "Parent URL": null}