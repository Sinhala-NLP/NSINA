{"Source": "bbc", "Timestamp": "29 මැයි 2016", "Headline": "සංක්‍රමණිකයන් 700 ක් දියේ ගිලී මිය යයි", "News Content": "සරණාගතයන් පිලිබඳ එක්සත් ජාතීන්ගේ ඒජන්සි ආයතනයේ කාර්ලොටා සාමි(Carlotta Sami) පැවසුවේ පසුගිය සතියේ බදාදා, බ්‍රහස්පතින්දා සහ සිකුරාදා ඉතාලියට දකුණින් මුහුදේ දී බෝට්ටු ගිලී ගොස් ඇති බවයි. ඔවුන් මුහුදේ ගමන් කිරීමට නුසුදුසු මට්ටමේ යාත්‍රා වලින් යුරෝපයට ලඟා වීමට උත්සාහ කරද්දී මෙසේ අනතුරට පත්වී තිබේ. ඉතාලි නාවික හමුදාවේ කැමරාවකට හසුවූ පෙරැළුණු එක් යාත්‍රාවක් සිටි සංක්‍රමණිකයන් ගෙන් 135 දෙනෙකු බේරා ගැනීමට හැකිවූ අතර මළ සිරුරු 45 ක් හමුවී තිබේ. එම යාතාවේ නියමු ඉතාලි ජාතික ෆ්‍රැන්සිස්කෝ පැවසුවේ සන්සුන්වී සිටින ලෙස යාත්‍රාවේ මගීන් ගෙන් ඉල්ලා සිටි නමුත් ඔවුන් කලබල වීම හේතුවෙන් යාත්‍රාව පෙරලුනු බවයි. එහෙත් තවත් සියයක පමණ පුද්ගලයන් පිරිසක් සොයාගැනීමට නොහැකිවී ඇති බවයි වාර්තා වන්නේ.  මේ අතර සංක්‍රමණිකයන් පිලිබඳ කටයුතු කිරීමේ විශේෂ මුහුදු ආරක්ෂක කණ්ඩායම පවසන්නේ මියගිය සංඛ්‍යාව 900 දක්වා ඉහල යා හැකි බවයි. ", "URL": "https://www.bbc.com//sinhala/world-36408745", "Category": null, "Parent URL": null}