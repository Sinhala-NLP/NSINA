{"Source": "bbc", "Timestamp": "11 මැයි 2016", "Headline": "බැග්ඩෑඩ් කාර් බෝම්බ ප්‍රහාරයෙන් මහා ජීවිත විනාශයක්", "News Content": "උදෑසන ඉතා කාර්යබහුල හෝරාවක ෂියා මුස්ලිම් ප්‍රදේශයේ 'සදර්' නගරමාධ්‍යයයේ පිහිටා තිබූ වෙළඳපොළකටයි මෙම කාර් බෝම්බ ප්‍රහාරය එල්ල කෙරුණේ.  ෂියා මුස්ලිම් කැරලිකරුවන් ඉලක්ක කරගෙන සිය සංවිධානය විසින් මෙම ප්‍රහාරය එල්ල කරනු ලැබූ බවට ඉස්ලාම් රාජ්‍ය සංවිධානය ප්‍රකාශයක් නිකුත් කර තිබේ. උතුරු ඉරාකයේ සහ බටහිර ඉරාකයේ බලය අල්ලාගෙන සිටින සුන්නි කැරලි කරුවන් දිගින් දිගටම ෂියා මුස්ලිම් කණ්ඩායම් ඉලක්ක කරගෙන ප්‍රහාර එල්ල කරනු ලබන්නේ ඔවුන් මිත්‍යාදෘෂ්ටිකයන් බවට චෝදනා කරමිනි.    කාර් බෝම්බ ප්‍රහාරයෙන් ඝාතනය කෙරුණු පුද්ගලයන් අතර වැඩි ප්‍රමාණයක් සිටින්නේ කාන්තාවන් සහ ළමුන් බව පවසන ඉරාක පොලිසිය කියා සිටින්නේ ප්‍රහාරයෙන් තුවාල ලැබූ පිරිසෙන් වැඩි සංඛ්‍යාවක් ඉතා අසාධ්‍ය තත්වයේ පසුවන බවයි. ", "URL": "https://www.bbc.com//sinhala/world-36266148", "Category": null, "Parent URL": null}