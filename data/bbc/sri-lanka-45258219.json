{"Source": "bbc", "Timestamp": "27 අගෝස්තු 2018", "Headline": "වීඩියෝ ක්‍රීඩා ව්‍යාධිය: තාක්ෂණයේ දියුණුව නිසා දරුවන්ට වැළඳෙන අලුත්ම රෝගය", "News Content": "බීබීසී සිංහල සේවය සමග දරුවන්ගේ ඇබ්බැහිවීම් අතර රෝග තත්වයක් දක්වා වර්ධනයවූ 'වීඩියෝ ක්‍රීඩා ව්‍යාධිය' පිලිබඳ එසේ අදහස් දැක්වුයේ කරාපිටිය ශික්ෂණ රෝහලේ මනෝ වෛද්‍ය විශේෂඥ රූමි රූබන් ය.  ලෝක සෞඛ්‍ය සංවිධානයට අනුව, පෞද්ගලික, පවුල්, සමාජ ජීවිතයේ සහ අධ්‍යාපන, රැකියා හෝ වෙනත් වැදගත් කාර්යයන්ට දැඩි ලෙස බලපාන පරිදි අවම වශයෙන් වසරක කාලයක් තිස්සේ වීඩියෝ ක්‍රීඩාව හේතුවෙන් ඇතිවිය හැකි සැළකිය යුතු මට්ටමේ අක්‍රීය බව 'වීඩියෝ ක්‍රීඩා ව්‍යාධිය' ලෙස හැඳින්වේ. ඒ අනුව, එය අන්තර්ජාතික රෝග වර්ගීකරණයට ඇතුළත් කර ඇත. දිනකට පැය හතරකට වඩා යමෙක් වීඩියෝ ක්‍රීඩාවේ යෙදේ නම් එය ව්‍යාධියක් ලෙස ලෝක සෞඛ්‍ය සංවිධානය අර්ථ දක්වයි. දැනට අන්තර්ජාලයේ සහ වෙළෙඳ පොළේ, සරල වීඩියෝ ක්‍රීඩාවල සිට ත්‍රාස ජනක එනම්, මිනිසුන් මරා දමන, හිංසා කරන, යුද්ධ ක්‍රීඩා දක්වා පරාසයන් තුළ විහිද ගොස් තිබෙන වීඩියෝ ක්‍රීඩා දැකිය හැකිය. ඒ අනුව සමහර ක්‍රීඩාවල ජග්‍රහණය තීරණය වන්නේ අවම ආයුධ භාවිතයෙන් උපරිම මිනිසුන් මරාදමන තරමටය.  \"මේවා ඉතා දරුණු තේමාවන් සහිත පරිගනක ක්‍රීඩා. මේ තේමාවන් සහිත පරිගනක ක්‍රීඩාවේ යෙදීම මගින් දරුවන්ට පහරදීම්, ලේ දැකීම් සාමාන්‍ය සිද්ධි බවට පත් වෙනවා. මේවා දරුවාගේ සමාජ ජීවිතයට එකතු වෙනවා. මොකද දරුවෙක් කියන්නේ සමාජය දෙස බලා ඉගෙන ගන්නා කෙනෙක්,\" මනෝ වෛද්‍ය විශේෂඥ රූමි රූබන් ප්‍රකාශ කරයි. වීඩියෝ ක්‍රීඩා සඳහා ඇබ්බැහි වීම මගින් සිදුවිය හැකි හානිකර තත්ත්වයන් ලෙස මනෝ වෛද්‍ය විශේෂඥ රූමි රූබන් මතු සඳහන් කරුණු ගෙනහැර දක්වයි: \"දරුවෙක් වීඩියෝ ක්‍රීඩා කරන්නේ යම් කිසි කාල සීමාවක් තුළ පාලනයකින් යුතුව නම් ඒ දරුවා සම්පූර්ණයෙන් ඉවත් කරන්න කියා මනෝ වෛද්‍යවරු හැටියට අපට කියන්න බැහැ,\" ඔහු පවසයි. සමස්ථයක් ලෙස දරුවෙක් දිනකට රූපවාහිනිය නැරඹීමට සහ වීඩියෝ ක්‍රීඩා කිරීමට ගතකරන කාලය පැය දෙකකට අඩු නම් එය ඇබ්බැහිවීම් යටතට නොගැනෙන බව මනෝ වෛද්‍ය විශේෂඥවරයා ප්‍රකාශ කරයි. පාලනයක් සහිතව වීඩියෝ ක්‍රීඩා කිරීම මගින් දරුවන්ගේ ආතතිය පාලනයවන බවත් නොයෙක් කුසලතා වර්ධනයවන බවත් නොයෙක් පර්යේෂණවලදී අනාවරණයවී තිබේ.  එසේම, මහා බ්‍රිතාන්‍යයේ ලෙස්ටර් විශ්වවිද්‍යාලයේ ක්ලෙයා වී හචින්සන් (Claire V. Hutchinson) සහ ඇගේ පර්යේෂණ කණ්ඩායම වීඩියෝ ක්‍රීඩා පුහුණුව ඔස්සේ අවධානය පාලනය කිරීම පිලිබඳ අධ්‍යනයක නිරත විය. එහිදී යම් ආකාරයක වීඩියෝ ක්‍රීඩා පිලිබඳ පුහුණුවක් ඇති එහිදී වීඩියෝ ක්‍රීඩා පුහුණුව සහිත පුද්ගලයන්ගේ ප්‍රතිචාර දැක්වීමේ වේගය එසේ නොවන පුද්ගලයන්ට වඩා සැලකියයුතු මට්ටමක පවතින බව තහවුරු වියඔවුන් පෙන්වාදී ඇත. කෙසේවුවත්, පසුව පීඩාවක් ලෙස සලකන වීඩියෝ ක්‍රීඩා සඳහා දරුවන් යොමුකරවන්නේ දෙමාපියන්ම බව තම අත්දැකීම යැයි මනෝ වෛද්‍ය විශේෂඥවරයා පැවසිය. ඔහුහේ අත්දැකීම් අනුව; එහි ප්‍රතිඵලයක් ලෙස; \"පාඩම් කරන්නනං වීඩියෝ ගේම් කරන්න ඉඩ දෙන්න ඕන\" \"ගෙදර වැඩ කරන්න ඕන නං වීඩියෝ ගේම් කරන්න ඕන\" යැයි නැගෙන ඉල්ලීම්වලට ඉඩ දීමට සමහර දෙමාපියන් හුරුවී සිටින බව මනෝ වෛද්‍ය විශේෂඥවරයා පවසයි. වැනි කරුණු පෙන්වාදිය හැකිය.  කෙසේවෙතත්, \"ක්‍රීඩා කරන්න එපා කියල දරුවන්ට බැනල වැඩක් නෑ. ඊට අවශ්‍ය පරිසරය නිර්මාණය නොකර. එහෙම දරුවන් වීඩියෝ ක්‍රීඩා නෙවේ මත්ද්‍රව්‍ය වලටත් ඇබ්බැහි වෙන්න පුළුවන්,\" යැයිද මනෝ වෛද්‍ය විශේෂඥ රූමි රූබන් පැවසීය. තවත් පුවත්: ", "URL": "https://www.bbc.com//sinhala/sri-lanka-45258219", "Category": null, "Parent URL": null}