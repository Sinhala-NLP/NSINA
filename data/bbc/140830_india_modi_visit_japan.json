{"Source": "bbc", "Timestamp": "30 අගෝස්තු 2014", "Headline": "නරේන්ද්‍ර මෝඩි ජපානයේ සංචාරයක ", "News Content": "සංචාරය සඳහා පිටත් වීමට පෙර අගමැතිවරයා ප්‍රකාශයක් කරමින් කියා සිටියේ ඉන්දියාව සහ ජපානය අතර ආරක්ෂක සහ බලශක්තිය වැනි අංශ සඳහා පවතින සහයෝගිතා වර්ධනය කර ගැනීම සහ ජපානය වෙනුවෙන් ඉන්දියාව තුල ඇති ධන ආකල්ප සම්බන්ධයෙන් සාකච්ඡා කිරීම මෙහි අරමුණ බවයි. නමුත් වාර්තාකරුවන් පවසන්නේ දිල්ලියේ ආරක්ෂක අංශ සඳහා ජපානයෙන් සෙවුම් සහ මුදවා ගැනීමේ මෙහෙයුම් සඳහා යොදා ගන්නා යානා මිලදී ගැනීමට ඉන්දියාවට අවශ්‍ය ව ඇති බවකි. ජපානයේ සහ ඉන්දියාවේ අගමැතිවරයන් කලාපය තුල බලවතෙකු බවට පත් වෙමින් සිටින චීනය, තර්ජනයක් වීමේ අවදානම මැඩලීම සම්බන්ධයෙන් සම ආකල්ප දරන බවයි ඔවුන් වැඩි දුරටත් කියා සිටින්නේ. ", "URL": "https://www.bbc.com//sinhala/world/2014/08/140830_india_modi_visit_japan", "Category": null, "Parent URL": null}