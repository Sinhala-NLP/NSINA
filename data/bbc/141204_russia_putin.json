{"Source": "bbc", "Timestamp": "4 දෙසැම්බර් 2014", "Headline": "බටහිරට එරෙහිව ස්වශක්තියෙන් නැගී සිටිමු -පුතින්", "News Content": "තම රටට එරෙහිව පවතින සම්බාධක හමුවේ රුසියානුවන් ස්වශක්තියෙන් නැගී සිටිය යුතු බවයි රුසියානු ජනාධිපති ව්ලැදිමීර් පුතින් කියා සිටියේ. ක්‍රිමියාව සහ යුක්‍රේනය දඩ මීමා කර ගනිමින් රුසියාව තනි කිරීමට ‘රුසියාවේ සතුරන්’ කටයුතු කරමින් සිටින බව ජනාධිපති පුතින් ප්‍රකාශ කළේය. ක්‍රෙම්ලිනයේ බලධාරීන් අමතා ජනාධිපති පුතින් තවදුරටත් කියා සිටියේ විදේශයන් හි රඳවා තිබෙන මුදල් යළි තම රටට ගෙන එන රුසියානුවන්ට පොදු සමාවක් ලබා දෙන බවයි. අනූව දශකයේදී බොහෝ රුසියානු ව්‍යාපාරිකයන් තම ධන සම්භාරය සයිප්‍රස් රාජ්‍යයේ බැංකුවල තැන්පත් කළ නමුත් සයිප්‍රසයේ ආර්ථිකය කඩා වැටීම නිසා ඔවුන්ට විශාල පාඩු සිදු විය. බටහිර ජාතීන් පනවා ඇති සම්බාධක නිසා ලබන වසරේදී රුසියානු ආර්ථිකය දැඩි අවපාතයකට ලක් විය හැකි බවට රුසියානු රජය අනතුරු අඟවා තිබේ. ", "URL": "https://www.bbc.com//sinhala/world/2014/12/141204_russia_putin", "Category": null, "Parent URL": null}