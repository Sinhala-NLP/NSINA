{"Source": "bbc", "Timestamp": "10 ජූනි 2017", "Headline": "තට්ටේ නම් බලාගෙනයි!", "News Content": "පොලිසිය විසින් එවැනි අනතුරු ඇඟවීමක් නිකුත් කරනු ලැබුවේ ශරීර කොටස් ලබා ගැනීම සඳහා මෑත කාලය තුළ වාර්තා වූ පුද්ගල ඝාතනවලින් අනතුරුවය. ඝාතන පහක් සිදු වූ මිලාන්ජ් දිස්ත්‍රික්කයේ දී ඒ සම්බන්ධයෙන් සැක පිට පුද්ගලයන් දෙදෙනෙකු අත්අඩංගුවට ගනු ලැබ තිබේ. \"තට්ටය සහිත පුද්ගලයන්ගේ හිස් කබල තුළ රත්‍රන් අඩංගු බවට විශ්වාසයක් පවතිනවා\" යනුවෙන් සැම්බෙසියා පළාතේ ජ්‍යෙෂ්ඨ පොලිස් නිලධාරියෙකු වන අෆෝන්සෝ ඩයස් කියා සිටියේය. එසේම ඇල්බීනෝ පුද්ගලයන් ද එවැනි ඇදහිලි මත ඝාතනයට ලක්ව තිබේ. පසුගිය සති කිහිපය තුළ පමණක් එවැනි ඝාතන තුනක් වාර්තා විය. තට්ටය සහිත පුද්ගලයන්ගේ හිස තුළ රත්‍රන් අඩංගු බවට වන මතය තමන් වෙත පැමිණෙන සේවාදායකයන් ලවා මිනිස් හිස් ගෙන්වා ගැනීමට යකැදුරන් විසින් යොදා ගනු ලබන කූට උපක්‍රමයක් බව මපුටො අගනුවර සිටින බීබීසී වාර්තාකරු පවසයි. ", "URL": "https://www.bbc.com//sinhala/world-40224877", "Category": null, "Parent URL": null}