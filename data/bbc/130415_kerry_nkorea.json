{"Source": "bbc", "Timestamp": "15 අප්‍රේල් 2013", "Headline": "උතුරු කොරියාව සමඟ සාකච්ඡා කරන්නේ නෑ - ඇමෙරිකාව", "News Content": "ඊට පළමුව උතුරු කොරියාව සැබෑ පියවරක් ගත යුතුව ඇති බවයි, රාජ්‍ය ලේකම්වරයා කියා සිටින්නේ. බීබීසීය සමඟ අදහස් දැක්වූ ඇමෙරිකානු රාජ්‍ය ලේකම්වරයා, උතුරු කොරියාවේ කිට්ටුම මිතුරු රට වන චීනය, පියෝන්ග් යෑන්ග් පාලනයේ වත්මන් හැසිරීම දැඩිව හෙළා දකිමින් ප්‍රකාශයක් කරන ලද බව කියා සිටියේය. ඇමරිකාවේ ස්ථාවරය ප්‍රකාශයට පත් කෙරුනේ උතුරු කොරියාව එහි නිර්මාතෘ කිම් ඉල් සුන්ගේ ජන්ම දිනය සමරමින් සිටියදී. කිම් ඉල් සුන් ජන්ම දින සංවත්සරය සමඟ උතුරු කොරියාව මිසයිල අත්හදා බැලීමක් සිදු කෙරෙනු ඇතැයි මේ අතර අනුමාන පළවෙමින් පවතී. ", "URL": "https://www.bbc.com//sinhala/world/2013/04/130415_kerry_nkorea", "Category": null, "Parent URL": null}