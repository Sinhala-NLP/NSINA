{"Source": "Ada News", "Timestamp": "2 05 2023", "Headline": "ඌවේ ලොකුම පුටුවකට යන පළමු කාන්තාව", "News Content": "ඌව පළාතේ ප්‍රථම ප්‍රධාන ලේකම්වරිය ලෙස  දමයන්ති පරණගම මහත්මිය මේ මස   (4) දා වැඩ බාරගැනීමට නියමිතය . දමයන්ති පරණගම මහත්මිය  බදුල්ල දිස්ත්‍රික්කයේ ප්‍රථම දිස්ත්‍රික් ලේකම්වරිය ලෙස  කටයුතු කළාය. වසර 25 ක කාලයක් රාජ්‍ය සේවයේ නියුතු පරණගම මහත්මිය ගාල්ල සවුත්ලන්ඩ් විද්‍යාලයේ ආදි ශිෂ්‍යාවකි . රුහුණු විශ්ව විද්‍යාලයේ උපාධිධාරිනියක වන පරණගම මහත්මිය කැළනිය විශ්ව විද්‍යාලයෙන්  සමාජ විද්‍යා ශාස්ත්‍රපති උපාධියද, ව්‍යාපාර පරිපාලය පිළිබදව පශ්චාත් උපාධියද ලබාගෙන තිබේ . අගුණුකොලපැලැස්ස  සහකාර ප්‍රාදේශීය ලේකම්වරිය ලෙස රාජ්‍ය සේවයට බැදී ඇති පරණගම මහත්මිය , බෝපේ පෝද්දල , සහකාර ලේකම්වරිය ලෙසද කටයුතු කර තිබේ . ඉක්බිති අක්මීමන ප්‍රාදේශීය ලේකම්වරිය ලෙසත් හික්කඩුව ප්‍රාදේශීය ලේකම්වරිය ලෙසත් කටයුතු කරතිබේ . අතිරේක දිස්ත්‍රික් ලේකම්  ලෙස මාතර සේවය කිරීමෙන් පසු ස්වේශකටයුතු අමාත්‍යාංශයේ අතිරේක ලේකම්ධුරය හොබවමින් සිටියදී බදුල් දිස්ත්‍රික් ලේකම්වරිය ලෙස පත්වී තිබේ . ඌව පළාත් ප්‍රධාන ලේකම්  පී.බී.විජයරත්න මහතා විශ්‍රාම යාමෙන් පසු එම තනතුරට පරණගම මහත්මිය පත්කර තිබේ. පාලිත ආරියවංශ  ", "URL": "https://www.ada.lk/0/0/0-403234", "Category": "Latest News", "Parent URL": null}