{"Source": "Ada News", "Timestamp": "13 08 2020", "Headline": "කප්පම් කල්ලියක  සිවු දෙනෙකු අත්අඩංගුවට", "News Content": "සංවිධානාත්මක අපරාධ කල්ලියක සාමාජිකයන් යැයි පැවසෙන පුද්ගලයින් සිවුදෙනෙක් වදුරාමුල්ල, කැලෑබද ප්‍රදේශයක පාළු නිවසක සැඟවී සිටිය දී නවගමුව පොලීසිය විසින් අත්අඩංගුවට ගෙන තිබේ. පසුගිය කාලයේ දී නවගමුව පොලිස් වසමේ ප්‍රදේශ කිහිපයක පුද්ගලයින් තියුණු ආයුධවලින් කපා බියවද්දා කප්පම් මුදල් ලබා ගැනීම සම්බන්ධයෙන් මොවුන් අත්අඩංගුවට ගෙන ඇත. සැකකරුවන් සතුව තිබී කඩු හතක්, මෙරට නිෂ්පාදිත අත්බෝම්බ දෙකක් සහ මත්කුඩු ග්‍රෑම් 2ක් ද අත්අඩංගුවට ගෙන තිබේ. සැකකරුවන් සියලුදෙනා රනාල රෝහල පාරේ පදිංචිකරුවන්ය. එම සැකකරුවන් කලකට පෙර ඝාතනයට ලක්වු පාතාල කල්ලි සාමාජිකයෙක් වන “සමයන්ගේ“ ගෝලයින් බවට පොලිස් පරීක්ෂණවලින් අනාවරණය වී තිබේ.   ", "URL": "https://www.ada.lk/0/0/0-367009", "Category": "Latest News", "Parent URL": null}