{"Source": "Ada News", "Timestamp": "4 04 2022", "Headline": "කාමරයේ තිබූ පෙට්‍රල් නිසා ඇති වූ ගින්නකින් දරුවෙකු මරුට", "News Content": "අනාරක්ෂිත ලෙස නිවසේ පෙට්‍රල් ගබඩා කිරීම හේතුවෙන් එයින් හට ගත් ගින්නකින් වයස අවුරුදු 9 කුඩා පිරිමි දරුවෙකු දැඩි ලෙස පිළිස්සි එහිම මිය ගොස් සිටි ශෝචනිය සිදු විමක් අද (04දා) හෙම්මාතගම පොලිස් බල ප්‍රදේශයෙන් වාර්තා විය.  හෙම්මාතගම ගිනිහප්පිටිය ප්‍රදේශයේ සිදු වු මෙම සිද්ධියෙන් මිය ගොස් තිබුණේ හෙම්මාතගම කෑ/මාව බාලිකා මහා විද්‍යාලයේ කනිෂ්ඨ අංශයේ 4 වසර පංතියේ ඉගෙනුම ලබන අදිෂ මදූෂික විමලසේන නම් දරුවන් තිදෙනෙකු සහිත පවුලක බාල පිරිමි දරුවාය. සිදුවිම සිදු වන අවස්ථාවේ නිවසේ සිට ඇත්තේ වයවෘද්ධ මවක් පමණි. පොලිසිය පවසන්නේ මිය ගිය දරුවාගේ පියාගේ මව වන බවයි. වයස අවුරුදු 70 ක් පමණ වන ඇයගෙන් උදෑසන විදුලි බලය විසන්ධි වු අවස්ථාවේ ගිනි පෙට්ටියක් ඉල්ලා ඇති මෙම මිය ගිය අදිෂ එය රැගෙන කාමරය වෙත ගොස් ඇති බවද මේ වන විට කරුණු ආනාවරණය වි ඇත.  එම කාමරයේ දින ගණනාවක් තිස්සේ ගබඩා කර තිබු පෙට්‍රල් නිසා ක්ෂණිකව ගින්න හට ගන්නට ඇතැයි පොලිසිය සැක පහල  කරයි. එහිදි දරුවා තමා සිටි ඇඳ මත ගින්නෙන් ගැලවිමට දැඩි උත්සාහයක් දරා ඇති අතර කෑ ගසන්නටද ඇත. නමුත් වයවෘද්ධ මව නිවසේ වෙනත් ස්ථානයක රැඳි සිටිම නිසා දරුවාගේ ජිවිතයට හානි වන තෙක්ම එය කිසිවෙකුටත් නවතා ගැනීමට නොහැකි වි තිබුණි. පසුව ප්‍රදේශවාසීන් පොලිසිය එක්වි නිවසේ ගින්න නිවා දැමුවත් නිදි යහනේම දරුවා මිය ගොස් තිබුණි. \r\nපවතින ඉන්ධන අර්බුදය නිසා දුර දිග නොබලා නිවසේ වල මෙලෙස ඉන්ධන ගබඩා කිරිමෙන් මෙම ආවාසනාවන්ත මරණය සිදු වි තිබුණු අතර ප්‍රදේශවාසීන් කුඩා දරුවාගේ මිය යෑමෙන් පසුව එහි ශෝකයෙන් වැලපෙන අයුරුද දැක ගත හැකි විය.\r\nපොලිස් පරික්ෂණ මේ වන විට සිදු වෙමින් පවතින අතර මිය ගිය කුඩා දරුවාගේ දේහය හෙම්මාතගම රෝහල වෙත රැගෙන පශ්චාත් මරණ පරික්ෂණය සඳහා යොමු කර ඇත. මේ වන විට සිද්ධිය වු ස්ථානයේ හෙම්මාතගම පොලිස් ස්ථානාධිපති එම්.ඒ.ඒ.සී.සුමනසේකර මහතා ඇතුලු නිලධාරීන් කණ්ඩායමක් පරික්ෂණ සහ කට උත්තර ලබා ගනිමින් සිටි. සිද්ධිය වු ස්ථානයට ප්‍රදේශවාසීන් රැසක්ද පැමිණෙමින් සිටිනු දැක ගත හැකි වෙයි.       ", "URL": "https://www.ada.lk/0/0/0-392007", "Category": "Latest News", "Parent URL": null}