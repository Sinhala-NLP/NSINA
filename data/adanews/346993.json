{"Source": "Ada News", "Timestamp": "2 04 2019", "Headline": "අතුරුදහන් වුවන් පිළිබඳ අයදුම්පත් 14,000ක් අතුරුදහන් වුවන්ගේ කාර්යාලයට", "News Content": "අතුරුදහන් වුවන් පිළිබඳ අයදුම්පත් 14 ,000 ක් ජනාධිපති මෛත්‍රීපාල සිරිසේන මහතා විසින් අතුරුදහන් වුවන් පිළිබඳ කාර්යාලයට යොමුකර ඇති බව පොදු සැපයීම් සහ ආර්ථික ප්‍රතිසංස්කරණ පිළිබද අමාත්‍ය හර්ෂ ද සිල්වා මහතා අද (02දා) පාර්ලිමේන්තුවේදී පැවසීය. ජිනිවා යෝජනාවන් සඳහා ජනාධිපතිවරයා අකමැතිනම් අතුරැදහන් වුවන් පිළිබඳ කාර්යාලය වහාම ක්‍රියාත්මක වන පරිදි වසා දමන ලෙස තමා ජනාධිපතිවරයාගෙන් ඉල්ලා සිටින බවද අමාත්‍යවරයා පැවසිය. ළග එන ඡන්දය බලාගෙන විවිධ කතා පැවසිම වෙනුවට සැබැ තත්ත්වය වෙනුවෙන් පෙනිසිටීම අවශ්‍ය බවද පැවසු හර්ෂ අමාත්‍යවරයා මෙසේද පැවසීය. අතුරුදහන්වු තැනැත්තන්ගේ කාර්යාලය ස්ථාපිත කළේ ඇයි කියන කාරණය අපි බලන්න අවශ්‍යයි. ජනාධිපතිතුමා කියන විදිහට ජීනිවා යෝජනාවෙන් කළේ රටට හොද දෙයක් නෙවෙයිනම් මේ අතුරැදහන් වු තැනැත්තන්ගේ කාර්යාලය වහන්න ඕන. ජිනිවා යෝජනාවට එකඟවුණේ  ජනාධිපතිතුමාගේ අනුමැතියකින් නොවෙයිනම් ජනාධිපතිතුමාට පුළුවන් මේ අතුරුදහන් වුවන්ගේ කාර්යාලය වහලදාන්න යැයි\" ඔහු පැවසිය.    ", "URL": "https://www.ada.lk/0/0/0-346993", "Category": "Latest News", "Parent URL": null}