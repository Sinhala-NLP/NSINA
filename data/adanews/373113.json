{"Source": "Ada News", "Timestamp": "24 12 2020", "Headline": "ඇමෙරිකාවේ කොවිඩ් මරණ ජන.16දා වනවිට 419,000ක්", "News Content": "එක්සත් ජනපදයේ රෝග පාලන හා නිවාරණ මධ්‍යස්ථානය (CDC) විසින් ප්‍රකාශයට පත් කරන ලද පුරෝකථනයකින් කියැවෙන්නේ ජනවාරි 16 වනවිට එක්සත් ජනපදයේ කොවිඩ්-19 මරණ 419,000 සිදුවිය හැකි බවය. ඇතැම් හුදෙකලා පුරෝකථන මෙන් නොව, CDC හි සමූහ පුරෝකථනය මගින් අනාගතයට සති කිහිපයක් පමණක් ප්‍රක්ෂේපණය කරයි. දෙසැම්බර් 17 වැනි දින ප්‍රකාශයට පත් කරන ලද පූර්ව සමූහ අනාවැකිය, ජනවාරි 9දා වනවිට කොවිඩ්-19 මරණ 391,000ක් දක්වා පුරෝකථනය කර තිබුණි. ජෝන්ස් හොප්කින්ස් විශ්ව විද්‍යාලය විසින් සම්පාදනය කරන ලද දත්තවලට අනුව එක්සත් ජනපදයේ කොවිඩ්-19 රෝගයෙන් අවම වශයෙන් පුද්ගලයින් 325,539ක් දැනටමත් මිය ගොස් ඇත.   ", "URL": "https://www.ada.lk/0/0/0-373113", "Category": "International", "Parent URL": null}