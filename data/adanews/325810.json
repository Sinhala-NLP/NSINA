{"Source": "Ada News", "Timestamp": "30 04 2018", "Headline": "GMOA 04 දා සිට යළිත් වෘත්තීය ක්‍රියාමාර්ගවලට", "News Content": "\r\n\tකොතලාවල වෛද්‍ය විද්‍යාලයට සයිටම් ආයතනය ඒකාබද්ධ කිරීමට ගෙන තිබෙන තීරණය අවලංගු නොකළොත් මේ මස 04 වැනිදා සිට වෘත්තීය ක්‍රියාමාර්ග ගන්නා බව රජයේ වෛද්‍ය නිලධාරීන්ගේ සංගමය සඳහන් කරයි.\r\n \r\n\tවෛද්‍ය වැඩවර්ජනය තීරණය කිරීම සඳහා මැයි 03 වැනිදා සංගමයේ හදිසි මධ්‍යම කාරක සභා රැස්වීමක් කැඳවීමට තීරණය කළ බවද සංගමයේ ලේකම් වෛද්‍ය හරිත අලුත්ගේ මහතා සඳහන් කළේය.\r\n \r\n\tමීට අමතර සයිටම් විරෝධී ඒකාබද්ධ කමිටු ඉදිරි ක්‍රියාමාර්ග ගැනීම සඳහා මැයි 08 වැනිදා රැස්වීමට නියමිත බවද හෙතෙම පවසා සිටියේය.\r\n \r\n\tමෙම ගැටලුව පිළිබඳ සාකච්ඡා කිරීමට මැයි 03 වැනිදාට පෙර අවස්ථාවක් ලබාදෙන ලෙස ජනාධිපති මෛත්‍රීපාල සිරිසේන මහතාගෙන් ඉල්ලීමක් කළ බවද ලේකම්වරයා සඳහන් කළේය.\r\n \r\n\tඑම ඉල්ලීමට අවස්ථාව නොලැබුණොත් මැයි 04 වැනිදා වෛද්‍ය වැඩවර්ජනයක් සිදු විය හැකි බවත්, මධ්‍යම කාරක සභාව 03 වැනිදා එම තීරණය ගතහොත් 04 වැනිදා වෛද්‍ය වැඩවර්ජනයක් සිදු වන බවත් හෙතෙම පවසා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-325810", "Category": "Latest News", "Parent URL": null}