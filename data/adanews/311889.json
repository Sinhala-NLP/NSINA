{"Source": "Ada News", "Timestamp": "23 02 2018", "Headline": "ඉතාලියේ මැතිවරණයට ශ්‍රී ලාංකිකයෙක්", "News Content": "\r\n\tනයිනමඩමේ පදිංචිව සිට ඉතාලි පුරවැසිභාවය ලබා ඉතාලියේ මිලාන් නගරයේ ජීවත් වන නෙරංජන් වාස් මහතා ලබන මාර්තු මස 6දා ඉතාලියේ පැවැත්වීමට නියමිත ලොම්බාර්දිය පළාත් මැතිවරණය සඳහා එරට ප්‍රධාන පෙළේ දේශපාලන පක්ෂයක් වන ප්‍රජාතන්ත්‍රවාදී පක්ෂයේ අපේක්ෂකයෙකු ලෙස ඉදිරිපත් වී තිබේ.\r\n \r\n\tඉතාලියේ ශ්‍රී ලාංකික ශ්‍රමිකයන් හා විදේශීය සංක්‍රමණිකයන් සඳහා මෙන්ම ආගමික සංස්කෘතික වශයෙන් මෙහෙවරක් කරමින් වසර 35කට අධික කාලයක සිට ඉතාලියේ මිලාන් නගරයේ නෙරන්ජන් මහතා පදිංචිව සිටියි.\r\n \r\n\tලාංකික ශ්‍රමිකයන්ගේ ගැටලු විසඳමින් ලාංකිකයන්ට හොඳ ජීවන තත්ත්වයක් හා වටපිටාවක් ඇති කරලීම මෙන්ම මිලාන් නගරයේ වෙසෙන සියලුම විදේශීය ශ්‍රමිකයන් වෙනුවෙන් පෙනී සිටිම තමාගේ අරමුණ බව මේ සම්බන්ධයෙන් විමසීමේදී ඒ මහතා පැවසීය.\r\n \n    \r\n  ", "URL": "https://www.ada.lk/0/0/0-311889", "Category": "Latest News", "Parent URL": null}