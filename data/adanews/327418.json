{"Source": "Ada News", "Timestamp": "7 05 2018", "Headline": "සර්බියාව හා ලංකාව අතර වීසා අවසරයකින් තොරව සංචාරය කිරීමට අවස්ථාව", "News Content": "\r\n\tවීසා බලපත්‍රයන්ගෙන් තොරව ශ්‍රී ලංකාව හා සර්බියාව අතර සංචාරය කිරිමේ අවස්ථාව සම්බන්ධයෙන් ශ්‍රී ලංකාව හා සර්බියාව අතර සාකච්ඡා පවත්වා ඇත.\r\n \r\n\tශ්‍රී ලංකාවේ සංචාරක නිරත සර්බියානු විදේශ අමාත්‍ය අයිවිකා ඩැසික් (Hon. Ivica Dacic) මහතා හා  අග්‍රාමාත්‍ය රනිල් වික්‍රමසිංහ මහතා සහ අතර අද (07දා) අරලියගහ මන්දිරයේ පැවති සාකච්ඡාවේදී මෙම අදහස් හුවමාරු වී ඇත.\r\n \r\n\tමේ පිළිබඳව ඉදිරියේදී දෙරට අතර ගිවිසුම් අත්සන් කිරීමටද නියමිත බව අග්‍රාමාත්‍ය කාර්යාලය නිවේදනය කරයි.\r\n \r\n\tඑසේම ශ්‍රී ලංකාව සහ සර්බියාව අතර රාජ්‍ය අංශයේ මෙන්ම පුද්ගලික අංශයේ ද සබඳතා වර්ධනය කර ගැනීම පිළිබඳවත්  නුදුරු අනාගතයේ දී සර්බියානු ව්‍යාපාරික නියෝජිත පිරිසකගේ ශ්‍රී ලංකා සංචාරයක් ද සංවිධානය කිරීමටත් මෙහිදී සාකච්ඡාවට ලක්ව ඇත.\r\n \n\n  ", "URL": "https://www.ada.lk/0/0/0-327418", "Category": "Latest News", "Parent URL": null}