{"Source": "Ada News", "Timestamp": "15 10 2019", "Headline": "UPFA පොහොට්ටුව සමග එක්වීමක් නෑ", "News Content": "ගෝඨාභය රාජපක්ෂ මහතාගේ ජයග්‍රහණය වෙනුවෙන් කටයුතු කළත් ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානය පොහොට්ටුව සමග එකතුවීමක් සිදු නොවන බව එක්සත් ජනතා නිදහස් සන්ධානය සඳහන් කරයි. ගෝඨාභය රාජපක්ෂ මහතාට සහය දැක්වීමට ගියේ ඡන්ද දායකයින් දාහතර ලක්ෂ අසූදහසක් සමග බවත්, මීට අමතරව සන්ධානයව වටා සිටින පක්ෂ විස්සක්ද ගෝඨාභය රාජපක්ෂ මහතාට සහය දක්වන බවද එම සන්ධානයේ මහලේකම් මහින්ද මහරවීර මහතා සඳහන් කළේය. මේ වනවිට තොන්ඩමන් මහතාගේ සහය ගෝඨාභය රාජපක්ෂ මහතාට හිමිව තිබෙන බවත්, ඔහුගේ ඡන්ද පදනම ලක්ෂ දෙකක් බවද අද (15දා) දින පැවැති මාධ්‍ය සාකච්ඡාවකදී සඳහන් කළේය.       ", "URL": "https://www.ada.lk/0/0/0-353370", "Category": "Latest News", "Parent URL": null}