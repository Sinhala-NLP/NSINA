{"Source": "Ada News", "Timestamp": "4 01 2018", "Headline": "සීමිත පන්දුවාර නායකයා ඇන්ජලෝද චන්දිමාල්ද - තීරණය 9 දා", "News Content": "\nශ්‍රී ලංකා කණ්ඩායමේ නව සීමිත පන්දුවාර නායකයා ජනවාරි 09 දා ප්‍රකාශයට පත්කරන බව ශ්‍රී ලංකා ක්‍රිකට් ආයතනය නිවේදනය කරයි.\n \nඊයේ (03දා) ක්‍රිකට් ආයතනයේ පැවැති සාකච්ඡාවකදී මෙම තීරණය ගෙන ඇත.\n \nදිගුකාලීනව එක්දින නායකයෙක් පත්කිරීමට මෙහිදී අවධානය යොමුකර ඇති බව වාර්තා වෙයි.\n \nහිටපු නායක ඇන්ජලෝ මැතිව්ස් හා ටෙස්ට් නායක දිනේෂ් චන්දිමාල්ගේ නම් මේ සඳහා සළකා බැලීමට කටයුතු කරන බව තේරිම් කමිටු සභාපති ග්‍රැහැම් ලැබ්රෝයි මහතා ප්‍රකාශ කර ඇත.\n \nඇන්ජලෝ මැතිව්ස් අඛණ්ඩව ආබාධ සඳහා ගොදුරුවීම ගැනද ක්‍රිකට් ආයතනයේ අවධානය යොමුව ඇත.\n \nසභාපති තිලිංග සුමතිපාල ඇතුළු නිලධාරීන්, තේරීම් කමිටු සභාපති ග්‍රැහැම් ලැබ්රෝයි, ක්‍රිකට් කළමණාකරු අසංක ගුරුසිංහ, ප්‍රධාන පුහුණුකරු චන්දික හතුරුසිංහ ඇතුළු පිරිසක් මෙම සාකච්ඡාවකට එක්ව තිබේ.\n \n\n  ", "URL": "https://www.ada.lk/0/0/0-301008", "Category": "Sports", "Parent URL": null}