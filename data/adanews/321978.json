{"Source": "Ada News", "Timestamp": "9 04 2018", "Headline": "විශේෂ බළකා 196ක් විසිර යති", "News Content": "\r\n\tමාදුරුඔය විශේෂ බළකා පුහුණු පාසලේ විසිරයාමේ උළෙල අද (09දා) පෙරවරුවේ සේනාධිනායක ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවත්විණි.\r\n \r\n\tමාදුරුඔය විශේෂ බළකා පුහුණු පාසලේ 48 වන මූලික පුහුණු පාඨාමාලව හැදෑරු විශේෂ බළකා නිලධාරින් 07 දෙනෙකු සහ සෙසු නිලයන් 189 ක් මෙහිදී විසිර ගියහ.\r\n \r\n\tදර්ශනීය සරඹ සංදර්ශන, තූර්ය වාදන සහ දර්ශනීය පැරෂුට් සංදර්ශනයකින් ද මෙම විසිරයාමේ උත්සවය වර්ණවත් කෙරිණි.\r\n \r\n\tදක්ෂතම සිසුවා සහ දක්ෂතම ශාරිරික අභ්‍යාස සිසුවා ලෙස දෙවැනි ලුතිනන් ඩබ්.එම්.කේ.ආර්. වනිගසූරිය සහ දක්ෂතම වෙඩිතබන්නා ලෙස ලුතිනන්  ඊ.එම්.පී.ඩී. ඒකනායක මහතා මෙහිදී ජනාධිපති අතින් සම්මාන ලබා ගත්හ.\r\n \n                  \n  ", "URL": "https://www.ada.lk/0/0/0-321978", "Category": "Uncategorized", "Parent URL": null}