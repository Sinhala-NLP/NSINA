{"Source": "Ada News", "Timestamp": "1 03 2018", "Headline": "ජාතික ලැයිස්තු කීපදෙනෙක් පක්ෂය විනාශ කරනවා - රවි", "News Content": "\r\n\tජාතික ලැයිස්තුවෙන් පැමිණි දෙතුන් දෙනෙක් පක්ෂය විනාශ මුඛයට ඇද දමා ඇති බව එක්සත් ජාතික පක්ෂ උපනායක පාර්ලිමේන්තු මන්ත්‍රී රවී කරුණානායක මහතා කියා සිටියේය.\r\n \r\n\tමන්ත්‍රීවරයා පෙන්වා දෙන්නේ කිසිඳු ජනපදනමක් නොමැති එම සුළුතරය පක්ෂයට සිදුකර ඇති විනාශය යළි ආපස්සට හැරවීමට නොහැකි තරම් බරපතළ වී ඇති බවයි.\r\n \r\n\tමෙම තත්ත්වය හමුවේ පක්ෂය තුළි රැඩිකල් වෙනසක් සිදුවිය යුතු බවත්, තරුණ කොටස් සඳහා ඉදිරියට පැමිණීමට අවස්ථාව සලසා දිය යුතු බවත් හෙතෙම සඳහන් කරයි.\r\n \r\n\tරවී කරුණානායක මහතා මේ බව කියා සිටියේ අද (01දා) පෙරවරුවේ මෝදර, කිඹුලාඇල ප්‍රදේශයේ ක්‍රීඩා සංගම් සඳහා ක්‍රීඩා භාණ්ඩ ප්‍රදානය කිරීමේ උත්‍සවයකට සහභාගී වී මෙන් අනතුරුව මාධ්‍යට අදහස් දක්වමිනි.\r\n \n\n  ", "URL": "https://www.ada.lk/0/0/0-313551", "Category": "Latest News", "Parent URL": null}