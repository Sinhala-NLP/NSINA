{"Source": "Ada News", "Timestamp": "29 10 2022", "Headline": "චීනය ඩිජිටල් ආර්ථික නංවන උත්සාහය දෙගුණ කරයි", "News Content": "චීනය ඩිජිටල් ආර්ථිකය සංවර්ධනය කිරීමට දරන උත්සාහය දෙගුණ කරන බව එරට රාජ්‍ය මන්ත්‍රණ සභාව ජාතික මහජන කොංග්‍රසයේ ස්ථාවර කමිටුවේ දැනට පවතින සැසිවාරයට ඉදිරිපත් කළ වාර්තාවක සඳහන් වේ. පසුගිය දශකය තුළ චීනයේ ඩිජිටල් ආර්ථිකය කැපී පෙනෙන සංවර්ධනයක් අත්කර ගෙන ඇති බව වාර්තාවේ සඳහන් කර ඇත. එහි පරිමාණය වසර ගණනාවක් තිස්සේ ලෝකයේ දෙවැනි ස්ථානයට පත්ව ඇති අතර, ඩිජිටල් ආර්ථිකය ආර්ථික හා සමාජ සංවර්ධනයට සහාය වීම සඳහා වඩ වඩාත් වැදගත් කාර්යභාරයක් ඉටු කර ඇත. 2021 දී, දේශසීමා ඊ-වාණිජ්‍යය හරහා චීනයේ වෙළඳාම යුවාන් ට්‍රිලියන 2ක් (ඩොලර් බිලියන 279ක් පමණ) වූ බව වාර්තාවේ දත්ත පෙන්වා දෙයි. රට මේ වනවිට චීනය රටවල් 16ක් සමග සහයෝගීතාව සඳහා ඩිජිටල් සේද මාවත අවබෝධතා ගිවිසුම් අත්සන් කර ඇති අතර, රටවල් 24ක් සමග සේද මාවත ඊ-වාණිජ්‍යය ද්විපාර්ශ්වික සහයෝගීතා යාන්ත්‍රණය දියුණු කර ඇත.   ", "URL": "https://www.ada.lk/0/0/0-398274", "Category": "International", "Parent URL": null}