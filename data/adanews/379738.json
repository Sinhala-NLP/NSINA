{"Source": "Ada News", "Timestamp": "8 06 2021", "Headline": "කොවිඩ් මර්දනයට තවත් සෞඛ්‍යාරක්ෂිත උපකරණ පරිත්‍යාගයක්", "News Content": "ශ්‍රී ලංකාවේ පැතිර යන කොරෝනා ආසාදිත තත්වය මර්දනය කිරීම සදහා ස්විට්සර්ලන්ත රජය විසින් ස්විස් ෆ්‍රෑන්ක් 37,36,000ක් පමණ වටිනා සෞඛ්‍ය උපකරණ තොගයක් පරිත්‍යාග කර ඇති අතර , ඒවා අද දින උදෑසන විශේෂ භාණ්ඩ ප්‍රවාහන ගුවන් යානයකින් කටුනායක ගුවන් තොටුපළ වෙත එවා තිබුණි . ස්විට්සර්ලන්තයේ සුරීච්  සිට පැමිණි  edelweiss ගුවන් සේවයේ ඩබ්ලිව්.කේ.- 2064 දරන විශේෂ භාණ්ඩ ප්‍රවාහන ගුවන් යානයෙන් අද දින උදෑසන 07.10 ට කටුනායක ගුවන් තොටුපළ වෙත එවා තිබුණි . මෙම සෞඛ්‍ය උපකරණ තොගය භාර ගැනීම සදහා ඖෂධ නිෂ්පාදන , සැපයුම් සහ නියාමන රාජ්‍ය අමාත්‍යාංශයේ ලේකම් වෛද්‍ය ආර්.එම්.එස්.කේ.රත්නායක සහ ජීව වෛද්‍ය ඉංජිනේරු අංශයේ වැඩබලන නියෝජ්‍ය අධ්‍යක්ෂ ජනරාල් එස්.ඒ.ආර්.කරුණාරත්න යන මමහත්වරුන් කටුනායක ගුවන් තොටුපළ වෙත පැමිණ සිටියහ . මෙම සෞඛ්‍ය උපකරණ තොගය මේ වනවිට කටුනායක ගුවන් තොටුපළ ගුවන් බඩු ගැල් ගම්මානයේ ගබඩා කර ඇති අතර , වෛද්‍ය සැපයුම් අංශයේ ලොරි රථ මගින් කොළඹ සෞඛ්‍ය අමාත්‍යාංශයේ මධ්‍යම ගබඩාව වෙත රැගෙන යෑමට නියමිතය .    ", "URL": "https://www.ada.lk/0/0/0-379738", "Category": "Latest News", "Parent URL": null}