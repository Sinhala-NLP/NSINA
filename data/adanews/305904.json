{"Source": "Ada News", "Timestamp": "26 01 2018", "Headline": "කුවේටයෙන් පොදු සමා කාලයක්", "News Content": "\r\n\tවීසා නැතිව කුවේට් ඉන්න අයට පොදු සමාකාලයක්\r\n \r\n\tකුවේට් රජය විසින් වීසා නීති උල්ලංඝනය කරමින් එරට රැඳී සිටින පුද්ගලයන්ට පොදු සමා කාලයක් ලබාදී තිබේ.\r\n \r\n\tඑරට අභ්‍යන්තර කටයුතු අමාත්‍යංශය විසින් ලබාදී ඇති මෙම ‍පොදු සමාකාලය 2018 ජනවාරි මස 29 දින සිට 2018 පෙබරවාරි 22 දින දක්වා ක්‍රියාත්මක කිරීමට නියමිතය.\r\n \r\n\tමේ අනුව අදාළ කාලසීමාව තුළදී වීසා නොමැතිව කුවේට්හි වෙසෙන විදේශීකයන්ට දඩ මුදල් ගෙවීමකින් තොරව හා අදාළ ආයතනවල විශේෂ අවසරයක් ලබාගැනීමෙන් තොරව එරටින් පිටවීමට අවස්ථාව ලබාදී ඇත.\r\n \r\n\tමෙසේ පිටවන අයට නීත්‍යනුකූල අයුරින් නැවත කුවේට් රාජ්‍යයට පැමිණීමටද (වෙනත් නීතිමය බාධා නොමැති නම්) අවසර ලබාදී තිබේ.\r\n \r\n\tඑසේම මෙම පොදු සමා කාලය තුළ කුවේට් රාජ්‍යයෙන් පිටවීමට අවසර ලබාදී තිබියදීත් එසේ නොකර තවදුරටත් රැඳී සිටින පුද්ගලයන් අත්අඩංගුවට ගෙන රටින් පිටුවහල් කිරීමට කුවේට් බලධාරීන් පියවර ගනු ඇත.\r\n \n\n  ", "URL": "https://www.ada.lk/0/0/0-305904", "Category": "Latest News", "Parent URL": null}