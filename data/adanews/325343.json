{"Source": "Ada News", "Timestamp": "27 04 2018", "Headline": "වියානා ඇළේ ආරක්ෂිත වැට කඩිනම් ඉදිකිරීමට ජනපති උපදෙස්", "News Content": "\r\n\tබදුල්ල මහියංගණ ප‍්‍රධාන මාර්ගයේ වියානා ඇළට සමාන්තර අනාරක්ෂිත මාපාකඩ ප‍්‍රදේශයේ ආරක්ෂිත වැට කඩිනමින් ඉදිකරන ලෙස ජනාධිපති මෛතී‍්‍රපාල සිරිසේන මහතා ශ‍්‍රී ලංකා මහවැලි අධිකාරියේ අධ්‍යක්ෂ ජනරාල් සරත් චන්ද්‍රසිරි විතාන මහතා වෙත උපදෙස් ලබා දී තිබේ.\r\n \r\n\tබදුල්ල - මහියංගණ මාර්ගයේ වියානා ඇළට සමාන්තරව දිවෙන මාර්ග කොටස කි.මී. 13 ක් වන අතර ඉන් කි.මි 08 ක් මහවැලි අධිකාරියට ද ඉතිරි කි.මි 05 මාර්ග සංවර්ධන අධිකාරියට ද අයත් වේ.\r\n \r\n\tමහවැලි අධිකාරියට අයත් කි.මි 08 ක කොටසෙන් කි.මි 05 ක ආරක්ෂිත වැට ඉදිකිරීම් මහවැලි වේලි ආරක්ෂණ ව්‍යාපෘතිය යටතේ 2017 වසරේ නිම කෙරුණි.\r\n \r\n\tඉතිරි මාර්ග කොටසේ නිතර රිය අනතුරු සිදුවන බවට වන වාර්තා සැලකිල්ලට ගනිමින් අදාළ ඉදිකිරීම් කඩිනමින් නිම කරන ලෙස ජනාධිපතිවරයා උපදෙස් දී තිබේ.\r\n \r\n\tඉදිකිරීම් සඳහා ඇස්තමේන්තු කොට ඇති රුපියල් මිලියන 26.5 ක මුදල වහා ලබා දීමට ද ජනාධිපති කටයුතු කොට ඇත.\r\n \r\n\tමාර්ග සංවර්ධන අධිකාරියට අයත් මාර්ග කොටසේ ඇති අනාරක්ෂිත ප‍්‍රදේශවල ද ආරක්ෂිත වැට ඉදිකිරිම් කඩිනම් කරන ලෙස ජනාධිපති මාර්ග සංවර්ධන අධිකාරියට ද උපදෙස් දී තිබේ.\r\n \n\n  ", "URL": "https://www.ada.lk/0/0/0-325343", "Category": "Latest News", "Parent URL": null}