{"Source": "Ada News", "Timestamp": "25 09 2020", "Headline": "ඉරානය තෙවැනි කොවිඩ් රැල්ලක් අපේක්ෂා කරනවාලු", "News Content": "ඉරානයේ කොවිඩ්-19 හි මියගිය සංඛ්‍යාව 25,000 ඉක්මවා ඇති අතර එය මැදපෙරදිග වාර්තා වූ ඉහළම අගය බව විදෙස් වාර්තා පෙන්වා දෙයි. සෞඛ්‍ය අමාත්‍යංශය විසින් බ්‍රහස්පතින්දා මරණ 175ක් සහ ගෙවීගිය පැය 24 තුළ නව ආසාදිතයන් 3,521ක් වාර්තා කර ඇති අතර, රටේ සමස්ත ආසාදිතයන් සංඛ්‍යාව 436,319ක් දක්වා වැඩි වී තිබේ. පසුගිය දින 30 තුළ නව කොරෝනා වෛරසය ආසාදනය වූ පුද්ගලයින් 5,000ක් මියගොස් ඇති අතර, නව ආසාදන 80,000ක් ලියාපදිංචි වී ඇති ඇත. එහි ප්‍රතිඵලයක් ලෙස මරණ 25,015ක් දක්වා ඉහළ ගොස් ඇති බවද අමාත්‍යාංශය පෙන්වා දෙයි. තෙවැනි රැල්ලක ආසාදනය ඉරානය අපේක්ෂා කරන බැවින්, දැන් ඉරානයට ඇත්තේ කාලය පිළිබඳ ප්‍රශ්නයක් පමණක් බව අමාත්‍යාංශය පවසයි. සෞඛ්‍ය විශේෂඥයන්ට අනුව පළමු හා දෙවැනි රැලිවලට වඩා එය නරක විය හැකි අතර, ආසාදිතයින් සඳහා වෛද්‍ය ප්‍රතිකාරවලට බාධා පැමිණෙනු ඇත. ඉරානය කොවිඩ්-19 යළි නැගිටීමට එරෙහිව සටන් වදින අතර, මැයි මාසයේ මාස දෙකක අවම කාලයක සිට නව ආසාදන හා මරණ වැඩිවීමක් පෙන්නුම් කරයි. මිලියන 13ක ජනගහනයක් සිටින විශාල නගරවල, විශේෂයෙන් ටෙහෙරානයේ අගනගරයේ තත්ත්වය තීරණාත්මක බව වාර්තා වේ. ආසාදන වැඩිවීම පිළිබඳව ඉරානයේ සෞඛ්‍ය නිලධාරීන් අනතුරු අඟවා ඇති අතර, රෝගය පැතිරීම පාලනය කිරීම සඳහා සෞඛ්‍ය නීතිරීතිවලට ගරු කරන ලෙස ජාතියෙන් ඉල්ලා සිටියි.   ", "URL": "https://www.ada.lk/0/0/0-369151", "Category": "International", "Parent URL": null}