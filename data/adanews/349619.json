{"Source": "Ada News", "Timestamp": "18 06 2019", "Headline": "පැලවත්ත හා සෙවණගල යළිත් පෞද්ගලික අංශයට", "News Content": "පැලවත්ත හා සෙවණගල සීනි කම්හල් දෙක නැවත වරක් පෞද්ගලික අංශයට පැවරීමට ආණ්ඩුව 20 වැනිදා පාර්ලිමේන්තුවට කෙටුම්පතක් ඉදිරිපත් කිරීමට සැලසුම් කර තිබෙන බව ශ්‍රී ලංකා නිදහස් පක්‍ෂයට සඳහන් කරයි. ලාභ ලබමින් තිබූ සීනි කර්මාන්ත ශාලා දෙක 2002 වසරේදී දයා ගමගේ මහතාට පැවරීමට එක්සත් ජාතික පක්‍ෂය කටයුතු කළ බවද එම පක්‍ෂයේ මහලේකම් දයාසිරි ජයසේකර මහතා සඳහන් කළේය. 2011 වසරේදී නැවත සීනි කම්හල් දෙක රජයට පවරා ගන්නා විට බොහෝ දේ විනාශ වී ගොස් තිබූ බවත්, එහෙත් මේ වනවිට එම කම්හල් දෙක මගින් මහා භාණ්ඩාගාරයට වාර්ෂිකව රුපියල් මිලියන 700ක් ලබාදෙමින් තිබෙන බවත් අද (18දා) පැවැති මාධ්‍ය සාකච්ඡාවකදී හෙතෙම සඳහන් කළේය.   ", "URL": "https://www.ada.lk/0/0/0-349619", "Category": "Latest News", "Parent URL": null}