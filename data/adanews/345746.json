{"Source": "Ada News", "Timestamp": "25 02 2019", "Headline": "ඩයස්පෝරා දමිල තරුණයන් ලංකාවට පැමිණීමේ කැමැත්තෙන්", "News Content": "දමිල ඩයස්පෝරාව නියෝජනය කරන තරුණයින් බොහෝමයක් නැවත ලංකාවට පැමිණිමට අපේක්ෂාවෙන් සිටින බව හිටපු පාර්ලිමේන්තු මන්ත්‍රී විනයාගමූර්ති මුරලිදරන් (කරුණා අම්මාන්) සඳහන් කරයි. ඔහු සිය ට්විටර් ගිණුමට කළ ප්‍රකාශයක දැක්වෙන්නේ බොහෝ විවෘත මනසක් ඇති තරුණයන් නැවතත් මෙසේ ශ්‍රී ලංකාවට පැමිණීමට අපේක්ෂාවෙන් සිටින බවයි. එසේම තමන් මේ වන විට විවිධ ඩයස්පෝරා සංවිධාන සමඟ සාකච්ඡා කරමින් සිටින බවත් ඔවුන් හා පාර්ලිමේන්තු මන්ත්‍රී නාමල් රාජපක්ෂ මහතා අතර හමුවක් පවත්වීම සඳහා එම සාකච්ඡා සිදුකරන බවත් ඔහු වැඩිදුරටත් සඳහන් කරයි.   ", "URL": "https://www.ada.lk/0/0/0-345746", "Category": "Latest News", "Parent URL": null}