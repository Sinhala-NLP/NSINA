{"Source": "Ada News", "Timestamp": "8 02 2018", "Headline": "දුම්රිය දොරටු විදිමත් කරන්නැයි ඉල්ලීම්", "News Content": "\r\n\tදුම්රිය පාපුවරුවල ගමන් කිරීම තහනම් කර තිබියදී දිගින් දිගටම පාපුවරුවල ගමන් කරන බැවින් දුම්රිය දොරවල් පහසුවෙන් ක්‍රියාත්මක වන අයුරින් සවි කරන ලෙස දුම්රිය දෙපාර්තමේන්තුවෙන් ලිඛිතව ඉල්ලා සිටි බව දුම්රිය සේවක පොදු සේවා සංගමය සඳහන් කරයි.\r\n \r\n\tමීට අමතරව දුම්රිය පැමිණිලි පිළිබඳ විශ්වාසයක් නොමැති නිසා පැමිණෙන දුම්රියේ දැඩි දුෂ්කරතා විඳගනිමින් මගීන් ගමන් කරන බවත්, මේ නිසා දුම්රිය ධාවනය විධිමත් කරන ලෙස ඉල්ලා සිටි බවත් එම සංගමයේ ප්‍රධාන ලේකම් එස්.බී. විතානගේ මහතා සදහන් කළේය.\r\n \r\n\tපහසුවෙන්  ක්‍රියා කරවිය හැකි දොරවල් සවිකරන ලෙස අද (08දා) දුම්රිය සාමාන්‍යාධිකාරීවරයාගෙන් ලිඛිතව ඉල්ලා  සිටි බවද හෙතෙම පවසා සිටියේය.\r\n \r\n\tපාපුවරුවේ ගමන් කිරීම නිසා මේ වන විට ජීවිත විශාල ප්‍රමාණයක් අහිමි වී තිබෙන බවද ඔහු සඳහන් කළේය.\r\n \n\n  ", "URL": "https://www.ada.lk/0/0/0-308522", "Category": "Latest News", "Parent URL": null}