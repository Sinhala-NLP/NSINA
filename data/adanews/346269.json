{"Source": "Ada News", "Timestamp": "12 03 2019", "Headline": "ජනතා අභිලාෂය ගෝඨාභය ජනපති වනු දැකිමයි - විමල්", "News Content": "මත්ද්‍රව්‍ය ව්‍යාප්තියෙන් තොර, පාතාල කල්ලිවල නීතිවිරෝධී බලයට යට නොවන අනාගතයක් සහ විනයානුකූල, සංවර්ධිත රාජ්‍යයක් ගොඩනැගිය හැකි ගෝඨාභය රාජපක්‍ෂයන් ජනාධිපති කරවීම ජනතා අභිලාෂය වී ඇති බවත් ඒ ජනතා අභිලාෂයට පයින් ගසන්නන් ජාතියේ සතුරන් මිස වෙන කවුරුන්දැයි ජානිපෙ නායක විමල් වීරවංශ මහතා ප‍්‍රශ්න කර සිටියි. පසුගියදා කළුතර නගර ශාලාවේ පැවැති‘කිරුළ නොරටුන්ට - අවුල මෙරටුන්ට’යන තේමාව යටතේ පැවැති කළුතර දිස්ත‍්‍රික් කතිකාව අමතමින් ඒ මහතා මෙසේ පැවසීය.     එහිදි ඔහු වැඩිදුරටත් සඳහන් කර සිටියේ,             එක් පිරිසක් උත්සාහ කළා අපත් එකතු කරගෙන ගිහිල්ලා විධායක ජනාධිපති ක‍්‍රමය අහෝසි කරවන්න. එහෙම වුණොත් ජනාධිපතිවරණයකුත් නැහැ. තීරණාත්මක කඩඉමකුත් නැහැ. ඒක හරි ගියේ නැහැ. මතක තබාගන්න, ජාතියේ ඉරණම් කතාව ලියැවෙන්නේ ජනාධිපතිවරණයේ ජයපරාජය මතයි. ජය ගැනීමට නම් අපේ අපේක්ෂකයා කවුරුන් විය යුතුද? ගෝඨාභය රාජපක්ෂ ඒත් සමහරු කියනවා‘අපේ අපෙක්ෂකයා ජාතික ඇඳුම අදින කෙනෙක් විය යුතුයි කියා. දැන් ඇඳුමත් ප‍්‍රශ්නයක් කරගෙන. මම මෙහෙම කිව්වාම මාධ්‍යයට රහවෙන්නේ ඒවායි. අර මිලේනියම් චැලේන්ජ් කෝපරේෂන් ලංකාව ඇමරිකාවේ කොලනියක් කර ගන්න එක ගැන මොකුත්ම යන්නේ නැහැ. අර වගේ රහකෑල්ලක් අරගෙන කොටවන එකයි බොහෝ මාධ්‍ය කරන්නේ. මම ඉන්නේ ඒ ජාතික ඇඳුම අඳින කෙනෙක්  ඕනේ කියන අයත් එකතු කරගෙන, පළල්තම සමගිය හදලා මේ ජනාධිපතිවරණය ජයගන්නා ගමනක් යායුතුයි කියන තැනකයි\" යැයි ඔහු පැවසිය. කෂිනි හපුආරච්චි               ", "URL": "https://www.ada.lk/0/0/0-346269", "Category": "Latest News", "Parent URL": null}