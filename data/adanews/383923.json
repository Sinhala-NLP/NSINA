{"Source": "Ada News", "Timestamp": "31 08 2021", "Headline": "යුරෝපයේ වැඩිහිටියන්ගෙන් සියයට 70ක් එන්නත් කරලා", "News Content": "යුරෝපා සංගමයේ රටවල ජීවත්වන වැඩිහිටි ජනගහනයෙන් 70%ක් කොවිඩ්-19 වෛරසයට එරෙහිව පූර්ණ එන්නත ලබා දී ඇති බව යුරෝපා කොමිසම පවසයි. යුරෝපා කොමිසමේ සභාපති උර්සුලා වොන් ඩර් ලේන් ට්විටර් පණිවුඩයක් නිකුත් කරමින් කියා සිටියේ \"යුරෝපා සංගමයේ වැඩිහිටියන්ගෙන් 70% කට පූර්ණ එන්නත ලබා දී තිබෙනවා. මේ විශිෂ්ඨ ජයග්‍රහණය ලබාදුන් බොහෝ දෙනෙකුට මම ස්තූති කළ යුතුයි.\" යනුවෙනි.   ", "URL": "https://www.ada.lk/0/0/0-383923", "Category": "International", "Parent URL": null}