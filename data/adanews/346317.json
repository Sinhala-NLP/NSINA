{"Source": "Ada News", "Timestamp": "13 03 2019", "Headline": "ගෝඨාගේ නම ඉදිරිපත්වීම අනෙක් නායකයන්ට ආදර්ශයක්", "News Content": "ජනාධිපති අපේක්ෂකයෙකු ලෙස නම් කිරීම සඳහා ගෝඨාභය රාජපක්ෂ මහතාගේ නම ඉදිරිපත් වීම අනෙකුත් නායකයන්ටද ආදර්ශයක් වන්නේ යැයි ශ්‍රී ලංකා පොදුජන පෙරමුණේ ජාතික සංවිධායක බැසිල් රාජපක්ෂ මහතා පැවසීය. ඔහු මේ බව පවසා සිටියේ බත්තරමුල්ල, නෙළුම් මාවතෙහි පිහිටි ශ්‍රී ලංකා පොදුජන පෙරමුණ ප්‍රධාන කාර්යාලයේදී ඊයේ (13දා) පැවැති මාධ්‍ය හමුවකට එක්වෙමිනි. ඒ අනුව තමන් ජනාධිපතිවරණය සඳහා ඉදිරිපත් වීමට සුදුස්සෙකු යැයි සිතන නායකයන්ටද එලෙස තම නම ඉදිරිපත් කළ හැකි බවත්, එසේම එය වඩා සුදුසුම අපේක්‍ෂකයා තෝරා ගැනීම සඳහා රුකුලක් වන බවත් ඒ මහතා එහිදී කීය.   ", "URL": "https://www.ada.lk/0/0/0-346317", "Category": "Latest News", "Parent URL": null}