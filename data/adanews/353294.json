{"Source": "Ada News", "Timestamp": "13 10 2019", "Headline": "ඌව වෙල්ලස්ස සරසවිය 16දා විවෘත කෙරේ", "News Content": "ඌව වෙල්ලස්ස විශ්වවිද්‍යාලයේ සියලුම පීඨවල අධ්‍යයන කටයුතු මේ මස (16දා)  සිට යළි ආරම්භ කරන බව එහි උපකුලපති මහචාර්ය ජයන්ත ලාල් රත්නසේකර මහතා පැවසීය. එම නිසා නේවාසිකාගාර පහසුකම් ලබාසිටින සිසුන් ‌හෙට (14දා) දහවල් 12.00 න් පසුව සිය නේවාසිකාගාරවලට පැමිණෙන ලෙසටද හෙතෙම දන්වා සිටියේය. අනධ්‍යයන සේවක වැඩවර්ජනය හේතුවෙන් මාස එකහමාරක පමණ කාලයක් පුරා විශ්වවිද්‍යාලයේ පීඨ මෙසේ වසා දමා තිබූ බව පැවසූ උපකුලපතිවරයා එය අවසන්වීමත් සමග යළිත් විශ්වවිද්‍යාලයේ සියලුම පීඨවල අධ්‍යයන කටයුතු මෙසේ ආරම්භ කරන බවද පවසා සිටියේය. ඇල්ල ප්‍රසාද් රුක්මල්     ", "URL": "https://www.ada.lk/0/0/0-353294", "Category": "Latest News", "Parent URL": null}