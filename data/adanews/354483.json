{"Source": "Ada News", "Timestamp": "16 11 2019", "Headline": "ප්‍රතිපත්තිමය ගැටලු නිසා කළ යුතුම දේ සිදුකිරීමට නොහැකි වුණා - ජනපති", "News Content": "තමා හා ආණ්ඩුව අතර ඇතිවූ ප්‍රතිපත්තිමය ගැටලු හේතුවෙන් රට හා ජනතාව වෙනුවෙන් සිදුකළ යුතුම දේ සිදුකිරීමට නොහැකි වූ බව ජනපති මෛත්‍රීපාල සිරිසේන මහතා පවසයි. විශේෂ ප්‍රකාශක් කරමින් ඔහු මේ බව පැවැසීය. “මට ඡන්දය දුන් 6200000ක් වන ජනතාවට ස්තූතිය ප්‍රකාශ කිරිමට මෙය අවස්ථාවක් කර ගන්නවා. මම මහනුවරදී විශේෂ ප්‍රකාශයක් කළා නැවතත් ජනපතිවරණයට ඉදිරිපත් නොවන බවට. 19 වැනි සංශෝධනය ගෙනවිත් මම විධායක ජනපතිධුරයේ බලතල ඉවත් කළා. මාව ඡන්දයෙන් පත් කළේ වසර හයකට. නමුත් 19 වැනි සංශෝධනය නිසා එය වසර පහක් වුණා. ජනපතිවරු තමාගේ බලතල වැඩි කර ගැනීමට කටයුතු කළා. මම අසීමිත බලතල ඉවත් කළා. මගේ නිල කාලයේදී ප්‍රජාතන්ත්‍රවාදය තහවුරු කළා. මාධ්‍ය නිදහස ඇති කළා. එය පාරා වලල්ලක් කරමින් මට බරපතල නින්දා අපහාස අසත්‍ය සමාජ මාධ්‍ය හරහා සිදුකළා. මම කිසම දෙයකින් සැලුණේ නෑ. බලයට පත්වූ රාජ්‍ය නායකයින් කිසිවෙක් නොකළ දෙයක් මම කළා. ඒ කිසිම මිනිස් ඝාතනයක් මගේ නිල කාලයේදී සිදුවුණේ නෑ. කිසිම පුරවැසියෙකුට ආණ්ඩුවේ තුවක්කුවක් පත්තු වුණේ නෑ. මට බොහෝ දේ ඉටුකිරීමට හැකිවුණා. නමුත් ප්‍රතිපත්තිමය ගැටලු නිසා ආණ්ඩුවේ ගැටලු ඇතිවුණා. ඒ නිසා ජනතාව වෙනුවෙන් කළ යුතුම දේ කිරීමට නොහැකිවුණා. ඒ ආණ්ඩුවේ ගැටුම් නිසයි. ජනපතිවරයෙක් ලෙස කටයුතු කිරීමේදී මම අසීමිත බලතල ඉවත් කළා වගේම එයින් වැරදි සහගත ලෙස ප්‍ර යෝජන ගත්තා. මම අතීත ආවර්ජනක් කරන්නේ නෑ. මා බලයට පත්වන විට මාතෘභූමියිට දැඩි විදේශීය බලපෑම් තිබුණා. 2014දී රට තිබුණ තත්තවයත් අද තිබුණ තත්ත්වයත් සංසන්දය කරන්න. යුද්ධයේදී මානව හිමිකම් කඩවුණා කියන මතය මත මගේ නිල කාලය තුළ සියයට 99ක් මම ඉවත් කළා. ජාත්‍යන්තර අධිකරණ ලංකාවට ඒම ගැන කථා කළා. ඒ සියල්ලෙන්ම අපි මිදී තිබෙනවා. දුගී බවෙන් නිදහස් වීම, සියලු ජාතීන් තුළ ජාතික සමගිය සංහිදාව ගෙඩ නගමින් පුළුල් සමගියක් අතිකිරිමට මම විශාල වෙහෙසක් ගත්තා. ඒ තුළ සෑහෙන ප්‍රගතියක් තිබෙනවා. දූෂනයට වංචාවට අක්‍රමිකතාවට විරුද්ධව මම දැඩි දේශපාල තීන්දු කිහිපයක් ගත්තා.  ", "URL": "https://www.ada.lk/0/0/0-354483", "Category": "Latest News", "Parent URL": null}