{"Source": "Ada News", "Timestamp": "6 02 2023", "Headline": "රාසා සිංග්ලිෂ්වලින් දැමූ ට්වීටය", "News Content": "එක්සත් අරාබි එමීර් රාජ්‍යය‌ේ පැවැත්වෙන ජාත්‍යන්තර විස්සයි20 ලීග තරගාවලියේදී ශ්‍රී ලංකා සීමිත පන්දුවාර නායක දසුන් ශානක හා ශිකන්දර් රාසා ඩුබායි කැපිටල්ස් කණ්ඩායම නියෝජනය කරමින් තරග කරයි. ඩුබායි කැපිටල්ස් කණ්ඩායම හා මුබ්බායි ඉන්දියන්ස් ඒමිරේට්ස් කණ්ඩායම අතර ඊයේ පැවැති තරගයෙන් දසුන් හා රාසා ඩුබායි කැපිටල්ස් කණ්ඩායම වෙනුවෙන් තවත් ජයක් ලබාදීමට සමත්විය. මෙහිදි ලකුණු 165ක ඉලක්කය තරගයේ පන්දුවාර 18.1කදී කඩුලු තුනක් පමණක් වැයකර ජය ගැනීමට ඩුබායි කණ්ඩායම සමත්විය. ඒහිදී දසුන් ශානක පන්දු 36කදී ලකුණු 58ක් වාර්තා කිරීමට සමත්වු අතර රාසා පන්දු 36කදී ලකුණු 56ක් රැස් කළේය. ඔවුන් දෙදෙනා සිව්වැනි කඩුල්ල වෙනුවෙන් ලකුණු 122ක නොදැවුණ සබඳතාවක් පවත්වමින් කණ්ඩායම ජයග්‍රහණය කරා රැගෙන ගියේය. තරගයෙන් අනතුරුව සිය ට්විටර් ගිණුමෙන් දසුන් හා රාසා තරගයේ ක්‍රීඩා කරන අවස්ථා කිහිපයක් තම ට්විටර් ගිණුමට ඒක්කරමින් පවසා තිබුණේ මල්ලි - අයියා යනුවෙනි.     ", "URL": "https://www.ada.lk/0/0/0-401269", "Category": "Sports", "Parent URL": null}