{"Source": "Ada News", "Timestamp": "29 11 2017", "Headline": "උඩරට දුම්රිය ධානයට බාධා - තැපැල් දුම්රියක් සිරවේ", "News Content": "\r\n\tඋඩරට දුම්රිය මාරගයේ ඉදල්ගස්හින්න හා ඔහිය දුම්රිය ස්ථාන අතර පස්කඳු කඩා වැටීම හේතුවෙන් එම මාර්ගයේ දුම්රිය ගමනාගමය තාවකාලිකව ඇණ හිට ඇත.\r\n \r\n\tස්ථාන දෙකකින් පස් කඳු කඩා වැටී ඇති බවත් කොළඹ කොටුවේ සිට බදුල්ල දක්වා ධාවනය වන රාත්‍රී තැපැල් දුම්රියද මෙම දුම්රිය ස්ථාන දෙක අතර සිරවී ඇති බවත් දුම්රිය පාලක මැදිරිය කියයි.\r\n \r\n\tපස් කන්ද ඉවත් කිරීම සඳහ අවම වශයෙන් පැය හතකවත් කාලයක් ගතවෙනු ඇතැයි වාර්තා වෙයි\r\n \r\n\tමේ අතර බදුල්ල සිට කොළඹ බලා ධාවනය කරන උඩරට මැණිකේ දුම්රිය බදුල්ල දුම්රිය ස්ථානයේ නතර කර ඇත.\r\n \r\n\tකොළඹ සිට බදුල්ල බලා ගමන් ගන්නා දුම්රිය නානුඔය තෙක් සීමා කිරීමට දුම්රිය පාලක මැදිරිය කටයුතු කර තිබේ.\r\n \r\n\tමධ්‍යම කඳුකරයට ඇද හැළෙන ධාරානිපාත වර්ෂාව හේතුවෙන් උඩරට දුම්රිය මාර්ගය මෙන්ම මහා මාර්ගද දැඩි අවධානම් තතත්වයට පත්ව ඇතැයි ආපදා කළමනාකරණ මධ්‍යස්ථානය පවසයි.\r\n \n\n  ", "URL": "https://www.ada.lk/0/0/0-292998", "Category": "Latest News", "Parent URL": null}