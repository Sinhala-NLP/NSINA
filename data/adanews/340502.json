{"Source": "Ada News", "Timestamp": "19 09 2018", "Headline": "කන්කසන්තුරේට  පරිසර හිතකාමී කර්මාන්ත කලාපයක්", "News Content": "කන්කසන්තුරේ සිමෙන්ති කම්හල පිහිටි ඉඩම උපයෝගී කරගෙන කුඩා ව්‍යවසායකයන් සඳහා පරිසර හිතකාමී කර්මාන්ත කලාපයක් පිහිටුවීමට රජයේ අවධානය යොමුව තිබේ. මේ වන විට නිෂ්පාදන කටයුතු සඳහා භාවිත නොකරන කන්කසන්තුරේ සිමෙන්ති කම්හල පිහිටා තිබූ භූමියෙන් අක්කර 330ක භූමි ප්‍රමාණය තුළ මෙම කර්මාන්තපුරය  පිහිටුවීමට නියමිතය. එහි පළමු අදියර යටතේ 2019 වර්ෂය තුළ අක්කර 100ක් සංවර්ධනය කිරීමට සැලසුම් කර තිබේ. ඒ අනුව අදාළ යටිතල පහසුකම් සංවර්ධනය හා කර්මාන්ත ආරම්භ කිරීම සඳහා සුදුසු ආයෝජිකයන් තෝරා ගැනීම සඳහා කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා ඉදිරිපත් කළ යෝජනාව අමාත්‍ය මණ්ඩලය විසින් අනුමත කරන ලදී.    ", "URL": "https://www.ada.lk/0/0/0-340502", "Category": "Latest News", "Parent URL": null}