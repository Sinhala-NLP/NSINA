{"Source": "Ada News", "Timestamp": "12 12 2017", "Headline": "අත්අඩංගුවට ගත් අලි ඇතුන් 36 දෙනා නඩත්තුවට මිලියන 84", "News Content": "\r\n\tවත්මන් රජය බලයට පැමිණි පසු අත්අඩංගුවට ගෙන  තිබෙන හීලෑ අලිඇතුන් 36 දෙනා නඩත්තු කිරීම සඳහා රජය වර්ෂයකට රුපියල් ලක්ෂ 843ක් වැයකරන බව හීලෑ අලි ඇතුන් සුරැකීමේ  සංවිධානය අද (12දා) සඳහන් කළේය.\r\n \r\n\tමෙම පිරිස නඩත්තු කිරීම සඳහා මහජනතාවගේ බදු මුදල් වැයකිරීමට සිදුවන බැවින් බලපත්‍රලාභී අලි ඇතුන් පිරිස නිදහස් කරන ලෙසද එම සංවිධානය ඉල්ලීමක් කළේය.\r\n \r\n\tකොළඹ පැවැති මාධ්‍ය හමුවකදී හීලෑ අලිඇතුන් සුරැකීමේ  සංවිධානයේ මාගල්කන්දේ සුදත්ත හිමියෝ සඳහන් කළේ, පසුගිය කාලය තුළ පෙරහර ඇතුළු සංස්කෘතික කටයුතු සඳහා  මෙම අලිඇතුන් යොදාගත් බවත්, පෙරහර සඳහා අලිඇතුන් ලබාදීමට යෑමේදී අර්බුදයක් හටගෙන ඇති බවත්ය.\r\n \n\n  ", "URL": "https://www.ada.lk/0/0/0-296036", "Category": "Latest News", "Parent URL": null}