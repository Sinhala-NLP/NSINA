{"Source": "Ada News", "Timestamp": "19 12 2019", "Headline": "හිටපු  ජනපති කාර්යමණ්ඩල ප්‍රධානි හා දැව සංස්ථා සභාපතිට බරපතල වැඩ සහිත දඬුවම්", "News Content": "රුපියල් මිලියන 20 ක අල්ලසක් ලබාගැනීමේ චෝදනාවට වරදකරු කළ හිටපු ජනාධිපති මෛත්‍රිපාල සිරිසේන මහතාගේ හිටපු ජනාධිපති කාර්ය මණ්ඩල ප්‍රධානී ආචාර්ය අවි.එච්. කුසුමදාස මහනාම සහ රාජ්‍ය දැව සංස්ථාවේ හිටපු සභාපති පියදාස දිසානායක යන මහත්වරුන්ට කොළඹ ත්‍රිපුද්ගල ස්ථිර මහාධිකරණය විසින් වැඩ සහිත සිරදඬුවම් නියම කළේය. ඒ අනුව විත්තිකාර මහනාම මහතාට බරපතළ වැඩ සහිත වසර 20ක සිර දඬුවම් නියම කළ මහාධිකරණ විනිසුරු මඬුල්ල ඔහුට රුපියල් 65,000 ක දඩයක් ද නියම කළ තිබේ. ඊට අමතරව විත්තිකාර මහනාම විසින් අල්ලස් වශයෙන් ලබාගත් රුපියල් කෝටි 2 ක මුදල දණ්ඩනයක් වශයෙන් ගෙවිය යුතු බවටද නියෝගයේ සඳහන් සඳහන් වුණි. නඩුවේ දෙවන විත්තිකරු ලෙස නම් කර තිබු  පියදාස දිසානායක මහතාට ද බරපතළ වැඩ සහිත වසර 12ක සිර දඬුවම් නියම කළ ත්‍රිපුද්ගල විනිසුරු මඩුල්ල ඔහුට රුපියල්  55,000ක දඩයක් ද නියම කරනු ලැබුවේය.     ", "URL": "https://www.ada.lk/0/0/0-355829", "Category": "Latest News", "Parent URL": null}