{"Source": "Ada News", "Timestamp": "23 03 2022", "Headline": "ජර්මානුවන්ට  නළ ජලය පානය කරන ලෙස උපදෙස්", "News Content": "අත්‍යවශ්‍ය ආහාර ද්‍රව්‍ය ඇතුළු බොහෝ නිෂ්පාදනවල මිල ඉහළ යාම මධ්‍යයේ මුදල් ඉතිරි කර ගැනීම සඳහා ඔවුන්ගේ වියදම් සහ ජීවන රටා පුරුදු වෙනස් කරන ලෙස ජර්මානුවන්ට උපදෙස් ලැබෙමින් තිබේ. යුක්රේනයේ රුසියාවේ ආරම්භ කළ හමුදා මෙහෙයුම සහ මොස්කව් වෙත ආර්ථික සම්බාධක පැනවීම හේතුවෙන් සැපයුම් දාමයේ අතිරේක ගැටළු ඇති වී ඇති අතර, බලශක්ති මිල ගණන් අහස උසට ඉහළ ගොස් ඇත. මෙය අනෙක් අතට, ජර්මානු සුපිරි වෙළඳසැල් දාම හරහා නිෂ්පාදන රැසක මිල ගණන්වලටද බලපා තිබේ. උදාහරණයක් ලෙස පැස්ටා සහ සූරියකාන්ත තෙල් වැනි මූලික නිෂ්පාදන සඳහා මිල ගණන් පිළිවෙලින් 40% සහ 100% කින් ඉහළ ගොස් ඇත. ඩිටර්ජන්ට්, පානීය ජලය, කිරි නිෂ්පාදන, කෝපි සහ ටොයිලට් පේපර් මිලද අධික වේ. ජනප්‍රිය සුපිරි වෙළෙඳසැල් දාමයක් වන Aldi පසුගිය සතියේ විවිධ භාණ්ඩ 140ක් සඳහා මිල ඉහළ නැංවූ අතර අනෙකුත් සුපිරි වෙළෙඳසැල් ද එය අනුගමනය කිරීමට ඉඩ ඇති බව ජර්මානු මාධ්‍ය පවසයි. මේ තත්ත්වය තුළ ජර්මානු පාරිභෝගිකයින්ට මුදල් ඉතිරි කිරීමට උපකාර වන ක්‍රියාමාර්ග ගණනාවක් ඉදිරිපත් කර ඇත. ඒ අනුව, බෝතල් කළ ජලය මිලදී ගැනීම වෙනුවට නළ ජලය පානය කිරීමට උපදෙස් දී ඇති අතර, නල ජලයේ රසය වැඩි දියුණු කිරීමට උපකාරී වන ජර්මනියේ ජල පෙරීමේ පද්ධති නිෂ්පාදනය කරන සමාගම් ගණනාවක් පවා ඉදිරියට පැමිණ ඇත. බෙදාහැරීම් සම්බන්ධයෙන් වන අඩු පිරිවැය හේතුවෙන් ඒවා සෑමවිටම ඉතා ලාභදායී බැවින් වෙළෙඳ සැල් වෙත යන පාරිභෝගිකයන් සෘතුමය පලතුරු සහ එළවළු මිලදී ගත යුතු බවටද යෝජනා කර තිබේ.   ", "URL": "https://www.ada.lk/0/0/0-391565", "Category": "International", "Parent URL": null}