{"Source": "Ada News", "Timestamp": "2 08 2021", "Headline": "රජයේ රස පරික්ෂක නිලධාරින් රිෂාඩ්ගේ නිවසට", "News Content": "රිෂාඩ් බදියුදීන් මන්ත්‍රීවරයාගේ නිවස රජයේ රසපරීක්ෂක දෙපාර්තමේන්තුවේ නිලධාරීන් විසින් පරීක්ෂාවට ලක්කර තිබේ. අද (02) දිනයේ පැයකට ආසන්න කාලයක් ඔවුන් එම නිවස පරීක්ෂා කර තිබේ. එමෙන්ම සොකෝ නිලධාරීන් ද පැමිණ අද දහවල් මන්ත්‍රීවරයාගේ නිවස පරීක්ෂාවට ලක්කර තිබුණි. මේ අතර අද දිනයේදීත් ළමා හා කාන්තා කාර්යංශයේ නිලධාරීන් බදියුදීන් මන්ත්‍රීවරයාගේ නිවසට පැමිණ ප්‍රකාශ සටහන් කරගෙන ඇති බව වාර්තා වේ. රිෂාඩ් බදියුදීන් මන්ත්‍රීවරයාගේ නිවසේ මෙහෙකාර සේවයේ නිරතව සිටි බාලවයස්කාර දැරියක් පිලිස්සුම් තුවාල සහිතව මියයෑමේ සිද්ධියට අදාළව මේ වනවිට පුද්ගලයින් 40 දෙනෙකුගෙන් පමණ පොලීසිය ප්‍රකාශ සටහන් කරගෙන තිබේ. පොලීසිය පවසන්නේ මියගිය දැරියට පෙර මන්ත්‍රීවරයාගේ නිවසේ 2009 වසරේ සිට කාන්තාවන් දස දෙනෙකු සේවය කර ඇති බවය.    ", "URL": "https://www.ada.lk/0/0/0-382489", "Category": "Latest News", "Parent URL": null}