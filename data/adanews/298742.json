{"Source": "Ada News", "Timestamp": "25 12 2017", "Headline": "සරණාගතයන් නොසලකා නොහරින්න - පාප් තුමන්", "News Content": "\r\n\tතමන් උපන් භූමියෙන් පළවා හරින මිලියන ගණනක් වූ සරණාතයන් නොසලකා නොහරින ලෙස පළමු වැනි ෆ්‍රැන්සිස් පාප් තුමන් නත්තලේ සන්ධ්‍යා දේවමෙහෙය පවත්වමින් ලෝකය වෙත ආයාචනයක් සිදුකර තිබේ.\r\n \r\n\tමෙම සරණාගතයන් මේරි සහ ජෝසෆ් ලෙස පෙන්වා දෙන පාප් තුමන්, බයිබලයේ එන කතාවක් ගෙනහැර දක්වමින් ඔවුන්ට නසරෙත් සිට බෙත්ලෙහෙම දක්වා නවාතැන් ගැනීමට කිසිදු තැනක් නොමැතිව ගමන් කිරීමට සිදුවූ ආකාරය විස්තර කර ඇත.\r\n \r\n\t81 වැනි වියෙහි පසුවන ආර්ජන්ටිනාවෙන් බිහිවූ පළමු වැනි ෆ්‍රැන්සිස් පාප් තුමන්ද ඉතාලි සරණාගත පවුලකින් පැවත එන මුණුපුරෙකු නිසා එතුමන්ට සරණාගතයන් සම්බන්ධයෙන් දැඩි හැඟීමක් පවතින බව විදෙස් වාර්තා පෙන්වා දෙයි.\r\n \r\n\tවතිකානුවේ, ශාන්ත පීටර්ස්බර්ග් බැසිලිකා දේවස්ථානය වෙත පැමිණ සිටි දහස් සංඛ්‍යාත බැතිමතුන් අමතමින් පාප් තුමන් මෙම අදහස් දැක්වීම සිදුකර ඇත.\r\n \n   \n  ", "URL": "https://www.ada.lk/0/0/0-298742", "Category": "International", "Parent URL": null}