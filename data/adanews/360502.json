{"Source": "Ada News", "Timestamp": "8 04 2020", "Headline": "ඉන්දියාවෙන් ලංකාවට පරිත්‍යාගයක්", "News Content": "ශ්‍රී ලංකාවේ පැතිරමින් පවතින කොවිඩ් - 19 වසංගත රෝගී තත්ත්වයේ දී භාවිතා කළ හැකි ඖෂධ වර්ග 3,668 ක් ඉන්දීය රජයේ පරිත්‍යාගයක් ලෙස රැගෙන , ඉන්දීය ගුවන් සේවයේ භාණ්ඩ ප්‍රවාහන ගුවන් යානයක් අද (8)  දින පස්වරුවේ කටුනායක ගුවන් තොටුපළ වෙත පැමිණියේය . මෙම ඖෂධ තොගය රැගෙන අද  දින පස්වරු 2.36 ට ඉන්දියාවේ නවදිල්ලි නුවර සිට , ඉන්දීය ගුවන් සේවයේ ඒ.අයි.- 281 දරන ගුවන් යානය කටුනායක ගුවන් තොටුපළ වෙත පැමිණ තිබුණි . මෙම ඖෂධ තොගය ගුවන් යානයෙන් ගොඩබෑමෙන් පසු , ඉන්දීය ගුවන් සේවයේ නිලධාරීන් විසින් ශ්‍රී ලංකා සෞඛ්‍ය අමාත්‍යාංශයේ නිලධාරීන් වෙත භාරදීමට පියවර ගත්හ .   ", "URL": "https://www.ada.lk/0/0/0-360502", "Category": "Latest News", "Parent URL": null}