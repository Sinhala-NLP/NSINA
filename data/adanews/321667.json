{"Source": "Ada News", "Timestamp": "8 04 2018", "Headline": "අදත් බොහෝ පළාත්වලට වැසි", "News Content": "\r\n\tදිවයිනේ බොහෝ පළාත්වලට අද  (08දා) සවස 2.00 න් පමණ පසු වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසයි.\r\n \r\n\tදිවයින ආශ්‍රිතව පැවති පහළ වායුගෝලයේ කැලඹිලි ස්වාභාවය මේ වන විට මේ වන විට දිවයිනට දකුණු දෙසින් පැවතීම හේතුවෙන් දකුණ, නැගෙනහිර හා ඌව පළාත්වලත් ගාල්ල හා මාතර දිස්ත්‍රික්කවල සමහර ස්ථානවලට මිලිමීටර් 100 ඉක්ම වූ වැසි බලාපොරොත්තු විය හැකි බව එම දෙපාර්තමේන්තුව අද  පෙරවරුවේ නිකුත් කළ නිවේදනයක දැක්වෙයි.\r\n \r\n\tමීට අමතරව  අද දහවල් 12.11 ට මිනුවන්ගොඩ, කටුනායක මොරොන්තොට, ගම්පොළ, හඟුරන්කෙත, රඳලියගොඩ හා පිටකුඹුර යන ප්‍රදේශවලට හිරු මුදුන්ව පවතින බවද එහි වැඩිදුරටත් සඳහන් වෙයි.\r\n \n\n \r\n\t \r\n  ", "URL": "https://www.ada.lk/0/0/0-321667", "Category": "Latest News", "Parent URL": null}