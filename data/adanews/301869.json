{"Source": "Ada News", "Timestamp": "9 01 2018", "Headline": "මීතොටමුල්ල ගිනි ගැනීමට හේතුව මෙන්න", "News Content": "\r\n\tමීතොටමුල්ල කුණු කන්ද දිගින් දිගටම ගිනි ගැනීමට ලක්වන්නේ එහි මීතේන් වායුව අධික ලෙස නිෂ්පාදනයවීම නිසා බව පේරාදෙණිය විශ්වවිද්‍යාලයේ භූවිද්‍යා අංශයේ මහාචාර්ය අතුල සේනාරත්න මහතා සඳහන් කළේය.\r\n \r\n\tඋෂ්ණත්වය සෙල්සියස් අංශක 40 සීමාවට පැමිණෙන විට මීතේන් වායුව  නිෂ්පාදනය ඉහළ යන බවත් ඉන්පසුව ගිනිගැනීම් ඇති වන බවද ඔහු පවසා සිටියේය.\r\n \r\n\tමීතේන් වායු නිෂ්පාදනය වීම හරහා ගිනිගැනීම්වලට ලක්වීමට අමතරව පිපිරීම් ද ඇති විය හැකි බවද පවසා සිටියේය.\r\n \r\n\tමේ නිසා සියලුම කුණු කඳුවල නිෂ්පාදනය කරන මීතේන් වායුව බට යොදාගෙන පිටතට ගැනීමට වැඩපිළිවෙළක් සකස් කළ යුතු බවද හෙතෙම කියා සිටියේය.\r\n \n\n  ", "URL": "https://www.ada.lk/0/0/0-301869", "Category": "Latest News", "Parent URL": null}