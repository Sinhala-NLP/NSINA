{"Source": "Ada News", "Timestamp": "4 08 2022", "Headline": "ඇමෙරිකාවේ මන්කිපොක්ස් සෞඛ්‍ය හදිසි තත්ත්වයක්", "News Content": "එක්සත් ජනපද රජය බ්‍රහස්පතින්දා වඳුරු උවදුර මහජන සෞඛ්‍ය හදිසි අවස්ථාවක් ලෙස ප්‍රකාශයට පත් කළේ ලෝක සෞඛ්‍ය සංවිධානය ගෝලීය හදිසි අවස්ථාවක් ලෙස ප්‍රකාශ කර සතියක් ඉක්මයන විටය. “මෙම වෛරසය පිටුදැකීමේදී අපගේ ප්‍රතිචාරය ඊළඟ මට්ටමට ගෙන යාමට අපි සූදානම් වෙනවා. මන්කිපොක්ස් බැරෑරුම් ලෙස සලකන ලෙස අපි සෑම ඇමරිකානුවෙකුගෙන්ම ඉල්ලා සිටිනවා” සෞඛ්‍ය හා මානව සේවා දෙපාර්තමේන්තුවේ (HHS) ලේකම් පැවසීය. බ්‍රහස්පතින්දා වනවිට, එක්සත් ජනපදය මන්කිපොක්ස් රෝගීන් 6,600කට වැඩි ප්‍රමාණයක් තහවුරු කර ඇති අතර, මේ වනවිට ගෝලීය මුළු සංඛ්‍යාව 25,800න් 25%කට ආසන්න ප්‍රමාණයකි. මහජන සෞඛ්‍ය හදිසි අවස්ථාවකදී වසංගතය පිටුදැකීමට ප්‍රදාන අරමුදල් ක්‍රියාත්මක කළ හැකි අතර ෆෙඩරල් ප්‍රතිචාරයක විවිධ අංශ සඳහා වැඩි සම්පත් විවෘත කළ හැකිය. එය ප්‍රතිකාර සහ අනෙකුත් අවශ්‍ය වෛද්‍ය සැපයුම් සහ උපකරණ සඳහා කොන්ත්‍රාත්තුවලට එළැඹීමට මෙන්ම, වෙනත් දේ අතර හදිසි රෝහල් සේවා සඳහා සහාය වීමටද ඉඩ සලසයි.   ", "URL": "https://www.ada.lk/0/0/0-396055", "Category": "International", "Parent URL": null}