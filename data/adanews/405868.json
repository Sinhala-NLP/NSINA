{"Source": "Ada News", "Timestamp": "24 09 2023", "Headline": "ජනපති ඇතුළු දූත පිරිස දින 10කට පසු ආපසු එයි", "News Content": "ජනාධිපති රනිල් වික්‍රමසිංහ මහතා ඇතුළු දූත පිරිස සිය කියුබානු සහ ඇමෙරිකානු සංචාරය නිමා කර 09/24 දින උදෑසන කටුනායක ගුවන් තොටුපොළ වෙත පැමිණියේය. ඔවුන් අද උදෑසන 08.32 ට ඩුබායි සිට එමිරේට්ස් ගුවන් සේවයේ ඊ.කේ.- 650 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණි. ජනාධිපතිවරයා මුලින්ම 09/15 සිට 09/16 දින දක්වා කියුබාවේ හවානා නුවර පැවති ජී.- 77 රාජ්‍ය නායක සමුළුවට සහභාගී විය. ඉන් අනතුරුව 09/19 සිට 09/21 දින දක්වා ඇමෙරිකාවේ පැවති එක්සත් ජාතීන්ගේ මහා මණ්ඩලයේ 78 වන වාර්ෂික සැසි වාරයේ රාජ්‍ය නායක සමුළුවට සහභාගී වී තිබුණි.    ", "URL": "https://www.ada.lk/0/0/0-405868", "Category": "Latest News", "Parent URL": null}