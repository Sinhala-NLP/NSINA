{"Source": "Ada News", "Timestamp": "4 04 2018", "Headline": "ඉන්දුනීසියාවේ දූපතක තෙල් කාන්දුවක් සමග ගිනි ගැනීම්", "News Content": "\r\n\tඉන්දුනීසියාවේ බොර්නියෝ දූපත් ආසන්න මුහුදේ ඛනිජ තෙල් කාන්දුවක් සමග ඇති වූ ගිනි ගැනීම් හේතුවෙන් එම පළාතේ හදිසි තත්ත්වයක් ප්‍රකාශයට පත්කර තිබේ.\r\n \r\n\tමෙම පළාත ආශ්‍රිත බාලික්පාපන් වරාය නගරයේ ධීවරයන් සිව් දෙනෙකු මෙම ගිනි ගැනීම් සමග ඇති වූ පිපිරීම් හේතුවෙන් ජීවිතක්ෂයට පත්ව ඇති බව විදෙස් වාර්තා පවසයි.\r\n \r\n\tඑමෙන්ම, සෙනසුරාදා දිනයේ සිට සිදුවන මෙම තෙල් කාන්දුව සමග සිය ගණනක් රෝගාතුර වී ඇති බවද සඳහන් වෙයි.\r\n \r\n\tකෙසේ වෙතත්, මෙම තෙල් කාන්දුවට හේතුව මෙතෙක් අනාවරණය කරගෙන නොමැති අතර, එම කාන්දුව තවදුරටත් සිදුවීම නිසා තත්ත්වය භයානක වී ඇති බව බලධාරීහු පවසති.\r\n \r\n\tකෙසේ වෙතත්, මේ අශ්‍රිතව ඇති තෙල් පිරිපහදුවේ කළමනාකාර අධ්‍යක්ෂවරයා පවසා තිබුණේ මෙසේ ගිනි ගැනීමට ලක්ව ඇත්තේ පිරිපහදු කළ කනිජ තෙල් නොවන බවයි. ඒවා බොහෝ විට සාගරය ආශ්‍රිතව පවතින කනිජ තෙල් විය හැකි බවද හෙතෙම පවසා ඇත.\r\n \n\n  ", "URL": "https://www.ada.lk/0/0/0-320850", "Category": "International", "Parent URL": null}