{"Source": "Ada News", "Timestamp": "3 07 2021", "Headline": "ෆ්ලොරිඩා ගොඩනැගිල්ලේ මරණ සංඛ්‍යාව 24ක් වෙයි", "News Content": "ඇමෙරිකා එක්සත් ජනපදයේ ෆ්ලොරිඩා මහල් නිවාස කඩා වැටීමෙන් මියගිය සංඛ්‍යාව 24ක් දක්වා ඉහළ ගොස් ඇත්තේ සතියකට අධික කාලයක් පුරා සිදුවන මුදාගැනීමේ මෙහෙයුම්වදී තවත් මළ සිරුරු දෙකක් සොයා ගැනීමත් සමගිනි. මියාමි-ඩේඩ්  නගරාධිපති ඩැනියෙලා ලෙවින් කැවා පැවසුවේ ගොඩනැගිල්ල කඩාවැටීමෙන් අතුරුදන් වූ පුද්ගලයන් ජීවිතක්ෂයට පත්වන්නට ඇති බව මේ වනවිට විශ්වාස කරන බවයි. ඒ අනුව මෙම ගොඩනැගිලි අනතුර හේතුවෙන් අතුරුදන් වූ පුද්ගලයන්ගේ සංඛ්‍යාව මේ වනවිට 121ක් ලෙස සැලකෙන අතර, මළ සිරුරු සොයා තවදුරටත් මෙහෙයුම් සිදුවෙයි.   ", "URL": "https://www.ada.lk/0/0/0-381022", "Category": "International", "Parent URL": null}