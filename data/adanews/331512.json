{"Source": "Ada News", "Timestamp": "24 05 2018", "Headline": "2020දී වැට් සියයට 2.5කින් අඩු කරනවා - මුදල් ඇමති", "News Content": "\r\n\tදැනට 15%ක්ව පවතින එකතු කළ අගය මත බද්ද 2020 වන විට 12.5% දක්වා පහත හෙලීම සිය අපේක්ෂාව බව මුදල් හා ජනමාධ්‍ය අමාත්‍ය මංගල සමරවීර මහතා පවසයි.\r\n \r\n\tඅද සියලු ජනතාව වක්‍ර ආකාරයට බදු ගෙවන බැවින් එම ජනතාව වක්‍ර බදු බරින් නිදහස් කිරීම සඳහා 2020 වන විට වැට් බද්ද 2.5%කින් අඩු කිරීමට බලාපොරොත්තු වන බව හෙතෙම අවධාරණය කළේය.\r\n \r\n\tඅමාත්‍යවරයා මේ බව කියා සිටියේ සහකාර රේගු අධිකාරීවරුන් 68 දෙනෙකුට පත්වීම් ලිපි ප්‍රදානය කිරීම සඳහා අද (24දා) මුදල් අමාත්‍යාංශයේ පැවති උත්සවයකදීය. \r\n  ", "URL": "https://www.ada.lk/0/0/0-331512", "Category": "Business", "Parent URL": null}