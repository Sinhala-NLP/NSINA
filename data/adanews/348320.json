{"Source": "Ada News", "Timestamp": "11 05 2019", "Headline": "බලපත්‍ර රහිත පුපුරණ ද්‍රව්‍ය ගැන පොලීසියට කියන්න අවස්ථාවක්", "News Content": "බලපත්‍ර රහිතව හෝ වෙනත් ආකාරයකි හෝ නීති විරෝධීව පුපුරුණ ද්‍රව්‍ය ළඟ තබාගෙන සිටින අයට ඒ පිළිබඳව ළඟම ඇති පොලිස් ස්ථානයට දැනුම් දීමට පොලීස් මූලස්ථානය අවසර ලබාදී තිබේ. මේ අනුව අද (11දා) පෙ.ව. 6.00 සිට 2019/05/14 දා පෙ.ව. 6.00 තෙක් දින තුනක කාලයක් මෙම අවස්ථාව ලබා දී තිබේ. එහිදී බලපත්‍ර රහිතව හෝ වෙනත් ආකාරයකින් හෝ පුපුරණ ද්‍රව්‍ය ළඟ තබාගෙන සිටින තැනැත්නත් විසින් එකී පුපුරුණ ද්‍රව්‍ය පිළිබඳවත් එය තබා ඇති ස්ථානය පිළිබඳවත් ළඟම ඇති පොලිස් ස්ථානයේ පොලිස් ස්ථානාධිපත වෙත දැනුම් දියහැකිය. එහිදි එම ස්ථානයට ගොස් අදාළ පුපුරුණ ද්‍රව්‍ය පොලිස් භාරයට ගෙන ඒ පිළිබඳව ගත යුතු ක්‍රියාමාර්ග සම්බන්ධයෙන් පොලිස් ස්ථාන දැනුවත් කර ඇති බව පොලීසිය පවසයි.   ", "URL": "https://www.ada.lk/0/0/0-348320", "Category": "Latest News", "Parent URL": null}