{"Source": "Ada News", "Timestamp": "13 08 2021", "Headline": "රාජ්‍ය ඇමති ප්‍රසන්නටත් කොවිඩ්", "News Content": "රාජ්‍ය අමාත්‍ය ප්‍රසන්න රණවීර මහතාට කොවිඩ් ආසාදනය වී තිබේ. ඒ ඔහු සිදුකළ පී.සී.ආර්. පරීක්ෂණයකින් අනතුරුවය. මේ පිළිබඳව අමාත්‍යවරයා සිය ෆේස්බුක් ගිණුමෙන් තහවුරු කර තිබේ. නිරෝධායනය වීමෙන් පසුව සිදුකළ පී.සී.ආර්. පරීක්ෂණයේදී ඔහු මෙසේ කොවිඩ් ආසාදිත බවට තහවුරු වී තිබ්. “නිරෝධායනයෙන් පසු සිදුකල PCR පරීක්ෂණයෙන් මට කෝවිඩ් ආසාදනය වී ඇති බව තහවුරු වී තිබේ. පසුගිය දින කිහිපය පුරා රාජකාරි කටයුතු වලදී සෞඛ්‍ය නිර්දේශ මත ක්‍රියාකල බැවින් බොහෝ දෙනෙක් ආරක්ෂිත යැයි විශ්වාස කරමි. එසේ වුවත් සමීපතමයන් සියලු දෙනා PCR හෝ Antigen පරීක්ෂාවක් කර ගන්නා ලෙස ඉල්ලා සිටිමි. සැවොම එක්ව ආරක්ෂා වී කෝවිඩ් වසංගතයෙන් අපි හැමෝම මිදෙමු.” යැයි ඔහු සිය ෆේස්බුක් ගිණුමෙන් නිවේදනය කරයි.    ", "URL": "https://www.ada.lk/0/0/0-383039", "Category": "Latest News", "Parent URL": null}