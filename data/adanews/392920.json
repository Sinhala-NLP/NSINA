{"Source": "Ada News", "Timestamp": "3 05 2022", "Headline": "ඔමික්‍රොන්ට එරෙහි එන්නත සායනික පරීක්ෂණ අරඹයි", "News Content": "චීනය ඉරිදා (01දා) නැගෙනහිර එරට ෂීජියෑන්ග් පළාතේ හැන්ග්ෂෝ හිදී ඔමික්‍රෝන් ප්‍රභේදවලට එරෙහිව අක්‍රිය කළ එන්නතක් සඳහා සායනික පරීක්ෂණයක් දියත් කළේය. සීනොෆාම් හි අනුබද්ධිත සමාගමක් වන චයිනා නැෂනල් බයෝටෙක් ගෘප් විසින් 2021 දෙසැම්බර් මාසයේ සිට පර්යේෂණ සහ පරීක්ෂණවලට භාජනය වෙමින් පවතින එන්නත නිපදවා ඇති බව සමාගම පවසයි. සායනික අත්හදා බැලීමේදී, අක්‍රිය කළ එන්නතෙහි ආරක්ෂාව සහ ප්‍රතිශක්තිකරණ බව තක්සේරු කිරීම සඳහා මාත්‍රා දෙකකින් එන්නත් කර ඇති වයස අවුරුදු 18 සහ ඊට වැඩි පුද්ගලයින් අතර පරීක්ෂණ සිදුකරනු ඇත. සායනික පරීක්ෂණ අපේක්ෂකයින් ලෙස යොදාගෙන ඇත්තේ කිසිදු කොවිඩ්-19 එන්නතක් ලබා නොගත් හෝ වෛරසය ආසාදනය වී ඇති අයයි. \"අපට ප්‍රතිශක්තිකරණ මට්ටම සහ අපේක්ෂකයන් උත්පාදනය කරන ප්‍රතිදේහ මගින් එන්නතෙහි සඵලතාවය පරීක්ෂා කළ යුතුයි.\" ආසාදන හඳුනා ගැනීම සහ ප්‍රතිකාර කිරීම සඳහා වන චීනයේ ප්‍රාන්ත ප්‍රධාන රසායනාගාරයේ අධ්‍යක්ෂ ලී ලන්ජුආන් පැවසීය. විශේෂඥයා පැවසුවේ මීළඟ පියවර වන්නේ එන්නත් කරන ලද අපේක්ෂකයින් මත එන්නතෙහි කාර්යක්ෂමතාව පරීක්ෂා කිරීම බවය. චීනයේ ජාතික වෛද්‍ය නිෂ්පාදන පරිපාලනය විසින් අප්‍රේල් 26 වැනි දින සායනික අත්හදා බැලීම් සඳහා එන්නත අනුමත කරන ලදී.   ", "URL": "https://www.ada.lk/0/0/0-392920", "Category": "International", "Parent URL": null}