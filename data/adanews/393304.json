{"Source": "Ada News", "Timestamp": "12 05 2022", "Headline": "උ.කොරියාවේ න්‍යෂ්ටික අත්හදා බැලීම් ගැන බියක්", "News Content": "2017 වසරෙන් පසු ප්‍රථම වතාවට උතුරු කොරියාව න්‍යෂ්ටික අත්හදා බැලීම් සඳහා නැවත පැමිණෙනු ඇති බව ධවල මන්දිර මාධ්‍ය ලේකම් ජීන් පාස්කි මාධ්‍ය හමුවකදී පැවසීය. උතුරු කොරියාවේ මෑතකාලීන ප්‍රසිද්ධ ප්‍රකාශයන් සහ බහුවිධ අන්තර් මහද්වීපික බැලස්ටික් මිසයිල අත්හදා බැලීම ඇතුළුව අස්ථාවර කිරීමේ ක්‍රියාවන්ට අනුකූලව මෙම පුරෝකථන සිදුකර ඇති බව ඇය කීවාය. ප්යොන්ග්යැන්ග් මෙම වසරේ මේ දක්වා මිසයිල දියත් කිරීම් 16ක් සිදුකර තිබුණත්, පසුගිය 2017 සැප්තැම්බර් මාසයේ සිට කිසිදු න්‍යෂ්ටික අත්හදා බැලීමක් සිදුකර නොමැත. පාස්කි මීට පෙර වාර්තා කළේ එක්සත් ජනපදය උතුරු කොරියාවේ සිදුවිය හැකි යැයි විශ්වාස කරන මෙවැනි අස්ථාවර පියවරයන් අධීක්ෂණය කරන බවයි. එක්සත් ජනපද ජනාධිපති ජෝ බයිඩන් මැයි 20 සිට 24 දක්වා දකුණු කොරියාවේ සහ ජපානයේ සංචාරය කිරීමට සැලසුම් කර ඇති පසුබිමක ඇය මෙසේ සඳහන් කළාය. කෙසේ වෙතත් මෙම සංචාරයේදී ඔහු යුද මුක්ත කලාපයට පැමිණෙන්නේ දැයි හෙළිදරව් කිරීම ඇය ප්‍රතික්ෂේප කළ අතර, එවැනි සංචාර කලාපයට පැමිණෙන බොහෝ දෙනෙකු විසින් ගන්නා පියවරක් බව පමණක් පිළිගත්තාය.   ", "URL": "https://www.ada.lk/0/0/0-393304", "Category": "International", "Parent URL": null}