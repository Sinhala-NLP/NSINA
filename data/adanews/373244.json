{"Source": "Ada News", "Timestamp": "28 12 2020", "Headline": "ඇමෙරිකානු කොවිඩ් ආසාදන මිලියන 19ක සීමාව පසුකරයි", "News Content": "ජෝන්ස් හොප්කින්ස් විශ්ව විද්‍යාලයේ නවතම දත්තවලට අනුව එක්සත් ජනපදයේ කොවිඩ්-19 ආසාදිතයන් සංඛ්‍යාව මිලියන 19 ඉක්මවා තිබේ. ඒ අනුව අද (28දා) උදෑසන වන විට රට තුළ ආසාදිතයන් 19,111,443ක් වාර්තා වී ඇති අතර, එය ඉන්දියාව වාර්තා කළ ප්‍රමාණයට වඩා මිලියන 8.8කට වඩා වැඩිය. එක්සත් ජනපදයේ කොවිඩ්-19 ආශ්‍රිත මරණ 333,069ක් වාර්තා වී ඇති බව විශ්වවිද්‍යාල දත්ත පෙන්වා දෙයි. එක්සත් ජනපදය දැන් ලෝකයේ කොවිඩ්-19 ආසාදනවලින් 23.60%ක් හෝ මරණවලින් 18.87%ක් වාර්තා කරයි. ගෝලීය සමස්ත ආසාදන අගය මිලියන 80.72ක් ඉක්මවා ඇති අතර, මරණ සංඛ්‍යාව මිලියන 1.76ක් ඉක්මවා තිබේ.   ", "URL": "https://www.ada.lk/0/0/0-373244", "Category": "International", "Parent URL": null}