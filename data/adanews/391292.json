{"Source": "Ada News", "Timestamp": "14 03 2022", "Headline": "ඩෙල්ටා - ඔමික්‍රොන් දෙමුහුන් ප්‍රභේදය ඩෙල්ටාක්‍රෝන් ඇවිත්", "News Content": "\"ඩෙල්ටාක්‍රෝන්\" ලෙස නම් කර ඇති ඩෙල්ටා සහ ඔමික්‍රොන් ප්‍රභේදවල ජාන ඒකාබද්ධ කරන කොරෝනා වෛරසයේ දෙමුහුන් ප්‍රභේදය ආසාදනය වූ රෝගීන් 17 දෙනෙකු එක්සත් ජනපදයේ සහ යුරෝපයෙන් හඳුනාගෙන තිබේ. තහවුරු වී ඇති අවස්ථා කිහිපයක් ඇති බැවින්, ඩෙල්ටාක්‍රෝන් අධික ලෙස සම්ප්‍රේෂණය වන්නේද නැතහොත් දරුණු රෝග ඇති කරයිද යන්න පැවසීමට ඉක්මන් වැඩි බව ප්‍රංශයේ විශේෂඥ කණ්ඩායමක් පැවසූහ. ඔමික්‍රෝන් ප්‍රභේදයක ස්පයික් ප්‍රෝටීනය ඩෙල්ටා ප්‍රභේදයක් සමග ඒකාබද්ධ වූ SARS-CoV-2 නව ප්‍රභේදය ආසාදනය වූ ප්‍රංශයේ රෝගීන් තිදෙනෙකු මෙම විශේෂඥ කණ්ඩායම විසින් පරීක්ෂාවට ලක්කර තිබුණි. ජාන විද්‍යා පර්යේෂණ සමාගමක් වන Helix විසින් medRxiv වෙත ඉදිරිපත් කළ වාර්තාවකට අනුව එක්සත් ජනපදයේ තවත් සම්බන්ධ නොවූ ඩෙල්ටාක්‍රෝන් ආසාදන දෙකක් හඳුනාගෙන ඇත. එමෙන්ම, අනෙකුත් කණ්ඩායම් විසින්ද ජනවාරි මාසයේ සිට යුරෝපයේ අතිරේක ඩෙල්ටාක්‍රෝන් ආසාදිතයන් 12ක් වාර්තා කර ඇති අතර, සියල්ල ඔමික්‍රොන් ස්පයික් සහ ඩෙල්ටා ශරීරයක් ඇති දෙමුහුන් ප්‍රභේදය බව කියයි.   ", "URL": "https://www.ada.lk/0/0/0-391292", "Category": "International", "Parent URL": null}