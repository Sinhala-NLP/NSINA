{"Source": "Ada News", "Timestamp": "14 06 2022", "Headline": "මෙක්සිකෝ පොලීසිය හා සන්නද්ධ කලිල් අතර ගැටුම්", "News Content": "මෙක්සිකෝ ප්‍රාන්තයේ ටෙක්ස්කල්ටිට්ලන් මහ නගර සභාවේදී මෙක්සිකානු පොලිසිය සමග ඇති වූ වෙඩි හුවමාරුවකින් ආයුධ සන්නද්ධ තුවක්කුකරුවන් 10 දෙනෙකු මිය ගිය බව බලධාරීන් පවසයි. ප්‍රාදේශීය අභිචෝදක කාර්යාලයේ නියෝජිතයන් අත්අඩංගුවට ගැනීමේ වරෙන්තුවක් ක්‍රියාත්මක කිරීමට උත්සාහ කිරීමේදී වෙඩි තැබීම ආරම්භ වූයේ, පොලීසියට වෙඩි ප්‍රහාරයක් එල්ල වීම නිසාය. වෙඩි හුවමාරුවෙන් පසු තවත් තුවක්කුකරුවන් හත් දෙනෙකු අත්අඩංගුවට ගත් බව රජයේ නීතිපති කාර්යාලය පවසයි. දිගු රයිෆල් 20ක්, අත් තුවක්කු, කාට්රිජ්, වාහන, හමුදා නිල ඇඳුම් සහ ගුවන්විදුලි සන්නිවේදන උපකරණ ආරක්ෂක අංශ භාරයට ගත් බව පොලීසිය වැඩිදුරටත් පවසයි.   ", "URL": "https://www.ada.lk/0/0/0-394460", "Category": "International", "Parent URL": null}