{"Source": "Ada News", "Timestamp": "11 01 2018", "Headline": "කැලිෆෝනියා නායයෑමෙන් මියගිය පිරිස 17 දක්වා ඉහළට", "News Content": "\r\n\tඇමෙරිකාවේ, දකුණුදිග කැලිෆෝනියාවට බලපෑ ප්‍රබල නායයෑමකින් සිදුවූ ජීවිත හානි ප්‍රමාණය 17 දක්වා ඉහළ ගොස් තිබේ.\r\n \r\n\tමෙම අනතුරින් තවත් විශාල පිරිසක් අතුරුදන්ව ඇති බව ඇමෙරිකානු බලධාරීහු පවසති.\r\n \r\n\tපසුගිය මාසයේ ඇති වූ ලැව්ගිනි හේතුවෙන් යථා තත්ත්වයට පත්වෙමින් තිබූ සැන්ටා බාබරා ප්‍රදේශයේ පමණක් තවත් තුවාලකරුවන් 28 දෙනෙකු පිළිබඳ වාර්තා වෙයි.\r\n \r\n\tවිශාල ගල් පර්වත මෙන්ම, පස් කඳු කඩාගෙන පැමිණීමෙන් නිවාස 100ක් පමණ සම්පූර්ණයෙන්ම විනාශයට පත්ව ඇති අතර, තවත් 300කට පමණ අලාභානි සිදුව තිබේ.\r\n \r\n\tමෙම අනතුරින් කුඩා දරුවන්ද ජීවිතක්ෂයට පත්වීම හෝ තුවාල වීම පිළිබඳවද වාර්තා වන අතර, වයස අවුරුදු දෙකක දැරියක් මුදාගැනීමේ මෙහෙයුම්වලදී සොයාගැනීමට හැකිවී තිබේ.\r\n \n  \n  ", "URL": "https://www.ada.lk/0/0/0-302614", "Category": "International", "Parent URL": null}