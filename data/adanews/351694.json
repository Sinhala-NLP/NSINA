{"Source": "Ada News", "Timestamp": "22 08 2019", "Headline": "සංචාරක පැමිණීම් ජුනි මාසයේදී 63072ක් දක්වා ක්‍රමික වර්ධනයක්", "News Content": "පාස්කු ඉරිදා ප්‍රහාරයේ බලපෑමෙන් පසුව 2019 ජුනි මාසයේදී සංචාරක පැමිණීම් ක්‍රමයෙන් යථා තත්ත්වයට පත්වෙමින් තිබෙන බව ශ්‍රී ලංකා මහ බැංකුව පවසයි. ඒ අනුව, 2019 මැයි මස වාර්තා වූ සංචාරක පැමිණීම් සංඛ්‍යාව වන 37,802ට සාපේක්ෂව ජුනි මාසයේදී සංචාරක පැමිණීම් 63,072ක් දක්වා 66.8%ක වර්ධනයක් පෙන්වා තිබේ. කෙසේ වෙතත්, 2019 ජුනි මාසයේ සංචාරක පැමිණීම් සංඛ්‍යාව පෙර වසරේ අනුරූප මාසයට සාපේක්ෂව 57.0%කින් පහත වැටී තිබුණි. ප්‍රධාන වශයෙන් ඉන්දියාව, චීනය, එක්සත් රාජධානිය සහ ඔස්ට්‍රේලියාව වැනි රටවලින් පැමිණෙන සංචාරකයන් අඩුවීම මීට ප්‍රධාන වශයෙන් බලපා තිබුණි.  ", "URL": "https://www.ada.lk/0/0/0-351694", "Category": "Business", "Parent URL": null}