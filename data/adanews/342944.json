{"Source": "Ada News", "Timestamp": "29 11 2018", "Headline": "ජනපති හා කථානායක හමුව පැවැත්වෙයි", "News Content": "රට තුළ  උද්ගතව පවතින  අවුල්සහගත දේශපාලන වාතාවරණය පිළිබඳව ජනපති මෛත්‍රීපාල සිරිසේන මහතා හා කථානායක කරු ජයසූරිය මහතා අතර සාකච්ඡාවක් පත්වා තිබේ. ජනපති ලේකම් කාර්යාලයේදී අද (29දා) පස්වරුවේ මෙම හමුව පවත්වා තිබේ.ෙසෑම  අංශයකින්ම රට තුළ  අස්ථාවර තත්ත්වයක් ඇතිවෙමින් පවතින  බවත්, විශේෂයෙන්ම රුපියල තවදුරටත් අවප්‍රමාණය වීම, ආයෝජන ක්ෂේත්‍රය හා සංචාරක කර්මාන්තයේ බිඳවැටීම රටට  තවදුරටත් දරා ගැනීමට අපහසු වන බැවින්, අවිනිශ්චිත තත්ත්වයට ඉක්මන්  විසඳුමක් ලබාදීම කළ යුතු  බව කථානායකවරයා මෙහිදී පෙන්වා දුන් බව කථානායක මාධ්‍ය ඒකකය පවසයි. කථානායකවරයා පෙන්වා දුන් කරුණු පිළිබඳව ජනාධිපතිගෙන්  යහපත් ප්‍රතිචාරයක් පළ වූ  අතර, විසඳුමකට එළ‍‍ඹීමෙහිලා කථානායකවරයා ඉටු කරමින් සිටින කාර්යභාරයද ජනාධිපතිගේ ඇගයීමකට ලක්වූ බව කථානායක මාධ්‍ය ඒකකය නිවේදනය කරයි.   ", "URL": "https://www.ada.lk/0/0/0-342944", "Category": "Latest News", "Parent URL": null}