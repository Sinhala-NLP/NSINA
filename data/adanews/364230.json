{"Source": "Ada News", "Timestamp": "18 06 2020", "Headline": "පුස්තකාලයේ ඇති පොතුත් නිරෝධායනයට", "News Content": "කොරෝනා ව්‍යසනයෙන් පසුව පාඨකයින්ට සදහා නිකුත් කරන පොත් සතියක් නිරෝධායනය කොට බැහැරව ගෙනයාමට දීමේ නවතම වැඩසටහනක් අද (18 ) බලපිටිය ප්‍රාදේශීය සභා මහජන පුස්තකාලය ආරම්භ කළේය. පාඨකයාට ගෙනයාමට අවශ්‍ය පොත් රාක්කයෙන් තෝරාගෙන ඉන් අනතුරුව පුස්තකාලයේ ඇති නිරෝධායන කුටියකට එය දමා සතියක් තිබීමෙන් අනතුරුව එම පාඨකයාට මේ පොත රැගෙන යාමට හැකියාව ඇත. පොත් නිරෝධායනය කිරීමට ඇති මේ කුටියේ විෂබීජහරණය කිරීමේ ද්‍රව්‍ය දමා තිබේ. මේ නවමු වැඩසටහන යටතේ පාඨකයා  රැගෙන ගිය පොත යළි පුස්තකාලයට භාර දීමෙන් අනතුරුවද එම පොත සතියක් නිරෝධායනය කොට පුස්තකාලයේ රාක්කයට දැමීමට කටයුතු යොදා ඇත. පොත් බැහැරදීමෙන් කොරෝනා ව්‍යසනය ව්‍යාප්තිය වැලැක්වීම සදහා බලපිටිය මහජන පුස්තකාලය මේ පියවර අනුගමනය කොට ඇති අතර පාඨකයින්ට දිනපතා ජාතික පුවත්පත් බැලීමේ සේවාව මේ පුස්තකාලය තවමත් ආරම්භ කර නැත. කරන්දෙණිය - සුසිල් ප්‍රියන්ත    ", "URL": "https://www.ada.lk/0/0/0-364230", "Category": "Latest News", "Parent URL": null}