{"Source": "Ada News", "Timestamp": "6 05 2022", "Headline": "යුක්රේන් ගැන UN ආරක්ෂක මණ්ඩල එක මතයකට ඇවිත්", "News Content": "\"යුක්රේනයේ සාමය සඳහා එක හඬින් කතා කරමු.\" යන එක්සත් ජාතීන්ගේ ආරක්ෂක මණ්ඩලයේ ප්‍රකාශයක් එක්සත් ජාතීන්ගේ මහලේකම් ඇන්ටෝනියෝ ගුටරෙස් විසින්ද පිළිගන්නා ලදී. \"අද ප්‍රථම වතාවට යුක්රේනයේ සාමය වෙනුවෙන් ආරක්ෂක මණ්ඩලය එක හඬින් කතා කළා. මම නිතර කීවාක් මෙන් තුවක්කු නිශ්ශබ්ද කිරීමටත් එක්සත් ජාතීන්ගේ ප්‍රඥප්තියේ වටිනාකම් ආරක්ෂා කිරීමටත් ලෝකය එක්විය යුතුයි\" යනුවෙන් එක්සත් ජාතීන්ගේ ප්‍රධානියා ප්‍රකාශ කළේය. \"මේ සහයෝගය මා සාදරයෙන් පිළිගන්නවා, ජීවිත බේරා ගැනීමට, දුක් වේදනා අවම කිරීමට සහ සාමයේ මාවත සොයා ගැනීමට උත්සාහ ගන්නවා\" මහලේකම්වරයා පැවසීය. යුක්රේනයේ සාමය සහ ආරක්ෂාව පවත්වාගෙන යාම සඳහා \"ගැඹුරු සැලකිල්ලක්\" ප්‍රකාශ කරමින් කවුන්සිලය මීට පෙර ප්‍රකාශයක් නිකුත් කළේය. \"එක්සත් ජාතීන්ගේ ප්‍රඥප්තිය යටතේ සියලුම සාමාජික රටවල් සාමකාමී ක්‍රම මගින් ඔවුන්ගේ ජාත්‍යන්තර ආරවුල් විසඳා ගැනීමේ වගකීම භාරගෙන ඇති බව ආරක්ෂක මණ්ඩලය සිහිපත් කරන බව\" එම ප්‍රකාශයේ සඳහන් වේ. සාමකාමී විසඳුමක් සෙවීම සඳහා මහලේකම්වරයාගේ උත්සාහයන් සඳහා ආරක්ෂක කවුන්සිලය උපරිම සහාය පළ කරන බවද සඳහන් කළේය. වත්මන් ප්‍රකාශය සම්මත කිරීමෙන් පසු නියමිත වේලාවට ආරක්ෂක මණ්ඩලය දැනුවත් කරන ලෙස ආරක්ෂක කවුන්සිලය මහලේකම්වරයාගෙන් ඉල්ලා සිටියේය. ගුටරෙස් රුසියානු ජනාධිපති පූටින් මොස්කව්හිදී සහ යුක්රේන ජනාධිපති සෙලෙන්ස්කි කියෙව් නුවරහිදී පසුගියදා හමුවිය.   ", "URL": "https://www.ada.lk/0/0/0-393082", "Category": "International", "Parent URL": null}