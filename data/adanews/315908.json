{"Source": "Ada News", "Timestamp": "11 03 2018", "Headline": "රුසියාව හයිපර්සොනික් මිසයිලයක් අත්හදා බලයි", "News Content": "\r\n\tඅධිධ්වානික (හයිපර්සොනික්) මිසයිලයක් අති සාර්ථකව අත්හදා බැලූ බව රුසියාව නිවේදනය කරයි.  \r\n \r\n\tමෙම මස මුලදී රුසියානු ජනපති ව්ලැදිමීර් පූටින් විසින් නිවේදනය කළ රුසියාවේ නවතම න්‍යෂ්ටික හැකියාවෙන් යුතු අවි එකතුවට කින්සාල් නමින් හැඳින්වෙන මිසයිලයද අයත් වන බව විදෙස් වාර්තා පවසයි.\r\n \r\n\tරුසියානු ප්‍රහාරක යානයක් මගින් මෙම මිසයිලය පතිත කරන ආකාරය දැක්වෙන වීඩියෝවක්ද එරට ආරක්ෂක අමාත්‍යාංශය විසින් නිකුත් කර තිබුණි.\r\n \r\n\tඔවුන් පවසා තිබුණේ ඉතා නිවැරදිව ඉලක්කය ගැනීමට කින්සාල් මිසයිලයට හැකියාවක් පවතින බවයි.\r\n \r\n\tශබ්දයේ වේගය මෙන් දස ගුණයක වේගයකින් ගමන් කරන මෙම මිසයිලයට ගමන් කළ හැකි දුර කිලෝමීටර් 2,000කි.\r\n \n  \n  ", "URL": "https://www.ada.lk/0/0/0-315908", "Category": "International", "Parent URL": null}