{"Source": "Ada News", "Timestamp": "28 11 2017", "Headline": "ඉන්දු - ලංකා එක්දින තරගාවලියට කෝලි නෑ", "News Content": "\r\n\tසංචාරක ශ්‍රී ලංකා කණ්ඩායම හා ඉන්දිය කණ්ඩායම අතර පැවැත්වීමට නියමිත තරග තුනකින් සමන්විත එක්දින තරගාවලියෙන් ඉන්දීය නායක විරාත් කෝලි විවේක ගන්වා ඇත. ඒ අනුව එක්දින තරගාවලියේදී ඉන්දීය කණ්ඩායමේ නායකත්වය රෝහිත් ශර්මාට හිමිව තිබේ.  මේ අතර දිල්ලිහිදී දෙසැම්බර් 02 දා ආරම්භවීමට නියමිත තෙවැනි ටෙස්ට් තරගය සඳහා ඉන්දීය කණ්ඩායම නම් කර ඇති අතර එම සංචිතයට කෝලි ඇතුළත් වෙයි.\r\n \r\n\tකෙසේ වෙතත් ශ්‍රී ලංකා කණ්ඩායම හා පැවැත්වෙන විස්සයි20 තරගාවලිය සඳහා කෝලි නැවතත් පැමිණෙනු ඇත.  ඉන්දීය එක්දින කණ්ඩායම සඳහා නවක ක්‍රීඩකයන් ලෙස ශෙර්යාස් ඉයර් හා සිද්ධාර්ත් කාවුල් නම්ව ඇත. අවසන් ටෙස්ට් තරගාවලියට ක්‍රීඩා නොකළ භුවනේෂ්වර් කුමාර් හා ටෙස්ට් තරගාවලියටම ක්‍රිඩා නොකළ හර්දික් පාණ්ඩ්‍යා නැවතත් එක්දින කණ්ඩායමට පැමිණ ඇත.\r\n \n\n  ", "URL": "https://www.ada.lk/0/0/0-292823", "Category": "Sports", "Parent URL": null}