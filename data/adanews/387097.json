{"Source": "Ada News", "Timestamp": "10 11 2021", "Headline": "UNESCO 75 වැනි සංවත්සර මහා සභාව ප්‍රංශයේදී රැස්වේ", "News Content": "යුනෙස්කෝවේ (UNESCO) 75 වැනි සංවත්සරය එලැඹෙන නොවැම්බර් 10-14 දිනවල පැවැත්වීමට නියමිතය. ඒ වෙනුවෙන් පැවැත්වෙන 41 වැනි මහා සමුළුව ප්‍රංශයේ පැරිස් නුවරදී ආරම්භ වෙයි. මේ සඳහා සහභාගී වීම සඳහා කාම්බෝජයේ නොරොදොම් සිහමෝනි රජු ප්‍රංශයේ පැරිස් නුවර බලා පිටත්ව ගියේය. \"1945 දී එය පිහිටුවීමේ සිට, යුනෙස්කෝව ලෝකයේ අධ්‍යාපනය, විද්‍යාව, සංස්කෘතිය සහ සන්නිවේදනය ප්‍රවර්ධනය කිරීම සඳහා බහුපාර්ශ්වික සහයෝගීතා වැඩසටහන් හරහා සැලකිය යුතු දායකත්වයක් ලබා දී තිබෙනවා\" කාම්බෝජයේ විදේශ අමාත්‍යාංශය පැවසීය. යුනෙස්කෝ (එක්සත් ජාතීන්ගේ අධ්‍යාපනික, විද්‍යාත්මක සහ සංස්කෘතික සංවිධානය) කාම්බෝජයේ සංස්කෘතික ගුණාංග සංරක්ෂණය සහ ආරක්ෂා කිරීම සඳහා වැදගත් කාර්යභාරයක් ඉටුකර ඇත. අද වනවිට අග්නිදිග ආසියාතික රටට, ස්පර්ශ්‍ය කළ හැකි සංස්කෘතික අංග තුනක් සහ UNESCO ලෝක උරුම ලැයිස්තුවට ඇතුළත් කර ඇති අස්පෘශ්‍ය සංස්කෘතික උරුමයන් පහක් ඇත. ලැයිස්තුගත ස්පර්ශ්‍ය සංස්කෘතික ගුණාංග අතරට ඇන්ග්කෝර් පුරාවිද්‍යා උද්‍යානය, ප්‍රේහ් විහාර් පන්සල සහ සම්බෝර් ප්‍රෙයි කුක් පුරාවිද්‍යා අඩවිය ඇතුළත් වේ.   ", "URL": "https://www.ada.lk/0/0/0-387097", "Category": "International", "Parent URL": null}