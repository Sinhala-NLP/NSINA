{"Source": "Ada News", "Timestamp": "12 02 2021", "Headline": "බොලීවියාව චීන එන්නත් සමග එන්නත්කරණයට", "News Content": "නව කොරොන වෛරස රෝගයට එරෙහිව විශාල එන්නත් කිරීමේ ව්‍යාපාරයක් මේ මාසයේ ආරම්භ කරන බව බොලීවියාවේ ජනාධිපති ලුයිස් ආර්ක් කියයි. මීට පෙර චීනය සමග අත්සන් කළ ගිවිසුමක් අනුව සීනෝෆාම් එන්නත ලබාගැනීම සඳහා බොලීවියාවට අවස්ථාව හිමිව තිබේ. \"අපි දැන් උමඟේ කෙළවරේ ආලෝකය දකිනවා. කොවිඩ්-19 ට එරෙහිව සටන් කරමින්, බොහෝ මරණ දරාගෙන සෑම දෙයකටම යොමුවීමෙන් පසුව, අද අපට එන්නත්කරණ ව්‍යාපාරය ආරම්භ කළ හැකි බව බොලීවියාවනු ජනතාවට සහතික කළ හැකියි\" ජනාධිපතිවරයා පැවසීය. බොලීවියාව සහ චීනය දෙරටේ බලධාරීන්ගේ සහ නියෝජිතයන්ගේ පෞද්ගලික හා අතථ්‍ය සහභාගීත්වයෙන් බොලීවියානු රජයේ මූලස්ථානයේදී ගිවිසුමට අත්සන් තැබීය. මෙම වැදගත් අවස්ථාවට ජනාධිපති ලුයිස් ආර්ක්, උප ජනාධිපති ඩේවිඩ් චොක්හුවාන්කා, සෙනෙට් සභාවේ සහ නියෝජ්‍ය සභාවේ අමාත්‍යවරුන් සහ බොලිවියාවේ චීනයේ තානාපති හුවාං යෂොං යන මහත්වරුන් සහභාගී වූ අතර චීන බලධාරීන් සහ සීනොෆාම් හි නියෝජිතයන්ද සහභාගී වූහ. කොවිඩ්-19 සමග සටන් කිරීමට චීනය දක්වන සහයෝගය පිළිබඳව බොලිවියානු සෞඛ්‍ය හා ක්‍රීඩා අමාත්‍ය ජේසන් අවුසා සිය ප්‍රණාමය පළ කළේය. \"බ්‍රසීලය, තුර්කිය, පේරු, හංගේරියාව, ඉන්දුනීසියාව සහ සෙනෙගල් වැනි රටවල් කිහිපයකම එහි ඵලදායීතාව සනාථ කරන එන්නතක් අප වෙත ලබා දීමට නියමිතයි. එන්නත් මිලියන ගණනක් සඳහා ඇණවුම් ගණනාවක් ජනනය කර තිබෙනවා.\" යැයි අවුසා පැවසීය.   ", "URL": "https://www.ada.lk/0/0/0-374947", "Category": "International", "Parent URL": null}