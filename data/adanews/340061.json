{"Source": "Ada News", "Timestamp": "6 09 2018", "Headline": "බැඳුම්කර කොමිසට තිබූ සද්දේ ශ‍්‍රී ලංකන් කොමිසටම නෑ", "News Content": "බැඳුම්කර කොමිසම පිළිබඳව මාධ්‍ය වාර්තා කළ ආකාරයට ශ්‍රී ලන්කන් හා මහින් ලංකා කොමිසම පිළිබඳව වාර්තා නොකරන බව බස්නාහිර හා මහා නගර සංවර්ධන අමාත්‍ය පාඨලී චම්පික රණවක මහතා පවසයි. වැලිමඩදී පැවැති උත්සවයකදී ඔහු මේ බව ප්‍රකාශ කළේය. “2008 වර්ෂයේදී ශ‍්‍රී ලංකන් ගුවන් සේවය එමිරේට්ස්ලගෙන් අපි අතට ගන්න කොට මිලියන 8000 ක්, දශ ලක්‍ෂ අට දාහක්, ලක්‍ෂ 80,000 ක් ලාභ උපයපු තැනක්. අද මොකද තත්වය අද මේ 2020 වන විට මතක තියා ගන්න මිහින් ලංකා එකයි ශ‍්‍රී ලංකන් එකයි, දැන් කොමිසමක් එහෙමත් දාල තිබෙනවා. අර බැඳුම්කර කොමිසට තිබූ සද්දේ ශ‍්‍රී ලංකන් කොමිසටම නෑ මාධ්‍යවල. නමුත් මතක තියා ගන්න රුපියල් බිලියන 200 කට වැඩිය පාඩු වෙලා තිබෙනවා. මේ 2008 දී. මේ රටේ ජනතාව කෝටි 2. කෝටි 20,000 යි පාඩුව. අපි හැමෝමත්, උප නූපන් අයත් රුපියල් දහ දාහක් ගෙවන්න වෙනවා 2020 වන විට.  ශ‍්‍රී ලංකන් එක පාලනය කරපු ඒ කළමනාකාරීත්වයේ  පවු ගෙවන්න. අන්න ඒවා තමයි විනාශකාරී රාජ්‍ය ආයෝජන”    ", "URL": "https://www.ada.lk/0/0/0-340061", "Category": "Latest News", "Parent URL": null}