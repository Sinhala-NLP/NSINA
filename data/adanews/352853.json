{"Source": "Ada News", "Timestamp": "30 09 2019", "Headline": "ලංකා සමසමාජ පක්ෂයේ සහාය ගෝඨාභයට", "News Content": "ලංකා සමසමාජ පක්ෂයේ ජාතික සම්මේලනය ඊයේ (29දා) පෙරවරුවේ ප්‍රදර්ශන හා සම්මෙලන මධ්‍යස්ථානයේදී පැවැත්විණ. මෙහිදී ශ්‍රී ලංකා පොදුජන පෙරමුණේ ජනාධිපති අපේක්‍ෂක ගෝඨාභය රාජපක්‍ෂ මහතාගේ ජයග්‍රහණය උදෙසා සහාය ලබාදීමට ශ්‍රී ලංකා සම සමාජ පක්ෂය තීරණය කළේය. මෙම අවස්ථාවට විපක්‍ෂ නායක මහින්ද රාජපක්‍ෂ මහතා හා ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්‍ෂ මහතා ඇතුළු පිරිසක් එක්වූහ.  ", "URL": "https://www.ada.lk/0/0/0-352853", "Category": "Latest News", "Parent URL": null}