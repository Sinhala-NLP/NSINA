{"Source": "Ada News", "Timestamp": "8 10 2018", "Headline": "රෝසි ඊයේ හිඟ නෑ කියූ මුදල් අද ගෙවයි", "News Content": "කෙරවලපිටිය කසළ අංගනයට කොළඹ මහ නගර සභාවේ කැළි කසළ භාර ගැනීම වෙනුවෙන් අයවිය යුතු රුපියල් මිලියන 207ක මුදලින් රුපියල් මිලියන 100ක මුදලක් කොළඹ නරග සභාව ශ්‍රී ලංකා ඉඩම් ගොඩකිරීමේ හා සංවර්ධනය කිරීමේ සංස්ථාව වෙත අද (08දා) ගෙවා දමා ඇත. අදාළ මුදල නොගෙවීම හේතුවෙන් කොළඹ නගර සභාවේ කසළ භාර නොගැනීමට ශ්‍රී ලංකා ඉඩම් ගොඩකිරිමේ හා සංවර්ධනය කිරීමේ සංස්ථාව පසුගිය සෙනසුරාදා සිට කටයුතු කෙරිණ. මුදල් ගෙවා දැමීම හේතුවෙන් නැවතත් කෙරවලපිටිය කසළ අංගනයට කසළ භාර ගැනීමට සංස්ථාව කටයුතු කර තිබේ. ඊයේ කොළඹදී මාධ්‍යා සාකච්ඡාවක් පවත්වමින් කොළඹ පුරපතිනී රෝසි සේනානායක මහත්මිය සඳහන් කළේ නගර සභාව විසින් කිසිම මුදලක් ගෙවීමට නොමැති බවයි.    ", "URL": "https://www.ada.lk/0/0/0-341065", "Category": "Latest News", "Parent URL": null}