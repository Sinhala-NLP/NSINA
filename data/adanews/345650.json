{"Source": "Ada News", "Timestamp": "21 02 2019", "Headline": "ජනතාව සර්වජන ඡන්ද බලය ගැන වැඩි අවධානයෙන් ඉන්න ඕන", "News Content": "ප්‍රජාතන්ත්‍රවාදය හා සර්වජන ඡන්ද බලය පිළිබඳ ජනතාව මීට වඩා උනන්දුවක් දැක්විය යුතු බව මැතිවරණ කොමිෂන් සභාව සඳහන් කරයි. දැනට පවතින උනන්දුව ඉහළ දමා ගැනීම සඳහා මැතිවරණ කොමිෂන් සභාව මැදිහත්ව රට පුරා වැඩසටහන් ක්‍රියාත්මක කරන බවත්, ඒ යටතේ ඉදිරියේදී කෙටි චිත්‍රපට උළෙලක් පවත්වන බවත් එම කොමිසමේ සභාපති මහින්ද දේශප්‍රිය මහතා සඳහන් කළේය. පාසල් ශිෂ්‍යයන්ට හා අනෙකුත් පුරවැසියන් තුළ ප්‍රජාතන්ත්‍රවාදය, ජනතා පරමාධිපත්‍ය හා සර්වජන ඡන්ද බලය පිළිබඳ අවබෝධ ඉහළ නැංවීම මූලික  කර ගනිමින් විනාඩි 05කට නොවැඩි ආකාරයට භාෂා තුනෙන්ම හා සංඥා භාෂාවෙන් කෙටි චිත්‍රපට නිෂ්පාදනය කළ හැකි බවත්, ජයග්‍රාහකයන්ට මුදල් ත්‍යාග හා සහතිකපත් පිරිනමන බවත් හෙතෙම පවසා සිටියේය. මාර්තු 31 වැනිදා සිට මැයි 15 වැනිදා දක්වා කාලය තුලදී HD තාක්ෂණය භාවිත කර මෙම කෙටි චිත්‍රපට සකස් කර සී.ඩී.පටයකට ඇතුලත් කර මැතිවරණ කොමිෂන් සභාවට හෝ කැලණිය විශ්වවිද්‍යාලයට භාරදිය හැකි බවද අද (21දා) පැවැති මාධ සාකච්ඡාවකදී සභාපතිවරයා සඳහන් කළේය.    ", "URL": "https://www.ada.lk/0/0/0-345650", "Category": "Latest News", "Parent URL": null}