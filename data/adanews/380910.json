{"Source": "Ada News", "Timestamp": "1 07 2021", "Headline": "පාන් මිල වැඩි නොකිරීමට තීරණයක්", "News Content": "පිටි මිළ වැඩි නොකරන්නේ නම් පාන් ඇතුළු නිෂ්පාදන වල මිළ වැඩි වීම සිදු නොකිරීමට සමස්ත ලංකා බේකරි හිමියන්ගේ සංගමය තීරණය කර තිබේ. ඒ රාජ්‍ය අමාත්‍ය ලසන්ත අලගියවන්න මහතා හා පැවැති සාකච්ඡාවකින් අනතුරුවය. ශ්‍රී ලංකාවට තිරිඟු පිටි ගෙන්වන සමාගම් දෙකක් අතරින් එක් සමාගමක් සිය මිල ඉහළ දැමීමට තීරණය කර ඇති අතර ඒ අනුව පාන් මිලද ඉහළ දැමීමට බේකරි හිමියන් තීරණය කර තිබේ. කෙසේ වෙතත් පිටි මිල වැඩිකිරීම සම්බන්ධයෙන් අදාළ සමාගමට එරෙහිව නඩු පැවැරීමට රජය තීරණය කර තිබේ. පිටි මිළ වැඩි කිරීමට කුමන ආකාරයකින්වත් රජය ඉඩ නොතබන බවත්  විශේෂයෙන් පාන් මිළ වැඩි වීමට මාජරින් වල මිළ වැඩිවීම සහ අනෙකුත් ද්‍රව්‍ය වල මිළ වැඩිවීම නිසා එම නිෂ්පාදනයන් සහනදායී මිළකට ලබාදීමට සමූපකාර ව්‍යාපාරය ඉදිරිපත් වීමේ අවශ්‍ය බව මෙම සාකච්ඡාවේචී අනාවරණය වී තිබේ.  ", "URL": "https://www.ada.lk/0/0/0-380910", "Category": "Latest News", "Parent URL": null}