{"Source": "Ada News", "Timestamp": "7 08 2019", "Headline": "ඉතිහාසයේ ප්‍රථම වතාවට අධිකරණ වෛද්‍ය නිලධාරිවරයෙකුට එරෙහිව නඩුවක්", "News Content": "රගර් ක්‍රීඩක වසීම් තාජුඩීන් මහතාගේ සිරුරෙන් ලබාගත් අස්ථි කොටස් අතුරුදන්වීම් සිදුවීමට අදාළව කොළඹ හිටපු ප්‍රධාන අධිකරණ වෛද්‍ය නිලධාරී ආනන්ද සමරකෝන් මහතාට එරෙහිව නීතිපති දප්පුල ද ලිවේරා මහතා කොළඹ මහාධිකරණයේ නඩු පැවැරීය. වසීම් තාජුඩීන් මහතාගේ අස්ථි කොටස් අස්ථානගත වීම සම්බන්ධයෙන් අපරාධ පරීක්ෂණ දොපාර්තමේන්තුව සිදුකළ පරීක්ෂණවලට අදාළව නීතිපතිවරයා මෙසේ නඩු පැවැරීමට කටයුතු කළ බව නීතිපති දප්පුල ද ලිවේරා මහතාගේ සම්බන්ධීකරණ නිලධාරිනී නිෂාරා ජයරත්න මහත්මිය ප්‍රකාශ කළාය. ශ්‍රී ලංකා ඉතිහාසයේ ප්‍රථම වතාවට මෙසේ ප්‍රධාන අධිකරණ වෛද්‍ය නිලධාරීවරයෙකුට එරෙහිව මහාධිකරණයක නඩු පැවරීම සිදුවූ බවත් ඇය වැඩිදුරටත් පැවැසීය.   ", "URL": "https://www.ada.lk/0/0/0-351251", "Category": "Latest News", "Parent URL": null}