{"Source": "Ada News", "Timestamp": "16 05 2018", "Headline": "අනුරුද්ධ පොල්ගම්පොල රිමාන්ඩ්", "News Content": "\n(UPDATE)\r\n \r\n\tඋතුරු දුම්රිය මාර්ගය ඉදිකිරීමේදී රුපියල් මිලියන 8ක වංචාවක් සිදුකිරීමට අදාළව අත්අඩංගුවට ගත් රාජ්‍ය දැව සංස්ථා හිටපු සභෘපති ලබන 18 දා තෙක් රක්ෂිත බන්ධනාගාර ගත කිරීමට කොටුව මහේස්ත්‍රාත් ලංකා ජයරත්න මෙනවිය නියෝග කළාය.\r\n \r\n\tරාජ්‍ය දැව සංස්ථාවේ හිටපු සභාපති අනුරුද්ධ පොල්ගම්පොල අපරාධ පරික්ෂණ දෙපාර්තමේන්තුව මගින් අත්අඩංගුවට ගෙන තිබේ.\r\n \r\n\tඋතුරු දුම්රිය මාර්ගය ඉදිකිරීමේදී රුපියල් මිලියන 8ක වංචාවක් සිදුකිරීම සම්බන්ධයෙන් ඔහු අත්අඩංගුවට ගෙන තිබේ.\r\n \r\n\tඅනුරුද්ධ පොල්ගම්පොල රාජ්‍ය දැව සංස්ථාවේ සභාපති ලෙස ජනපති මෛත්‍රීපාල සිරිසේන මහතා පත්කිරීමෙන් අනතුරුව එම පත්කිරීමට දැඩි ලෙස විවේචන එල්ලවීමෙන් පසුව දින කිහිපයක් තුළ ජනපතිවරයා ඔහුව තනතුරෙන් ඉවත් කළේය.\r\n \r\n\tඔහුට පෙර රාජ්‍ය දැව සංස්ථාවේ සභාපති ලෙස කටයුතු කළ පී. දිසානායකද රුපියල් මිලියන 20 ක අල්ලසක් ගැනීමේදී අත්අඩංගුවට පත්විය. \r\n \r\n\t \r\n \r\n\t \r\n  ", "URL": "https://www.ada.lk/0/0/0-329309", "Category": "Latest News", "Parent URL": null}