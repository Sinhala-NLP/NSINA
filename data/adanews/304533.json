{"Source": "Ada News", "Timestamp": "21 01 2018", "Headline": "ශා.ජෝශප් බාලක ශූරතාව දිනයි", "News Content": "\r\n\tසමපෝෂ වයස 14 න් පහළ අන්තර්පාසල් බාලක පාපන්දු ශූරතාව මෙවර හිමිකර ගැනීමට මරදාන ශාන්ත ජෝශප් විදුහල සමත් විය. ඒ තරගාවලියේ ඊයේ (20) පැවති අවසන් මහා තරගයෙන් කොළඹ ගේට්වේ ජාත්‍යන්තර විදුහල පරදා ගෝල 3-0 ක ජයක් හිමිකර ගනිමිනි. කොළඹ තුරඟ තරග පිටියේදී පැවති තරගයේ පළමු අර්ධය කණ්ඩායම් දෙක අතර තරමක් දෝලනය වූ අතර ඒ අනුව කිසිදු කණ්ඩායමකට එහිදී ගෝල වාර්තා කිරීමට නොහැකි විය.\r\n \r\n\t නමුත් දෙවැනි අර්ධයේ පාලනය සම්පූර්ණයෙන් සියතට ගත් ශා. ජෝශප් ක්‍රීඩකයෝ ගෝල 3 ක් එම අර්ධයේදී වාර්තා කලේ ප්‍රතිවාදින්ට කිසිදු ගෝලයක් වාර්තා කිරීමට ඉඩක් ලබා නොදෙමිනි.\r\n \r\n\tමෙහි තෙවැනි ස්ථානය කඳාන ද මැසිනෝද් විදුහල විසින් දිනා ගත්තේ ය.\r\n \r\n\tමේ අතර තරගාවලියේ බාලිකා ශූරතාව දිනා ගැනිමට යාපනය පන්දත්තිරිප්පු බාලිකා විදුහල සමත් විය. ඒ අවසන් තරගයේදී කුරුණෑගල මලියදේව විදුහල කණ්ඩායම ගෝල 2-0 ක් ලෙස පරදමිනි.\r\n \r\n\tමෙහි තෙවැනි ස්ථානය යාපනය මහජන විදුහල විසින් හිමිකර ගත්තේය.               \r\n \nබාලිකා ශූරතාව දිනූ යාපනය පන්දත්තිරිප්පු බාලිකා විදුහල\n \r\n\t \r\n \n\n \nබාලක ශූරතාව දිනූ මරදාන ශා.ජෝශප් විදුහල\n \r\n\t \r\n \r\n\t \r\n \nඡායාරූප- ඕෂිත වරකපිටිය\n  ", "URL": "https://www.ada.lk/0/0/0-304533", "Category": "Sports", "Parent URL": null}