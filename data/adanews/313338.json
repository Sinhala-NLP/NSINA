{"Source": "Ada News", "Timestamp": "28 02 2018", "Headline": "පොල්කටු ඇවිදීමෙන් සිසුවියක් ජීවිතක්ෂයට", "News Content": "\r\n\tදෙහිඕවිට බෞද්ධ ප්‍රාථමික විදුහලේ සිසුවියක් විෂය නිර්දේශයට අනුකුලව පුහුණුවීම් කටයුතුවල නියැලී සිටියදී ඊයේ (28දා) දහවල් වැටී ජීවිතක්‍ෂයට පත්ව ඇතැයි අවිස්සාවේල්ල පොලීසිය පවසයි.\r\n \r\n\tමෙලෙස ජීවිතක්‍ෂයට පත්ව ඇත්තේ දෙහිඕවිට පල්ලෙ ගම පදිංචි 9 හැවිරිදි සිසුවියකි.\r\n \r\n\tහතරවැනි ශ්‍රේණියේ විෂය නිර්දේශයට අනුව පොල් කට්ටක් විඳ නුලක් දමා පාද දෙකේම ආධාර පොල්කටු දෙකක් උඩ ගමන් කරමින් සිට ඇති බවත්, තවත් සිසුවිය සමග පාසලේ මෙලෙස පුහුණුවීම් කටයුතු කරමින් සිටියදී හදිසියේ පය ලිස්සා වැටී ඔළුව බිම වැදී සිසුවිය මියගොස් ඇති බවත් පරීක්ෂණවලදී අනාවරණය විය.\r\n \r\n\tමියගිය සිසුවියගේ සිරුර අවිස්සාවේල්ල රෝහලේ තැන්පත් කර ඇති අතර, පශ්චාත් මරණ පරීක්ෂණය එහිදී පැවැත්වීමට නියමිතය.\r\n \r\n\tසිද්ධිය සම්බන්ධයෙන් අවිස්සාවේල්ල මූලස්ථාන පොලීසියේ වැඩබලන ස්ථානාධිපති පොලිස් පරීක්ෂක ජයන්ත, ළමා හා කාන්තා කාර්ය අංශයේ ස්ථානාධිපති උප පොලිස් පරීක්ෂකා ගයන්ති ඇතුළු නිලධාරීහු වැඩිදුර පරීක්‍ෂණ පවත්වති.\r\n \n\n  ", "URL": "https://www.ada.lk/0/0/0-313338", "Category": "Latest News", "Parent URL": null}