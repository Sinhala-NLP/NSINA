{"Source": "Ada News", "Timestamp": "26 02 2019", "Headline": "එජාපයට බැරි වූ දේ ජනපති කළා", "News Content": "එක්සත් ජාතික පක්ෂයේ පිරිස් පොලිස් විෂය භාරව කටයුතු කළ වසර කිහිපය තුළ සිදුකිරීමට නොහැකි වූ දේවල් ජනාධිපති මෛත්‍රීපාල සිරිසේන මහතා දින කිහිපයකින් සිදුකළ බව ශ්‍රී ලංකා නිදහස් පක්ෂය සඳහන් කරයි. ඔවුන් මේ බව පැවසූයේ අද (26දා) පැවැති මාධ්‍ය සාකච්ඡාවකදීය. ජනාධිපතිවරයා පොලිස් විෂය භාර අමාත්‍යවරයා ලෙස පොලීසියට නායකත්වය ලබාදුන්දා සිට විශාල වශයෙන් මත්ද්‍රව්‍ය අත්අඩංගුවට ගැනීම හා මත්ද්‍රව්‍ය ජාවාරම්කරුවන් අත්අඩංගුවට ගැනීම සිදුකෙරෙන බවත්, ඔහු පොලීසියට නිසි ලෙස නායකත්වය ලබාදෙමින් අදාළ කටයුතු සිදුකළද, ස්වාධීන කොමිෂන් සභා ඇති කිරීම හේතුවෙන් එය සිදුවන බවට එක්සත් ජාතික පක්ෂයේ ඇතැම් පිරිස් සඳහන් කරන බවත් නිදහස් පක්ෂය මෙහිදී පවසා සිටියේය.   ", "URL": "https://www.ada.lk/0/0/0-345806", "Category": "Latest News", "Parent URL": null}