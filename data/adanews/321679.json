{"Source": "Ada News", "Timestamp": "8 04 2018", "Headline": "FB කාර්යාලයක් ලංකාවේ ආරම්භ කරන්නැයි ඉල්ලීමක්", "News Content": "\r\n\tෆේස්බුක් සමාගමේ කාර්යාලයක් ශ්‍රී ලංකාවේ ආරම්භ කරන ලෙස ඉල්ලීමක් කිරීමට ශ්‍රී ලංකාව සූදානම් වන බවට ජාත්‍යන්තර මාධ්‍ය වාර්තා කරයි.\r\n \r\n\tසිංහල භාෂාවෙන්ප්‍රසිද්ධ කරන ඇතැම් පළකිරීම් හරහා ජාතීන් අතර ගැටුම් ඇතිවීම වළක්වාගැනීම සඳහා අදාළ ක්‍රියාමාර්ග ගැනීමට මේ හරහා අපේක්ෂා කරයි.\r\n \r\n\tජනාධිපති ලේකම් මෙන්ම ශ්‍රී ලංකා විදුලි සංදේශනියාමන කොමිසමේ සභාපති ඔස්ටින් ප්‍රනාන්දු මහතා බී.ඩී. නිවුස් පුවත් සේවයට පවසා ඇත්තේ ෆේස්බුක් ආයතනයේ නියෝජිතයන් හා පසුගිය 04 වැනිදා සාකච්ඡාවක් පැවැත්වීමට නියමිතව තිබුණත් එය සිදු නොවූ බවයි.\r\n \r\n\tකෙසේ වෙතත් එම හමුව සිදුවන විට ශ්‍රී ලංකාවේ කාර්යාලයක් විවෘත කිරිම සඳහා සාකච්ඡා කිරීමට සූදානම් බවද ඔහු පවසා ඇත.\r\n \r\n\t“ඔවුන්ට කළ හැකි දේ ඔවුන් කළා. නමුත් අපි විශ්වාසකරනවා ඔවුන් ශ්‍රී ලංකාවේ කාර්යාලයක් ආරම්භ කර එහි ශ්‍රී ලාංකිකයන් සේවයට යොදවා ගතහොත් එය වඩාත් ඵලදායී වේවි කියා” යනුවෙන්ද ඔහු කීය.\r\n \n\n  ", "URL": "https://www.ada.lk/0/0/0-321679", "Category": "Latest News", "Parent URL": null}