{"Source": "Ada News", "Timestamp": "15 03 2018", "Headline": "සයිටම් සිසුන් කොතලාවලට ගැනීමට තවත් ගැටලුවක්", "News Content": "\r\n\tසයිටම් ආයතනයේ ශිෂ්‍ය ශිෂ්‍යාවන්ව කොතලාවල වෛද්‍ය පීඨයේ පුහුණුව ලබාදී ලබාදෙන උපාධි සහතිකයට සයිටම් නමත් ඇතුළත් කිරීමට සැලසුම් කර තිබෙන බව මාලඹේ වෛද්‍ය විද්‍යාල දෙමාපිය සංගමය සඳහන් කරයි.\r\n \r\n\tමේ නිසා සිදු කිරීමට යන මෙම ක්‍රියාවට එරෙහිව ශ්‍රේෂ්ඨාධිකරණයේ නඩු පවරා ජිනීවා මානව හිමිකම් කොමිසමට පැමිණිලි කරන බව අද (15) පැවැති මාධ්‍ය සාකච්ඡාවකදී එම සංගමය සඳහන් කළේය.\r\n \r\n\t2015 වසරේදී මාලඹේ වෛද්‍ය විද්‍යාලය අසාදු ලේඛන ගතකර තිබෙන බවත්, මේ නිසා සයිටම් ආයතනයේ උපාධිය පිළිනොගන්නා බවත් මාලඹේ වෛද්‍ය විද්‍යාල දෙමාපිය සංගමය කියා සිටියේය.\r\n \r\n\tමේ නිසා උපාධි සහතිකයට සයිටම් ආයතනයේ නම ඇතුළත්  කළහොත් තවත් වරක් දරුවන් අනාථ වන බවත්, මේ නිසා සයිටම් ආයතනයේ සුළඟවත් අවශ්‍ය නොවන බවද එම සංගමය සඳහන් කළේය.  \r\n \n\n  ", "URL": "https://www.ada.lk/0/0/0-316865", "Category": "Latest News", "Parent URL": null}