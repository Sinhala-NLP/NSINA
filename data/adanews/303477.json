{"Source": "Ada News", "Timestamp": "15 01 2018", "Headline": "ද.කොරියාවට උතුරෙන් විශේෂ වාද්‍ය වෘන්දයක්", "News Content": "\r\n\tදකුණු කොරියාවේදී ලබන මස ඇරඹෙන සීත සෘතු ඔලිම්පික් ක්‍රීඩා උලෙළ වෙනුවෙන් සාමාජිකයන් 140කගෙන් සමන්විත වාද්‍ය වෘන්දයක් එරටට යැවීමට උතුරු කොරියාව සැරසෙයි.\r\n \r\n\tමෙම දෙපාර්ශ්වය දෙරටේ යුද මුක්ත කලාපය හෙවත්, නිදහස් ගම්මානය ලෙස සැලකෙන පැන්මුන්ජොම් ගම්මානයේ සිට යළිත් වරක් සාකච්ඡා ආරම්භ කළේ වසර දෙකක විරාමයකින් පසුවය.\r\n \r\n\tඋතුරු කොරියාව දිගින් දිගටම මිසයිල සහ න්‍යෂ්ටික අත්හදා බැලීම් සිදුකිරීම හේතුවෙන් උතුරු සහ දකුණු කොරියාවේ සබඳතා බිඳ වැටී තිබුණි.\r\n \r\n\tඋතුරු කොරියාව මීට පෙර අවස්ථා කිහිපයකදීම ඔලිම්පික් ක්‍රීඩා උලෙළ නියෝජනය කර තිබුණත්, ඔවුන් මීට පෙර දකුණු කොරියාවේදී ඔලිම්පික් නියෝජනය කර තිබුණේ නැත.\r\n \r\n\t1988 වසරේ සෝල් නුවර පැවති ඔලිම්පික් ක්‍රීඩා උලෙළ උතුරු කොරියාව වර්ජනය කරන ලදී.\r\n \n \n  ", "URL": "https://www.ada.lk/0/0/0-303477", "Category": "International", "Parent URL": null}