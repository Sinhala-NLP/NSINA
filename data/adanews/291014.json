{"Source": "Ada News", "Timestamp": "20 11 2017", "Headline": "කොළඹ ආහාර ගන්න හොඳම තැන් 12 මෙන්න", "News Content": "\r\n\tකොළඹ නගරය තුළ ආහාර ගැනීමට හොඳම ස්ථාන 12 කොළඹ මහ නගර සභාව විසින් ඊයේ (20දා) ප්‍රකාශයට පත්කළේය. එහි පළමු ස්ථානය කිංග්ස්බරි හෝටලයට හිමිව තිබේ. කුමාර් සංගක්කාර හා මහේල ජයවර්ධන හිමිකාරිත්වය දරණ මිනිස්ට්‍රි ඔෆ් ක්‍රැබ් අවන්හලද හොඳම 12 අතර පවතී.\r\n \r\n\tමීට අමතර කොළඹ නගර සභා බල ප්‍රදේශය තුළ අහාර ගැනීමට සුදුසු ස්ථාන 100ක්ද නිවේදනය කළේය. ඒ පළමු 12ට අමතරවයි.\r\n \r\n\tකොළඹ නගරය තුළ ආහාර සෞඛ්‍ය ප්‍රමිතිය නැංවීම සඳහා නගරය තුළ ස්ථාපිත අවන්හල් හා භෝජනාගාරයන්හි ආහාර සකස් කිරීම හා පාරිභෝගිකයන් වෙත ලබාදීමේ ක්‍රියාවලිය මෙහිදී පරීක්ෂාවට ලක්වෙයි.\r\n \r\n\tකොළඹ කිංග්ස්බරි හෝටලයේදීම මෙම සම්මාන උළෙල ඊයේ (19දා) පැවැත්විණ.\r\n \n           \n \n      \n  ", "URL": "https://www.ada.lk/0/0/0-291014", "Category": "Uncategorized", "Parent URL": null}