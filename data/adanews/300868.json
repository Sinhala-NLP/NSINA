{"Source": "Ada News", "Timestamp": "3 01 2018", "Headline": "තැපෑල වර්ජනයකට සැරසේ", "News Content": "\r\n\tතැපැල් දෙපාර්තමේන්තුව තුළ ඇතිවී තිබෙන ගැටලුවලට විසඳුම් ලබාදීම ප්‍රමාද කිරීම හේතුවෙන් මෙම මස 10 දා මධ්‍යම රාත්‍රියේ සිට අඛණ්ඩ වැඩ වර්ජනයක් සිදුකරන බව තැපැල් වෘත්තීය සමිති පෙරමුණ සඳහන් කරයි.\r\n \r\n\tනව බඳවා ගැනීමේ ක්‍රමවේදයක් ඇතිකර ගැනීම සඳහා අද (03දා) තැපැල් අමාත්‍යවරයා සමග පැවැති සාකච්ඡා අසාර්ථක වූ බවද එම සංගමයේ කැඳවුම්කරු චින්තක බණ්ඩාර මහතා සඳහන් කළේය.\r\n \r\n\tමේ නිසා 10 දා මධ්‍යම රාත්‍රියේ සිට අඛණ්ඩ වැඩ වර්ජනයක් දියත් කිරීමට අද (03දා) තීරණය කළ බව හෙතෙම පවසා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-300868", "Category": "Latest News", "Parent URL": null}