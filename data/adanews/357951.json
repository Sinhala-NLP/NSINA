{"Source": "Ada News", "Timestamp": "16 02 2020", "Headline": "මහනුවර භූගත ද්විත්ව දුම්රිය උමං මාර්ගයක් සැදිමට පියවර", "News Content": "මහනුවර නගරයේ පවතින අධික වාහන තදබදයට පිළියමක් ලෙස මහනුවර දුම්රිය ස්ථානය කේන්ද්‍ර කර ගනිමින් භූගත ද්විත්ව දුම්රිය උමං මාර්ගයක් ඉදි කිරීමට සැලසුම් කර තිබෙන බව දුම්රිය සේවා රාජ්‍ය අමාත්‍ය  සී. බී. රත්නායක මහතා පවසයි. ඉදි කිරීමට අපේක්ෂිත මෙම ද්විත්ව භූගත දුම්රිය උමං මාර්ගය සඳහා ආසියානු සංවර්ධන ආධාර ලබා ගැනීමට කටයුතු කරන බවද  මහනුවර දුම්රිය ස්ථානයේ නිරීක්ෂණ චාරිකාවකට එක්වෙමින් ඇමැතිවරයා ඊයේ  (15) මේ බව සඳහන් කළේය. භූගත දුම්රිය මාර්ගයක් ඉදි කිරීමෙන් හැර පවතින වාහන තදබදය වෙනස් කිරීම වෙනත් ක්‍රමයකින් නොහැකි බවත් පේරාදෙණියේ සිට මහනුවරට රෝහල් පහක්ද පාසල් අටක් ද ස්ථාපිතව තිබෙන බැවින්  එම කිලෝමීටර් කිහිපය තුළ විශාල වාහන තදබදයක් පවතින බවද අමාත්‍යවරයා  ප්‍රකාශ කළේය. භූගත උමං මාර්ගයට අමතරව මහනුවර කොළඹ අධිවේගී මාර්ගය දෙපසින් ශිඝ්‍රගාමී අධිවේගී දුම්රිය මාර්ගයක් ඉදිකිරීමටද සැලසුම් කර ඇතැයි අමාත්‍යවරයා පැවසීය.     ", "URL": "https://www.ada.lk/0/0/0-357951", "Category": "Latest News", "Parent URL": null}