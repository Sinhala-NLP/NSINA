{"Source": "Ada News", "Timestamp": "28 05 2018", "Headline": "ඉතාලි ජනපතිට එරෙහිව විශ්වාසභංගයක් ඕනෙලු", "News Content": "\r\n\tඉතාලියේ අමාත්‍ය මණ්ඩලය වෙත අලුතින් තෝරාගත් මුදල් අමාත්‍ය ධුරය ජනපති සර්ජිඕ මැටරෙල්ලා විසින් නිෂේධනය කිරීමත් සමග ඔහුට එරෙහිව විශ්වාසභංගයක් ඉදිරිපත් කළ යුතු බව ඉතාලියේ විශාලතම දේශපාලන පක්ෂයේ නායකයා පවසයි.\r\n \r\n\tෆයිව් ස්ටාර් පක්ෂයේ නායක ලුයිජි ඩි මායෝ පවසන්නේ ජනාධිපතිවරයා විසින් සංස්ථායික අර්බුධයක් ඇති කර තිබෙන බවයි.\r\n \r\n\tපත්කළ අගමැති ගියුසෙප් කොන්ටේගේ නායකත්වයෙන් යුතුව රජයක් පිහිටුවීම සඳහා ඊයේ දිනයේදී කටයුතු සිදුවන අතරතුර, මුදල් අමාත්‍ය ධුරය සඳහා පඕලෝ සවෝනා පත්කිරීමට යෑමත් සමග මෙම අර්බුදය හටගෙන තිබුණි.\r\n \r\n\tමෙහිදී ෆයව් ස්ටාර් පක්ෂ්‍ය දක්ෂිණාංශික ලීගය සමග එක්ව මෙම රජය ගොඩනැගීමට කටයුතු කරමින් සිට ඇත.\r\n \r\n\tපසුගිය මාර්තු මාසයේ පැවති මැතිවරණයෙන් පසුව ඉතාලිය මේ දක්වා රජයක් නොමැතිව පාලනය වන්නේ කිසිදු දේශපාලන පක්ෂයකට බහුතර බලයක් දිනාගැනීමට නොහැකි වීමෙනි.\r\n \n\n  ", "URL": "https://www.ada.lk/0/0/0-332121", "Category": "International", "Parent URL": null}