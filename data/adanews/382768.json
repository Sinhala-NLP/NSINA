{"Source": "Ada News", "Timestamp": "8 08 2021", "Headline": "මත්ද්‍රව්‍ය සමඟ කෝට්ටේ නගර සභා සේවකයෙකු අත්අඩංගුවට", "News Content": "රුපියල් හත් හත්ලක්ෂ පනස් දහසකට ආසන්න වටිනාකමින් යුත් , අයිස් මත්ද්‍රව්‍ය සහ හෙරොයින් තොගයක් සමඟ , ශ්‍රී ජයවර්ධනපුර කෝට්ටේ නගර සභාවේ  කම්කරුවෙකු  අත්අඩංගුවට ගත් බව වැලිකඩ පොලීසිය පවසයි .\n\nමෙසේ අත්අඩංගුවට ගෙන ඇත්තේ රාජගිරිය මොරගස්මුල්ල ප්‍රදේශයේ පදිංචි  \" \"සුදු පුතා \" නමින් හඳුන්වන පුද්ගලයකු බව පොලිසිය කියයි.\n\nවැලිකඩ පොලිසියේ දූෂණ මර්ධන අංශයේ ස්ථානාධිපති පොලිස් සැරයන් නිලධාරියෙකුට ලද තොරතුරකට අනුව , මොරගස්මුල්ල හන්දිය ආසන්නයේ ත්‍රීරෝද රථ ගාලක සිටියදී , සැකකරු අත්අඩංගුවට ගෙන තිබේ.\n\nපසුව සැකකරු පරික්ෂා කිරීමේදී ඔහු සන්තකයේ තිබී අයිස් මත්ද්‍රව්‍ය ග්‍රෑම් 100 , සහ හෙරොයින් ග්‍රෑම් 03 මිලිග්‍රෑම් 100 සොයා ගැනීමට හැකි වූ බව පොලීසිය කියයි .\n\nඑහි වටිනාකම රුපියල් 7,50,000 ආසන්න බව පැවසේ.\n\nඒ අනුව අත්අඩංගුවට ගත්  සැකකරුගෙන් කළ ප්‍රශ්න කිරීම්වලදී ,  ශ්‍රී ජයවර්ධනපුර කෝට්ටේ නගර සභාවේ සේවකයින්ට හා කටුනායක අන්තර්ජාතික ගුවන් තොටුපළේ සේවකයින්ට කලක සිට අයිස් සහ හෙරොයින් මත්ද්‍රව්‍ය ජාවාරම සරුවට කරහෙන විත්  ඇති බවට තොරතුරු අනාවරණය වූ බව පොලිසිය පවසයි .\n\nකටුනායක අන්තර්ජාතික ගුවන් තොටුපළේ සේවකයෙකු සතියකට වරක් පැමිණ අයිස් සහ හෙරොයින්  ග්‍රෑම් 100 ක් පමණ රැගෙන යන බවට ද තොරතුරු  අනාවරණය වී තිබේ .\n\nකොස්වත්ත ප්‍රදේශයේ සහ අංගොඩ ප්‍රදේශයේ පුද්ගලයින් දෙදෙනෙකුගේ අයිස් සහ හෙරොයින්  මිලදීගෙන වසර පහක පමණ සිට මෙම ජාවාරම කරගෙන විත් ඇති බවත් ,  ඒ කාලය තුළ එක් අවස්ථාවකදී හෝ පොලීසියට හසු වී නොමැති බවත්  පැවසේ .\n\nඅයිස් පානයට තදින් ඇබ්බැහි වූ සැකකරු මාලිගාකන්ද අධිකරණයට ඉදිරිපත් කිරීමට නියමිතය  ", "URL": "https://www.ada.lk/0/0/0-382768", "Category": "Latest News", "Parent URL": null}