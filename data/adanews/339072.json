{"Source": "Ada News", "Timestamp": "8 08 2018", "Headline": "බස්නාහිර ට්‍රැෆික් අඩුකිරීමට සුඛෝපභෝගී බස්රථ", "News Content": "පොදු ප්‍රවාහන සේවා සඳහා දැනට භාවිත කෙරෙන බස් රථ වෙනුවට වායු සමීකරණය කරන ලද පත්ල පහත් වඩාත් සුවපහසු හා ආරක්ෂිත බස්රථ සේවයට යෙදවීමට රජයේ අවධානය යොමුව තිබේ. එසේම ඒ සඳහා බස්රථ හිමියන් දිරිගැන්වීමට ඔවුන්ට 'ව්‍යවසාය ශ්‍රී ලංකා වැඩසටහන' යටතේ සහන ණය පහසුකම් සැලසීමට රජයේ තීරණය කර තිබේ. මේ සම්බන්ධව මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා ඉදිරිපත් කළ යෝජනාව අමාත්‍ය මණ්ඩල අනුමැතිය ලැබී ඇත. දැනට තම ගමනාගමන පහසුකම් සඳහා පුද්ගලික රථවාහන භාවිත කරන මගීන්, පොදු ප්‍රවාහන සේවා සඳහා ආකර්ෂණය කර ගැනීමේ අරමුණින් මෙම වැඩසටහන ක්‍රියාත්මක වෙයි.       ", "URL": "https://www.ada.lk/0/0/0-339072", "Category": "Latest News", "Parent URL": null}