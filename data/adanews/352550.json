{"Source": "Ada News", "Timestamp": "20 09 2019", "Headline": "මත්ස්‍ය අලෙවියෙන් නව වාර්තාවක්", "News Content": "ජනතාවට සහන සැලසීමේ හා ජනතාවට සහන මිලට නියම බරට අළුත් මාළු ලබා දීමේ ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතාගේ  වැඩපිළිවෙල යටතේ නුවර පාර , තිහාරිය නගරයේදී අද  [ 20 ] වීවෘත කළ මත්ස්‍ය අලෙවි මධ්‍යස්ථානය මුල් පැය කිහිපය තුළ  මත්ස්‍ය අලෙවියෙන් නව වාර්තාවක් තැබීමට සමත්ව තිබේ . ඒ අනුව මත්ස්‍ය කිලෝ 700 කට අධික ප්‍රමාණයක් එම කාලය තුල අලෙවි කිරීමට හැකි වූ බව ලංකා ධීවර සංස්ථාව පැවසිය .  මේ අනුව මුල් දින අලෙවියෙන් ලද ආදායම රුපියල් ලක්‍ෂ පහමාර ඉක්මවීමට හැකි වී ඇත .  ලංකා ධීවර සංස්ථාවේ 91 වන අලෙවි සැල නුවර පාර , තිහාරිය නගරයේදී අද  විවෘත කල මෙම අලෙවි සැලය .  සෞඛ්‍ය සම්පන්න ජනතාවක් සදහා ජනතාවගේ ප්‍රෝටීන අවශ්‍යතාව සපුරාලීම සදහා ගුණාත්මක මාළු රට මැද ජනතාව ද ඇතුළු සියලු  ජනතාවට ලබාදීමේ රාජ්‍ය අමාත්‍ය දිලිප් වෙදආරච්චි මහතාගේ වැඩපිළිවෙල යටතේ මෙම ප්‍රාදේශීය අලෙවි සල් ප්‍රධාන නගර ආශ්‍රිතව ආරම්භ කිරිමට ලංකා ධීවර සංස්ථාව කටයුතු කළේය .   ", "URL": "https://www.ada.lk/0/0/0-352550", "Category": "Latest News", "Parent URL": null}