{"Source": "Ada News", "Timestamp": "16 11 2021", "Headline": "යුද්ධයෙන් හානි වූ ජල ටැංකියක් හමුදාවෙන් පුපුරවයි", "News Content": "මන්නාරම උප්පුකුලම් කොන්තෙයිපිඩ්ඩි ප්‍රදේශයේ පිහිටි වසර 45 කට වඩා පැරණි අබලන් තත්වයේ තිබූ පානීය ජල ටැංකියක් ජනතාවගේ ආරක්ෂාව වෙනුවෙන් පුපරවා බිම හෙලීමට යුදහමුදාව විසින් ඊයේ (15) සවස පියවර ගනු ලැබීය. කොන්තෙයිපිඩ්ඩි ප්‍රදේශයේ පිහිටි අදාල ජල ටැංකිය යුදසමයේදීද වෙඩි ප්‍රහාරයන්ට ලක්වද දැඩි අබලන් තත්වයක තිබීම හේතුවෙන් අය පරිහරනයක් නොකල අතරම ජලටැංකිය ජනතාව ගමන්කරන මාර්ගයක් අබියස පිහිටීමත් හේතුවෙන් කඩා වැටීමට ආසන්නව තිබීමෙන් මාර්ගයේ ගමන්කරන ජනතාවට දැඩි අවධානම් තත්වයක් විය. ඒ පිළිබඳව ගම්වාසීන් විසින් ප්‍රදේශයේ ග්‍රාමනිලධාරී මාර්ගයෙන් මන්නාරම් දිස්ත්‍රීක් ලේකම් කාර්යාලයට දැනුම් දීමෙන් අනතුරුව දිස්ත්‍රීක් ලේකම් කාර්යාලය හරහා මන්නාරම 54 සේනාංකය වෙතට දැනුම් දෙනු ලැබීය. අනතුරුව එම සේනාංකයේ යුදහමුදා බෝම්බ නිශ්ක්‍රීය අංශ නිලධාරීන් විසින් අදාල ප්‍රදේශයට පැමිණ මන්නාරම් දිසාපතිනි ස්ටෑන්ලිද මෙල් මහත්මියගේ ප්‍රධානත්වයෙන් ආපදාකලමනාකරන නිලධාරීන්ගේද අධීක්ෂණයන් පරිදි ප්‍රදේශයේ ජනතාව ඉවත් කොට ජලටැංකියට පුපුරණද්‍රව්‍ය යොදා පුපුරවා හැර බිමහෙලීමට පියවර ගන්නා ලදි.     ", "URL": "https://www.ada.lk/0/0/0-387338", "Category": "Uncategorized", "Parent URL": null}