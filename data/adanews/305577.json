{"Source": "Ada News", "Timestamp": "25 01 2018", "Headline": "චාමර සම්පත්ට ඇප ලැබීම ගැන සැකයක්", "News Content": "\r\n\tවිදුහල්පතිවරියක දණ ගැස්වූ ඌව පළාත් මහ ඇමති චාමර සම්පත් දසනායක මහතාට ඇප ලබාදීම සම්බන්ධව සැකයක් ඇතිවන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ගාමිණී ලොකුගේ මහතා අද (25දා) පැවසීය.\r\n \r\n\tඉහළින් පැමිණි දේශපාලන බලපෑමකට මෙම ඇප ලබාදීම සිදුව ඇතැයි පෙනී යන බවත්, අධිකරණයේ ස්වාධීනත්වය ඇති කරන බවට පවසා බලයට පැමිණි ආණ්ඩුවකින් මෙවැනි දෙයක් කිසිසේත් නොවිය යුතු බවත් මන්ත්‍රීවරයා සඳහන් කළේය.\r\n \r\n\tබත්තරමුල්ල නෙළුම් මාවතේ පිහිටි ශ්‍රී ලංකා පොදුජන පෙරමුණේ ප්‍රධාන කාර්යාලයේ පැවැති මාධ්‍ය හමුවකදී  ඒ මහතා වැඩිදුරටත් සඳහන් කළේ විදුහල්පතිවරිය දණ ගැස්සවීමේ සිද්ධිය වාර්තාවී පැය භාගයක් ඇතුළතදී චාමර සම්පත් මහතා මහඇමති ධූරයෙන් ඉවත් කරනු ඇතැයි රටම බලාසිටි බවයි.\r\n  ", "URL": "https://www.ada.lk/0/0/0-305577", "Category": "Latest News", "Parent URL": null}