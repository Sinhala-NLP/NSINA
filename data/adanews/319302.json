{"Source": "Ada News", "Timestamp": "28 03 2018", "Headline": "මියන්මාර ජනපති ධුරයට වින් මයින්ට් තේරී පත්වේ", "News Content": "\r\n\tමියන්මාරයේ මීළඟ ජනපතිවරයා ලෙස වින් මයින්ට් තේරාපත්කර ගැනීමට එරට පාර්ලිමේන්තුව කටයුතු කර තිබේ.\r\n \r\n\tමියන්මාරයේ හිටපු ජනපතිවරයා අසනීප තත්ත්වය හේතුවෙන් සිය ධුරයෙන් ඉල්ලා අස්වීම හේතුවෙන් මෙම පත්කිරීම සිදුකර ඇත.\r\n \r\n\tඑරට නිල නොලත් නායිකාව ලෙස සැලකෙන අවුන්ග් සාන් සුඛීගේ සමීපතමයෙකු ලෙස සැලකෙන නව ජනපතිවරයා, 2012 වසරේ සිට එරට පහළ මන්ත්‍රී මණ්ඩයේ කතානායකවරයා ලෙස කටයුතු කළේය. එමෙන්ම, ඔහු මීළඟ ජනපති ධුරය සඳහා පත්වනු ඇති බවට බොහෝ දෙනා තුළ විශ්වාසයක්ද විය.\r\n \r\n\tකෙසේ වෙතත්, එරට ජනපතිවරයාගේ භූමිකාව සම්පූර්ණයෙන්ම පාහේ සම්ප්‍රදායට පමණක් සීමා වූ භූමිකාවක් වන අතර, අවුන්ග් සාන් සුඛී නිල නොලත් ජනපතිනිය ලෙස කටයුතු කරමින් සිටියි.\r\n \r\n\tපසුගිය සතියේදී සිය ධුරයෙන් ඉල්ලා අස්වූ හ්ටින් ක්යෙව් මෑත කාලයේදී දැඩිව රෝගාතුරව සිටීම ඔහුගේ ඉවත්වීමට හේතුව විශ්වාස කෙරිණි.\r\n \r\n\tඒ අනුව, නව ජනපතිවරයෙකු පත්කර ගැනීමට එරට පාර්ලිමේන්තුව දින හතක කාලයක් ලබාදී තිබුණි.\r\n \n\n \nනව ජනපති වින්, සුඛී සමග...\n \n \n \nහිටපු ජනපති හ්ටින්\n  ", "URL": "https://www.ada.lk/0/0/0-319302", "Category": "International", "Parent URL": null}