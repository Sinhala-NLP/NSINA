{"Source": "Ada News", "Timestamp": "9 05 2019", "Headline": "විමර්ශවලදී තරාතිරම වැදගත් නෑ", "News Content": "පාස්කු ඉරිදා ප්‍රහාරය පිළිබඳව කරන විමර්ශනවලදී කිසිම පුද්ගලයෙකුගේ තරාතිරම අදාළ නොවන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවැසීය. අද කොළඹදී පැවැති මාධ්‍ය හමුවකදී ඔහු මේ බව සඳහන් කළේය. “අප සිදුකරන මෙහෙයුම්වලදීත්, විමර්ශනවලදීත් පුද්ගලයන්ගේ සැකකරුවන්ගේ තරාතිරම අදාළ නොවන බව  කියන්න කැමතියි. විමර්ශනවලදී මෙහෙයුම්වලදී පුද්ගලයින්ගේ තනතුරු ගැන නොසළකා කටයුතු කර තිබෙනවා. අතිගරු ජනපතිතුමා මේ ගැන උපදෙස් දීලා තිබෙනවා. පසුගිය දින අත්අඩංගුවට පත්වුණා මේ ක්‍රියාකාරකම් සම්බන්ධයෙන් නොරොච්චෝලේ පොලිස් ස්ථානයෙන් අත්අඩංගුවට ගත්තා සහකාර අධ්‍යාපන අධ්‍යක්ෂවරයෙක්. ඔහු ඊයේ නැවතත් මැයි 20 දක්වා රක්ෂිත බන්ධනාගාර ගත කළා. ඔහුගේ කාර්යාල කාමර පරික්ෂා කරලා ලැප්ටොප් පරිගණකය අත්අඩංගුවට ගත්තා. එය විමර්ශනය කරලා තවදුරටත් දත්ත ලබාගැනීම සිදුවෙනවා.”     ", "URL": "https://www.ada.lk/0/0/0-348285", "Category": "Latest News", "Parent URL": null}