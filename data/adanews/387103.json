{"Source": "Ada News", "Timestamp": "11 11 2021", "Headline": "පොහොර ප්‍රශ්නයෙන් එළවලු හා පලතුරු අස්වැන්නේ අඩුවක්", "News Content": "ආණ්ඩුව ඇති කළ පොහොර ප‍්‍රශ්නය නිසා වී පමණක් නොව එළවළු, පලතුරු අස්වැන්නත් සියයට පනහකින් අඩුවන බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා ඊයේ පැවසීය.\n\r\nරටේ බොහෝ පිරිසක් වී අස්වැන්න අඩුවීම ගැන කතා කළත්, ඒ හා සමාන ඵලදාව අඩුවීමක් එළවළු, පලතුරුවලින් ද සිදුවන නිසා එහි විපාක ද විඳින්නට වෙන්නේ ගොවියාට වඩා පාරිභෝගිකයාට යැයිද ඒ මහතා කීවේය.\n\r\nනාමල් කරුණාරත්න මහතා වැඩිදුරටත් මෙසේද පැවසීය.\n\r\nවී ගැන කතා කළොත් වී ඉසීමට පෙර පොස්පරස් (රසායනික පොහොර) මුලින්ම පසට යෙදිය යුතුයි. සති දෙකක් යනවිට නයිට‍්‍රජන් (යූරියා) ද දින 28 ක් යන විට නැවත නයිට‍්‍රජන් ද ඉසිය යුතුයි. කොළ වර්ධනය වී බණ්ඩි ගොයම හැදුණු විට බණ්ඩි පොහොර (පොටෑසියම්) යෙදීමෙන් තමයි හොඳ අස්වැන්නක් ගන්න පුළුවන්.\n\r\nඑවැනි තත්ත්වයක් පවතිද්දී නිසි ක‍්‍රමවේදයක් නොමැතිව කාබනික පොහොරවලට ගොවියා යොමු කිරීම නිසා බොහෝ ගොවීන් වී වගාවෙන් ඉවත්වීමත්, මීට පෙර රසායනික පොහොර ඉතුරු කරගත් ගොවීන් ගොවිතැනට යොමු වී තිබෙන බවත් අපිට දැකගන්න ලැබෙනවා. පසුගියදා රජය පවා නොමඟ යවමින් ගොවියෙක් කාබනික පොහොරවලින් සිය ගොවිතැන කරන බවට ප‍්‍රකාශ කර රසායනික පොහොර එක්කරන විට ගොවීන් පිරිසක් ඔහුගේ ඇත්ත ස්වරූපය එම ස්ථානයටම ගිහින් රටට මාධ්‍ය හරහා පෙන්නුවා. මේ හැදුවේ රසායනික පොහොරවලින් ගොවිතැන සාර්ථක වුණාම කාබනික පොහොරෙන් වගා කළා කියලා කියන්නයි. මේවා පිටුපස්සේ ඉන්නේ කවුද කියලා හිතාගන්න පුළුවන්  ", "URL": "https://www.ada.lk/0/0/0-387103", "Category": "Latest News", "Parent URL": null}