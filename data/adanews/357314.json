{"Source": "Ada News", "Timestamp": "30 01 2020", "Headline": "ජීව අත්බෝම්බ 18 ක් නාවික හමුදා භාරයට", "News Content": "නාවික හමුදාව සහ පොලීසිය එක්ව ඊයේ (29) ‍‍‍‍දින පුදුකුඩිඉරිප්පු ප්‍රදේශයේ සිදු කල සෝදිසි කිරීමකදි  මාර්ගයක් අසල පොළොව යට සඟවා තිබූ ජීව අත්බොම්බ දහඅටක් සොයා ගන්නා ලදී. ඒ අනුව, පුදුකුඩිඉරිප්පු ප්‍රදේශය කේන්ද්‍ර කරගනිමින් ශ්‍රී ලංකා නාවික හමුදාව සහ පොලිස් විශේෂ කාර්ය බලකාය සිදු කරන ලද ඒකාබද්ධ සොදිසි මෙහෙයුමකදී ‍ මාර්ගයක් අසල පොළොව යට සඟවා තිබූ ජීව  අත්බෝම්බ දහඅටක් සොයා ගන්නා ලදි. මෙලෙස සොයා ගන්නා ලද අත්බෝම්බ අතර එස්එෆ්ජී 87 (SFG 87) වර්ගයේ ජීව අත් බෝම්බ 16ක් සහ එම් 75 (M 75) වර්ගයේ ජීව අත්බෝම්බ දෙකක් තිබූ අතර, මෙම ජීව අත්බෝම්බ යුධ සමයේදී පළාගිය එල්ටීටීඊ සාමාජිකයින් විසින් මෙලෙස සඟවා තබා යන්නට ඇතැයි සැක පල කරයි. සොයාගන්නා ලද ජීව අත්බෝම්බ දහඅට විමර්ශන කටයුතු සඳහා කිලිනොච්චි පොලීසිය විශේෂ කාර්ය බලකායේ බෝම්බ නිෂ්ක්‍රීය අංශය වෙත ලබා දීමට කටයුතු කරන ලදි.     ", "URL": "https://www.ada.lk/0/0/0-357314", "Category": "Latest News", "Parent URL": null}