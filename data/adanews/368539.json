{"Source": "Ada News", "Timestamp": "13 09 2020", "Headline": "මත්තල ගුවන් භාණ්ඩ අපනයනය පිළිබද සොයා බැලේ", "News Content": "මත්තල ගුවන් තොටුපළ ඔස්සේ ගුවන් භාණ්ඩ ප්‍රවාහනය සිදු කිරීම පිළිබඳව සොයා බැලීම සදහා මූලික අධ්‍යයන චාරිකාවක් ඊයේ (12)  දින මත්තල මහින්ද රාජපක්ෂ ගුවන් තොටුපළේ දී ක්‍රියාත්මක විය . මේ සදහා ගුවන් භාණ්ඩ අපනයන සමාගම් , ගුවන්  සමාගම් සහ ගුවන් භාණ්ඩ අපනයන සංවිධාන වල නියෝජිතයන් මෙන්ම සීමාසහිත ගුවන් තොටුපළ සහ ගුවන් සේවා සමාගමේ අධ්‍යක්ෂ ෂෙහාන් සුමනසේකර , එම සමාගමේ අලෙවිකරණ සහ ආයතනික සන්නිවේදන ප්‍රධානී සුමිත් ද සිල්වා , ශ්‍රී ලන්කන් ගුවන් සේවයේ ගුවන් භාණ්ඩ මෙහෙයුම් අංශයේ නිලධාරීන් ද සහභාගී වී සිටියහ . මත්තල ගුවන් තොටුපළේ ගුවන් භාණ්ඩ අපනයනය සදහා ඇති පහසුකම් , අවශ්‍යතාවයන් සහ සංඛතාවයන් හදුනා ගැනීම මෙම චාරිකාවේ දී සිදු විය .   ", "URL": "https://www.ada.lk/0/0/0-368539", "Category": "Latest News", "Parent URL": null}