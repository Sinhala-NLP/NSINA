{"Source": "Ada News", "Timestamp": "24 12 2017", "Headline": "ජීවිත හතරක් බේරාගත් කොක්මාදූවේ අනුරුද්ධ හිමි", "News Content": "\r\n\tගාල්ල කොග්ගල මුහුදු තිරයේ ගිලෙන්නට ගිය තරුණ කාන්තාවන් 04 දෙනෙකුගේ දිවි බේරා ගන්නට ගාල්ල ඉමදුව  පරගොඩ රජමහා විහාරස්ථානයේ විහාරවාසී කොක්මාදුවේ අනුරුද්ධ හිමියන්යෝ ඊයේ (23දා) සමත් වුහ.\r\n \r\n\tගාල්ල කොග්ගල සංචාරක කලාපයේ මුහුදු තිරයේ කොග්ගල සිට උපන්දින සාදයකට පැමිණි  කාන්තාවන් 04 දෙනෙක් හා තවත් පිරිසක්   දිය නාමින් සිටි ඇත. මේ අවස්ථාව වන විට  තවත් විශාල පිරිසක් මෙම ස්ථානයේ දිය නාමින් සිටියහ. එක්වරම මුහුද රළු වී මුහුදු ජලය එක්වරම වැඩිවී තිබේ. මේනිසා දිය නාමින් සිටි උපන්දින සාදයට පැමිණි සිටි පිරිස අතර  සිටි  තරුණ කාන්තාවන් 04 ක් දියේ ගිලි ගසාගෙන යන්නට විය.\r\n \r\n\tඒ අසළ උපන්දින සාදයට පැමිණි සිට පිරිස අතර සිටි වයසක කාන්තාවක තම දියණියන් දියේ ගිලෙන බව පවසමින් කෑ ගසන්නට වු නමුත් දිය නාමින් එම ස්ථානයේ සිටි පිරිසට හෝ වෙනත්  කිසිවෙකුට මේ රළ නඟන මුහුදු ජලයේ ශබ්දය නිසා එතරම් ඒ පිළිබඳව අවදානයක් ඇති නොවීය.\r\n \r\n\tමේ අතර ගාල්ල  ඉමදුව පරගොඩ රජමහා විහාරස්ථානයේ විහාරාධිපති ශාස්ත්‍රපති දේවාලයේහිද අජිත හිමියනගේ  මුල්ගම වන අම්පාරේ සිට පැමිණි නෑදැයන් පිරිසක්  කොග්ගල හරහා ගමන් කරමින් සිට ඇති අතර එම පිරිස අතර වු පිරිසක් කිවේ කොග්ගල මුහුදු වෙරළ බලන්න යමු කියාය. ඒ නිසා මෙම මහා අනතුර සිදුවන අවස්ථාවේ දී මෙම ස්ථානයට මේ පිරිස වාහනයකින් පැමිණ සිටියේය.\r\n \r\n\tමේ පිරිස අතර ගාල්ල  පරගොඩ රජමහා විහාරස්ථානයේ විහාරාධිපති ශාස්ත්‍රපති දේවාලයේහිද අජිත හිමියනගේ   ශිෂ්‍යයකු වු තරුණ හික්ෂුවක් වු කොක්මාදුව අනුරුද්ධ හිමයෝ ද මේ වාහනයේ සිටියහ.\r\n \r\n\tඋන් වහන්සේ උදව් ඉල්ලා කෑ ගසන අම්මාගේ පිළිබඳව අවධානය යොමු කර වහාම ක්‍රියාත්මක වී දියේ ගිලෙමින් සිටි කාන්තාවන් තිදෙනෙක් බේරාගත් අතර එම අවස්ථාවේ කොග්ගල මුහුද තිරයේ දිය නාමින් සිටි විදෙස් ජාතිකයෙක්ද එක් කාන්තාවක් බේරා ගන්නට  හිමියන්ට සහයෝගය දී ඇත.\r\n \r\n\tදිවි බේරා ගත් කාන්තාවන් මේවන විට ගාල්ල කරාපිටිය රෝහලේ ප්‍රතිකාර ලබන අතර ඔවුනගේ තත්ත්වය බරපතළ නොවන බව  ගාල්ල කරාපිටිය රෝහල් පොලිසිය පවසයි. \r\n \n\n  ", "URL": "https://www.ada.lk/0/0/0-298706", "Category": "Latest News", "Parent URL": null}