{"Source": "Ada News", "Timestamp": "10 02 2020", "Headline": "ඔස්කාර් සම්මාන උළෙල හොලිවුඩයේදී ඇරඹෙයි", "News Content": "92 වැනි ඇකඩමි සම්මාන උළෙල (ඔස්කාර්) ඇමෙරිකා එක්සත් ජනපදයේ, හොලිවුඩ් ඩොල්බි රඟහලේදී මේ වනවිට උත්කර්ෂවත්ව පැවැත්වෙමින් තිබේ. මෙවර සම්මාන උළෙලේදී ජෝකර් චිත්‍රපටය සම්මාන 11ක් සඳහා නිර්දේශ වෙමින් වඩාත් කැපී පෙනෙන නිර්මාණය බවට පත්ව ඇත. 'වන්ස් අපොන් ඔන් ටයිම් ... හොලිවුඩ්” චිත්‍රපටයේ රංගනය වෙනුවෙන් ජනප්‍රිය රංගන ශිල්පී බ්‍රැඩ් පිට් හොඳම සහාය නළුවාට හිමි සම්මානයෙන් මෙවර පිදුම් ලැබීය. එමෙන්ම ලෝරා ඩර්න් හොඳම සහාය නිළිය සම්මානය 'මැරේජ් ස්ටෝරි' චිත්‍රපටය වෙනුවෙන් දිනාගත්තාය. පසුගිය වසරේ සිදුවූ ලෙසින්ම මෙවර වාර්ෂික සම්මාන උළෙල ගීතයකින් ආරම්භ වූ අතර, සම්මාන උළෙල සඳහා රතු පළස් මත ජනප්‍රිය තාරකාවන් රැසක් දැකගැනීමට හැකිවිය.   ", "URL": "https://www.ada.lk/0/0/0-357711", "Category": "International", "Parent URL": null}