{"Source": "Ada News", "Timestamp": "26 01 2022", "Headline": "වැලි ට්‍රැක්ටරයට හමුදාවෙන් වෙඩි", "News Content": "යාපනය කොඩිකාමම් කෙට්පේලි ප්‍රදේශයේදී රහසිගත වැලි ජාවාරමේ නිරත ට්‍රැක්ටරයකට යුදහමුදාවේ ඊයේ (25දා) දින වෙඩි ප්‍රහාරයක් එල්ල කොට ඇති බවටත් වැලි ජාවාරමේ නිරත එක් අයෙකු අත්අඩංගුවට ගත් බවටද කොඩිකාමම් පොලීසිය පවසයි. යුදහමුදා බුද්ධි අංශයට නීතිවිරෝධී වැලි ජාවාරම් පිළිබඳව ලැබුනු තොරතුරකට අනුව යුදහමුදා නිලධාරීන් පිරිසක් කෙට්පේලි ප්‍රදේශයේ මාර්ගයක සෝදිසි මෙහෙයුමක නිරත වූ අවස්ථාවේදී වැලි පටවාගත් ට්‍රැක්ටරයක් ධාවනය කර තිබේ. එහිදී යුදහමුදා සෙබලුන් විසින් ට්‍රැක්ටරය  නැවතීමට විධානය කොට සිටියද ට්‍රැක්ටරය නොනවත්වා ධාවනය කිරීම හේතුවෙන් අවම බලය භාවිතා කරමින් අහසට වෙඩි තැබීම හේතුවෙන් බියට පත්වු  ජාවාරම් කරුවන් පලා ගිය අතර ට්‍රැක්ටරය රියදුරුට පාලනය කරගැනීමට නොහැකිව අසල පිහිටි කුඩා වැවකට ධාවනය වී ඇත. එහිදී ට්‍රැක්ටරයේ රියදුරු යුදහමුදාව විසින් අත්අඩංගුවට ගෙන ට්‍රැක්ටරය සමග කොඩිකාමම් පොලීසියට භාරදීමට පියවර ගෙන ඇති අතර පලා ගිය සෙසු වැලි ජාවාරම් කරුවන්ද අත්අඩංගුවට ගැනීමට පරික්ෂණයක් ආරම්භ කොට ඇතැයිද කොඩිකාමම් පොලීසිය වැඩිදුරටත් පැවසීය.    ", "URL": "https://www.ada.lk/0/0/0-389675", "Category": "Latest News", "Parent URL": null}