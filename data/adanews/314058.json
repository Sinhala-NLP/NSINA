{"Source": "Ada News", "Timestamp": "4 03 2018", "Headline": "නිදහස් කුසලානයට ෂකීබ් නෑ", "News Content": "\r\n\tඑළැඹෙන 06 වැනි දා ශ්‍රී ලංකාවේ ඇරඹෙන නිදහස් කුසලානයට බංග්ලාදේශ කණ්ඩායමේ තුන් ඉරියවු ක්‍රීඩක සහ නායක ෂඛීබ් අල් හසන් සහභාගි නොවන බව දැණුම් දී තිබෙනවා. ඒ අනුව මහමුදුල්ලා නායකත්වයට පත් වනු ඇති අතර, ලිටන් දාස් ඔහු වෙනුවට කණ්ඩායමේ ස්ථානයට පත් වනු ඇත. \r\n \r\n\tෂකීබ්ගේ වම් අතේ සුළැඟිල්ල ආබාධයකට ලක් වූයේ අවසාන වශයෙන් බංග්ලාදේශයේදී පැවති තුන්කොන් එක්දින තරගාවලියෙනි. ඒ නිසා ඔහුට ශ්‍රී ලංකාව සමග වූ අවසන් ටෙස්ට් තරගාවලිය සේම විස්සයි විස්ස තරගාවලියද, පකිස්තාන සුපර් ලීගයද අහිමි විය.\r\n \r\n\tලිටන් දාස් මේ වන විට බංග්ලාදේශයේ List-A දේශීය තරගාවලියේ පිත්තෙන් සුවිශේෂ දස්කම් දක්වමින් සිටින අතර දක්ෂ කඩුළු රකින්නෙකුද වෙයි.\n \n\n  ", "URL": "https://www.ada.lk/0/0/0-314058", "Category": "Sports", "Parent URL": null}