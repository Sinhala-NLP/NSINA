{"Source": "Ada News", "Timestamp": "6 10 2020", "Headline": "අතරමැදි පන්තියට සිසුන් ඇතුළත් කිරීමට නව ක්‍රමවේදයක්", "News Content": "වඩාත් විනිවිදභාවයෙන් යුතුව පාසල් පන්තියකට සිසුන් ඇතුළත් කරගත හැකි සංඛ්‍යාව වැඩි කිරීමේ නව ක්‍රමවේදයක් හඳුන්වාදීම සඳහා අධ්‍යාපන අමාත්‍යවරයා විසින් ඉදිරිපත් කරන ලද අමාත්‍ය මණ්ඩල යෝජනාවට අනුමැතිය හිමිව තිබේ. පාසල් සඳහා සිසුන් ඇතුළත් කිරීම සඳහා පවතින දැඩි ඉල්ලුම සැළකිල්ලට ගනිමින්, එක් පන්තියකට ඇතුළත් කරගත හැකි ශිෂ්‍ය සංඛ්‍යාව වැඩි කිරීමට හැකි වන අයුරින් දැනට අනුගමනය කරනු ලබන ක්‍රමවේදය සංශෝධය කර වඩාත් විනිවිදභාවයෙන් යුත් ක්‍රමවේදයක් හඳුන්වා දීමට නියමිතය. පළමු ශ්‍රේණියට සිසුන් ඇතුළත් කරගැනීම අධ්‍යාපන අමාත්‍යංශය විසින් නිකුත් කර ඇති චක්‍රලේඛ උපදෙස් අනුව විදුහල්පතිවරුන් විසින් සිදුකරගෙන යනු ලබයි. එසේම, ශිෂ්‍යත්ව විභාගයේ කුසලතා පදනම් කරගනිමින් ජාතික පාසල් හා පළාත් පාසල් වල 6 වන ශ්‍රේණිය සඳහා සිසුන් ඇතුළත් කරගැනීමත්, සාමාන්‍ය පෙළ සුදුසුකම් පදනම් කරගනිමින් උසස් පෙළ පන්ති සඳහා ද සිසුන් ඇතුළත් කර ගැනීම සිදු කෙරේ.    ", "URL": "https://www.ada.lk/0/0/0-369677", "Category": "Latest News", "Parent URL": null}