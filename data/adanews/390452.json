{"Source": "Ada News", "Timestamp": "18 02 2022", "Headline": "හරිත සරසවියේ භාණ්ඩ සොරාගත් අයෙක් දැලේ", "News Content": "හෝමාගම හරිත සරසවියේ දෙවන අදියරේ ඉදිකිරීම් පරිශ්‍රයක ගබඩාවක් කඩා එහි තිබූ රුපියල් එක්ලක්ෂ අනූ අට දහසක් වටිනා භාණ්ඩ තොගයක් සොරාගත් පුද්ගලයකු හෙරොයින් ග්‍රෑම් විස්සක් සමග ඊයේ (17දා) අත්අඩංගුවට ගත් බව හෝමාගම මූලස්ථාන පොලිසිය පවසයි .\n\r\nමෙසේ අත්අඩංගුවට ගෙන ඇත්තේ හෝමාගම සුවපුබුදුගම ප්‍රදේශයේ පදිංචි (29) හැවිරිදි පුද්ගලයෙකු බව පොලීසිය කියයි .\r\nමෙම පුද්ගලයා මීට දින කිහිපයකට පෙර හෝමාගම පිටිපන මාහේන වත්ත ප්‍රදේශයේ පිහිටි හරිත සරසවියේ දෙවන අදියරේ ඉදිකිරීම් පරිශ්‍රයක  ගබඩාවක් කඩා  එහි තිබූ භාණ්ඩ තොගයක් මෙසේ සොරාගෙන ගොස් තිබුණි .\n\r\nමෙම භාණ්ඩ තොගයේ වටිනාකම රුපියල් එක්ලක්ෂ අනූ අට දහසකි.\r\nපසුව මේ පිළිබඳව ලද පැමිණිල්ලකට අනුව විමර්ශන සිදුකරමින් සිටියදී අපරාධ නිවාරණ රාජකාරියේ යෙදී සිටි පොලිස් නිලධාරීන් කණ්ඩායමක් හෝමාගම සුවපුබුදුගම ප්‍රදේශය හරහා  යමින් සිටියදී සැකකටයුතු ලෙස රැදී සිටි පුද්ගලයකු නවතා පරික්ෂා කිරීමේදී ඔහු සන්තකයේ හෙරොයින් ග්‍රෑම් 20 තිබී හමුවීමත් සමඟ අත්අඩංගුවට ගෙන කළ වැඩිදුර ප්‍රශ්න කිරීමේදී මෙම සොරකමේ  සුලමුල අනාවරණය කර ගැනීමට හැකි වූ බව පොලීසිය කියයි.\n\r\nඒ අනුව  සොරාගත් භාණ්ඩ අතරින් කොටසක් සැකකරුගේ නිවසේ තිබී  පොලිස් භාරයට ගත් අතර වෑල්ඩින් ප්ලාන්ට් එක රුපියල් 5000 උකස් කර තිබියදී  සොයාගත් බව පොලීසිය පවසයි. සැකකරු සමඟ තවත් පුද්ගලයෙකු සොරකමට සම්බන්ධ වී ඇති අතර ඔහු අත්අඩංගුවට ගැනීමට නියමිතය.\r\nඅත්අඩංගුවට ගත් සැකකරු හෙරොයින් ජාවාරම හා සොරකම් සම්බන්ධයෙන් මීට පෙර  බන්ධනාගාරගතව සිට ඇප මත නිදහස් නිදහස්ව ආ  පුද්ගලයකු බවද පැවසේ.\n\r\nමත්තේගොඩ ශාන්ත ප්‍රදීප් කුමාර කුලරත්න  ", "URL": "https://www.ada.lk/0/0/0-390452", "Category": "Latest News", "Parent URL": null}