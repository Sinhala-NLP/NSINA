{"Source": "Ada News", "Timestamp": "7 09 2022", "Headline": "පසුගිය දශකය තුළ චීනය වෛද්‍ය විද්‍යාවේ ඉහළටම", "News Content": "චීනයේ වෛද්‍ය විද්‍යාව සහ තාක්‍ෂණය පසුගිය දශකය තුළ සැලකිය යුතු ප්‍රගතියක් ලබා ඇති අතර, රට ඖෂධ නිෂ්පාදන ඉංජිනේරුවෙකුගේ සිට මේ වනවිට ඖෂධ නවෝත්පාදකයෙකු බවට එය පරිවර්තනය කරන ලද බව ජාතික සෞඛ්‍ය කොමිෂන් සභාව පවසයි. “චීනය ගෝලීය සෞඛ්‍ය පාලනයට ගැඹුරින් සම්බන්ධ වී සිටිනවා” කොමිසමේ නියෝජ්‍ය ප්‍රධානී ලී බින් බීජිං හි පැවති මාධ්‍ය හමුවකදී පැවසීය. \"සාමූහික අනාගතයක් සමග ගෝලීය සෞඛ්‍ය පද්ධතියක් ගොඩනැගීමට අපි අපගේ දායකත්වය ලබාගෙන තිබෙනවා.\" චීනය මූලික සෞඛ්‍ය ආවරණයට අදාළ නීති සම්මත කර ඇති අතර සෞඛ්‍ය ක්ෂේත්‍රයේ සංවර්ධනයට මඟ පෙන්වීම සඳහා \"නිරෝගී චීනය 2030\" සැලැස්ම සකස් කර ඇති බව ලී පැවසීය. ළදරු මරණ අනුපාතය ගෝලීය සාමාන්‍යයට වඩා බෙහෙවින් අඩු මට්ටමක තබා ගනිමින්, වැඩිහිටි ජනතා හිතකාමී සමාජයක් ගොඩනැගීමට චීනය උත්සාහ දරා ඇත. චීනය නාගරික සහ තදාසන්න ප්‍රදේශ දෙකම ආවරණය වන පරිදි සෞඛ්‍ය සේවා පද්ධතියක් ගොඩනඟමින් වෛද්‍ය සේවා සහ ඖෂධ සඳහා මිනිසුන්ගේ ප්‍රවේශය වැඩිදියුණු කිරීමේ උත්සාහයන් වේගවත් කර ඇත. රට පුරා සිටින පවුල්වලින් 90%කට පද්ධතියට ප්‍රවේශ විය හැකි අතර, මිනිත්තු 15 ක් ඇතුළත ළඟම ඇති වෛද්‍ය ස්ථානයට ළඟා විය හැකිය. බිලියන 1.36කට වැඩි ජනතාවක් මූලික සෞඛ්‍ය ආරක්ෂණයෙන් ආවරණය වී ඇති අතර, මිනිසුන්ගේ මුළු වියදම්වල සෞඛ්‍ය ආරක්ෂණ වියදම්වල කොටස සාමාන්‍යයෙන් 27.7% තරම් අඩු බවද කියයි.   ", "URL": "https://www.ada.lk/0/0/0-396984", "Category": "International", "Parent URL": null}