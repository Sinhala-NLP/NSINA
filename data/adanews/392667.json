{"Source": "Ada News", "Timestamp": "26 04 2022", "Headline": "න්‍යෂ්ටික යුද්ධයක් පිළිගත නොහැකි වුවද අනතුර ඇත", "News Content": "රුසියාවේ ආරම්භක ස්ථාවරය වන්නේ පරමාණුක යුද්ධය පිළිගත නොහැකි විය යුතු බවත්, මොස්කව් ජනවාරි මාසයේදී ඒ සඳහා එකඟ වීමට එක්සත් ජනපදය සහ අනෙකුත් න්‍යෂ්ටික බලවතුන් සාර්ථකව ඒත්තු ගැන්වූ බවත් විදේශ ඇමති සර්ජි ලැව්රොව් සම්මුඛ සාකච්ඡාවකදී පැවසීය. කෙසේ වෙතත්, එතැන් සිට එවැනි ගැටුමක සැබෑ සහ බරපතල තර්ජනයක් ඇති වන මට්ටමට තත්ත්වය නරක අතට හැරී ඇති බව ඔහු අවධාරණය කළේය. න්‍යෂ්ටික යුද්ධයක ජයග්‍රාහකයින් සිටිය නොහැකි බවත්, එවැනි යුද්ධයක් කිසිවිටෙකත් සිදු නොකළ යුතු බවට 1987 දී එක්සත් ජනපද සහ සෝවියට් නායකයින් විසින් කරන ලද ප්‍රකාශය නැවත ඉදිරිපත් කරන ලෙස එක්සත් ජනපද ජනාධිපති ඩොනල්ඩ් ට්‍රම්ප්ට ඒත්තු ගැන්වීමට රුසියාව උත්සාහ කළ බව මෙම සාකච්ඡාවකදී ලැව්රොව් ප්‍රකාශ කළේය. ට්‍රම්ප් පරිපාලනය එසේ කිරීම ප්‍රතික්ෂේප කළ අතර, ඔහුගේ අනුප්‍රාප්තිකයා වූ ජෝ බයිඩන් මොස්කව් සමග ඊට ඉක්මනින් එකඟ වෙමින්, 2021 ජුනි මාසයේදී ජිනීවාහි රුසියානු ජනාධිපති ව්ලැදිමීර් පූටින් සමග පැවති සමුළුවේදී ප්‍රකාශය කළේය. චීනය, ප්‍රංශය සහ එක්සත් රාජධානිය හෙවත් එක්සත් ජාතීන්ගේ ආරක්ෂක කවුන්සිලයේ ස්ථිර සාමාජිකයින්ද වන න්‍යෂ්ටික බලවතුන්ද ඊට එකඟ වූ අතර 2021 ජනවාරි මාසයේදී ඒකාබද්ධ ප්‍රකාශයක් කළේය. \"මෙය අපගේ ප්‍රතිපත්තිමය ස්ථාවරයයි. අපි එයින් පටන් ගනිමු\"ලැව්රොව් පැවසීය. \"කෙසේ වෙතත්, න්‍යෂ්ටික යුද්ධයේ අවදානම දැන් ඉතා වැදගත් සන්ධිස්ථානයකට පැමිණ තිබෙනවා. ඒවා කෘත්‍රිමව පුම්බන්න මට අවශ්‍ය නැහැ. එහෙම ප්‍රාර්ථනා කරන අය ගොඩක් ඉන්නවා. අනතුර බරපතලයි, ඇත්ත. එය අවතක්සේරු කළ නොහැකියි.\"   ", "URL": "https://www.ada.lk/0/0/0-392667", "Category": "International", "Parent URL": null}