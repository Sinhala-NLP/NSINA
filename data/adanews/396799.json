{"Source": "Ada News", "Timestamp": "1 09 2022", "Headline": "පොල්ගොල්ල ජලාශයේ වාන් දොරටු 3ක් විවෘත කෙරේ", "News Content": "මධ්‍යම කඳුකරයට  ඇද හැලෙන වර්ෂාව නිසා පොල්ගොල්ල ජලාශයේ වාන් දොරටු 3ක් ඊයේ (01) දින විවෘත කර ඇති බව වේල්ල භාර ඉංජිනේරු කාර්යාලය  සඳහන් කළේය. ඒ අනුව පොල්ගොල්ල වේල්ලේ වාන් දොරටු තුනක් අඩි 1 අගල් 6 (1'.6\") බැගින් ඉහළට ඔසවා ඇති අතර මේ හේතුවෙන් ජලාශය පහළට මහවැලි ගඟට තත්පරයට ඝණ අඩි  4,500 ක ජල ප්‍රමාණයක් නිකුත්කරන බව ද පැවසීය. මේ හේතුවෙන් පොල්ගොල්ල වේල්ලට පහළින් වික්ටෝරියා ජලාශය දක්වා  මහවැලි ගඟ භාවිතා කරන ජනතාව අවධානයෙන් සිටීය යුතු බව එම කාර්යාලය  වැඩිදුරටත් පැවැසීය. දුම්බර- එම්. ආර්. ප්‍රදීප්  ", "URL": "https://www.ada.lk/0/0/0-396799", "Category": "Latest News", "Parent URL": null}