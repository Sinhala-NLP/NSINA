{"Source": "Ada News", "Timestamp": "24 01 2020", "Headline": "2019 වසරේ කාන්තාවන් රැකියාවන් සඳහා විදේශ ගතවීම 40% යි", "News Content": "2019 වසරේ රැකියා සඳහා විදේශ ගතවූ කාන්තාවන්ගේ ප්‍රමාණය 80,998 ක් වන අතර, එය සමස්ත විදේශ ගතවිම්වලින් 40%ක් බව ශ්‍රී ලංකා විදේශ සේවා නියුක්ති කාර්යාංශය සඳහන් කරයි. එම වර්ෂයේ පිරිමින් 122,143 දෙනෙකු රැකියා සඳහා විදේශ ගතවි  තිබෙන අතර, 2019 වසරේ විදේශ රැකියා සඳහා යොමු වූ සමස්ත  ශ්‍රමිකයින් ප්‍රමාණය 203,141කි. වැඩිම කාන්තා ශ්‍රමිකයින් පිරිසක් රැකියා සඳහා විදේශ ගතවි  ඇත්තේ කුවේට් රාජ්‍යයට වන අතර, එම ප්‍රමාණය 30,031කි. පිරිමි ශ්‍රමිකයින් වැඩි වශයෙන් කටාර් රාජ්‍යයට රැකියා සදහා යොමු වි  ඇති අතර, එම ප්‍රමාණය 36,161කි. එසේම පසුගිය වසරේ වෘත්තිය රැකියා සඳහා ශ්‍රමිකයින් 9,041 දෙනෙකු විදේශ ගතවි  ඇති අතර, පුහුණු ශ්‍රමිකයින් 62,687 දෙනෙකු එම වසරේ විදේශ රැකියා සඳහා යොමු වි  තිබේ. අර්ධ පුහුණු හා මධ්‍යම පුහුණු ශ්‍රමිකයින් 9,478 දෙනෙකු 2019 වසරේ විදේශ රැකියා සඳහා යොමු වි  තිබෙන අතර, ලිපිකරු හා ඒ ආශ්‍රිත රැකියා සඳහා ශ්‍රමිකයින් 9,155 දෙනෙකු විදේශ ගතවි  තිබේ. ගෘහ සේවිකාවන් ලෙස ශ්‍රමිකයින් 61,603 දෙනෙකු විදේශ ගතවි  ඇති අතර, නුපුහුණු ශ්‍රමිකයින් ලෙස ලාංකිකයින් 51,177 දෙනෙකු රැකියා සඳහා විදේශ ගතවි තිබේ. 2018 වසරේ ශ්‍රමිකයින් 211,229 දෙනෙකු විදේශ රැකියා සඳහා යොමු වි  ඇති අතර, ඉන් කාන්තා ශ්‍රමිකයින් ප්‍රමාණය 81,511 කි. 2018 වසරේ විදේශ ගතවූ පිරිමි ශ්‍රමිකයින් ප්‍රමාණය 129,718 කි. 2019 වර්ෂය තුළ විදේශ ගත ශ්‍රමිකයින් සම්බන්ධයෙන් පැමිණිලි 3,494ක් ශ්‍රි ලංකා විදේශ සේවා නියුක්ති කාර්යාංශය වෙත ලැබි  ඇති අතර, ඉන් පැමිණිලි 2616ක් සඳහා විසඳුම් ලබාදී තිබේ.    ", "URL": "https://www.ada.lk/0/0/0-357043", "Category": "Latest News", "Parent URL": null}