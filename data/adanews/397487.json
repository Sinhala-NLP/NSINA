{"Source": "Ada News", "Timestamp": "28 09 2022", "Headline": "උඩුවේ ධම්මාලෝක හිමිට වරෙන්තු", "News Content": "උඩුවේ ධම්මාලෝක හිමි අත්අඩංගුවට ගන්නා ලෙසට කොළඹ ප්‍රධාන මහේස්ත්‍රාත් අධිකරණය අද (28දා) වරෙන්තුවක් නිකුත් කළේය.\n\r\nඒ  ධම්මාලෝක හිමිගේ පොල්හේන්ගොඩ ඇලන් මැතිනියාරාම විහාරස්ථානයේ ශබ්ද විකාශන යන්ත්‍ර භාවිතයෙන් කරදර වන අයුරින් කටයුතු කළ බවට එල්ල වූ පෞද්ගලික පැමිණිල්ලකට අදාළව අධිකරණයේ පෙනී නො සිටීම හේතුවෙනි.\n\r\nඇලන් මැතිනියාරාමයේ ශබ්ද විකාශන යන්ත්‍රවලින් නිකුත් වන ශබ්දවලට සවන් දීමට අකමැත්තෙන් කටයුතු කළ බව පැමිණිලිකරුවන් හයදෙනා වන මිලින්ද මොරගොඩ,  ගාවින්ද ජයසිංහ, වෛද්‍ය කාලිංග කළුපෙරුම, ඩිරේන් ආර්. හලොක්, කමලේෂ් ජෝන්පිල්ලෙයි සහ පරිසර යුක්ති කේන්ද්‍රය අධිකරණයට දන්වා තිබේ. මෙම නඩුව එළඹෙන ඔක්තෝබර් 31දා යළි කැඳවීමට තීරණය කෙරිණි.\r\n   ", "URL": "https://www.ada.lk/0/0/0-397487", "Category": "Latest News", "Parent URL": null}