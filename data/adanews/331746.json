{"Source": "Ada News", "Timestamp": "26 05 2018", "Headline": "තබ්බෝව වාන් දොරටු සියල්ලම වසයි", "News Content": "\r\n\tතබ්බෝව ජලාශයේ වාන් දොරටු සියල්ලම මේ වනවිට වසා දමා ඇති බව පුත්තලම වාර්මාර්ග කාර්යාලය පැවසීය.\r\n \r\n\tතබ්බෝව ජලාශයේ වාන් දොරටු විස්සක් ඇත. පැවැති අධික වර්ෂව හේතුවෙන් 25 දින උදෑසන වන විට එම වාන් දොරටු විස්සම විවෘත කර තිබුණි.\r\n \r\n\tපසුව කාලගුණ තත්වයන් අනුව දහවල් කාලයේ සිට ක්‍රමක්‍රමයෙන් වාන් දොරටු වැසීම සිදු කළ අතර, එදින (25) මධ්‍යම රාත්‍රිය වන විට දොරටු සියල්ලම වසා දමා තිබේ.\r\n \r\n\tතබ්බෝව ජලාශයේ උපරිම ජල ධාරිතාවය උසින් අඩි 18ක් හා ඝණ අඩි ප්‍රමාණය අක්කර අඩි 15,400කි. 26 දින උදෑසන වනවිට එය උසින් අඩි17යි අඟල් 3ක් ව තිබූ බවද වාරිමාර්ග කාර්යලය කීය.\r\n \n\n  ", "URL": "https://www.ada.lk/0/0/0-331746", "Category": "Latest News", "Parent URL": null}