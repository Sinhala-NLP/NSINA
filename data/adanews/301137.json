{"Source": "Ada News", "Timestamp": "4 01 2018", "Headline": "බොන්හැම් සත්ත්වෝද්‍යානයේ උපන් ලංකාවේ කොටි පැටවුන්", "News Content": "\r\n\tඑංගලන්තයේ නෝෆෝක් ප්‍රාන්තය පුරා අපූරු තරගයක් පැවැත්වෙනවා. ඒ බොන්හැම් සත්ත්වෝද්‍යානයේ ඉපදුනු ශ්‍රී ලංකා කොටි පැටවුන් දෙදෙනෙකුට නම් තැබීම වෙනුවෙනුයි. එළඹෙන සිකුරාදා දිනයෙන් අවසන් වනමෙම තරගයට අදාළ ලංකා කොටි පැටවුන් දෙදෙනා ඉපදී ඇත්තේ පසුගිය වසරේ සැප්තැම්බරයේයි.\r\n \r\n\tමෙම සිදුවීම සත්ත්වෝද්‍යානයටම විශේෂිත සිදුවීමක් වූ බව සත්ත්වෝද්‍යාන කළමනාකාර මයිකල් වූල්හැම් පවසයි.\r\n \r\n\t“කැලෑවේ දැනටත් සිටින්නේ දහසකටත් අඩු ලංකා කොටි ප්‍රමාණයක් නිසා මෙම කොටි පැටවුන් දෙදෙනා පිළිබඳ ජාත්‍යන්තර අවධානය යොමුවෙනවා. මෙම කොටි පැටවුන් දෙදෙනාගේ දෙමවුපියන් වසර කිහිපයක්ම මෙම සත්ත්වෝද්‍යානයේ සුවපහසුවෙන් සිට ඇති අතර, ඔවුන් පැටවුන් ලද පළමු අවස්ථාව මෙය වෙනවා.“\r\n \r\n\tඑසේම මෙම පැටවුන් දෙදෙනාගේ මව වන සරිස්කා ඉතා ගුණවන්ත සහ ආරක්ෂාකාරී මවක්බවත්, එනිසාම පැටවුන් දෙදෙනා සුවෙන් වැඩෙන බවත් ඔහු වැඩිදුරටත් සඳහන් කරයි.මෙම පැටවුන් දෙදෙනාම ගැහැනු සතුන් බවද පැවසෙයි.\r\n \n    \n  ", "URL": "https://www.ada.lk/0/0/0-301137", "Category": "Uncategorized", "Parent URL": null}