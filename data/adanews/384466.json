{"Source": "Ada News", "Timestamp": "11 09 2021", "Headline": "ජපානයේ ජනප්‍රිය එන්නත් ඇමති අගමැති සටනට බසී", "News Content": "ජපානයේ කොවිඩ්-19 එන්නත්කරණය පිළිබඳ කටයුතු කරන ජනපප්‍රිය ඇමති ටාරෝ කොනෝ, පාලක පක්ෂයට නායකත්වය දීම සඳහා සිකුරාදා සිය අපේක්ෂකත්වය නිවේදනය කළේය. ගතානුගතික පිළිවෙතක් තිබුණත්, විවෘත ප්‍රතිසංස්කරණවාදියෙකු ලෙස ඔහුගේ ප්‍රතිරූපය ඉස්මතු වී තිබුණි. ලිබරල් ප්‍රජාතන්ත්‍රවාදී පක්ෂයේ නායකත්වය සඳහා සිය තොප්පිය දමා ගත් තුන්වැනි අපේක්ෂකයා කොනෝ වන අතර, පසුගිය සතියේ අගමැති යෝෂිහයිඩ් සුගා ධුරයෙන් තමා ඉවත් වන බව පැවසූ විට මෙම සටන විවෘත විය. ටෝකියෝවේ පැවති ප්‍රවෘත්ති සාකච්ඡාවකදී කොනෝ තමාව හඳුන්වා දුන්නේ ප්‍රතිසංස්කරණවාදියෙකු ලෙස ලෙසිනි. එන්නත ලබා දීමේදී බාධක බිඳ දමා නිවසේ සිට වැඩ කිරීම ප්‍රවර්ධනය කිරීමේ ජයග්‍රහණයන් හෙතෙම අවධාරණය කළේය. න්‍යෂ්ටික බලශක්ති විවේචකයෙකු ලෙස හැඳන් වුවත්, න්‍යෂ්ටික විරෝධියෙකු ලෙස තමාව නම් කිරීම ප්‍රතික්ෂේප කරමින් ප්‍රවෘත්ති සාකච්ඡාවේදී ඔහු වඩාත් පරිස්සම් විය.   ", "URL": "https://www.ada.lk/0/0/0-384466", "Category": "International", "Parent URL": null}