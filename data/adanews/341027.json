{"Source": "Ada News", "Timestamp": "7 10 2018", "Headline": "එජාප මන්ත්‍රීවරු පිරිසක් ආණ්ඩුවෙන් ඉවත්වන බව ඩිලාන් කියයි", "News Content": "ශ්‍රී ලංකා නිදහස් පක්ෂය ආණ්ඩුවෙන් එළියට පැමිණ අලුත් අගමැති කෙනෙකු සමග අලුත් ආණ්ඩුවක් හැදෙන්නේ නම් ඒ සමග සිටගැනීමට එක්සත් ජාතික පෙරමුණේ බදුල්ල දිස්ත්‍රික් පාර්ලිමේන්තු මන්ත්‍රීවරයෙකු ඇතුළු එක්සත් ජාතික පෙරමුණේ මන්ත්‍රීවරු පිරිසක් බලාපොරොත්තුවෙන් සිටින බව ඔවුන්ගේ කතාවලින් පැහැදිලි වන බව බදුල්ල දිස්ත්‍රික් පාර්ලිමේන්තු මන්ත්‍රී  ඩිලාන් පෙරේරා මහතා පැවසීය.  හෙතෙම මේ බව සඳහන් කළේ හාලිඇල ඉඹුල්ගොඩදි ඊයේ (06දා) පැවැති ජනහමුවක් අමතමිනි. තමා සඳහන් කළ බදුල්ල දිස්ත්‍රික් පාර්ලිමේන්තු මන්ත්‍රීවරයා පසුගියදා අගමැතිවරයාට විරුද්ධව ඉදිරිපත් වූ විශ්වාසභංග යෝජනාවේදී ඊට පක්ෂය ජන්දය දීමට සූදානමින් සිටියෙකු බවටද ඩිලාන් පෙරේරා මහතා මෙහිදී ඉඟියක් පළකළේය. \"ශ්‍රී ලංකා නිදහස් පක්ෂයේ අනෙක් අයත් අපි වගේ එළියට ආවොත් අන්න එදාට ජනාධිපතිතුමාට පුථවන් ශ්‍රී ලංකා නිදහස් පක්ෂයෙන් අලුත් අගමැති කෙනෙක් පත්කරන්න. එහෙම වුණොත් ශ්‍රී ලංකා නිදහස් පක්ෂයේ අගමැති කෙනෙක් එක්ක අලුත් ආණ්ඩුවක් හදන්න පුළුවන්.\" යැයි පැවසීය. පාලිත ආරියවංශ     ", "URL": "https://www.ada.lk/0/0/0-341027", "Category": "Latest News", "Parent URL": null}