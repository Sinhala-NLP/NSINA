{"Source": "Ada News", "Timestamp": "27 09 2018", "Headline": "ලංකාව එක්සත් ජාතීන් සමග ගිවිසුමකට", "News Content": "ශී‍්‍ර ලංකාවේ සමාජ සංවර්ධනයට ඝෘජුව බලපාන ක්ෂේත‍්‍රවල සීග‍්‍ර සංවර්ධනය උදෙසා එක්සත් ජාතීන්ගේ සංවර්ධන අරමුදල සමග නව ගිවිසුමකට අත්සන් තැබීම ජනාධිපති මෛතී‍්‍රපාල සිරිසේන මහතාගේ ඇමරිකා සංචාරයට සමගාමීව ඊයේ (26දා) පස්වරුවේ නිව්යෝර්ක් නුවර දී සිදු විය. ඒ අනුව සමාජ ප‍්‍රගමනය සඳහා වූ අරමුදලක් පිහිටුවීම සහ සමාජ ව්‍යවසායකත්ව අරමුදලක් පිහිටුවීමට අදාළ ව මෙම ගිවිසුම්වලට අත්සන් තැබිණි. එක්සත් ජාතීන්ගේ සංවර්ධන අරමුදලේ ශ‍්‍රී ලංකා ව්‍යාපෘති සඳහා පුද්ගලික අංශය ද සහභාගි කරවා ගැනීම මේ තුළින් අපේක්ෂා කරයි. විදේශ කටයුතු අමාත්‍ය තිලක් මාරපන මහතාගේ සහභාගිත්වයෙන් ගිවිසුම්වලට අත්සන් තැබීම සිදු විය.       ", "URL": "https://www.ada.lk/0/0/0-340746", "Category": "Latest News", "Parent URL": null}