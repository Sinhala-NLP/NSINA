{"Source": "Ada News", "Timestamp": "5 04 2018", "Headline": "16ක් ස්වාධීන වීමේ තීන්දුවට පිටින් කටයුතු කළා", "News Content": "\r\n\tවිශ්වාසභංග යෝජනාවේදී ශ්‍රී ලංකා නිදහස් පක්ෂ කණ්ඩායම ස්වාධීන විය යුතු බවට මන්ත්‍රී කණ්ඩායම තීරණයක් ගෙන තිබුණද, 16 දෙනෙකු එම තීරණයට පිටින් කටයුතු කළ බව ශ්‍රී ලංකා නිදහස් පක්ෂය සඳහන් කරයි.\r\n \r\n\tවිශ්වාසභංග යෝජනාවේදී කටයුතු කරන ආකාරය පිළිබඳ පක්ෂයේ සභාපති මෛත්‍රීපාල සිරිසේන මහතා කිසිදු යෝජනාවක් ඉදිරිපත් නොකළ බවද පක්ෂයේ උප සභාපති අමාත්‍ය මහින්ද සමරසිංහ මහතා සඳහන් කළේය.\r\n \r\n\tමන්ත්‍රී කණ්ඩායම ගත් තිරණයට එකඟ වී සාමාජිකයන් 23 දෙනෙකු ඡන්දය ලබාදීමෙන් වැළකී සිටීමට කටයුතු කළ බවත්, එහෙත් 16 දෙනෙකු විශ්වාසභංග යෝජනාවට පක්ෂව ඡන්දය ලබාදුන් බවත් ඔහු පවසා සිටියේය.\r\n \r\n\tඅද (05දා) ශ්‍රී ලංකා නිදහස් පක්ෂ මූලස්ථානයේ පැවැති මාධ්‍ය සාකච්ඡාවකදී මේ බව කී උපලේකම්වරයා වැඩිදුරටත් සඳහන් කළේ ආණ්ඩුවේ ඉදිරිගමන ගැන ජනාධිපති මෛත්‍රීපාල සිරිසේන මහතාත්, අග්‍රමාත්‍ය රනිල් වික්‍රමසිංහ මහතාත් එක්ව සාකච්ඡා කර තීරණයක් ගත යුතු බවයි.\r\n \n\n  ", "URL": "https://www.ada.lk/0/0/0-321393", "Category": "Latest News", "Parent URL": null}