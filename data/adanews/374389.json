{"Source": "Ada News", "Timestamp": "28 01 2021", "Headline": "එක්සත් රාජධානියේ කොවිඩ් ප්‍රභේදය රටවල් 70ක පැතිරේ", "News Content": "ලෝක සෞඛ්‍ය සංවිධානයේ සතිපතා වසංගත රෝග වාර්තාවට අනුව බ්‍රිතාන්‍යයේ ප්‍රථම වරට දුටු කොරෝනා වෛරස ප්‍රභේදයක් අවම වශයෙන් විවිධ රටවල් 70කදී සොයාගෙන ඇත. B.1.1.7 හෝ VOC 202012/01 ලෙස හැඳින්වෙන මෙම ප්‍රභේදය අනාවරණය කරගත් ලැයිස්තුවට තවත් රටවල් 10ක් මෙම වාර්තාව එකතු කර ඇත. ලෝක සෞඛ්‍ය සංවිධානයට අනුව එක්සත් රාජධානිය, ඩෙන්මාර්කය, අයර්ලන්තය සහ නෙදර්ලන්තය යන රටවල මෙම ප්‍රභේදයේ ආසාදන අඩුවෙමින් පවතී. මීට අමතරව දකුණු අප්‍රිකාවන් ප්‍රථම වරට හඳුනාගත් ප්‍රභේදය රටවල් 31 කින් අනාවරණය වී ඇති බව ලෝක සෞඛ්‍ය සංවිධානය පවසයි. මෙතෙක් මෙම ප්‍රභේදය පිළිබඳ සිද්ධියක් වාර්තා නොකළ එකම ලෝක සෞඛ්‍ය සංවිධාන කලාපය අග්නිදිග ආසියාවයි. එම ප්‍රභේදය B.1.135 ලෙස පුළුල්ව හැඳින්වේ. ප්‍රථම වරට බ්‍රසීලයේදී හඳුනාගත් ප්‍රභේද P.1 රටවල් 8කින් අනාවරණය වී තිබේ. මෙම වාර්තාව ප්‍රභේද පිළිබඳ අවසන් යාවත්කාලීන කිරීම සඳහා රටවල් 6ක් එක් කරයි.   ", "URL": "https://www.ada.lk/0/0/0-374389", "Category": "International", "Parent URL": null}