{"Source": "Ada News", "Timestamp": "15 10 2021", "Headline": "ප්‍රදේශ කිහිපයකට ජල සැපයුම අත්හිටුවයි", "News Content": "මාලිම්බඩ ජල පවිත්‍රාගාරයේ අත්‍යවශ්‍ය නඩත්තු කටයුත්තක් හේතුවෙන් අනිද්දා (17) පැය 8ක කාලයක් ජල සැපයුම අත්හිටුවීමට සිදුවන බව ජල සම්පාදන හා ජලාපවහන මණ්ඩලය දැනුම්දෙයි. ඒ අනුව ජල සැපයුම අත්හිටුවන ප්‍රදේශ වන්නේ, මාතර ජල සම්පාදන ක්‍රමය - කැකනදුර, වේරහේනදෙවිනුවර ජල සම්පාදන ක්‍රමය - තල්පාවිල, කැකනදුර, ගන්දර ප්‍රදේශ\nකෝට්ටේගොඩ ජල සම්පාදන ක්‍රමය - කෝට්ටේගොඩ, රත්මලේ, හුන්නදෙනිය, පාතේගම දික්වැල්ල ජල සම්පාදන ක්‍රමය - දික්වැල්ල, කුඩාවැල්ල ඉහත ප්‍රදේශවලට 17 වනදා පෙරවරු 9 සිට පස්වරු 5 දක්වා එලෙස ජල සැපයුම අත්හිටුවනු ඇති බවද ජල සම්පාදන හා ජලාපවහන මණ්ඩලය වැඩිදුරටත් සඳහන් කරයි.\r\n     ", "URL": "https://www.ada.lk/0/0/0-386051", "Category": "Latest News", "Parent URL": null}