{"Source": "Ada News", "Timestamp": "21 11 2017", "Headline": "රොබට් මුගාබේ ජනපති ධුරයෙන් ඉල්ලා අස්වෙයි", "News Content": "\r\n\tසිම්බාබ්වේ ජනාධිපති රොබට් මුගාබේ සිය ධුරයෙන් ඉල්ලා අස්වෙයි.\r\n \r\n\tජනාධිපතිවරයාට එරෙහිව එරට පාලක පක්ෂය වන සානු පී.එෆ් පක්ෂය විසින් විශ්වාසභාංගයක් ඉදිරිපත් කිරීමට සූදානම් වන අවස්ථාවේදී හෙතෙම මෙම තීරණය ගෙන තිබේ.\r\n \r\n\tසුමට බල හුවමාරුවක් වෙනුවෙන් තමන් ස්වෙච්ඡාවෙන් මෙම තීරණය ගත් බව ලිපියක් මගින් ජනාධිපතිවරයා දන්වා ඇතැයි රොයිටර් පුවත් සේවය පවසයි.\r\n \r\n\tජනපතිවරයාගේ ඉල්ලා අස්වීමත් සමග ජනතාව වීදිබැස ප්‍රීතිඝෝෂා පවත්වන බවද විදෙස් වාර්තා පෙන්වා දෙයි.\r\n \r\n\t93 වැනි වියෙහි පසුවන රොබට් මුගාබේ දීර්ඝ කාලයක් ජනාධිපති ධුරය දැරූ අයෙකු වන අතර, සිය බිරිඳ වන ග්‍රේස් මුගාබේ වෙත ජනපති පදවිය ලබාදීමට ගත් උත්සාහය ඔහුගේ ඉරණම මෙසේ විසඳීමට හේතු විය.  \r\n \n\n  ", "URL": "https://www.ada.lk/0/0/0-291439", "Category": "International", "Parent URL": null}