{"Source": "Ada News", "Timestamp": "17 09 2018", "Headline": "තිලකාගේ කාලය දිගු කරයි", "News Content": "ජාතික දැල්පන්දු පුහුණුකාරිනී තිලකා ජිනදාස මහත්මියගේ ධුර කාලය වසරකින් දීර්ඝ කර තිබේ. ක්‍රීඩා අමාත්‍ය ෆයිසර් මුස්තාපා මහතා විසින් ඇයගේ ධුර කාලය තවත් වසරකින් දීර්ඝ කර ඇත්තේ ආසියානු කුසලාන තරගාවලියේදී ශූරතාව ජය ගැනීම සඳහා ඇය කණ්ඩායම මෙහෙයවීම හේතුවෙනි. මේ වසරේ 12/31 දායින් ඇයගේ ධුර කාලය අවසන්විමට නියමිතව තිබුණි. ධුර කාලය දිගු කිරීමත් සමග ඇයට ලබන වසරේදී ලෝක ශූරතා දැල්පන්දු තරගාවලියට ශ්‍රී ලංකාව මෙහෙයවීමේ වගකීමද තිලකාට හිමිව තබේ. එම තරගාවලිය ලබන වසරේ ජුලි මාසයේදි එංගලන්තයේදී පැවැත්වීමට නියමිතය.         ", "URL": "https://www.ada.lk/0/0/0-340403", "Category": "Sports", "Parent URL": null}