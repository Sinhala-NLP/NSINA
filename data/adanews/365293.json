{"Source": "Ada News", "Timestamp": "12 07 2020", "Headline": "වත්මන් තත්ත්වය ගැන අධ්‍යාපන අමාත්‍යාංශය දැඩි අවධානයෙන්", "News Content": "වර්තමාන කොවිඩ් 19 වසංගත තත්ත්වය ගැන අධ්‍යාපන අමාත්‍යාංශයේ දැඩි අවධානයකින් පසුවන බව නිවේදනයක් නිකුත් කරමින් අධ්‍යාපන අමාත්‍යාංශය සඳහන් කරයි.\n\nඅධ්‍යාපනය ලබන සිසුන්ගේ, ගුරුවරුන්, විදුහල්පතිවරුන් සහ අනෙකුත් සියලුම අධ්‍යයන කාර්ය මණ්ඩල සෞඛ්‍යාරක්ෂාව සහතික කිරීම ගැන අධ්‍යාපන අමාත්‍යාංශය අවධානයෙන් පසුවන බවයි එහි වැඩිදුරටත් සඳහන් වන්නේ.\n\nමේ සම්බන්ධයෙන් අධ්‍යාපන අමාත්‍යාංශය තුළ පළාත් අධ්‍යාපන අධ්‍යක්ෂකවරුන් සහ සෞඛ්‍ය ප්‍රවර්ධන නිලධාරින් සම්බන්ධ කර ගනිමින් තොරතුරු මධ්‍යස්ථානයක් ද ස්ථාපිත කර ඇත. ඒ අධ්‍යාපන අමාත්‍යවරයාගේ උපදෙස් පරිදිය.\n\nඑම තොරතුරු මධ්‍යස්ථානය නියෝජ්‍ය අධ්‍යාපන අධ්‍යක්ෂකවරයෙකුගේ අධීක්ෂණය යටතේයි.   ", "URL": "https://www.ada.lk/0/0/0-365293", "Category": "Latest News", "Parent URL": null}