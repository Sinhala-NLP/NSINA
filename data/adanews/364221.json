{"Source": "Ada News", "Timestamp": "18 06 2020", "Headline": "තැපැල් කාර්යාල සෙනසුරාදාත් විවෘතයි", "News Content": "මාස තුනක කාලයකට පිරිවැය අවම කර ගැනීමේ අරමුණින් තැපැල් කාර්යාල සෙනසුරාදා දිනයේදී විවෘත නොකිරීමට ගත් තීරණය වෙනස් කිරීමට රජය කටයුතු කර තිබේ. ඒ තැපැල් වෘත්තීය සමිති හා විෂයභාර අමාත්‍ය බන්දුල ගුණවර්ධන මහතා අතර පැවැති හමුවකදීය. මෙහිදී සෙනසුරාදා දිනයේදී වැඩ කිරිම වෙනුවෙන් හිමිවන මුදලින් 20%ක් හා සියලුම අතිකාල වලින් 20%ක් කපා හැරීමේ එකඟතාව අනුව සෙනසුරාදා දිනයේදී තැපැල් කාර්යාල විවෘත කිරීමට රජය තීරණය කර තිබේ.  ", "URL": "https://www.ada.lk/0/0/0-364221", "Category": "Latest News", "Parent URL": null}