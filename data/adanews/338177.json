{"Source": "Ada News", "Timestamp": "11 07 2018", "Headline": "මරණ දඬුවමට මම විරුද්ධයි - රාජිත", "News Content": "කැබිනට් මණ්ඩලය මත් කුඩු ඡාවාරමට සම්බන්ධ පුද්ගලයන්ට මරණ දඬුවම ක්‍රියාත්මක කිරීමට එකඟවුවත් තමා ප්‍රතිපත්තියක් ලෙස එයට විරුද්ධ බව සම කැබිනට් ප්‍රකාශක, අමාත්‍ය රාජිත සේනාරත්න මහතා පවසයි. අද (11දා) රජයේ ප්‍රවෘත්ති දෙපාර්තමේන්තුවේ පැවැති කැබිනට් තීරණ දැනුම් දීමේ මාධ්‍ය සාකච්ඡාවට එක්වෙමින් අමාත්‍යවරයා මෙම අදහස් පළ කළේය. එසේම මරණ දඬුවම ක්‍රියාත්මක කිරීම හේතුවෙන් මෙවැනි ගැටලු අඩුවී නැති බව ගවේෂණවලින් සොයාගෙන ඇති බවත් ඔහු පැවැසීය. “ඊයේ කැබිනට් මණ්ඩලයේදී ඒකමතිකව තීරණය කළා මත්කුඩු ව්‍යාපාරයට සම්බන්ධ අයට මරණිය දණ්ඬනය දෙන්න. මම මූලිකවම ප්‍රතිපත්තියක් වශයෙන් මරණ දඬුවමට විරුද්ධයි. මොකද ලෝකයේ හොයාගෙන තියෙන ගවේෂණ වලින් පෙන්වා දී තිබෙනවා මරණ දඬුවම දුන්නා කියලා මේවා අඩුවෙලා නෑ. නමුත් ලෝකයේ බොහෝ රටවල මරණ දඬුවම දීලා තියෙනවා මත්කුඩු ව්‍යාපාර වලට. ලංකාවට මත්කුඩු ගේන මහාපරිමාණ ජාවාරම්කරුවන් 19ක් හඳුනාගෙන තිබෙනවා. ඔවුන්ව ඒල්ලා මැරිය යුතුයි කියලා තමයි තීරණය කළේ. කොච්චර චෝදනා තිබුණත් පිලිපීන ජනපතිවරයා මේක කරගෙන යනවා. ඇතුළට ගිහින් මෙයට සම්බන්ධ හෝ දෙවැනි වරට මෙය කරන පුද්ගලයන්ගේ ලැයිස්තුව වහාම දෙන්න කියලා ජනපතිතුමා කිව්වා.” සබැඳි පුවත් මරණ දඬුවමට ජනපති අත්සන මරණ දඬුවම නියම වූ මත්ද්‍රව්‍ය ජාවාරම්කරුවන් 19ක් මත්ද්‍රව්‍ය ජාවාරම් මැඬලීමට ත්‍රිවිධ හමුදාවට බලතල මත්කුඩු ජාවාරම්කරුවන්ට මරණ දණ්ඩනය     ", "URL": "https://www.ada.lk/0/0/0-338177", "Category": "Latest News", "Parent URL": null}