{"Source": "Ada News", "Timestamp": "17 03 2022", "Headline": "දකුණු අප්‍රිකානු ජනාධිපති නේටෝවට දොස් පවරයි", "News Content": "මොස්කව්හි දොරකඩට නේටෝ බලය ව්‍යාප්ත කරමින් හිටපු සෝවියට් ජනරජයේ යුද්ධය අවුලුවාලීම සම්බන්ධයෙන් රුසියාව-යුක්රේන ගැටුමේ විභව මැදිහත්කරුවෙකු වන දකුණු අප්‍රිකානු ජනාධිපති සිරිල් රමෆෝසා නේටෝවට දෝෂාරෝපණය කර තිබේ. \"නේටෝව වසර ගණනාවක් පුරා එහි නැඟෙනහිර දෙසට ව්‍යාප්ත වීම කලාපය තුළ විශාල, නොඅඩු අස්ථාවරත්වයකට තුඩු දෙනු ඇතැයි යන අනතුරු ඇඟවීම්වලට ඔවුන් අවනත වූයේ නම් යුද්ධය වැළැක්විය හැකිව තිබුණා\" රමපෝසා බ්‍රහස්පතින්දා දකුණු අප්‍රිකානු නීති සම්පාදකයන්ට පැවසීය. 1991 දී සීතල යුද්ධය අවසන් වීමෙන් පසු අපේක්ෂිත සාම ලාභාංශයක් නෙළා ගන්නවා වෙනුවට, 1999 දී පෝලන්තය, හංගේරියාව සහ චෙක් ජනරජයෙන් පටන් ගත් වෝර්සෝ ගිවිසුම් ජාතීන් සහ හිටපු සෝවියට් සමූහාණ්ඩුව එකතු කර ගනිමින් නේටෝව පුළුල් කළේය. 2004, බල්ගේරියාව, එස්තෝනියාව, ලැට්වියාව, ලිතුවේනියාව, රුමේනියාව, ස්ලෝවැකියාව සහ ස්ලෝවේනියාව ඊට ඇතුළත් විය. ඇල්බේනියාව සහ ක්‍රොඒෂියාව 2009 දී එය අනුගමනය කළේය. පසුව 2017 දී මොන්ටිනිග්‍රෝව සහ 2020 දී උතුරු මැසිඩෝනියාව ඊට එක්විය.  යුක්රේනය සහ ජෝර්ජියාවටද මෙම කණ්ඩායමට එක්වන ලෙස ඉල්ලා ඇත.   ", "URL": "https://www.ada.lk/0/0/0-391390", "Category": "International", "Parent URL": null}