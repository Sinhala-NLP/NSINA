{"Source": "Ada News", "Timestamp": "28 01 2018", "Headline": "ICCය ධනුෂ්කට තදින් තරවටු කරයි", "News Content": "\r\n\tඅන්තර්ජාතික ක්‍රිකට් කවුන්සිලයේ ආචාරධර්ම පද්ධතිය කඩකිරීම හේතුවෙන් ශ්‍රී ලංකා ආරම්භක පිතිකරු ධනුෂ්ක ගුණතිලකට ජාත්‍යන්තර ක්‍රිකට් කවුන්සිලය තදින් තරවටු කර තිබේ.\r\n \r\n\tජාත්‍යන්තර තරගයකදී පිතිකරුවෙක් දැවී ගිය විට නුසුදුසු වචන භාවිත කරමින්, කියාවන් සිදුකරමින් ආවේගශීලී ලෙස හැසිරීම ධනුෂ්කට එරෙහිව ඇති චෝදනාවයි.\r\n \r\n\tඊයේ (27දා) පැවැති තරගයේදී තමීම් ඉක්බාල් දැවී යාමෙන් අනතුරුව ධනුෂ්ක ආවේගශීලීව හැසිරී ඇත ඔහු වරද පිළිගෙන ඇත.\r\n \r\n\tමේ අතර බංග්ලාදේශ නායක මශ්රෆී මොටාසා අවස්ථා දෙකකදී මේ අයුරින් හැසිරීම හේතුවෙන් ඔහුගේ තරග ගාස්තුවේන 20%ක දඩයක් පැනවීමට ජාත්‍යන්තර ක්‍රිකට් කවුන්සිලය කටයුතු කර ඇත.\r\n \r\n\tමීට අමතරව ඔවුන් දෙදෙනාගේ විනය ලකුණුවලට සෘණාත්මක ලකුණු දෙකක්ද එක්ව ඇත. ධනුෂ්කගේ පළමු වරද හේතුවෙන් ඔහුට දඬයක් පනවා නොමැත.\r\n \n\n  ", "URL": "https://www.ada.lk/0/0/0-306214", "Category": "Sports", "Parent URL": null}