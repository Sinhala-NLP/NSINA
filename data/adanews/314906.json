{"Source": "Ada News", "Timestamp": "7 03 2018", "Headline": "මහනුවර ගැටුම් පසුපස නම් එළියට ", "News Content": "\r\n\tමහනුවර දිස්ත්‍රික්කයේ ස්ථාන කිහිපයක ඇතිව තිබෙන නොසන්සුන්කාරී තත්ත්වය පසුපස සිටින පුද්ගලයන්ගේ නම් මේ වන විට හෙළිදරව් වෙමින් සිටින බව සම කැබිනට් ප්‍රකාශක අමාත්‍ය රාජිත සේනාරත්න මහතා පවසයි.\r\n \r\n\tපර්ලිමේන්තු මන්ත්‍රීවරයෙක්, ඔහුගේ ලේකම්වරයෙක්, පළාත් සභා මන්ත්‍රීවරුන් දෙදෙනෙක්, පක්ෂයකට සම්බන්ධ දිස්ත්‍රික් සංවිධායකවරයෙක්ගේ නම් හෙළිදරව් වී ඇති බවද අමාත්‍යවරයා පැවැසීය.\r\n \r\n\tකැබිනට තීරණ දැනුම් දීමේ මාධ්‍ය සාකච්ඡාවකට එක්වෙමින් අමාත්‍යවරයා මේ බව සඳහන් කළේය. සිද්ධිය සම්බන්ධයෙන් අත්අඩංගුවට ගත් පුද්ගලයන්ගෙන් මෙම තොරතුරු හෙළිදරව් වන බවද අමාත්‍යවරයා සඳහන් කළේය.\r\n \r\n\tඑසේම ජාතිවාදී ලෙස සමාජ මාධ්‍ය හසුරවණ පුද්ගලයන් ගැන තොරතුරුද මේ වන විට හෙළිදරව් වී ඇති බව අමාත්‍යවරයා සඳහන් කළේය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-314906", "Category": "Latest News", "Parent URL": null}