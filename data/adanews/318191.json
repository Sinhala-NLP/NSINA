{"Source": "Ada News", "Timestamp": "22 03 2018", "Headline": "අගමැතිට සහාය පළ කිරීමේ යෝජනාවකට අත්සන්", "News Content": "\r\n\tඅග්‍රාමාත්‍ය රනිල් වික්‍රමසිංහ මහතාට සහාය පළ කිරීමේ යෝජනාවකට එක්සත් ජාතික පක්ෂයේ මන්ත්‍රීවරුන් අත්සන් කර ඇතැයි වාර්තා වෙයි. එ්කාබද්ධ විපක්ෂය විසින් අග්‍රාමාත්‍ය රනිල් වික්‍රමසිංහ මහතාට එරෙහිව ගෙන ආ විශ්වාසභංග යෝජනාවට විරුද්ධව මෙම සහාය පළ කිරීමේ යෝජනාව ඉදිරිපත් කර ඇත.\r\n \r\n\tමෙම යෝජනාවට පක්ෂයේ මන්ත්‍රීවරුන් 80ක් අත්සන් කර ඇති අතර විදෙස් ගතව සිටින මන්ත්‍රීවරුන් හා අද දිනයේදී පාර්ලිමේන්තුවට නොපැමිණි මන්ත්‍රිවරුන් ඉදිරියේදී මෙයට අත්සන් කිරීමට නියමිතය. \r\n \r\n\tමෙම යොජනාව සඳහා එක්සත් ජාතික පක්ෂ මන්ත්‍රීවරුන් පාර්ලිමේන්තුවේදී අත්සන් තබා ඇත. ඒකාබද්ධ විපක්ෂය විසින් අග්‍රාමාත්‍ය රනිල් වික්‍රමසිංහ මහතාට එරෙහිව ගෙන ආ විශ්වාසභංග යෝජනාව ලබන 04 දා විවාදයට ගැනීමට  නියමිත අතර එක්සත් ජාතික පක්ෂය පවසන්නේ එම යෝජනාව පරාජය කරන බවයි.\r\n \n\n \r\n\t \r\n \n \n  ", "URL": "https://www.ada.lk/0/0/0-318191", "Category": "Latest News", "Parent URL": null}