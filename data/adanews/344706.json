{"Source": "Ada News", "Timestamp": "24 01 2019", "Headline": "හස්ත කර්මාන්ත ශිල්පීන්ට රක්‍ෂණාවරණයක්", "News Content": "මෙරට සිටින ජාතික ශිල්ප සභාවේ ලියාපදිංචි හස්ත කර්මාන්ත ශිල්පීන් 28,000කට ආසන්න පිරිසකට 'ශිල්ප සුරක්ෂා' නමින් රක්‍ෂණ ක්‍රමයක් හඳුන්වා දීමට කටයුතු කරන බව කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා පවසයි. ඊයේ (23දා) 'අපේ ගම' පරිශ්‍රයේ පැවැති ජනාධිපති හස්ත කර්මාන්ත සම්මාන උළෙලේදී අමාත්‍යවරයා මේ බව පවසා සිටියේය. ඒ අනුව මේ වසරේදී ශිල්පීන් 5,000කට එම රක්‍ෂණය ලබාදීමට පියවර ගෙන ඇති අතර, වසර 2023 වන විට සමස්ත ශිල්පීන්ට එම රක්‍ෂණය ලබා දෙන බවත් හෙතෙම සඳහන් කළේය. මෙම සම්මාන උළෙලේදී රජත සම්මාන, ජාත්‍යන්තර සම්මාන, ස්වර්ණ සම්මාන ඇතුළුව ජනාධිපති සම්මාන රැසකින් ශිල්පීහු පිදුම් ලැබූහ. ඡායාරූප - ශමීර රාජපක්‍ෂ     ", "URL": "https://www.ada.lk/0/0/0-344706", "Category": "Latest News", "Parent URL": null}