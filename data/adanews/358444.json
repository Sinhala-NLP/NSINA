{"Source": "Ada News", "Timestamp": "2 03 2020", "Headline": "තලේබාන් සැකකරුවන්ට නිදහස දීම අෂ්රෆ් ගානි ප්‍රතික්ෂේප කරයි", "News Content": "ඇෆ්ගනිස්ථාන ජනාධිපති අෂ්රෆ් ඝානි පවසන්නේ එක්සත් ජනපදය සහ තලේබාන් සටන්කාමීන් අතර ඇති කර ගත් අවබෝධතාවයේ සඳහන් වන පරිදි තලේබාන් සිරකරුවන් නිදහස් කිරීමට තම රජය පොරොන්දු වී නොමැති බවයි. එක්සත් ජනපදය සහ තලේබාන් සංවිධානය අතර දීර්ඝ කාලීන සටන් විරාමයක් සමග කටාර්හිදී පසුගිය සෙනසුරාදා අත්සන් කරනලද ඓතිහාසික සාම ගිවිසුම යටතේ මාර්තු 10දා වනවිට රජයේ රැඳවියන් 1,000ක් දක්වා තලේබාන් සටන්කරුවන් 5,000ක් නිදහස් කිරීමට එකඟ විය. එවැනි සිරකරුවෙකු නිදහස් කිරීම සාකච්ඡා සඳහා පූර්ව අවශ්‍යතාවක් විය නොහැකි බව පවසන ඝානි, නමුත් එය සාකච්ඡාවල කොටසක් විය යුතු බව පවසයි. එක්සත් ජනපද-තලේබාන් ගිවිසුමට එක්සත් ජනපද හමුදා ඇෆ්ගනිස්තානයෙන් ඉවත් කිරීමද ඇතුළත් වේ. ඊට ප්‍රතිචාර වශයෙන් දැඩි ඉස්ලාමීය මතධාරී තලේබාන් සංවිධානය ඇෆ්ගනිස්ථාන රජය සමඟ සාම සාකච්ඡා පැවැත්වීමට එකඟ විය. එමෙන්ම අල්කයිඩා සහ අනෙකුත් සියලුම අන්තවාදී කණ්ඩායම් තමන් පාලනය කරන ප්‍රදේශවල ක්‍රියාත්මක වීම වැළැක්වීම සඳහාද මෙම ගිවිසුම මගින් තලේබාන් සංවිධානයට බලය පැවරෙයි. 2001 සැප්තැම්බර් මාසයේදී නිව්යෝක් නුවර අල්කයිඩා විසින් එවකට ඇෆ්ගනිස්ථානය පදනම් කරගත් ප්‍රහාරයෙන් සති කිහිපයකට පසු එක්සත් ජනපදය ඇෆ්ගනිස්ථානය ආක්‍රමණය කළේය. තලේබාන් බලයෙන් නෙරපා හරින ලද නමුත් කැරලිකාර බලවේගයක් බවට පත්වූයේ 2018 වනවිට රටේ තුනෙන් දෙකකට වඩා ක්‍රියාකාරී වෙමිනි.   ", "URL": "https://www.ada.lk/0/0/0-358444", "Category": "International", "Parent URL": null}