{"Source": "Ada News", "Timestamp": "22 05 2018", "Headline": "ට්‍රම්ප් සමග සෙල්ලමට එන්න එපා -උතුරු කොරියාවට කියයි", "News Content": "\r\n\tඋතුරු කොරියානු නායකයා ලබන මාසයේ ඇමෙරිකානු නායකයා හමුවන්නේ නම් ඩොනල්ඩ් ට්‍රම්ප් සමග ක්‍රීඩා කිරීමට උත්සාහ නොකරන ලෙස උප ජනපති මයික් පෙන්ස් උතුරු කොරියාවට අනතුරු අඟවා තිබේ.\r\n \r\n\tෆොක්ස් පුවත් සේවය සමග සම්මුඛ සාකච්ඡාවකට එක්වෙමින් මයික් පෙන්ස් පවසා ඇත්තේ යම් ආකාරයක වැරදි මඟක් උතුරු කොරියාව ගන්නේ නම් එය ඔවුන් ඉතිහාසයේ සිදුකරන බලවත්ම වැරැද්ද වනු ඇති බවද හෙතෙම අවධාරණය කර ඇත.\r\n \r\n\tඕනෑම අවස්ථාවක ඇමෙරිකානු නායක ඩොනල්ඩ් ට්‍රම්ප් මෙම සාකච්ඡාවෙන් ඉවත්වීමේ අවස්ථාවක් පැවතිය හැකි බවද හෙතෙම සඳහන් කර තිබේ.\r\n \r\n\tඋතුරු කොරියානු නායක කිම් ජොන්ග්-උන් සහ ඇමෙරිකානු නායක ඩොනල්ඩ් ට්‍රම්ප් අතර හමුව ජූනි මස 12දා සිංගප්පූරුවේදී පැවැත්වීමට නියමිතව තිබේ.\r\n \r\n\tඇමෙරිකානු රාජ්‍ය ආරක්ෂක උපදේශක ජෝන් බෝල්ටන් උතුරු කොරියාව සම්බන්ධයෙන් සිදුකළ ප්‍රකාශයක් හේතුවෙන් ඔවුන් මෙම සාකච්ඡාවෙන් ඉවත් වන බවට උතුරු කොරියාව පසුගියදා අනතුරු ඇඟවීමක් කළේය.\r\n \r\n\tඊට ප්‍රතිචාරය ලෙස උප ජනපති පෙන්ස් මෙම අදහස් පළ කර තිබේ.\r\n \n\n  ", "URL": "https://www.ada.lk/0/0/0-330935", "Category": "International", "Parent URL": null}