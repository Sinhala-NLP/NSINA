{"Source": "Ada News", "Timestamp": "28 02 2022", "Headline": "සමාව ඉල්ලන්නේ නෑ", "News Content": "තමන් සමාව නොඉල්ලන බව බන්ධනාගාරගතව සිටින හිටපු පාර්ලිමේන්තු මන්ත්‍රී රන්ජන් රාමනායක මහතා පැවැසීය. බණ්ඩාරනායක ජාත්‍යන්තර සම්මන්ත්‍රණශාලා පරිශ්‍රයේ පිහිටුවා ඇති විශේෂ ජනාධිපති පරීක්ෂණ කොමිෂන් සභාව හමුවේ සාක්ෂි ලබාදීමෙන් අනතුරුව මාධ්‍ය වෙත අදහස් දක්වමින් ඔහු මේ බව පැවැසීය. බන්ධනාගාර නිලධාරීන්ගේ දැඩි ආරක්ෂාව යටතේ රන්ජන් රාමානයක මහතා කොමිෂන් සභාව වෙත රැගෙන ආවේය. මෙහිදී මාධ්‍ය ප්‍රශ්න යොමකළත් තමන්ට කථා කිරිමට තහනම් බව ඔහු පැවැසීය. කෙසේ වෙතත් මාධ්‍ය යොමුකළ ප්‍රශ්න වලට අතින් හා හිසින් සංඥා භාෂාවෙන් ඔහු පිළිතුරු දුන්නේය. \" ජයවේවා!  හොඳින් ඉන්නවා. කථා කරන්න තහනම්. භාෂනයේ නිදහස. ගිහින් එන්නම්. සමාව ඉල්ලන්නේ නෑ\"  යැයි ඔහු පැවැසීය.  ", "URL": "https://www.ada.lk/0/0/0-390807", "Category": "Latest News", "Parent URL": null}