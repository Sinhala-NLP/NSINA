{"Source": "Ada News", "Timestamp": "23 04 2022", "Headline": "ජපානයේදී සංචාරක බෝට්ටු අනතුරකින් 26ක් අතුරුදන්", "News Content": "පුද්ගලයින් 26දෙනෙකු සමග නැරඹුම් යාත්‍රාවක් ජපානයේ හොකයිඩෝ හි ෂිරෙටෝකෝ අර්ධද්වීපයේ වෙරළට ඔබ්බෙන් මුහුදේ ගිලී ගොස් ඇත. ගිලී ගිය \"KAZU I\" යාත්‍රාව ජපාන වෙරළාරක්ෂක බලකායට (JCG) වාර්තා කළේ පස්වරු 1:15 ට පමණ ඊට ජලය ඇතුළු වන බවයි. පසුව සබඳතා නැතිවීමට පෙර එහි ක්‍රියාකරුට පැවසුවේ එය පස්වරු 3.00 ට පමණ අංශක 30ක් යාත්‍රාව මුහුදේ ගිලී ඇති බවයි. කාර්ය මණ්ඩල සාමාජිකයින් දෙදෙනෙකු සමග වැඩිහිටි මගීන් විසි දෙදෙනෙකු සහ ළමයින් දෙදෙනෙකු මෙම සංචාරක බෝට්ටුවේ සිට ඇත. අර්ධද්වීපයට නුදුරින් පිහිටි ස්ථානයට හෙලිකොප්ටරයක් ​​සහ මුර යාත්‍රා යවා ඇති වෙරළාරක්ෂක භටයින් කියා සිටියේ රාත්‍රී 9.00 වනවිටත් බෝට්ටුව හෝ එහි සිටි පුද්ගලයින් හමු නොවූ බවත්, ඔවුන්ගේ ඉරණම තවමත් නොදන්නා බවත්ය. පසුව එය සෝදිසි කිරීමේ සහ ගලවා ගැනීමේ මෙහෙයුමට එක්වන ලෙස ගුවන් ස්වයං ආරක්ෂක බලකායෙන් ඉල්ලා සිටි බව වෙරළාරක්ෂක නිලධාරියා පැවසීය.   ", "URL": "https://www.ada.lk/0/0/0-392603", "Category": "International", "Parent URL": null}