{"Source": "Ada News", "Timestamp": "11 01 2018", "Headline": "විලවුන් උපකරණ හා ඖෂධ නියාමනය දැන් නැවතත් බලාත්මකයි", "News Content": "\r\n\t2015දී අලුත් ඖෂධ පනත ක්‍රියාත්මක වෙන්න පටන්ගත්තාට පසු එතෙක් පැවැති 1980 පරණ පනතින් අපේ අධිකාරියට පනවා තිබූ විලවුන් උපකරණ සම්බන්ධ  නියාමනය අපෙන් ඉවත්කර තිබුණා. ඒ අනුව අපි ජාතික ඖෂධ නියාමන අධිකාරිය යනුවෙන් නව ආයතනයක් ලෙස බිහිවුණා. නමුත් පරණ පනත සම්පූර්ණයෙන්ම බලරහිත වූ නිසා අපට ඒ සම්බන්ධයෙන් ක්‍රියා කරන්න ක්‍රමයක් තිබුණේ නැහැ. ඒ කාලයේ, ඒ කියන්නෙ වසර දෙකක පමණ කාලයක් මේ නිසා වෙළෙඳ පොළේ අනුමත නැති විලවුන් හා උපකරණ සංසරණය වීම ඇරඹුණා. නමුත් මේ ගැන වහා ක්‍රියාත්මක වුණු සෞඛ්‍ය අමාත්‍යවරයා කැබිනට් පත්‍රිකාවක් සකසමින් ඊට පාර්ලිමේන්තුවේ අනුමැතිය ලබාගනිමින් 1980 පනතේ  විලවුන් හා විලවුන් උපකරණ සම්බන්ධයෙන් තිබූ බලතල නැවත මෙම අධිකාරියට පැවරුවා. ඒ පසුගිය වසරේ ඔක්තෝබර් මාසෙ 27 වැනිදා. එතැන් සිට දැන් නැවතත් ඒ කටයුතු වඩාත් කාර්යක්ෂ්මව සිදු කෙරෙමින් පවතිනවා. දන්නා තරමින් විලවුන් උපකරණ සම්බන්ධ වසර දෙකක පමණ කාලයක් රජයේ මැදිහත්වීමක් සහිත නියාමනයක් සිදුවුණේ නැහැ. නමුත් සුපුරුදු පරිදි පාරිභෝගික සේවා අධිකාරියෙන් වෙළෙඳ පොළ තත්ත්වය සම්බන්ධ යම් යම් කටයුතු සිදුවෙන්න ඇති. නමුත් රජයේ අවසරයක් ලබා අලෙවි කටයුතු සිදු කළයුතු අන්දමේ බලපෑමක් තිබුණේ නැහැ.\r\n\t?මේ වනවිටත් අනවසර විලවුන් සහ විලවුන් උපකරණ රට තුළ සංසරණය වීම සහ ගෙන්වීම සිදු කෙරෙනවා. මොන ආකාරයෙන්ද දැන් මේවා නියාමනය සඳහා ඔබ ආයතනය ක්‍රියාත්මක වෙන්නේ\r\n\tමේ වනවිට අවසර ලබා අලෙවි කළ ආලේපන සහ විලවුන්වල අවසර පත් බොහෝමයක්ද කල් ඉකුත් වී තිබෙනවා. ඒවා නැවත හය මසකින් කාලය දීර්ඝ කිරීම සිදු කරන්නට තීරණය කළේ ඒවා ඉහතදී අවසර ලබාගැනීමේ ක්‍රමවේදය අනුව අවසර ලබා තිබූ ඒවා නිසයි. නමුත් දැන් යම් ආලේපන රේගුවෙන් නිදහස් කරන්නට පළමු අපි ඔවුන්ට අපෙන් අනුමැතිය ලබාගත යුතු බව දන්වා තිබෙනවා. රේගුවෙන් නිදහස් කර අපේ අධීක්ෂණය යටතේ ඔවුන් අවසර ගන්නාතුරු ඔවුන්ගේ පරිශ්‍ර තුළ නිසි අයුරින් ඒවා තබාගන්න අපි අවසර දුන්නත් වෙළෙඳ පොළට නිකුත් කරන්නට නම් අනිවාර්යයෙන් අපේ අවසර  පත අවශ්‍යමයි.\r\n \r\n\tමේ ගෙන්වා ඇති දේ මොන තරම් උසස් මට්ටමක පවතිනවා යැයි කීවත් ඒවා වරලත් ආයතනයකට සාම්පල් ලබා දී, සිරුරට අහිතකර කිසිවක් නොමැති බව තහවුරු කර ලබාගත්  වාර්තාවක් සමග ලියාපදිංචිය සඳහා අපට අයදුම් කළ යුතුයි. අයි.ටී.අයි. වැනි රාජ්‍ය සහ බියුරෝ වෙරිටාස් වැනි පෞද්ගලික හොඳම මටිටමේ පිළිගත් පරීක්ෂණාගාරයක වාර්තාවක් තමයි අපි සලකා බලන්නේ. අනිවාර්යයෙන්ම ඇක්රෙඩිටඩ් ලැබ් එකක වාර්තාවක් තිබුණත්, අපේ ඒ සඳහා පනවා ඇති විශේෂඥවරුන්ගෙන් සමන්විත කමිටුවේ පොදු අනුමැතිය ලැබිය යුතුමයි.\r\n \r\n\tමා දන්නා තරමින් වගකිවයුතු පරීක්ෂණාගාරයක් එවැනි හොර පරීක්ෂණ වාර්තා නිකුත් කරන්නේ නැහැ.  ඒ ගැන තවමත් අපට විශ්වාසය තැබිය හැකියි. කෙසේ නමුත් මේවා සමග එක එල්ලේ සම්බන්ධයක් ඇති නිසා තමයි අපි චර්ම විශේෂඥයන්ගෙන් සැදුම්ලත් කමිටුවක් හරහා අනුමැතිය ලබාදෙන්නේ. මෙය තනි පුද්ගලයෙකුගේ මතය අනුව සිදුවෙන්නක් නෙවෙයි, පිරිසක් එක්ව ගන්නා තීරණයක්. ඒ නිසා මුදල් මත ඒ අනුමැතිය දිනාගැනීම ගැන කිසිවෙක් සැක කරනවා නම් එහි පදනමක් නැහැ. මුළුමනින්ම එය විය නොහැකි දෙයක්.\r\n \r\n\tකොහෙත්ම නැහැ. මෙය ගෙන්වීමට හෝ විකිණීමට කිසිවෙකුට අවසර ලබා දී නැහැ.\r\n\tශ්‍රී ලංකාව තුළ මේ ඖෂධය යොදාගැනීමට බලය පවරලත් නැහැ.\r\n \r\n\tඒ සම්බන්ධයෙන් ඉදිරියේදී ගත හැකි ඉතාම දැඩි පියවර සම්බන්ධයෙන් අපි මේ වනවිටත් සැලසුම් ක්‍රියාත්මක කරමින් ඉන්නේ. අපි නිහඬ නැහැ. අපට මේ සඳහා අවශ්‍ය බලතල ලැබුණේ මාස දෙකකට උඩදියි. ඒ නිසා අන්තර්ජාලය හරහා රටට අලෙවි කරන මෙවැනි දේවල් සම්බන්ධයෙන් අධ්‍යයනය කරමින් වහා යෙදිය හැකි පියවර සම්බන්ධව අපි කඩිනම් තීරණ ගැනීමට කටයුතු යොදා තිබෙනවා.  අපි මේ සඳහා නව වෙබ් අඩවියක් සකසමින් සිටිනවා. ඒ  අනුව අනුමත ඖෂධවල සිට අනුමත නැති ඒවා මොනවාද යන්න පාරිභෝගිකයාටම බලාගත හැකියි. ඒ වගේමයි විලවුන් හා විලවුන් උපකරණ සම්බන්ධයෙනුත් කටයුතු කරන්නේ. ඒ නිසා මේ ගැන අපි නිහඬයි යන්න සිතීම පදනම් විරහිතයි.\r\n \r\n\tලාංකික නිෂ්පාදකයෙක් අපට ඒ සම්බන්ධ දැනුම්වත් කිරීමක් කළොත් අපි වහාම ඉදිරිපත් වෙලා අවශ්‍ය උපදෙස් ආදියත් ලබා දීලා ඒ නිෂ්පාදනාගාරයට ගිහින් අදාළ කටයුතු සොයා බලා නියම ප්‍රමිතියකට අනුව සිදුවනවාද යන්න තහවුරු කර සියල්ලම හොඳම තත්ත්වයේ පවතිනවා නම් කඩිනමින් අවසරය ලබාදෙනවා. ඒ දේශීය කර්මාන්තයක් නගාසිටුවන්නට අතදීමකුත් විදිහට. නමුත් එය නිසි ප්‍රමිතියකට නැතිනම් අපි ඒවා ප්‍රමිතියකට පත් කරගන්නට අවශ්‍ය මගපෙන්වීම ලබා දී එයට ආධාරයක් වෙනවා මිස ඒවා කඩාකප්පල් කරවන්නේ නැහැ. කෙසේ නමුත් මේ නිෂ්පාදන අප යොදන්නේ මිනිස් සිරුරුවලට නිසා ඉතාම ප්‍රවේශම් වීමට තමයි මේ නීති සියල්ල අකුරට ක්‍රියාත්මක කරන්නේ.\r\n \r\n\tඔව්, මර්කරි ලෙවල් එක තිබෙන්නට හැකි උපරිම සීමාව දසලක්ෂයකට කොටස් එකයි. ප්‍රශ්නය තිබෙන්නේ මෙහි සීමාව ඉක්මවා පැවතීමයි. බොහෝ දෙනෙක් මේ ස්ටීරොයිඩ ගණයේ සංයෝග ඇතුළත් ආලේපන භාවිත කරලා දවසෙන් දෙකෙන් සුදු වෙනවා. නමුත් මෙවැනි ගණයේ සංයෝග සමට ඉතාම අහිතකර බව චර්ම රෝග පිළිබඳ විශේෂඥ වෛද්‍යවරුන් පවසනවා. මේ නිසා සම විනාශ වී විකෘතිතා පවා ඇති වෙනවා. නමුත් එවිට ප්‍රමාද වැඩියි. යුරෝපීයයන් නොවන අපේ සමේ වර්ණක මෙලනින් මත තීරණය වෙන්නක්. එය මතුපිටින් සම බ්ලීච් කර ලබාගන්නට බැහැ. ඇත්තෙන්ම මෙතනදි ඒවා භාවිත කරන්නන් සිතිය යුතු යමක් තිබෙනවා. සුදු වෙන්න අවශ්‍ය ඇයිද යන්නයි. එය සිරුරේ ක්‍රියාකාරීත්වයට සම්බන්ධ දෙයක් නෙවෙයිනේ. ඒ නිසා සම දුඹුරු පැහැ වීමෙන් පුද්ගලයෙකුට කිසිම කරදරයක් ඇති වෙන්නෙත් නැහැනේ. එහෙම නම් තමන්ට සුදු පාට වෙන්න ඕන ඇයි? විරුද්ධ පාර්ශ්වයේ අය කැමති පාට සුදු කියලා ඒ අය තීරණය කරන්නේ කොහොමද? වහාම සමාජීය වශයෙන් මේ ගැන ආකල්පමය වෙනසක් ඇති විය යුතුයි.\r\n \r\n\t එවැනි දෙයක් කරන්න අවසර ඇත්තේ කිසියම් පිළිගත් පර්යේෂණයක් හරහා කුමන හෝ රෝගයකට එය භාවිතයෙන් සහනයක් හෝ සුවයක් ලැබෙනවා යැයි තහවුරු කළ සහතිකයක් අපට ඉදිරිපත් කර අපේ අවසරයක් ලැබූ නිෂ්පාදනයකට නම් පමණයි. ඒ හැරෙන්නට එවැනි දෑ සඳහා කිසිම මාධ්‍යයක දැන්වීමක් පළ කරන්නවත් බෑ. එය නීතිවිරෝධියි.  මේ වනවිට අපි නව නීති සම්පාදනය කරමින් සිටිනවා. අපේ අනුමැතිය සහිත සහතිකයක් නොමැතිව කිසියම් ඖෂධ හෝ විලවුන් හා විලවුන් උපකරණ සම්බන්ධ දැන්වීමක් පළ කිරීමත් මාධ්‍ය ආයතනවලට තහනම්. අපේ අනුමැතිය නැති එවැන්නක් මාධ්‍යයක් විසින් ප්‍රචාරය කළහොත් එම ආයතනයද ඊට වගකිවයුතු අයෙකු බවට පත්වෙනවා. ඉදිරියේදී දැනට අප රටේ පවතින තත්ත්වය පාලනය කිරීමට එවන් දැඩි නීති යොදාගන්නට සිදුවෙනවා. ආහාර සංයෝගයක් යැයි කියමින් හෝ කිසිවෙකු දැන්වීම් ලෙස පළ කරවා ප්‍රචාරයක් දෙනවා නම් එය සෞඛ්‍ය අමාත්‍යාංශයේ ආහාර පාලන ඒකකය මගින් හෝ අප ආයතනය මගින්  අනුමැතිය ලබා සිටිය යුතුමයි.\r\n \r\n\tමේ විස්තර පත්‍රිකාවල අඩංගු විස්තර ඇත්තෙන්ම පරිභෝජනය කරන්නා වෙනුවෙන් නෙවෙයි ඇතුළත් කර ඇත්තේ, වෛද්‍යවරයාට හා ඖෂධවේදියාගේ පරිහරණය පිණිසයි. නමුත් ඔය කියන කාරණය සම්බන්ධයෙන් මේ වනවිට අපේ අවධානය යොමු වී තිබෙනවා. දැනටමත් අපි විස්තර පත්‍රිකාවේ සිංහල සහ දෙමළ යන භාෂා දෙකෙනුත් විස්තර ඇතුළත් විය යුතු යැයි තීරණය කර ක්‍රියා කරන ඖෂධ දහයක් හඳුනාගෙන තිබෙනවා. \r\n\tත්‍රෛභාෂා පනත යටතේ අපි මේ තීරණය ගත්තේ.  විශේෂයෙන් බොහෝ ඖෂධ තෝරාගැනීමේදී සමහරුන් විසින් ඇසුරුම ගැටලුවක් කරගෙන තිබෙනවා.  ආකල්පමය වශයෙන් අපි බොහෝ දුරට වෙනස් විය යුතුයි. එසේ නොමැතිව අපට ඖෂධ, විලවුන් සහ විලවුන් උපකරණ පරිහරණය කරන්නන් වෙනුවෙන් අපි සැලසුම් කර ඇති සාධනීයම පිළිවෙත් වෙත යොමු වෙන්න අමාරු වෙයි.\r\n\tසමහරු රෝහල්වලට පැමිණ නිදහස් සෞඛ්‍ය සේවය යටතේ නිකුත් කළ ඖෂධ විසිකර දමා ගිහින් ඔසුසල්වලින් ඇසුරුම සහිතව එම ඖෂධයම මිලට ගන්නවා. නමුත් ඒ ඔවුන් මිලදී ලබාගන්නා ඖෂධයේත්, නොමිලයේ ලැබුණු ඖෂධයේත් ඖෂධීය ගුණ එක සමානයි. එතැන ගැටලුව වුණේ ඇසුරුම නැතිනම් පොත්ත. \r\n\tපෙත්ත එකම නම් පොත්ත ගැන හිතන්න එපා කියලා අපි කලකට ඉහත සිටම ජනතාව දැනුම්වත් කළාට ඒක තවමත් හරිහැටි ජනගත නොවීම නිසා පැන නැගුනු ගැටලු තවමත් පවතිනවා.\r\n\tසියල්ලන්ටම පළමුව අපි ඔවුන්ට තමන් භාවිත කළ යුත්තේ කුමක්ද යන්න තෝරාගැනීමේ නිදහස ලබාදෙන්නට, ඔවුන්ගේ පරිහරණයට එක්වන දේ හැම අතින්ම ආරක්ෂිත බව තහවුරු කරන්නට වුවමනායි. ඒ සඳහා තමයි මේ සූදානම.\r\n  ", "URL": "https://www.ada.lk/0/0/0-302634", "Category": "Opinion", "Parent URL": null}