{"Source": "Ada News", "Timestamp": "13 08 2019", "Headline": "ලංකා - නවසීලන්ත ටෙස්ට් තරගයට වර්ෂාවෙන් බාධා එන හැඩ", "News Content": "හෙට (14දා) අරඹෙන ශ්‍රී ලංකා - නවසීලන්ත ටෙස්ට් තරගයට වර්ෂාවෙන් බාධා මතුව තිබේ. මේ වන විට තරගය පැවැත්වෙන ගාල්ල ජාත්‍යන්තර ක්‍රිකට් ක්‍රීඩාංගණයට ධාරාණිපාත වර්ෂාව ඇදහැලෙන අතර දිනය පුරාම මෙතෙක් කඩින් කඩ වර්ෂාව පතිත විය. කාලගුණික අනාවැකි පවසා සිටියේ අද (13දා) සහ ඉදිරි දින කිහිපයේ  ගාල්ලට මිලිමීටර 100කට ආසන්න වර්ෂාවක්  පතිත විය හැකි බවයි. වර්ෂාව හේතුවෙන් ගාල්ල ජාත්‍යන්තර ක්‍රිකට් ක්‍රීඩාංගනය සම්පූර්ණයෙන්ම ආවරණය කර තිබේ.     ", "URL": "https://www.ada.lk/0/0/0-351424", "Category": "Sports", "Parent URL": null}