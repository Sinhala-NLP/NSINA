{"Source": "Ada News", "Timestamp": "12 11 2020", "Headline": "ශ්‍රී ලංකා කණ්ඩායමේ දකුණු අප්‍රිකා සංචාරයේ තරග කාල සටහන", "News Content": "ශ්‍රී ලංකා ක්‍රිකට් කණ්ඩායම ජාතික කණ්ඩායමේ දකුණු අප්‍රිකානු සංචාරයට අදාළව හෙට (13දා) සිට පල්ලෙකැලේ ජාත්‍යන්තර ක්‍රිකට් ක්‍රීඩාංගණයේ පුහුණු කඳවුරක් පැවැත්වීමට නියමිත බව ශ්‍රී ලංකා ක්‍රිකට් ආයතනය නිවේදනය කරයි. ‘ජෛව සුරක්ෂිත පරිසරයක්’ යටතේ පැවැත්වෙන දින 10 ක පුහුණු කඳවුරට ක්‍රීඩකයින් 22 දෙනෙකු සහභාගී වේ. පුහුණු කඳවුර අවසන් වූ පසු, ලංකා ප්‍රිමියර් ලීග් තරගාවලියට සහභාගී වන ක්‍රීඩකයින් හම්බන්තොට බලා පිටත්ව යන අතර සෙසු අය නොවැම්බර් 22 වන දින කොළඹට පැමිණෙනු ඇත. ශ්‍රී ලංකා ජාතික ටෙස්ට් කණ්ඩායම 2020 දෙසැම්බර් 17 වන දින දකුණු අප්‍රිකාව බලා පිටත්ව යනු ඇත. තරග කාලසටහන 2020 දෙසැම්බර් 20 සිට 22 දක්වා දකුණු අප්‍රිකානු ආරාධිත කණ්ඩායමට එරෙහිව 2020 දෙසැම්බර් 26 සිට 30 දක්වා පළමු ටෙස්ට් තරගය (WTC) සුපර් ස්පෝර්ට් පාක්, සෙන්චූරියන් 2021 ජනවාරි 03 සිට 07 දක්වා දෙවන ටෙස්ට් තරගය (WTC) ඉම්පීරියල් වොන්ඩරර්ස් ක්‍රීඩාංගණය, ජොහැන්නස්බර්ග්   ", "URL": "https://www.ada.lk/0/0/0-371530", "Category": "Sports", "Parent URL": null}