{"Source": "Ada News", "Timestamp": "29 04 2019", "Headline": "පොලිස්පතිව අනිවාර්ය නිවාඩු යැවු බවට වාර්තා වෙයි", "News Content": "ජනාධිපතිවරයා විසින් පොලිස්පති පූජිත් ජයසුන්දර  අනිවාර්ය නිවාඩු යවා ඇතැයි වාර්තා වේ. පොලිස්පතිවරයාට සිය ධුරයෙන් ඉල්ලා අස්වන ලෙස ජනාධිපතිවරයා දැනුම් දුන්නද  ඔහු මේ දක්වා සිය ධුරයෙන් ඉවත් වූ බවට කිසිදු නිල දැනුම්දීමක් සිදු කර නොමැත. මේ අතරතුර වැඩබලන පොලිස්පතිවරයා ලෙස ජ්‍යෙෂ්ඨ නියෝජ්‍ය පොලිස්පති සී. ඞී. වික‍්‍රමරත්න මහතා පත් කරන ලදි. ඊට අදාළ පත්වීම් ලිපිය ජනාධිපතිවරයා අතින් ජනාධිපති කාර්යාලයේ දී අද (29) පෙරවරුවේ ලබාදුන් බව ජනාධිපති මාධ්‍ය ඒකකය පවසයි. ආරක්ෂක අමාත්‍යංශයේ උපදේශකවරයෙකු ලෙස හිටපු පොලිස්පති එන්. කේ. ඉලංගකෝන් ද ජනාධිපතිවරයා විසින්  මෙහිදි පත්කර තිබේ.   ", "URL": "https://www.ada.lk/0/0/0-347862", "Category": "Latest News", "Parent URL": null}