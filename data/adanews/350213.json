{"Source": "Ada News", "Timestamp": "4 07 2019", "Headline": "කිසිම රටකට ලංකාවේ කඳවුරු බැඳීමට ඉඩක් නෑ", "News Content": "ඇමෙරිකාව පමණක් නොව ලෝකයේ වෙනත් කිසිම රටකට ලංකාව තුළ කඳවුරු බැඳීමට ඉඩ නොතබන බව ආරක්ෂක රාජ්‍ය අමාත්‍ය, ජනමාධ්‍ය කැබිනට් නොවන අමාත්‍ය රුවන් විජයවර්ධන මහතා පවසයි. එසේම ඇමෙරිකා එක්සත් ජනපදයේ යුද හමුදාවට මෙරට තුළට පැමිණීමට හෝ මෙරට තුල කඳවුරු බැඳීමට හැකි වන පරිදි ගිවිසුමකට එළැඹි ඇති බවට ඒකාබද්ධ විපක්ෂය හා ඇතැම් පිරිස් රජයට එල්ල කරන චෝදනා ප්‍රතික්ෂේප කරන බවත් අමාත්‍යවරයා සඳහන් කරයි. මේ පිළිබඳව තමා පාර්ලිමේන්තුවේදී විශේෂ ප්‍රකාශයක් කළ බවත් තම රජය ඇමෙරිකා එක්සත් ජනපදය සමග ගිවිසුමක් අත්සන් කර නොමැති බවත් එවැනි ගිවිසුමක් අත්සන් කිරීමට කිසිසේත්ම සූදානම් නොමැති බවත් රුවන් විජයවර්ධන මහතා පවසයි. විශේෂයෙන් ජාතික ආරක්ෂාවට බලපෑමක් ඇතිවන අවාසිදායක ගිවිසුම් අත්සන් කිරිම රජය කිසිසේත්ම සූදානම් නොමැති බවත් කිසියම් ගිවිසුමක් අත්සන් කරන්නේ නම් එයආරක්ෂක ආමත්‍යවරයා වශයෙන් ජනාධිපතිතුමාගේ උපදෙස් පරිදි ආරක්ෂක ලේකමස් විසින් සිදුකරන බවත් ඔහු පෙන්වා දෙයි. ශ්‍රී ලංකාව සමග මෙවැනි ගිවිසුමකට ඇමෙරිකා එක්සත් ජනපදය එළැඹි නොමැති බවට ශ්‍රි ලංකාවේ ඇමෙරිකානු තානාපතියද ප්‍රකශ කර ඇතැයි අමාත්‍යවරයා වැඩිදුරටත් පවසයි.   ", "URL": "https://www.ada.lk/0/0/0-350213", "Category": "Latest News", "Parent URL": null}