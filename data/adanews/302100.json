{"Source": "Ada News", "Timestamp": "9 01 2018", "Headline": "ප්‍රවීණ ගායකයාගේ බිරිය රිමාන්ඩ්", "News Content": "\r\n\t(UPDATE) රන් වංචාවක් සම්බන්ධයෙන් අත්අඩංගුවට ගත් ප්‍රවීණ ගායකයෙක්ගේ බිරිඳ එළැඹෙන 17 දා තෙක් රක්ෂිත බන්ධනාගාර ගත කරන ලෙස තංගල්ල මහේස්ත්‍රාත් අධිකරණය නියෝග කළේය.\r\n \r\n\tරන් වංචාවක් සම්බන්ධයෙන් පොලීසියට බාර වූ ප්‍රවීන ගායකයාගේ බිරිඳ තංගල්ල පොලීසිය මගින් අත්අඩංගුවට ගෙන තිබේ.\r\n \r\n\tමේ වන විට ඇයව තංගල්ල මහේස්ත්‍රාත් අධිකරණයට ඉදිරිපත් කිරීම සඳහා ගෙන ගොස් ඇත.\r\n \nරන් භාණ්ඩ වංචාවක් සම්බන්ධයෙන් සැකපිට ප්‍රවීණ ගායකයකුගේ බිරිඳ අද(9) උදෑසන තංගල්ල පොලිසියට බාර වී ඇති බව තංගල්ල පොලිසිය පවසයි. \n \n31 හැවිරිදි වියේ පසුවන ඇය 2012.11.14 දින සිට 2016.04.22 දක්වා වූ කාලයේ තංගල්ල ප්‍රදේශයේ රාජ්‍ය බැංකුවක සේවය කරමින් සිටියදී, බැංකුව තුළ සිදුවූ රුපියල් 9,89,000ක් වටිනා රන් භාණ්ඩ වංචාවක් සම්බන්ධයෙන් එම බැංකුවේ කළමනාකරු විසින් තංගල්ල පොලිස් ස්ථානයේ පැමිණිල්ලක් සිදු කර ඇත. ඒ අනුව අද(9) ඇය නීතිඥයකු මාර්ගයෙන් තංගල්ල මූලස්ථාන පොලිස් ස්ථානයට බාර වී ඇත.\n \n\n  ", "URL": "https://www.ada.lk/0/0/0-302100", "Category": "Latest News", "Parent URL": null}