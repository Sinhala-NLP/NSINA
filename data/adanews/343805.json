{"Source": "Ada News", "Timestamp": "27 12 2018", "Headline": "අපේ රටේ කළු මාධ්‍යය කියලා දෙයක් නැහැ -සීලරතන හිමි", "News Content": "රටේ කළු මාධ්‍යයක් නොමැති බව බත්තරමුල්ලේ සීලරතන හිමියන් පැවසිය. මාතර, වැලිගම දි ඊයේ පැවති ජන හමුවකදි උන්වහන්සේ එසේ පැවසිය. එහිදි අදහස් පලකල සීලරතන හිමියන්,    ‘‘ දැන් මේ වනවිට මේ ආණ්ඩුව මාධ්‍යයට ප‍්‍රහාර එල්ලකරන්න පටන් අරගෙන තියෙනවා. අපි දැක්කා පසුගියදා අග‍්‍රාමාත්‍යවරයා පාර්ලිමේන්තුවේදි කළු මාධ්‍යය කියලා මාධ්‍යයට චෝදනා කරා, කොහේද කළු මාධ්‍යය තියෙන්නෙ, අපේ රටේ කළු මාධ්‍යය කියලා දෙයක් නැහැ. මාධ්‍ය වලින් වැරදි පෙන්වා දුන්නම ඒවා කළු මාධ්‍යය වෙන්න පුළුවන්ද? කවදාවත් මාධ්‍යයට සහ මාධ්‍යෙව්දීන්ට අතදිගු කරන්න කලින් දෙපාරක් සිතිය යුතුයි.  ඔබතුමන්ලා මුදල් බලයෙන් සමහර මාධ්‍යය සල්ලි වලට අරගෙන තියෙනවා එහෙම සල්ලි වලට ගන්න බැරිවුණ ජනතාව වෙනුවෙන් කටයුතු කරන මාධ්‍ය වලට කළු මාධ්‍යය කියලා අර්ථකථන දෙන එක සාධාරණ නැහැ. රටේ ජනතාවට තොරතුරු දැනගැනිමේ පනත ගෙනාපු වේලාවේ අපි මාධ්‍යවේදීන් වෙනුවෙන් කැගැහුවා. ඒක අයින් කරගත්තා. නැත්නම් 19 ව්‍යවස්ථාවෙන් තමයි කළු මාධ්‍යය ගෙන්නේ ’’ යැයි උන්වහන්සේ පැවසිය. මාතර - මහේෂ් මලවරආරච්චි   ", "URL": "https://www.ada.lk/0/0/0-343805", "Category": "Latest News", "Parent URL": null}