{"Source": "Ada News", "Timestamp": "19 08 2018", "Headline": "කොළඹ මහනගර සභා මන්ත්‍රීන්ට කෝටියක තෑග්ගක්", "News Content": "කොළඹ මහනගර සභාවේ මන්ත්‍රීවරු 119 දෙනාට නොමිලේ ටැබ් පරිගණක හා ස්මාට්ෆෝන් ලබාදීමට යෝජනා කර ඇතැයි වාර්තා වේ. මේ සඳහා රුපියල් කෝටියකට ආසන්න මුදලක් වැය වෙතැයි ගණන් බලා තිබේ. මෙම යෝජනාව පිළිබඳ මෙතෙක් අවසන් තීරණයකට එළඹී නොමැති වුවද, යෝජනා මට්ටමින් පවතින බව දැන ගන්නට ලැබේ. මේ අතර, කොළඹ මහනගර සභාවේ මන්ත්‍රී දීමනාව දෙගුණයකින් වැඩි කිරීමේ යෝජනාව නගර සභාවේ මුදල් පිළිබඳ ස්ථාවර කාරක සභාව මගින් ස්ථිර කර තිබෙන බවද වාර්තා වේ. මෙම යෝජනාව පසුගිය ජූලි 26 වැනි දින මහා සභා රැස්වීමට නගරාධිපති රෝසි සේනානායක මහත්මීය ඉදිරිපත් කර තිබුණි. දයාසීලි ලියනගේ (ඉරිදා ලංකාදීප) කොළඹ නගර සභාවේ  ප්‍රථම නගරාධිපතිනිය ලෙස  පත්වූ රෝසි සේනානායක මහත්මිය.  ", "URL": "https://www.ada.lk/0/0/0-339413", "Category": "Latest News", "Parent URL": null}