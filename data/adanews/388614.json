{"Source": "Ada News", "Timestamp": "18 12 2021", "Headline": "ඔමික්‍රෝන් මඬින්න නත්තලට නෙදර්ලන්තය අගුලු දැමීමක", "News Content": "අධික ලෙස බෝවන ඔමික්‍රෝන් කොරෝනා වෛරස් ප්‍රභේදය පැතිරීම පාලනය කිරීමට උත්සාහ කිරීම සඳහා නෙදර්ලන්තය නත්තල් සහ අලුත් අවුරුදු කාලය තුළ දැඩි අගුලු දැමීමකට යන බව අගමැති මාර්ක් රූට් සෙනසුරාදා ප්‍රකාශ කළේය. සියලුම අත්‍යවශ්‍ය නොවන වෙළඳසැල්, අවන්හල්, කොණ්ඩා මෝස්තරකරුවන් සහ ව්‍යායාම මධ්‍යස්ථාන වසා දැමීම ඇතුළු ක්‍රියාමාර්ග ඉරිදා සිට ක්‍රියාත්මක වන අතර, ජනවාරි 14දා දක්වා ඒවා ක්‍රියාත්මක වේ. එසේම නෙදර්ලන්තයේ සියලුම පාසල් ජනවාරි 9දා දක්වා වසා තැබේ. \"නෙදර්ලන්තය නැවතත් වසා දමනවා. ඔමික්‍රෝන් ප්‍රභේදය සමග අප වෙත පැමිණෙන පස්වැනි රැල්ල නිසා එය නොවැළැක්විය හැකියි\" රූට් රූපවාහිනී ප්‍රවෘත්ති සාකච්ඡාවකදී පැවසීය. අනෙකුත් ක්‍රියාමාර්ග අනුව නිවෙස්වලට අමුත්තන් දෙදෙනෙකුට වඩා නොපැමිණීම සහ පිටත රැස්වීම්ද උපරිම පුද්ගලයන් දෙදෙනෙකුට සීමා කළ යුතු බවට නිර්දේශ නිකුත් කර තිබේ. දැන්ම ක්‍රියා කිරීමට අපොහොසත් වුවහොත්, රෝහල්වල කළමනාකරණය කළ නොහැකි තත්ත්වයක් ඇති වීමට ඉඩ ඇති බවත්, එය දැනටමත් කොවිඩ්-19 රෝගීන් සඳහා ඉඩ ලබාදීම වෙනුවෙන් සාමාන්‍ය ප්‍රතිකාර ප්‍රමාණය අඩු කර ඇති බවත් රූට් පැවසීය.   ", "URL": "https://www.ada.lk/0/0/0-388614", "Category": "International", "Parent URL": null}