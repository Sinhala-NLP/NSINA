{"Source": "Ada News", "Timestamp": "7 01 2021", "Headline": "ශ්‍රී ලංකාවෙ කොවිඩ් ගැන සියලු තොරතුරු", "News Content": "කොවිඩ් ආසාදනය වූ පුද්ගලයන් 522ක් ඊයේ (06දා) දින ශ්‍රී ලංකාවෙන් හඳුනාගෙන ඇත. එම පුද්ගලයින් අතරින් එක් පුද්ගලයෙකු විදේශගතව සිට මෙරටට පැමිණි දේශීය පුද්ගලයෙකු ලෙස වාර්තා වේ. ඉතිරි පුද්ගලයින් 521 දෙනා දේශීයව හඳුනාගත් පුද්ගලයින් ලෙස වාර්තා වේ. හඳුනාගත් ආසාදිතයින් අතරින් වැඩිම ආසාදිතයින් පිරිසක් කොළඹ දිස්ත්‍රික්කයෙන් වාර්තා වන අතර,  ඒ ආසාදිතයින් 206 ක් ලෙසය. ඊට අමතරව, ගම්පහ දිස්ත්‍රික්කයෙන් ආසාදිතයින් 97 ක් සහ කළුතර දිස්ත්‍රික්කයෙන් ආසාදිතයින් 81 ක් ලෙස වාර්ථා වේ. අනෙක් ආසාදිතයින් 137 දෙනා දිවයිනේ සෙසු දිස්ත්‍රික්ක වලින් වාර්තා වේ. අද (07) දින උදෑසන වනවිට, මිනුවන්ගොඩ ඇඟලුම් කම්හලට සහ කොළඹ මත්ස්‍ය වෙළඳපලට සම්බන්ධ පොකුරෙන් වාර්තා වූ කොවිඩ් - 19 වෛරසය ආසාදිත සම්පූර්ණ පුද්ගලයින් සංඛ්‍යාව 42,476 ක් වේ. ඉන් පුද්ගලයින් 36,265 දෙනෙකු මේ වනවිට පූර්ණ සුවය ලබා රෝහල්වලින් බැහැරව ගොස් ඇත. මිනුවන්ගොඩ ඇඟලුම් කම්හල් පොකුර - 3,059  (පූර්ණ සුවය ලබා ඇත) කොළඹ මත්ස්‍ය වෙළඳපලේ පොකුර - 39,417 අද (07) දින උදෑසන වනවිට, ශ්‍රී ලංකාව තුළ කොවිඩ්-19 වෛරසය ආසාදනය වු සම්පුර්ණ ආසාදිතයින් සංඛ්‍යාව 46,247 ක් වන අතර ඉන් පුද්ගලයින් 39,022 ක් පූර්ණ සුවය ලබා රෝහල්වලින් බැහැරව ගොස් ඇත. අද (07) දින උදෑසන වනවිට, රෝහල්ගතව සහ අතරමැදි ප්‍රතිකාර මධ්‍යස්ථාන තුළ ආසාදිතයින් 7,006 දෙනෙකු තවදුරටත් ප්‍රතිකාර ලබයි. අද (07) දින උදෑසන 0600 වනවිට (පසුගිය පැය 24 තුළ) රෝහල්ගතව සහ අතරමැදි ප්‍රතිකාර මධ්‍යස්ථාන තුළින් පුද්ගලයින් 761 ක් පූර්ණ සුවය ලබා පිටව ගොස් ඇත. අද (07) දින උදෑසන වනවිට (පසුගිය පැය 24 තුළ) ශ්‍රී ලංකාව තුළින් කොවිඩ්-19 වෛරසය ආසාදනය වී පුද්ගලයින් දෙදෙනෙක් මියගොස් ඇති අතර එම පුද්ගලයින් දෙහිවල සහ අලව්ව ප්‍රදේශයේ පදිංචි පුද්ගලයින් ලෙස වාර්තා වේ. ඒ අනුව, අද (07) දින උදෑසන වනවිට ‍ශ්‍රී ලංකාව තුළින් කොවිඩ් - 19 ආසාදිත සම්පුර්ණ මරණ සංඛ්‍යාව 219 ක් දක්වා ඉහළ ගොස් ඇත. අද (07) දිනයේදී ත්‍රිවිධ හමුදාව මගින් පාලනය කරනු ලබන නිරෝධායන මධ්‍යස්ථාන 76 ක් තුළ පුද්ගලයින් 4,912 දෙනෙකු නිරෝධායනය වෙමින් සිටියි. ඊයේ (06) දිනය තුල PCR පරික්‍ෂණ 12,456 ක් සිදුකර ඇත.    ", "URL": "https://www.ada.lk/0/0/0-373606", "Category": "Latest News", "Parent URL": null}