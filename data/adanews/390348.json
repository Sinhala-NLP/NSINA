{"Source": "Ada News", "Timestamp": "15 02 2022", "Headline": "චීවරධාරියෙකුගෙන් රියදුරෙකුට ප්‍රහාරයක්", "News Content": "වරිපනම් බදු පැහැර හැරීමක් සම්බන්ධයෙන්  දැනුවත් කිරීමට මහරගම නගර සභාවේ නිලධාරිනියක් පන්නිපිටිය ප්‍රදේශයේ විහාරස්ථානයකට ගිය අවස්ථාවේ දී ඇති  වූ බහින්බස් වීමක් දුරදිග යාමෙන් නිලධාරිනිය ගමන් කල  ත්‍රිරෝද රථයේ රියදුරුට එහි චීවරධාරියෙත්  පොල්ලකින් කළ පහරදීමේ සිද්ධියක් සම්බන්ධයෙන් විමර්ශනයක් ආරම්භ කළ  ඇතැයි මහරගම පොලිසිය පවසයි .\n\r\nමෙසේ තුවාල ලබා ඇත්තේ මාලබේ ප්‍රදේශයේ පදිංචි 43 හැවිරිදි පුද්ගලයකු වන අතර ඔහු පන්නිපිටිය ප්‍රදේශයේ වෛද්‍ය මධ්‍යස්ථානයකින් ප්‍රතිකාර  ලබා ඇතැයි පොලිසිය කියයි .\n\r\nමහරගම නගර සභා බල සීමාවේ පිහිටි මෙම විහාරස්ථානයෙන් නගර සභාවට අයවිය යුතු වරිපනම් බදු  රුපියල් හතලිස් හත් දහසක මුදලක් ගෙවීමේ සිහිකැඳවීමක් ලබාදීම සඳහා වරිපනම් අංශයේ නිලධාරිනියක් ත්‍රිරෝද රථයකින් විහාරස්ථානයට ගොස් තිබුණි . එහිදී වරිපනම් බදු පැහැර හැරීම සම්බන්ධයෙන්  විහාරස්ථානයේ රැඳී සිටි චීවරධාරියෙකුට කරුණු පැහැදිලි කරන අවස්ථාවේදී ඇති වූ සිද්ධියක් සම්බන්ධයෙන් ත්‍රීරෝද රථ රියදුරු චීවරධාරියාට විරෝධය පළ කර තිබේ .\n\r\nපසුව චීවරධාරියා ත්‍රීරෝද රථ රියදුරු හා නිලධාරිනිය සමග බහින් බස් වීමක් ඇති වී එක්වරම පොල්ලක් රැගෙන ත්‍රීරෝද රථ රියදුරුට පහර දී ඇති අතර එය පාලනය කිරීමේදී  රියදුරුගේ දෙ අත්  වලට තුවාල සිදුව ඇති බව පොලීසිය කියයි .\n\r\nමේ සම්බන්ධයෙන් ලද පැමිණිල්ලකට අනුව හෙට (16) දා දෙපාර්ශ්වය පොලිසියට පැමිණිල්ල විභාග කිරීමට නියමිතය .\r\nසිද්ධිය සම්බන්ධයෙන් මහරගම  පොලිසියේ ස්ථානාධිපති ප්‍රධාන පොලිස් පරීක්ෂක රමේෂ් රත්නසිංහම් මහතාගේ උපදෙස් මත පරීක්ෂණ ක්‍රියාත්මකය .‍ෙ මත්තේගොඩ ශාන්ත ප්‍රදීප් කුමාර කුලරත්න    ", "URL": "https://www.ada.lk/0/0/0-390348", "Category": "Latest News", "Parent URL": null}