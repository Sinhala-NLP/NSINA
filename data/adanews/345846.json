{"Source": "Ada News", "Timestamp": "27 02 2019", "Headline": "උපාධි පිරිනමන විදෙස් ආයතන නියාමනය කිරිමට ක්‍රමවේදයක්", "News Content": "ජාත්‍යන්තර ශ්‍රේණිගත කිරීම්හි මුල් ස්ථාන 500 තුළ ඇතුළත් ශ්‍රී ලංකාවේ උපාධි පිරිනමන විදේශීය විශ්වවිද්‍යාල/උපාධි පිරිනමන ආයතයන් ලියාපදිංචි කිරිමට හා නියාමනය කිරීම සඳහා ක්‍රමවේදයක් හඳුන්වාදීමට උසස් අධ්‍යාපන අමාත්‍යාංශයේ අවධානය යොමුව තිබේ. එම ක්‍රමවේදය හඳුන්වාදීම සඳහා නගර සැලසුම්, ජල සම්පාදන හා උසස් අධ්‍යාපන අමාත්‍ය රවුෆ් හකීම් මහතා ඉදිරිපත් කළ යෝජනාවකට කැබිනට් අනුමැතිය ලැබී තිබේ. එවැනි ආයතනවලින් ශ්‍රී ලංකාව තුළ පවත්වාගෙන යන උපාධි පාඨමාලා ශ්‍රී ලංකාවේ සිසුන් මෙන්ම විදේශීය සිසුන්ද හදාරීමක් සිදුකරයි. අදාළ විශ්වවිද්‍යාල/උපාධි පිරිනමන ආයතන ඒවායෙහි මවු ආයතන විසින් ප්‍රතීතණය හා තත්ත්ව ආරක්ෂණය සිදුකරනු ලබයි. කෙසේ වෙත් එම ආයතනයන් ලංකාවේ උපාධි පාඨමාලාවන් පැවැත්වීමට සුදුසුද යන්න හඳුනා ගැනීමක් හෝ න්‍යාමනය කිරීමක් සිදුනොවන හෙයින් මෙම ක්‍රමවේදය හඳුන්වාදීමට නියමිතය.   ", "URL": "https://www.ada.lk/0/0/0-345846", "Category": "Latest News", "Parent URL": null}