{"Source": "Ada News", "Timestamp": "21 10 2020", "Headline": "චීන කොවිඩ් එන්නත පුද්ගලයන් 60000කට එන්නත් කරයි", "News Content": "චීන COVID-19 එන්නතේ තුන්වන අදියර සායනික අත්හදා බැලීම්වල කොටසක් ලෙස රටවල් 10 කට වැඩි ගණනක ස්වේච්ඡා සේවකයන් 60,000 කට පමණ එන්නත් කර ඇති බවත් කිසිදු දරුණු අතුරු ආබාධයක් වාර්තා වී නොමැති බවත් විද්‍යා අමාත්‍යාංශයේ නියෝජ්‍ය අධ්‍යක්ෂ ටියාන් බෝගුඕ බීජිං හි පැවති මාධ්‍ය හමුවකට පැවසීය.  වර්තමානයේදී හදිසි භාවිතය සඳහා එන්නත් ලබාගෙන ඇත්තේ වෛද්‍යවරුන්, වසංගත වැළැක්වීමේ හා පාලන කටයුතු සඳහා වැඩ කරන සේවකයින්, දේශසීමා පාලන කාර්ය මණ්ඩලය වැනි COVID-19 වලට වැඩි නිරාවරණයක් ඇති පුද්ගලයින් පමණක් බවත් නිලධාරියා වැඩිදුරටත් පැවසීය.  තුන්වන අදියර සායනික අත්හදා බැලීම්වල වඩාත් සුලභ අහිතකර ප්‍රතික්‍රියාව වී ඇත්තේ එන්නත් කරන ස්ථානයේ වේදනාව සහ ඉදිමීමයි. චීනයේ කොවිඩ් 19 එන්නත් 13 ක් මේ වන විට සායනික අත්හදා බැලීම්වල පවතී. සීනෝෆාම් හා අනුබද්ධ චයිනා නැෂනල් බයෝටෙක් ගෘප් (සීඑන්බීජී) සහ වුහාන් ජෛව නිෂ්පාදන නිෂ්පාදන ආයතනය විසින් රටවල් 10 ක තුන්වන අදියර සායනික අත්හදා බැලීම් ආරම්භ කර ඇති අතර ස්වේච්ඡා සේවකයන් 60,000 කට වැඩි පිරිසක් සහභාගී වී ඇති බව ලියු ජින්ෂෙන් මහතා පැවසීය.  තවත් එන්නත් සංවර්ධකයෙකු වන සිනොවාක් බයෝටෙක් පැවසුවේ බ්‍රසීලය, ඉන්දුනීසියාව සහ තුර්කිය යන රටවල සමාගමේ හවුල්කරුවන් ජාත්‍යන්තරව පිළිගත් ප්‍රමිතීන්ට අනුකූලව අහිතකර ප්‍රතික්‍රියා සඳහා අධීක්ෂණ පද්ධති ස්ථාපිත කර ඇති බවයි.  එන්නත් සංවර්ධනය වේගවත් කිරීම, ගෝලීය වශයෙන් එන්නත් බෙදා හැරීම ප්‍රවර්ධනය කිරීම සහ සංවර්ධනය වෙමින් පවතින රටවලට එන්නත් ලබා ගත හැකි බව සහතික කිරීම සඳහා නිර්මාණය කර ඇති COVID-19 ගෝලීය එන්නත් සන්ධානය වන COVAX සමඟ චීනය ද එක් වී ඇත. එක්සත් ජනපදය COVAX වැඩසටහනේ කොටසක් නොවන අතර එය \"ඕනෑවට වඩා සීමා කිරීම\" ලෙස හැඳින්වේ.  චීන බලධාරීන් පවසන්නේ ඕනෑම එන්නතක් ගෝලීය මහජන යහපතක් බවට පත්කිරීමේ කැපවීම රට විසින් ඉටු කරන බවයි. වෛරසය සහ එය සියලු රටවල ජනතාවගේ සෞඛ්‍යයට හා ආරක්ෂාවට ඇති තර්ජනය මැඩපැවැත්වීම මෙහි අරමුණයි. “අපි එන්නත් සංවර්ධනය සඳහා ලොව ඉදිරියෙන් සිටියත්, ප්‍රමාණවත් නිෂ්පාදන ධාරිතාවක් තිබුණත්, අපි කෝවාක්ස් සමඟ සම්බන්ධ වීමට තීරණය කර තිබෙනවා,” චීන විදේශ අමාත්‍යාංශයේ නිලධාරියෙක් පැහැදිලි කළේය. මෙම වසර අවසන් වන විට චීනය විසින් COVID-19 එන්නත් මාත්‍රාව මිලියන 610 ක් පමණ නිපදවනු ඇතැයි අපේක්ෂා කරන බව චීනයේ කිරීටක වෛරස් එන්නත් සංවර්ධන කාර්ය සාධක බලකායේ ප්‍රධානී ෂෙන් ෂොංවේ මාධ්‍ය හමුවකදී පැවසීය.  ", "URL": "https://www.ada.lk/0/0/0-370568", "Category": "Latest News", "Parent URL": null}