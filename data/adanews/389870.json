{"Source": "Ada News", "Timestamp": "1 02 2022", "Headline": "තවත් ලෝක නායකයන් තිදෙනෙකුට කොවිඩ්-19", "News Content": "ජෝර්ජියානු අගමැති, පෘතුගාල අගමැති සහ මෝල්ඩෝවා අගමැති ආදී වශයෙන් තවත් ලෝක නායකයන් තිදෙනෙකුට කොවිඩ්-19 වෛරසය ආසාදනය වී තිබේ. ජෝර්ජියානු අගමැති ඉරාක්ලි ගාරිබාෂ්විලි කොවිඩ්-19 වෛරසයේ ඔමික්‍රෝන් ප්‍රභේදයට ධනාත්මක බව පරීක්‍ෂා කර ඇති බව රජයේ පුවත්පත් කාර්යාලය ප්‍රකාශ කරයි. මේ අතර, දෙවැනි ධුර කාලය සඳහා නැවත තේරී පත් වූ පෘතුගාලයේ අගමැති ඇන්ටෝනියෝ කොස්ටා, කොවිඩ්-19 සඳහා ධනාත්මක බව පරීක්‍ෂා කර ඇති අතර, ඔහු දින හතක කාලයක් හුදකලාව සිටිනු ඇතැයි අගමැති කාර්යාලය පවසයි. එමෙන්ම, මෝල්ඩෝවා අගමැති නටාලියා ගැව්රිලිටා හෙළිකර තිබුණේ තමන්ද කොවිඩ්-19 සඳහා ධනාත්මක බව පරීක්‍ෂා කර ඇති බවයි. \"අද මම SARS-CoV-2 වෛරසය හඳුනා ගැනීම සඳහා PCR පරීක්ෂණයක් සිදුකළා. එහි ප්‍රතිඵලය ධනාත්මකයි\" ඇය සමාජ මාධ්‍යවල සටහන් කර තිබුණේ ඉදිරි දින කිහිපය තුළ නිවසේ සිට වැඩ කරන බවය.   ", "URL": "https://www.ada.lk/0/0/0-389870", "Category": "International", "Parent URL": null}