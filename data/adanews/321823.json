{"Source": "Ada News", "Timestamp": "9 04 2018", "Headline": "රියදුරු බලපත් ලබාගැනීමේ විභාගය ඩිජිටල් ක්‍රමයට", "News Content": "\n\n \r\n\tරියදුරු බලපත්‍ර ලබා ගැනීම සඳහා පැවැත්වෙන තරග විභාගය ඩිජිටල් ක්‍රමයට පැවැත්වීමට මෝටර් රථ ප්‍රවාහන කොමසාරිස් දෙපාර්තමේන්තුව තීරණය කොට ඇතැයි වාර්තා වේ. \r\n\tශ්‍රී ලංකාවේ ප්‍රථම වතාවට රියදුරු බලපත්‍ර ලබාගැනීම සඳහා පැවැත්වෙන තරග විභාගය ඩිජිටල් ක්‍රමයට පැවැත්වීමට සූදානම් කොට ඇති බව පැවසූ මෝටර් රථ ප්‍රවාහන කොමසාරිස් ජගත් චන්ද්‍රසිරි මහතා පැවසුවේ ලබන මැයි මස සිට මෙම නව ක්‍රමය ක්‍රියාත්මක කරන බවයි. \r\n\tවිභාග අක්‍රමිකතා වැළැක්වීම සහ කඩිනමින් විභාග ප්‍රතිඵල නිකුත් කිරීමේ අරමුණින් හඳුන්වා දෙන මෙම නව වැඩපිළිවෙළ යටතේ අයදුම්කරුවන් 150කට පමණ එකවර විභාගයට පෙනී සිටිය හැකි වන බව පවසන ජගත් චන්ද්‍රසිරි මහතා මුල් අදියරේදී මෝටර් රථ ප්‍රවාහන කොමසාරිස් දෙපාර්තමේන්තුවේ වේරහැර කාර්යාලයේදී මෙම ක්‍රමය ආරම්භ කරන බවද පැවසීය.\r\n \r\n\t \r\n  ", "URL": "https://www.ada.lk/0/0/0-321823", "Category": "Latest News", "Parent URL": null}