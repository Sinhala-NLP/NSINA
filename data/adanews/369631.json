{"Source": "Ada News", "Timestamp": "6 10 2020", "Headline": "රත්මලානේ රොහාගේ කල්ලිය සතු ගිනිඅවි සොයාගනි", "News Content": "පොලීසිය සමග සිදුවූ වෙඩි හුවමාරුවකදී මියගිය සංවිධානාත්මක අපරාධ කල්ලි සාමාජිකයෙකු වන ”රත්මලානේ රොහා’’ නැමැත්තාට අයත් ගිනි අවි 4ක් පොලීසිය විසින් සොයාගෙන තිබේ. ඒ, කහතුඩුව හෙරලියවල ප‍්‍රදේශයේදීයි.  ඔ 56 වර්ගයේ ගිනිඅවි 03ක් සහ AK- 47 වර්ගයේ ගිනිඅවියක් මෙලෙස සොයා ගත් බවයි පොලීසිය පැවසුවේ. ”රත්මලානේ රොහා’’ නමැත්තාගේ සමීපතමයින් 04 දෙනෙකු ගල්කිස්ස, කල්දෙමුල්ල ප‍්‍රදේශයේදී ජීව උණ්ඩ තොගයක් ද සමග පොලීසිය විසින් ඉකුත්දා අත්අඩංගුවට ගෙන තිබුණි.  ඒ ටී 56 ගිනිඅවි සඳහා භාවිත කරන පතරොම් 255 ක්, මිලිමීටර් 09 වර්ගයේ පතරොම් 04 ක් සහ මයික්‍රෝ වර්ගයේ පතරොම් 03 ක්ද සමගයි.     ", "URL": "https://www.ada.lk/0/0/0-369631", "Category": "Latest News", "Parent URL": null}