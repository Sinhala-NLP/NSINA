{"Source": "Ada News", "Timestamp": "4 03 2019", "Headline": "මසුන් ඇල්ලු විදේශිකයෙකු අත්අඩංගුවට", "News Content": "රූමස්සල, කඳු පාමුල වෙරළතීරයේ දී ස්පියර් ගන් උපකරණයක් භාවිත කරමින් මසුන් අල්ලමින් සිටි විදේශීය ජාතිකයෙකු අත්අඩංගුවට ගත් බව නාවික හමුදාව සඳහන් කරයි. දකුණු නාවික විධානයට අනුයුක්ත නාවිකයින් පිරිසක් විසින් අද (04දා) මෙමඅත්අඩංගුවට ගැනීම සිදුකර ඇත. එහිදී ඔහු සතුව තිබූ ස්පියර් ගන් උපකරණය හා අල්ලන ලද මසුන් නාවික හමුදා භාරයට ගෙන ඇත. මෙම විදේශිකයා අවුරුදු 53 ක පමණ වයසැති යුක්රේන් ජාතිකයෙකු බව තහවුරු කරගෙන ඇති අතර, අත්අඩංගුවට පත් විදේශීය ජාතිකයා, ස්පියර්ගන් උපකරණය සහ අල්ලන ලද මසුන් ඉදිරි කටයුතු සඳහා ගාල්ල, ධීවර හා ජලජ සම්පත් දෙපාර්තමේන්තුව වෙත භාර දීමට කටයුතු කෙරුණි.     ", "URL": "https://www.ada.lk/0/0/0-346004", "Category": "Latest News", "Parent URL": null}