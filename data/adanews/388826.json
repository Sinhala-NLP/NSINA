{"Source": "Ada News", "Timestamp": "26 12 2021", "Headline": "මියන්මාරයේ සිදුවූයේ යැයි කියන ඝාතන UN තැතිගන්වයි", "News Content": "මියන්මාරයේ සිදු වූයේ යැයි කියන සමූහ ඝාතන පිළිබඳ වාර්තාවලින් තමන් භීතියට පත්ව සිටින බව එක්සත් ජාතීන්ගේ සංවිධානය ප්‍රකාශ කර තිබේ. එක්සත් රාජධානිය පදනම් කරගත් සේව් ද චිල්ඩ්රන් මානුෂීය කණ්ඩායම පවසන්නේ සෙනසුරාදා පුද්ගලයින් 30දෙනෙකුට වැඩි පිරිසකට වෙඩි තබා ඔවුන්ගේ සිරුරු පුළුස්සා දැමීමෙන් පසු අග්නිදිග ආසියානු කලාපයේ එහි කාර්ය මණ්ඩලයේ දෙදෙනෙකු අතුරුදන්ව ඇති බවයි. \"ඔවුන්ගේ පුද්ගලික වාහනයට ප්‍රහාරයක් එල්ල කර පුළුස්සා දැමූ බවට අපට තහවුරු වී තිබෙනවා\" සේව් ද චිල්ඩ්රන් නැගෙනහිර මෝ සෝ ගම්මානයේ සිදුවීමෙන් පසු නිවේදනයක් නිකුත් කරමින් කියා සිටියේය. ප්‍රහාරයෙන් පසු රටේ හමුදාවට දෝෂාරෝපණය කරන ලද තහවුරු නොකළ ආධුනික ඡායාරූප සමාජ මාධ්‍යවල සංසරණය වී ඇති අතර, පිළිස්සුණු සිරුරු සහ පිළිස්සුණු වාහන දැකගත හැකි විය. මියන්මාරය අවුන්සාන් සු කීගේ පක්ෂය ජයග්‍රහණය කළ මැතිවරණයේදී වංචාවක් සිදුවූ බව කියමින්, එරට හමුදාව ඇයව බලයෙන් නෙරපා හැරීමෙන් පසු මාස ගණනාවක් පුරා කැලඹිලි සහිතව හමුදාව රට පාලනය කරමින් සිටියි.   ", "URL": "https://www.ada.lk/0/0/0-388826", "Category": "International", "Parent URL": null}