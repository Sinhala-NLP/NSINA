{"Source": "Ada News", "Timestamp": "20 05 2021", "Headline": "බන්ධනාගාරවල තදබදය අවම කිරිමට මාර්ගෝපදේශ මාලාවක්", "News Content": "නීතිපතිවරයා විසින් වැරදි කිහිපයක් සඳහා බන්ධනාගාර ගත වුවන්ට ඇප ලබා දීම සම්බන්ධයෙන් පොලිස්පතිවරයා වෙත මාර්ගෝපදේශ නිකුත් කර තිබේ. එම මාර්ගෝපදේශ නිකුත් කර ඇත්තේ,  අධිකරණ අමාත්‍යාංශයේ ලේකම් සහ බන්ධනාගාර දෙපාර්තමේන්තුවේ අධ්‍යක්ෂ ජනරාල්වරයාගේ ඉල්ලීම පරිදි බව නීතිපතිවරයාගේ සම්බන්ධීකරණ නිලධාරිනි නිශාරා ජයරත්න මෙනවිය සඳහන් කළාය. ඔවුන් එම ඉල්ලීම කර ඇත්තේ පවතින කොවිඩ් වසංගත තත්ත්වය හමුවේ බන්ධනාගාරවල පවතින තදබදය අවම කිරීම සඳහාය.    ", "URL": "https://www.ada.lk/0/0/0-378761", "Category": "Latest News", "Parent URL": null}