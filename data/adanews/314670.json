{"Source": "Ada News", "Timestamp": "6 03 2018", "Headline": "ජාතිවාදී සිදුවීම්වල වගකීම ආණ්ඩුවේ", "News Content": "\r\n\tජාතිවාදී ආකාරයට සිදුවන සියලුම සිදුවීම්වල වගකීම ආණ්ඩුව භාරගත යුතු බව ජාතික භික්ෂු පෙරමුණ සඳහන් කරයි.\r\n \r\n\tතම තමන්ගේ බලය රැක ගැනීම සඳහා යහපාලනයක් ඇති කිරීමට බලයට පැමිණි පිරිස් රට අරාජික කර දමා තිබෙන බවද එම පෙරමුණේ ලේකම් පූජ්‍ය වකමුල්ලේ උදිත හිමියෝ අද (06දා) පැවැති මාධ්‍ය සාකච්ඡාවකදී අවධාරණය කළහ.\r\n \r\n\tරට අරාජික වීමේ ප්‍රතිඵලයක් ලෙස ජාතිවාදී කණ්ඩායම් හිස ඔසවමින් තිබෙන බවත්, මේ නිසා 2015 ජනවාරි 08දා ඇතිකරගත් ජනතා පැතුමන් සුණු විසුණු වී යමින් තිබෙන බවත් ඒ හිමියෝ පවසා සිටියහ.\r\n \n\n  ", "URL": "https://www.ada.lk/0/0/0-314670", "Category": "Latest News", "Parent URL": null}