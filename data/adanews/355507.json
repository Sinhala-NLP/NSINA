{"Source": "Ada News", "Timestamp": "9 12 2019", "Headline": "ස්විස් තානාපති සේවිකාවගෙන් පැය 6ක ප්‍රකාශයක්", "News Content": "පැහැරගැනීමට ලක්වූ බව කියන ස්විට්සර්ලන්ත තානාපති කාර්යාලයේ සේවිකාවගෙන් අද දිනයේදී පැය 6කට ආසන්න ප්‍රකාශයක් අපරාධ පරීක්ෂණ දෙපාර්තමේන්තුව විසින් ලබාගෙන තිබේ. අද පස්වරු 4.00ට පමණ අපරාධ පරීක්ෂණ දෙපාර්තමේන්තුවට පැමිණි සේවිකාව රාත්‍රී 10.00ට පමණ එයින් පිටත්ව ගියේය. ඒ අනුව අද දිනයේදී හා ඊයේ දිනයේදී සමස්තයක් ලෙස ඇයගෙන් පැය 15කට ආසන්න කාලයක් ප්‍රකාශයක් සටහන් කර තිබේ. මේ අතර හෙට දිනයේදීත් යළිත් ඇයට අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස දන්වා ඇති බවත් වාර්තා වෙයි.   ", "URL": "https://www.ada.lk/0/0/0-355507", "Category": "Latest News", "Parent URL": null}