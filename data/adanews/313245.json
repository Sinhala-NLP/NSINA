{"Source": "Ada News", "Timestamp": "28 02 2018", "Headline": "වසර 24කට පසුව මවුපියන් හමුවීමට පැමිණෙයි", "News Content": "\r\n\tමීට වසර 24කට පෙර නෙදර්ලන්ත මවක් දරුකමට හදාගැනීමට ලංකාවෙන් රැගෙන ගිය දැරියක ලොකු මහත්වීමෙන් පසු ඇයට සිය සැබෑ මවුපියන් මුණගැස්වීම සඳහා එම නෙදර්ලන්ත මව සිය දියණියද සමග පෙරේදා (26දා) ගාල්ල තවලම ගම්පියසට පැමිණියේය.\r\n \r\n\tමෙහිදී හොරණ ගෝවින්න ප්‍රදේශයේ පදිංචි සංචාරක මග පෙන්වන්නෙකු වන ආර්.එම්.දේශප්‍රිය මහතාගේ මැදිහත්වීමෙන් වසර 24කට පසු දියණියක තම සැබෑ මවුපියන් දැකගත්තාය.\r\n \r\n\tනෙදර්ලන්තයේ කුඩා වෛද්‍ය රසායනාගාරයක් පවත්වාගෙන යන නෙදර්ලන්ත ජාතික බැකර් ෆිම්කේ මහත්මිය තමන්ට දරුවන් නොමැති නිසා මීට වසර විසි හතරකට පෙර ලංකාවට පැමිණ දරුකමට හදා ගැනීම සඳහා කුඩා දැරියක් රැගෙන ගොස් ඇති අතර, ඒ වනවිට දැරියගේ වයස යන්තම් මාස 07ක් වුවා පමණි.\r\n \r\n\tඑදා රත්නායක මුදියන්සේලාගේ නදීකා ලෙස හැඳින් වූ ඇගේ වර්තමාන නම නෙස්ටමාන් නදීකාය. දැන් ඇය විසිහතර වියැති සුරූපී යුවතියකි. පාසල් අධ්‍යාපනයෙන් පසුව හෝටල් කළමනාකරණ ක්ෂේත්‍රයේ රැකියාවක නියුතුව සිටින ඇයට සිංහල බස හැසිරවීමට නොහැකි අතර, තමාගේම සංචාරක හෝටලයක් ආරම්භ කිරීම තම අභිලාශය බවද ඇය පැවසුවාය.\r\n \n \n \r\n\t \r\n \r\n\t \r\n  ", "URL": "https://www.ada.lk/0/0/0-313245", "Category": "Latest News", "Parent URL": null}