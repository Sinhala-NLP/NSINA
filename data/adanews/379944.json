{"Source": "Ada News", "Timestamp": "12 06 2021", "Headline": "මාර්තු වනවිට සංවර්ධනය වන රටවල සියයට 60කට එන්නත්", "News Content": "වර්ෂ 2022 මාර්තු වනවිට සංවර්ධනය වෙමින් පවතින රටවල පුද්ගලයන්ගෙන් 60%කට කොවිඩ්-19 එන්නත් ලබාදීමට යුරෝපා සංගම් නායකයන් ඉලක්කයක් තබා ඇත. ප්‍රංශයේ ජනාධිපති එමානුවෙල් මැක්‍රොන්, ජර්මානු චාන්සලර් ඇන්ජෙලා මර්කෙල් සහ ඉතාලි අගමැති මාරියෝ ඩ්‍රැගි මෙන්ම යුරෝපා සංගම් කොමිෂන් සභාවේ සහ කවුන්සිලයේ ප්‍රධානීන්ද කොවිඩ්-19 එන්නත සංවර්ධනය වෙමින් පවතින රටවල් සමග බෙදා ගැනීමට උත්සාහ කිරීම වේගවත් කිරීමට එකඟ වූහ. 2022 මාර්තු වන විට සංවර්ධනය වෙමින් පවතින රටවල, විශේෂයෙන් අප්‍රිකාවේ 60%ක් එන්නත ලබා ගැනීමේ ඉලක්කය සඳහා ඔවුන් එකඟ වූ බව ප්‍රංශ ජනාධිපති මැක්‍රොන්ගේ කාර්යාලය සිකුරාදා පැවසීය.   ", "URL": "https://www.ada.lk/0/0/0-379944", "Category": "International", "Parent URL": null}