{"Source": "Ada News", "Timestamp": "21 08 2018", "Headline": "ජපාන ‘ඉකසුචී’ නෞකාව ත්‍රිකුණාමලයට", "News Content": "ජපාන ස්වයං ආරක්ෂක සාගරික බලකායට අයත් ‘ඉකසුචී’ නෞකාව සුහද සංචාරයක් සඳහා ඊයේ (20දා) ත්‍රිකුණාමලය වරායට සේන්දු විය. ‘ඉකසුචී’ නෞකාව ත්‍රිකුණාමලය වරායට සේන්දු වීමෙන් අනතුරුව, නෞකාවේ මෙහෙයුම් භාර නිලධාරි වශයෙන් කටයුතු කරනු ලබන කපිතාන් රොයොකෝ ඉසුමා මහත්මිය සහ අණදෙන නිලධාරි ඇතුළු නිලධාරින් පිරිසක් නැගෙනහිර විධාන භාර ආඥාපති, රියර් අද්මිරාල් සුමිත් විරසිංහ මහතා මහතා හමුවූ අතර, එහිදී ඔවුන් ‍අන්‍යෝන්‍ය වශයෙන් වැදගත් කරුණු කිහිපයක් පිළිබඳව සුහද පිළිසඳරක නිරත විය. තෙදින නිල සංචාරයක් සඳහා පැමිණි නෞකාව, දිව‍යිනේ රැඳි සිටින කාල සීමාව තුළදී එහි නැව් මුළුව ශ්‍රී ලංකාවේ වැදගත් ස්ථානයන්හි සංචාරය කිරීමට සහ ශ්‍රී ලංකා නාවික හමුදාව විසින් සංවිධානය කරනු ලබන වැඩසටහන් කිහිපයකට ද සහභාගී වීමට නියමිතව ඇත.    ", "URL": "https://www.ada.lk/0/0/0-339490", "Category": "Latest News", "Parent URL": null}