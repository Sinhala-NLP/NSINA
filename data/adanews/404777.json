{"Source": "Ada News", "Timestamp": "20 07 2023", "Headline": "රන්මාල කොල්ලකෑම් රැසකට ජාතික රගර් කණ්ඩායමේ හිටපු ක්‍රීඩකයා අත්අඩංගුවට", "News Content": "රන් මාල කොල්ලකෑම් රැසකට සම්බන්ධ  ජාතික රගර් කණ්ඩායමේ හිටපු ක්‍රීඩකයෙකු  රුපියල් ලක්ෂ 40, කට ආසන්න රන් භාණ්ඩ සමඟ අත්අඩංගුවට ගත් බව කඩුවෙල පොලිසිය කියයි. එම සැකකරු සමග හොරයින් මත්කුඩු මිලිගෑම් 5400 කට අධික ප්‍රමාණයක් පොලිස් බාරයට ගෙන ඇත.  කඩුවෙල විහාර මාවතේ සැකකටයුතු මෝටර් රථයක් නවතා තිබෙන බවට කඩුවෙල පොලිසියේ ස්ථානාධිපතිට ලද ලද තොරතුරකට අනුව  සැකකාර රගර් කීඩකයා අත්අඩංගුවට ගෙන පරික්ෂා කිරීමේදී ඔහු සන්තකයේ හොරයින් මත්කුඩු මිලිගෑම් 5400 ක් තිබි හමුවීමෙන් අනතුරුව පොලිසියට රැගෙන විත්  සිදු කළ දීර්ඝ ප්‍රශ්න කිරීමේ දී  පෑලියගොඩ කඩුවෙල  මුල්ලේරියාව හා වැලිකඩ පොලිස් බල ප්‍රදේශ වල සිදු වූ රන්මාල කොල්ලකෑම්  රැසක තොරතුරු අනාවරණය කර ගැනීමට හැකි වූ බව පොලිසිය කියයි. සැකකරු ඒ ආකාරයෙන් 2022 වර්ෂයේ මැද භාගයේ දී වැලිකඩ පොලිස් වසමේ ව්‍යාපාරිකයකු පැළඳ සිටි පවුම් නමයක් බර රන් මාලයක්ද කොල්ල කා තිබූ බව පොලිස් විමර්ශනවලදී අනාවරණය වී ඇත. ඊට අමතරව සෙසු පොලිස් වසම් වල  දී එලෙස රන්මාල කොල්ලකෑම සිදුකර තිබූ බව පොලිස් නිලධාරියකු පැවැසීය ඒ සියලුම කොල්ල කෑම් සැකකරු සිදුකර ඇත්තේ සොරා ගත් යතුරු පැදිවලින් වීම විශේෂත්වයක් බවත් කොල්ල කෑමෙන් අනතුරුව එම යතුරු පැදි අත්හැර දමා ගොස් ඇතැයි පොලිසිය කියයි. සැකකරු කොල්ල කන ලද සියලුම රන් භාණ්ඩ හෙට්ටිවීදිය සහ ග්‍රෑන්පාස් ප්‍රදේශ වල රන් භාණ්ඩ මිලදී ගන්නා ස්තාන වලට විකුණා තිබියදී පොලිසිය මඟින් සොයාගෙන ඇත. රන් භාණ්ඩ සොයා ගන්නා අවස්ථාව වන විට එම රන් භාණ්ඩ උණු කර තිබූ බවත් පොලිස් නිලධාරියා වැඩිදුරටත් පැවසීය. කොළඹ ප්‍රදේශයේ ප්‍රසිද්ධ ක්‍රීඩා සමාජයක ක්‍රීඩකයකු වන සැකකරු 2003  වසරේදී ජාතික රගර් කණ්ඩායම නියෝජනය කර  2007 වර්ෂයේදී හොරයින්  මත්කුඩු පානයට ඇබ්බැහි ව තිබූ බව  පොලිසිය කියයි. අත්අඩංගුවට ගත් සැකකරු දෙල්ගොඩ ප්‍රදේශයේ පදිංචිකරුවෙකි. සැකකාර රගර් ක්‍රීඩකයා වැලිකඩ පොලිස් වසමේ ව්‍යාපාරිකයා පැළඳ සිටි පවුම් නමයක් බර රන් මාලයක් කොල්ල කන අයුරු සීසීටීවී කැමරාවේ සටහන්ව තිබුණේ මෙසේය  ", "URL": "https://www.ada.lk/0/0/0-404777", "Category": "Latest News", "Parent URL": null}