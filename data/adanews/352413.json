{"Source": "Ada News", "Timestamp": "16 09 2019", "Headline": "නෙලුම් කුලුන සම්පූර්ණ කරන්න තවත් රුමි  3000ක් ඕන - ජනපති", "News Content": "නෙලුම් කුලුනේ සෑම කාර්යයක්ම අවසන් කිරීම සඳහා තවත් රුපියල් මිලියන 3000ක පමණ මුදලක් අවශ්‍ය බව ජනපති මෛත්‍රීපාල සිරිසේන මහතා පැවැසීය. කොළඹ නෙලුම් කුලුන ජනතා අයිතියට පත්කිරීම වෙනුවෙන් පැවැත්වෙන උත්සවය අමතමින් ජනපති මෛත්‍රීපාල සිරිසේන මහතා මේ බව පැවැසීය. නෙලුම් කුලුන ව්‍යාපෘතිය වෙනුවෙන් රුපියල් බිලියන දෙකක අත්කාරම් මුදලක් චීනයේ සමාගමකට ගෙවා තිබුණ බවට සඳහන් වුවත් එම මුදල්වලට සිදුවූ දෙයක් නොමැති බව ජනපතිවරයා  පැවැසීය. එසේම ඒ පිළිබඳව රජය කළ පරීක්ෂණවලදී එවැනි සමාගමක් චීනයේ පවතින බවට සොයා ගැනීමට නොහැකිවූ බවත් ජනපතිවරයා සඳහන් කළේය.   ", "URL": "https://www.ada.lk/0/0/0-352413", "Category": "Latest News", "Parent URL": null}