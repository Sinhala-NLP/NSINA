{"Source": "Ada News", "Timestamp": "24 04 2018", "Headline": "විද්‍යාගේ වැඩිමහල් සහෝදරියට රජයේ රැකියාවක්", "News Content": "\r\n\tඝාතනයට ලක් වූ යාපනයේ විද්‍යා ශිවලෝගනාදන් දැරියගේ වැඩිමහල් සොහොයුරිය වන යාපනය විශ්වවිද්‍යාලයේ උපාධිධාරිනියක් වූ නිෂාන්ති සිවලෝගනාදන් මෙනවිය වෙත සංවර්ධන නිලධාරී පත්වීමක් ප්‍රදානය කිරීම ජනාධිපති මෛත්‍රීපාල සිරිසේන මහතා අතින් අද (24දා) පෙරවරුවේ ජනාධිපති කාර්යාලයේදී සිදු කෙරුණි.‍\r\n \r\n\tපසුගිය වසරේදී ජනාධිපතිතුමා වවුනියාවේ සිදුකළ සංචාරයක් අතරතුරදී විද්‍යා දැරියගේ නිවසටද ගොස් එම පවුලේ අයගේ සුවදුක් විමසූ අවස්ථාවේ ලබාදුන් පොරොන්දුවක් අනුව නිෂාන්ති ශිවලෝගනාදන් මෙනවිය වෙත මෙම පත්වීම ලබාදීමට කටයුතු කර තිබේ.\r\n \r\n\t‘විද්‍යා ශිවලෝගනාදන්’ පදනමේ උපසභාපතිනි ප්‍රවීණ සිනමා ශිල්පිනී සුවිනීතා වීරසිංහ මහත්මිය සහ විද්‍යා දැරියගේ මව වන සරස්වතී ශිවලෝගනාදන් මහත්මියද මෙම අවස්ථාවට එක්ව සිටියහ. \r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-324667", "Category": "Latest News", "Parent URL": null}