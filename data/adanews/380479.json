{"Source": "Ada News", "Timestamp": "23 06 2021", "Headline": "ඊයේ ආසාදිතයින් හමුවු ප්‍රදේශ", "News Content": "ඊයේ (22) දිනයේ මෙරටින් කොවිඩ් ආසාදිතයින් 2,093ක් වාර්තා වූ අතර ඉන් වැඩිම පිරිසක් ගම්පහ දිස්ත්‍රික්කයෙන් හඳුනාගෙන තිබේ. කොවිඩ් -19 පැතිරීම වැළැක්වීම පිළිබඳ ජාතික ක්‍රියාන්විත මධ්‍යස්ථානය සඳහන් කළේ, ඊයේ වාර්තා වු ආසාදිතයින් අතර විදෙස්ගතව සිට මෙරටට පැමිණි 22ක් ද වන බවය. ඒ අනුව ගම්පහ දිස්ත්‍රික්කයෙන් ආසාදිතයින් 364ක් වාර්තා වී ඇත. ඊයේ දිනයේ දී ද දිස්ත්‍රික්ක 25 තුළින්ම ආසාදිතයින් වාර්තා වී තිබේ. ඒ අනුව ආසාදිතයින් 100 ඉක්මවු දිස්ත්‍රික්ක 6ක් ඇති බව කොවිඩ් -19 පැතිරීම වැළැක්වීම පිළිබඳ ජාතික ක්‍රියාන්විත මධ්‍යස්ථානය සඳහන් කරයි. කොළඹ දිස්ත්‍රික්කයෙන් ආසාදිතයින් 322ක්, කළුතර 292ක්, මහනුවර 190ක්, නුවරඑළිය 148ක් හා මඩකලපුවෙන් ආසාදිතයින් 136ක් වාර්තා වී තිබේ.    ", "URL": "https://www.ada.lk/0/0/0-380479", "Category": "Latest News", "Parent URL": null}