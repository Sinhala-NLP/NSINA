{"Source": "Ada News", "Timestamp": "6 12 2017", "Headline": "මහින්ද නාමල් නැති පක්ෂයකට සම්බන්ධ වීමට ජනතාවට කීම විහිළුවක්", "News Content": "\r\n\tනාමල් සහ මහින්ද නැති පක්ෂයක සාමාජිකත්වය ගන්නා ලෙස ජනතාවට පැවසීම ලෝකයේ තිබෙන ලොකුම විහිළුවක් බව ශ්‍රී ලංකා නිදහස් පක්ෂය සඳහන් කරයි.\r\n \r\n\tබණ්ඩාරනායක මහතා පක්ෂය නිර්මාණය කර,ප්‍රතිපත්ති සකස්කර එම පක්ෂයේ සාමාජිකත්වය ලබාගෙන ශ්‍රීලංකා නිදහස් පක්ෂයට සාමාජිකයන් බඳවාගත් බව එම පක්ෂයේ තරුණ පෙරමුණේ සභාපති ශාන්ත බණ්ඩාර මහතා අද(06දා) පැවැති මාධ්‍ය හමුවේදී පැවසීය.\r\n \r\n\tඒකාබද්ධ විපක්ෂයේ පොහොට්ටුව පුස්සක් බවත්,දැන් ඒකාබද්ධය දිය වී යාම ආරම්භ වී ඇති බවත් ඔහු කියා සිටියේය.\r\n \r\n\tඒකාබද්ධ විපක්ෂයේ පිරිස් පොහොට්ටු පක්ෂය නිර්මාණය කළද තවත් එම පක්ෂයේ සාමාජිකත්වය ගැනීමට එම කණ්ඩායම කටයුතු කර නොමැති බවත්, එහෙත් ජනතාවට සාමාජිකත්වය ගන්නා ලෙසට ඔවුන් පවසන බවත් හෙතෙම සඳහන් කළේය.\r\n \n\n  ", "URL": "https://www.ada.lk/0/0/0-294738", "Category": "Latest News", "Parent URL": null}