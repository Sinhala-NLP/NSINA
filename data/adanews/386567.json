{"Source": "Ada News", "Timestamp": "29 10 2021", "Headline": "බදුල්ලේ ඩෙංගු රෝගින් වැඩි විමේ අවදානමක", "News Content": "බදුල්ල මහ නගර සභා බල ප්‍රදේශයේ ඩෙංගු රෝගය පැතිර යාමේ අවධානමක් මතු වී ඇති බවත් මේ වනවිටත් ඩෙංගු රෝගීන් 80ක් පමණ වාර්තා වී ඇතැයි බදුල්ල මහ නගර සභාවේ ප්‍රධාන මහජන සෞඛ්‍ය පරීක්ෂක රනිල් ප්‍රියංකර මහතා පවසයි . මේ වනවිටත් බදුල්ල ගල්කන්ද , ඔලියමංඩිය , සුවිනීතගම , තොලබෝගස්වත්ත , පිටවෙලගම ප්‍රදේශ වලින් මෙම ඩෙංගු රෝගීන් වාර්තා වී තිබෙන බවද හෙතෙම කීය . බදුල්ල ප්‍රදේශයට පවතින වර්ෂාවත් සමඟ ඩෙංගු මදුරුවන් බෝවී ඩෙංගු රෝගය පැතිර යාමේ අවධානමක් තිබෙන බව පවසන බදුල්ල මහ නගර සභාවේ ප්‍රධාන මහජන සෞඛ්‍ය පරික්ෂක රනිල් ප්‍රියංකර මහතා  මදුරුවන් බෝවන ස්ථාන විනාශ කර නිවෙස් අවට ජලය එක් රැස්වීමට ඉඩ නොතබා නිතරම අවට පරිසරය පිරිසිදුව තබා ගන්නා ලෙසටද ජනතාවට දැනුම් දෙයි . ඇල්ල ප්‍රසාද් රුක්මල්  ", "URL": "https://www.ada.lk/0/0/0-386567", "Category": "Latest News", "Parent URL": null}