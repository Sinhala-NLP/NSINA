{"Source": "Ada News", "Timestamp": "24 11 2017", "Headline": "රාජ්‍ය පෙරළියකින් පසු අපරාධ විමර්ශන නිලධාරීන්ට බලපෑම් එල්ල වෙනවා", "News Content": "\r\n\tරාජ්‍ය පෙරළියක් සිදුවු පසු අල්ලස් හෝ දූෂණ චෝදනා විභාග කිරීමේදී විවිධ ප‍්‍රබල අංශවලින් බලපෑම් එල්ලවීම හේතුවෙන් අපරාධ විමර්ශන නිලධාරීන්ගේ සේවයට අභියෝග හා දුෂ්කරතා පැමිණෙන බව ජනපති ලේකම් ඔස්ටින් ප්‍රනාන්දු මහතා පවසයි.\r\n \r\n\tඅපරාධ විමර්ශන තොරතුරු හුවමාරුකර ගැනීමේ දකුණු ආසියානු කලාපීය ඒකකයක් පිහිටුවීම සම්බන්ධයෙන් වූ ජ්‍යෙෂ්ඨ මට්ටමේ නිලධාරින්ගේ පූර්ව සාකච්ඡාව ජනාධිපති ලේකම් ඔස්ටින් ප‍්‍රනාන්දු මහතාගේ ප‍්‍රධානත්වයෙන් ඊයේ (23දා) කොළඹ දී පැවැති අවස්ථාවේදී ජනපති ලේකම්වරයා මෙම අදහස් දැක්වීය.\r\n \r\n\tඅපරාධ විමර්ශන නිලධාරින්ගේ සේවය සමාජයේ අත්‍යාවශ්‍යම සේවාවක් වන අතර, එය සාධාරණත්වය උදෙසා මෙන්ම අපරාධ, අල්ලස් හා දුෂණ මැඩලීම සඳහා අතිශයින්ම වැදගත් සේවාවක් බවද ඔහු සඳහන් කළේය.\r\n \r\n\tදකුණු ආසියානු රටවල් හරහා සිදුවන සංවිධානාත්මක අපරාධ හා හොර ජාවාරම් මැඩලීම සඳහා රහස්‍ය තොරතුරු හුවමාරුව පහසුකිරීමට කලාපීය මධ්‍යස්ථානයක් පිහිටුවා ගැනීමේ ක‍්‍රමවේදයක් සකස්කර ගැනීමට මෙහිදි සකචඡා පවත්වා ඇත.\r\n \n\n \r\n\t \r\n  ", "URL": "https://www.ada.lk/0/0/0-292107", "Category": "Latest News", "Parent URL": null}