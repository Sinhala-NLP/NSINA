{"Source": "Ada News", "Timestamp": "11 03 2018", "Headline": "සමාජ මාධ්‍ය තහනමට එරෙව යතුරුපැදි කරුවන්ගෙන් ජිනිවා පැමිණිල්ලක්", "News Content": "\r\n\tසමාජ ජාල වෙබ් අඩවි තහනම් කිරීම හේතුවෙන් ශ්‍රී ලංකාවේ සමාජ ජාල භාවිත කරන්නන්ගේ මානව හිමිකම කඩ වී තිබෙන බැවින් ඔවුන් වෙනුවෙන් එක්සත් ජාතීන්ගේ මානව හිමිකම් කවුන්සලයට පැමිණිලි කළ බව සමස්ත ලංකා යතුරුපැදිකරුවන්ගේ සංගමය සඳහන් කරයි.\r\n \r\n\tමෙම තහනම තුළින් නිදහසේ අදහස් ප්‍රකාශ කිරීමට හා තොරතුරු දැන ගැනීමට ඇති අයිතිය තහවුරු කරන ජගත් මානව හිමිකම ප්‍රකාශයේ 14 වැනි වගන්තිය සම්පූර්ණයෙන්ම කඩ වී තිබෙන බවද එම සංගමයේ සභාපති චිරන්ත අමරසිංහ මහතා සඳහන් කළේය.\r\n \r\n\tමේ හේතුවෙන් එක්සත් ජාතීන්ගේ මානව හිමිකම් කවුන්සලයට මේ පිළිබඳ ලිඛිතව පැමිණිලි කළ බවද ඔහු පවසා සිටියේය.\r\n \r\n\tමෙරට ජනතාවගෙන් ලක්‍ෂ 45කට අධික ප්‍රමාණයක් සමාජ ජාල භාවිත කරන බවද සභාපතිවරයා සඳහන් කළේය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-315872", "Category": "Latest News", "Parent URL": null}