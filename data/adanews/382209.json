{"Source": "Ada News", "Timestamp": "28 07 2021", "Headline": "දිස්ත්‍රික්ක කිහිපයකට තද වැසි", "News Content": "බස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් විටින් විට වැසි හෝ ගිඟුරුම් සහිත වැසි ඇති වේ. කාලගුණ විද්‍යා දෙපාර්තමේන්තුව සඳහන් කළේ, මෙම ප්‍රදේශවල ඇතැම් ස්ථානවල මි.මී 50 ඉක්මවු තද වැසි ඇති විය හැකි බවය. වයඹ පළාතේ වැසි වාර කිහිපයක් ඇති වේ. මධ්‍යම කඳුකරයේ බටහිර බෑවුම් ප්‍රදේශවල, උතුරු මැද සහ වයඹ පළාත්වලත් හම්බන්තොට දිස්ත්‍රික්කයේත් සුළඟේ වේගය පැ.කි.මී 40 - 50 පමණ දක්වා වැඩි විය හැකිය.    ", "URL": "https://www.ada.lk/0/0/0-382209", "Category": "Latest News", "Parent URL": null}