{"Source": "Ada News", "Timestamp": "19 02 2021", "Headline": "ගුවන් සේවා දෙකක් යළි කටුනායකට මෙහෙයුම් අරඹයි", "News Content": "ශ්‍රී ලංකාව සමග ගුවන් ගමන් සම්බන්ධතා පවත්වා ගෙන යමින් සිටියදී, ලොව පුරා පැතිර ගිය කොරෝනා වසංගත රෝගී තත්වය නිසා එම ගුවන් ගමන් අතහැර දමා තිබූ ගුවන් සේවා 02 ක් 02/19 දින උදෑසන 8.30 න් අවසන් පැය 24 ක කාළය තුල යළිත් ගුවන් සේවා සම්බන්ධතා ආරම්භ කරමින් කටුනායක ගුවන් තොටුපළ වෙත  පැමිණි බව ගුවන් තොටුපළ කාර්යය භාර නිලධාරීවරයා පැවසීය. මෙයින් පළමු ගුවන් යානය ලෙස ඕමානයේ මස්කට් නුවර සිට 02/18 දින උදෑසන 8.55 ට සලාම් ගුවන් සේවයේ ඕ.වී.- 431 දරන ගුවන් යානය ගුවන් මගීන් 75 දෙනෙකු රැගෙන කටුනායක ගුවන් තොටුපළ වෙත පැමිණ තිබුණි. මෙම ගුවන් යානය 02/18 දින උදෑසන 9.50 ට ගුවන් මගීන් 28 දෙනෙකු රැගෙන  කටුනායක ගුවන් තොටුපළෙන් යළිත් ඕමානයේ මස්කට් නුවර බලා පිටත්ව ගොස් තිබුණි. එමෙන්ම තායිලන්තයේ බැංකොක් නුවර සිට  තායි එයා ඒෂියා ගුවන් සේවයේ එෆ්.ඩී.- 6005 දරන භාණ්ඩ ප්‍රවාහන ගුවන් යානය ගුවන් භාණ්ඩ තොගයක් ද රැගෙන ඊයේ රාත්‍රී 10.10 ට කටුනායක ගුවන් තොටුපළ වෙත පැමිණ තිබුණි.    ", "URL": "https://www.ada.lk/0/0/0-375192", "Category": "Latest News", "Parent URL": null}