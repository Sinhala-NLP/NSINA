{"Source": "Ada News", "Timestamp": "30 04 2018", "Headline": "රුපියල් කෝටියක වට්ටක්කා විනාශයි", "News Content": "\r\n\tනවගත්තේගම වට්ටක්කා වගා කළ වගාකරුවන්ට තම අස්වැන්න අලේවි කරගැනිමට නොහැකිවිමෙන් රුපියල් ලක්ෂ 100 කට අධික වටිනාකමින් යුත් වට්ටක්කා කිලෝ ලක්ෂ ගණක් විනාශ වෙමින් තිබෙන බව වගාකරුවෝ පවසති.\r\n \r\n\tනවගත්තේගම කොන්කඩවල හා ගාමිණීපුර ගම්මානවල වගාකරුවන් වි වගා කිරිමට ජලය ප්‍රමාණවත් නොවිම නිසා වට්ටක්කා වගා කළද අද වන විට වට්ටක්කා කිලෝවක් රුපියල් 7ක් 8 කටවත් අලේවි කරගැනිමට නොහැකිවී ඇතැයි ඔවුහු පෙන්වා දෙති.\r\n \r\n\t ඒ හේතුවෙන් වගාකරුවන් 60කට ආසන්න පිරිසකගේ වට්ටක්කා කිලෝ ලක්ෂ තුනකට ආසන්න ප්‍රමාණයක් වගා බිම්වල සහ නිවෙස් තුළත් කැළැ තුළත් විනාශ වෙමින් නශ්‍යවී යන බවද වගාකරුවෝ පවසා සිටිති.\r\n \r\n\tරජයේ සහ කිසිදු වගකිව යුතු අංශයක් තම වගාව මිලදි ගැනීමට මේ වනවිටත් ඉදිරිපත් නොවු බවත්, ඒ නිසා ලක්ෂ ගණනින් ණය වි වගා කළ වට්ටක්කා තොග පිටින් විනාශවෙමින් තිබෙන බව වගාකරුවෝ චෝදනා කරති.\r\n \n \n  ", "URL": "https://www.ada.lk/0/0/0-325801", "Category": "Latest News", "Parent URL": null}