{"Source": "Ada News", "Timestamp": "19 04 2018", "Headline": "ශ්‍රී ලංකාවේ සෘජු ආයෝජන රැසකට බ්‍රිතාන්‍ය සූදානමින්", "News Content": "\r\n\tශ‍්‍රී ලංකාව තුළ සෘජු ආයෝජන රැසකට බි‍්‍රතාන්‍ය රජය සූදානමින් සිටින බවත්, ඒ සඳහා අවශ්‍ය වැඩපිළිවෙළ ඉදිරියේදී කි‍්‍රයාත්මක කරන බවත් බි‍්‍රතාන්‍ය ජාත්‍යන්තර වෙළෙඳ අමාත්‍ය ලියම් ෆොක්ස් මහතා පවසයි.\r\n \r\n\tපොදු රාජ්‍ය මණ්ඩල රාජ්‍ය නායක සමුළුවට සහභාගීවීම සදහා ලන්ඩන් නුවරට ගොස් සිටින ජනාධිපති මෛති‍්‍රපාල සිරිසේන මහතා ඊයේ (18දා) පස්වරුවේ ලන්ඩන් නුවරදී හමුවූ ලියම් ෆොක්ස් මහතා මේ බව සඳහන් කළේය.\r\n \r\n\tශ‍්‍රී ලංකාවේ පවතින නව ආයෝජන අවස්ථා පිළිබඳ තොරතුරු බි‍්‍රතාන්‍ය ජාත්‍යන්තර වෙළෙඳ කටයුතු අමාත්‍යාංශයේ වෙබි අඩවිය තුළ ද අන්තර්ගත කිරීමට කටයුතු කරන බව ලියම් ෆොක්ස් මහතා සඳහන් කළේය.\r\n \r\n\tශ‍්‍රී ලංකාවේ නව ආයෝජන අවස්ථා පිළිබඳ අදහස් දැක්වූ ජනාධිපතිවරයා කියා සිටියේ විදුලිබල උත්පාදන ක්ෂේත‍්‍රයේ නව ආයෝජන පිළිබඳ රජය විශේෂ අවධානයක් යොමු කර තිබෙන අතර කෘෂිකාර්මික සහ පශු සම්පත් ක්ෂේත‍්‍ර පිළිබඳව ද ප‍්‍රමුඛතාවයක් ලබාදී තිබෙන බවයි.\r\n \r\n\tමේ අතර ශ‍්‍රී ලංකාවට ඉතාමත් හිතවත් අයුරින් කටයුතු කරන බි‍්‍රතාන්‍ය කොන්සවේටිව් පක්ෂයේ හිටපු පාර්ලිමේන්තු සභික බාරෝන් නෙස්බි (Baron Naseby)  සාමිවරයා ද ලන්ඩන් නුවරදී ජනාධිපතිවරයා මුණ ගැසිණි.\r\n \r\n\tශ‍්‍රී ලංකා රජය අද ගෙන යන සංවර්ධන වැඩපිළිවෙල මෙහිදී අගය කළ නෙස්බි සාමිවරයා ශ‍්‍රී ලංකාවේ සැබෑ මිත‍්‍රයකු ලෙස ඒ වෙනුවෙන් ලබාදිය හැකි සියලු සහය ලබාදෙන බවට ද සහතික විය.\r\n \r\n\tඑමෙන්ම ශ‍්‍රී ලංකාව තුළ සිදුකෙරෙන සංහිඳියා සහ ප‍්‍රතිසන්ධාන වැඩපිළිවෙළ ද අගය කළ සාමිවරයා පශ්චාත් යුද සමයේ ශ‍්‍රී ලංකාව ඉටුකරමින් සිටින කාර්ය භාරය ලොව අන් රටවලට සාපේක්ෂව යහපත් මට්ටමක පවතින බව ද කියා සිටියේය.\r\n \r\n\tඑම වැඩපිළිවෙළ පිළිබද නිවැරදි සහ ප‍්‍රමාණවත් තොරතුරු යුරෝපීය රටවලට සහ ජිනිවාවලට නිසි පරිදි නොලැබීම කනගාටුවට කරුණක් වන අතර, එම සත්‍ය තත්ත්වය පිළිබඳ ඔවුන් දැනුවත් කිරීමට තම උපරිම සහය ලබාදෙන බවට ද සහතික විය.\r\n \r\n\t \r\n \r\n\t \r\n  ", "URL": "https://www.ada.lk/0/0/0-323425", "Category": "Latest News", "Parent URL": null}