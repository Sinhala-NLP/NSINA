{"Source": "Ada News", "Timestamp": "7 12 2017", "Headline": "භාණ්ඩ තුනකට උපරිම මිලක්", "News Content": "\r\n\tපාලන මිලට වැඩියෙන් මයිසූර් පරිප්පු, කට්ටා කරවල, සාලයා කරවල හා පොල් අලෙවි කරන පුද්ගලයන්ට එරෙහිව නීතිය දැඩිව ක්‍රියාත්මක කරන බව පාරිභෝගික කටයුතු අධිකාරිය සඳහන් කරයි.\r\n \r\n\tඅංක 2048/30 ගැසට් නිවේදනයට අනුව මයිසූර් පරිප්පු කිලෝවක් රුපියල් 130කටද, කට්ටා කරවල කිලෝවක් රුපියල් 1000කටද, සාලයා කරවල කිලෝවක් රුපියල් 425කටද, පොල් ගෙඩියක් රුපියල් 75කටද අලෙවි කළ යුතු බවද එම අධිකාරිය පවසයි.\r\n \r\n\tමෙම නීතිය උල්ලංඝනය කරමින් කටයුතු කරන වෙළෙඳුන් පිළිබඳ සොයා බැලීමට දිවයින පුරා ආවරණය වන පරිදි වැඩපිළිවෙළක් සකස් කර තිබෙන බවද එම අධිකාරිය පෙන්වා දෙයි.\r\n \r\n\tඊයේ (06දා) මධ්‍යම රාත්‍රියේ සිට මෙම නීතිය ක්‍රියාත්මක වේ.\r\n \n\n  ", "URL": "https://www.ada.lk/0/0/0-294963", "Category": "Latest News", "Parent URL": null}