{"Source": "Ada News", "Timestamp": "2 02 2020", "Headline": "එෆ්. ඒ කුසලාන වැඩිම වාර ගණනක් ශූර සෝන්ඩර්ස් මෙවරත් අවසන් තරගයට", "News Content": "එෆ්. ඒ කුසලාන පාපන්දු තරගාවලියේ වැඩිම වාර ගනනක් (15)ශූරයින් ලෙස කිරුළු පැළඳි සෝන්ඩර්ස් මෙවරත් තරගාවලියේ අවසන් මහා තරගයට සුදුසුකම් ලබා ගැණීමට සමත්විය. ඒ බ්ලූ ඊගල්ස් කණ්ඩායමගෝල 5-1 ක් ලෙස පහසුවෙන් පරාජයට පත් කරමිනි. කොළඹ තුරග තරග පිටියේදී පැවති තරගයේ පළමු අර්ධය නිමාවේදී ගෝල 2-1 ක් ලෙස ඉදිරියෙන් පසුවීමට සෝන්ඩර්ස් සමත්වූහ. සෝන්ඩර්ස් වෙනුවෙන් චමත් රෂ්මිත (2), එන්.සී. අබේසේකර (2) හා එම්.එස්.එම් කුර්ෂිඩ් (1), හා සුන්දර්රාජ් නිරේෂ් (1) ගෝල වාර්තා කිරීමට සමත්විය. බ්ලූ ඊගල්ස් වෙනුවෙන් වාර්තා වූ එකම ගෝලය එම්.එම්. ප්‍රනාන්දු විසින් වාර්තා කලේය. සෝන්ඩර්ස් කණ්ඩායම පසුගිය වර තරගාවලියේ අනුශූරතාවද දිනා ගැනීමට සමත්වූ කණ්ඩායමයි.  ඡායාරූප- ඕෂිත වරකපිටිය      ", "URL": "https://www.ada.lk/0/0/0-357440", "Category": "Sports", "Parent URL": null}