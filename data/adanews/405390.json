{"Source": "Ada News", "Timestamp": "24 08 2023", "Headline": "සක්විති දෙවැනි වාරිකය ලෙස මිලියන 5ක් අධිකරණයේ තැන්පත් කරයි", "News Content": "සමාගම් පණතට පටහැනි ආකාරයට මුල්‍ය සමාගමක් පවත්වාගෙන යමින් වැඩි පොළී ලබාදෙන බව පවසා තැන්පතු වශයෙන් මහජනතාවගෙන් ලබාගත් රුපියල් කෝටි 16 1/2කට ආසන්න මුදලක් තැන්පතු වශයෙන් ලබාගෙන වංචා කිරීමේ චෝදනාවන්ට වරද පිළිගත් සක්විති රණසිංහ සහ ඔහුගේ බිරිඳට අධිකරණයෙන් කළ නියෝගයට අනුව රුපියල් ලක්‍ෂ 50ක දෙවැනි වාරිකය විත්තිකාර යුවළ අද (24) අධිකරණයේ තැන්පත් කළේය. නීතීපතිවරයා ඉදිරිපත් කළ සංශෝධිත චෝදනා පත්‍රයට වරද පිළිගැනීමෙන් අනතුරුව වංචා කළ මුදල රුපියල් ලක්‍ෂ 50 බැගින් වු කොටස් 20කින් ගෙවීමට මීට පෙර අවස්ථාවක අධිකරණය නියම කළේය. එම නියමයට අනුව නඩුව කැඳවනු ලැබු අවස්ථවේදී රුපියල් ලක්‍ෂ 50ක වාරිකය අධිකරණයේ තැන්පත් කළේය. 2006 සහ 2008 කාල වකවානු අතරතුරදී මුල්‍ය පනතට පටහැනි අන්දමට ”සක්විති කන්ට්‍රක්ෂන් හවුස් ප්‍රයිවට් ලිමිටඩ්” නමින් මූල්‍ය ආයතනයක් පවත්වාගෙන යමින් වැඩි පොළී ලබාදෙන බව පවසා තැන්පතු වශයෙන් මහජනතාවගෙන් ලබාගත් රුපියල් 16 41 85 000/-ක මුදලක් තැන්පතු වශයෙන් ලබාගෙන වංචා කිරීම මුල්‍ය පනත උල්ලංඝනය කිරීම ඇතුළු චෝදනා යටතේ විත්තිකරුවන්ට එරෙහිව නීතිපතිවරයා නඩු පවරා ඇත. නඩුව කැඳවනු ලැබ අවස්ථාවෙදී විත්තිකාර සක්විති රණසිංහ සහ ඔහුගේ බිරිඳ අධිකරණයේ පෙනී සිටියහ. මුලින්ම මෙම සිද්ධියට අදාළව සක්විති රණසිංහ සහ ඔහුගේ බිරිඳ ඇතුළු විත්තිකරුවන් එකොළොස් දෙකනුට එරෙහිව නීතීපතිවරයා නඩු පවරා තිබු අතර මීට පෙර අවස්ථාවක ඉන් විත්තිකරුවන් 09 දෙනෙකු නීතීපතිවරයාගේ උපදෙස් මත නිදහස් කෙරිණී. සමාගම් පණතට පටහැනි ආකාරයට මුල්‍ය සමාගමක් පවත්වාගෙන යමින් වැඩි පොළී ලබාදෙන බව පවසා මහජනතාවගෙන් රුපියල් කෝටි ගණනක මුදලක් තැන්පතු වශයෙන් වංචනිකව ලබා ගැනීම සම්බන්ධයෙන් සක්විති රණසිංහ සහ ඔහුගේ බිරිඳ මීට පෙර අවස්ථාවකදී වරද පිළිගත්හ. ඒ අවස්ථාවේදී අදාළ මුදල රුපියල් ලක්‍ෂ 50 බැගින් වු වාරික 20කින් ගෙවීමට අධිකරණය නියම කළ අතර ඒ අනුව නඩුව කැඳවනු ලැබු අවස්ථාවේදී විත්තිකරුවෝ දෙවැනි වාරිකය අධධිකරණයේ කැන්පත් කළහ. නඩුවේ ඊළඟ වාරිකය සැප්තැම්බර් 22 වැනිදා ගෙවීමට නියම විනිසුරුවරයා නඩුව එදින යළි කැඳවීමට නියම කළේය. විත්තිකරුවන් වෙනුවෙන් නීතිඥ රවීන්ද්‍ර සෙනරත් මහතා සමඟ නීතීඥ ගාමිණී අල්විස් මහතා පෙනී සිටියේය.  ", "URL": "https://www.ada.lk/0/0/0-405390", "Category": "Latest News", "Parent URL": null}