{"Source": "Ada News", "Timestamp": "27 02 2018", "Headline": "නිදහස් කුසලානයේ නායකත්වය චන්දිමාල්ට - මාලිංග ඉවතට", "News Content": "\r\n\tශ්‍රී ලංකාවේ 70 වැනි නිදහසට සමගාමීව පවත්වන නිදහස් කුසලාන තුන්කොන් විස්සයි20 තරගාවලියේදී ශ්‍රී ලංකා කණ්ඩායම මෙහෙයවීමේ වගකීම දිනේෂ් චන්දිමාල් වෙත පවරා තිබේ. ඒ සීමිත පන්දුවාර නිත්‍ය නායක ඇන්ජලෝ මැතිව්ස් තවදුරටත් ආබාධයෙන් සුවය ලබමින් සිටින හෙයිනි.\r\n \r\n\tමේ අතර තරගාවලිය සඳහා 20 දෙනෙකුගෙන් යුත් මූලික සංචිතයද ක්‍රිකට් ආයතනය විසින් අද (27දා) ප්‍රකාශයට පත්කරනු ලැබීය. එම සංචිතයට ආබාධයකට ලක් වූ කුසල් ජනිත් පෙරේරාද එක්ව තිබේ.  කෙසේ වෙතත් මූලික සංචිතයට ලසිත් මාලිංගගේ නම ඇතුළත් නොවෙයි.\r\n \r\n\tමූලික සංචිතයට ක්‍රීඩා අමාත්‍යවරයාගේ අවසරය ලැබී ඇති අතර, අවසන් 15 දෙනාගේ සංචිතය හෙට (28දා) ප්‍රකාශයට පත්කරන බවද ක්‍රිකට් ආයතනය පවසයි.\r\n \r\n\tනිදහස් කුසලානය ශ්‍රී ලංකාව, ඉන්දියාව හා බංග්ලාදේශය අතර පැවැත්වෙන අතර, මාර්තු 6 දා ආරම්භ වන තරගාවලියේ සියලු තරග ආර්. ප්‍රේමදාස පිටියේදී පැවැත්වේ.\r\n \n\n  ", "URL": "https://www.ada.lk/0/0/0-312899", "Category": "Sports", "Parent URL": null}