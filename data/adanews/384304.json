{"Source": "Ada News", "Timestamp": "8 09 2021", "Headline": "අගමැතිගේ ඉතාලි සංචාරයේදී පාප් වහන්සේ හමුවන්නේ නෑ", "News Content": "ඉතාලියේ සංචාරයකට එක්වන අග්‍රාමාත්‍ය මහින්ද රාජපක්ෂ මහතා එම සංචාරයේ දී ෆ්‍රැන්සිස් පාප් වහන්සේ වතිකානුවේ දී බැහැ දකින බවට පළවන මාධ්‍ය වාර්තා මුළුමනින්ම අසත්‍ය බව අග්‍රාමාත්‍ය මාධ්‍ය ලේකම් පවසයි. බොලොඤ්ඤා විශ්වවිද්‍යාලයේ පැවැත්වෙන අන්තර්ජාතික සමුළුවක ආරම්භක සැසියේ ප්‍රධාන දේශනය පැවැත්වීම සහ රාජතාන්ත්‍රික හමුවීම් පදනම් කරගනිමින් අග්‍රාමාත්‍යතුමාගේ ඉතාලි සංචාරය සැළසුම් කර ඇති බවද මාධ්‍ය ලේකම්වරයා නිවේදනයක් නිකුත් කරමින් පවසයි.  ", "URL": "https://www.ada.lk/0/0/0-384304", "Category": "Latest News", "Parent URL": null}