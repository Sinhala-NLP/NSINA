{"Source": "Ada News", "Timestamp": "24 01 2021", "Headline": "කටුනායක ගුවන් තොටුපළ ආරක්ෂක නිලධාරීන් පිරිසකට කොරෝනා", "News Content": "කටුනායක බණ්ඩාරනායක ජාත්‍යන්තර ගුවන් තොටුපළ සේවය කරන ආරක්ෂක නිලධාරීන් 11 දෙනෙකුට කොරෝනා වෛරසය ආසාදනය වී ඇති බව සීමාසහිත ගුවන් තොටුපළ සහ ගුවන් සේවා සමාගමේ සභාපති , විශ්‍රාමික මේජර් ජනරාල් ජී.ඒ.චන්ද්‍රසිරි මහතා පැවසීය . මොවුන් ජා - ඇල ප්‍රදේශයේ පදිංචිකරුවන් පිරිසක් බව ද , ඔවුන්ට එම ප්‍රදේශයේන් මෙම වෛරසය ආසාදනය වී ඇති බවත් සභාපතිවරයා පැවසීය . මෙම ආරක්ෂක නිලධාරීන් පිරිස ඔවුන්ගේ නිවාස වලම සෞඛ්‍ය බලධාරීන්ගේ අධීක්ෂණය යටතේ නීරෝධායනය සදහා යොමු කර ඇති බව ද සභාපතිවරයා පැවසීය . එමෙන්ම මේ වනවිට මෙම ආරක්ෂක නිලධාරීන් සමීපව ඇසුරු කළ තවත් ගුවන් තොටුපළ නිලධාරීන් පිරිසක් පී.සී.ආර්.පරීක්ෂණ සදහා ලක් කර ඇති අතර , 01/25 දින තවත් කටුනායක ගුවන් තොටුපළ නිලධාරීන් 140 දෙනෙකු පී.සී.ආර්.පරීක්ෂණ සදහා යොමු කිරීමට අවශ්‍ය කටයුතු සම්පාදනය කර ඇතැයි සීමාසහිත  ගුවන් තොටුපළ සහ ගුවන් සේවා සමාගමේ සභාපති , විශ්‍රාමික මේජර් ජනරාල් ජී.ඒ.චන්ද්‍රසිරි මහතා වැඩිදුරටත් පැවසීය.    ", "URL": "https://www.ada.lk/0/0/0-374265", "Category": "Latest News", "Parent URL": null}