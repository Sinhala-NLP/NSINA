{"Source": "Ada News", "Timestamp": "28 11 2022", "Headline": "ලංකාවට ණය දීමෙන් පසුව බංග්ලාදේශයට ආපු ඉල්ලීම", "News Content": "ශ්‍රී ලංකාවට ඩොලර් මිලියන 200 මුදල් හුවමාරු පහසුකම ලබාදීමෙන් පසුව එවැනිම ආකාරයේ උදව් ඉල්ලා බොහෝ රටවල් තමන් සමඟ සන්නිවේදනය කළ බව බංග්ලාදේශ අගමැතිනී ෂීක් හසීන් මහත්මිය පැවැසුවාය. ඊයේ පැවැති සමුළුවකදී අදහස් දක්වමින් ඇය මේ බව හෙළි කළාය. “අපි අපේ සංචිතයෙන් ශ්‍රී ලංකාවට උදව් කර තිබෙනවා. ඊට පස්සේ මට රටවල් ගණනාවකින්ම එවැනි ඉල්ලීම් ලැබිලා තියෙනවා.” ඇය පැවසුවාය. 2021 මැයි මාසයේදී, බංග්ලාදේශය ශ්‍රී ලංකාවේ ආර්ථිකය නංවාලීම සඳහා ශ්‍රී ලංකාව සඳහා ඩොලර් මිලියන 200 ක මුදල් හුවමාරුවක් ලබා දුන්නේය. එය බංග්ලාදේශ බැංකුව සහ ශ්‍රී ලංකා මහ බැංකුව විසින් අත්සන් කරන ලද මුදල් හුවමාරු ගිවිසුම යටතේ අගෝස්තු 3 වන දින බංග්ලාදේශයෙන් ඕනෑම රටකට ලබා දුන් පළමු ණය මුදල විය. “මේ වෙලාවේ අපිට කිසිම උදව්වක් කරන්න බැරි වෙනවා.” ඇය පැවසුවාය. ලොව පුරා බොහෝ රටවල් විදේශ විනිමය සංචිත අර්බුදයකට මුහුණ දී සිටින බව ඇය සඳහන් කළාය. \"අපි කප්පාදුව පුරුදු කළ යුතුයි,\" ඇය පැවසුවාය.  ", "URL": "https://www.ada.lk/0/0/0-399114", "Category": "Latest News", "Parent URL": null}