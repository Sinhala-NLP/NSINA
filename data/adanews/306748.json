{"Source": "Ada News", "Timestamp": "31 01 2018", "Headline": "හවායි මිසයිලය ගැන SMS යැවූ නිලධාරීන් ඉල්ලා අස්වෙයි", "News Content": "\r\n\tමිසයිල අවදානමක් පිළිබඳ කෙටි පණිවුඩයක් වැරදීමකින් යැවීම පිළිබඳ වරද භාර ගනිමින් හවායි හදිසි කළමනාකරණ ඒජන්සියේ ජ්‍යෙෂ්ඨ නිලධාරීන් දෙදෙනෙකු සිය ධුරයන්ගෙන් ඉවත්ව තිබේ.\r\n \r\n\tපසුගිය ජනවාරි 13 වැනිදා යැවුණු මෙම කෙටි පණිවුඩය හේතුවෙන් හවායි දූපත පුරා දැඩි කලබලයක් ඇතිව තිබුණු අතර, එය යළි නිවැරදි කිරීමට විනාඩි 38ක පමණ කාලයක් ගත වී තිබුණි.\r\n \r\n\tහදිසි කළමනාකරණ ඒජන්සියේ පරිපාලක වර්න් මියාගි සහ විධායක නිලධාරී ටොඩී ක්ලෙයාර්මොන්ට් මෙසේ සිය ධුරයන්ගෙන් ඉවත් වූ නිලධාරීන්ය.\r\n \r\n\tඔවුන් විසින් වැරදීමකින් යවනු ලැබූ මෙම කෙටි පණිවුඩය සම්බන්ධයෙන් සිදුකෙරුණු අභ්‍යන්තර පරීක්ෂණයන්ගෙන්ද ඔවුන් වෙත චෝදනා එල්ල වී තිබුණි. \r\n \n \n  ", "URL": "https://www.ada.lk/0/0/0-306748", "Category": "International", "Parent URL": null}