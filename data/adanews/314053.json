{"Source": "Ada News", "Timestamp": "4 03 2018", "Headline": "ජනපතිගේ සමසභාපති ධුරයේ වගකීම් සියල්ල සුව ඇමතිට", "News Content": "\r\n\tලෝක සෞඛ්‍ය සංවිධානයේ බෝනොවන රෝග පාලනය කිරීම සඳහා වූ ප්‍රමුඛ පෙළේ ස්වාධීන කොමිසමක සම සභාපති ධුරය ජනාධිපති මෛත්‍රීපාල සිරිසේන මහතාට පිරිනමා ඇතැයි සෞඛ්‍ය අමාත්‍යාංශය සඳහන් කරයි.\r\n \r\n\tඑවැනි සම සභාපති ධුර 05ක් පිරිනමා ඇති අතර, පින්ලන්ත ජනාධිපතිවරයා, උරුගුවේ ජනාධිපතිවරයා, රුසියාවේ සෞඛ්‍ය අමාත්‍යවරිය හා පාකිස්තානයේ විශ්‍රාමික අමාත්‍යවරයෙකුට මෙම සම සභාපති ධුර පිරිනමා තිබේ.\r\n \r\n\tශ්‍රී ලංකාවේ ජනාධිපතිවරයා විසින් සම සභාපති ධුරයේ සියලු වගකීම් ක්‍රියාත්මක කිරීමට සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාට පවරා ඇත.\r\n \r\n\tතිරසර සංවර්ධන ඉලක්ක ජයගැනීම සඳහා බෝනොවන රෝග පාලනය කිරීම වෙනුවෙන් ප්‍රායෝගික නිර්දේශ යෝජනා කිරීම මෙම ස්වාධීන කොමිසමට පැවරී ඇති වගකීම වෙයි.\r\n \n\n  ", "URL": "https://www.ada.lk/0/0/0-314053", "Category": "Latest News", "Parent URL": null}