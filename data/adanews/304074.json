{"Source": "Ada News", "Timestamp": "18 01 2018", "Headline": "විදුලි වර්ජනය තාවකාලිකව අවසන්", "News Content": "\r\n\tඊයේ (17දා) මධ්‍යම රාත්‍රියේ සිට ක්‍රියාත්මක කළ වැඩ වර්ජනය අවසන් කළ බව විදුලිබල මණ්ඩල සේවක වෘත්තීය සමිති සඳහන් කරති.\r\n \r\n\tඇතිව තිබූ ගැටලු සම්බන්ධයෙන් අග්‍රාමාත්‍ය කාර්යාලයේ නිලධාරීන් සමග පැවැති සාකච්ඡාවකදී ගැටලු විසඳන බවට ලබාදුන් පොරොන්දුව මත වැඩ වර්ජනය ලබන 07දා දක්වා තාවකාලිකව නවතා දැමූ බවද එම සංගමයේ කැඳවුම්කරු රංජන් ජයලාල් මහතා සඳහන් කළේය.\r\n \r\n\t2015 වසරේදී පාලන අධිකාරිය විසින් අත්තනෝමතිකව වැඩිකරගත් වැටුප වැඩිකිරීම අහෝසි කරන ලෙස ඉල්ලා ඊයේ (17දා) සිට විදුලි සේවකයන් විවිධ විරෝධතාවල නිරතව සිටි අතර, අද දිනයේදීත් ප්‍රධාන කාර්යාලය අසලට සේවකයෝ රැස්වූහ. \r\n \n    \n \r\n\t \r\n  ", "URL": "https://www.ada.lk/0/0/0-304074", "Category": "Latest News", "Parent URL": null}