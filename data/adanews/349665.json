{"Source": "Ada News", "Timestamp": "19 06 2019", "Headline": "ඩිමොක්‍රටික්වරු ඇමෙරිකාව කෑලි කරයි - ට්‍රම්ප් ජනපති සටන අරඹයි", "News Content": "ඇමෙරිකානු ජනපති ඩොනල්ඩ් ට්‍රම්ප් මීළඟ වසර හතර සඳහා යළිත් බලයට පත්වීමේ අරමුණින් සිය ජනපති සටන නිල වශයෙන් අරඹා තිබේ. රිපබ්ලිකන් ජනපති අපේක්ෂකත්වය වෙනුවෙන් ෆ්ලොරීඩා හි සිය මංගල රැලියට දහස් සංඛ්‍යාත ජනකායක් රැස්ව සිටි අතර, ඔහු ෆ්ලොරීඩාව හැඳින්වූයේ තමාගේ දෙවනි නිවහන ලෙසිනි. මෙහිදී, ඩිමොක්‍රටික් පක්ෂය හා අපේක්ෂකයන් වෙත දැඩි ප්‍රහාරයක් එල්ල කළ ට්‍රම්ප්, ඔවුන් ඇමෙරිකාව කෑලිවලට බෙදා වෙන්කරනු ඇති බව කියා සිටියේය. මේක් ඇමෙරිකා ග්‍රේට් අගේන් යන ඔහුගේ කලින් සටන් පාඨය මෙවර කීප් ඇමෙරිකා ග්‍රේට් ලෙස වෙනස්ව තිබුණේ, අමෙරිකාව තවදුරටත් ශ්‍රේෂ්ඨ රාජ්‍යයක් බවට පත්කරන වැඩපිළිවෙල දිගටම සිදුකළ යුතු බව කියමිනි. ට්‍රම්ප් වේදිකාවට පැමිණියේ සිය බිරිඳ සහ ජනපති ආර්යාව වූ මෙලානියා ට්‍රම්ප් සමගිනි. ඇයද ඉදිරි කාලය ජනපති ආර්යාව ලෙස කටයුතු කිරීමට කිසේස්ත්ම අකමැති නොවනු ඇත.   ", "URL": "https://www.ada.lk/0/0/0-349665", "Category": "International", "Parent URL": null}