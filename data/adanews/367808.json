{"Source": "Ada News", "Timestamp": "30 08 2020", "Headline": "මාලදිවයිනේ සිටි ලාංකිකයන් 287 දෙනෙකු දිවයිනට", "News Content": "මාලදිවයිනේ රැකියා සදහා ගොස් සිටි ශ්‍රී ලාංකිකයන් 287 දෙනෙකු රැගෙන ශ්‍රී ලන්කන් ගුවන් සේවයේ විශේෂ ගුවන් යානයක් අද (30)  දින දහවල් මත්තල ගුවන් තොටුපළ වෙත පැමිණ තිබේ . මාලදිවයිනේ මාලේ ගුවන් තොටුපළේ සිට පැමිණි ශ්‍රී ලන්කන් ගුවන් සේවයේ යූ.එල්.- 102 දරන විශේෂ ගුවන් යානය අද  දින දහවල් 1.35 ට මත්තල ගුවන් තොටුපළ වෙත පැමිණ තිබේ . මෙම ගුවන් මගීන් පිරිස මාලදිවයින තුළ පිහිටි සංචාරක හෝටල් වල රැකියා වල නිරත වී සිටි පිරිසක් බවට තොරතුරු වාර්තා වේ . මෙම ගුවන් යානයෙන් පැමිණි සියලු ගුවන් මගීන් ගුවන් තොටුපළ තුළ දී පී.සී.ආර්.පරීක්ෂණ සදහා ලක් කෙරුණි .     ", "URL": "https://www.ada.lk/0/0/0-367808", "Category": "Latest News", "Parent URL": null}