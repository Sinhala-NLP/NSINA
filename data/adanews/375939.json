{"Source": "Ada News", "Timestamp": "12 03 2021", "Headline": "හිජාස් හිස්බුල්ලාට හා මද්‍රසා පාසලේ විදුහල්පතිට අධිචෝදනා", "News Content": "පාස්කු ප්‍රහාරයේ බෝම්බකරුවන් සමඟ සමීප සබඳතා පැවැත්වීමේ චෝදනාවට අත්අඩංගුවට ගත් නීතිඥ හිජාස් හිස්බුල්ලාට සහ පුත්තලම මද්‍රසා පාසලේ විදුහල්පතිවරයාට එරෙහිව නීතිපතිවරයා විසින් පුත්තලම මහාධිකරණය හමුවේ අධිචෝදනා ගොනුකර තිබේ.\n‍\nත්‍රස්ත මර්දන පනත සහ සිවිල් හා දේශපාලන අයිතිවාසිකම් පිළිබඳ ජාත්‍යන්තර සම්මුති පනත යටතේ ඔවුන්ට එරෙහිව අධිචෝදනා ගොනුකළ බව නීතිපතිවරයාගේ සම්බන්ධීකරණ නිලධාරීනි නිශාරා ජයරත්න මෙනෙවිය පැවසුවාය.  ", "URL": "https://www.ada.lk/0/0/0-375939", "Category": "Latest News", "Parent URL": null}