{"Source": "Ada News", "Timestamp": "17 01 2023", "Headline": "ධුරයෙන් ඉවත්ව ගිය ජනපතිට වාහන 19ක් - ආහාර වෙනුවෙන් මසකට රු.950000ක්", "News Content": "ධුරයෙන් ඉවත්ව ගිය ජනපතිවරයා වෙනුවෙන් වාහන 19ක් ලබාදී ඇති බවත් ඔහුගේ ආහාර පාන වෙනුවෙන් මසකට රුපියල් 950000ක් පමණ රජය විසින් වැය කරන බවත් ජනපති ලේකම් කාර්යාලයෙන් තමන් ලබාගත් දත්ත අනුව පෙනෙන්නට තිබෙන බව අද පැවැති කැබිනට් තීරණ දැනුම් දීමේ මාධ්‍ය සාකච්ඡාවට එක්වූ මාධ්‍ය වේදියෙක් ප්‍රශ්න කරනු ලැබිය. මෙවැනි වියදම් දැරීම හේතුවෙන් රටක් බංකොලොත් නොවන්නේදැයි ඔහු කැබිනට් ප්‍රකාශක අමාත්‍ය බන්දුල ගුණවර්ධන මහතාගෙන් ප්‍රශ්න කළේය. \"මේ පුංචි පුංචි වියදම් නෙමෙයි. මහා පරිමාණ වියදම් තිබෙනවා. ඒ වියදම් වල කිසිවක් කපා හරින්න බෑ. රජයේ සේවක වැටුප් බිල හා විශ්‍රාම වැටුප් මෙන්ම රාජ්‍ය ණය පොලී වෙනුවෙන් වූ වියදම් කපා හරින්න බෑ. සර්ව අසුබවාදී පැත්ත නිසා සුබවාදී පැත්තක් තිබෙනවා. කොයිතරම් වියදමක කපා හැර තිබෙනවද කියලා වාර්තාවක් ඉදිරිපත් කරන්න කියලා මම මුදල් අමාත්‍යාංශ ලේකම්වරයාට කියන්නම්\"  ", "URL": "https://www.ada.lk/0/0/0-400642", "Category": "Latest News", "Parent URL": null}