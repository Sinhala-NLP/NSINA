{"Source": "Ada News", "Timestamp": "7 07 2022", "Headline": "යුක්රේනය මුල් කරගෙන සීතල යුද වෑයමක් - චීනය", "News Content": "නව සීතල යුද්ධයක් ඇති කිරීමට දරන ඕනෑම උත්සාහයකට එරෙහිව නැගී සිටින බව චීන රාජ්‍ය මන්ත්‍රී සහ විදේශ අමාත්‍ය වැන්ග් යී අවධාරණය කරයි. යුක්රේන ප්‍රශ්නය සම්බන්ධයෙන් ඉන්දීය විදේශ කටයුතු අමාත්‍ය සුබ්‍රමනියම් ජයශංකර් සමග අදහස් හුවමාරු කර ගනිමින් චීන අමාත්‍යවරයා මෙසේ කීවේය. G20 විදේශ අමාත්‍යවරුන්ගේ රැස්වීමට සමගාමීව රාජ්‍ය තාන්ත්‍රිකයින් දෙදෙනා ඉන්දුනීසියාවේ බාලිහිදී හමුවිය. යුක්රේනයේ තත්ත්වය සම්බන්ධයෙන් චීනයේ කනස්සල්ල මතු කරමින්, වෑන්ග් පැවසුවේ, සීතල යුද මානසිකත්වය සහ කණ්ඩායම් ගැටුම අවුලුවාලීමට සහ නව සීතල යුද්ධයක් නිර්මාණය කිරීමට අර්බුදය භාවිත කිරීමට ගන්නා ඕනෑම උත්සාහයකට චීනය විරුද්ධ බවයි. සංකීර්ණ හා දරුණු අභියෝගවලට මුහුණදෙන ලෝකය බෙදීමට වඩා සහයෝගීතාව අගය කරන බවත්, ගැටුමක් නොව සංවාදයක් අවශ්‍ය බවත් ඔහු පැවසීය. චීනය අඛණ්ඩව ඉතිහාසයේ දකුණු පැත්තේ ස්ථිරව සිට සාම සාකච්ඡා ප්‍රවර්ධනය කරන බව චීන විදේශ අමාත්‍යවරයා වැඩිදුරටත් පැවසීය.   ", "URL": "https://www.ada.lk/0/0/0-395206", "Category": "International", "Parent URL": null}