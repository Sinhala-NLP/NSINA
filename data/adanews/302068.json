{"Source": "Ada News", "Timestamp": "9 01 2018", "Headline": "හාල් මෙට්‍රික් ටොන් 15000ක් සත්ව ආහාරවලට - නාමල්", "News Content": "\r\n\tඉන්දුනීසියාවෙන් හා පාකිස්තානයෙන් ශ්‍රී ලංකාවට ආධාර ලෙස ලබාදෙන ලද සහල් මෙට්‍රික් ටොන් 15000ක් රජය විසින් සත්ව ආහාර සඳහා විකිණීමට සූදානම් කර ඇතැයි පාර්ලිමේන්තු මන්ත්‍රී නාමල් රාජපක්ෂ මහතා පවසයි.\r\n \r\n\tඔහු සඳහන් කරන්නේ පසුගිය ගංවතුර තත්ත්වය අවස්ථාවේදී ඉන්දුනීසියාව විසින් ශ්‍රී ලංකාවට පරිත්‍යාග කළ සහල් මෙට්‍රික් ටොන් 5000ක් සත්ව ආහාර සඳහා අලෙවි කිරීමට ලන්සු කැඳවා ඇති බවයි.\r\n \r\n\tඑසේම පාකිස්තානයෙන් ලැබුණ තවත් සහල් මෙට්‍රික් ටොන් 10000ක් පමණ වරාය ගුදමේ පවතින බවත් එයද විනාශ වෙමින් යන බවත් මන්ත්‍රීවරයා සඳහන් කරයි.\r\n \r\n\tමෙය මනුෂ්‍යත්වයට එරෙහි අපරාධයක් බවද මන්ත්‍රීවරයා සඳහන් කරයි.\r\n \n\n  ", "URL": "https://www.ada.lk/0/0/0-302068", "Category": "Latest News", "Parent URL": null}