{"Source": "Ada News", "Timestamp": "26 02 2018", "Headline": "සීත සෘතු ඔලිම්පික් ක්‍රීඩකයා බේරාගත් සුනඛයා විවාදයට", "News Content": "\r\n\tදකුණු කොරියාවේ සීත සෘතු ඔලිම්පික් ක්‍රීඩා උලෙළට සහභාගී වූ ඇමෙරිකානු ජාතික හිම මත ලිස්සා යෑමේ ක්‍රීඩක ගුස් කෙන්වර්දි එරට මස් පිණිස ඇතිකරන සුනඛයෙකු බේරාගැනීමත් සමග දැඩි ආන්දෝලනයක් ඇති කර තිබේ.\r\n \r\n\tමෙම ක්‍රීඩකයා තමා බේරාගත් සුනඛ පැටවා සහ තම මිතුරෙකු සමග ලබාගත් එම ඡායාරූප සිය ඉන්ස්ටර්ග්‍රෑම් වෙබ් අඩවියේ පළ කිරීමට කටයුතු කිරීමත් සමග මෙම සිදුවීම පිළිබඳ කතාබහ ඇති වූ බව විදෙස් වාර්තා පෙන්වා දෙයි.\r\n \r\n\tඔහු එම ඡායාරූප පළ කරමින් සඳහන් කර තිබුණේ සුනඛ මස් වෙළොඳාමේ අමානුෂිකත්වයට එරෙහිව පෙළගැසිය යුතු බවයි.\r\n \r\n\tඔහුගේ ඉන්ස්ටර්ග්‍රෑම් ඡායාරූප සඳහා විශාල ආකර්ෂණයක් ලැබෙද්දී, ඊට එරෙහිව අදහස් මතුවීම්ද දක්නට ලැබී ඇත.\r\n \r\n\tඑහිදී ඇතමෙකු පවසා ඇත්තේ දකුණු කොරියාව තුළ මහා පරිමාණයෙන් සුනඛ මස් අනුභවයක් සිදු නොවන බවකි. එමෙන්ම, ඇමෙරිකාව තුළ මස් අනුභවය (සුනඛයන් හැර සෙසු සතුන්) මෙම සිදුවීම හා සැසඳීමේදී මහා පරිමාණ තත්ත්වයක් බවද ඔවුහු පෙන්වා දී ඇත. \r\n \n \n  ", "URL": "https://www.ada.lk/0/0/0-312703", "Category": "International", "Parent URL": null}