{"Source": "Ada News", "Timestamp": "10 07 2018", "Headline": "වැඩබලන ධීවර ඇමති දිලිප්", "News Content": "ධීවර හා ජලජ සම්පත් සංවර්ධන සහ ග්‍රාමීය ආර්ථිකය පිළිබඳ අමාත්‍යාංශයේ වැඩබලන අමාත්‍යවරයා ලෙස රාජ්‍ය අමාත්‍ය දිලිප් වෙදආරච්චි මහතාව පත්කර තිබේ. ජනාධිපති මෛත්‍රීපාල සිරිසේන මහතා විසින් මෙම පත්කිරීම සිදුකර ඇති අතර, ඊයේ (09දා) සිට බලපැවැත්වෙන පරිදි මෙම පත්කිරීම සිදුකර ඇත. අමාත්‍ය ගාමිණී විජිත් විජයමුණි සොයිසා මහතා විදේශ චාරිකාවක නිරතව සිටින බැවින් මෙම පත්කිරීම සිදුකර ඇති අතර, ඒ අනුව ධීවර හා ජලජ සම්පත් සංවර්ධන සහ ග්‍රාමීය ආර්ථිකය පිළිබඳ රාජ්‍ය අමාත්‍යවරයා ලෙස දිලිප් වෙදආරච්චි මහතා දැනට කටයුතු කරමින් සිටී.     ", "URL": "https://www.ada.lk/0/0/0-338131", "Category": "Latest News", "Parent URL": null}