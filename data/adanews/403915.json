{"Source": "Ada News", "Timestamp": "4 06 2023", "Headline": "පැෆරල් සභාපතිගේ නිවස හොරු බිඳියි", "News Content": "පැෆරල් ආයතනයේ සභාපති එන්. නව්සාඩ් මහතා පදිංචි කොල්ලුපිටිය ස්කොපිඩිල් පෙදෙසේ පිහිටි නිවසට හොරු පැන රුපියල්  ලක්ෂ 7කට අධික වටිනා රන් බඩු සහ ඔරලෝසු තුනක් සොරාගෙන ගොස් ඇති බවට කොල්ලුපිටිය පොලිසියට පැමිණිලි ලැබී ඇත. නිවසේ දොරක් කඩා ඇතුළු වී ඇති සොරුන් කාමරයක අල්මාරියක තිබුණු  මෙම අත්ඔරලෝසු 03ක් හා රන් භාණ්ඩ මෙසේ සොරාගෙන ගොස් ඇති බව කොල්ලුපිටිය පොලිසිය කියයි. සොරාගත් දේපොලවල වටිනාකම රුපියල් 715,000ක් වන බව සභාපතිවරයා විසින් පොලීසියට පවසා ඇත. මෙම සොරකම පසුගිය  (01) රාත්‍රී 10.00ත් ඊයේ (02) අලුයම 5.30ත් අතර කාලය තුළ සිදුව තිබේ. සිද්ධිය සැකකරුවන් මෙතෙක් අත්අඩංගුවට ගෙන නොමැත.  ", "URL": "https://www.ada.lk/0/0/0-403915", "Category": "Latest News", "Parent URL": null}