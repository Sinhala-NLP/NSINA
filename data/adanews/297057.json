{"Source": "Ada News", "Timestamp": "18 12 2017", "Headline": "බංග්ලාදේශ නෞකා දෙකක් කොළඹට පැමිණෙයි", "News Content": "\r\n\tබංග්ලාදේශ වෙරළාරක්ෂක බලකායට අයත් ‘මන්සූර් අලි’ සහ ‘කමරුසමන්’ යන නෞකාවන් ඊයේ (16දා) සුහද සංචාරයක් සඳහා කොළඹ වරායට සේන්දු විය.\r\n \r\n\tනෞකා‍වන් ද්විත්වයම දිගින් මීටර් 85 ක් වන අතර පළලින් මීටර් 10.5 ක් වේ. ටොන් 1300 ක ඉපිලුම් ගැඹුරකින් යුත් එම නෞකාවන්ගේ නාවික පුද්ගලයින් 89 දෙනෙකු බැගින් රාජකාරී කරනු ලබයි.  \r\n \r\n\tතෙදින නිල සංචාරයක් සඳහා පැමිණි එම නෞකාවන් හෙට (18) ශ්‍රී ලංකාවෙන් පිටත් වීමට නියමිතව ඇත.\r\n \n\n  ", "URL": "https://www.ada.lk/0/0/0-297057", "Category": "Latest News", "Parent URL": null}