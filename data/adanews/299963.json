{"Source": "Ada News", "Timestamp": "30 12 2017", "Headline": "යාපනයේ මරණ සඳහා අද්භූත හේතුවක් නෑ", "News Content": "\r\n\tයාපනය සහ මුලතිව් ප්‍රදේශවල පසුගිය මාස 03 ක පමණ කාලය තුල වාර්තා වූ මරණ සියල්ලම පැහැදිලි රෝගී තත්ත්වයන් හේතු කොට සිදු වූ මරණ බවට තහවුරු කර ඇතැයි සෞඛ්‍ය අමාත්‍යාංශය කියයි.\r\n \r\n\tමෙම මරණ හඳුනා නොගත් හේතුවක් නිසා සිදුවන බවට වාර්තා වන තොරතුර පිළිබඳව වසංගත රෝග විද්‍යා අංශය, පළාත් සහ දිස්ත්‍රික් සෞඛ්‍ය සේවා නිලධාරීන්ගේ සහාය ඇතිව සිදුකළ මුලික විමර්ශණයකින් මේ බව තහවුරු වී ඇත.\r\n \r\n\t‍මරණ සියල්ලම සායනිකව තහවුරු කළ විවිධ රෝගී තත්ත්වයන් හේතු වී ඇති බවට වෛද්‍ය සාක්ෂි ඇති බවත් මෙම මරණ එකම පවුලක හෝ ඔවුන්ගේ ඥාතීන් අතර සිදුව නැති බව ත් සෞඛ්‍ය අමාත්‍යාංශය කියයි.\r\n \r\n\tඅදාල මරණ යම්කිසි හදුනා නොගත් හේතුවක් මත සිදු වී ඇති බවට පැතිර ඇති වාර්තා වල කිසිදු සත්‍යතාවයක් නොමැති බව විද්‍යාත්මකව තහවුරු කර ඇති බව සෞඛ්‍ය අමාත්‍යාංශයේ වසංගත රෝග විද්‍යා අංශය වැඩිදුරටත් සදහන් කරයි. \r\n \n\n \r\n\t \r\n \r\n\t \r\n \r\n\t.\r\n  ", "URL": "https://www.ada.lk/0/0/0-299963", "Category": "Latest News", "Parent URL": null}