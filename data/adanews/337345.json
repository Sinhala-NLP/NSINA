{"Source": "Ada News", "Timestamp": "19 06 2018", "Headline": "බොයාවේ නළය කැඩී යාමෙන් ඉන්ධන හිඟයක් ඇතිවෙන්නේ නෑ", "News Content": "\r\n\tකොළඹ වරායෙහි පිහිටි බෝයාවේ නළයෙහි කැඩී ගිය කොටස මේ වන විට යථා තත්ත්වයට පත් කරමින් සිටින බව ඛනිජ තෙල් නීතිගත සංස්ථාව පවසයි.\r\n \r\n\tදින දෙකේදී එය සම්පූර්ණයෙන්ම යථා තත්ත්වයට පත් කිරීමට අපේක්ෂා කරන බවද ඛනිජ තෙල් නීතිගත සංස්ථාව පවසා සිටියි .\r\n \r\n\tමෙම සිදුවීම සම්බන්ධයෙන් මේ වන විටත් සංස්ථාව විසින් විශේෂ පරීක්ෂණයක් ආරම්භ කර ඇති අතර එහිදී මූලිකව අනාවරණය වී ඇත්තේ කැඩී ගිය නළය 2012 වසරේදී මිලදී ගෙන ඇති බවයි.\r\n \r\n\tඑකී මිලදී ගැනීම සිදු කිරීමේදී මතභේදයට තුඩුදිය හැකි කරුණු රැසක් සිදුව ඇතැයිද අදාළ පරීක්ෂණයේදී තවදුරටත් අනාවරණය වී තිබේ.\r\n \r\n\tඑම පරීක්ෂණයේ අවසන් වාර්තාව මත ඉදිරි ක්‍රියා මාර්ග ගන්නා බවද ලංකා ඛනිජ තෙල් නීතිගත සංස්ථාව පවසයි.\r\n \r\n\tඑම සංස්ථාව තවදුරටත් අවධාරණය කරන්නේ බෝයාවේ නළය කැඩී යාම මත  රට තුළ ඉන්ධන බෙදා හැරීමට කිසිඳු ආකාරයක බාධාවක් නොවන බවත් එය සාමාන්‍ය පරිදි සිදුවන කෙරෙන බවත්ය.\r\n \n\n  ", "URL": "https://www.ada.lk/0/0/0-337345", "Category": "Latest News", "Parent URL": null}