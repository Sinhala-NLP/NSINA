{"Source": "Ada News", "Timestamp": "17 08 2022", "Headline": "වැලිකඩ ජෙලර්වරියක් පෙති සමග අත්අඩංගුවට", "News Content": "වැලිකඩ බන්ධනාගාරයේ ජෙලර්වරියක්  සැක සහිත පෙති වර්ගයක් බන්ධනාගාරය  තුළට රැගෙන යාමට උත්සාහ කිරීමේදී පොලිස් විශේෂ කාර්ය බලකායේ නිලධාරිනියන් විසින් අත්අඩංගුවට ගත් බව පොලිසිය පවසයි. බන්ධනාගාරයේ කාන්තා නිලධාරිනියන් සහ කාන්තා සිරකාරියන් පරික්ෂා කිරීමේ  සිදු කිරීමේ  ස්ථානය හරහා යාමට පැමිණි සැකකාර ජෙලර් වරිය පරික්ෂා  කිරීමේදී සැකකාරිය සතුව  සැකසහිත පෙති වර්ගයක් පොලිස් භාරයට ගෙන ඇත.  එම  අවස්ථාවේදී සැකකාරිය අත්අඩංගුවට ගැනීමට සූදානම් වීමේ දී ඇය ක්ෂණිකව  පොලිස් නිලධාරිනියන් භාරයේ තිබූ එම පෙති උදුරාගෙන මූව තුළ සඟවා ගැනීමට උත්සාහ දරා ඇතැයි පොලිසිය කියයි. දැඩි පරිශ්‍රමයක් දැරූ පොලිස් විශේෂ කාර්ය බලකා නිලධාරීනියන් එම පෙති සමග  සැකකාරිය අත්අඩංගුවට ගෙන ඇත. පොලිස් භාරයට ගත් එම පෙති මත්පෙති  ද ඖෂධ පෙති ද තහවුරු කරගැනීම සඳහා බන්ධනාගාර රෝහලේ වෛද්‍යවරුන් වෙත ඉදිරිපත් කර තිබේ. සැකකාරිය දෙවන පෙළ කාන්තා ජේලර් එම් ඒ එන් සඳමාලි නිලධාරීන් වෙත භාරදී ඇත. පොලිස් විශේෂ කාර්යය බලක බළකා අණදෙන නිලධාරී නියෝජ්‍ය පොලිස්පති නීතිඥ වරුණ ජයසුන්දර  මහතාගේ උපදෙස් මත කාන්තා පොලිස් සැරයන්1929 ඇතුලත්මුදලි මහත්මිය ඇතුළු කණ්ඩායමක් පරීක්ෂණ පවත්වයි.  ", "URL": "https://www.ada.lk/0/0/0-396381", "Category": "Latest News", "Parent URL": null}