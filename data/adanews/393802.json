{"Source": "Ada News", "Timestamp": "27 05 2022", "Headline": "CNN චීනයෙන් සමාව ඉල්ලයි", "News Content": "ලෝක ආර්ථික සංසදයේ රැස්වීමකදී යුක්රේන ජනාධිපති වොලොඩිමියර් සෙලෙන්ස්කිට ප්‍රශංසා කරන අතරතුර චීන දූත පිරිස අසුන්ගෙන සිටි බවට එක්සත් ජනපද නියෝජිත මයිකල් මැකෝල් පුවත් මැදිරියේදී කළ ප්‍රකාශය සම්බන්ධයෙන් CNN, චීනයෙන් සමාව ඉල්ලා තිබේ. චීන වාර්තාවලට අනුව අසුන්ගෙන සිටි නියෝජිත පිරිස වියට්නාම ජාතිකයන්ය. ටෙක්සාස් හි රිපබ්ලිකානුවෙකු වන මැකෝල් CNN වෙත පැවසුවේ සඳුදා ස්විට්සර්ලන්තයේ ඩාවෝස් හි පැවති ලෝක ආර්ථික සංසදයේ වාර්ෂික රැස්වීමේදී සෙලෙන්ස්කිගේ කතාව අතරතුර චීන නියෝජිත පිරිසක් ඔහු ඉදිරිපිට වාඩි වී සිටි බවයි. මැකෝල් පැවසුවේ, පැමිණ සිටි නායකයින් යුක්රේන ජනාධිපතිවරයා වෙනුවෙන් සිටගෙන අත්පුඩි ගසද්දී, මෙම නියෝජිත පිරිස නිශ්ශබ්දව වාඩි වී සිටි බවයි. කෙසේ වෙතත්, එම අවස්ථාවේදී චීන රාජ්‍ය තාන්ත්‍රිකයන් එම කාමරයේ පවා නොසිටි බව බීජිං සඳහන් කළ අතර, විදේශ අමාත්‍යාංශ ප්‍රකාශක වැන්ග් වෙන්බින් ඔහුගේ ප්‍රකාශය නිවැරදි කරන ලෙස මැකෝල්ගෙන් ඉල්ලා සිටියේය.   ", "URL": "https://www.ada.lk/0/0/0-393802", "Category": "International", "Parent URL": null}