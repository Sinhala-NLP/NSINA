{"Source": "Ada News", "Timestamp": "6 12 2017", "Headline": "උසස්පෙළ සමතුන්ට උපාධියක් ගන්න ලක්ෂ 11ක් දක්වා ණයක්", "News Content": "\r\n\tරාජ්‍ය නොවන උසස් අධ්‍යාපන ආයතනවල උපාධි හදාරන අ.පො.ස. උසස් පෙළ සමත් තරුණ තරුණියන් වෙත ඔවුන්ගේ සාමාන්‍ය වියදම් ද ආවරණය වන පරිදි රුපියල් ලක්ෂ එකොළහක් දක්වා ණය මුදලක් වාණිජ බැංකු මගින් ලබාදීමට අමාත්‍ය මණ්ඩලය තීරණය කොට ඇත.\r\n \r\n\tමේ අනුව වසර 3 ක උපාධියක් හදාරන සිසුවෙකුට රුපියල් දසලක්ෂ විසිපන්දහසක් (රු.10,25000/= ක්) සහ වසර 4 ක උපාධියක් සඳහා රුපියල් එකොළොස් ලක්ෂයක් (රු.1,100,000/= ක්) වශයෙන් මෙම ණය මුදල් ලබා ගත හැක.\r\n \r\n\tකඩඉම් ලකුණු ක්‍රමවේදය හේතුවෙන් රජයේ විශ්වවිද්‍යාලවලට ඇතුළත්වීමට නොලැබෙන සිසුන්ට රාජ්‍ය නොවන උසස් අධ්‍යාපන ආයතනවල උපාධිපාඨමාලා හැදෑරීම සඳහා රුපියල් ලක්ෂ 8ක සීමාවකට යටත්ව පොළි රහිත ණය මුදලක් 2017 අයවැය යෝජනාවක් අනුව රජය විසින් දැනටමත් ලබා දෙනු ලැබේ.\r\n \r\n\t ඊට සමගාමීව අ.පො.ස. උසස් පෙළ සමතුන්ට ද රාජ්‍ය නොවන උසස් අධ්‍යාපන ආයතනවල උපාධි හැදෑරීමට ඉහත සඳහන් ණය මුදල ලබාදිය යුතු බවට ජාතික ප්‍රතිපත්ති හා ආර්ථික කටයුතු ඇමැතිවරයා වශයෙන් අග්‍රාමාත්‍ය රනිල් වික්‍රමසිංහ මහතා ඉදිරිපත්කළ යෝජනාවකට කැබිනට් අනුමැතිය ලැබී ඇත.\r\n \n\n \r\n\t \r\n  ", "URL": "https://www.ada.lk/0/0/0-294742", "Category": "Latest News", "Parent URL": null}