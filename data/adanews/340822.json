{"Source": "Ada News", "Timestamp": "30 09 2018", "Headline": "රාජ්‍ය නායක සමුළුවට ගෙනා බෙන්ස් රථ විකිණීමේදී මගඩියක්?", "News Content": "පොදු රාජ්‍ය මණ්ඩලීය සමුළුවට සහභාගී වූ රාජ්‍ය නායකයන්ගේ පාවිච්චියට මෙරටට ගෙන්වන ලද බෙන්ස් රථ 50 ක් අඩු මිලට විකුණා රජයට කෝටි 10ක මුදලක්  පාඩු කළේ යැයි කියන සිද්ධියක් පිළිබඳ පරීක්ෂණ ආරම්භ කර ඇතැයි වාර්තාවේ. එක වාහනයක සැබෑ වටිනාකමට ලක්ෂ 20ක් මිල අඩුවෙන් මෙම වාහන විකුණා ඇතැයි කියති. අතිරේක ලේකම්වරු දෙදෙනෙක් මෙම ගනුදෙනුවට මූලික වී ඇතැයි ද වාර්තා වේ. මේ කරුණු පිළිබඳ භාණ්ඩාගාරයේ  නියෝජ්‍ය ලේකම් එස්.ආර්. ආටිගල මහතාගෙන් කළ විමසීමේදී ඔහු ප්‍රකාශ කළේ පරීක්ෂණයක් පැවැත්වෙන සිද්ධියක් නොදන්නා බවයි. පොදු රාජ්‍ය මණ්ඩලීය රාජ්‍ය නායකයන් 50 දෙනා සඳහා  ගෙන්වන ලද වාහන සමුළුවෙන් පසු අනිවාර්යයෙන්ම විකිණීමට සිදුවෙන බවද ඔහු කීය. ඒ අනුව මෙම වාහන විකුණා දැමූ බවද ඔහු කීය. විකුණන ලද මිල ගණන් පිළිබඳ පැහැදිලි මතකයක් නැති බව කී ඒ මහතා මේ වාහන අලෙවි නොකර රඳවා ගැනීම තවත් විශාල පාඩුවක් බවද පවසා සිටියේය. දයාසීලි ලියනගේ (ඉරිදා ලංකාදීප)       ", "URL": "https://www.ada.lk/0/0/0-340822", "Category": "Latest News", "Parent URL": null}