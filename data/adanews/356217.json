{"Source": "Ada News", "Timestamp": "31 12 2019", "Headline": "ඔස්ට්‍රේලියාවේ වෙරළබඩ ලැව්ගිනි - ජනතාව වතුරට පැන දිවි රැකගනී", "News Content": "ඔස්ට්‍රේලියාවේ ලැව්ගිනි තත්ත්වය උත්සන්න වීමත් සමග වෙරළබඩ නගරයක දහස් ගණනක් ජනයා ජලයට පළා ගොස් දිවි ගලවාගෙන තිබේ. නිවැසියන් පැවසුවේ අඟහරුවාදා උදෑසන වික්ටෝරියානු නගරයක් වන මල්ලකූටා වෙත ගින්න වේගයෙන් පැතිර ගිය බවයි. ජනතාව සමාජ මාධ්‍ය ඔස්සේ ගින්නේ මාරාන්තික ස්වභාවය වාර්තා කළ අතර, තද රතු වර්ණයෙන් යුතු අහස් ඡායාරූප දැකගත හැකි විය. සිඩ්නි සහ මෙල්බර්න් අතර වෙරළ තීරයේ ජනප්‍රිය නිවාඩු ස්ථාන කිහිපයක් මේ වනවිටත් ලැව්ගිනි ගිනිවලින් තර්ජනයට ලක්ව ඇත. වඩාත් බරපතල හදිසි මට්ටමේ ගිනිදැල් නිව් සවුත් වේල්ස්හි බැට්මන්ස් බොක්කෙහි සිට වික්ටෝරියා හි බෙයින්ස්ඩේල් දක්වා කිලෝමීටර් 500ක් (සැතපුම් 310) දක්වා දුර විහිදෙන බව බලධාරීහු පවසති. බර්මගුයි සහ බැට්මන්ස් බේ ඇතුළු නිව් සවුත් වේල්ස් වෙරළබඩ ප්‍රජාවන් කිහිපයක පදිංචිකරුවන් මුහුදු මාර්ග ඔස්සේ පිටත් කර යවා තිබේ.   ", "URL": "https://www.ada.lk/0/0/0-356217", "Category": "International", "Parent URL": null}