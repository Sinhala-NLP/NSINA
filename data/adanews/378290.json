{"Source": "Ada News", "Timestamp": "10 05 2021", "Headline": "කටුනායක කොවිඩ් ආසාදිත තත්ත්වය", "News Content": "කටුනායක ප්‍රදේශය තුළින් අද දින කොරෝනා ආසාදිතයන් 122 දෙනෙකු වාර්තා වී ඇතැයි ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ , වෛද්‍ය නලීන් ආරියරත්න මහතා පැවසීය . කටුනායක සීදුව සෞඛ්‍ය වෛද්‍ය නිලධාරී කොට්ඨාසය තුළින් කොරෝනා ආසාදිතයන් 91 දෙනෙකු අද දින  වාර්තා වී තිබේ. ඒ අනුව මේ දක්වා මෙම සෞඛ්‍ය වෛද්‍ය නිලධාරී කොට්ඨාසය තුළින් කොරෝනා ආසාදිත රෝගීන් 1,486 දෙනෙකු වාර්තා වී සිටිති . එසේම කටුනායක නිදහස් වෙළෙඳ කළාපය තුළ පිහිටි කර්මාන්තශාලා වල සේවය කරන සේවකයින් 31 දෙනෙකු  ද අද දින කොරෝනා ආසාදිතයන් බවට පත් වී සිටිති . ඒ අනුව මේ දක්වා කටුනායක නිදහස් වෙළෙඳ කළාපය තුළ පිහිටි කර්මාන්තශාලා 55 ක සේවය කරන 1,464 දෙනෙකු කොරෝනා ආසාදිතයන් බවට පත් වී සිටිති . එසේම අද දින බියගම නිදහස් වෙළෙඳ කළාපය තුළ සේවය කරන සේවකයින් 43 දෙනෙකු ද කොරෝනා ආසාදිතයන් බවට පත් වී සිටිති . මේ අතර ගම්පහ දිස්ත්‍රික්කය පුරා සයිනොෆාම් එන්නත් මාත්‍රා 80,000 ක් ලබා දීමේ වැඩසටහන ද අද දින ආරම්භ කළ බව ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂවරයා වැඩිදුරටත්  පැවසීය .    ", "URL": "https://www.ada.lk/0/0/0-378290", "Category": "Latest News", "Parent URL": null}