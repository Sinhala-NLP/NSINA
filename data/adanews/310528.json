{"Source": "Ada News", "Timestamp": "17 02 2018", "Headline": "ද. අප්‍රිකා නව ජනපති රාමෆෝසා නව යුගයක් ගැන කියයි", "News Content": "\r\n\tදකුණු අප්‍රිකාවේ නව ජනපතිවරයා ලෙස පත්වූ සිරිල් රාමෆෝසා රට තුළ නව බලාපොරොත්තු දැල්විය හැකි යුගයක් පිළිබඳව අදහස් දක්වා තිබේ.\r\n \r\n\tනව ජනාධිපතිවරයා මෙලෙස අදහස් දක්වා ඇත්තේ අභිනව ධුරයට පත්වීමෙන් පසුව ප්‍රථම වරට ජාතිය අමතන අවස්ථාවේදීය.\r\n \r\n\tමේ වනවිට ඇණහිට ඇති ඉඩම් බෙදාදීමේ කටයුතු යළි සක්‍රීය කිරීමටත් ආර්ථික ක්‍රියාකාරීත්වය නංවමින් රැකියා උත්පාදනය කළ හැකි පරිසරයක් ඇති කිරීම පිළිබඳවත් ඔහු සිය කතාවේදී අදහස් දක්වා තිබේ.\r\n \r\n\tරාමෆෝසාට පෙර බලයේ සිටි ජාකොබ් සූමා පසුගිය බදාදා සිය ධුරයෙන් ඉල්ලා අස්වූයේ ඔහු නියෝජනය කරන පාලක පක්ෂයෙන් එල්ල වූ දැඩි බලපෑම් හේතුවෙනි.\r\n \r\n\tසිය පාලන සමයේ සිදුවූයේ යැයි කියන ප්‍රබල දූෂණ චෝදනා නිසා සූමාට සිය ධුරය අහිමි විය.\r\n \n\n  ", "URL": "https://www.ada.lk/0/0/0-310528", "Category": "International", "Parent URL": null}