{"Source": "Ada News", "Timestamp": "14 08 2018", "Headline": "වැලිකඩ විරෝධය අදත් ක්‍රියාත්මකයි", "News Content": "වැලිකඩ බන්ධනාගාරයේ කාන්තා රැඳවියන් පිරිසක් එහි වහළයක් මතට නැඟ ආරම්භ කර ඇති විරෝධතාව අද දිනයේදීත් ඒ ආකාරයෙන්ම ක්‍රියාත්මක වෙයි. මේ අතර බන්ධනාගාර අමාත්‍යාංශය පවසන්නේ විරෝධතාව අවසන් කර පැමිණෙන්නේ නම් ඔවුන් සමඟ සාකච්ඡා කිරීමට සූදානම් බවත් ඒ වෙනුවෙන් අමාත්‍යාංශ නිලධාරියෙක් යෙදවීමට සූදානම් බවයි. මූලිකවම නඩු කටයුතු වේගවත් කරන ලෙස ඉල්ලමින් කාන්තා රැඳවියෝ ඊයේ (13දා) බන්ධනාගාර වහළයක් මතට නැගී විරෝධතාවක් ආරම්භ කළෝය.     ", "URL": "https://www.ada.lk/0/0/0-339245", "Category": "Latest News", "Parent URL": null}