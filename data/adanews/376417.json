{"Source": "Ada News", "Timestamp": "25 03 2021", "Headline": "නර්ඩ් ආයතනයේ පර්යේෂණ කාර්යයන් ගැන සොයා බැලේ", "News Content": "නිපුණතා සංවර්ධන, වෘත්තීය අධ්‍යාපන පර්යේෂණ හා නව නිපැයුම් රාජ්‍ය අමාත්‍ය සීතා අරඹේපොල මහත්මිය පසුගියදා එම අමාත්‍යාංශයට අයත් ජා ඇල පිහිටි ජාතික ඉංජිනේරු පර්යේෂණ හා සංවර්ධන මධ්‍යස්ථානයේ (නර්ඩ් ආයතනය) හදිසි නීරික්ෂණ චාරිකාවක නිරත විය. අමාත්‍යවරිය විසින් එහි වර්තමාන හා අනාගත සැලසුම් පිළිබදව දිර්ඝ වශයෙන් සාකච්ඡා කර ඇති අතර, මෙම ආයතනය තුළ පර්යේෂණ සිදුකිරිමේදි එම පර්යේෂණයන්ගේ අවසාන අරමුණ විය යුත්තේ ජාතික හෝ ජාත්‍යන්තර ගැටලුවකට විසඳුමක් බවත් එසේ නොමැතිව කාලය හා මුදල් වැය කිරිමෙන් ප්‍රතිඵලයක් නොවන බවත් අමාත්‍යවරිය පෙන්වා දී තිබේ. මෙම අවස්ථාවට ජාතික ඉංජිනේරු පර්යේෂණ හා සංවර්ධන මධ්‍යස්ථානයේ අධ්‍යක්ෂ ජනරාල් ඉංජිනේරු ආනන්ද නාමල් මහතා ඇතුලු පිරිසක් එක්ව ඇත.   ", "URL": "https://www.ada.lk/0/0/0-376417", "Category": "Business", "Parent URL": null}