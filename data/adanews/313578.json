{"Source": "Ada News", "Timestamp": "1 03 2018", "Headline": "රුසියාවේ දිළිඳුබව වසර 6කින් හරිඅඩකින් අඩු කරනවා - පූටින්", "News Content": "\r\n\tරුසියාවේ ඉදිරි වසර හයක කාලය තුළ දරිද්‍රතාව හරි අඩකින් අඩු කරන බව ජාතිය අමතා එරට ජනාධිපතිවරයා සිදුකරන වාර්ෂික කතාවේදී අවධාරණය කර තිබේ.\r\n \r\n\tතවත් අඩ මසකින් ආරම්භ වීමට නියමිත රුසියානු මැතිවරණයට පෙර රුසියානු ජනපති ව්ලැඩිමීර් පූටින් විසින් පවත්වන අවසන් වාර්ෂික කතාවේදී ඔහු මෙම කරුණු ඉස්මතු කර ඇත.\r\n \r\n\tසිය සිව්වැනි ධුර කාලය සඳහා වූ තමාගේ ප්‍රමුඛ ආර්ථික ප්‍රතිපත්ති රාමුව ඔහු විසින් ඉදිරිපත් කර තිබේ.\r\n \r\n\tරටේ සෑම පුරවැසියෙකුම අපට ඉතාම වැදගත් වන බව අවධාරණය කළ ජනාධිපතිවරයා, රට තුළ රැකියා නියුක්තිය ඉහළ නංවමින්, මිනිසුන්ගේ ආයු අපේක්ෂාවද ඉහළ දැමීම වෙනුවෙන් වූ කාර්ය භාරයක් ඉටුකරන බව සඳහන් කර ඇත. එය ජපානයේ සහ ප්‍රංශයේ තත්ත්වයට ගැනීම ඔහුගේ ඉලක්කය වී තිබේ.\r\n \n\n  ", "URL": "https://www.ada.lk/0/0/0-313578", "Category": "International", "Parent URL": null}