{"Source": "Ada News", "Timestamp": "6 01 2020", "Headline": "වගකීමෙන් සියයට 99ක් එජාප නායකයාගේ", "News Content": "යහපාලනය මුවාවෙන් පසුගිය රජය ජනතාව අමතක කළ  බවත් එම වගකීමෙන් සියයට 99ක් එක්සත් ජාතික පක්ෂයේ නායකයා සතු බවත් හිටපු අමාත්‍ය, ෆීල්ඩ් මාෂල් සරත් ෆොන්සේකා මහතා පැවැසීය. ජනාධිපතිවරණයේදී සහාය දැක්වූ එක්සත් ජාතික පාක්ෂිකයන්ට ස්තූතිය ප්‍රකාශ කිරීම සඳහා කිරිබත්ගොඩදී පැවැති ජනහමුවකදී ඔහු මේ බව පැවැසීය. “අපට අවශ්‍ය විදිහට මේ ජනතාව බලා ගන්න අපිට බැරිවුණා. යහපාලනය කියලා කොඩිවිනයක් අපි ඔළුවේ දාගෙන ඒ හරහා අපි ජනතාව අමතක කළා. ඒකට සම්පූර්ණ වගකීම ගන්න ඕන රජය. රජය කිව්වහම මම ඒකෙත් සියයට 99ක්ම මම වගකීම පවරන්නේ එක්සත් ජාතික පක්ෂ නායකතුමාට. රැකියා නොදුන්නේ නෑ. රැකියා දුන්නා සමහර අමාත්‍යවරු හත් අට දෙනෙක්. ඒ ආකාරයට අපේ රජය හුඟක් වැරදි කළා. ඒවායේ ප්‍රථිඵල තමයි අපිට නෙලා ගන්න සිදුවුණේ. අවසානයේදී ඒ ප්‍රතිඵල වල ගොදුරක් වුණේ අපේ ජනාධිපති අපේක්ෂකතුමා.”   ", "URL": "https://www.ada.lk/0/0/0-356413", "Category": "Latest News", "Parent URL": null}