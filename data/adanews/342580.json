{"Source": "Ada News", "Timestamp": "19 11 2018", "Headline": "රනිල් වික්‍රමසිංහ අරලිය ගහ මන්දිරයෙන් යා යුතුයි", "News Content": "රනිල් වික්‍රමසිංහ මහතා දැන් පාර්ලිමේන්තු මන්ත්‍රීවරයෙක් බැවින් ඔහු අරලිය ගහ මන්දිරයෙන් ඉවත්විය යුතු බව ජනතා විමුක්ති පෙරමුණේ නායක අනුර කුමාර දිසානායක මහතා පැවැසීය. අද (19දා) පැවැති මාධ්‍ය හමුවකදී ඔහු මේ බව ප්‍රකාශ කළේය. “රනිල් වික්‍රමසිංහත් පාර්ලිමේන්තු මන්ත්‍රීවරයෙක්, මහින්ද රාජපක්ෂත් පාර්ලිමේන්තු මන්ත්‍රීවරයෙක්.  රනිල් වික්‍රමසිංහත් අරලිය ගහ මන්දිරයෙන් යන්න ඕන. එයා හිතාගෙන ඉන්නේ අගමැති කියලනේ. එයත් අගමැති නෙමෙයි. පාර්ලිමේන්තු මන්ත්‍රීවරයෙකුට ඇති අයිතිවාසිකම් හා වරප්‍රසාද පමණයි දෙදෙනාටම භුක්ති විදිය හැක්කේ. “    ", "URL": "https://www.ada.lk/0/0/0-342580", "Category": "Latest News", "Parent URL": null}