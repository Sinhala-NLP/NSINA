{"Source": "Ada News", "Timestamp": "2 04 2019", "Headline": "ජනපති ශිෂ්‍යත්වය අහෝසි කිරිමට විකල්ප පෙන්වයි", "News Content": "පහේ ශිෂ්‍යත්වය කිරීම අහෝසි කළ යුතුයි කියලා මම හිතන්නේ. පහේ ශිෂ්‍යත්වය අහෝසි කිරීමට ඒ තීන්දුව ගන්නේ ඊට විකල්ප වැඩ පිළිවෙළක් හදලයි. එහෙම නැතුව මේ අවුරුද්දේ ඉදලා ලබන අවුරුද්ද වෙන කොට ශිෂ්‍යත්ව විභාගය අවලංගු කරන්නේ නැහැ යනුවෙන් ජනාධිපති මෛත්‍රීපාල සිරිසේන මහතා පවසයි. ඊයේ (1) දින විවෘත කිරිමකට එක්වෙමින් ජනාධිපතිතුමා මේ බව පැවසිය. එහිදි වැඩිදුරටත් අදහස් දැක්වු  ජනාධිපතිතුමා, “අපි ශිෂ්‍යත්ව විභාගය අහෝසි කරලා ඉදිරිපත් කරන විකල්ප යෝජනාව කුමක්ද? අධ්‍යාපනඥයින් සමඟ සාකච්ජා  කරලා 07 හෝ 08 විභාගයත් එතනින් ලොව දියුණු වූ තාක්ෂණයත් සමඟ දරුවන්ගේ අධ්‍යාපනය හැදීමයි බලාපොරොත්තු වන්නේ. 07 වන පන්තියේදී හෝ 08 වන පන්තියේ විභාගයක් පවත්වා ඒ විභාග ප‍්‍රතිඵල මත දරුවෝ තෝරනවා එක් එක් විශේෂිත විෂයන් සඳහා යොමුකරන්න. සරලව ගත්තොත් තාක්ෂණයෙන්, වෛද්‍ය, ඉංජිනේරු, කෘෂි, ගණිත, ආදි වශයෙන් විවිධ විෂයන් සඳහා එතනින් එහාට යන්නේ කොහොමද කියලා.  නව ලොව දැනුම කැටිකරගත් විෂයන් වෙත අපේ දරුවන් සකස් කරන්න  ඕන. එයයි අවශ්‍ය වන්නේ. ශිෂ්‍යත්ව විභාගය අහෝසි කර බලාපොරොත්තු වන්නේ දරුවා නූතන ලෝකය සඳහා සකස් කිරීමයි” යැයි පැවසිය.                                         ", "URL": "https://www.ada.lk/0/0/0-346981", "Category": "Latest News", "Parent URL": null}