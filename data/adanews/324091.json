{"Source": "Ada News", "Timestamp": "23 04 2018", "Headline": "සයිටම් විසඳුම නෑ - යළි සටන්", "News Content": "\r\n\tපොරොන්දු වූ ආකාරයට සයිටම් ආයතනය අහෝසි කිරීමට කටයුතු නොකිරීමට එරෙහිව මේ මස 24 වන දින සිට ශිෂ්‍ය ව්‍යාපාරයේ සටන් ආරම්භ කරන බව අන්තර් විශ්වවිද්‍යාලීය ශිෂ්‍ය බල මණ්ඩලය සඳහන් කරයි.\r\n \r\n\tසයිටම් ආයතනය අහෝසි කරන බවට ජනතාවට පොරොන්දු වී කොතලාවල ආරක්ෂක වෛද්‍ය පීඨය සමග සයිටම් ආයතනය අනුබද්ධ කර එය නීතිගත කිරීමේ කුමන්ත්‍රණයක් දියත් කරමින් සිටින බවද එම මණ්ඩලයේ කැඳවුම්කරු ලහිරු විරසේකර මහතා සඳහන් කළේය.\r\n \r\n\tමෙයට එරෙහිව 25 වන දින විශ්වවිද්‍යාල ඉදිරිපිට විරෝධතා ව්‍යාපාර පවත්වන බවත්, එදින කොළඹදී දැනුවත් කිරීමේ සම්මන්ත්‍රණයක් පවත්වන බවද පවසා සිටියේය.\r\n \r\n\tඑයට ප්‍රතිචාර නොලැබුණහොත් විශ්වවිද්‍යාල මට්ටමින් වෙනත් විරෝධතා ව්‍යාපාර පැවැත්වීමට සැලසුම් කර තිබෙන බවත්, එම ක්‍රියාමාර්ගවලටද ප්‍රතිචාර නොලැබුණහොත් සියලුම ශිෂ්‍යයන් කොළඹට කැඳවා විරෝධතා ව්‍යාපාර පවත්වන බවද සඳහන් කළේය.\r\n \r\n\tපසුගිය වසරේ දෙසැම්බර් 31 වන දින වන විට සයිටම් අහෝසි කරන බවට ආණ්ඩුව පොරොන්දු ලබා දී තිබූ බවද ඒ මහතා සඳහන් කළේය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-324091", "Category": "Latest News", "Parent URL": null}