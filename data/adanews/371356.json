{"Source": "Ada News", "Timestamp": "8 11 2020", "Headline": "බණ්ඩාරවෙල තොග පොළ 10 වනදා විවෘත වෙයි", "News Content": "කොවිඩි අවදානම නිසා තාවකාලිකව වසා දැමූ බණ්ඩාරවෙල එළවළු තොග පොළ  මේ මස 10 වැනිදා  යළි ආරම්භ කරන බව බණ්ඩාරවෙල මහ නගර සභාවේ නගරාධිපති ජනක  නිශාන්ත රත්නායක මහතා පැවසීය . මෙම තොගපොළෙන්  කොවිඩ් ආසාදිතයෙක් හදුනා ගැනීම  නිසා  ආරක්ෂිත පියවරක් ලෙස පොළ තාවකාලික වසා දමා ආශ්‍රිතයන් 166 දෙනෙක් හදුනාගෙන ඔවුන් දින 14 කාලයක් ස්වයං  නිරෝධායනයට ලක්කිරීමට  සෞඛ්‍ය බලධාරිහු කටයුතු කළහ . ඔවුන්  සියලු දෙනා ආසාදිතයන් නොවන බව  පී.සී.ආර් පරීක්ෂණ වලින් තහවුරු වීම නිසා පොළ යළි විවෘත කිරීමට තීරණය කළ බව  බණ්ඩාරවෙල මහ නගර සභාවේ  ප්‍රධාන මහජන සෞඛ්‍ය පරීක්ෂක  ඩී.එම්.ඒ.ආර් . දිසානායක මහතා පැවසීය . විවෘත කිරීමට පෙර පොළභූමිය විෂබීජානුහරණයට ලක් කළ බවත්  කොවිඩ් 19 සෞඛ්‍ය  උපදේශනයන් අනුව එම   නීති වලට අනුකූලව පොළ පවත්වාගෙන යාමට වෙළදුන් එකඟවූ බවත්  නගරාධිපතිවරයා පැවසීය .   ", "URL": "https://www.ada.lk/0/0/0-371356", "Category": "Latest News", "Parent URL": null}