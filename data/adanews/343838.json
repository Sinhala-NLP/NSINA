{"Source": "Ada News", "Timestamp": "28 12 2018", "Headline": "එජාපයත් පාතාලයත් අතර සබඳතාවක් තිබෙනවා", "News Content": "එක්සත් ජාතික පක්ෂයත් පාතාලයත් අතර සමීප සබඳතාවක් ඇති බව පාර්ලිමේන්තු මන්ත්‍රී ශෙහාන් සේමසිංහ මහතා පැවැසීය මහින්ද රාජපක්ෂ මහතා අගමැති වශයෙන් කටයුතු කළ කාලයේදී අඩුව තිබූ පාතාල කටයුතු රනිල් වික්‍රමසිංහ මහතා නැවත අගමැති ලෙස පත්වීමත් සමග සක්‍රීය වී ඇති බව අද පෙරවරුවේ ඔහු කොළඹදී පැවැති මාධ්‍ය හමුවකදී පැවැසීය. එසේම වර්තමානය වන විට මෛත්‍රීපාල සිරිසේන ජනපතිවරයාගෙත්, මහින්ද රාජපක්ෂ මහතාගේ හා ඇතැම්විට රනිල් වික්‍රමසිංහ මහතාගේ ජීවිත අර්බුදයක ඇති බවත් ඔහු ප්‍රකාශ කළේය. ඊයේ (27දා) උදෑසන වන විට වෙඩි තබා මනුෂ්‍ය ඝාතන 54 ක් සිදුව ඇති බවත් ඊයේ රාත්‍රියේ පුවත් විකාශයේදී හඳුනානොගත් මල සිරුරු හයක් සොයාගෙන ඇති බවට විකාශය කළ බවත් ඔහු ප්‍රකාශ කළේය.  ", "URL": "https://www.ada.lk/0/0/0-343838", "Category": "Latest News", "Parent URL": null}