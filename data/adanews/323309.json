{"Source": "Ada News", "Timestamp": "18 04 2018", "Headline": "ලංවිම ඉංජිනේරු වර්ජනය කල්යයි", "News Content": "\nමහා සංඝරත්නයේ දැඩි ඉල්ලීම් නිසා මේ මස 20 වැනිදා සිට ක්‍රියාත්මක කිරීමට සැලසුම් කළ වෘත්තීය සමිති ක්‍රියාමාර්ගය මැයි 08 වැනිදා දක්වා කල්දැමූ බව විදුලිබල මණ්ඩල ඉංජිනේරු සංගමය සඳහන් කරයි.\r\n \r\n\t20 අවුරුදු අඩු වියදම් ජනන විදුලි සැලැස්ම ක්‍රියාත්මක නොකිරීමට එරෙහිව මේ මස 20 වැනිදා සිට අකුරට වැඩ කිරීමේ වෘත්තීය ක්‍රියාමාර්ගයක් දියත් කිරීමට සැලසුම් කර තිබූ බවද එම සංගමයේ සභාපති සෞම්‍ය කුමාර මහතා අද (18දා) පැවැති මාධ්‍ය සාකච්ඡාවකදී සඳහන් කළේය.\r\n \r\n\tමේ අනුව මැයි 08 වැනිදා සවස 4.15 පසු අකුරට වැඩ කිරීමේ ක්‍රියාමාර්ගය ක්‍රියාත්මක කරන බවද හෙතෙම පවසා සිටියේය.\r\n \r\n\tවෙසක් පොහොය වෙනුවෙන් ආගමික වැඩසටහන් රාශියක් ක්‍රියාත්මක වන බැවින් මහා සංඝරත්නයේ ඉල්ලීමට අනුව වෘත්තීය ක්‍රියාමාර්ගය කල්දැමීමට කටයුතු කළ බවද ඔහු සඳහන් කළේය.\r\n  ", "URL": "https://www.ada.lk/0/0/0-323309", "Category": "Latest News", "Parent URL": null}