{"Source": "Ada News", "Timestamp": "30 11 2022", "Headline": "කොළඹ උද්ධමනය පහළ යයි", "News Content": "කොළඹ පාරිභෝගික මිල දර්ශකයෙහි වාර්ෂික ලක්ෂ්‍යමය වෙනස මගින් මනිනු ලබන මතුපිට උද්ධමනය, 2022 ඔක්තෝබර් මාසයේ පැවති 66.0% සිට 2022 නොවැම්බර් මාසයේදී 61.0%ක් දක්වා පහළ ‌ගොස් තිබේ. වාර්ෂික ලක්ෂ්‍යමය උද්ධමනය මෙලෙස පහළ යෑම සඳහා ප්‍රධාන වශයෙන් ආහාර සහ ආහාර නොවන කාණ්ඩ දෙකෙහිම අයිතමවල මිල ගණන්හි සිදු වූ මාසික පහළ යෑම් හේතු වී ඇත. ඒ අනුව, ආහාර කාණ්ඩයෙහි වාර්ෂික ලක්ෂ්‍යමය උද්ධමනය 2022 ඔක්තෝබර් මාසයේ පැවති 85.6%හි සිට 2022 නොවැම්බර් මාසයේදී 73.7% දක්වා පහළ ගොස් තිබේ. එමෙන්ම, ආහාර නොවන කාණ්ඩයෙහි වාර්ෂික ලක්ෂ්‍යමය උද්ධමනය 2022 ඔක්තෝබර් මාසයේ පැවති 56.3% සිට 2022 නොවැම්බර් මාසයේදී 54.5%ක් දක්වා පහළ ගොස් තිබේ.    ", "URL": "https://www.ada.lk/0/0/0-399241", "Category": "Business", "Parent URL": null}