{"Source": "Ada News", "Timestamp": "5 04 2018", "Headline": "වෙඩි තැබීමකින් බ්‍රිතාන්‍ය ජාතිකයෙක්ට තුවාල", "News Content": "\r\n\tඉඳුරුව, ගලබඩ ප්‍රදේශයේදී යතුරුපැදිකරුවන් දෙදෙනෙකු  විසින් සිදුකරනු ලැබූ වෙඩි තැබීමකින් හැට අට හැවිරිදි එංගලන්ත ජාතිකයෙකු බරපතල තුවාල ලබා ඇතැයි කොස්ගොඩ පොලීසිය පවසයි.\r\n \r\n\tමෙසේ ජීවිතක්‍ෂයට පත්ව ඇත්තේ මොහොමඩ්  ස්මයිල් වුඩ්ලියානා නැමති  හැට අට හැවිරිදි එංගලන්ත  ජාතිකයෙකු බව පොලිස් පරීක්ෂණවලදී අණාවරණය වී තිබේ.\r\n \r\n\tමෙම විදේශිකයා මෙරට  සංචාරක හෝටලයක් පවත්වාගෙන යන අයෙකු වන අතර, ඔහු සිය මිතුරෙකු සමග ඊයේ (04 දා) රාත්‍රී 9.05ට පමණ ජීප් රථයකින් ඉඳුරුව ගලබඩ ප්‍රදේශයේ හෝටලයක් වෙත පැමිණ ඇත.\r\n \r\n\tමෙම දෙදෙනා පැමිණ ජීප් රථය නතර කරනවාත් සමග  යතුරුපැදියකින් පැමිණි දෙදෙනා විදේශිකයාට වෙඩි ප්‍රහාරයක් එල්ල කර පලාගොස් තිබේ.\r\n \r\n\tමෙම වෙඩි තැබීම කුමන හේතුවක් මත සිදුකර ඇතිදැයි කරුණු අනාවරණය වී නොමැති අතර, සිද්ධිය සම්බන්ධයෙන් කොස්ගොඩ පොලීසිය වැඩිදුර පරීක්ෂණ පවත්වති.\r\n \n\n \r\n\t \r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-321335", "Category": "Latest News", "Parent URL": null}