{"Source": "Ada News", "Timestamp": "18 04 2022", "Headline": "ගෝඨාගෝගම ගැන පොලීසිය අධිකරණයට කරුණු කියයි", "News Content": "ජනාධිපති ගෝඨාභය රාජපක්ෂ සහ රජයට ඉල්ලා අස්වන ලෙස බලකරමින් කොළඹ ගාලු මුවදොර ජනාධිපති ලේකම් කාර්යාලය ඉදිරිපිට පවත්වාගෙන යන මහජන උද්ඝෝෂණය සම්බන්ධයෙන් පොලීසිය අද (18) කොළඹ මහේස්ත්‍රාත් අධිකරණය හමුවේ කරුණු වාර්තා කර තිබේ. ඒ අනුව කොටුව පොලීසිය විසින් කොළඹ අතිරේක මහේස්ත්‍රාත් හර්ෂණ කැකුණවල මහතා වෙත එම කරුණු වාර්තා කිරීම සිදුකර ඇතැයිද සඳහන්. පොලීසිය අධිකරණය හමුවේ සඳහන් කර ඇත්තේ ගාලු මුවදොර පිහිටි ප්‍රදේශයට විශාල ජනතාවක් රැස්ව උද්ඝෝෂණ ක්‍රියාවලියේ නිරත වන බවත් මේ හේතුවෙන් මහජන ගමනාගමනයට මෙන්ම රථ වාහන ගමනාගමනයට බාධා සිදුව ඇති බවත්ය. එබැවින් යම් මහජන සාමය කඩවීමේ සිද්ධියක් වාර්තා වුවහෙත් මේ පිලිබඳව අධිකරණය දැනුවත් කිරීමට පියවර ගන්නා බවද පොලීසිය අධිකරණය හමුවේ දැනුම්දී තිබේ.  ", "URL": "https://www.ada.lk/0/0/0-392443", "Category": "Latest News", "Parent URL": null}