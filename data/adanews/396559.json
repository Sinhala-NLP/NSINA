{"Source": "Ada News", "Timestamp": "23 08 2022", "Headline": "ජනපතිට ආර්මේනියා ජනපතිගෙන් සුබපැතුම්", "News Content": "ආර්මේනියා ජනරජය සහ ශ්‍රී ලංකාව අතර සහයෝගීතාව දෙරටේම ජනතාවගේ ප්‍රයෝජනය සදහා තවදුරත් ශක්තිමත් කර ගැනීමට කැපවන බව ආර්මේනියා ජනාධිපති වහග්න් ඛචතුරියන් මහතා (VahagnKhachaturyan) ජනාධිපති රනිල් වික්‍රමසිංහ මහතා වෙත සුබපැතුම් පණිවුඩයක් යොමු කරමින් සඳහන් කර ඇත. ජනාධිපති ධූරයට පත් රනිල් වික්‍රමසිංහ මහතා වෙත සිය හෘදයාංගම සුබපැතුම් පිරිනමා ඇති ආර්මේනියා ජනාධිපතිවරයා ශ්‍රී ලංකාවේ ප්‍රගතිය වෙනුවෙන් වික්‍රමසිංහ මහතාගේ කැපවීම ඇගයීමට ලක් කර තිබේ. ශ්‍රී ලංකාවේ මිත්‍රශීලී ජනතාවට යහපත් සෞඛ්‍ය, සාර්ථකත්වය සහ සාමය ප්‍රාර්ථනා කරන බව ද ආර්මේනියානු ජනාධිපතිවරයාගේ සුබපැතුම් පණිවුඩයේ තවදුරටත් සඳහන් වේ.  ", "URL": "https://www.ada.lk/0/0/0-396559", "Category": "Latest News", "Parent URL": null}