{"Source": "Ada News", "Timestamp": "25 09 2018", "Headline": "බුලත්විටක් රු. 10 කින් ඉහළට", "News Content": "නිෂ්පාදන වියදම වැඩි බව පවසමින් රුපියල් 30 ක්ව පැවති බුලත් විටක මිල රුපියල් 10 කින් ඉහළ දැමීමට   අලෙවිකරුවෝ තීරණය කොට තිබේ. ඒ අනුව දිවයින පුරා රුපියල් තිහකට අලෙවි වූ බුලත්විටක් රුපියල් 40 කට අලෙවි කරන බව ජනතාව පවසති. පුවක් ගෙඩියක් රුපියල් හතරක තොග මිලකට අලෙවි වන බවත් බුලත් කොළයක තොග මිල රුපියල් තුනක් වන බවත් නිෂ්පාදකයෝ පවසති. දිනෙන් දින සියලුම පාරිභෝගික භාණ්ඩ මිල ඉහළ ගිය ද බුලත් විටක මිල වසර ගණනාවක සිට රුපියල් තිහකට අලෙවි කළ බවත් ඔවුහු පවසති. නිෂ්පාදන වියදම අධික වීම හේතුවෙන් බුලත්විට අලෙවි කිරීම තුළින් පාඩු සිදුවන බවත් එම නිසා රුපියල් 10 කින් ඉහළ දැමීමට සිදු වූ බව ඔවුහු වැඩි දුරටත් සඳහන් කර සිටිති. එස් කරුණාරත්න   ", "URL": "https://www.ada.lk/0/0/0-340658", "Category": "Latest News", "Parent URL": null}