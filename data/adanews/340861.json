{"Source": "Ada News", "Timestamp": "1 10 2018", "Headline": "දුම්රිය ගාස්තු වැඩිවෙන්නේ කිලෝමීටරයට සියයට 15ක් ලෙසයි", "News Content": "දුම්රිය ගාස්තු වැඩිවීම සම්බන්ධයෙන් ඇතිව තිබෙන ගැටලුකාරී තත්ත්වය පිළිබඳව දුම්රිය දෙපාර්තමේන්තුවේ නියෝජ්‍ය වාණිජ අධිකාරී එම්.ජේ. ඉඳිපොල මහතාගෙන් කළ විමසීමකදී ඔහු සඳහන් කළේ 15%ක ගාස්තු ඉහළ යෑම සකස් කර තිබෙන්නේ කිලෝමීටරයකට අය කරන මුදල පදනම් කරගෙන බවයි. එහෙත් ගාස්තුව සකස් කිරීමේදී ආසන්න රුපියල් 05ට ගාස්තුව සකස් කිරීමට යෑම, ආසන්න අගයට ගණන් සකස් කිරීමට යෑම සහ එක් එක් දුම්රිය ස්ථානයට තිබෙන දුර ප්‍රමාණයට අනුව සකස් කිරීමට යෑම නිසා සමහර ගාස්තු 50%කට ආසන්න ප්‍රමාණයකින් ඉහළ ගොස් තිබෙන බවද ඔහු කීය. මේ සම්බන්ධයෙන් උදාහරණයක් දෙමින් ඔහු සඳහන් කළේ යම් ගාස්තුවක් රුපියල් 14කින් ඉහළ යනවා නම් එම ගාස්තුව රුපියල් 15ක් ලෙස සටහන් වන බවත්, එම ගාස්තුව රුපියල් 11 වුවද රුපියල් 15ක් අය කරන බවත් එම්.ජේ. ඉඳිපොල මහතා පවසා සිටියේය.             ", "URL": "https://www.ada.lk/0/0/0-340861", "Category": "Latest News", "Parent URL": null}