{"Source": "Ada News", "Timestamp": "5 07 2023", "Headline": "සෝමාවතිය වැදින්න ආ හිමි නමක් වන අලි ප්‍රහාරයෙන් අපවත්වෙති", "News Content": "සෝමාවතිය රජ මහා විහාරය වැඳ පුදා ගැනීමට පැමිණි හිමිනමක් වන අලි ප්‍රහාරයකින් අද (05) උදෑසන මරුමුවට පත්ව ඇතැයි පුලස්තිපුර පොලිසිය පවසයි.  මෙසේ සෝමාවතී චෛත්‍යය වැඳපුදා ගෙන අද උදෑසන 04:45 ට පමණ නැවත පැමිණෙන විට දී සුංගාවිල වනජීවී කාර්යාලය අසලදී වන අලි ප්‍රහාරයට ලක්ව ඇති බව පරීක්ෂණ සිදුකරන පුලස්තිපුර පොලිසිය ප්‍රකාශකයකු පැවසීය. දොම්පේ වනවාසී ගිරිතලේ ශ්‍රී මෛත්‍රී නැමැති වයස අවුරුදු හතළිහක් පමණ වන හිමිනමක් මෙසේ අපවත්වී ඇතැයි පුලස්තිපුර පොලිසිය වැඩිදුරටත් සදහන් කරන අතර මේ සම්බන්ධයෙන් වැඩිදුර විමර්ශන පුලස්තිපුර පොලිසිය මගින් ආරම්භ කර ඇත.   ", "URL": "https://www.ada.lk/0/0/0-404514", "Category": "Latest News", "Parent URL": null}