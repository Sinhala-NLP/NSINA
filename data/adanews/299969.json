{"Source": "Ada News", "Timestamp": "31 12 2017", "Headline": "නාවික හමුදාව , සී.එච්.ගෙන් වාඩුව ගනියි", "News Content": "\r\n\tඩයලොග් අන්තර්සමාජ ලීග් රග්බි තරගාවලියේ පළමු අදියරේ සී.ඒච්. හමුවේ ලැබූ පරාජයේ වාඩුව ගැනීමට නාවික හමුදාව සමත් විය. ඒ දෙවැනි අදියර් සී.එච්. ඇන්ඩ් එෆ්.සී. සමග තරගයන් ලකුණු 27-24 ක තියුණු ජයක් හිමිකර  ගනිමිනි.\r\n \r\n\tවැලිසර නාවික හමුදා පිටියේ දී පැවති තරගය ආරම්භයේ පටන් ඉතා තියුනු ස්වාභාවයක් ගත් අතර ආරම්භයේදී නාවික හමුදාවට දැඩි තරගයක් ලබා දුන් සී.එච්. ක්‍රීඩකයෝ පළමු අර්ධය අවසනදී ලකුණු 17-10 ක් ලෙස ඉදිරියෙන් සිටියෝය.\r\n \r\n\tකෙසේ වෙතත් දෙවැනි අර්ධයේදී නාවික හමුදාව ඉතා දක්ෂ ලෙස ප්‍රතිවාදී සීමාව ආක්‍රමණය කළ අතර තවත් ලකුණු 17 ක් සිය ලකුණු පුවරුවට ඔවුන් එක් කර ගත්තේ ගෝල දිනුම් 3 ක් හා දඩුවම් පහර 2 ක් සමස්ථ තරගය පුරා සාර්ථක කර ගනිමිනි.\r\n \r\n\tප්‍රතිවාදී සී.එච්.ක්‍රීඩකයෝ ගෝල දිනුම් 3 ක් හා එක් දඩුවම් පහරක් ආධාරයෙන් ලකුණු රැස් කළහ.\r\n \r\n\tතරගාවලියේ පළමු අදියරේ මෙම කණ්ඩායම් දෙක අතර තරගයෙන් ලකුණු 27-24 ක ජයක් හිමිවූයේ සී.එච්. කණ්ඩායමටයි.\r\n \n           \n \r\n\t \r\n \nඡායාරූප- ඕෂිත වරකපිටිය\n \r\n\t \r\n \r\n\t \r\n  ", "URL": "https://www.ada.lk/0/0/0-299969", "Category": "Sports", "Parent URL": null}