{"Source": "Ada News", "Timestamp": "27 06 2019", "Headline": "ගෝඨාට එරෙහිව තවත් පැමිණිලි 10ක් ඇමෙරිකාවේ ගෙනුකරයි", "News Content": "හිටපු ආරක්ෂක ලේකම් ගෝඨාභය රාජපක්ෂ මහතාට එරෙහිව තවත් පැමිණිලි 10ක් ඊයේ (26දා) දිනයේදී ඇමෙරිකාවේ කැලිෆෝනියා ප්‍රාන්තයේ මධ්‍යම දිස්ත්‍රික් අධිකරණයට ඉරිපත් කර තිබේ. ශ්‍රී ලංකාවේ මානුෂීය මෙහෙයුම් සිදුවූ කාලයේදී ශාරීරික, ලිංගික හා මානසික අඩන්තේට්ම් කළ බවට සඳහන් කරමින් මෙම නඩු ගොනු කර ඇති බව ද වොෂින්ටන් පෝස්ට් පුවත් සේවය වාර්තා කරයි. පැමිණිලිකරුවන් වෙනුවෙන් පෙනී සිටින නීතිඥවරයෙක් වන ස්කොට් ගිල්මෝ සඳහන් කරන්නේ මෙම සිදුවීම් හුදෙකලා සිදුවීම් නොවන බවත් නිතිපතා සිදුවූ සිදුවීම් බවත්ය. මීට ඉහතදීද හිටපු ආරක්ෂක ලේකම්වරයාට එරෙහිව ඇමෙරිකාවේ නඩු දෙකක්ද ගොනු කර තිබේ. දමිළ ජාතිකයන් දෙදෙනෙක්, සිංහල ජාතිකයක් දෙදෙනෙක් මෙම පැමිණිලි ගොනු කර ඇති අතර ඒ අතර කාන්තාවන් තිදෙනෙකුද වනබව  ජාත්‍යන්තර සත්‍ය හා යුක්තිය පිළිබඳ ව්‍යාපෘතිය සඳහන් කරයි. හිටපු ආරක්ෂක ලේකම් ගෝඨාභය රාජපක්ෂ මහතා යටතේ තිබූ හමුදා කඳවුරුවලදී තමන්ම විවිධ අඩන්තේට්මට් වලට ලක්වූ බව සඳහන් කරමින් ඔවුන් මෙම පැමිණිලි ඉදිරිපත් කර තිබේ. හිටපු ආරක්ෂක ලේකම්වරයාට එරෙහිව අප්‍රේල් 05 දා ඇමෙරිකාවේ ගොනු කළ නඩුවලට සම්බන්ධව මෙම පැමිණිලි ඉදිරිපත් කළ බවද ජාත්‍යන්තර සත්‍ය හා යුක්තිය පිළිබඳ ව්‍යාපෘතිය සඳහන් කරයි. මෙහිදී ඇතැම් පැමිණිලිකරුවන් ශ්‍රී ලංකාවේ පොලීසියේ හා ආරක්ෂක අංශ සාමාජිකයෙන්ගේ නම්ද ඇතුළත් කරමින් පැමිණිලි ඉදිරිපත් කර තිබේ.     ", "URL": "https://www.ada.lk/0/0/0-349930", "Category": "Latest News", "Parent URL": null}