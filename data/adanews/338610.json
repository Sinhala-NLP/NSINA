{"Source": "Ada News", "Timestamp": "24 07 2018", "Headline": "දකුණු අප්‍රිකානුවන්ට එරෙහි ශ්‍රී ලංකා එක්දින කණ්ඩායම නම් කරයි", "News Content": "සංචාරක දකුණු අප්‍රිකාව සහ සත්කාරක ශ්‍රී ලංකා කණ්ඩායම අතර පැවැත්වීමට නියමිත තරග පහකින් සමන්විත එක්දින තරගාවලිය සඳහා එක්වන ශ්‍රී ලංකා කණ්ඩායම නම් කර තිබේ. ඒ අනුව සුපුරුදු පරිදි ශ්‍රී ලංකා ක්‍රිකට් එක්දින නිත්‍ය නායක ඇන්ජලෝ මැතිව්ස්ගේ නායකත්වයෙන් යුත් කණ්ඩායමට නවක ක්‍රීඩක ප්‍රභාත් ජයසූරිය නම් කර තිබීම විශේෂත්වයකි. තරගාවලියට එක්වන කණ්ඩායම සඳහා ක්‍රීඩා අමාත්‍ය ෆයිසර් මුස්තාපා මහතාගේ අනුමැතිය  අද (24දා) හිමිව තිබේ.   ශ්‍රී ලංකා  ක්‍රිකට් එක්දින කණ්ඩායම ඇන්ජලෝ මැතිවුස්, දසුන් ෂානක, කුසල් ජනිත් පෙරේරා, ධනංජය ද සිල්වා, උපුල් තරංග, කුසල් මෙන්ඩිස්, තිසර පෙරේරා, නිරෝෂන් දික්වැල්ල, සුරංග ලක්මාල්, ළහිරු කුමාර, කසුන් රාජිත, අකිල ධනංජය, ප්‍රභාත් ජයසූරිය, ලක්ෂාන් සඳකැන්, ෂෙහාන් ජයසූරිය     ", "URL": "https://www.ada.lk/0/0/0-338610", "Category": "Sports", "Parent URL": null}