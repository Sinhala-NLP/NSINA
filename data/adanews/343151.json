{"Source": "Ada News", "Timestamp": "6 12 2018", "Headline": "2018 දී ඌවේ ළමා අපචාර , අප‍යෝජන වැඩිවෙලා", "News Content": "2018 වසරේ ඉකුත් කාලය තුළ ළමා අපචාර , අපයෝජන සම්බන්ධ සිද්ධීන් 215 ක් වාර්තා වී ඇතැයි ඌව පළාත් ළමා හා පරිවාස කොමසාරිස් වාර්තාවලින් අනාවරණය වෙයි .පාසැල් අධ්‍යාපනය නතර කිරීම් 35ක්ද දරුවන් නීතිවිරෝධී කටයුතු සදහා යොදා ගැනීම් 06 ක්ද , දරුවන් මත්ද්‍රව්‍ය වලට ඇබ්බැහිවීමේ සිද්ධි 19 ක්ද ,  වාර්තාවී තිබේ . මේ දරුවන් අතරින් 49 දෙනෙක් පුනරුත්ථාපනයට යොමුකර ඇති අතර , රජයේ ළමානිවාස සදහා ළමුන් හැට තුන්දෙනෙක් යොමු කර තිබේ . ඔවුන්ගෙන් 16 දෙනෙක් රැකියා හා ස්වයංරැකියා සදහා යොමුකළ බවද එම වාර්තා පෙන්වා දෙයි . පසුගිය කාලය පුරා පුනරුත්ථාපනය හා කුල වැද්දීම් මගින් සමාජ ගත කල මෙම  ළමුන් ගණන 66කි. වෘත්තීය පුහුණුව සදහා ළමුන් 15 දෙනෙක් යොදවා ඇති බවද සදහන් වෙයි . බදුල්ලේ - පාලිත ආරියවංශ       ", "URL": "https://www.ada.lk/0/0/0-343151", "Category": "Latest News", "Parent URL": null}