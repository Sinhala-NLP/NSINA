{"Source": "Ada News", "Timestamp": "27 12 2017", "Headline": "පියාගෙන් පසු පුතා", "News Content": "\r\n\tඑළඹෙන ජනවාරි මසදී නවසීලන්තයේදී ආරම්භ වීමට නියමිත 19 න් පහළ ක්‍රිකට් ලෝක කුසලාන තරගාවලියට එක්ව සිටින සුවිශේෂ යොවුන් ක්‍රීඩකයන් දෙපළක් පිළිබඳව මේ වනවිට ලොව පුරා අවධානය යොමුව ඇත. ඔස්ටින් වෝ හා තැන්ඩො නිටිනි මෙම ක්‍රීඩක දෙපළ වෙති.\r\n \r\n\tඊට හේතුව මොවුන් දෙදෙනා අන්තර්ජාතික ක්‍රිකට් තරග ක්‍රීඩා කළ ක්‍රීඩකයන් දෙපළකගේ පුතුන් දෙදෙනෙකු බවට පත්වීමයි.\r\n \r\n\tඔස්ටින් වෝ හිටපු ඔස්ට්‍රේලියානු නායක ස්ටීව්වෝගේ පුතා වන අතර තැන්ඩේ නිටිනි හිටපු දකුණු අප්‍රික වේග පන්දු යවන්නෙකු වන මකායා නිටිනිගේ පුතාය.\r\n \r\n\t ඔස්ටින් වෝ අවුරුදු 17න් පහණ ඔස්ට්‍රේලියා ජාතික ශූරතාවලියේදී නොදැවී ලකුණු 122ක් රැස්කරමින් 2016 වසරේදී ක්‍රිකට් ක්ෂේත්‍රයේ අවධානය දිනාත් ක්‍රීඩකයෙකු වන අතර තැන්ඩෝ මේ වසරේ මුල් භාගයේදී දකුණු අප්‍රිකා 19න් පහළ කණ්ඩායම හා කොදෙව් 19න් පහළ කණ්ඩායම අතර පැවැති තරගයකදී ලකුණු 56ට කඩුලු 4ක් දවා ගැනීමට සමත්වී ඇත.\r\n \n\n \n\n  ", "URL": "https://www.ada.lk/0/0/0-299252", "Category": "Sports", "Parent URL": null}