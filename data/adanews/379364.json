{"Source": "Ada News", "Timestamp": "1 06 2021", "Headline": "කටුනායක සිදුව බල ප්‍රදේශයේ ආසාදිතයින් ඉහළට", "News Content": "කටුනායක ප්‍රදේශයේ අද දින කොරෝනා ආසාදිතයන් 66 දෙනෙකු වාර්තා වී සිටින බව ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ , වෛද්‍ය නලීන් ආරියරත්න මහතා පැවසීය . කටුනායක සීදුව සෞඛ්‍ය වෛද්‍ය නිලධාරී කොට්ඨාසය තුළින් අද දින කොරෝනා ආසාදිතයන් 41 දෙනෙකු වාර්තා වී සිටිති . ඒ අනුව මෙම කොට්ඨාසය තුළින් මේ දක්වා කොරෝනා ආසාදිතයන් 2,368 දෙනෙකු වාර්තා වී තිබේ . එමෙන්ම කටුනායක නිදහස් වෙළෙඳ කළාපය තුළ සේවය කරන සේවකයින් 25 දෙනෙකු අද දින කොරෝනා ආසාදිතයන් බවට පත් වී සිටිති . ඒ අනුව මෙම කළාපය තුළ පිහිටි කර්මාන්තශාලා 64 ක සේවය කරන සේවකයින් 2,260 දෙනෙකු මේ දක්වා කොරෝනා ආසාදිතයන් බවට පත් වී සිටිති . එසේම 06/01 දින ගම්පහ දිස්ත්‍රික්කය තුළ කොරෝනා ආසාදිතයන් 501 දෙනෙකු වාර්තා වී ඇති අතර , ඒ අතර දොම්පේ සෞඛ්‍ය වෛද්‍ය නිලධාරී කොට්ඨාසය තුළින් කොරෝනා ආසාදිතයන් 62 දෙනෙකු ද , ජා - ඇළ කොට්ඨාසය තුළින් 53 කොරෝනා ආසාදිතයන්  දෙනෙකු ද , අත්තනගල්ල සෞඛ්‍ය වෛද්‍ය නිලධාරී කොට්ඨාසය තුළින් කොරෝනා ආසාදිතයන් 50 දෙනෙකු ද සොයාගෙන ඇති බව ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂවරයා වැඩිදුරටත් පැවසීය .    ", "URL": "https://www.ada.lk/0/0/0-379364", "Category": "Latest News", "Parent URL": null}