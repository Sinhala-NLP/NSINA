{"Source": "Ada News", "Timestamp": "6 06 2021", "Headline": "මෙල්බර්න් ලොක්ඩවුන් සීමා ඉවත් කිරීම ප්‍රශ්නාර්ථයක්ලු", "News Content": "ඔස්ට්‍රේලියාවේ දෙවැනි වැඩිම ජනගහනය සහිත වික්ටෝරියා ප්‍රාන්තය අද (06දා) දේශීය වශයෙන් හඳුනාගත් නව කොවිඩ්-19 ආසාදිත සිද්ධීන් 2ක් වාර්තා කළ අතර, මේ සමග ජුනි 10දායින් අවසන් වීමට නියමිතව ඇති දැඩි අගුලු දැමීම ප්‍රාන්තයේ අගනුවර වන මෙල්බර්න් හි කොපමණ කාලයක් පැවතිය යුතුද යන්න පිළිබඳව ප්‍රශ්නාර්ථයක් මතුකර තිබේ. ඇඩිලේඩ් හි හෝටල් නිරෝධායනය පිළිබඳ සෘණාත්මක පරීක්‍ෂණයක් කළ පුද්ගලයෙකු නැවත මෙල්බර්න් නුවරට පැමිණ ධනාත්මක පරීක්‍ෂණයක් සිදු කිරීමෙන් පසු මැයි මස අගදී ආරම්භ වූ නව කොරෝනා පොකුර මෙසේ තවදුරටත් දිගහැරෙමින් ඇත. එසේම මෙම සතියේ අධිකව බෝවන ඩෙල්ටා ප්‍රභේදය මතුවීම පිළිබඳව සෞඛ්‍ය බලධාරීන් විශේෂයෙන් තැතිගෙන සිටින්නේ, මෙතෙක් එය පැමිණි මූලාශ්‍ර සොයාගැනීමට නොහැකි වීම තුළය. ඒ නිසා මෙල්බර්න් හි අගුලු දැමීම දීර්ඝ කිරීමට සිදුවනු ඇතැයි යන කනස්සල්ල තවදුරටත් උත්සන්න කර තිබේ. ලෝක සෞඛ්‍ය සංවිධානය විසින් කොවිඩ්-19 ප්‍රභේද හතර අතරට වර්ගීකරණය කර ඇති ඩෙල්ටා ප්‍රභේදය වඩාත් පහසුවෙන් ව්‍යාප්ත වන බවට සාක්ෂි සපයන්නේ ඉන්දියාවේ ඇති වූ භයානක තත්ත්වයයි. කෙසේ වෙතත් හදිසි අගුලු දැමීම්, දැඩි දේශ සීමා සීමා කිරීම් සහ සමාජ දුරස්ථ කිරීම් සමග වෛරසය පාලනය කිරීමට ඔස්ට්‍රේලියාව සාපේක්ෂව සාර්ථක වී ඇත. ඒ නිසාම පසුගිය වසරේ වසංගතය ආරම්භ වූ දා සිට මෙතෙක් කොවිඩ්-19 ආසාදිතයන් 30,100කට මදක් වැඩියෙන් සහ මරණ 910ක් ඔවුන් වාර්තා කර ඇති අතර, එම ආසාදනවලින් තුනෙන් දෙකක් මෙන්ම මරණවලින් 90%ක්ම වික්ටෝරියා ප්‍රාන්තයෙන් පමණක් හඳුනාගෙන තිබුණි.   ", "URL": "https://www.ada.lk/0/0/0-379607", "Category": "International", "Parent URL": null}