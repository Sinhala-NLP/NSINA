{"Source": "Ada News", "Timestamp": "11 04 2020", "Headline": "චරිත හේරත් ගැන මැ.කො. ස පැමිණිල්ලක්", "News Content": "කෝවිඩි -19 වසංගතය පැරදවීමේ ජනාධිපති කාර්ය සාධක බලකායේ‘ මාධ්‍ය අධ්‍යක්ෂකවරයා ලෙස කටයුතු කරමින් චරිත  හේරත් මහතා එම තනතුර අයථා ලෙස මැතිවරණ ක්‍රියාවලියේ දී සිය පක්ෂය සදහා වාසි සහගත ලෙස යොදාගනිමින් පක්ෂ ප්‍රවර්ධන කටයුතුවල  නිරත වන බවට ජාතික සමගි ජනබලවේගය මැතිවරණ කොමිෂන් සභාවට පැමිණිලි කර ඇත. පොදුජන පෙරමු‍ණේ ජාතික ලැයිස්තු අපේක්ෂකයකු ලෙස කටයුතු කරමින් චරිත හේරත් මහතා ජනාධිපති කාර්ය සාධක බලකායේ මාධ්‍ය ප්‍රධානියා ලෙස කටයුතු කර අයුතු ප්‍රචාරක වාසි ලබා ගන්නා  බව එම ලිපිය මගින් කොමිෂන් සභාවට දැනුම්දී තිබේ .\n\nජතික සමගි ජනබලවේගයේ මහලේකම් රංජිත් මද්දුමබණ්ඩාර මහතා විසින් මැතිවරණය කොමිෂන් සභාවට යොමුකළ ලිපිය පහත පරිති වේ, මහින්ද දේශප්‍රිය මහතා, සභාපති, මැතිවරණ කොමිෂන් සභාව. සරණ මාවත, රාජගිරිය. අධ්‍යක්ෂ ජෙනරාල්/කොමසාරිස් ජෙනරාල්, මැතිවරණ කොමිෂන් සභාව.\n2020/4/11 මහත්මයාණෙනි, පොදුජන පෙරමු‍ණේ ජාතික ලැයිස්තු අපේක්ෂක චරිත හේරත් ජනාධිපති කාර්ය සාධක බලකායේ මාධ්‍ය ප්‍රධානියා ලෙස කටයුතු කර අයුතු ප්‍රචාරක වාසි ලබා ගැනීම සම්බන්ධයෙන් වන පැමිණිල්ලයි. 1. මහාචාර්ය චරිත හේරත් පේරාදෙණිය විශ්වවිද්‍යාලයේ සිය රැකියාවෙන් ඉවත් නොවී පොදුජන පෙරමුණේ ජාතික ලැයිස්තු අපේක්ෂකයෙකු ලෙස නාම යෝජනා බාර දී ඇත. 2. ඔහු මේ වන විට ලංකාවේ වඩාත්ම බලපෑම්කාරී නමුත් භාණ්ඩ බෙදා හැරීම් ක්‍රියාවලිය එකම අවුල් ජාලාවක් බවට පත් කොට ඇති ‘ජනාධිපති කාර්ය සාධක බලකායේ‘ මාධ්‍ය අධ්‍යක්ෂකවරයා ලෙස කටයුතු කරයි. එම තනතුර අයථා ලෙස මැතිවරණ ක්‍රියාවලියේ දී සිය පක්ෂය සදහා වාසි සහගත ලෙස යොදාගනිමින් පක්ෂ ප්‍රවර්ධන කටයුතුවල නිරත වේ. 3. මෙම තත්ත්වය  රටම දන්නා විවෘත කරුණක් බැවින්, මෙය වහා නිවැරදි කිරීම සදහා කටයුතු කරන මෙන් කාරුණිකව ඉල්ලා සිටිමි. මෙයට හිතවත්, රංජිත් මද්දුම බණ්ඩාර මහලේකම් සමගි ජන බලවේගය   ", "URL": "https://www.ada.lk/0/0/0-360649", "Category": "Latest News", "Parent URL": null}