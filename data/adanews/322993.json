{"Source": "Ada News", "Timestamp": "16 04 2018", "Headline": "හිටපු ඇමති මහින්දානන්ද අලුත්ගමගේ රිමාන්ඩ්", "News Content": "\n\n \r\n\tපොලිස් මූල්‍ය අපරාධ විමර්ශන කොට්ඨාසයෙන් අත්අඩංගුවට ගනු ලැබ ඇප නියම වූ හිටපු ක්‍රීඩා ඇමැති මහින්දානන්ද අලුත්ගමගේ මහතා  ඇප කොන්දේසි සපුරාලීමට අපහොසත් වීම හේතුවෙන් රිමාන්ඩ් කරන ලෙස කොටුව මහේස්ත්‍රාත් ලංකා ජයරත්න මහත්මිය නියෝග කළාය.\r\n\t \r\n\tහිටපු ඇමැතිවරයාට රුපියල් 35,000ක මුදල් සහ රුපියල් ලක්ෂ පහ බැගින් වූ ශරීර ඇප දෙකක් මත මුදා හැරීමට කොටුව මහේස්ත්‍රාත් අධිකරණය අද නියෝග කර තිබුණි. \r\n\t \r\n\tහිටපු අමාත්‍යවරයාගේ විදෙස් ගමන් තහනම් කළ මහේස්ත්‍රාත්වරිය විදෙස් ගමන් බලපත්‍රයට අධිකරණට ඉදිරිපත් කරන ලෙස නියෝග කළත් එම ඇප කොන්දේසිය සපුරාලීමට ඒ මහතා අපහොසත්වීම හේතුවෙන් ඔහු මෙලෙස රිමාන්ඩ් භාරයට පත් කෙරිණි.  \r\n\t \r\n\tකොළඹ මහාධිකරණයේ විභාග කෙරෙන වෙනත් නඩුවක් සඳහා ඔහුගේ ගමන් බලපත්‍රය අධිකරණයේ භාරයට පත් කර ඇති බව ඔහුගේ නීතීඥවරුන් පැවසුවත් ඒ බව සනාථ කිරීම සඳහා අවශ්‍ය ලේඛණ ඉදිරිපත් කිරීමට නොහැකි වූ බවද අධිකරණයේදී හෙළි විය.\r\n  ", "URL": "https://www.ada.lk/0/0/0-322993", "Category": "Latest News", "Parent URL": null}