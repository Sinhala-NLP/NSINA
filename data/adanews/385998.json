{"Source": "Ada News", "Timestamp": "13 10 2021", "Headline": "ජ්‍යෙෂ්ඨ පුරවැසියන් සතුටින් ජීවත් වීම සහතික කළ යුතුයි", "News Content": "වයස්ගත වූ ජනගහනයට මුහුණ දීම සහ ජ්‍යෙෂ්ඨ පුරවැසියන්ට ඔවුන්ගේ ජීවිත කාලය තුළ ප්‍රීතිමත් ජීවිතයක් භුක්ති විඳීම සඳහා ජාතික උපායමාර්ගයක් ක්‍රියාත්මක කිරීමේ වැදගත්කම චීන ජනාධිපති ෂී ජින්පිං අවධාරණය කරයි. චීන කොමියුනිස්ට් පක්ෂයේ මධ්‍යම කාරක සභාවේ මහ ලේකම් සහ මධ්‍යම හමුදා කොමිෂන් සභාවේ සභාපති ෂී මෙම අදහස් පළ කළේ චීනයේ වැඩිහිටි දිනය වන චොංයෑං උත්සවයට පෙර එහි වයස්ගත ජනගහනය පිළිබඳ රටේ වැඩපිළිවෙළ ගැන අදහස් දක්වමිනි. නවතම ජන සංගණනයට අනුව, චීනයේ වයස අවුරුදු 60 සහ ඊට වැඩි මිලියන 264ක් සහ 65 සහ ඊට වැඩි මිලියන 191ක් සිටින අතර පිළිවෙලින් සමස්ත ජනගහනයෙන් 18.7%ක් සහ 13.5%ක් වේ. සමාජ ආරක්‍ෂක ජාලය, වැඩිහිටි සත්කාර සහ සෞඛ්‍ය ආධාරක පද්ධති වැඩිදියුණු කිරීම සඳහා විවිධ මට්ටම්වලින් රජයක් ලෙස වැඩිහිටියන් වෙනුවෙන් වැඩි දායකත්වයක් දැක්විය යුතු බව ෂී පැවසීය.   ", "URL": "https://www.ada.lk/0/0/0-385998", "Category": "International", "Parent URL": null}