{"Source": "Ada News", "Timestamp": "6 05 2019", "Headline": "කඩු සහ පිහියා 15ක්  සමඟ මුස්ලිම් ජාතිකයෙකු අත්අඩංගුවට", "News Content": "අඹගස්දෝව ලද්දුම මූදනාව ගම්මානයේ කැලෑ රොදක සඟවා තිබූ කඩුවක් සහ පිහියා 15ක්  ඊයේ ( 5 ) වනදා සවස  සොයාගත් බව අඹගස්දෝව පොලීසිය පවසයි . ලැබුණ තොරතුරක් මත කල සෝදිසියකදි මෙම ආයුධ හමුවී ඇති අතර  අබ්දුල් වහාම නැමති මුස්ලිම් ජාතිකයෙක් සැකපිට අත්අඩංගුවට ගෙන තිබේ . සැකකරු ආරක්ෂක අංශවල සිදු කරන වැටලීම්වලට බියෙන් තම නිවසේ තිබූ මෙම අවි මල්ලක බහා ‍මෙම ස්ථානයේ සඟවා ඇති බව විමර්ශන වලදි අනාවරණය වී ඇත . බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස් මත අඹගස්දෝව පොලිස් ස්ථානාධිපති පො.ප . ආර්.එස්.රාජසිංහ මහතාගේ මෙහෙයවීමෙන් අඹගස්දෝව පොලීසිය වැඩිදුර විමර්ශන සිදුකරයි . බදුල්ලේ - පාලිත ආරියවංශ                                                                                                       ", "URL": "https://www.ada.lk/0/0/0-348106", "Category": "Latest News", "Parent URL": null}