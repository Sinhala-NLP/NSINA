{"Source": "Ada News", "Timestamp": "22 07 2019", "Headline": "කලගෙඩිහේන සිදුවීමට ගණිත ගුරුවරයා අධිකරණයට භාර වෙයි", "News Content": "නිට්ටඹුව කලගෙඩිහේන ප්‍රදේශයේදි වෑන් රථයකට පහරදීමේ සිදුවීමට අදාළ ගණිත ගුරුවරයා හා තවත් තිදෙනෙකු අද (22දා) නීතිඥයෙක් මාර්ගයෙන් අත්තනගල්ල මහේස්ත්‍රාත් අධිකරණයට භාරවී තිබේ. ඩිෆෙන්ඩර් රථයකින් හා ප්‍රාඩෝ  රථයකින් පැමිණි පිරිසකට මාර්ගයේ ඉඩ නොදීම සම්බන්ධයෙන් මෙම පහරදීම ඩිෆෙන්ඩර් රථයේ පැමිණි ගණිත ගුරුවරයාගේ ආරක්ෂකයින් බව කියන පිරිසක් සිදුකළේය. මෙසේ අධිකරණයට භාරවී ඇත්තේ දිනේෂ් නුවන් අමරතුංග නැමැති ගණිත ගුරුවරයායි. සිදුවීමට අදාළ නඩුව අද (22දා) අත්තනගල්ල අධිකරණය හමුවේ කැඳවූ අතර මීට පෙර අත්අඩංගුවට ගෙන රක්ෂිත බන්ධනාගර ගත කර සිටි සැකකරුවන් 4 දෙනාද අද අධිකරණය හමුවට ඉදිරිපත් කළේය. ඒ අනුව සැකකරුවන් 8 දෙනාම ලබන 29 දා තෙක් යළි රක්ෂිත බන්ධනාගාර ගත කිරීමට අත්තනගල්ල මහේස්ත්‍රාත් අධිකරණය නියේග කළේය.     ", "URL": "https://www.ada.lk/0/0/0-350722", "Category": "Latest News", "Parent URL": null}