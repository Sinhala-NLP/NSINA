{"Source": "Ada News", "Timestamp": "11 01 2023", "Headline": "ද.කොරියාවට හා ජපානයට වීසා දීම චීනය නවතා දමයි", "News Content": "දකුණු කොරියානු සහ ජපන් පුරවැසියන් සඳහා ඔන් අරයිවල් වීසා නිකුත් කිරීම සහ පැය 72/144 වීසා රහිත සංක්‍රමණ ප්‍රතිපත්තිය චීනය විසින් අත්හිටුවා ඇති බව චීනයේ ජාතික සංක්‍රමණ පරිපාලනය පවසයි. චීනයේ කොවිඩ්-19 තත්ත්වය හමුවේ එරට දේශසීමා විවෘත කරමින් චීන සංචාරකයන්ට විදෙස්ගතවීමට අවස්ථාව ලබාදීමත් සමග දකුණු කොරියාව සහ ජපානය සිය රටවල් චීන සංචාරකයන්ට වසා දැමීමට මීට පෙර පියවර ගැනුණි. ඒ අනුව, ඊට එකට එක කිරීමක් ලෙස චීනය මෙම නව සීමා හඳුන්වාදී ඇති බව විදෙස් වාර්තා පෙන්වා දෙයි.   ", "URL": "https://www.ada.lk/0/0/0-400501", "Category": "International", "Parent URL": null}