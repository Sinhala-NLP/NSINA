{"Source": "Ada News", "Timestamp": "27 05 2018", "Headline": "මහසෝන් බලකායේ අමිත්ට පහරදුන්නැයි ඔහුගේ බිරිඳගෙන් පැමිණිල්ලක්", "News Content": "\r\n\tඅනුරාධපුරය බන්ධනාගාරයේ රඳවා සිටි මහසොහොන් බළකායේ නායක අමිත් විදානපතිරණ නමැත්තා බන්ධනාගාර රෝහලේදී සිදු වූ පහර දීමකින් සුළු තුවාල ලබා අනුරාධපුරය ශිෂණ රෝහලට ඇතුළත් කළ බව අනුරාධපුරය පොලීසිය පවසයි.\r\n \r\n\tසැකකරුගේ බිරිඳ මහනුවර සිට  සිය සැමියා බැලීම සඳහා අනුරාධපුරය බන්ධනාගාරයට පැමිණ ඇති අතර, එහිදී සැමියා රෝහල්ගත කර ඇති බවට බන්ධනාගාර නිලධාරීන් පවසා ඇත. ඒ අනුව රෝහල වෙත  ගිය ඇය සැමියා බැලීමෙන් පසු  අනුරාධපුර පොලීසයට  පැමිණ තම සැමියාට බන්ධනාගාරය තුළදී පහරදී ඇතැයි පවසමින් පැමිණිලි කර තිබේ.\r\n \r\n\tපොලිස් හා බන්ධනාගාර නිලධාරීන්ගේ ආරක්ෂාව යටතේ අනුරාධපුර ශික්ෂණ රෝහලේ ප්‍රතිකාර ලබමින් සිටි ඔහු අද (27දා) ප්‍රතිකාර ලබා යළි බන්ධනාගාරයට  රැගෙන ගියේය.\r\n \r\n\tසිද්ධිය පිළිබඳ  අනුරාධපුරය  මූලස්ථාන ප්‍රධාන පොලිස් පරීක්ෂක සංජීව මහානාම මහතාගේ උපදෙස් මත සුළු පැමිණිලි අංශයේ ස්ථානාධිපති පොලිස් පරීක්‍ෂක රත්නසිරි මහතා ඇතුළු නිලධාරීහු වැඩිදුර පරීක්ෂණ පවත්වති.\r\n \r\n\t \r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-331947", "Category": "Latest News", "Parent URL": null}