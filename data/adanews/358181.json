{"Source": "Ada News", "Timestamp": "22 02 2020", "Headline": "වැඩ කිරීමේ යෝග්‍යතාව සඳහා කාන්තාවක් නාරිවේද පරීක්ෂණයට", "News Content": "කාන්තාවන්ගේ වැඩ කිරීමේ යෝග්‍යතාව පරීක්ෂා කිරීම සඳහා ඔවුන් පිරිසකට නාරිවේද වෛද්‍ය පරීක්ෂණ සඳහා බලකෙරී ඇති බවට වන ප්‍රකාශ ඉන්දියානු බලධාරීන් විමර්ශනය කරමින් සිටියි. ගුජරාට් ප්‍රාන්තයේ, සූරත් නගරයේ පුහුණුව ලත් රජයේ ලිපිකරු කාන්තාවන් පවසන්නේ ඔවුන්ද මෙම නාරිවේද පරීක්ෂණ සඳහා මුහුණදුන් බවයි. චෝදනාවට ලක්වූ සිද්ධිය පිළිබඳ නිල වාර්තාවක් දින 15ක් ඇතුළත අපේක්ෂා කරන බව මධ්‍යම රජය පවසයි. ගුජරාට් නේවාසිකාගාරයක ජීවත්වන විශ්ව විද්‍යාල සිසුවියන් පිරිසකට, ඔසප් නොවන බව ඔප්පු කිරීම සඳහා ඔවුන්ගේ යට ඇඳුම් ඉවත් කිරීමට බල කෙරුණු සිද්ධියට දින කිහිපයකට පසුව මෙය වාර්තා වෙයි. කාන්තාවන් 100 දෙනෙකුගෙන් යුත් කණ්ඩායමක් සේවය කළ ප්‍රජා මණ්ඩලයක් වන සුරත් මහ නගර සභාවේ සේවක සංගමයක් විසින් මෙම පැමිණිල්ල ඉදිරිපත් කර ඇත. මෙම සිද්ධිය සිදුව ඇත්තේ රජයේ රෝහලක ශාරීරික පරීක්ෂණ අතරතුරදී බව සූරත් නාගරික වෛද්‍ය අධ්‍යාපන හා පර්යේෂණ ආයතනය පවසයි. වසර තුනක පරිවාස කාලයෙන් පසුව දිගටම වැඩ කිරීමට කැමති ඕනෑම කෙනෙකුට පරීක්ෂණ අනිවාර්ය බව ඔවුන්ගේ මතයයි.   ", "URL": "https://www.ada.lk/0/0/0-358181", "Category": "International", "Parent URL": null}