{"Source": "Ada News", "Timestamp": "10 01 2018", "Headline": "කොරියානු සාකච්ඡා ඇරඹුමට ට්‍රම්ප්ට ද. කොරියාවෙන් තුති", "News Content": "\r\n\tඋතුරු කොරියාව හා දකුණු කොරියාව අතර නැවත වරක් සාකච්ඡා ආරම්භ කිරීමට හැකිවීම සම්බන්ධයෙන් ඇමෙරිකානු ජනපති ඩොනල්ඩ් ට්‍රම්ප් වෙත වැඩි ගෞරවයක් හිමිවිය යුතු බව දකුණු කොරියානු ජනපති මූල් ජේ-ඉන් පවසයි.\r\n \r\n\tපසුගිය අඟහරුවාදා දෙරට අතර ප්‍රථම සාකච්ඡා වටය ආරම්භ වූයේ වසර දෙකකට පසුවය.\r\n \r\n\tමෙහිදී, දකුණු කොරියාවේදී පැවැත්වෙන සීත සෘතු ඔලිම්පික් උලෙළට උතුරු කොරියාවේ සහභාගීත්වය තහවුරු කිරීමද සිදුවිය.\r\n \r\n\tදකුණු කොරියානු නායකයා පවසා සිටියේ ඇමෙරිකානු නායකයාට තම කෘතඥතාව පෙන්විය යුතු බවයි.\r\n \r\n\tඑමෙන්ම, ඇමෙරිකානු ජනපති ඩොනල්ඩ් ට්‍රම්ප්ද පසුගිය සතියේදී මෙම සාකච්ඡා මේසය සම්බන්ධයෙන් කතා කර තිබුණි.\r\n \r\n\tඑහිදී, ඔහු කියා තිබුණේ උතුරු කොරියාවට එරෙහිව අපට ගත හැකි උපරිම ශක්තිය යෙදවීම තුළ මෙම සාකච්ඡා මේසයට මඟ පෑදුනු බවයි. \r\n \n  \n  ", "URL": "https://www.ada.lk/0/0/0-302559", "Category": "International", "Parent URL": null}