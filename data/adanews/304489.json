{"Source": "Ada News", "Timestamp": "21 01 2018", "Headline": "පොලිස් තේමා ගීතය දෙමළ බසින්", "News Content": "\r\n\tවසර 151 ක ශ්‍රී ලංකා පොලිස්ඉතිහාසයේ ප්‍රථම වරටපොලිස් තේමා ගීතය දෙමළ බසින් පරිවර්තනය කොට එම පරිවර්තනය නිල වශයෙන් ඊයේ (20දා) වවුනියාවේදී පොලිස්පති පූජිත ජයසුන්දර මහතා වෙතට බාරදෙනු ලැබිණි.\r\n \r\n\tපොලිස් ගීතයේ දමිළ නිර්මාපක කන්දප්පු ජයන්දන් මහතා එය ඇතුළත් සංයුක්ත තැටියක් ඊයේපෙරවරුවේ වවුනියාව පොලිස් සංකීර්ණ භූමියේදී පොලිස්පති පූජිත් ජයසුන්දර මහතා වෙත මෙය පිළිගැන්වූ අතර,එදිනම මුලතිව් නව පොලිස් පරිපාලන ගොඩනැගිල්ල ඉදිකිරීම සදහා මුල්ගල තැබීමේ උත්සව අවස්ථාවේදී එය පළමු වරට වාදනය කෙරිණි.\r\n \r\n\tමෙම අවස්ථාවට වන්නි දිසාව භාර නියෝජ්‍ය පොලිස්පති දේශබන්දු තෙන්නකෝන් මහතා ඇතුළු උතුරු පළාතේ උසස් පොලිස් නිලධාරීන් විශාල පිරිසක් සහභාගි වූහ.\r\n \n\n  ", "URL": "https://www.ada.lk/0/0/0-304489", "Category": "Latest News", "Parent URL": null}