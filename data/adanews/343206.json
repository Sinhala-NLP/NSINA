{"Source": "Ada News", "Timestamp": "9 12 2018", "Headline": "වව්නතිව්හි පොලිස් නිලධාරීන්ගේ ඝාතනයට එරෙහිව වව්නියාවේ තවත් විරෝධතාවක්", "News Content": "මඩකලපුව වව්නතිව්හි පොලිස් නිලධාරීන් දෙදෙනෙකුට වෙඩි තබා ඝාතනය කිරීමට එරෙහිව විරෝධය පා විරෝධතා පාගමනක් ඊයේ වව්නියාව ඊච්චන්කුලම් ප්‍රදේශයේදී පැවත්වුණි. ඊච්චන්කුලම් තවසිකුලම් ප්‍රාථමික පාසල ඉදිරිපිටින් ආරම්භ කරන ලද විරෝධතා පාගමන 611 යුද හමුදා බලසේනා මූලස්ථානය දක්වා ගමන් කරනු ලැබීය. විරෝධතා කරුවන් පාගමන අවසානයේදී ඊච්චන්කුලම් පොලිස් නිලධාරීන් වෙතට සන්දේශයක් භාර දෙමින් කියා සිටියේ , ‘ වව්නතිව්හිදී වෙඩිතැබීමකට ලක්ව මියගිය පොලිස් නිලධාරීන්ගේ ඝාතනය සම්බන්ධව අත්අඩංගුවට ගෙන ඇති සැකකරුවන් සියලු දෙනාට නිසි දඩුවම් ඉතා ඉක්මනින් ලබා දිය යුතු බවටත් නැවත යුද්ධයක් හෝ එවැනි වෙඩි තැබීම් සිදු නොවීමට යුද හමුදාව හා පොලීසිය එක්ව ආරක්ෂාව තහවුරු කල යුතු බවට පවසමිනි’. \n  ", "URL": "https://www.ada.lk/0/0/0-343206", "Category": "Latest News", "Parent URL": null}