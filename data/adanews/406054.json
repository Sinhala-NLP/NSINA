{"Source": "Ada News", "Timestamp": "5 10 2023", "Headline": "රිලොඩ් නෙදුන්නැයි කඩ හිමියාගේ නිවස බිඳ ලක්ෂ 27ක දේපල සොරාකාලා", "News Content": "සිය ජංගම දුරකථනයට රීලොඩ්  ලබා නොදීම හේතුවෙන් කඩ හිමියාගේ නිවස බිද,  27  ලක්ෂයකට අධික දේපල සොරා ගත් පුද්ගලයකු කලවාන පොලිසිය විසින් අත්අඩංගුවට ගෙන තිබේ .\n\nඅත්අඩංගුවට  ගත් සැකකරු විසින් පොලිසිය වෙත පවසා ඇත්තේ  තමන්ගේ ජංගම දුරකථනය වෙත රීලොඩ් එකක් ණයට ලබා දෙන ලෙස ඉල්ලීමක් කලද කඩ හිමියා එය ප්‍රතික්ෂේප කිරීම හේතුවෙන් .ඔහුගේ නිවස බිද මෙම දේපල සොරා ගත් බව පොලිස් පොතේ සදහන් වේ.\n\nකලවාන නිකගොඩ ප්‍රදේශයේ පදිංචි සැකකරු ,  එම නිවස අසල පදිංචි කරුවෙක් බව කලවාන පොලිසිය පැවසීය . සොරා ගත් දේපල අතර පවුම් දහයකට ආසන්න රණ් ආභරණ ඇති බව කලවාන පොලිසිය පැවසීය .\n\nකලවාන පොලිස් ස්ථානාධිපති ප්‍රධාන පොලිස් පරීක්ෂක එච් එම් ඩබ්ලිව් හේරත් මහතාගේ උපදෙස් පරිදි  පොලිස් පරීක්ෂක  රණතුංග  , පොලිස් පරීක්ෂක  ගුණතිලක , පොලිස් කොස්තාපල්  සුපුන්  ( 24553) යන නිලධාරීන් සැකකරු අත්අඩංගුවට ගෙන තිබේ . කලවාන - උපේන්ද්‍ර ප්‍රියංකර ජාතුංගම  ", "URL": "https://www.ada.lk/0/0/0-406054", "Category": "Latest News", "Parent URL": null}