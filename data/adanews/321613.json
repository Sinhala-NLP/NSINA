{"Source": "Ada News", "Timestamp": "7 04 2018", "Headline": "එජාප ප්‍රතිසංවිධානයට ආයෙත් කමිටුවක්", "News Content": "\r\n\tඑක්සත් ජාතික පක්ෂයේ ඉහළ නිලධාරීන්ගේ තනතුරු වෙනස් කිරීම සඳහා උපදේශක කමිටුවක් පත්කිරීමට එක්සත් ජාතික පක්ෂය තීරණය කර ඇත.\r\n \r\n\tඅමාත්‍යවරුන් 11 දෙනෙකුගෙන් හා පාර්ලිමේන්තු මන්ත්‍රීවරුන් 3 යුතුව මෙම කමිටුව පත්කර තිබේ. එක්සත් ජතික පක්ෂයේ තීන්දු තීරණ මෙම කමිටුව හරහා ක්‍රියාත්මක කිරීමට නියමිතය.\r\n \r\n\tඑක්සත් ජාතික පක්ෂයේ ප්‍රතිසංවිධාන කටයුතු සඳහා එම පක්ෂයේ කෘත්‍යාධිකාරී මණ්ඩලය හා පාර්ලිමේන්තු මන්ත්‍රී කණ්ඩායම අද (07දා) රැස්වූ අවස්ථාවේදී මෙම තීරණය ගෙන ඇත.\r\n \r\n\tඑසේම එක්සත් ජාතික පක්ෂයේ නායකත්වය ඉක්මනින්ම වෙනස් නොකිරීමට මෙහිදී තීරණය කර ඇති බවත් වාර්තා වෙයි.\r\n \r\n\tඑක්සත් ජාතික පක්ෂයේ ප්‍රතිසංවිධාන කටයුතු සඳහා මීට පෙරද කමිටුවක් පත්කළේය.\r\n \n\n  ", "URL": "https://www.ada.lk/0/0/0-321613", "Category": "Latest News", "Parent URL": null}