{"Source": "Ada News", "Timestamp": "19 03 2018", "Headline": "අනධ්‍යයන සේවක ගැටලුවට හෙට විසඳුමක්", "News Content": "\r\n\tමේ වන විට වර්ජනයක නිරත ව සිටින විශ්වවිද්‍යාල අනධ්‍යයන සේවකයන්ගේ ගැටලුවට හෙට (20දා) සාධනීය විසඳුමක් ලබා දීමට නියමිත බව උසස් අධ්‍යාපන හා මහාමාර්ග අමාත්‍යාංශය නිවේදනය කරයි.\r\n \r\n\tමේ පිළිබඳව ඊයේ (18දා) පැවැති සාකච්ඡාවකදී මෙම තීරණයට එළඹ තිබේ.\r\n \r\n\tඑම සාකච්ඡාවේදී එළඹි නිගමන අනුව අමාත්‍යවරයාගේ උපදෙස් මත උසස් අධ්‍යාපන රාජ්‍ය අමාත්‍ය මොහාන් ලාල් ග්‍රේරු මහතා, උසස් අධ්‍යාපන අමාත්‍යාංශය, විශ්වවිද්‍යාල ප්‍රතිපාදන කොමිසම සහ මහා භාණ්ඩාගාරය සමග සාකච්ඡා කොට මෙම ගැටලුවට විසඳුම් ලබාදීමට නියමිතය.\r\n \r\n\tවිශ්වවිද්‍යාල ප්‍රතිපාදන කොමිසමේ නිලධාරීන් හා වෘත්තීය සමිති නියෝජිතයෝ මෙම අවස්ථාවට එක් වූහ.\r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-317541", "Category": "Latest News", "Parent URL": null}