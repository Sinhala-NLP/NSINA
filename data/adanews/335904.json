{"Source": "Ada News", "Timestamp": "13 06 2018", "Headline": "අලව්වේ බස් අනතුරෙන් අයෙක් මරුට - 30ක් රෝහලේ", "News Content": "\r\n\tකොළඹ - කුරුණෑගල ප්‍රධාන මාර්ගයේ අලව්ව කපුරුවල  ප්‍රදේශයේදී පෞද්ගලික බස් රථ දෙකක් වේග සීමා ඉක්මවා ධාවනයේ යෙදීම හේතුවෙන්  බස් රථ දෙක එකිනෙක  ගැටී  අනතුරක් සිදුව තිබේ.\r\n \r\n\tමෙහිදී බස් රථයක් මාඔයට පෙරළී  ඇති අතර අනෙක් බස් රථය මාර්ගයේ කොටසක නතර කරගෙන තිබෙන බව පොලීසිය සඳහන් කරයි. \r\n \r\n\tමෙම අනතුරෙන් පුද්ගලයෙකු ජීවිතක්ෂයට පත්ව ඇති අතර  තුවාලකරුවන් 30ක් පමණ මේ වන විට අලව්ව රෝහලට ඇතුළත් කර ඇති බව රෝහල් ප්‍රකාශකයෙකු පැවසීය.\r\n \n\n  ", "URL": "https://www.ada.lk/0/0/0-335904", "Category": "Latest News", "Parent URL": null}