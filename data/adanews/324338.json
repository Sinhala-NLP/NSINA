{"Source": "Ada News", "Timestamp": "23 04 2018", "Headline": " සනීපාරක්ෂක පහසුකම් නැති විහාරස්ථානවලට ප්‍රතිපාදන", "News Content": "\r\n\tසනීපාරක්ෂක පහසුකම් නොමැති බවට වාර්තාවන විහාරස්ථානවලට වැසිකිළි පහසුකම් ලබාදීම සඳහා මධ්‍යම සංස්කෘතික අරමුදලින් අවශ්‍ය ප්‍රතිපාදන ලබාදීමට පියවර ගන්නා බව අධ්‍යාපන අමාත්‍ය අකිල විරාජ් කාරියවසම් මහතා අද (23දා) ප්‍රකාශ කළේය.\r\n \r\n\tඅමාත්‍යවරයා එහිදී සඳහන් කළේ බෞද්ධ කටයුතු කොමසාරිස්වරයා විසින් සනීපාරක්ෂක පහසුකම් නොමැති විහාරස්ථාන සම්බන්ධව සිදුකළ ප්‍රකාශයක් පදනම් කරගනිමින් මෙම තීරණය ගත් බවය.\r\n \r\n\tමධ්‍යම සංස්කෘතික අරමුදලේ පරිපාලනය ඇතුළු  සියලු කාර්යන් විධිමත් කිරීමට පියවර ගත් බැවින් අරමුදලට ලැබෙන ආදායම් ඉහළ නැංවීමට හැකි වී ඇති බවද සඳහන් කළ අමාත්‍යවරයා එම අරමුදල් යොදවා මෙවැනි කටයුතු සිදුකිරීමට හැකි වී ඇති බවද ප්‍රකාශ කළේය.\r\n \r\n\tමීට අමතරව උතුරු හා නැගෙනහිර පළාත්වල පිහිටි ඓතිහාසික වටිනාකමක් සහිත සියලුම ආගමික ස්ථාන සංරක්ෂණය කිරීමට කඩිනම් පියවර ගන්නා ලෙස මධ්‍යම සංස්කෘතික අරමුදලට උපදෙස් ලබාදී ඇති බවද ඒ මහතා පැවසීය.\r\n \n  \n \r\n\t \r\n  ", "URL": "https://www.ada.lk/0/0/0-324338", "Category": "Latest News", "Parent URL": null}