{"Source": "Ada News", "Timestamp": "29 11 2018", "Headline": "දැන් හම්බන්තොට වරාය ජනසතු කරාද අප්පච්චි?  පාඨලි", "News Content": "ජාතික හෙළ උරුමයේ මහලේකම් පාඨලී චම්පික රණවක මැතිතුමා මෙම අදහස් පළකළේ කළුතර පැවතී යුක්තියේ ජනහඬ ජන හමුවකට එක්වෙමින්. එහිදී වැඩිදුරටත් අදහස් දැක්වූ චම්පික රණවක මැතිතුමා. \"මතයක් තිබුණ, මහින්ද මහත්තයා ආපු ගමන් ආර්ථිකය විජ්ජාවෙන් වගේ ගොඩ යනවා කියලා. දැන් හම්බන්තොට වරාය ජනසතු කරාද අප්පච්චි? හම්බන්තොට වරාය දැන් ජනසතු කරලද අප්පච්චි? කියල අපි අහනවා. ඒ වගේම 2001 ජූනි මාසෙදි පී.බී. ජයසුන්දර චීනෙ ගියා. චීනෙට ගිහිල්ල, හම්බන්තොට වරාය, පුත්තලම බලාගාරය, මත්තල ගුවන්තොටුපල, කොළඹ දකුණු වරාය චීනෙට දෙන්න එදා ජයසුන්දර කතා කළා. ඉන්දියාවට ගිහිල්ලා, ත්‍රිකුණාමලේ තෙල් නිධි ටික දෙන්න කතා කළා. ඒවා නැහැයි කියන්න මහින්දට බැහැ. මම පුත්තලම බලාගාරය දෙනවට විරුද්ධව තමයි මහින්දට එරෙහිව සටන ආරම්භ කරලා එළියට බැස්සේ. මම නොහිටිය නම් මෙලහට ඒ බලාගාරෙත් මහින්ද එදා විදේශිකයන්ට ලබා දීලා. ඔහොමයි අප්පච්චි ජාතික සම්පත් පිටරටවල් වලට විකුණන්න හැදුවේ. දැන් සිංගප්පූරු ගිවිසුම බන්දුල අවලංගු කරලද? සිංගප්පූරු ගිවිසුම අවලංගු කරනව කියල කිව්වා..දැන් අවලංගු කරලද? දැන් රුපියල නැගලද? මිත්‍රවරුණි ආර්ථිකය සම්පූර්ණයෙන්ම ඉවරයි. ආයෝජන ඔක්කොම ආපහු ගිහිල්ලා යනුවෙන් ඔහු පැවසීය.  \n  ", "URL": "https://www.ada.lk/0/0/0-342943", "Category": "Uncategorized", "Parent URL": null}