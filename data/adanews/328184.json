{"Source": "Ada News", "Timestamp": "10 05 2018", "Headline": "සිරියාවේ ඉරාන ඉලක්ක වෙත ඊශ්‍රායලයෙන් ප්‍රබල ප්‍රහාරයක්", "News Content": "\r\n\tගෝලාන් කඳුකරය වෙත ඉරානය විසින් එල්ල කරන ලද රොකට් ප්‍රහාරවලට ප්‍රතිචාර ලෙස සිරියාවේ ඇති ඉරාන යටිතල පහසුකම් සියල්ලම පාහේ පහරදී විනාශ කළ බව ඊශ්‍රායලය පවසයි.\r\n \r\n\tඉරාන හමුදා විසින් ගෝලාන් කඳුකරයේ වූ තම ඉලක්ක වෙත රොකට් ප්‍රහාර 20ක් පමණ එල්ල වූ බව පවසන ඊශ්‍රායලය ඊට ප්‍රතිචාර ලෙස සිරියාවේ ක්‍රියාත්මක ඉරාන ආයුද ගබඩා, මෙහෙයුම් මැදිරි මෙන්ම බුද්ධි තොරතුරු මධ්‍යස්ථාන වෙත ප්‍රහාර එල්ල කළ බව ඊශ්‍රායලය කියයි.\r\n \r\n\tකෙසේ වෙතත්, සිරියාවේ බෂර් අල්-අසාද් හමුදාවට සහාය දැක්වීම සඳහා සිරියාවට හමුදා යවා ඇති ඉරානය මේ පිළිබඳව මෙතෙක් කිසිදු ප්‍රතිචාරයක් දක්වා නොමැත.\r\n \r\n\tකෙසේ වෙතත්, තහවුරු නොකළ වාර්තා පවසන්නේ ඊශ්‍රායලයේ ඇතැම් ප්‍රහාර ඔවුන්ගේ ගුවන් ආරක්ෂණ අංශ, රේඩාර් පද්ධති මෙන්ම ආයුද ගබඩා වෙත එල්ල වී ඇති බවයි.\r\n \r\n\tඊශ්‍රායලය තම පරම සතුරන් ලෙස සලකන සිරියාව තුළ කිසිදු ආකාරයක හමුදා ආරක්ෂා සලසා ගැනීමට ඉඩ නොතබන බව සපථ කරමින් මෙම පහරදීම් සිදුකරන බව කියැවෙයි. \r\n \n  \n  ", "URL": "https://www.ada.lk/0/0/0-328184", "Category": "International", "Parent URL": null}