{"Source": "Ada News", "Timestamp": "20 09 2018", "Headline": "පොලිස්පතිට ඉල්ලා අස්වෙන්න කියලා නෑ", "News Content": "(UPDATE) පොලිස්පති පූජිත් ජයසුන්දර මහතාට ඉල්ලා අස්වීමට ජනපතිවරයා හා අගමැතිවරයා දන්වා නැතැයි නීතිය හා සාමය පිළිබඳ නියෝජ්‍ය අමාත්‍ය නලීන් බණ්ඩාර මහතා පාර්ලිමේන්තුවේදී ප්‍රකාශ කළේය.  කෙසේ වෙතත් ඔහුට එරෙහිව එල්ල වී ඇති චෝදනා සම්බන්ධයෙන් අමාත්‍යාංශ මට්ටමින් පරීක්ෂණයක් කරන බවත් ඔහු ප්‍රකාශ කළේය. පොලිස්පති පූජිත් ජයසුන්රද මහතාට ඉල්ලා අස්වෙන ‌‌ලෙසට අග්‍රාමාත්‍ය රනිල් වික්‍රමසිංහ මහතා දැනුම් දී ඇතැයි යනුවෙන් පළවන වාර්තා අසත්‍ය බව අග්‍රාමාත්‍ය කාර්යාලය නිවේදනය කරයි. පොලිස්පති පූජිත් ජයසුන්රද මහතාට ඉල්ලා අස්වෙන ලෙසට ජනපති මෛත්‍රීපාල සිරිසේන මහතා දන්වා ඇතැයි වාර්තා වෙයි. සති දෙකක කාලයක් තුළ ඉල්ලා අස්වෙන ලෙසට ජනපතිවරයා දන්වා ඇති බව  වාර්තා වෙයි.    ", "URL": "https://www.ada.lk/0/0/0-340524", "Category": "Latest News", "Parent URL": null}