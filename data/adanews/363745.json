{"Source": "Ada News", "Timestamp": "10 06 2020", "Headline": "වසංගතය අතර උ.කොරියානු ජනතාව කුසගින්නේ - UN", "News Content": "කොවිඩ්-19 වෛරස ව්‍යාප්තිය සමග උතුරු කොරියාවේ ඇතැම් පිරිස් කුසගින්නේ සිටින බව එක්සත් ජාතීන්ගේ සංවිධානය පවසයි. කෝවිඩ් -19 ප්‍රතිචාරය හේතුවෙන් උතුරු කොරියාව චීනය සමග දේශසීමා වසා දමා ඇති අතර මෙය ආහාර අර්බුදය උග්‍ර කර, දේශසීමා වෙළෙඳාම විනාශ කර, වෙළෙන්දන්ගෙන් ආදායම අහිමි වීමේ ප්‍රතිඵලයක් බව එක්සත් ජාතීන්ගේ විශේෂ නියෝජිත ටොමේස් ඔජියා ක්වින්ටනා පැහැදිලි කරයි. කොමියුනිස්ට් රාජ්‍යයේ පවතින ආහාර අර්බුදය හේතුවෙන් උතුරු කොරියාවට පනවා ඇති සම්බාධක නැවත සලකා බැලීමට ක්වින්ටනා එක්සත් ජාතීන්ගේ ආරක්ෂක මණ්ඩලය දිරිගන්වා තිබේ. සාගින්නෙන් පෙළීම වැළැක්වීම සඳහා උතුරු කොරියාවේ ආහාර සැපයුම් සහතික කිරීම සඳහා ක්වින්ටනා විසින් රාජ්‍ය සහ ජාත්‍යන්තර ක්‍රියාමාර්ග ඉල්ලා සිටියි.   ", "URL": "https://www.ada.lk/0/0/0-363745", "Category": "International", "Parent URL": null}