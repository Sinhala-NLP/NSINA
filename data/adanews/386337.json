{"Source": "Ada News", "Timestamp": "23 10 2021", "Headline": "චීනය සෙසු රටවල අභ්‍යන්තර කටයුතුවලට අතපෙවීමක් නෑ", "News Content": "චීන රාජ්‍ය මන්ත්‍රී සහ විදේශ අමාත්‍ය වැන්ග් යී සිය නිල කාලය අවසන් කරමින් සිටින චීනයේ නේපාල තානාපති මහේන්ද්‍ර බහදූර් පාණ්ඩේ හමුවීමේදී චීනය සහ නේපාලය අතර සබඳතාවල ඇතිවී තිබෙන හොඳ වර්ධනය පිළිබඳව ප්‍රශංසා කළේය. චීනය සහ නේපාලය අතර මිත්‍රත්වයට පාණ්ඩේගේ ධනාත්මක දායකත්වය ගැන වැන්ග් ඉතා ඉහළින් කතා කළේය. දෙරටට සමීපව සිටීමේ දිගු සම්ප්‍රදායක් ඇති බව සඳහන් කළ වැන්ග්, ද්විපාර්ශ්වික සබඳතාවල නව ප්‍රගතියක් ලබා ගැනීමට සහ කලාපීය සාමය, ස්ථාවරත්වය සහ සමෘද්ධිය පවත්වා ගැනීමට එක්ව කටයුතු කරන ලෙස ඔවුන්ගෙන් ඉල්ලා සිටියේය. තම ධුර කාලය තුළ කොවිඩ්-19 වසංගතයට එරෙහිව චීනය සාර්ථක වූ බවත් ආර්ථික හා සමාජ සංවර්ධනයේ ජයග්‍රහණ තමන් දුටු බවත් පාණ්ඩේ පැවසීය. වෙනත් රටවල අභ්‍යන්තර කටයුතුවලට මැදිහත් වීමට හෝ එම රටවලට සංවර්ධන ආකෘති ඇතුළත් කිරීමට චීනයට කිසිදු අදහසක් නොමැති බව වැන්ග් නැවත අවධාරණය කළේය. ඒ වෙනුවට චීනය සිය අත්දැකීම් හුවමාරු කර ගැනීමට සහ නේපාලය ඇතුළු රටවල් සමග හුවමාරුව ශක්තිමත් කර ගැනීමට කැමති බව ඔහු පැවසීය.   ", "URL": "https://www.ada.lk/0/0/0-386337", "Category": "International", "Parent URL": null}