{"Source": "Ada News", "Timestamp": "19 07 2019", "Headline": "කලගෙඩිහේන වෑන් රථයට පහරදීමේ සැකකරුවන් 2ක් අත්අඩංගුවට", "News Content": "නිට්ටඹුව කලගෙඩිහේන ප්‍රදේශයේදී වෑන් රථයක රියදුරුට පහරදීමේ සිදුවීමට අදාළව සැකකරුවන් දෙදෙනෙකු කොළඹ අපරාධ කොට්ඨාසයට භාරවීමෙන් පසුව පොලිස් අත්අඩංගුවට පත්ව තිබේ. මෙම සිදුවීමට සම්බන්ධ WP CAD 8850 දරණ ඩිෆෙන්ඩර් රථය මහරගම, ඇල්හේනපාර ප්‍රදේශයේ නිවසක තිබියදී මහරගම පොලිස් ස්ථානය මගින් පොලිස් භාරයට ගෙන තිබේ. එම ඩිෆෙන්ඩර් රථයේ රියදුරු වන මතුගම පදිංචි 45 හැවැරිදි ගාමිණී විජේසූරිය හා එහි ගමන්ගත් අවුරුදු 32ක් වයසැති පොලොන්නරුව අරලගංවිල පදිංචි ගීත් ප්‍රසන්න බණ්ඩාර යන අය මෙසේ  අත්අඩංගුවට ගෙන තිබේ.   ", "URL": "https://www.ada.lk/0/0/0-350663", "Category": "Latest News", "Parent URL": null}