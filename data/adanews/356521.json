{"Source": "Ada News", "Timestamp": "9 01 2020", "Headline": "රු. 50000ට වැඩි ගෙවීම්වලට අය කළ රඳවා ගැනීමේ බදු අහෝසියි", "News Content": "අමාත්‍ය මණ්ඩලය විසින් අනුමත කරන ලද පරිදි සහ මුදල් අමාත්‍යාංශය විසින් 2019 දෙසැම්බර් 31 වැනි දින ලබාදුන් උපදෙස් පරිදි, 2017 අංක 24 දරන දේශීය ආදායම් පනතට සිදුකරන විධිමත් සංශෝධනයන්ට යටත්ව, 2020 ජනවාරි 01 වැනි දින සිට ක්‍රියාත්මක වන පරිදි ඕනෑම වාසික පුද්ගලයෙකු වෙත (රඳවා ගැනීමේ බදු අනුයෝජිතයෙකු විසින් යම් පුද්ගලයෙකුට මසකට රුපියල් 50,000ක් ඉක්මවන ගෙවීමක් කරනු ලබන අවස්ථාවේ දී 2017 අංක 24 දරන දේශීය ආදායම් පනතේ 85(1) (අ) වගන්තිය යටතේ සහ පළමු උපලේඛනයේ 10(ඇ) අයිතමය යටතේ 5% බදු අඩු කිරීම), ගෙවිය යුතු සේවා ගාස්තු මත රඳවා ගැනීමේ බද්ද ඉවත් කර ඇත. ඒ අනුව, 2020 ජනවාරි 01 වන දින හෝ එදිනට පසුව, ඕනෑම වාසික පුද්ගලයෙකු විසින් සිදු කරන පහත සේවාවන් සම්බන්ධයෙන්, එවැනි පුද්ගලයෙකු වෙත කෙරෙන ගෙවීම් මත රඳවා ගැනීමේ බද්ද අය නොකරන ලෙස රඳවා ගැනීමේ බදු අනුයෝජිතයන් වෙත දේශීය ආදායම් දෙපාර්තමේන්තුව උපදෙස් දී තිබේ.  ", "URL": "https://www.ada.lk/0/0/0-356521", "Category": "Business", "Parent URL": null}