{"Source": "Ada News", "Timestamp": "21 06 2018", "Headline": "රහතන් වහන්සේ කෙනෙක්ගේ අම්මා කෙනෙක් වීම කොයිතරම් උතුම්ද කියලා අම්මට වැටහුණා", "News Content": "මම උසස්පෙළට තාක්ෂණවේදය හදාරපු කෙනෙක්. තාක්ෂණවේදය සඳහා විද්‍යාව, ඉංජිනේරු තාක්ෂණය සහ ජනමාධ්‍ය තමයි මගේ විෂය පථය වුණේ. ඒ අතරෙදි මට තාත්තගෙන් සද්ධර්මය පිළිබඳ සංයුක්ත තැටියක් ලැබෙනවා. මම ඒ බණ ඇහුවා. මොකද මම පාඩම් කරද්දි නිතරම තාත්තා ඒ බණ ගෙදර දාලා තිබුණා. උසස්පෙළ විභාගයෙන් පස්සේ මම ඒ බණ තනියෙන්ම අහන්න පටන් ගත්තා. එතකොටයි මට පැවිදි ජීවිතයේ පවතින පරම සතුට අවබෝධ වුණේ. ඒ අනුවයි මම පැවිදි ජීවිතයට එළඹෙන්නේ. ඔව්. යාළුවෝ එක්ක එකතුවෙලා IGI, Clash of clans, San Andreas ආදී වීඩියෝ ක්‍රීඩා ගණනාවකට ඇබ්බැහි වෙලා හිටියේ. අනික ඒ කාලේ අපේ ගෙදර නිතර යාළුවෝ ආව ගියා. ගමේ හැමතැනම නියං තත්ත්වයක් තිබුණා. ඒත් අපේ ළිඳේ විතරයි වතුර තිබුණේ. ඒ නිසා නිතරම යාළුවෝ අපේ ගෙදර ආවා. හැබැයි එකම ගමේ හිටපු එකම යාළුවෝ වුණු අපි වීඩියෝ ක්‍රීඩාවේදී පිල් බෙදුණා. පෙනි පෙනී වෙඩි තියා ගත්තා. තමන්ගේ කණ්ඩායමට එන්න කියල මට ඔවුන් බල කළා. නායකත්වයට එන්න උත්සාහ කළා. නායකත්වයට පොර කෑවා. මමත් ඉතින් ඒ හින්දම දුරකථන ක්‍රීඩාවලට වගේම පරිගණක ක්‍රීඩාවලටත් ඇබ්බැහි වෙලා හිටියා. ගේම් සීඩී ඉල්ලගෙන පවා ඇවිත් ක්‍රීඩා කළා. හැබැයි ධර්මය ශ්‍රවනය කළාට පස්සේ මමත් මේවට ඇලිලා නේද කියලා මට අවබෝධ වුණා. සමහරු ඒ ක්‍රීඩාවල යෙදෙමින් ප්‍රතිවාදියාට වෙඩි තියලා විකෘති සතුටක් ලබනවා නේද කියලා මට තේරුණා. මොකද ඔවුන් දන්නවා සැබෑ ජීවිතේදී ඒ ආකාරයෙන් අනෙකාව මරන්න බැහැ කියලා. ඒ නිසා වීඩියෝ ක්‍රීඩාවලින් ඒක කරවගෙන විකෘති වින්දනයක් ලබන්න උත්සාහ කරන බව මම දැක්කා. නිකරුණේ විදුලිය සහ ඩේටා කාඩ් නාස්ති කරන හැටිත් මම දැක්කා. ඒක මට අවබෝධ වුණා. ඔවුන් විශාල පෙළීමකින් ජීවත්වෙනවා නේද කියලා වැටහුණා. ඉන්පස්සේ තමයි ජංගම දුරකථනයයි, පරිගණක ක්‍රීඩායි ඔක්කොම අල්ලපු ගෙදර යාළුවට දීලා පැවිද්දට එළඹුණේ.  මම පන්තියේ දෙවැනියා. බාහිර වැඩත් හැම එකක්ම වගේ කළා. සාමාන්‍ය පෙළත් ඉහළින්ම සමත් වුණා. මම නාවික හමුදාවට යන්නයි හිතාගෙන හිටියේ. මොකද ඒක ජීවිතයට ලැබෙන විශාල අභිමානයක්. මම ඒ කාලේ එහෙමයි හිතුවේ. ඉස්කෝලෙදිත් ශිෂ්‍යභට කණ්ඩායමේ හිටියා. ඒ වෙනුවෙන් තමයි කැප වුණෙත්. අපට අපේ පාසලින් බිහිවුණු නාවික හමුදාපති සෝමතිලක දිසානායක මහත්මයාගේ ආදර්ශවත් බලපෑමත් ඊට රුකුලක් වුණා. ඒ අනුව මට පහුගිය අවුරුද්දේදී ශිෂ්‍යභට අංශයෙන් සමස්ත ලංකා ජයග්‍රහණයක් පවා ලැබුණා. ඒ තැනට තව තව අය ඒවි. අනික ඒකෙන් කරන්නේ තාවකාලික සුඛ විහරණයක් සකස් කරන එක විතරයි. ඒ නිසා එවැනි කෙනෙක් මෙවැන්නකට යොමු වන අවස්ථා හුඟක් අඩුයි. අනික දැන් මම කරන්නේ තව ජීවිත දහස් ගණනාවක් සංසාරෙන් එතෙර කළ හැකි වැඩපිළිවෙළකට පදනම සකස් කරගන්න එක. ඒ නිසා එවැනි පාඩුවක් සමාජයට ඇතිවෙන්නේ නැහැ. අම්මා නම් මුලින් කැමති වුණේ නැහැ. ඒත් ධර්ම ශ්‍රවණය කළාට පස්සේ අම්මත් තේරුම් ගත්තා මං ගත්තු තීරණේ නිවැරදියි කියලා. ඉංජිනේරුවරයෙක් වෙනවාට වඩා රහතන් වහන්සේ කෙනෙක්ගේ අම්මා කෙනෙක් වීම කොයිතරම් උතුම්ද කියලා අම්මට වැටහුණා. තාත්තා නම් පොඩ්ඩක්වත් අකමැති වුණේ නැහැ. මොකද තාත්තා පන්සල සමග නිතර සම්බන්ධතා පවත්වපු ප්‍රභූ මට්ටමේ පුද්ගලයෙක්. ඒ නිසා තාත්තාට මගේ තීරණේ සම්බන්ධයෙන් හොඳ අවබෝධයක් තිබුණා. ඒත් නංගිටයි, මල්ලිටයි නම් මුලදි ටිකක් දුක හිතුණා.ඒත් ඔවුනුත් දැන් ධර්ම ශ්‍රවණය කරනවා. මම හිතන්නේ මල්ලිත් ළඟදීම පැවිදි වෙයි. හැබැයි යාළුවෝ ඇහුවේ මොකක්හරි ප්‍රශ්නයක් වෙලා හින්දද පැවිදි වෙන්නේ කියලයි. මම කිව්වා භව රෝගය තමයි මට තියෙන ප්‍රශ්නෙ කියලා. ඔවුන් ඒක තේරුම් ගත්තා. සමහරු දැන් පැවිදි වෙන්නත් නැඹුරුවෙලා ඉන්නවා. මම ඒ ආකාරයෙනුත් කල්පනා කළා. ඒත් නිර්වාණය සඳහා යොමු වීමේදී ගිහි වතට වඩා පැවිදි වත වඩා පහසුයි කියලා මට අවබෝධ වුණා. මගේ ගමන යන්න ලේසියි කියලා තේරුම් ගියා. අනික නැවත නැවත ඉපදීම නවත්වන වැඩපිළිවෙළ තියෙන්නේ මෙතැන. ඒ නිසා මරණයෙන් පසු සතර අපායේ නොවැටීමේ වැඩපිළිවෙළ සොයා එන්න මටත් වුවමනා වුණා. මොකද මම කැමති නැහැ ආයෙත් තිරිසනෙක් වෙන්න. ප්‍රේතයෙක් වෙන්න. ඒ නිසා ජීවිතයේ පවතින අසාරත්වය අවබෝධ කරගන්න ලැබුණු වාසනාවන්ත මනුෂ්‍ය භවයෙන් උපරිම ප්‍රයෝජන ගන්නයි මට ඕන කළේ. හුඟක් උපකාරී වුණා. විශේෂයෙන්ම සද්ධර්මය කෙරෙහි යොමු වීමට බලපෑවෙත් තාක්ෂණවේදයම තමයි. යමක් දිහා විවිධ පැතිකඩ ඔස්සේ විමර්ශනය කිරීමට ලද පුහුණුව එතැනදි මට සද්ධර්මය අවබෝධ කරගන්න හුඟක් උපකාරී වුණා. එහෙම නැතුව පද පමණක් දැනගත් පලියට, වනපොත් කරපු පලියට නිවන් දකින්න බැහැ. ජීවන අත්දැකීම් සමග සසඳලා, ගළපා ගැනීමට ලද පුහුණුව තමයි අද මාව මෙතැනට ගෙනැල්ලා තියෙන්නේ. ඒකයි ඒ විෂය මට වැදගත් වෙන්නේ. ඒ තර්කන ශක්තිය තමයි අද මාව සාර්ථක කරල තියෙන්නේ. ඒක මායාවක්. මුළාවක්. බොරුවට අන්ධ වෙලා ඒ පස්සෙන් යන ස්වභාවයක් තමයි එහි පවතින්නේ. සමහරු මැරෙන්න වුණත් ලෑස්තියි. ඒත් ධර්මය අවබෝධ කරගත්තා නම් ඒ මුළාවෙන් අපට ගැලවෙන්න පුළුවන්. එහෙම බැලුවම වත්මන් තරුණ තරුණියන්ට නියම දහම හමුවෙලා නැහැ කියලයි මට හිතෙන්නේ. ඒ නිසා තමයි පන්සල්වල පවා තරුණ නියෝජනය අඩු. ඔවුන්ටම තමයි මේ ධර්මය අවබෝධ කරගන්නත් පහසු. තියෙනවා. ඒක තාවකාලිකයි. අනික ඒක අත්කර ගන්න වෙලා තියෙන්නේ පෙළීමකින් නිදහස් වෙන්න. ඒ නිසා ඒකෙන්ම තේරෙනවා එතැන සැබෑ සතුටක් නැහැ කියලා. මොකද පෙළෙනවා නම් කොහොමද එතන සතුටක් තියෙන්නේ. බෞද්ධ කියන්නේ භවය උදුරා දමන වැඩපිළිවෙළට පත්වුණු කෙනාට. ඒ කියන්නේ භවය ඉවත් කරගන්න උත්සාහ කරන අයට. ඒ සඳහා වෙහෙසෙන අයටයි සැබෑ බෞද්ධයා කියන්නේ. උපතින් බෞද්ධ වෙලා අනෙක් ජාතීන්ට තාඩන පීඩන කරන කෙනාට නෙමෙයි සැබෑ බෞද්ධයා කියන්නේ. අනික සැබෑ ධර්මය අවබෝධ කරගත්තු බෞද්ධයා ගැටුම්වලට පෙළඹෙන්නේ නැහැ. ඔවුන්ව සලකන්න වෙන්නේ නාමික බෞද්ධයන් විදිහට. අනික එවැනි අය ජීවත් වෙන්නේ පෙළීමකින්. ඒ නිසා එවැනි අයට නිරපේක්ෂ සතුට ළඟා කර ගන්න බැහැ. මොකද ඔවුන් දන්නෙ නැහැ අතහැරෙද්දි දැනෙන සතුට. එහෙම ගැටලුවක් නැහැ. කලින් ජීවත් වුණු ආකාරය අදාළ නැහැ. තමන් කළ වැරදි අවබෝධ කරගෙන, එයින් අත්මිදිලා මේ ධර්මය අවබෝධ කරගන්න ඔවුන්ට පුළුවන්. ඒකට කාගෙන්වත් බාධාවක් නැහැ. අනික ඔවුන්ට තමයි මේ මනුෂ්‍ය ජීවිතේ හොඳටම අවබෝධ වෙන්නේ. ඔවුන් දන්නවා ඔවුන් මීට පෙර ගත කළ ජීවිතේ මොකක්ද කියලා. ඔවුන් දන්නවා ඒ ජීවිතේ කොයිතරම් අසාරද කියලා. ඔවුන් ලබාගත්තු සතුට කොයිතරම් අසාරද කියල වැටහෙන්නෙත් ඔවුන් වගේ අයට. ඒ නිසා පාරිශුද්ධ ජීවිතයම ගත කරපු අයට විතරයි පැවිද්ද උරුම වෙන්නේ කියල එකක් නැහැ. අනික රහත් උත්තමයෝ හැරුණුකොට කාටවත් පාරිශුද්ධ ජීවිත නැහැ. ඒ වගේම සිංහල බෞද්ධ පිරිස් පමණක් පැවිද්දට ආ යුතුයි කියල නියමයකුත් නැහැ. මොකද මේක දර්ශනයක්. ඒ නිසා වෙනත් ආගම්වල පිරිස් තථාගතයන් වහන්සේගේ නිර්මල ශ්‍රී සද්ධර්මය අවබෝධ කරගත් පසු ශාසන ප්‍රතිපදාවට අනුකූලව පැවිදි වූ අවස්ථාත් ඕනෑ තරම් දකින්න ලැබෙනවා.  ගිහි ජීවිතේදී බොහෝ තරුණ පිරිස් ප්‍රමුඛත්වය දෙන්නේ කාය බලයට, වර්ධනයට සහ සුඛයට. ඒත් එයින් අවසානයේදී උරුම වෙන්නේ මහා පෙළීමක්. ඒක මට අවබෝධ වෙලයි තියෙන්නේ. පැවිදි ජීවිතේදී අපි ප්‍රමුඛත්වය දෙන්නේ මානසික බලයට සහ වර්ධනයට. ඒ නිසා තමයි අපට සදාතනික සැපයක්, සුඛයක් අවසානයේදී උරුම වෙන්නේ. ඉතා නිවැරදි තීරණයක් ගත්තා කියලයි දැන් මට හිතෙන්නේ. ජීවිතේ ගත්තු හොඳම තීරණේ මේක කියල දැන් මට වැටහෙනවා. ඒ හින්දා මේ ඝෝර සංසාරෙන් අනික් අයවත් එතෙර කරගන්නයි මගේ උත්සාහය. දැනටත් මම එක්ක හිටපු පිරිස දහමට යොමු කරවා ගැනීමට මට හැකිවෙලා තියෙනවා. හොඳම උදාහරණය තමයි දැනටමත් අපේ ගමේ හතර පස්දෙනෙක්ම පැවිදි වීමට යොමුවෙලා සිටීම. නැහැ. ඔබ අදහස් කරන විදියේ හුදෙකලා වීමක් මෙතැන නැහැ. රාගයෙන්, ද්වේෂයෙන්, මෝහයෙන් හුදෙකලා වීමක් විතරයි මෙතැන තියෙන්නේ. අනික අපි තාක්ෂණය භාවිත කරනවා. නොකරනවාම නෙමෙයි. හැබැයි අපට ගැළපෙන දේ පමණයි අපි ලබා ගන්නේ. මොකද අද කාලේ රහතන් වහන්සේ කෙනෙක් බිහිවුණත් ජංගම දුරකථනයක්වත් භාවිත නොකර ඉඳීවි කියලා විශ්වාස කරන්න අමාරුයි. මොකද ඒක සන්නිවේදන කටයුතු සඳහා අවශ්‍යයි. අවශ්‍ය කාරණාවකට අවශ්‍ය දේ පාවිච්චි කරන එකේ වැරැද්දක් නැහැ. අනවශ්‍ය කාරණාවලට අනවශ්‍ය  දේ පාවිච්චි කරන එකයි ගැටලුව. නිවැරදි ධර්ම  කරුණු ගවේෂණය කිරීම සඳහා තාක්ෂණය උදව් වෙනවා. හැබැයි වෙනස තමයි අපි ඒවා තදින් අල්ලගන්නේ නැහැ. අවශ්‍යතාව ඉටුකර ගන්නවා පමණයි. අනික එහෙම අල්ල ගන්නවා කියන්නේ තණ්හාවක් ඇතිවෙනවා කියන එකයි. එතකොට ඇතිවෙන්නේ දුකක්. අතීත මතකයන් සිහියට දුකක් ගෙන එන අවස්ථා තියෙනවා. ඒත් එතකොට ඒ ගත කළ ජීවිතේ ගැන මෙනෙහි කරනවා. එදා මම ගත කළ ජීවිතේ මම සොයපු සතුට තියෙනවද කියල විමර්ශනය කරනවා. එතකොට ඒ කාලේ විශාල පෙළීමකින් ජීවත් වුණා නේද කියලා මට අවබෝධ වෙනවා. සදාකාලික සතුටක් සොයාගන්නා වැඩපිළිවෙළට මම ඇවිත් නේද කියල එතකොට මට ප්‍රත්‍යක්ෂ වෙනවා. එතකොට මේ නිරපේක්ෂ සතුට මට ලබාදුන් සද්ධර්මය ගැන පුදුමාකාර ශ්‍රද්ධාවක් ඇතිවෙනවා. ඒ සද්ධර්මය දේශනා කර වදාළ භාග්‍යවතුන් වහන්සේ ගැන අප්‍රමාණ ශ්‍රද්ධාවක් ඇතිවෙනවා. උන්වහන්සේ දේශනා කර වදාළ සද්ධර්මය මෙතුවක් කල් තම ජීවිත පරිත්‍යාගයෙන් ආරක්ෂා කරගෙන ආපු මහා සංඝරත්නය ගැන අප්‍රමාණ ශ්‍රද්ධාවක් ඇතිවෙනවා. නිතර ධර්ම ශ්‍රවණය කර, භාවනාවට යොමුකරගන්න පුළුවන් මානසිකත්වයක් ඇතිවෙන්නේ එතකොටයි. ඒ ගැන නිතර සිහිකරලා වහ වහා නිවන සාක්ෂාත් කර ගැනීමයි අපේ අරමුණ.  (අවංකව නිවන උපනිශ්චයව ඉන්නා උන්වහන්සේලාගේ පැවිදි රුව මෙහි ප්‍රසිද්ධ නොකරන බව කරුණාවෙන් සලකන්න, මෙහි පළවන සියලු ඡායාරූප ස්වාමීන් වහන්සේගේ අවසරය ඇතිව පළවන එ්වායි. උන්වහන්සේලා අත්විඳින ඒ නිරාමිස සුවය උදාකර දුන් නිර්මල සද්ධර්මය පරිශීලනයට පහත සඳහන්  විස්තර උපයෝගී කරගන්න.) \nසම්බන්ධීකරණය - 077 279 0013 (සනත්), ධර්මයයි ඔබයි \nආරාමය, කීනගහවිල, කලටුවාව, රත්නපුරය වෙබ්අඩවිය: http://www.dharmayaiobai.org\nFacebook: http://www.facebook.com/dharmayaiobai/\nYouTube : http://www.youtube.com/c/dharmayaiobai/  ", "URL": "https://www.ada.lk/0/0/0-337455", "Category": "Religion", "Parent URL": null}