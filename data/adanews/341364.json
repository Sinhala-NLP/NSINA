{"Source": "Ada News", "Timestamp": "17 10 2018", "Headline": "තෙඹුවන සැරයන්ට රු. ලක්‍ෂ 10ක් - යළි සේවයේත් පිහිටුවයි", "News Content": "තෙඹුවන නගරයේ සිදු වූ ආන්දෝලනාත්මක සිදුවීමක් හේතුවෙන් තාවකාලිකව සේවය අත්හිටුවා තිබූ පොලිස් සැරයන් සනත් ගුණවර්ධන යළි සේවයේ පිහිටුවීමට ජනාධිපති මෛත්‍රීපාල සිරිසේන මහතා කටයුතු කර තිබේ. සරත් ගුණවර්ධන මහතා ඊයේ (16දා) දහවල් ජනාධිපති කාර්යාලය වෙත පැමිණ ජනාධිපති මෛත්‍රීපාල සිරිසේන  මහතා හමුවූ අවස්ථාවේදී මෙලෙස යළි සේවයේ පිහිටුවා ඇත. එමෙන්ම ගුණවර්ධන මහතා මුහුණ දී ඇති ආර්ථික දුෂ්කරතාව සහ ඔහුගේ දරුවන්ගේ අධ්‍යාපන කටයුතු සඳහා ලබාදිය යුතුව ඇති සහාය සැලකිල්ලට ගනිමින් ජනාධිපතිවරයා  ඒ මහතා වෙත රුපියල් ලක්‍ෂ10ක මූල්‍යපරිත්‍යාගයක් සිදුකළ බවද ජනාධිපති කාර්යාලය සඳහන් කළේය.     ", "URL": "https://www.ada.lk/0/0/0-341364", "Category": "Uncategorized", "Parent URL": null}