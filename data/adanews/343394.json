{"Source": "Ada News", "Timestamp": "13 12 2018", "Headline": "රාජ්‍ය සේවකයන්ට ප්‍රථම වරට MORE වට්ටම් කාඩ්පතක්", "News Content": "ශ්‍රී ලංකාවේ රාජ්‍ය සේවයේ නියුතු ලක්ෂ 15ක් පමණ වන සේවකයන් ඉලක්ක කරගන්මින් රාජ්‍ය සේවකයන් සඳහාම MORE Discount නමින් විශේෂිත වට්ටම් කාඩ් පතක් MORE Discount ආයතනය විසින් හඳුන්වා දී ඇත. මෙම MORE වට්ටම් කාඩ් පත භාවිත කරමින් 100කට අධික වෙළෙඳ ආයතනවලින් 5% සිට 50% ක් දක්වා අත්පිට වට්ටම් ලබාගැනීමේ හැකියාව රාජ්‍ය සේවකයන්ට ලැබෙන අතර, වසර 2ක් පුරා කිසිදු සීමාවකින් තොරව මෙම වට්ටම් ලබාගැනීමට කාඩ්පත් හිමියාට හා ඔහුගේ පවුලේ සාමාජියන්ට අවස්ථාව හිමිවේ. රාජ්‍ය සේවකයන් සඳහා මෙලෙස වෙළෙඳ ආයතන රැසක එකතුවෙන් වට්ටම් කාඩ්පතක් හඳුන්වා දෙන ශ්‍රී ලංකාවේ පළමු වතාව මෙය වේ. සුපිරි වෙළෙඳ සැල්, ඇඟලුම් ආයතන, පාවහන්, ආභරණ, රෝහල් හා සෞඛ්‍ය පහසුකම්, ගේදොර උපාංග, වාහන හා වාහන සේවා කටයුතු, මූල්‍ය සේවා, පාසල් පොත් හා ලිපි ද්‍රව්‍ය, ළමා උපකරණ, රූපලාවන්‍ය කටයුතු හා තවත් අංශ රැසක් ආවරණය වන පරිදි මෙම MORE Discount කාඩ් පතින් වට්ටම් ලබාගැනීමේ හැකියාව කාඩ්පත් හිමියාට ඇත. මේ පිළිබඳ වැඩි තොරතුරු www.morecard.lk  හෝ දුරකතන අංක 0113 031232 මඟින් ලබාගත හැකිය.   ", "URL": "https://www.ada.lk/0/0/0-343394", "Category": "Business", "Parent URL": null}