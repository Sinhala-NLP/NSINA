{"Source": "Ada News", "Timestamp": "17 01 2018", "Headline": "19න් පහළ ශ්‍රී ලංකා එක්දින කණ්ඩායමට ඇෆ්ගනිස්තානය හමුවේ ලකුණු 32ක පරාජයක්", "News Content": "\r\n\tඇෆ්ගනිස්තාන 19න් පහළ කණ්ඩායම හමුවේ, ඩක්වර්ත් ලුවිස් න්‍යායට අනුව ලකුණු 32ක පරාජයක් අත්විඳීමට ශ්‍රී ලංකා 19න් පහළ කණ්ඩායමට අද (17දා) සිදුවිය. තරගාවලියේ පළමු වටයේ දෙවැනි තරගය ලෙසින් ශ්‍රී ලංකා කණ්ඩායම ඇෆ්ගනිස්තාන කණ්ඩායම සමගින් මෙහිදී තරග වැදුණි.\r\n \r\n\tප්‍රථමයෙන් පන්දුවට පහරදුන් ඇෆ්ගනිස්තාන කණ්ඩායම නියමිත පන්දුවාර 50 තුළදී කඩුලු 7ක් දැවී ලකුණු 284ක් රැස් කළේය. වර්ෂාව හේතුවෙන් දෙවැනියට පන්දුවට පහරදුන් ශ්‍රී ලංකා කණ්ඩායමට පන්දුවාර 38දී ලකුණු 235ක ඉලක්කයක් හිමිවුවද, පන්දුවාර 37.3දී සියලුදෙනා දැවී රුස්කරගත හැකිවූයේ ලකුණු 202ක් පමණි.\r\n \r\n\t ඒ අනුව තරගාවලියේ අවසන් පූර්ව වටයට සුදුසුකම් ලබන්නට නම් ශ්‍රී ලංකා 19න් පහළ කණ්ඩායමට පාකිස්තානය සමග පැවැත්වෙන තරගය අනිවාර්යයෙන් ජයගන්නට සිදුවේ.  \n  ", "URL": "https://www.ada.lk/0/0/0-303793", "Category": "Sports", "Parent URL": null}