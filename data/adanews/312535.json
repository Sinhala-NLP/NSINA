{"Source": "Ada News", "Timestamp": "26 02 2018", "Headline": "ආණ්ඩුවට තරගයක් ලබාදෙන නායකයන් අත්අඩංගුවට ගන්නවා - GL", "News Content": "\r\n\tඉදිරි මැතිවරණවලදී ආණ්ඩුවට තරගයක් ලබා දිය හැකි  නායකයන් සිරභාරයට ගැනීමේ උත්සාහයක ආණ්ඩුව යෙදී සිටින බව ශ්‍රී ලංකා පොදු ජන පෙරමුණේ සභාපති මහාචාර්ය ජී.එල්. පීරිස් මහතා අද (26දා) පැවසීය.\r\n \r\n\tඒ අනුව යමින් හිටපු ආරක්ෂක ලේකම් ගෝඨාභය රාජපක්ෂ මහතාට විරුද්ධව අසත්‍ය ප්‍රචාර පතුරමින් සිටින බවත්, ඔහුගේ නිදහස අහිමි කිරීම සඳහා ආණ්ඩුව සැලසුම් කර තිබෙන බවත් සභාපතිවරයා පවසා සිටියේය.\r\n \r\n\tශ්‍රී ලංකා පොදු ජන පෙරමුණේ අනන්‍යතාව ආරක්ෂා වන අයුරින් තම පක්ෂය ඉදිරි මැතිවරණවලට ඉදිරිපත් වන බවත්, පොහොට්ටුව ලකුණ ජනතාව ආකර්ෂණය කරගෙන තිබෙන බැවින් වෙනත් ලකුණක් අවශ්‍ය නොවන බවත් හෙතෙම ප්‍රකාශ කළේය.\r\n \r\n\tබත්තරමුල්ල, නෙළුම් මාවතේ පිහිටි ශ්‍රී ලංකා පොදු ජන පෙරමුණේ ප්‍රධාන කාර්යාලයේ පැවැති මාධ්‍ය හමුවකදී ජී.එල්. පීරිස් මහතා මේ බව පවසා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-312535", "Category": "Latest News", "Parent URL": null}