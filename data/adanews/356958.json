{"Source": "Ada News", "Timestamp": "22 01 2020", "Headline": "ඇලස්කාවේ හුදකලා තැනැත්තා ගණනයෙන් සංගණනය ඇරඹෙයි", "News Content": "එක්සත් ජනපද 2020 සංගණනය ඇලස්කාවේ වෙරළබඩ ධීවර ගම්මානයක් වන ටොක්සූක් බොක්කෙහි නිල වශයෙන් ආරම්භ වී තිබේ. එක්සත් ජනපද සංගණන කාර්යාංශයේ ප්‍රධානී ස්ටීවන් ඩිලිංහැම් හුදකලාව ජීවත් වන 90 හැවිරිදි ගෝත්‍රික වැඩිමහල්ලෙකු වන ලිසී චිමියුගක් නෙන්ගුරියාර් වෙත චාරිත්‍රානුකූලව සංචාරය කිරීමත් සමග ගණනය කිරීම ආරම්භ කර තිබේ. සංගණනය සෑම වසර 10 කට වරක් සිදු වන අතර රටේ බොහෝ පදිංචිකරුවන් ගණන් ගනු ලබන්නේ මාර්තු මැද සිටය. එහෙත් සංගණන සේවකයින් සෑම විටම ඇලස්කාවේ ජනවාරි මාසයේ මුල් ආරම්භයක් ලබා ගැනීම සිදුවෙයි. ඔවුන් තවත් මාස කිහිපයක් බලා සිටියහොත්, හිම දියවී යාමෙන් භූමිය වගුරු බිමක් බවට පත්ව ඔවුන්ට තරණය කිරීමට අපහසුවීම ඊට හේතුවයි.   ", "URL": "https://www.ada.lk/0/0/0-356958", "Category": "International", "Parent URL": null}