{"Source": "Ada News", "Timestamp": "10 02 2018", "Headline": "මේ දක්වා මැතිවරණ ආශ්‍රිත පැමිණිලි 60ක් - පැෆරල්", "News Content": "\r\n\tඅද(10) උදෑසන වන විට මැතිවරණය ආශ්‍රිත පැමිණිලි 60ක් වාර්තා වී ඇති බව පැෆරල් සංවිධානයේ විධායක අධ්‍යක්ෂක රෝහන හෙට්ටිආරච්චි මහතා පවසනවා.\r\n \r\n\tමෙම පැමිණිලි සිදුවුනු කාරණා අතර පහරදීම්, වාහන වලට අලාභ හානි කිරීම් සහ භාන්ඩ හානි ප්‍රධානය. මේ අතර යම් කණඩායමක පහරදීම් නිසා රඹුක්කන එජාප අපේක්ෂකයෙකු රෝහල් ගත කර ඇති අතර නාවලපිටියේ ඡන්ද පොළ නිළධරයෙකුට පහරදීමක් සිදුවී ඇත.\r\n \r\n\tපුත්තලම සහ මඩකලපුවේ වාහන දෙකට අලාභ හානි සිදුකර ඇති බවද හෙට්ටිආරච්චි මහතා පවසයි.\r\n \r\n\tනමුත් සමස්ථයක් ලෙසින් ගත් කළ මැතිවරණයේ තත්ත්වය දැනට සාමකාමී බව කැෆේ සංවිධානයේ විධායක අධ්‍යක්ෂක කීර්ති තෙන්නකෝන් මහතා පවසයි.\r\n  ", "URL": "https://www.ada.lk/0/0/0-308848", "Category": "Latest News", "Parent URL": null}