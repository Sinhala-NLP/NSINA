{"Source": "Ada News", "Timestamp": "8 10 2018", "Headline": "සයිටම් සිසුන් ගැන GMOA අදහස", "News Content": "රජයේ විසඳුම් බලාපොරොත්තු වන සියලුම සුදුසුකම් සහිත සයිටම් සිසුන් කොතලාවල වෛද්‍ය පීඨයේ ලියාපදිංචිවී වෛද්‍ය උපාධිය ලබාගත යුතු බව රජයේ වෛද්‍ය නිලධාරීන්ගේ සංගමය සඳහන් කරයි. එසේ නොමැතිනම් කෙටි මාර්ගවලින් වෛද්‍ය උපාධිය ලබාගැනීමට උත්සාහ කරන හෝ කෙටි මාර්ගවලින් වෛද්‍ය උපාධිය ලබාගත් බව සඳහන් කරන කිසිවෙකුත් වෛද්‍යවරුන් ලෙස පිළිනොගන්නා බව එම සංගමයේ සහකාර ලේකම් වෛද්‍ය නවීන්ද සොයිසා මහතා අද (08දා) පැවැති මාධ්‍ය සාකච්ඡාවකදී සඳහන් කළේය. සුදුසුකම් සහිත ශිෂ්‍යයන් කොතලාවල වෛද්‍ය පීඨයට හෙට (09 දා) සිට මාසයක් තුළ බඳවාගෙන අවශ්‍ය කටයුතු කිරීමට රජය තම සංගමයට පොරොන්දු වී තිබෙන බවද පවසා සිටියේය.    ", "URL": "https://www.ada.lk/0/0/0-341074", "Category": "Latest News", "Parent URL": null}