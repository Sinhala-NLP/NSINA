{"Source": "Ada News", "Timestamp": "10 09 2018", "Headline": "පොහොට්ටුවට එරෙහිව එජාපය පොලීසියට", "News Content": "ජනබලය කොළඹට විරෝධතාව සඳහා එක්වූවන්ට විෂ දැමූ කිරිපැකට් ලබාදුන් බවට එක්සත් ජාතික පක්ෂයට එල්ල කරන චෝදනාව පිළිබඳව විමර්ශනයක් ඉල්ලා එක්සත් ජාතික පක්ෂ මැති ඇමතිවරුන් පිරිසක් අද (10දා) මිරිහාන පොලීසයට පැමිණිල්ලක් ඉදිරිපත් කළේය. හරීන් ප්‍රනාන්දු, මුජිබර් රහුමාන් හා නලින් බණ්ඩාර යන මැති ඇමතිවරුන් පිරිසක් මෙම පැමිණිල්ල ඉදිරිපත් කළේ ඒකාබද්ධ විපක්ෂයේ ශෙහාන් සේමසිංහට හා විමල් වීරවංශ යන මන්ත්‍රීවරුන්ට එරෙහිවය. එසේම මේ පිළිබඳව පොලිස්පතිවරයාටද ලිඛිතව පැමිණිල්ලක් ඉදිරිපත් කරන බව ඔවුහු සඳහන් කළහ.        ", "URL": "https://www.ada.lk/0/0/0-340174", "Category": "Latest News", "Parent URL": null}