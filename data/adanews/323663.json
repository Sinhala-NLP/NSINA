{"Source": "Ada News", "Timestamp": "20 04 2018", "Headline": "හොරණ කර්මාන්ත ශාලාව තාවකාලිකව වසයි", "News Content": "\r\n\t(UPDATE) හොරණ රබර් කර්මාන්ත ශාලාවක ඇමෝනියම් ටැංකියකට වැටී පුද්ගලයන් 5 දෙනෙක් මිය යෑම සම්බන්ධයෙන් කරන පරීක්ෂණ අවසන් වන තෙක් එම කර්මාන්ත ශාලාව තාවකිලිකව වසා දැමීමට මධ්‍යඹ පරිසර අධිකාරිය කටයුතු කර ඇත.\r\n \r\n\tහොරණ රබර් කර්මාන්ත ශාලාවක ඇමෝනියම් ටැංකියක් ආශ්‍රිතව සිදුවූ අනතුරකින් පුද්ගලයන් පස් දෙනෙක් මිය යෑමේ සිද්ධිය සම්බන්ධයෙන් අත්අඩංගුවට පත් එම කර්මාන්ත ශාලාවේ කළමනාකරු ලබන 25 දා තෙක් රක්ෂිත බන්ධනාගාර ගත කිරීමට හොරණ වැඩබලන මහේස්ත්‍රාත් කාන්ති කංනග්ගර මහත්මිය නියෝග කළාය.මෙම අනතුරින් කර්මාන්ත ශාලාවේ සේවකයන් දෙදෙනෙක්  හා ඔවුන්ව බේරා ගැනීමට පැමිණි ප්‍රදේශවාසීන් තිදෙනෙක් ජීවිතක්ෂයට පත්වූහ. \r\n \r\n\tහොරණ, බැල්ලපිටිය රබර් කර්මාන්ත ඇමෝනියම් ගෑස්  ටැංකියක් ආශ්‍රිතව සිදුවූ අනතුරකින් පුද්ගලයන් පස් දෙනෙකු මිය යෑමට අදාළව එහි කළමනාකරු පොලිස් අත්අඩංගුවට පත්ව ඇත.\r\n \r\n\tකර්මාන්තශාලා හිමියන් තම සේවකයන්ගේ ආරක්ෂාව සැමවිටම තහවුරු කළයුතු බව පොලිස් මූලස්ථානය සඳහන් කරයි.\r\n \r\n\tඅද (19දා) හොරණ බැල්ලපිටිය ප්‍රදේශයේ කර්මාන්ත ශාලාවක ඇමෝනියා සහිත ටැංකියට සේවකයෙකු වැටීම පිළිබඳව පොලීසිය විශේෂ පරීක්ෂණයක් සිදුකරන බවද පොලිස් මාධ්‍ය ප්‍රකාශක පොලිස් අධිකාරී නීතිඥ රුවන් ගුණසේකර මහතා සඳහන් කළේය.\r\n \r\n\tසිදුකරන මහෙස්ත්‍රාත් පරීක්ෂණයෙන් පසු කර්මාන්ත ශාලාවේ වරදින් මෙම කටයුත්ත සිදු වී තිබෙන බවට තහවුරු වුවහොත් ඔවුන්ට නීති මගින් කටයුතු කරන බවද පවසා සිටියේය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-323663", "Category": "Latest News", "Parent URL": null}