{"Source": "Ada News", "Timestamp": "26 04 2018", "Headline": "ඊළමක් ගැන කතා කරන අයත් එක්ක සාකච්ඡාවක් නෑ", "News Content": "\r\n\tඑංගලන්තයේදී තමන්ට එරෙහිව එල්.ටී.ටී.ඊ, හිතවාදීන් පැවැත් වූ විරෝධතා පිළිබඳව සතුටුවන බවත්, රට කැඩීමට උත්සාහ දරන පුද්ගලයන් සමග කිසිදු සාකච්ඡාවක් නොමැති බවත් ජනපති මෛත්‍රීපාල සිරිසේන මහතා පවසයි.\r\n \r\n\tඑංගලන්තයේ සංචාරය කරන අතරතුරදී බී.බී.සී. සිංහල සංදේශය හා සම්මුඛ සාකච්ඡාවකට එක්වෙමින් ජනපතිවරයා මේ බව සඳහන් කර තිබේ. එහි තෙවැනි කොටස අද (26දා) පළවිය.\r\n \r\n\tඑහිදී ජනපතිවරයා මෙසේ ප්‍රකාශ කර තිබේ.\r\n \r\n\t“විරෝධතා කළේ එල්.ටී.ටී.ඊ.කාරයෝ. විරෝධතා කරනවා නම් මම තවත් සතුටුයි. මොනවද ඒ අයගේ සටන් පාඨ. ඒ ගොල්ලන්ට ඇති අවසාන විසඳුම ඊළමලු. ඔය සටන හැමදාම කරනවා. ඕක කෙරෙන එකක් නෙමෙයි.\r\n \r\n\tරට කඩන එකට කිසිම ඉඩක් නෑ. ඊළමක් ගැන කතා කරන අයත් එක්ක මගේ කිසිම සාකච්ඡාවක් නෑ.\r\n \r\n\tලංකාවේ දේශපාලන සිරකරුවන් එක්කෙනෙක්වත් නෑ. රහසිගත සිරකඳවුරුත් ලංකාවේ නෑ. මගේ රජය යටතේ කිසිම කෙනෙක් හොරෙන් රඳවාගෙන නෑ”.\r\n \n\n \r\n\t \r\n  ", "URL": "https://www.ada.lk/0/0/0-325195", "Category": "Latest News", "Parent URL": null}