{"Source": "Ada News", "Timestamp": "15 12 2017", "Headline": "ඊසාන දිග මෝසම ඉදිරි දින කිහිපයේදී", "News Content": "\r\n\tදිවයින හරහා ඉදිරි දින කිහිපයේදී ඊසාන දිග මෝසම ස්ථාපිත වේයැයි අපේක්ෂා කරන බව කාලගුණ විද්‍යා දෙපාර්තමේන්තුව සඳහන් කරයි.\r\n \r\n\tහෙට දිනය සඳහා වන කාලගුණ නිවේදනය අද (15දා) මධ්‍යාහ්නයේදී නිකුත් කරමින් ඔවුන් මේ බව සඳහන් කරයි.\r\n \r\n\tහෙට දිනයේදී උතුරු, උතුරුමැද, නැගෙනහිර හා ඌව පළාත්වල වැසි වර කිහිපයක් ඇති වෙන බවත් සෙසු පළාත්වල සවස 2න් පසු තැනින් තැන වැසි හෝ ගිගුරුම් සහිත වැසි ඇති වන බවත් එම නිවේදනයේ වෙයි.\r\n \r\n\tබස්නාහිර හා සබරගමුව පළාත්වල මෙන්ම ගාල්ල හා මාතර දිස්ත්‍රික්කවල මිලි මීටර් 75ක් දකාවා සාමාන්‍ය වැසි ඇතිවිය හැකි බවත් එම නිවේදනයේ දැක්වෙයි.\r\n \n\n  ", "URL": "https://www.ada.lk/0/0/0-296735", "Category": "Latest News", "Parent URL": null}