{"Source": "Ada News", "Timestamp": "20 04 2018", "Headline": "ජාතික ආණ්ඩුව ඉදිරියට ගෙන යාමට එජාප අනුමැතිය ලබන සතියේ", "News Content": "\r\n\tසැලසුම්සහගත වැඩපිළිවෙළක් යටතේ ජාතික ආණ්ඩුව 2020 වර්ෂය දක්වා පවත්වාගෙන යෑමට එක්සත් ජාතික පක්ෂය ලබන සතියේ සිය පක්ෂ සාමාජිකත්වයේ අනුමැතිය ලබාගන්නා බව එක්සත් ජාතික පක්ෂය පැවසීය.\r\n \r\n\tජාතික ආණ්ඩුව ඉදිරියට පවත්වාගෙන යෑම සඳහා එක්සත් ජාතික පක්ෂය සහ ශ්‍රීලංකානිදහස්පක්ෂයනිලනොවනමට්ටමින්සාකච්ඡාකර ඇති බවද වාර්තාවේ.\r\n \r\n\tඒ අනුව ඉලක්කසහගත නව වැඩපිළිවෙළක් සකස්කර ඒ සඳහා පක්ෂ දෙකේම එකඟත්වය මත 'එක නායකයෙක්, එක වැඩපිළිවෙළක්, එක රජයක්' සංකල්පය යටතේ ආණ්ඩුවේ ඉතිරි කාලය ඉදිරියට පවත්වාගෙන යාමට නියමිතය.\r\n \r\n\tඑම වැඩපිළිවෙළට පහසුවන ආකාරයෙන් විද්‍යාත්මක ආකාරයට විෂයයන් බෙදාඇති නව කැබිනට් මණ්ඩලය ලබන සතියේදී දිවුරුම්දීමටද සැලසුම්කරමින් පවතී.\r\n \r\n\tජනාධිපති මෛත්‍රීපාල සිරිසේන මහතා සිය එංගලන්ත සංචාරය නිමවා දිවයිනට පැමිණි පසු මේ සම්බන්ධයෙන් අගමැති රනිල් වික්‍රමසිංහ මහතා සමගද සාකච්ඡා කර අවසන් තීරණයකට පැමිණීමට නියමිත බව වාර්තාවේ.\r\n \r\n\tඅග්‍රාමාත්‍ය රනිල් වික්‍රමසිංහ මහතාගේ උපදෙස් මත එක්සත් ජාතික පක්ෂ කෘත්‍යාධිකාරී මණ්ඩලය හා පාර්ලිමේන්තු කණ්ඩායම රැස්වී ජාතික රජය පවත්වාගෙන යෑමේ අනුමැතිය ගැනීමට නියමිතය.\r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-323656", "Category": "Latest News", "Parent URL": null}