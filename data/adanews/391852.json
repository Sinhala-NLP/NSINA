{"Source": "Ada News", "Timestamp": "31 03 2022", "Headline": "බදුල්ල මන්ත්‍රීවරියෝ විරෝධයක", "News Content": "පළාත් පාලන ආයතනවල දැනට සිටින  කාන්තා  මන්ත්‍රී ධුර සංඛ්‍යාව   අඩුකරමින් කාන්තා නියෝජනය 25% සිට 16% දක්වා පහත හෙලීමට රජය  පිඹුරුපත් සකස්කරන්නේ යැයි පවසමින් බදුල්ල දිස්ත්‍රික්කයේ  මහ නගර සභා සහ ප්‍රාදේශීය සභා නියෝජනය කරන සියළුම මන්ත්‍රීවරියන් ඊයේ (30දා)  බදුල්ල හෙරිටේජ් හෝටලයට රැස්වි එම තීරණ පිළිබදව දැඩි විරෝධය පලකළහ . රජය මෙම තීරණය ඉවත්කර නොගතහොත්  දිවයින පුරා උද්ගෝෂණ මාලාවක් පවත්වා කොළඹදී දැවැන්ත උද්ගෝෂණයක් පවත්වන බවත් ඒ සදහා සියළු පක්ෂවල සහාය ලබාගන්නා බවද මෙහිදී අවධාරණය කෙරිණි. ඔවුන් රැස්වීමක් පවත්වා ඉන්පසු සිය වි‍රෝධය පළ අයුරු ඡායාරූපයෙන් දැක්වේ. බදුල්ලේ  පාලිත ආරියවංශ         ", "URL": "https://www.ada.lk/0/0/0-391852", "Category": "Latest News", "Parent URL": null}