{"Source": "Ada News", "Timestamp": "1 10 2018", "Headline": "ජල විදුලිය නිපදවීම ඉහළට", "News Content": "පවතින වැසි තත්ත්වයත් සමග ජල විදුලි බලාගාර ආශ්‍රිත ජලාශවල පොදුවේ ජල මට්ටම 75%ක් දක්වා ඉහළ ගොස් ඇතැයි විදුලි බලමණ්ඩලය සඳහන් කරයි. මේ අනුව ජල විදුලි නිෂ්පාදනය 25% සිට 35% දක්වා ඉහළ ගොස් තිබේ. පැවඅති වියළි කාලගුණ තත්ත්වය නිසා ජල විදුලිය නිෂ්පාදනය කරන ජලාශවල ජල මට්ටම විශාල ලෙස පහළ වැටී තිබුණු අතර, උඩවලව ජලාශයේ ජල මට්ටම පසුගිය කාලයේ 20% දක්වා පහත වැටී තිබිණි. එහෙත් මේ වනවිට එම ජලාශයේ ජල මට්ටම 46% දක්වා ඉහළ ගොස් ඇත. මීට අමතරව කොත්මලේ ජලාශයේ ජල මට්ටම 85%ක් දක්වාත්, කාසල්රී ජලාශයේ ජල මට්ටම 69.3%ක් දක්වාත්, මාවුස්සාකැලේ ජලාශයේ ජල මට්ටම 76.6% දක්වාත්, වික්ටෝරියා ජලාශයේ ජල මට්ටම 81.6%ක් දක්වාත්, රන්දෙනිගල ජලාශයේ ජල මට්ටම 71.9% දක්වාත් ඉහළ ගොස් තිබේ.     ", "URL": "https://www.ada.lk/0/0/0-340858", "Category": "Latest News", "Parent URL": null}