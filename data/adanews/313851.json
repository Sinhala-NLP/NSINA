{"Source": "Ada News", "Timestamp": "2 03 2018", "Headline": "ලලිත් වීරතුංගට විදෙස් ගතවෙන්නට අවසර", "News Content": "\r\n\tසිල් රෙදි නඩුව සම්බන්ධයෙන් සිරදඬුවම් ලබා ඊට එරෙහිව අභියාචනයක් ඉදිරිපත් කර ඇප මත මුදාහැර සිටින හිටපු ජනාධිපති ලේකම් ලලිත් වීරතුංග මහතාට විදේශගතවීම සඳහා පනවා තිබූ තහනම තාවකාලිකව ඉවත් කිරීමට අභියාචනාධිකරණය නියම කර ඇත.\r\n \r\n\tමේ සම්බන්ධයෙන් මීට පෙර සිදුකළ ඉල්ලීම ප්‍රතික්ෂේප වීමෙන් පසු ලලිත් වීරතුංග මහතා විසින් ඉදිරිපත් කළ ප්‍රතිශෝධන පෙත්සමක් සලකා බැලූ අභියාචනාධිකරණ සභාපති විනිසුරු ප්‍රීති පද්මන් සූරසේන සහ ශිරාන් ගුණරත්න යන විනිසුරු මඩුල්ල විසින් මෙම නියෝගය සිදුකර ඇත.\r\n \r\n\tඑම කරුණු සලකා බැලූ අභියාචනාධිකරණය කොළඹ මහාධිකරණය භාරයේ රඳවාගෙන සිටින ලලිත් වීරතුංග මහතාගේ විදේශ ගමන් බලපත්‍රය වහාම මුදා හරින්නයි නියම කළ අතර මේ මස 20 දා සිට අප්‍රේල් මස 30 වන දා දක්වා කාලසීමාව තුළ පනවා තිබෙන විදෙස් ගමන් තහනම තාවකාලිකව ඉවත් කරන ලෙසද ආගමන සහ විගමන පාලකවරයාට නියම කළා.\r\n \n\n \r\n\t \r\n  ", "URL": "https://www.ada.lk/0/0/0-313851", "Category": "Latest News", "Parent URL": null}