{"Source": "Ada News", "Timestamp": "4 06 2021", "Headline": "ධනුෂ්ක හා ධනංජය දෙවැනි අස්ථාවෙන් ප්‍රයෝජන ගනියි", "News Content": "ශ්‍රී ලංකා ක්‍රිකට් කණ්ඩායමේ තවත් ක්‍රීඩකයින් පස්දෙනෙකු වෙනුවෙන් පැවැත්වූ ශාරිරික යෝග්‍යතා පරීක්ෂණයෙන් ඔවුන් සියළුදෙනා සමත්වී ඇත. ශාරීරික යෝග්‍යතා පරීක්ෂණ සඳහා සහභාගිවීමට නොහැකිවූ හා පෙර පැවති යෝග්‍යතා පරීක්ෂණ වලින් අසමත්වූ ශ්‍රි ලංකා ක්‍රිකට් ක්‍රීඩකියන් වෙනුවෙන් මෙම පරීක්ෂණය පැවැත්විණි. මේ සඳහා ධනුෂ්ක ගුණතිලක, ධනංජයද සිල්වා, නුවන් ප්‍රදීප්, ධනංජය ලක්ෂාන් හා ඉෂාන් ජයරත්න යන ක්‍රීඩකයින් සහභාගි වී ඇත. කොළඹ සුගතදාස ක්‍රීඩාංගණයේදී පැවති කි.මී දෙකක ශාරීරික යෝග්‍යතා පරීක්ෂණය මොවුන් සියළු දෙනාම මිනිත්තු 8 තත්පර 35 කින් අවසන් කර ඇත. එංගලන්ත තරගාවලිය වෙනුවෙන් පැවැත්වූ මෙම යෝග්‍යතා පරීක්ෂණය පළමුවෙන්ම බංග්ලාදේශයේදී පැවැති අතර එහිදී ධනුෂ්ක ගුණතිලක හා ධනංජයද සිල්වා අසමත්විය.  ", "URL": "https://www.ada.lk/0/0/0-379529", "Category": "Sports", "Parent URL": null}