{"Source": "Ada News", "Timestamp": "5 11 2018", "Headline": "මාතලේ හා හලාවත පුද්ගල ඝාතන දෙකක්", "News Content": "මාතලේ හා හලාවත යන ප්‍රදේශවලදි පුද්ගලයින් දෙදෙනෙකු තියුණු ආයුධයකින් කපා කොටා ඝාතනය කර ඇත. ඉන් එක් අයෙකු මාතලේ විහාර මාවතේ පදිංචි එචි පි සිරිසේන නමැති අවු (75) පුද්ගලයෙකි. දෙපාර්ශවයක් අතර ඇතිවු ආරවුලක් මෙයට හේතුවන්නට ඇති බවට සැක කෙරේ. සැකකරුවන් අත්අඩංගුවට ගැනීමට මාතලේ පොලීසිය විමර්ශන සිදු කරයි. හලාවතදී එක් පුද්ගලයෙකු විසින් තවත් පුද්ගලයින් දෙදෙනෙකුට තියුණු ආයුධයකින් කපා කොටා එක් පුද්ගලයෙකු ඝාතනය කර තිබේ. තුවාල ලැබු අනෙක් පුද්ගලයා වැඩිදුර ප්‍රතිකාර සඳහා ජාතික රෝහලට ඇතුළත් කර ඇත. මරණකරු සිප්පිකලාන මුගුටුවත්ත පදිංචි සමිත් රන්දිල් (22) නමැති අයෙකි.  බහින්බස් වීමක් දුර දිග යෑමෙන් මෙම ඝාතනය සිදු වී ඇති බවට සැක පළ කරන අතර සිද්ධිය සමිබන්ධයෙන් වැඩිදුර පරීක්ෂණ හලාවත පොලීසිය විසින් සිදු කරයි. කෂිනි හපුආරචිචි   ", "URL": "https://www.ada.lk/0/0/0-342041", "Category": "Latest News", "Parent URL": null}