{"Source": "Ada News", "Timestamp": "25 07 2018", "Headline": "මොරගහකන්ද MR ගේ වැඩක් MS ට තිබුණේ ජලය පිරවීමට  පමණයි", "News Content": "මොරගහකන්ද ජලාශය ඉදිකිරීමේ ව්‍යාපෘතිය හිටපු ජනපති මහින්ද රාජපක්ෂ මහතාගේ නිර්මාණයක් බවත්, එහි ජලය පිරවීම පමණක් වත්මන් ජනාධිපති මෛත්‍රීපාල සිරිසේන මහතාට ඉතිරිව තිබුණ බවත් පාර්ලිමේන්තු මන්ත්‍රී එස්.එම්.චන්ද්‍රසේන මහතා පැවසීය. හෙතෙම මෙම අදහස් පළ කළේ කොළඹ අද (25දා) පැවැති මාධ්‍ය හමුවකට එක්වෙමිනි. 2007 වසරේදී ඉදිකිරීම් ආරම්භ වූ එම ජලාශය ඉදිරිකිරීම සඳහා මහින්ද රාජපක්ෂ මහතා මුදල් ලබාදුන් බවත්,දේශීය මුදල් වැයකරමින් එම ව්‍යාපෘතිය අවසන් කිරීමට හිටපු ජනාධිපතිවරයාට උවමනාවක් තිබුණු බවත් මන්ත්‍රීවරයා මෙහිදී සඳහන් කළේය. හිටපු ජනාධිපතිවරයා සහයක් ලබානොදුන් බවට මොරගහකන්ද ජලාශය විවෘත කිරීමේ උත්සවයේදී මෛත්‍රීපාල සිරිසේන මහතා අසත්‍ය ප්‍රකාශ සිදුකළ බවත්, පසුගිය රජය විසින් මෙම ව්‍යාපෘතිය ආරම්භ නොකළා නම් ඔහුට සිහිනය සැබෑ කර ගැනීමට අවස්ථාව නොලැබෙන බවත් හෙතෙම මෙහිදී පවසා සිටියේය.    ", "URL": "https://www.ada.lk/0/0/0-338649", "Category": "Latest News", "Parent URL": null}