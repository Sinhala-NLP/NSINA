{"Source": "Ada News", "Timestamp": "1 12 2022", "Headline": "බ්‍රසීල ඇමසන් වන විනාශය වසර 15ක ඉහළම මට්ටමට", "News Content": "බ්‍රසීලයේ ඇමසන් වනාන්තරයේ වනාන්තර විනාශය වසර 15ක ඉහළ මට්ටමට පැමිණ ඇති බව බ්‍රසීලියානු ජාතික අභ්‍යවකාශ පර්යේෂණ ආයතනය විසින් නිකුත් කළ නවතම දත්ත අනාවරණය කරයි. නියෝජිතායතනයේ Prodes අධීක්ෂණ පද්ධතිය පෙන්නුම් කරන්නේ 2021 අගෝස්තු සිට 2022 ජූලි දක්වා මාස 12 තුළ දළ වශයෙන් වර්ග කිලෝමීටර් 11,600ක් පමණ වන වැසි වනාන්තරයට අහිමිවී ඇත. කෙසේ වෙතත්, එය වර්ග කිලෝමීටර් 13,000කට වැඩි ප්‍රමාණයක් විනාශ වූ පෙර වසරට සාපේක්ෂව 11%ක අඩුවීමක් වුවත්, සමස්තයක් ලෙස ගැනීමේදී මහා වන සංහාරයක් බව විශේෂඥයන් පෙන්වා දෙයි. බ්‍රසීල ජනාධිපති බොල්සොනාරෝගේ නායකත්වයේ සිව් වසර තුළ වන විනාශය පෙර වසර හතරට වඩා 60%කින් ඉහළ ගොස් ඇති අතර, මෙවර මැතිවරණය ඔහු පරාජයට පත්වීමට එම වන සංහාරයද හේතුවක් වී ඇති බව විචාරකයෝ පවසති.   ", "URL": "https://www.ada.lk/0/0/0-399262", "Category": "International", "Parent URL": null}