{"Source": "Ada News", "Timestamp": "9 01 2021", "Headline": "ට්විටර් ජනපති ට්‍රම්ප්ගේ ගිණුම ස්ථිරවම අත්හිටුවයි", "News Content": "ඇමෙරිකානු ජනපති ඩොනල්ඩ් ට්‍රම්ප්ගේ RrealDonaldTrump ගිණුමේ මෑත කාලීන ට්වීට් හා ඒවා වටා ඇති සන්දර්භය සමීපව සමාලෝචනය කිරීමෙන් පසුව, ප්‍රචණ්ඩත්වය තවදුරටත් උසිගැන්වීමේ අවදානම හේතුවෙන් එම ගිණුම ස්ථිරවම අත්හිටවූ බව ට්විටර් සමාගම පවසයි. \"මේ සතියේ බිහිසුණු සිදුවීම් සන්දර්භය තුළ, ට්විටර් නීති රීති අතිරේක උල්ලංඝනය කිරීම් මෙම ක්‍රියාමාර්ගයටම හේතු විය හැකි බව අපි බදාදා පැහැදිලි කළෙමු.\" එහි සඳහන් විය. ට්විටර් සමාගමේ තීරණයට අනුව, ඊයේ දහවල් ට්‍රම්ප් විසින් සිදුකරන ලද ට්වීට් දෙකකින් පසුව ඔහුගේ අවසන් ට්විටර් පණිවුඩ බවට පත්ව ඇත. එම ට්විටර් පණිවුඩ ද්විත්වයම ප්‍රචණ්ඩත්වය උත්කර්ෂයට නැංවීමට එරෙහි සමාගමේ ප්‍රතිපත්තිය, නීති උල්ලංඝනය කර ඇති බව සමාගමේ අදහස විය. පළමු ට්වීට් එක ට්‍රම්ප්ගේ ආධාරකරුවන් ගැන විය. \"මට ඡන්දය දුන් 75,000,000ක ශ්‍රේෂ්ඨ ඇමරිකානු දේශප්‍රේමීන් වන \"අමෙරිකා ෆර්ස්ට්\" සහ \"මේක් ඇමෙරිකා අ'ගෙයින්\" වෙත යෝධ හඬක් ලැබෙනු ඇත. ඔවුන්ට කිසිදු ආකාරයකින්, හැඩයකින් හෝ ආකාරයකින් අසාධාරණ ලෙස සලකනු නොලැබේ !!!\"  යනුවෙනි. දෙවැන්න පෙන්නුම් කළේ ට්‍රම්ප් ජෝ බයිඩන් ජනපති ධුරයේ දිවුරුම්දීමේ උත්සවයට සහභාගී වීමට අදහස් නොකරන බවයි. \"ඉල්ලීම් කර ඇති සියලු දෙනා වෙනුවෙන්, මම ජනවාරි 20 වැනි දින වැඩභාරගැනීමේ උත්සවයට නොයන්නෙමි.\"   ", "URL": "https://www.ada.lk/0/0/0-373675", "Category": "International", "Parent URL": null}