{"Source": "Ada News", "Timestamp": "18 10 2021", "Headline": "නුසුදුසු නිසා හරවා යැවු පොහොර නැව ආපසු එනවා", "News Content": "‘සෞභාග්‍යයේ දේශය’ ගොඩ නගනවා යැයි කියා පැමිණි ආණ්ඩුව මේ වන විට විට ‘කසළ දේශයක්’ ගොඩ නගමින් සිටින බව විපක්ෂ නායක සජිත් පේ‍්‍රමදාස මහතා පැවසීය.\n\r\nරටට නුසුදුසු බවට වාර්තාවලින් තහවුරු කළ පොහොර නැව ආපසු හරවා යවන බව ආණ්ඩුව පැවසුවත් ඒ කසළ සහිත රටට නුසුදුසු පොහොර නැව නැවතත් ලංකාවට එමින් තිබෙන බව ද විපක්ෂ නායකවරයා පැවසීය.\n\r\nඅද වනවිට ආණ්ඩුව විසින් මේ රටේ සමස්ත ජනතාවම අතිශය දුෂ්කර අඩියකට තල්ලූ කොට ඇති බවත් ජනතාව මේ තරමට පීඩාවට පත්කිරීමට හේතුව තුනෙන් දෙකක බලයක් ලබා දීම ද, නැත්නම් විධායක ජනාධිපති ධුරය ලබාදීමදැයි තමන් ආණ්ඩුවෙන් ප‍්‍රශ්න කරන බව ඒ මහතා පැවසීය.\n\r\nවිපක්ෂ නායක සජිත් පේ‍්‍රමදාස මහතා තිස්සමහාරාම රන්මිණිතැන්න ගොවියන්ගේ ගැටලූ විමසන ගොවි හදගැස්ම වැඩසටහනට එක්වෙමින් මේ බව පැවසීය.  ", "URL": "https://www.ada.lk/0/0/0-386126", "Category": "Latest News", "Parent URL": null}