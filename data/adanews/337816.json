{"Source": "Ada News", "Timestamp": "3 07 2018", "Headline": "නාමල්ගෙන් රංජන්ට හා එජාපයට අභියෝගයක්", "News Content": "හිටපු ජනාධිපති මහින්ද රාජපක්ෂ මහතා සම්බන්ධයෙන් නිව්යෝක් ටයිම්ස් පුවත්පත පළකළ අසත්‍ය ලිපිය සම්බන්ධයෙන් නියෝජ්‍ය අමාත්‍ය රන්ජන් රාමනායක මහතා පොලිස් මූල්‍ය අපරාධ ඒකකයේ පැමිණිල්ලක් ගොනු කළ අයුරින්, හැකිනම් ජනාධිපති මෛත්‍රීපාල සිරිසේන මහතාට ඔස්ට්‍රේලියාවෙන් එල්ල වූ අල්ලස් චෝදනාව සම්බන්ධයෙන් පරීක්ෂණයක් පැවැත්වීමට පැමිණිල්ලක් ඉදිරිපත් කරන්නැයි රන්ජන් රාමනායක මහතාට මෙන්ම එක්සත් ජාතික පක්ෂයට අභියෝග කරන බව පාර්ලිමේන්තු මන්ත්‍රී නාමල් රාජපක්ෂ මහතා පවසයි. ‘මේ පිළිබඳ 'අද^ට අදහස් දැක්වූ මන්ත්‍රීවරයා “නිව්යෝක් ලිපිය පළවී පැය කිහිපයකින් හිටපු ජනාධිපති මහින්ද රාජපක්ෂ මහතාට විරුද්ධව පොලිස් මූල්‍ය අපරාධ ඒකකයට නියෝජ්‍ය අමාත්‍ය රන්ජන් රාමනායක මහතා පැමිණිල්ලක් ඉදිරිපත් කළා. නමුත් ජනාධිපති මෛත්‍රීපාල සිරිසේන මහතාට ඔස්ට්‍රේලියාවෙන් ඉදිරිපත් වූ චෝදනා සම්බන්ධයෙන් පැමිණිල්ලක් ඉදිරිපත් කිරීමට රන්ජන් රාමනායක මහතාට හෝ එක්සත් ජාතික පක්ෂයට නොහැකි වී තිබෙනවා. එක්සත් ජාතික පක්ෂයට හෝ රන්ජන් රාමනායක මහතාට කොන්දක් තිබෙනවා නම් ජනාධිපති මෛත්‍රීපාල සිරිසේන මහතාට ඔස්ට්‍රේලියාවෙන් එල්ල වූ චෝදනා සම්බන්ධයෙන් පරීක්ෂණයක් පවත්වන්නැයි ඉල්ලාපැමිණිල්ලක් ඉදිරිපත් කරන ලෙස මම අභියෝග කරනවා” යනුවෙන් කියා සිටියේය.       ", "URL": "https://www.ada.lk/0/0/0-337816", "Category": "Latest News", "Parent URL": null}