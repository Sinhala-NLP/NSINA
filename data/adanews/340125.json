{"Source": "Ada News", "Timestamp": "9 09 2018", "Headline": "ආරක්ෂක හමුදාවන් ගැන විශේෂ ප්‍රකාශයක් කරනවා - ජනපති", "News Content": "ආරක්ෂක හමුදාවන්ට එල්ලවී ඇති චෝදනා සම්බන්ධයෙන් එක්සත් ජාතීන්ගේ සංවිධානය හමුවේ විශේෂ ප්‍රකාශයක් කරන බව ජනපති මෛත්‍රීපාල සිරිසේන මහතා පවසයි. ඊයේ රත්නපුර, නිවිතිගල පැවැති ජන හමුවකදී ඔහු මේ බව ප්‍රකාශ කළේය. එම ප්‍රකාශය සම්බන්ධයෙන් තමන්ට විවිධ පාර්ශ්වයන්ගෙන් චෝදනා එල්ලවීමටද හැකි බව ජනපතිවරයා සඳහන් කළේය. කෙසේ වෙතත් එම ප්‍රකාශය හරහා රට මුහුණදී ඇති අභියෝග රාශියකට විසඳුම් ලැබෙනු ඇතැයි තමන් විශ්වාස කරන බවත් ජනපතිවරයා සඳහන් කළේය. ජනපතිවරයා එළැඹෙන  24දා එක්සත් ජාතීන්ගේ මහා මණ්ඩලය ඇමතීමට නියමිතය.  ", "URL": "https://www.ada.lk/0/0/0-340125", "Category": "Latest News", "Parent URL": null}