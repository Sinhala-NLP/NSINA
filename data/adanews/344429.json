{"Source": "Ada News", "Timestamp": "16 01 2019", "Headline": "අනුරාධපුර ගුවන් හමුදා කදවුරේ ප්‍රහාරයට වසර10ක සිරදඩුවම්", "News Content": "ගුවන් යානා 16කට අර්ධ හා පූර්ණ හානි කරමින් රුපියල් කෝටී හාර සීයකට අධික අලාභයක් සිදුකරමින්, ආරක්ෂක අංශ සමාජිකයන් 14 දෙනෙකු ජීවිතක්ෂයට පත් කරමින් යුධ සමයේදී අනුරාධපුර පිහිටි ගුවන් හමුදා මූලික කදවුරට ගුවනින් හා ගොඩබිමින් දැවැන්ත ප්‍රහාරයක් එල්ල කිරීමේ සිද්ධියට සම්බන්ධවූ එල්.ටී.ටී.ඊ.ත්‍රස්ත සංවිධානයේ හිටපු කොටි සාමාජිකයන් දෙදෙනෙකු, චෝදනා දෙකට වරද පිළිගැනීමෙන් අනුව දෙදෙනාට වෙන් වෙන් වශයෙන් වසර දහයක සිරදඩුවමක් උතුරුමැද පළාත්බද මහාධිකරණ විනිසුරු මහේෂ් වීරමන් මහතා අද (16දා) නියම කළේය. මෙසේ සිර දඩුවම් නියමවූයේ කුලන්කඩි වීදිය, වැව පාර, සංගාතෙයි, යාපනය ලිපිනයේ පදිංචි පුරුසෝත්තමන් අරවින්දන් නොහොත් සෙම්පරදී හා මයිලඩි, උතුර කන්කසන්තුරේ, ලිපිනයේ පදිංචි රාසවල්ලවන් තබෝරූබන් නොහොත් කඩල්වෙන්ගෙයි යන චූදිතයන්ටයි. \nඅනුරාධපුර ගුවන් හමුදා මූලික කදවුරට පහරදීම සදහා සදහා වර්ෂ 2006 නොවැම්බර් මස 01 වනදා සිට 2007 වසරේ ඔක්තොම්බර් මස 22 වනදා දක්වා රාජ්‍ය විරෝධි කුමන්ත්‍රණයක නිරතවීම හා ගුවනින් හා ගොඩබිමින් පහරදී ගුවන් යාන රැසකට අලාභ හානී සිදුකර ආරක්ෂක අංශ සමාජිකයන් පිරිසක් මරණයට පත්කිරීම යන අධි චෝදනාවන්ට විත්තිකරුවන් අධිකරණය හමුවේ වරද පිළිගනු ලැබූහ. චෝදනා දෙකට, වසර පහ බැගින් බරපතල සිරදඩුවම් නියමකල විනිසුරුවරයා එම සිරදඩුවම් වසර පහකින් එකවර ගෙවීයන ලෙස නියම කරන බව විවෘත  අධිකරණය හමුවේ පැවසුවේය. \n\nවර්ෂ 2007 ඔක්තොම්බර් මස 21 වන දින හෝ ඊට ආසන්න දිනකදී එල්.ටී.ඊ ත්‍රස්ත සංවිධානයේ සමාජිකයන් 24 නෙකුට ආසන්න පිරිසක් අනුරාධපුර පිහිටි ගුවන් හමුදා මූලික කදවුරට ගුවනින් හා ගොඩ බිමින් එල්ලකල දැවැන්ත ප‍්‍රාහාරයෙන් කදවුරේ නවතා තිබූ රුපියල් කෝටි 400ක් පමණ වටිනා ශ‍්‍රි ලංකා ගුවන් හමුදාවට අයත් ගුවන් යානා දහයක් සම්පූර්ණයෙන්ම විනාශ කර, තවත් ගුවන් යානා හයක් අර්ධ වශයෙන් විනාශ කර, ආරක්ෂක අංශ සාමාජිකයින් (14)දෙනෙකු ඝාතනය කර තිබුණි. ත්‍රස්ත ප්‍රහාරයෙන් ප්‍රහාරක එම්.අයි 24 වර්ගයේ හෙලිකොප්ටර්, බෙල් 12 දොළහා වර්ගයේ හෙලිකොප්ටර්, ප්‍රහාරක ගුවන් යානා, පුහුණු ගුවන් යාන 10 ක් විනාශවී තිබූ අතර තවත් ගුවන් යානා හයක්, ප්‍රහාර වලින් අර්ධ වශයෙන් හානී සිදුවි තිබුණි.     ", "URL": "https://www.ada.lk/0/0/0-344429", "Category": "Latest News", "Parent URL": null}