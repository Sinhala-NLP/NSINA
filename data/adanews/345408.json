{"Source": "Ada News", "Timestamp": "14 02 2019", "Headline": "ඩයලොග් චැම්පියන්ස් ලීග් කිරුළ ඩිෆෙන්ඩර්ස්ට", "News Content": "ඩයලොග් චැම්පියන්ස් ලීග් පාපන්දු තරගාවලියේ මෙවර ශූරයින් ලෙසින් කිරුළු පැළඳීමට ඩිෆෙන්ඩර්ස් (යුද හමුදා) ක්‍රීඩා සමාජය සමත්විය.  ඒ තරගාවලියේ තීරණයට වැදගත් වූ තරගයෙන් බ්ලූ ස්ටාර් කන්ඩායම ගෝල 3-1 ක් ලෙසින් පරාජයට පත් කරමිනි. මෙම තරගය ඊයේ (13දා) රාත්‍රියේ කොළඹ සුගතදාස ක්‍රීඩාංගණයේදී පැවැත්විණි. තරගයේ පළමු අර්ධය නිමා වන විට ගෝල 2-1 ක් ලෙසින් ඉදිරියෙන් සිටි යුද හමුදාව දෙවැනි අර්ධයේදී තවත් ගෝලයක් වාර්තා කලේ ප්‍රතිවාදීන්ට කිසිදු ගෝලයක් වාර්තා කිරීමට ඉඩක් නොතබමිනි. ඩිෆෙන්ඩර්ස් මෙම ශූරතාව හිමිකර ගත්තේ දෙවැනි වතාවටයි. කෙසේවෙතත් ලීග් ක්‍රමයට (ප්‍රසාද ලකුණු සටහනට අනුව) තරගාවලියේ අනුශූරතාව හිමිවුයේ පසුගිය වර ශූරයින් වූ කොළඹ කණ්ඩායමටයි.  ඡායාරූප- ඉසුරු පෙරේරා  ", "URL": "https://www.ada.lk/0/0/0-345408", "Category": "Sports", "Parent URL": null}