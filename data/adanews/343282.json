{"Source": "Ada News", "Timestamp": "11 12 2018", "Headline": "ලංකාවේ දුම්රිය සේවයට අලුතෙන් එක්වන දුම්රියන් මෙන්න", "News Content": "දුම්රිය සේවාව සඳහා ලබන වසරේදී ඉන්දියාවෙන් ද්විත්ව බලවේග කට්ටල 05ක්,එන්ජින් 09ක්,දුම්රියමැදිරි 160ක් සහ තෙල් ටැංකි 30ක් ලැබෙන බව දුම්රිය සාමාන්‍යාධිකාරී ඩිලන්ත ප්‍රනාන්දු මහතා පවසා සිටියේය. මීට අමතරව උඩරට මාර්ගය සඳහා චීනයෙන් බලවේග කට්ටල 09ක් සහ ඇමෙරිකාවෙන් එන්ජින් 12ක් ලැබීමට නියමිත බවත්, මෙම දුම්රිය එන්ජින් මැදිරි බලවේග කට්ටල ලැබුණු පසු අදාළ මාර්ගවලට යොදවන බවත් ඔහු සඳහන් කළේය. මෙහිදී කැලණිවැලි මාර්ගය සඳහා අලුතින් දුම්රියක් යෙදවීමට කටයුතු කරන බවත්, මේ දිනවල ලංකාවට රැගෙනවිත් තිබෙන දුම්රිය ධාවනයට එක්කරන ප්‍රදේශ තවමත් තීරණය කර නොමැති අතර,එය ඉන්දියාවෙන් ලැබී තිබෙන බවත් හෙතෙම කියා සිටියේය.   ", "URL": "https://www.ada.lk/0/0/0-343282", "Category": "Latest News", "Parent URL": null}