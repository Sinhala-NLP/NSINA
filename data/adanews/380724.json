{"Source": "Ada News", "Timestamp": "28 06 2021", "Headline": "දික්වැල්ල, කුසල්ට අමතරව ධනුෂ්කත් ආපසු කැඳවයි", "News Content": "2.30 PM ධනුෂ්ක ගුණතිලකත් ආපසු කැඳවයි ශ්‍රී ලංකා ක්‍රිකට් කණ්ඩායමේ ආරම්භක පිතිකරු ධනුෂ්ක ගුණතිලකත් ආපසු ශ්‍රී ලංකාවට ගෙන්වා ගැනීමට ශ්‍රී ලංකා ක්‍රිකට් ආයතනය තීරණය කර තිබේ. ඒ එංගලන්ත - ශ්‍රී ලංකා තරගාවලිය වෙනුවෙන් ක්‍රියාත්මක වූ ජෛව ආරක්ෂණ බුබළු කඩ කරමින් ඩර්හැම් වීථිවල සංචාරය කිරීම හේතුවෙනි. 10.57 AM දික්වැල්ල හා කුසල් ආපසු කැඳවයි එංගලන්ත තරග සංචාරයට එක්ව සිටින ශ්‍රී ලංකා ක්‍රිකට් කණ්ඩායමේ උපනායක කුසල් මෙන්ඩිස් හා කඩුලු රකින ක්‍රීඩක නිරෝෂන් දික්වැල්ල ආපසු ශ්‍රී ලංකාවට ගෙන්වා ගැනීමට ශ්‍රී ලංකා ක්‍රිකට් ආයතනය තීරණය කර තිබේ. ඒ ඔවුන් දෙදෙනා ඊයේ (27දා) රාත්‍රියේ ඩර්හැම් මාර්ගයක රැඳී සිටීම හේතුවෙනි. මීට අමතරව කණ්ඩායම් කළමණාකරුගෙන් වාර්තාවක් කැඳවීමටද ක්‍රිකට් ආතයන තීරණය කර තිබේ. මෙම ක්‍රීඩකයන් විනය විරෝධීව හැසිරී ඇති බවට තහවුරුවුවහොත් ඔවුන්ට එරෙහිව උපරිම විනය ක්‍රියාමාර්ග ගැනීමට ක්‍රිකට් ආයතනය තීරණය කර තිබේ. තරගාවලිය ජෛව බුබුලක් ලෙස ක්‍රියාත්මක වන අතර ඔවුන් මෙසේ හෝටලයේන පිටතට පැමිණීම එම ජෛව බුබුලට දැඩි බලපෑම් එල්ලකරනු ලබයි.  ", "URL": "https://www.ada.lk/0/0/0-380724", "Category": "Sports", "Parent URL": null}