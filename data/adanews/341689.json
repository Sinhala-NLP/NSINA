{"Source": "Ada News", "Timestamp": "27 10 2018", "Headline": "මැතිවරණයකට යන යෝජනාවට JO සහාය", "News Content": "ජනපතිවරයා විසින් ධුරයෙන් ඉවත් කළ අග්‍රාමාත්‍යවරයාව සිටි රනිල් වික්‍රමසිංහ මහතා ධුරයෙන් ඉවත් නොවන්නේ නම් ඔහුට ඒ සම්බන්ධයෙන් ශ්‍රේෂ්ඨාධිකරණයේ මතය විමසීමට අවස්ථාව ඇති බව පාර්ලිමේන්තු මන්ත්‍රී උදය ගම්මන්පිල මහතා පවසයි. එසේ නොවන්නේ නම් මෙම ගැටලුව විසඳීමට හොඳම ආකාරය වන්නේ ජනතා අධිකරණය හමුවට යෑම බවත් ඒ අනුව ජාතික මැතිවරණයකට යන යෝජනාව පාර්ලිමේන්තුවට ගෙනෙන ලෙස තමන් රනිල් වික්‍රමසිංහ මහතාට පවසන බවත් කොළඹදී පැවැති මාධ්‍ය හමුවකදී ඔහු පැවැසීය. එසේම  පාර්ලිමේන්තුව විසුරුවා හැරීමට තුනෙන් දෙකක බහුතරයක් අවශ්‍ය බවත් ජතික මැතිවරණයකට යන යෝජනාව එක්සත් ජාතික පක්ෂය විසින් ගෙන එන්නෙනම් ඒ සඳහා පාර්ලිමේන්තුවේදී සහාය දැක්වීමට සූදානම් බව මන්ත්‍රීවරයා සඳහන් කළේය.   ", "URL": "https://www.ada.lk/0/0/0-341689", "Category": "Latest News", "Parent URL": null}