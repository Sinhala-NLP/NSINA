{"Source": "Ada News", "Timestamp": "10 11 2022", "Headline": "මැගසින් බන්ධනාගාරයේ රැඳවියෙකු වතුර ටැංකියට වැටී මරුට", "News Content": "දින හතරක් නිරාහාරව සිටි රැඳවියකු මැගසින්  බන්ධනාගාරයේ  වතුර ටැංකියට  වැටී මිය ගොස් ඇතැයි බොරැල්ල පොලිසිය පවසයි. මෙලෙස මියගොස් ඇත්තේ  මාලිගාවත්ත මිරානියා වීදිය පදිංචිව සිටි සාවුල් හමීඩ් මොහොමඩ් සපර්ඩින් ( 56) නැමැත්තෙකි මත්ද්‍රව්‍ය චෝදනාවක් සම්බන්ධයෙන් වැරදිකරු වී  මාස එකහමාරක  සිර දඬුවම් නියම කර  බන්ධනාගාරය වෙත මෙම පුද්ගලයා එෆ් වාට්ටුව වෙත යොමු කර තිබූ බව පොලිසිය සිදු කළ  විමර්ශන වලදී අනාවරණය වී ඇත. තදින් මත්ද්‍රව්‍ය භාවිතයට ඇබ්බැහි වී සිටි මෙම රැඳවියා  බන්ධනාගාරයට යොමු කළ දින සිට  ආහාර නොගෙන සිට ඇතැයි පොලීසිය සිදු  කල දර්ශන වලදී හෙළි වී ඇත එම දින හතර තුළ රාත්‍රියටද නොනිදා තිබෙන මෙම  රැඳවියා  වතුර ටැංකිය මත වාඩිවී සිටිනු දැක තිබූ වැසිකිළියට යමින් සිටී රැඳවියකු නැවත පැමිණෙද්දී  ඔහු  වතුර ටැංකිය මත  දිගා වී සිටින අන්දම දැක  අසලට ගොස්   කතා කර ඇති අතර ප්‍රතිචාරයක් නොවූ බැවින් එහි නිලධාරීන්ට  දැනුම් දී තිබූ බව පොලිසිය කියයි. ඒ සිටි බන්ධනාගාර නිලධාරීන් සහ රැඳවියන් මෙම පුද්ගලයාව බන්ධනාගාර රෝහල වෙත ඇතුළත් කරනවිටත් මියගොස් ව සිට ඇතැයි පොලිසිය කියයි පශ්චාත් මරණ පරීක්ෂණය  පොලිස් මෘත ශරීරාගාරයේදී  සිදුකිරීමට නියමිතය.    ", "URL": "https://www.ada.lk/0/0/0-398611", "Category": "Latest News", "Parent URL": null}