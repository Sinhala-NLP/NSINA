{"Source": "Ada News", "Timestamp": "7 05 2022", "Headline": "නෝටෝ න්‍යෂ්ටික යුද්ධයක අවදානම නොසලකා හැරලා", "News Content": "එක්සත් ජනපදය ප්‍රමුඛ හමුදා සන්ධානය වන නෝටෝව, න්‍යෂ්ටික යුද්ධයක තර්ජනය බැරෑරුම් ලෙස නොසලකන බව එක්සත් ජනපදයේ රුසියානු තානාපති අවධාරණය කරයි. බ්‍රහස්පතින්දා නිව්ස්වීක් සමග සම්මුඛ සාකච්ඡාවකදී අදහස් දක්වමින්, වොෂිංටනයේ රුසියානු තානාපති ඇනටෝලි ඇන්ටනොව්, මොස්කව්හි න්‍යෂ්ටික මූලධර්මය අමූලික බොරුවක් ලෙස නිරූපණය කිරීමේ කලබලය සහ ශිෂ්ටාචාරය අවසන් වන න්‍යෂ්ටික යුද්ධයක ඇති හැකියාව ගැන සැලකිලිමත් නොවීම සම්බන්ධයෙන් බටහිර නිලධාරීන් හෙළා දුටුවේය. \"වර්තමාන නේටෝ දේශපාලනඥයන්ගේ පරම්පරාව පැහැදිලිවම න්‍යෂ්ටික තර්ජනය බැරෑරුම් ලෙස සලකන්නේ නැහැ\" ඇන්ටනොව් පැවසුවේ, \"හමුදා කඳවුරේ නායකයින් න්‍යෂ්ටික යුද්ධයේ අවදානම දිගින් දිගටම වැරදි ලෙස අර්ථ කථනය කළත්, රුසියාව ව්‍යසනකාරයක් වෙත නොයෑමට දිගින් දිගටම සහතික වෙමින්, ගිවිසුම්වලට එලැඹීමේ උත්සාහයද අත්හැර නැහැ\" යනුවෙනි.   ", "URL": "https://www.ada.lk/0/0/0-393108", "Category": "International", "Parent URL": null}