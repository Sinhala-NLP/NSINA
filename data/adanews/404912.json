{"Source": "Ada News", "Timestamp": "28 07 2023", "Headline": "පේරාදෙණිය සරසවියේ තත්ත්වය ඉහළට", "News Content": "විශ්වවිද්‍යාල ප්‍රතිපාදන කොමිෂන් සභාව විසින් සිදුකරන ලද ආයතනියක අභ්‍යන්තර සමාලෝචනයට අනුව පේරදෙණිය විශ්ව විද්‍යාලය ඒ ශ්‍රේණියේ ගණයට පැමිණ තිබේ . විශ්වවිද්‍යාල ප්‍රතිපාදන කොමිසම මගින් මෙරට විශ්ව විද්‍යාල වර්ගීකරණය කිරීම මෑතකදී ආරම්භ කරන ලද අතර එහිදී පේරාදෙණිය විශ්වවිද්‍යාලයට ලැබී තිබුණේ බී ශ්‍රේණියේ වර්ගීකරණයකි . ඒ අනුව 2023 වසරේ විශ්වවිද්‍යාල ප්‍රතිපාදන කොමිෂන් සභාව මගින් පවත්වනු ලැබූ ආයතනික සමාලෝචනයේදී ඒ ශ්‍රේණිය තත්වයක් ලබා ගනිමින් පේරදෙණිය විශ්ව විද්‍යාලය 81.9% ක විශිෂ්ට ඇගයීම් ප්‍රතිශතයක් ලබා ගනිමින් ඒ ශ්‍රේණියට පැමිණ තිබේ . විශ්ව විද්‍යාල ප්‍රතිපාදන කොමිෂන් සභා ආයතනික සමාලෝචනය යනු විශ්වවිද්‍යාල තුළ මූලික ක්‍රියාකාරකම් වල ගුණාත්මක භාවය පිළිබඳ විමර්ශනය කරන පරිපූර්ණ ඇගයීමකි . නිර්ණායක දහයක් ඔස්සේ පදනම්වන එම තක්සේරුව සිදුකරනු ලබයි . 1 පාලනය සහ කළමනාකරණය 2 කාර්ය මණ්ඩලයේ ශක්‍යතාවය සහ ගුණාත්මකභාවය 3 විෂය මාලා නිර්මාණය සහ සංවර්ධනය 4 ඉගෙනීම සහ ඉගැන්වීම් ක්‍රියාවලිය 5 ඉගෙනුම් සම්පත්, ශිෂ්‍ය සහාය සහ ප්‍රගතිය   6 ශිෂ්‍ය ඇගයීම් සහ සම්මාන 7 පශ්චාත් උපාධි අධ්‍යන පර්යේෂණ නවෝත්පාදන සහ වාණිජකරණය 8 දුරස්ථ අධ්‍යාපනය 9 ප්‍රජා සහභාගිත්වය උපදේශනය සහ ප්‍රවේශය 10 තත්ත්ව සහතික යන නිර්ණායක ඔස්සේ මෙම සමීක්ෂණය සිදු කෙරෙයි .    ", "URL": "https://www.ada.lk/0/0/0-404912", "Category": "Latest News", "Parent URL": null}