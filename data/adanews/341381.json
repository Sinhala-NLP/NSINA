{"Source": "Ada News", "Timestamp": "17 10 2018", "Headline": "FCID යට විරුද්ධව අනිවාර්යයෙන් නඩු දානවා", "News Content": "පාර්ලිමේන්තු මන්ත්‍රී ජොන්ස්ටන් ප්‍රනාන්දු මහතාට අසත්‍ය චෝදනා එල්ල කරමින් ඔහුව මාස එක හමාරක් බන්ධනාගාර ගත කිරීම පිළිබඳව පොලිස් මූල්‍ය අපරාධ ඒකකයට විරුද්ධව වන්දි ඉල්ලා අනිවාර්යයෙන්ම නඩුවක් ගොනු කරන බව හිටපු ජනපති මහින්ද රාජපක්ෂ මහතා පැවැසීය. සතොසේ සිදූ වූ බව කියන මූල්‍ය අක්‍රමිකතාවක් සම්බන්ධයෙන් පැවැති නඩු විභාගයකින් නිදහස් වූ පාර්ලිමේන්තු මන්ත්‍රි ජොන්ස්ටන් ප්‍රනාන්දු මහතා හමුවීමට කුරුණෑගලට පැමිණි අවස්ථාවේදී හිටපු ජනපතිවරයා මේ බව සඳහන් කළේය. එසේම බන්ධනාගාර ආරක්ෂක අංශයේ නිලධාරීන් විසින් මන්ත්‍රීවරයාට කළ හිරිහැර පිළිබඳව මේ වන විටත් මානව හිමිකම් කොමිසමට පැමිණිල්ලක් ඉදිරිපත් කර ඇති බව හිටපු ජනපතිවරයා සඳහන් කළේය. ගීතාංජලි ප්‍රියදර්ශනී     ", "URL": "https://www.ada.lk/0/0/0-341381", "Category": "Latest News", "Parent URL": null}