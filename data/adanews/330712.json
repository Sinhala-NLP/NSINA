{"Source": "Ada News", "Timestamp": "21 05 2018", "Headline": "වෙනිසියුලාවේ මදූරෝට තවත් වසර 6ක බලයක්", "News Content": "\r\n\tවෙනිසියුලා වත්මන් ජනපති නිකොලාස් මදූරෝ යළිත් වරක් වසර හයක කාලයක් සඳහා තේරීපත්ව තිබේ.\r\n \r\n\tඑරට විරුද්ධ පක්ෂ කිහිපයක්ම මෙවර මැතිවරණය වර්ජනය කිරීම සහ මහා පරිමාණ ඡන්ද දූෂණ සිදුවූ බවට චෝදනා නැගෙන වාතාවරණයක ඔහු මෙම ජයග්‍රහණය ලබාගෙන ඇත.\r\n \r\n\tවත්මන් වෙනිසියුලාව යනු ආහාර ආහාර හිඟයකින්ද පීඩා විඳින රාජ්‍යයකි. එරට තුළ පවතින දැඩි ආර්ථික අර්බුදය මේ තත්ත්වයට හේතුව බව කියැවේ.\r\n \r\n\tමෙවැනි වාතාවරණයක් තුළ මෙවර මැතිවරණයේ සමස්ත ප්‍රකාශිත ඡන්ද ප්‍රමාණය 46%ක් ලෙස සටහන් විය.\r\n \r\n\tමැතිවරණ ප්‍රතිඵල නිකුත් වීමත් සමග ප්‍රධාන විරුද්ධ පක්ෂ නායක හෙන්රි ෆැල්කෝන් සමස්ත මැතිවරණ ප්‍රතිඵලය ප්‍රතික්ෂේප කළේය.\r\n \r\n\tමෙය නීත්‍යනුකූල ප්‍රතිඵලයක් ලෙස පිළිනොගන්නා බව සඳහන් කළ ඔහු, නව මැතිවරණයක් ඉල්ලා සිටියේය.\r\n \n  \n  ", "URL": "https://www.ada.lk/0/0/0-330712", "Category": "International", "Parent URL": null}