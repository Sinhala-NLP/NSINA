{"Source": "Ada News", "Timestamp": "20 04 2018", "Headline": "වර්ජනයේ යෙදුන අනධ්‍යන සේවයන්ට වැටුප් ලැබී නැතිලු", "News Content": "\r\n\tඉල්ලීම් 06ක් මුල්කරගනිමින් පෙබරවාරි 28 වැනිදා සිට අප්‍රේල් 12 වැනිදා දක්වා කාලය තුළ වැඩ වර්ජනයේ නිරත වූ විශ්වවිද්‍යාල අනධ්‍යයන සේවකයන්ට මාර්තු මාසයේ වැටුප හා අප්‍රේල් මාසයේ වැටුප මෙතෙක් ලබා දී නැතැයි අනධ්‍යයන සේවකයෝ සඳහන් කරති.\r\n \r\n\tමීට අමතරව රාජ්‍ය සේවකයන්ට ලබාදෙන උත්සව අත්තිකාරම් මුදල පවා තමන්ට අහිමි කර තිබෙන බවද එම පිරිස් පෙන්වා දෙති.\r\n \r\n\tඅලුත් අවුරුදු සමය නිසා අප්‍රේල් 25 වැනි දිනට ලබාදෙන වැටුප අ‍ප්‍රේල් 10 වැනිදා වනවිට ලබාදීම සිදුකරන බවද එම පිරිස් පෙන්වා දෙති.\r\n \r\n\tඉල්ලීම් ඉටු කිරීමට විෂයභාර අමාත්‍ය කබීර් හෂීම් මහතා ඇතුළු බලධාරීන් කටයුතු කළ නිසා අදාළ වැඩ වර්ජනය 12 වැනිදා නවතා දැමීමට වෘත්තීය සමිති කටයුතු කළේය.වර්ජනයේ නිතරව සිටි සියලුම දෙනා අප්‍රේල් 17 වැනිදා සේවයට වාර්තා කර තිබේ.\r\n \n\n \r\n\t \r\n  ", "URL": "https://www.ada.lk/0/0/0-323653", "Category": "Latest News", "Parent URL": null}