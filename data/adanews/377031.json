{"Source": "Ada News", "Timestamp": "9 04 2021", "Headline": "අද සිට විශේෂ බස්  සහ දුම්රිය සේවාවන් ක්‍රියාන්විතයි", "News Content": "උත්සව සමය වෙනුවෙන් ගම්බිම් බලා යන මගී ජනතාව වෙනුවෙන් වු විශේෂ බස්රථ සේවාව අද (09) සිට ක්‍රියාත්මක බව ලංකා ගමනාගමන මණ්ඩලය පවසයි. එහි සභාපති කිංස්ලි රණවක මහතා සඳහන් කළේ, එම කාලය තුළ අමතර බස් රථ 400ක් පමණ යෙදවීමට පියවර ගෙන ඇති බවය.  ඒ අනුව අද සිට අප්‍රේල් මස 15 දක්වා එම බස් රථ ධාවනය කිරීමට නියමිත බව ද ඒ මහතා පැවසීය. ගම්බිම්වලට ගිය ජනතාවට නැවත කොළඹට පැමිණීම සඳහා අවශ්‍ය බස් රථ කොළඹීන් පිටත් කිරීමට වැඩ පිළිවෙලක් සකස් කර අවසන් බවත්, ඒ සඳහා කොන්දොස්තර හා රියදුරු මහතුන්ගේ නිවාඩු පිළිබඳ තීන්දුව මේ වන විට අදාළ ඩිපෝවලට යොමුකර ඇතැයි ද ඒ මහතා වැඩිදුරටත් කියා සිටියේය.    ", "URL": "https://www.ada.lk/0/0/0-377031", "Category": "Latest News", "Parent URL": null}