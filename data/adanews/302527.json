{"Source": "Ada News", "Timestamp": "10 01 2018", "Headline": "පොලිස් යුද ආබාධිත සෙබළුන්ගේ විරෝධතාවක්", "News Content": "\r\n\tශ්‍රී ලංකා පොලිස් යුද ආබාධිත රණවිරු සංගමයේ කටයුතු සඳහා කොළඹ බැස්ටියන් මාවතේ පිහිටි පොලිස් සුභසාධන ගොඩනැගිල්ල ලබානොදීමට විරෝධය පළ කරමින් එම සංගමයේ සාමාජිකයෝ අද 10දා එම ගොඩනැගිල්ල ඉදිරිපිට විරෝධතාවක නිරත වූහ.  \r\n \r\n\tමෙහිදී අදහස් දැක්වූ එම සංගමයේ සභපති අසේල කුමාර මහතා සඳහන් කර සිටියේ ඉල්ලීම් කිහිපයක් මුල් කරගනිමින් සිය සාමාජිකයන් විසින් පසුගියදා විශ්‍රාම වැටුප් දෙපාර්තමේන්තුව තුළදී කරන ලද විරෝධතාව හේතුවෙන් කොළඹ දි‍සාවේ  නියෝජ්‍ය පොලිස්පති පතිරණ මහතා විසින් තම සංගමයේ කටයුතු සදහා අදාළ ගොඩනැගිල්ල ලබා නොදීමට කටයුතු කර ඇති බවයි.\r\n \r\n\tමෙම විරෝධතාව හේතුවෙන් අද උදෑසන කොළඹ බැස්ටියන් මාවත ප්‍රදේශයේ වාහන ගමනාගමනයට දැඩි බාධා එල්ල විය.\r\n \n   \n  ", "URL": "https://www.ada.lk/0/0/0-302527", "Category": "Latest News", "Parent URL": null}