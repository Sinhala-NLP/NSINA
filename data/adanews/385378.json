{"Source": "Ada News", "Timestamp": "29 09 2021", "Headline": "ජපානයේ වසරක් තුළ ආ තෙවැනි අගමැති, කිෂිඩා", "News Content": "ජපානයේ පාලක ලිබරල් ප්‍රජාතන්ත්‍රවාදී පක්ෂයේ (එල්ඩීපී) නායකත්වය සඳහා පැවති ඡන්ද විමසීමෙන් ජයග්‍රහණය කළ ෆුමිකෝ කිෂිඩා ජපානයේ මීළඟ අගමැතිවරයා වීමට සූදානමින් සිටියි. ඔහු වසරක් තුළ ජපානයේ අගමැති ධුරයට පත්වන තෙවැනි පුද්ගලයාය. පසුගිය සැප්තැම්බරයේදී ෂින්සෝ අබේ අගමැති කාර්යාලයට ගිය පසු ඔහුගේ ඉරණම බිඳ වැටෙන්නට පටන් ගත් අතර, එහිදී ජනප්‍රියත්වයක් නැති යෝෂිහයිඩ් සුගා අගමැති පුටුවට තේරී පත්විය. දැන් ඔහුට පසුව කිෂිඩා මේ සැප්තැම්බරයේ අගමැති පුටුවට එයි. හිටපු විදේශ ඇමතිවරයෙකු වූ කිෂිඩාගේ ජයග්‍රහණය පුදුමසහග බව පවසන්නේ, පාක්ෂිකයින් විසින් පැවැත්වූ පළමු වටයේ ඡන්ද විමසීමේදී ඔහුගේ ප්‍රධාන ප්‍රතිවාදියා වූ ජනප්‍රිය එන්නත්කරණ ඇමති ටාරෝ කොනෝව 256-255ක් ලෙස පරාජය කිරීමට හැකිවීම නිසාය. අන්ත ජාතිකත්ව පක්ෂයේ සනා තකායිචි සහ ලිබරල් පක්ෂයේ සෙයිකෝ නෝඩා යන කාන්තා අපේක්‍ෂකයන් දෙදෙනාටම තැනක් හිමි නොවීය. එල්ඩීපී සාමාජිකයින් විසින් ආධිපත්‍ය දරන දෙවැනි වටයේ ඡන්ද විමසීමේදී (ජපානයේ පාර්ලිමේන්තුව), අබේගේ පිටුබලය ඇතිව ටකයිචිගේ ආධාරකරුවන් කිෂිඩා පිටුපස තම බර තැබූ අතර ඔහුගේ ඡන්දය තහවුරු කර ගත්හ.   ", "URL": "https://www.ada.lk/0/0/0-385378", "Category": "International", "Parent URL": null}