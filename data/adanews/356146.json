{"Source": "Ada News", "Timestamp": "29 12 2019", "Headline": "ජනතාව ප්‍රතික්ෂේප කිරිමට හේතුවු කරුණු අවබෝධ කරගෙන වැඩ කළ යුතුයි - ගෝඨා", "News Content": "ආර්ථිකය ගොඩනගමින්  අඩාල වු සංවර්ධනය යළි ඇරඹිමට කඩිනම් පියවර ගන්නා බව ජනාධිපති ගෝඨාභය රාජපක්ෂ මහතා පවසයි. ජනතා අපේක්ෂාවන් ඉටුවන පරදි ක්‍රියා කිරිම ජනතා නියෝජිතයින්ගේ වගකිම බවත් ජනාධිපතිවරයා අවධාරණය කළේය. වැඩකරන රටක් බිහිකිරිමේ අරමුණින් මහානගර සභා , නගර සභා හා  ප්‍රාදේශිය සභා ප්‍රධානින් සහ ජනාධිපතිතුමා අතර ඊයේ ( 28) පස්වරුවේ ජනාධිපති මන්දිරයේ පැවති හමුවකදි ජනාධිපතිවරයා මේ බව පැවසීය. එහිදි වැඩිදුරටත් අදහස් දැක්වු ජනාධිපතිවරයා, “කැළිකසල ඉවත් කිරිමේ සිට ආර්ථිකය නඟා සිටුවන ඉහළ තැන දක්වා අප ක්‍රියා කරන ආකාරය දෙස ජනතාව මහත් වුවමනාවෙන් බලා ඉන්නවා. දෛනික අවශ්‍යතා ඉටුකර ගැනිමේදි ජනතාව පීඩාවට පත් නොකළ යුතුයි. කාර්යක්ෂම සහ මහජන හිතෛෂි රාජ්‍ය සේවයක් සහතික කිරිම සියලුම රජයේ සේවකයින්ගේ වගකිමක්. රාජ්‍ය සේවය සෑම විටම දුෂණයෙන් තොර විය යුතුයි. රට සංවර්ධනය මඟට යොමු කොට ආර්ථිකය ශක්තිමත්ව ගොඩනගමින් තිබියදි 2015 දි පැවති රජය පරාජයට පත්වුණා. ජනතාව එදා රජය ප්‍රතික්ෂේප කිරිමට හේතු වු සාධක අවබෝධ කර ගත යුතුය. නැත්නම් ලැබු ජයග්‍රහණයෙන් ඉදිරියට යා නොහැකියි. කඩාවැටුණු ව්‍යපාර දිරිමත් කර ආයෝජකයින් සුරක්ෂිත කරමින් අහිමි වු රැකියා නැවත ශ්‍රම බලකායට දායක කර ගත යුතුයි. එමඟින් ආර්ථිකය ප්‍රසාරණය  කිරිමට හැකි වනු ඇත. විදේශිය ආයෝජකයින් 2015ට පෙර රට කෙරෙහි තබා තිබු විශ්වාසය නැවත ඇති කළ යුතුයි. රට  නිසි මඟට ගැනිමේ ක්‍රියාවලියේදි විද්වතුන් සහ වෘත්තිකයින්ගේ දායකත්වය ප්‍රබල ශක්තියක් වනු ඇතැයි”  ජනාධිපතිතුමා වැඩිදුරටත් පැවසීය.   ", "URL": "https://www.ada.lk/0/0/0-356146", "Category": "Latest News", "Parent URL": null}