{"Source": "Ada News", "Timestamp": "9 07 2019", "Headline": "මන්නාරමේ එල්ලෙන පාලම අවදානමේ", "News Content": "මන්නාරම මඩු ප්‍රදේශයේ පිහිටි සංගිලි පාලම නොහොත් එල්ලෙන පාලම නඩත්තුවට හෝ ආරක්ෂාවට කිසිවෙකුත් නොමැති වීමෙන් එය විනාශ වී යාමේ අවදානමක් පවතින අතරම පාලමේ යකඩ තහඩු ගැලවීමේ අවදානමක්ද පවතින බවට ප්‍රදේශවාසීහු පවසති. පසුගිය කාලයේ සංගිලි පාලමට පැමිණ අවට සිරි නැරඹීම සඳහා විශාල සංචාරකයින් පිරිසක් පැමිණි අතර 2016 දී මෙම ස්ථානය සංවර්ධනය කොට සංචාරක නිකේතනයක් වශයෙන්ද උතුරු පළාත් සභාවෙන් නම් කොට නඩත්තුව හා ආරක්ෂාවට උතුරු පළාත් සභාවෙන් යොදවා සිටි අතර පසුව උතුරු පළාත් සභාවේ ධූර කාලය අවසන් වීමත් සමඟ  සංගිලි පාලම නඩත්තුවට හෝ ආරක්ෂාවට කිසිවෙකුත් නොමැති වී ඇත. සංගිලි පාලම ඉතාමත් සංචාරක ආකර්ෂණයක් ඇති ප්‍රදේශයක් වන අතර මේ වන විට එහි භාරකරුවන් නොමැතිව සංචාරකයින්ද යාමට බියක් දක්වන අතරම සංචාරකයින් නොමැති වීම හේතුවෙන් ඇතැම් අබලි යකඩ ජාවාරම් කරුවන් විසින් පාලමේ ඇති යකඩ තහඩු ගැලවීමේ උත්සාහයකද නිරත වන බවට ප්‍රදේශවාසීහු පවසති. මේ වන විටත් සංගිලි පාලමේ ගමන් කරන පෙදෙසේ යකඩ තහඩුවක් ගලවා ඇති අතරම ඉදිරියේදී සියලුම තහඩු ගැලවීමේ අවදානමක් ඇති හෙයින් සංගිලි පාලම ආරක්ෂා කොට තවත් වැඩි දියුණු කරන්නේ නම් සංචාරක කර්මාන්තය මගින් මුදල් ඉපයීමේ අවස්ථාවක්ද උදාවන බැවින් ඒ පිළිබඳව බලධාරීන්ගේ අවධානය යොමු වී කඩිනම් පියවරක් ගන්නා ලෙසටද ප්‍රදේශවාසීහු වැඩිදුරටත් කියා සිටිති.   ", "URL": "https://www.ada.lk/0/0/0-350345", "Category": "Latest News", "Parent URL": null}