{"Source": "Ada News", "Timestamp": "31 01 2022", "Headline": "චීන ගගනගාමීන් උඩුගුවනේදී චීන නව අවුරුදු දිනය සමරයි", "News Content": "චීන ගගනගාමීන්, පෘථිවියේ සිට කිලෝමීටර් 400ක් ඉහළින් පිහිටි චීනයේ අභ්‍යවකාශ මධ්‍යස්ථානයේදී ඔවුන්ගේ පළමු වසන්ත උත්සවය සැමරීමට කටයුතු කර තිබුණේ, සිය මාස හයක මෙහෙයුමෙන් අඩක් නිම කරමිනි. ෂෙන්ෂෝ-13 කාර්ය මණ්ඩලය චීන නව අවුරුදු උත්සව සම්ප්‍රදායන් අභ්‍යවකාශයේ පවා ජීවමානව තබා ගැනීමට තීරණය කර තිබූ අතර, අවුරුදු රාත්‍රිය භුක්ති විඳීමට සූදානම්ව සිටියහ. චයිනා මීඩියා ගෲප් විසින් නිකුත් කරන ලද වීඩියෝවක දැක්වුණේ ගගනගාමීන් විසින් දැනටමත් අභ්‍යවකාශ මධ්‍යස්ථානයේ ඇතුළත බැලූන සහ සම්ප්‍රදායික රතු කඩදාසි කූඩුවලින් සරසා ඇති බවයි. චීන අක්ෂරයන්ගෙන් වාසනාව යන අර්ථය දෙන අක්ෂර ඒවා මත ලියා තිබුණි. ඩම්ප්ලිං යනු චීනයේ චන්ද්‍ර දින දර්ශනයට අනුව චීන ජාතිකයන් නව වසරක් වැළඳගෙන පසුගිය වසරට සමුදෙන විශේෂ රාත්‍රිය සඳහා ප්‍රසිද්ධ ආහාරවලින් එකකි. විවිධ පිරවුම් වර්ග තුනක් සහිත ඩම්ප්ලිං රාත්‍රී ආහාරය ගගනගාමීන්ට ඔවුන්ගේ රාත්‍රී ආහාරය ලෙස සූදානම් බවද සඳහන් වෙයි.   ", "URL": "https://www.ada.lk/0/0/0-389836", "Category": "International", "Parent URL": null}