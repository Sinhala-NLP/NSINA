{"Source": "Ada News", "Timestamp": "2 08 2022", "Headline": "ඇමෙරිකානු ඩ්‍රෝන ප්‍රහාරයකින් අල්කයිඩා නායකයා ඝාතනය මරුට", "News Content": "ඇෆ්ගනිස්ථානයේදී ඇමෙරිකාව එල්ල කළ ඩ්‍රෝන ප්‍රහාරයකින් අල්කයිඩා නායක අයිමන් අල් සවාහිරි ඝාතනය කළ බව ඇමෙරිකානු ජනාධිපති ජෝ බයිඩෙන් තහවුරු කළේය. පසුගිය ඉරිදා ඇෆ්ගනිස්ථානයේ කාබුල් අගනුවරදී සීඅයිඒ සංවිධානය විසින් සිදු කරන ලද ත්‍රස්ත විරෝධී මෙහෙයුමකදී ඔහු මිය ගොස් තිබේ. ඩ්‍රෝන යානය මගින් සවාහිරීට මිසයිල ප්‍රහාර දෙකක් එල්ල කරන විට ඔහු ආරක්ෂිත නිවසක බැල්කනියේ සිටි බව නිලධාරීහු පැවසූහ. පවුලේ අනෙකුත් සාමාජිකයින් පැමිණ සිටි නමුත් ඔවුන්ට කිසිදු හානියක් සිදු නොවූ අතර සවාහිරි පමණක් මිය ගිය බව ඔවුන් වැඩිදුරටත් පැවසීය. 71 හැවිරිදි අල්කයිඩා නායකයාට එරෙහි “නිරවද්‍ය ප්‍රහාරය” සඳහා මාස ගණනක සැලසුම් වලින් පසුව තමා අවසන් අනුමැතිය ලබා දුන් බව බයිඩෙන් පැවසීය. 2011 ඔසාමා බින් ලාඩන්ගේ මරණයෙන් පසු සවාහිරි අල්-කයිඩාව භාර ගත්තේය. ඔහු සහ බින් ලාඩන් එක්ව 9/11 ප්‍රහාරය සැලසුම් කළ අතර ඔහු එක්සත් ජනපදයට වඩාත්ම අවශ්‍ය ත්‍රස්තවාදීන්ගෙන් කෙනෙකි.  ", "URL": "https://www.ada.lk/0/0/0-395943", "Category": "Latest News", "Parent URL": null}