{"Source": "Ada News", "Timestamp": "26 02 2019", "Headline": "පශු වෛද්‍යවරුන්ගෙන් රජයට චෝදනාවක්", "News Content": "ලංකාව තුළින් ජලභීතිකාව තුරන් කිරීම සඳහා සත්ත්ව නිෂ්පාදන දෙපාර්තමේන්තුව සිදු කරන විධිමත් වැඩපිළිවෙළ සෞඛ්‍ය අමාත්‍යාංශය විසින් කඩාකප්පල් කරමින් සිටින බව රජයේ පශු වෛද්‍යවරුන්ගේ සංගමය සඳහන් කරයි. මෙයට එරෙහිව අද දිනය තුළ වැඩවර්ජනයක් සිදුවන බවත්, එම ක්‍රියාමාර්ගයට ප්‍රතිචාර නොලැබුණොත් අඛණ්ඩව වැඩවර්ජනයක් සිදුකරන බවත් එම සංගමයේ උපසභාපති පශු වෛද්‍ය ජගත් ජයසේකර මහතා සඳහන් කළේය. සුනඛ ජලභීතිකා මර්දන වැඩපිළිවෙළ සෞඛ්‍ය අමාත්‍යාංශයට පවරා ගැනීමට සකස් කර තිබෙන ගැසට් නිවේදනය අවලංගු කරන ලෙස ඉල්ලා රජයේ පශු වෛද්‍යවරුන් අද (26දා) සෞඛ්‍ය අමාත්‍යාංශය ඉදිරිපිටදී විරෝධතා ව්‍යාපාරයක්ද පැවැත්වීය.  ඡායාරූප - ඉසුරු පෙරේරා    ", "URL": "https://www.ada.lk/0/0/0-345792", "Category": "Latest News", "Parent URL": null}