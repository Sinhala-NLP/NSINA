{"Source": "Ada News", "Timestamp": "22 08 2018", "Headline": "විග්නේෂ්වරන්ට නීතිය ඕනෑ", "News Content": "උතුරේ තිබෙන සිංහල පුවරු ගලවන්නැයි උතුරු පළාත් මහඇමති සී.වී. විග්නේෂ්වරන් මහතා ප්‍රකාශ කර තිබීම සම්බන්ධව රජය නීතිමය පියවර ගත යුතු බව ජාතික නිදහස් පෙරමුණේ දේශපාලන මණ්ඩල සභික, පාර්ලිමේන්තු මන්ත්‍රී පද්ම උදය ශාන්ත ගුණසේකර මහතා පැවසීය. බුදුන් වහන්සේ දෙවැනි වර ලංකාවට වැඩම කළ අවස්ථාවේදී පාදස්පර්ශය කළ නාගදීපය බෞද්ධ උරුමයක් නොවන බවට විග්නේෂ්වරන් මහතා පවසා තිබියදී, ආණ්ඩුව නිහඬ පිළිවෙතක් අනුගමනය කරන බවද මන්ත්‍රීවරයා පෙන්වා දෙයි. මුදල්  අමාත්‍ය මංගල සමරවීර මහතා විග්නේෂ්වරන් මහතාගේ ප්‍රකාශ අනුමත කර තිබෙන බවත්, මෙය සංහිඳියාවදැයි ජනාධිපතිවරයා හා අගමැතිවරයා ඇතුළු ආණ්ඩුව පැවසිය යුතු බවත් හෙතෙම පවසා සිටියේය.   ", "URL": "https://www.ada.lk/0/0/0-339554", "Category": "Latest News", "Parent URL": null}