{"Source": "Ada News", "Timestamp": "21 10 2020", "Headline": "ආගමන හා විගමන දෙපාර්තමේන්තු කාර්යාල සේවාවන් ලබාගැනිමට දුරකථන අංක", "News Content": "ආගමන හා විගමන දෙපාර්තමේන්තු සියලු කාර්යාලවලට දිනයක් වෙන්කර නොගෙන පැමිණෙන පුද්ගලයින්ට කාර්යාල පරිශ්‍රයට ඇතුළුවීමට අවසර ලබා නොදෙන බව එම දෙපාර්තමේන්තුව නිවේදනය කරයි. එසේම දැනට නිරෝධායන ඇඳිරි නීතිය පනවා ඇති ප්‍රදේශවල ජනතාවට මෙම අවස්ථාවේ දී කාර්යාලයන් වෙත පැමිණීමෙන් වළකින ලෙසත් ආගමන හා විගමන දෙපාර්තමේන්තුව නිවේදනය කරයි. 2020.10.19 වන දින සිට ආගමන හා විගමන දෙපාර්තමේන්තු බත්තරමුල්ල ප්‍රධාන කාර්යාලය මෙන්ම මාතර, වව්නියාව, මහනුවර, කුරුණෑගල යන ප්‍රදේශීය කාර්යාල සීමිත සේවාලාභීන් පිරිසක් සඳහා සේවාවන් ලබා දීම සිදුකරනු ලබන බව ද එම දෙපාර්තමේන්තුව සඳහන් කරයි. එක් එක් සේවාවන් සඳහා දිනයන් වෙන්කර ගැනීමට සම්බන්ධ විය යුතු ආකාරය පහතින් දැක්වේ. ප්‍රාදේශීය කාර්යාල මඟින් ගමන් බලපත්‍ර ලබා ගැනීමට දින වෙන් කිරීම සඳහා, පවතින තත්ත්වය හමුවේ රජය විසින් වරින් වර ගනු ලබන ඇතැම් තීරණයන්ට අනුකූලව මෙම සේවාවන් ලබාදීම පිළිබඳ තීරණය සංශෝධනය විය හැකි බව ආගමන හා විගමන දෙපාර්තමේන්තුවේ පාලක ජනරාල්වරයා සඳහන් කරයි.    ", "URL": "https://www.ada.lk/0/0/0-370572", "Category": "Latest News", "Parent URL": null}