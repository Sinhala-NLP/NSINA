{"Source": "Ada News", "Timestamp": "20 04 2018", "Headline": "එංගලන්තයෙන් ක්‍රිකට් ක්‍රීඩාවට තවත් වෙනසක්", "News Content": "\r\n\tපන්දු 100 ක්‍රිකට් තරගාවලියක් පැවැත්වීමට එංගලන්ත ක්‍රිකට් ආයතනයේ අවධානය යොමුව තිබේ.\r\n \r\n\tමේ අනුව කාන්තා හා පිරිමි කණ්ඩායම් අට බැගින් යුත් තරගාවලියක් පැවැත්වීමට නියමිතය.\r\n \r\n\tඑහිදී පළමු පන්දුවාර 15 සුපුරුදු පරිදි පන්දු 6 බැගින් යොමු කර 16 වැනි හා අවසන් පන්දුවාර පන්දු 10ක් සහිතව යොමු කිරීමට මෙහිදී තීරණය කර ඇත.\r\n \r\n\tමෙම තරගාවලිය සවුත්හැම්ප්ටන්, බර්මින්ග්හැම්, ලීඩ්ස්, ලන්ඩන්, මැන්චෙස්ටර්, කාඩිෆ් හා නොටින්හැම් යන නගර කේන්ද්‍රකර ගත් කණ්ඩායම් අතර පැවැත්වීමට නියමිතය. තරගාවලිය සති 5ක් පුරා ක්‍රියාත්මක වීමට නියමිතය.\r\n \r\n\tඅවසන් පන්දුවාරයට පන්දු 10ක් යොමුකිරීමට නියමිත හෙයින් ඒ සඳහා වත්මන් නීතියේ යම් වෙනසක් සිදුකිරීමටද සිදුවෙනු ඇති බව ක්‍රිකට් විචාරකයෝ පවසති.\r\n \n \n  ", "URL": "https://www.ada.lk/0/0/0-323856", "Category": "Sports", "Parent URL": null}