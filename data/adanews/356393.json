{"Source": "Ada News", "Timestamp": "5 01 2020", "Headline": "තද සුළං හේතුවෙන් ඔස්ට්‍රේලියානු ලැව්ගිනි පාලනය අතිශය අසීරු වේ", "News Content": "ඔස්ට්‍රේලියාව තුළ දිශාව වෙනස් කර ඇති තද සුළං නිසා ඔස්ට්‍රේලියාවේ ගිනිකොන දෙසින් ගිනි නිවීමේ භටයන් ලැව්ගිනි නිවා දැමීමට දරන උත්සාහයට බාධා ඇති වේ. පැයට සැතපුම් 80 (පැයට කි.මී. 128) දක්වා ප්‍රබල සුළං තත්ත්වය හේතුවෙන් නිව් සවුත් වේල්ස් හි විශාල ගින්නක් පැතිරීමේ තර්ජනයට ලක්ව ඇතැයි බලධාරීහු පවසති. අසල්වැසි වික්ටෝරියා ප්‍රාන්තයේ ගින්නෙන් සිරවී සිටින පුද්ගලයින් ඉවත් කිරීම සඳහා හමුදා හෙලිකොප්ටර් යානා යොදවා තිබේ. සැප්තැම්බර් මාසයේ සිට ඔස්ට්‍රේලියාවේ ඇති වූ ගින්නෙන් අවම වශයෙන් පුද්ගලයින් 23 දෙනෙකු මිය ගොස් තිබේ. නිවාස 1200 කට වැඩි ප්‍රමාණයක් විනාශ වී ඇති අතර හෙක්ටයාර් මිලියන ගණනක ඉඩම් විනාශ වී ඇත. වඩාත්ම අවධානයට ලක්වූ නිව් සවුත් වේල්ස් වෙත වැඩි අවධානයක් යොමු වී ඇතත්, සෑම ප්‍රාන්තයක් සහ ප්‍රදේශයක්ම පීඩාවට පත්ව ඇත. ඉරිදා අලුයම නිව් සවුත් වේල්ස් ගිනි නිවීමේ කොමසාරිස් ෂේන් ෆිට්ස්සිමන්ස් ඕස්ට්‍රේලියාවේ 9 නිවුස් වෙත පැවසුවේ සෙනසුරාදා ඇති වූ ගින්නෙන් නිවාස සිය ගණනක් විනාශ වී ඇති බවයි.   ", "URL": "https://www.ada.lk/0/0/0-356393", "Category": "International", "Parent URL": null}