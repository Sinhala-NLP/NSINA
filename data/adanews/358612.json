{"Source": "Ada News", "Timestamp": "6 03 2020", "Headline": "චීනයේ ක්‍රියාමාර්ග COVID-19 රෝගීන් 100,000ක් වළක්වයි", "News Content": "චීන රජය කාලෝචිත තොරතුරු හුවමාරු කර ගෙන ගෝලීය ප්‍රජාව සමඟ සමීප සහයෝගීතාවයක නිරත වී ඇති බව චීන උප විදේශ අමාත්‍ය මා ෂාඕක්සු අද (06දා) පැවති මාධ්‍ය හමුවකදී පෙන්වා දී තිබේ. චීන ජනාධිපති ෂී ජින්පිං කාම්බෝජයේ අග්‍රාමාත්‍ය සැම්ඩෙක් ටෙකෝ හුන් සෙන්, මොන්ගෝලියානු ජනාධිපති කල්ට්මා බතුල්ගා සහ ලෝක සෞඛ්‍ය සංවිධානයේ අධ්‍යක්ෂ ජනරාල් ටෙඩ්‍රොස් අද්නාම් ගෙබ්‍රෙයිසස් ඇතුළු රටවල් 10කට අධික සංඛ්‍යාවක නායකයින් සමඟ සාකච්ඡා කර ඇති බවද හෙතෙම සඳහන් කරයි. වෛරසයේ ප්‍රභවය පාලනය කිරීමට සහ එහි පැතිරීම පාලනය කිරීමට චීනය දරන උත්සාහය සෙසු ලෝකයටම වටින බව පැවසූ මා, චීන රජය සහ එහි ජනතාව කොරෝනා වෛරසයට එරෙහිව විශාල කැපකිරීම් කර ඇති බවද සඳහන් කරයි. ඒ අනුව චීන ජාතිකයන් 1,300 කට වැඩි පිරිසක් විදේශයන්ගෙන් ආපසු ගෙන්වා ඇති බව පැවසූ මා, විදේශ ප්‍රජාවන්, රාජ්‍ය තාන්ත්‍රික දූත මණ්ඩල සහ චීනයේ ජාත්‍යන්තර සිසුන්ගෙන් ආරක්ෂාව සහ ආධාර ලබාගැනීමේ අවශ්‍යතාව පිළිබඳවද චීන රජය විශාල අවධානයක් යොමු කර ඇති බව සඳහන් කරයි. ජාතික සෞඛ්‍ය කොමිෂන් සභාවේ නියෝජ්‍ය අධ්‍යක්ෂ සෙන්ග් යික්සින් වාර්තාකරුවන්ට පැවසුවේ ජාත්‍යන්තර සෞඛ්‍ය රෙගුලාසි සහ සෞඛ්‍ය සහයෝගීතා ගිවිසුම්වලට අනුකූලව ලෝක සෞඛ්‍ය සංවිධානය ඇතුළු බහුපාර්ශ්වික සන්නිවේදනයන් කොමිෂන් සභාව සක්‍රීයව සම්බන්ධීකරණය කර ඇති බවයි. කොරෝනා වෛරසය ආශ්‍රිත තොරතුරු, වෛරසය ක්‍රියාශීලීව බෙදා ගැනීමේ අත්දැකීම් මෙන්ම රෝග විනිශ්චය සහ ප්‍රතිකාර අත්දැකීම් සහ තාක්‍ෂණික සන්නිවේදනයන් සඳහා වූ කැපවීම පිළිබඳ ජාත්‍යන්තර කොමිසමේ කාලෝචිත අදහස් ජාත්‍යන්තර පිළිගැනීමක් ලබා ඇති බව ඔහු වැඩිදුරටත් සඳහන් කරයි. ඒ අනුව ලෝක සෞඛ්‍ය සංවිධානය-චීන ඒකාබද්ධ මෙහෙයුම පිළිබඳ අදහස් දක්වමින් සෙන්ග් කියා සිටියේ, චීනය විසින් කොරෝනා වෛරස් රෝග 2019 (COVID-19) වැළැක්වීමේ සහ පාලන ක්‍රියාමාර්ග ගෙන ඇති ක්‍රියාමාර්ග හේතුවෙන් නව රෝගීන් 100,000ක් පමණ වළක්වා ගත හැකි වූ බවයි. එමෙන්ම රටවල් 170කට වැඩි ගණනකින් ජාත්‍යන්තර හා කලාපීය සංවිධාන 170කට වැඩි ප්‍රමාණයකින් හදිසි ආධාර චීනයට ලැබී ඇති බවත්, ලෝක නායකයින්ගේ සහායද සහායද පවතින බවත් මා කියා සිටියේ දැනට පවතින සටනේදී චීනය හුදකලා වී නොමැති බවයි.   ", "URL": "https://www.ada.lk/0/0/0-358612", "Category": "International", "Parent URL": null}