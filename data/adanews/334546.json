{"Source": "Ada News", "Timestamp": "7 06 2018", "Headline": "මැලේසියානු යානයක බෝම්බ බියක් ඇති කළ ශ්‍රී ලාංකිකයාට වසර 12ක සිරදඬුවමක් හිමිවේ", "News Content": "\r\n\tමැලේසියානු ගුවන් සේවයට අයත් යානයක පසුගිය වසරේදී බෝම්බ බියක් ඇති කළ ශ්‍රී ලාංකිකයාට ඔස්ට්‍රේලියාවේදී සිර දඬුවම් නියම වී තිබේ.\r\n \r\n\tමනෝද් මාර්ක් නමැති 26 හැවිරිදි මොහු පසුගිය වසරේ මැයි මාසයේදී ක්වාලලම්පූර් දක්වා පියාසර කරන MH128 දරණ මැලේසියානු ගුවන් සේවයට අයත් යානයේ නියමු කුටියට ඇතුළු වීමට උත්සාහ කරමින් යානය යළි මෙල්බර්න් දක්වා හරවාගෙන යෑමට උත්සාහ කර තිබුණි.\r\n \r\n\tතමන් බෝම්බයක් සමග සිටින බව පවසමින් ඔහු මෙම ක්‍රියාව සිදුකර තිබුණු අතර, පසුව ඔහු සමීපයේ බෝම්බයක් නොමැති බවත්, එය මත්ද්‍රව්‍ය නිසා ඇති වූ මානසික ව්‍යාධියක් බවත් තහවුරු කරගෙන තිබුණි.\r\n \r\n\tඔස්ට්‍රේලියානු යානයක් පැහැර ගැනීමට උත්සාහ කළ අයෙකු එරට තුළ සිරභාරයට ගැනුණු ප්‍රථම අවස්ථාව මෙය ලෙස සැලකෙයි.\r\n \r\n\tඔහුට එරෙහිව දඬුවම් නියම කරමින් විනිසුරුවරයා පවසා සිටියේ ඔහුට උපරිම වසර 12ක සිර දඬුවමකට යටත් වීමට සිදුවනු ඇති බවයි.\r\n \n\n  ", "URL": "https://www.ada.lk/0/0/0-334546", "Category": "International", "Parent URL": null}