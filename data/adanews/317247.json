{"Source": "Ada News", "Timestamp": "17 03 2018", "Headline": "අමිත් වීරසිංහ ඇතුළු දසදෙනා 28 තෙක් රිමාන්ඩ්", "News Content": "\nමහනුවර නගරයේ පසුගිය කාලයේ සිදුවූ කලබල ඇති කිරීමේ චෝදනාව මත අත්අඩංගුවට ගත් මහසොහොන් බලකාය අත්අඩංගුවට ගත් අමිත් වීරසිංහ ඇතුලු සැකකරුවන් 10 දෙනා මාර්තු 28 වැනිදා තෙක් රක්ෂිත බන්ධනාගාර ගත කර තිබේ.\n \nමොවුන් සාපරාධි ක්‍රියාවලට අදාලව ත්‍රස්ත විමර්ශන කොට්ඨාසය මගින් අත්අඩංගුවට ගෙන රැඳවුම් නියෝග මත පරික්ෂණ සිදු කළ අතර අද දිනයේදී අදාළ සැකකරුවන් 10 දෙනාම අධිකරණයට ඉදිරිපත් කරන ලදී. \n \nඒ අනුව සැකකරුවන්ගෙන්  08 දෙනෙකු අද තෙල්දෙණිය මහේස්ත්‍රාත් අධිකරණයටත් අනෙකුත් සැකකරුවන් දෙදෙනා ගලගෙදර මහේස්ත්‍රාත් අධිකරණයට ඉදිරිපත් කළ බව පොලිසිය සඳහන් කළේය.\n \nඒ අනුව සැකකරුවන් එළඹෙන 28 වන දින දක්වා රක්ෂිත බන්ධනාගාර ගත කිරිමට අධිකරණය නියෝග කර තිබේ.\n \n\n  ", "URL": "https://www.ada.lk/0/0/0-317247", "Category": "Latest News", "Parent URL": null}