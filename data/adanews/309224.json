{"Source": "Ada News", "Timestamp": "11 02 2018", "Headline": "තොණ්ඩමාන් මෛත්‍රීගෙන් වෙන්වී මහින්ද සමග බලය පිහිටුවයි", "News Content": "\r\n\tනුවරඑළිය දිස්ති‍්‍රක්කයේ පළාත් පාලන ආයතන 11 කම ලංකා කම්කරු කොංග‍්‍රසය සමග එකට එක්ව පාලන බලය ලබා ගන්නා බව ඒකාබද්ධ විපක්ෂ පාර්ලිමේන්තු මන්ති‍්‍ර සි.බි රත්නායක මහතා පැවසීය.\r\n \r\n\tනුවරඑළිය දිස්ති‍්‍රක්කයේ පළාත් පාලන ආයතන ජයග‍්‍රහනයෙන් පසු ලංකා කමිකරු කොංග‍්‍රසයේ මහා ලේකම් ආරුමුගම් තොන්ඩමන් මහතා සමග අද (11දා) හැටන් නගරයේ පැවති පිළි ගැනීමේ උත්සවයකට සහභාගි වෙමින් ඔහු මේ බව පැවැසීය.\r\n \r\n\tසී.බී. රත්නායක මන්ති‍්‍රවරයා තවදුරටත් පැවසුවේ එක්සත් ජාතික පක්ෂයට හිමිවූ පළාත් පාලන ආයතන පොදු ජන පෙරමුණේ තේරි පත් වූ හා බෝනස් මන්ති‍්‍ර ධුර හිමි වූ මන්ති‍්‍රවරුන් සමග ලංකා කමිකරු කොංග‍්‍රසය සමග සන්ධාන ගත වී එම බලය ලබා ගන්නා බවයි.\r\n \r\n\tමෙහිදි අදහස් දැක්වු ලංකා කමිකරු කොංග‍්‍රසයේ මහ ලේකම් අරුමුගන් තොන්ඩමන් මහතා කියා සිටියේ වසර දහතුනකට පසු තමන්ට ලද මෙම අති විශිෂ්ඨ ජයග‍්‍රහනයත් සමග  පොදු ජන පෙරමුණ සමග සන්ධාන ගත වි නුවරඑළිය දිස්ති‍්‍රක්කයේ පළාත් පාලන 11 උපරිම සේවාවක් සිදුකරන බවයි.\r\n \r\n\tමේ අතර පළාත් පාලන මැතිවණයට ලංකා කම්කරු කොංග්‍රසය එක්සත් ජනතා නිදහස් සන්ධානය සමග තරග කළ අතර ඒ වෙනුවෙන් වතුකරයේ පැවැති රැස්වීම් සඳහා ජනපතිවරයා සහභාගීවිය. එම රැස්වීම් සඳහා සැලකිය යුතු මට්ටමක ජනතාවක් එක්ව සිටියහ.\r\n \n\n  ", "URL": "https://www.ada.lk/0/0/0-309224", "Category": "Latest News", "Parent URL": null}