{"Source": "Ada News", "Timestamp": "27 05 2021", "Headline": "කටුනායක සිදුව බල ප්‍රදේශයෙන් ආසාදිතයින් ඉහළට", "News Content": "කටුනායක ප්‍රදේශයේ අද දින කොරෝනා ආසාදිතයන් 90 දෙනෙකු වාර්තා වී සිටින බව ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ , වෛද්‍ය නලීන් ආරියරත්න මහතා පැවසීය . කටුනායක සීදුව සෞඛ්‍ය නිලධාරී කොට්ඨාසය තුළින් අද දින කොරෝනා ආසාදිතයන් 47 දෙනෙකු වාර්තා වී සිටිති . ඒ අනුව මේ දක්වා මෙම සෞඛ්‍ය නිලධාරී කොට්ඨාසය තුළින් කොරෝනා ආසාදිතයන් 2,201 දෙනෙකු වාර්තා වී සිටිති . එමෙන්ම මෙම සෞඛ්‍ය වෛද්‍ය නිලධාරී කොට්ඨාසය තුළ කොරෝනා වෛරසය ආසාදනය වී සිටි පිරිමි පුද්ගලයන් 15 දෙනෙකු වැඩිදුර වෛද්‍ය ප්‍රතිකාර සදහා දිවුලපිටිය රෝහල වෙත යොමු කර තිබේ . එසේම කටුනායක නිදහස් වෙළෙඳ කළාපය තුළ පිහිටි කර්මාන්තශාලා තුළ සේවය කරන සේවකයින් 43 දෙනෙකු ද අද දින කොරෝනා ආසාදිතයන් බවට පත් වී සිටිති . ඒ අනුව මේ දක්වා කාළය තුළ කටුනායක නිදහස් වෙළෙඳ කලාපය තුළ පිහිටි කර්මාන්තශාලා 64 ක සේවය කරන සේවකයින් 2,117 දෙනෙකු  කොරෝනා ආසාදිතයන් බවට පත් වී සිටිති .  ", "URL": "https://www.ada.lk/0/0/0-379102", "Category": "Latest News", "Parent URL": null}