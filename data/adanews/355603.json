{"Source": "Ada News", "Timestamp": "12 12 2019", "Headline": "වසරේ ගතවූ කාලයේදී ඩෙංගු රෝගීන් 90000ක්", "News Content": "මේ වසරේ ගෙවීගිය කාලය තුළදී ඩෙංගු රෝගීන් අනූදහසක් වාර්තා වී තිබෙන බවත්, මේ නිසා ඩෙංගු මර්දන විධිමත් වැඩපිළිවෙලක් කඩිනමින් සකස් කළයුතු බව රජයේ වෛද්‍ය නිලධාරීන්ගේ සංගමය සඳහන් කරයි. මෙම කාලය තුළ ඩෙංගු නිසා පුද්ගල මරණ සියයක් පමණ සිදුව තිබෙන බවත්, පසුගිය නොවැම්බර් මාසයේදී පමණක් ඩෙංගු රෝගීන් විසිදහස් පන්සිය හැත්තෑ තුනක් වාර්තා වී තිබෙන බවද එම සංගමයේ ලේකම් වෛද්‍යහරිත අලුත්ගේ මහතා සඳහන් කළේය. ඩෙංගු මර්දනය කිරීමට මේ වසර තුළ මුදල් වෙන්කර තිබුනත් එම මුදල් වියදම් කිරීම පිළිබව ගැටළු ඇතිවී තිබෙන බවත්, මේ පිලිබව වහාම පරීක්ෂණයක් සිදුකළ යුතු බවද අද (12දා) දින පැවැති මාධ්‍ය සාකච්ඡාවකදී සඳහන් කළේය.    ", "URL": "https://www.ada.lk/0/0/0-355603", "Category": "Latest News", "Parent URL": null}