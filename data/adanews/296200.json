{"Source": "Ada News", "Timestamp": "13 12 2017", "Headline": "ක්‍රිස් ෆ්‍රෑම්ටත් තහනම් උත්තේජක චෝදනා", "News Content": "\r\n\tප්‍රංශ පාපැදි ධාවන ඉතිහාසයේ සුවිශේෂී ධාවකයෙකු ලෙසින් සැලකෙන බ්‍රිතාන්‍යයේ ක්‍රිස් ෆ්‍රෑම්ට තහනම් උත්තේජක චෝදනා එල්ල වී ඇත. ඒ පසුගිය සැප්තැම්බර් මසදී පැවති ස්පාඤ්ඤ පාපැදි සවාරියේදී (Vuelta a España) සිදු කරන ලද තහනම් උත්තේජක පරීක්ෂාවේදිය.\r\n \r\n\t  බ්‍රිතාන්‍ය ඉතිහාසයේ මේ දක්වා බිහිවූ විශිෂ්ඨම පාපැදි ශූරයා ලෙසින් සැලකෙන ෆ්‍රෑමි පසුගිය ජූලි මසදී සිය 4 වැනි ප්‍රංශ පාපැදි සවාරිය ජය ගැනිමට සමත් විය. ඒ සමගින් ඔහු ලොව ඉහළතම පාපැදි තරගාවලිය වන ප්‍රංශ පාපැදි සවාරියේ දෙවැනි ස්ථානය දිනා ගැනිමට සමත් විය.\r\n \r\n\tකෙසේ වෙතත් මෙම චෝදනා සම්බන්ධව ඉදිරි පරීක්ෂණ සිදු කෙරෙන නමුත් මේ සම්බන්ධව ෆ්‍රෑමි ට තරග තහනමක්  ලබා දීමට පාපැදි ලෝක සම්මේලනය පියවර ගෙන නැත.  \r\n \r\n\tප්‍රංශ පාපැදි  ඉතිහාසයේ විශිෂ්ඨම ක්‍රීඩකයා ලෙසින් සැලකුණු සත්වරක් ශූරතාව දිනා ගත් ඇමරිකාවේ ලාන්ස් ආම්ස්ට්‍රෝං ටද තහනම් උත්තේජක චෝදනා ඔප්පු වීම හේතුවෙන ඔහු සතු සියළු පදක්කම් අහිමි විය.\r\n \n\n  ", "URL": "https://www.ada.lk/0/0/0-296200", "Category": "Sports", "Parent URL": null}