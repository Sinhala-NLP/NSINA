{"Source": "Ada News", "Timestamp": "29 01 2018", "Headline": "පාර්ලිමේන්තුව කැඳවීමට හෙට පක්ෂ නායක රැස්වීමක්", "News Content": "\r\n\tපළාත් පාලන මැතිවරණයට පෙරාතුව පාර්ලිමේන්තුව කැඳවීම පිළිබඳව අවසන් තීරණයක් ගැනීම සඳහා හෙට (30දා) මධ්‍යාහ්න 12.00 ට පාර්ලිමේන්තුවේදී පක්ෂ නායක රැස්වීමක් කැඳවීමට කථානායක කරු ජයසූරිය මහතාගේ අවධානය යොමුව තිබේ.\r\n \r\n\tමැතිවරණයට පෙර පාර්ලිමේන්තුව කැඳවීම සුදුසු බවට පාර්ශ්වයන් කිහිපයක්  විසින් පළකර  ඇති  අදහස්  හේතුවෙන් මෙම පක්ෂ නායක රැස්වීම කැඳවීමට නියමිත බව කථානායක කාර්යාලය පවසයි.\r\n \r\n\tමේ සඳහා  විශේෂයෙන්  මැතිවරණ  කොමිසන්  සභාවේ  සභාපතිවරයාටද ඇරයුම් කර  ඇතැයිද කථානායක කාර්යාලය පවසයි.\r\n \r\n\tබැඳුම්කර වාර්තාව හා බරපතළ වංචා පිළිබඳ ජනපති කොමිෂන් සභාවේ වාර්තාව විවාදයට ගැනීම සඳහා පාර්ලිමේන්තුව මැතිවරණයට පෙරතුව කැඳවන ලෙසට පක්ෂ විපක්ෂ මන්ත්‍රීවරු අදහස් දක්වා සිටිති.\r\n \n\n  ", "URL": "https://www.ada.lk/0/0/0-306287", "Category": "Latest News", "Parent URL": null}