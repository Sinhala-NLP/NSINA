{"Source": "Ada News", "Timestamp": "19 03 2019", "Headline": "බලන්ගොඩ නායයෑමේ අවදානමක් - පවුල් 13ක් ඉවත් කෙරේ", "News Content": "බලන්ගොඩ  ප්‍රාදේශිය  ලේකම්  කොට්ඨාසයට  අයත්   පෙට්ටිගල  ග්‍රාම  සේවා  වසමේ  යද්දෙහිකන්දෙහි  කොටසක  අද  (19) දා අලුයම ගල් පෙරලික්  හේතුවෙන්    නාය  යැමේ  අවදානමක් පවතින  බැවින්   ඊට  පහළින්  ජිවත්වෙන    පවුල්  13ක  සාමාජිකයන්    යද්දෙහිකන්ද   විහාරස්ථානයට සහ නිල  නිවාසයකට  අද  පෙරවරුවේ තාවකාලිකව   ඉවත්  කල බව බලන්ගොඩ  ප්‍රාදේශිය  ලේකම්  හේමන්ත  බණ්ඩාර  මහතා   පැවසිය. \nබලන්ගොඩ  ප්‍රදේශයට  ඇඳහැළුණු  ධාරානිපාත  වර්ෂාවත්   සමඟ  මෙම  නාය යැමේ  අවදානම  ඇතිවි  තිබෙන  බව  ඒ  මහතා   සඳහන්  කළේය. මෙලෙස ඉවත්  කර ඇත්තේ   අපර් බලන්ගොඩ  වතුයායේ  පදිංචි  වතු  කම්කරු  පවුල්  දහතුනකට  අයත්  සාමාජිකයන්  බව ඔහු පැවසිය. යද්දෙහිකන්ද  විහාරස්ථානයේ  සහ ඒ අසල ඇති නිල නිවසකට  ඉවත් කල  ජනතාව සඳහා  අවශ්‍ය   වියලි  ආහාර  ,ජලය  සහ අනිකුත්  පහසුකම්    ප්‍රාදේශිය  ලේකම්  කාර්යාලය  හරහා  ලබාදිමටද  ආපදා සහන සේවා  නිලධාරි  උපුල්  අනුරසිරි  මහතාට සහ නිලධාරීන්ට උපදෙස්  දි ඇති බව  ප්‍රදේශීය  ලේකම්වරයා  පැවසිය.\n\nමෙම යද්දෙහිකන්දෙහි  පසුගිය වර්ෂයේ  නාය  යෑමක්  සිදු  වු  අතර  එම  ස්ථානයට මදක්  දුරින්  අද   (19) අලුයම  ගල්පෙරලි තිබේ. මෙම අවදානම්  කලාපයේ  ජිවත්වෙන  පවුල්  සඳහා  ඉඩම්  ලබාදිමට  ඉඩම්  පරීක්ෂා  කිරිමක්  කර ඇති අතර ජාතික ගොඩනැගිලි  පර්යේෂණ  ආයතනයේ වාර්තා  මෙතෙක්  ලැබි  නැති  බවත්  එම වාර්තා  ලැබුණු  විගස ඉඩම්  ලබාදිමට  කටයුතු  කරන  බවද  ප්‍රාදේශීය  ලේකම්  හේමන්ත  බණ්ඩාර  මහතා  වැඩිදුරටත්   පැවසිය. බලන්ගොඩ - රෝහණ වසන්ත   ", "URL": "https://www.ada.lk/0/0/0-346508", "Category": "Latest News", "Parent URL": null}