{"Source": "Ada News", "Timestamp": "25 05 2018", "Headline": "සැඩ පහරකට හසු වූ තිදෙනෙකු බේරා ගැනීමට ගිය පොලිස් නිලධාරියෙක් අතුරුදන් ", "News Content": "\r\n\tසැඩ පහරකට හසු වූ තිදෙනෙකු බේරා ගැනීමට ගිය පොලිස් නිලධාරියෙකු අද (25දා) දියේ ගිලී අතුරුදන්ව ඇති බව පොලිස් මූලස්ථානය සඳහන් කරයි.\r\n \r\n\tමෙලෙස අතුරුදන්ව ඇත්තේ 29 හැවිරිදි මලගමුව ගිරිවුල්ලේ පදිංචි දසනායක පතිරැනැහැලාගේ ඩිලාන් සම්පත් නමැති පොලිස් කොසතාපල්වරයෙකි.\r\n \r\n\tඅතුරුදන්ව ඇති නිලධාරියා ඇතුළු පොලිස් නිලධාරීන් පිරිසක් මාදම්පේ ප්‍රදේශයේ ගල්මුරුව දකුණ, ගල්වල ප්‍රදේශයේදී ගංවතුරේ සැඩ පහරකට හසුව ගසාගෙන යමින් සිටි තිදෙනෙකු බේරා ගැනීමට කටයුතු කර ඇති අතර  එම අවස්ථාවේ මෙම පොලිස් නිලධාරියා සැඩ පහරකට හසුව ගසාගෙන ගොස් තිබේ.\r\n \r\n\tමේ වනවිට නාවික හමුදාව ඇතුළු පිරිස් අතුරුදන් වූ නිලධාරියා සොයා  මෙහෙයුම් දියත් කොට ඇත.\r\n \r\n\t \r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-331696", "Category": "Latest News", "Parent URL": null}