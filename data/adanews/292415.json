{"Source": "Ada News", "Timestamp": "26 11 2017", "Headline": "බිල් ඇත මුදල් නැත", "News Content": "\r\n\tමේ වසරේ අවසන් මාස 04 සංවර්ධන කටයුතු වෙනුවෙන් 2017 අයවැයෙන් වෙන්කරන ලද මුදල් නොලැබීම නිසා අමාත්‍යාංශ ගණනාවක් බරපතළ මූල්‍ය අර්බුදයකට මුහුණදී සිටී.\r\n \r\n\tදැනට නිමකර ඇති සංවර්ධන කටයුතු වෙනුවෙන් මෙසේ ගෙවිය යුතු මුදල රුපියල් කෝටි 8800 (බිලියන 88ක්) පමණ වන බව දැනගන්නට තිබේ.\r\n \r\n\tරජයේ ජ්‍යෙෂ්ඨ අමාත්‍යවරුන් ගණනාවක් මේ ගැන ගිය අඟහරුවාදා පැවැති අමාත්‍ය මණ්ඩල රැස්වීමේදී මුදල් අමාත්‍යවරයාගෙන් ප්‍රශ්න කර ඇත.\r\n \r\n\tවාර්තාවන ආකාරයට මෙසේ මුදල් ගෙවීමට ඇති ප්‍රධාන අමාත්‍යාංශ අතර සෞඛ්‍ය අමාත්‍යංශයට රුපියල් කෝටි 900ක්, අධ්‍යපන අමාත්‍යංශයට රුපියල් කෝටි 800ක්, බස්නාහිර සංවර්ධන අමාත්‍යංශයට රුපියල් කෝටි 300ක් ආදී වශයෙන් වෙයි.\r\n \r\n\tමුදල් අමාත්‍ය මංගල සමරවීර මහතා මෙම මස රාජ්‍ය සේවක වැටුප් ගෙවීමෙන් පසු කඩින් කඩ මෙකී හිඟ මුදල් ලබාදෙන බව අදාළ අමාත්‍යවරුන්ට දැනුම්දුන් බව කැබිනට් මණ්ඩල ආරංචි මාර්ග කියයි.\r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-292415", "Category": "Latest News", "Parent URL": null}