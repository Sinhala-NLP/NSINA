{"Source": "Ada News", "Timestamp": "15 05 2021", "Headline": "ඊශ්‍රායල් පලස්තීන ගැටුම් නිසා සිදුවූ මරණ සංඛ්‍යාව ඉහළට", "News Content": "ඊශ්‍රායල් ගුවන් යානා ගාසා තීරය ඉලක්ක කරමින් අද (15දා) අලුයම් කාලයේ එල්ල කළ ගුවන් ප්‍රහාර අලුත් කරන විට, ඊට ප්‍රතිචාර දක්වමින් හමාස් සටන්කාමීන් ඊශ්‍රායලය වෙත රොකට් ප්‍රහාර එල්ල කර තිබේ. මේ අතර ඇසෝසියේටඩ් ප්‍රෙස්, අල් ජසීරා, ප්‍රංශ පුවත් සේවය ප්‍රෙස් සහ වෙනත් ජාත්‍යන්තර මාධ්‍ය සංවිධාන පිහිටා ඇති ගාසා තීරයේ කුලුණක් ඉලක්ක කර ගනිමින් ඊශ්‍රායල ගුවන් ප්‍රහාරයක් එල්ල කර ඇති බව ප්‍රාදේශීය මාධ්‍ය වාර්තා කළේය. පලස්තීන වෛද්‍යවරු පැවසුවේ උතුරු ගාසා තීරයේ ගුවන් ප්‍රහාර කිහිපයකින් අවම වශයෙන් දෙදෙනෙකු මිය ගිය බවයි. ප්‍රදේශවාසීන් පැවසුවේ ඊශ්‍රායල නාවික බෝට්ටු මධ්‍යධරණී මුහුදේ සිට ෂෙල් වෙඩි ප්‍රහාර එල්ල කළ නමුත් කිසිවෙකු එම තීරුවට පහර නොදුන් බවයි. සඳුදා සිට ගාසා තීරයේ ළමයින් 31 ක් හා කාන්තාවන් 20 දෙනෙකු ඇතුළු අවම වශයෙන් පුද්ගලයින් 128 දෙනෙකු ජීවිතක්ෂයට පත්ව ඇති අතර, තවත් 950 දෙනෙකු තුවාල ලබා ඇති බව පලස්තීන වෛද්‍ය නිලධාරීහු පවසති. ඊශ්‍රායල පැත්තේ මියගිය 08 දෙනා අතර ගාසා තීරයේ මුර සංචාරයේ යෙදී සිටි සෙබළෙකු සහ ළමයින් දෙදෙනෙකු ඇතුළු සිවිල් වැසියන් 06 දෙනෙකුද සිටින බව ඊශ්‍රායල් බලධාරීහු පවසති.   ", "URL": "https://www.ada.lk/0/0/0-378511", "Category": "International", "Parent URL": null}