{"Source": "Ada News", "Timestamp": "24 09 2020", "Headline": "අටුලුගම මාරාවේ දී පොලිස් නිලධාරීන්ට පහරදුන් සැකකරුවන් යළි රිමාන්ඩ්", "News Content": "බණ්ඩාරගම අටුළුගම මාරාව ප්‍රදේශයේදී මත්ද්‍රව්‍ය  වැටලීමට ගිය  බණ්ඩාරගම පොලිසියේ නිලධාරීන්ට පහරදී රාජකාරියට බාධා කිරීම සම්බන්ධයෙන් රිමාන්ඩ් භාරයේ පසුවන සැකකාරියන් සිව් දෙනා ඇතුළු  සැකකරුවන්  15  දෙනා  ලබන මස 8 වැනි දින දක්වා  තවදුරටත් රිමාන්ඩ් භාරයේ තබන ලෙස පානදුර අධිකරණය වැඩබලන මහේස්ත්‍රාත්  ලලිතා චන්ද්‍ර රත්න නියෝග කළාය . මෙලෙස  තවදුරටත්  රිමාන්ඩ් භාරයට  පත්කරනු ලැබුයේ මත්ද්‍රව්‍ය ජාවාරම්කරුවෙක් වන මොහොමඩ් ශරිෆ් මොහොමඩ්  රිෆායි  නොහොත් ගොටුකොළ රිෆායි  ඇතුළු 14 දෙනෙකි  සිද්ධියේ  6  සැකකාරිය වන  15 හැවිරිදි බාල වයස්කාර  මොහොමඩ්  හස්මාන් මොහොමඩ්  සුබෙ‍‍‍‍‍යි හස්බා  නැමැත්තිය  තවදුරටත් කඩවත රම්මුතුගල රැදවුම් බාලිකා නිවාසයේ  පරිවාස භාරයේ තබන ලෙස වැඩිදුරටත් නියෝග කළාය . ඉකුත්  9 නව වෙනි දින අටලුගම  මාරාව  ප්‍රදේශයේදී  දී පොලිස් නිලධාරීන්ට මෙම සැකකරුවන්ගේ ප්‍රහාරය එල්ල වී තිබිණි . .   ", "URL": "https://www.ada.lk/0/0/0-369137", "Category": "Latest News", "Parent URL": null}