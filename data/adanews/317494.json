{"Source": "Ada News", "Timestamp": "19 03 2018", "Headline": "රුසියානු ජනපති පූටින් යළිත් බලයට පත්වෙයි", "News Content": "\r\n\tරුසියානු ජනාධිපතිවරණයෙන් හිටපු ජනපති ව්ලැඩිමීර් පූටින් තවත් වසර හයක කාලයක් සඳහා යළිත් විශිෂ්ට ජයග්‍රහණයක් සමග බලයට පත්ව තිබේ.\r\n \r\n\tබොහෝ දෙනා බලාපොරොත්තු වූ පරිදිම මෙම ජයග්‍රහණය විශිෂ්ට අයුරින් තහවුරු කරගැනීමට පූටින් සමත්ව ඇති බව දේශපාලන විචාරකයෝ පවසති.\r\n \r\n\tරුසියාවේ ජනපති හෝ අගමැති ලෙස වර්ෂ 1999 සිට බලයේ සිටින පූටින්, නිල ඡන්ද ප්‍රතිඵල අනුව 76%ක බහුතර ඡන්ද ප්‍රතිශතයක් ලබාගෙන ඇත.\r\n \r\n\tමෙම ජයග්‍රහණයෙන් පසුව මොස්කව් නුවරදී ජනතාව ඇමතූ පූටින් පවසා සිටියේ පසුගිය වසර කිහිපය තුළ රුසියාව ලබාගත් ජයග්‍රහණ ඡන්ද දායකයන් හඳුනාගෙන ඇති බවයි.\r\n \r\n\tමේ අතර, ඉදිරියේදී තවත් වසර හයක් සඳහා තමන් ජනපති ධුරයට පත්වීමට සැරසෙන්නේ දැයි මාධ්‍යවේදීන් ඇසූ වට පූටින් සිනහවකින් ඊට පිළිතුරු ලබාදී ඇත.\r\n \r\n\tකෙසේ වෙතත්, පූටින් සමග තරගයට සිටි ප්‍රධාන ප්‍රතිවාදියා ඇලෙක්සි නාවල්නි වෙත මෙවර මැතිවරණය අවුරාලීමට කටයුතු කර තිබූ බවටද පූටින්ට චෝදනා නැඟෙයි.\r\n \n    \n  ", "URL": "https://www.ada.lk/0/0/0-317494", "Category": "International", "Parent URL": null}