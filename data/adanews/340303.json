{"Source": "Ada News", "Timestamp": "13 09 2018", "Headline": "ශ්‍රී ලංකා නෙට්බෝල් කණ්ඩායම ජනපති හමුවෙයි", "News Content": " ආසියානු නෙට්බෝල් ශූරතාව දිනාගත් ශ්‍රී ලංකා නෙට්බෝල් කණ්ඩායම ඊයේ (13දා) පෙරවරුවේ ජනාධිපති කාර්යාලයේදී ජනාධිපති මෛත්‍රීපාල සිරිසේන මහතා හමුවූ අතර  එම ක්‍රීඩිකාවන්ගේ දක්ෂතා අගය කළ ජනාධිපතිවරයා ඔවුන් වෙත සිය සුභාශීංසන පිළිගැන්වීය. තරගාවලියේදී කැපීපෙනන දස්කම් දක්වමින් ශ්‍රී ලංකාවට අත්කරදුන් කීර්තිය පිළිබඳවද මෙහිදී ක්‍රීඩිකාවන් වෙත සිය ස්තූතිය පිරිනැමූ ජනාධිපතිවරයා විසින් එම කටයුතු සඳහා රජයෙන් ලබාදිය හැකි සෑමඅනුග්‍රහයක්ම ලබාදෙන බවද ප්‍රකාශ කර ඇත.  ", "URL": "https://www.ada.lk/0/0/0-340303", "Category": "Latest News", "Parent URL": null}