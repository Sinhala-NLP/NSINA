{"Source": "Ada News", "Timestamp": "1 08 2019", "Headline": "අධිවේගයේ බලපත් නැති බස් නිසා ලක්ෂ 2000ක් අහිමියි", "News Content": "අධිවේගී මාර්ග හරහා ගමන් ගන්නා බස් රථ එකසිය පනහකට අධිකප්‍රමාණයෙන් බස් රථ 87කට ස්ථිර මාර්ග බලපත්‍ර නොමැති බවත් මේ පිළිබඳව අල්ලස් කොමිසමට පැමිණිලි කිරීමට තීරණය කළ බවත් ලංකා පෞද්ගලික බස් හිමියන්ගේ සංගමය පවසයි. මේ නිසා එක් මාසයකට ආසන්න වශයෙන් රජයට රුපියල් ලක්‍ෂ 166ක් අහිමිවන බවත්,වාර්ෂිකව එම මුදල රුපියල් ලක්‍ෂ දෙදහසක් බවත් එම සංගමයේ සභාපති ගැමුණු විජේරත්න මහතා සඳහන් කළේය. දේශපාලනඥයෝ හිතවතුන්ට අධිවේගී මාර්ගය හරහා නීතිවිරෝධී ලෙස මුදල් උපයා ගැනීම සඳහා බස්රථ මාර්ග බලපත්‍ර ටෙන්ඩර දැමීම සිදු නොකර තාවකාලික බලපත්‍ ලබාදීමේ ජාවාරම් කටයුත්ත නිසා රජයට මෙම මුදල අහිමිවන බවද ඒ මහතා පවසා සිටියේය. ආණ්ඩුවේ ප්‍රබල අමාත්‍යවරයෙකුගේ මැදිහත්වීම මත යාපනය, කොළඹ අතර ධාවනය වූ බස් රථයක් අධිවේගී මාර්ගය හරහා මාතර, මීගමුව අතර ධාවනයට යොදවා තිබෙන බවද සභාපතිවරයා පැවසීය. මෙම නීතිවිරෝධී කටයුත්ත පිළිබඳ හා තාවකාලික බලපත්‍රමගින් බස්රථ ධාවනයට ඉඩදී රජයට සිදුකරනඅලාභය පිළිබඳ පරීක්‍ෂණයක් බවත්, වැරදි කරුවන්ට නීති මගින් කටයුතු කරන ලෙසට අද(01දා) දින අල්ලස් කොමිෂමට පැමිණිලි කරන බවත් ඒ මහතා ප්‍රකාශ කළේය.   ", "URL": "https://www.ada.lk/0/0/0-351077", "Category": "Latest News", "Parent URL": null}