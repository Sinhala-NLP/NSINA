{"Source": "Ada News", "Timestamp": "19 02 2020", "Headline": "රජයේ විශ්‍රාමිකයින් සඳහා E- Ticketing සේවාව ඇරඹෙයි", "News Content": "ශ්‍රී ලංකාවේ විශ්‍රාමික රාජ්‍ය සේවකයින්හට වාර්ෂිකව ලබා දෙන නිදහස් දුම්රිය බලපත්‍ර සඳහා අන්තර්ජාලය ඔස්සේ ආසන වෙන් කිරීමේ ක්‍රියාවලිය අද පෙරවරුවේ කොටුව දුම්රිය ස්ථානයේදි ප්‍රවාහන අමාත්‍ය  මහින්ද අමරවීර මහතාගේ ප්‍රධානත්වයෙන් ආරම්භ විය. විශ්‍රාමික රාජ්‍ය සේවකයින්හට වාර්ෂිකව ලබා දෙන නිදහස් දුම්රිය බලපත්‍ර සඳහා ආසන වෙන් කිරීමේ දී මෙතෙක් පැවැති ක්‍රමය වූයේ  අදාල ප්‍රදේශයේ ග්‍රාම නිලධාරි ගේ නිර්දේශය මත හා  ප්‍රාදේශීය ලේකම් ගේ අනුමැතිය මත දුම්රිය දෙපාර්තමේන්තුව විසින් එම ප්‍රවේශ පත්‍ර නිකුත් කිරීමයි. මේ හේතුවෙන් විශ්‍රාමික රාජ්‍ය සේවකයින් අපහසුතාවයකට මුහුණ පෑමට සිදුවීම හේතුවෙන් දුම්රිය ආසන  වෙන් කිරීමේ කටයුතු මාර්ගගත ක්‍රමයට හෙවත් Online ක්‍රමයට සිදු කර ගැනීමේ පහසුකම් ලංකා දුම්රිය දෙපාර්තමේන්තුව විසින් අද දි (19) ආරම්භ කරනු ලැබීය.      ", "URL": "https://www.ada.lk/0/0/0-358064", "Category": "Latest News", "Parent URL": null}