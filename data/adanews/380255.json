{"Source": "Ada News", "Timestamp": "19 06 2021", "Headline": "කෝටි 52ක හෙරොයින් සමග  පොලිස් SI අත්අඩංගුවට", "News Content": "රුපියල් කෝටි 52කට අධික වටිනාකමින් යුත් හෙරොයින් වර්ගයේ මත්කුඩු කිලෝ 52ක් සමග උප පොලිස් පරීක්ෂකවරයෙක් ඇතුළු තිදෙනෙක් අත්අඩංගුයට ගත් බව පොලිස් මාධ්‍ය ප්‍රකාශක වැඩබලන ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා පවසයි පොලිස් මූලස්ථානයේ අපරාධ නිවාරණ කොට්ඨාසය විසින් දකුණු පළාතේ අහංගම, ගාල්ල හා හික්කඩුවේ කළ මෙහෙයුමකදී මෙම සැකකරුවන් අත්අඩංගුවට ගෙන තිබේ. සැකකරුවන්ට අමතරව වාහන දෙකක්ද පොලිස් භාරයට ගෙන තිබේ. අපරාධ හා සංවිධානාත්මක අපරාධ භාර නියෝජ්‍ය පොලිස්පතිට ලැබුණ තොරතුරක් මත සති තුනක පමණ කාලයක් දීර්ඝ විමර්ශනයක යෙදෙමින් මෙම අත්අඩංගුවට ගැනීම සිදුකර තිබේ. අත්අඩංගුවට ගත් උප පොලිස් පරීක්ෂකවරයා කලුතර දකුණ පොලීසියට අනියුක්තව සේවය කරයි.    ", "URL": "https://www.ada.lk/0/0/0-380255", "Category": "Latest News", "Parent URL": null}