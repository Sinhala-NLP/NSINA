{"Source": "Ada News", "Timestamp": "10 09 2018", "Headline": "ජනබලයට සෙනග ආවේ නාමල් නිසා නෙමෙයි - බැසිල් සිටියනම් තවත් සාර්ථකයි", "News Content": "හිටපු අමාත්‍ය බැසිල් රාජපක්ෂ මහතා සිටියේ නම් ජනබලය විරෝධතාව මීටත් වඩා සාර්ථක වන බව පාර්ලිමේන්තු මන්ත්‍රී රෝහිත අබේගුණවර්ධන මහතා පැවසීය. කොළඹ පැවති මාධ්‍ය හමුවකට එක්වෙමින් හෙතෙම මේ බව පවසා සිටියේය. එම විරෝධතාවයට ජනතාව පැමිණියේ නාමල් රාජපක්ෂ හෝ විමල් වීරවංශ නිසා නොව හිටපු ජනාධිපති මහින්ද රාජපක්ෂ මහතා නිසා බවද මන්ත්‍රීවරයා සඳහන් කළේය. ජනබලය විරෝධය 05 වැනිදා රාත්‍රිය පුරා පවත්වන බවට තමන් කිසිදු අවස්ථාවක ප්‍රකාශ නොකළ බවත්, ඇතැම් මන්ත්‍රීවරුන් පුද්ගලික අදහස් ඉදිරිපත් කර තිබුණු බවත් රෝහිත අබේගුණවර්ධන මහතා මෙහිදී වැඩිදුරටත් පැවසීය.  ", "URL": "https://www.ada.lk/0/0/0-340181", "Category": "Latest News", "Parent URL": null}