{"Source": "Ada News", "Timestamp": "1 07 2021", "Headline": "මඩකලපුව ගුවන්තොටුපළ සංවර්ධනය කෙරේ", "News Content": "මඩකලපුව ගුවන්තොටුපළ  පහසුකම් පිරි අභ්‍යන්තර ගුවන් තොටුපළක් ලෙස  කඩිනමින් සංවර්ධනය කරන බව සංචාරක අමාත්‍ය ප්‍රසන්න රණතුංග පවසයි. එම ගුවන්තොටුපළ  නිරීක්ෂණය කිරීම සඳහා අද පෙරවරුවේ පැමිණි අමාත්‍යවරයා  නැගෙනහිර පළාත සංචාරක කේන්ද්‍රස්ථානයක් ලෙස සංවර්ධනය කිරීමේ දී මඩකලපුව ගුවන්තොටුපළ සංචාරකයින්ට ආකර්ෂණීය ගමන් මාධ්‍යයක් ලෙස සකස් කළ යුතු බව ද පැවසීය. 1958 වසරේදී ගුවන් සේවා දෙපාර්තමේන්තුව යටතේ ආරම්භ කෙරුණු මඩකලපුව ගුවන්තොටුපළ 1983දී  ගුවන් හමුදාවට භාර දුන්නේ ය . ඉකුත් මහින්ද රාජපක්ෂ රජය සමයේදී (2012)  මඩකලපුව ගුවන්තොටුපොළේ ධාවන පථය වැඩිදියුණු කර අභ්‍යන්තර ගුවන් තොටුපළක් ලෙස ක්‍රියාත්මක කිරීම ඇරඹිණි. 2018 වසරේ දී වසරේදී ගුවන් මගීන් 3980ක්, 2019 යෙදී  ගුවන් මගීන් 3373ක්, හා 2020දි කොරෝනා වසංගතය තත්වය යටතේත් ගුවන් මගීන් 723 ක් මඩකලපුව ගුවන් තොටුපලෙන් සේවය ලබාගෙන ඇත. 2018 වසරේ වසරේදී ගුවන් මෙහෙයුම් 1180ක්, 2019 වසරේ දී ගුවන් මෙහෙයුම් 864 ක් හා 2020 දී ගුවන් මෙහෙයුම්  174 ක් සිදුකර ඇත.  අක්කර තුන්සිය 48 ක තුන්සිය 48ක භූමියකින් යුක්ත  මඩකලපුව ගුවන්තොටුපළේ මේක 1368 ක දිගින් සහ මීටර් 30 ක පළලින් යුක්ත ධාවන පථයක් තිබේ. මෙම ගුවන් තොටුපොළ ගුවන් මගීන් 60 දෙනෙකුට සේවා සැපයිය හැකි ගුවන් යානා මෙහෙයුම් කටයුතු පවත්වාගෙන යා හැකි  තත්වයේ පවතින ගුවන්තොටුපලකි.  ", "URL": "https://www.ada.lk/0/0/0-380896", "Category": "Latest News", "Parent URL": null}