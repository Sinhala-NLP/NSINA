{"Source": "Ada News", "Timestamp": "4 03 2022", "Headline": "යුක්රේන අර්බුදය මධ්‍යයේ කලබල කිරීම් එපා - පූටීන්", "News Content": "යුක්රේන අර්බුදය මධ්‍යයේ ආතතීන් උත්සන්න නොකරන ලෙසත්, සබඳතා සාමාන්‍යකරණය කරන ලෙසත් රුසියානු ජනාධිපති ව්ලැදිමීර් පූටින් සිකුරාදා රුසියාවේ අසල්වැසි රාජ්‍යයන්ගෙන් ඉල්ලා සිටියේය. \"අපගේ අසල්වැසියන් කෙරෙහි නරක චේතනාවක් අපට නැහැ.\" පූටින් රූපවාහිනී ප්‍රකාශයකින් පැවසීය. \"ඒ වගේම මම ඔවුන්ට උපදෙස් දෙන්නේ තත්ත්වය උත්සන්න කරන, කිසිදු සීමාවක් හඳුන්වා නොදෙන ලෙසයි. අපි අපගේ සියලු වගකීම් ඉටු කරන අතර ඒවා දිගටම ඉටු කරන්නට කැප වෙනවා.\" රුසියාවේ උතුරු ප්‍රදේශයේ තොටුපළක් සඳහා ධජය එසවීමේ උත්සවයකට මොස්කව් නගරයෙන් පිටත පිහිටි ඔහුගේ නිවසේ සිට අන්තර්ජාලය ඔස්සේ පූටින් සහභාගී වන අවස්ථාවේදී මෙම අදහස් පළ කළේය. \"අපගේ සබඳතා උග්‍ර කිරීමට හෝ නරක අතට හැරීමට මේ අවස්ථාවේදී කිසිදු අවශ්‍යතාවක් අපට නොපෙනේ නැහැ. අපගේ සියලු ක්‍රියාවන් (රුසියානු ප්‍රහාරය ආදී) ඒවා පැනනගින්නේ නම්, ඒවා සැමවිටම පැන නගින්නේ සමහර මිත්‍රශීලී නොවන ක්‍රියාවන්ට, රුසියානු සමූහාණ්ඩුවට එරෙහි ක්‍රියාමාර්ගවලට ප්‍රතිචාර වශයෙනුයි\" ඔහු පැවසීය. \"අපගේ සබඳතා සහ සහයෝගීතාවය සාමාන්‍යකරණය කිරීමට සෑම කෙනෙකුම සලකා බැලිය යුතු යැයි මා විශ්වාස කරනවා\" ඔහු පැවසීය.   ", "URL": "https://www.ada.lk/0/0/0-390984", "Category": "International", "Parent URL": null}