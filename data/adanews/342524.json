{"Source": "Ada News", "Timestamp": "19 11 2018", "Headline": "පාර්ලිමේන්තු යෑම පිළිබඳ සන්ධානයේ තීන්දුව අද උදේ", "News Content": "අද (19දා) දිනයේ පැවැත්වෙන පාර්ලිමේන්තු සැසි වාරයට සහභාගි වීම හෝ සහභාගි නොවීම පිළිබඳ අවසන් තීරණය අද (19දා) පෙරවරු පැවැත්වෙන එක්සත් ජනතා නිදහස් සන්ධානයේ පාර්ලිමේන්තු මන්ත්‍ රීකණ්ඩායමේදී තීරණය කරන බව පාර්ලිමේන්තු මන්ත්‍රීබන්දුල ගුණවර්ධන මහතා සඳහන් කළේය. ඊයේ (18දා) අග්‍රාමාත්‍ය කාර්යාලයේදී පැවැති මාධ්‍ය හමුවකට සහභාගි වෙමින් මන්ත්‍රීවරයා මේ බව සඳහන් කළේය. පාර්ලිමේන්තු ඉතිහාසයේ කිසිම දවසක සිදු නොවූ ආකාරයට කථානායකවරයා විශ්වාසභංග යෝජනාව සම්මත කරගත් බව ප්‍රජාතන්ත්‍රවාදය දැන් පාර්ලිමේන්තුවේ නොමැති බවත් හෙතෙම සඳහන් කළේය. කථානායකවරයා විසින් පාර්ලිමේන්තු සම්ප්‍රදාය පැහැදිලිවම සුන්නද්දූලි කර ඇති බවද බන්දුල ගුණවර්ධන මහතා සඳහන් කළේය. කථානායකවරයා පාර්ලිමේන්තුවට ඇතුළු විය යුත්තේ ගෞරවයෙන් බවත්,සභාවේ කටයුතු සිදුකළ යුත්තේ සෙංකෝලය ඉදිරියේ තිබෙන විට බවත් පැවසූ බන්දුල ගුණවර්ධන මහතා පසුගියදා පාර්ලිමේන්තුවේදී එවැනි කිසිවක් සිදු නොවූ බවද සඳහන් කළේය. එබැවින් මෙවර පාර්ලිමේන්තු සභා වාරයට සහභාගි වන්නේද, නොවන්නේද පිළිබඳ අද(19දා) යළි සාකච්ඡාකර අවසන් තීරණයකට පැමිණෙන බවද හෙතෙම සඳහන් කළේය.    ", "URL": "https://www.ada.lk/0/0/0-342524", "Category": "Latest News", "Parent URL": null}