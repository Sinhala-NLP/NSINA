{"Source": "Ada News", "Timestamp": "6 10 2019", "Headline": "තහනම් දැල් භාවිත කළ ධිවරයින් 23ක් නාවික හමුදා භාරයට", "News Content": "නාවික හමුදාව විසින් ඊයේ (6) දින  ත්‍රිකුණාමලය, සිනන්වේලි මුහුදු ප්‍රදේශයේ සහ වලෙයිතොට්ටම් මුහුදු ප්‍රදේශයේදී තහනම් දැල් භාවිතා කරමින් ධීවර කටයුතු වල නිරත වු පුද්ගලයින් විසිතුන්දෙනෙකු  නාවික හමුදා භාරයට ගෙන ඇත. ඒ අනුව, නැගෙනහිර නාවික විධානය විසින් ත්‍රිකුණාමලය, සිනන්වේලි  මුහුදු ප්‍රදේශයේ සහ වලෙයිතොට්ටම් මුහුදු ප්‍රදේශය ආශ්‍රිතව සිදු කළ මුර සංචාරයන් අතරතුරදී නීතිවිරෝධී දැල් භාවිතා කරමින් මසුන් ඇල්ලූ පුද්ගලයන් විසිතුන්දෙනෙකු  මෙලෙස නාවික හමුදා භාරයට ගෙන ඇත.  නාවික හමුදා භාරයට ගත් පුද්ගලයින් වයස අවුරුදු 19 ත් 48 ත් අතර වියෙහි පසුවන කින්නියා සහ මොහොත්තුවාරම් ප්‍රදේශයේ පදිංචිකරුවන් බව හඳුනාගෙන ඇත.  එහිදි ඔවුන් සතුව තිබූ තහනම් දැල් හතරක් (04) ක්, ඩිංගි යාත්‍රා හතරක් (04), පිටත දහන යන්ත්‍ර හතරක් (04)ක් ඇතුළු අනෙකුත් ධීවර ආම්පන්න සොයා ගෙන ඇති අතර, එම තහනම් දැල්, ඩිංගි යාත්‍රා, පිටත දහන යන්ත්‍ර සහ අනෙකුත් ධීවර ආම්පන්න සහ පුද්ගලයින් ඉදිරි නීතිමය කටයුතු සඳහා ත්‍රිකුණාමලය, සහකාර ධීවර අධ්‍යක්‍ෂක වෙත භාර දෙන ලදී.     ", "URL": "https://www.ada.lk/0/0/0-353059", "Category": "Latest News", "Parent URL": null}