{"Source": "Ada News", "Timestamp": "2 08 2020", "Headline": "මෙක්සිකෝ කොවිඩ් මරණ හා ආසාදන වැඩිම දිනයක්", "News Content": "මෙක්සිකෝව ඊයේ (01දා) දිනයේ වැඩිම නව කොවිඩ්-19 ආසාදිතයන් වාර්තා කර ඇති අතර, ගෙවීගිය පැය 24 තුළ ආසාදිතයන් 9,556ක් තහවුරු වී ඇති බව එරට සෞඛ්‍ය අමාත්‍යාංශය පවසයි. ඒ අනුව රටේ සමස්ත කොවිඩ්-19 ආසාදිතයන් සංඛ්‍යාව 434,193ක් දක්වා ඉහළ ගොස් තිබේ. එමෙන්ම වෛරසය හා සම්බන්ධ මරණ එදින 784ක් වාර්තා වී ඇති අතර, ඒ සමග එරට සමස්ත මරණ සංඛ්‍යාව  47,472ක් දක්වා ඉහළ ගොස් ඇත. මෙක්සිකෝව එක්සත් රාජධානියේදී සිදුව ඇති කොවිඩ්-19 මරණ සංඛ්‍යාව අභිභවා මේ වනවිට ලොව වෛරසය ආශ්‍රිතව වැඩිම මරණ සිදුව ඇති තුන්වැනි රට බවට පත්ව ඇතැයි ජෝන්ස් හොප්කින්ස් විශ්ව විද්‍යාලයේ දත්ත පවසයි.   ", "URL": "https://www.ada.lk/0/0/0-366269", "Category": "International", "Parent URL": null}