{"Source": "Ada News", "Timestamp": "14 12 2017", "Headline": "නාමල් හා ප්‍රසන්න සාකච්ඡා කඩාකප්පල් කළා", "News Content": "\r\n\tපළාත් පාලන මැතිවරණයේදී ශ්‍රීලංකා නිදහස් පක්ෂය සහ ඒකාබද්ධ විපක්ෂය එක්ව තරගකිරීමේ සාකච්ඡා කඩාකප්පල් කළේ පාර්ලිමේන්තු මන්ත්‍රීවරුන් වන ප්‍රසන්න රණතුංග සහ නාමල් රාජපක්ෂ මහත්වරුන් බව සම කැබිනට් ප්‍රකාශක අමාත්‍ය දයාසිරි ජයසේකර මහතා ඊයේ (13දා) කැබිනට් මාධ්‍ය හමුවේදී පැවසීය.\r\n \r\n\tශ්‍රීලංකා නිදහස් පක්ෂය සමග එක්වීමට ඒකාබද්ධ විපක්ෂයේ මන්ත්‍රීවරුන් බහුතරයක් එකඟ වී සිටියද, අවසානයේ මෙම මන්ත්‍රීවරුන් දෙදෙනා එම එකඟතා බිඳ දමමින් සාකච්ඡා අසාර්ථකවන තැනට කටයුතු කළ බවද අමාත්‍යවරයා කීවේය.\r\n \r\n\tඉදිරියේදී ඒකාබද්ධ විපක්ෂයේ තවත් මන්ත්‍රීවරුන් ශ්‍රීලංකා නිදහස් පක්ෂය සමග එකතුවන බවද අමාත්‍යවරයා කීවේය.\r\n \r\n\tපක්ෂය එකතුකිරීමේ අවසන් සාකච්ඡාවද අසාර්ථක බවත්, එසේ වුවද පක්ෂය එකතුකිරීම වෙනුවෙන් ජනාධිපතිවරයා කැපවී සිටින බවත් අමාත්‍යවරයා කීවේය.\r\n \n\n \r\n\t \r\n  ", "URL": "https://www.ada.lk/0/0/0-296394", "Category": "Latest News", "Parent URL": null}