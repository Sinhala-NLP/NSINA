{"Source": "Ada News", "Timestamp": "20 03 2018", "Headline": "මත්ද්‍රව්‍ය ජවාරම්කරුවන්ට මරණ දඬුවම දෙනවා - ට්‍රම්ප්", "News Content": "\r\n\tඇමෙරිකාවේ මත් උවදුර දුරුකිරීම වෙනුවෙන් මත්ද්‍රව්‍ය ජාවාරම්කරුවන්ට මරණීය දණ්ඩනය නියම කිරීම සඳහා ජනපති ට්‍රම්ප් සූදානම් වෙයි.\r\n \r\n\tමත් උවදුරට දැඩිව නතුව සිටින නිව් හැම්ප්ෂයර් ප්‍රාන්තයේදී ජනතාව අමතමින් ඇමෙරිකානු නායකයා මෙම අදහස් පළ කර ඇති බව විදෙස් වාර්තා පවසයි.\r\n \r\n\tතම පාලනාධිකාරිය මත්ද්‍රව්‍ය ජවාරම්කරුවන්ට එරෙහිව උපරිම දඬුවම නියම කිරීමට සූදානම්ව සිටියත්, දේශපාලන සහ නීතිමය වශයෙන් ඊට විරුද්ධව හමන සුළඟ සමග තමන්ට තරග කිරීමට සිදුව ඇති බව ඔහු පවසයි.\r\n \r\n\tවේදනා නාශක මෙන්ම හෙරෝයින් වර්ගයේ මත්ද්‍රව්‍ය ඇමෙරිකානු තරුණ තරුණියන් කෙරෙහි දැඩි බලපෑමක් ඇති කර තිබීම ජනාධිපතිවරයාගේ මෙම අදහස් දැක්වීමට හේතුව බව විදෙස් වාර්තා පෙන්වා දෙයි.\r\n \n \n  ", "URL": "https://www.ada.lk/0/0/0-317591", "Category": "International", "Parent URL": null}