{"Source": "Ada News", "Timestamp": "4 06 2021", "Headline": "රටවල් 14ක අයට ලංකාවට එන්න බෑ", "News Content": "පසුගිය දින 14 ක කාළය තුළ ඉන්දියාව, වියට්නාමය, දකුණු අප්‍රිකාව සහ දකුණු ඇමෙරිකානු රටවල් 14 ක සංචාරය කළ හෝ එම රටවල් ඔස්සේ පැමිණෙන සංක්‍රමණික ගුවන් මගීන්ට නැවත දැනුම් දෙන තෙක් ශ්‍රී ලංකාවට පැමිණීම 06/04 දින සිට අත්හිටුවා ඇති බව ශ්‍රී ලංකා සිවිල් ගුවන් සේවා අධිකාරියේ සභාපති උපුල් ධර්මදාස මහතා පැවසීය. එමෙන්ම ශ්‍රී ලංකාවට පැමිණෙන ගුවන් යානා වල , ශ්‍රී ලාංකික ගුවන් මගීන් 75 දෙනෙකු උපරිම වශයෙන් රැගෙන පැමිණිය හැකි අතර , ඊට අමතරව තවත් විදේශීය සංචාරකයන් ද මෙම ගුවන් යානය තුළම රැගෙන පැමිණිය හැකි බව ශ්‍රී ලංකා සිවිල් ගුවන් සේවා අධිකාරියේ සභාපතිවරයා වැඩිදුරටත් පැවසීය. නවෝද්‍යා පවනි/ටී.කේ.ජී. කපිල      ", "URL": "https://www.ada.lk/0/0/0-379553", "Category": "Latest News", "Parent URL": null}