{"Source": "Ada News", "Timestamp": "15 08 2019", "Headline": "යාපනය ලංකාවේ ප්‍රධාන නගරයක් කරනවා - අගමැති", "News Content": "යාපනය  ශ්‍රී ලංකාවේ ප්‍රධාන නගරයක් බවට පත්කිරීමට කටයුතු කරන බවත් යාපනය කේන්ද්‍ර කොට ගෙන විශාල ආර්ථික ප්‍රබෝධයක් ඉදිරි වසර 05 තුළ ඇති කරන බවත් අග්‍රාමාත්‍ය රනිල් වික්‍රමසිංහ මහතා පැවැසීය. යුද්ධයෙන් පීඩාවට පත්වූ යාපනය ඇතුළු උතුරු ප්‍රදේශය යළි නගා සිටුවීම තම අරමුණ බවත් එම සංවර්ධන ගමන් මගෙහි ඉදිරියට යාම සඳහා අත්වැල් බැද ගන්නා ලෙස තමා උතුරේ ජනතාවට ආරාධනා කරන බවත් ඔහු පැවැසීය. අද (15දා) පෙරවරුවේ යාපනයේ මයිලඩි ධීවර වරායේ ප්‍රථම අදියර විවෘත කිරීමේ උත්සවයට එක්වෙමින් අග්‍රාමාත්‍යවරයා මේ බව පැවැසීය. මුලින්ම රට පුරා සමාජ සහ යටිතල පහසුකම් සංවර්ධනය සඳහා තම රජය පියවර ගත් බවත් වර්තමානයේදි ආර්ථික දියුණුව සඳහා වැඩි බරක් තබා ඇති බවත් ඔහු පැවැසීය. යාපනය නගරාධිපති හා සාකච්ඡා කරන යාපනය නව නගරය සැලසුම් කොට ඉදිකිරීමට මේ වන විට මූලික පියවර ගෙන ඇති බවද අග්‍රාමාත්‍යවරයා සඳහන් කළේය.     ", "URL": "https://www.ada.lk/0/0/0-351502", "Category": "Latest News", "Parent URL": null}