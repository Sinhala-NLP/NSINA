{"Source": "Ada News", "Timestamp": "10 01 2018", "Headline": "තක්සේරු වෘත්තීය ක්‍රියාමාර්ග ලබන සතියේ සිට වැඩි කරයි", "News Content": "\r\n\tතක්සේරු දෙපාර්තමේන්තුව පෞද්ගලීකරණය කිරීමට සකස් කර තිබෙන සැලැස්ම පරාජය කිරීම සඳහා දියත් කර ඇති සත්‍යග්‍රහ ව්‍යාපාරයට අද (10දා) දිනට දින 50ක් ගත වී ඇතැයි රජයේ තක්සේරුකරුවන්ගේ සංගමය සඳහන් කරයි.\r\n \r\n\tඑහෙත් එම ක්‍රියාමාර්ගයට මෙතෙක් ප්‍රතිචාර ලැබී නැති හෙයින් ලබන සතියේ සිට වෘත්තීය ක්‍රියාමාර්ග දැඩි කිරීමට තීරණය කළ බවද එම සංගමයේ ලේකම් ඩී.එම්.සෙනෙවිරත්න මහතා සඳහන් කළේය.\r\n \r\n\tතක්සේරු දෙපාර්තමේන්තුව පෞද්ගලීකරණය කිරීමට ගන්නා උත්සාහය පිළිබඳ ජනතාව දැනුවත් කිරීම සඳහා අත්පත්‍රිකා බෙදාහැරීමේ අවස්ථාවට සහභාගි වෙමින් මේ බව කී ලේකම්වරයා වැඩිදුරටත් සඳහන් කළේ තක්සේරු දෙපාර්තමේන්තුව බේරාගැනීම සඳහා මේ වනවිට ක්‍ෂේත්‍රගත රාජකාරිවලින් හා සංවර්ධන ව්‍යාපෘති සඳහා ලබාගන්නා ඉඩම් තක්සේරු කිරීමේ කටයුතුවලින් ඉවත්ව සිටීමේ වෘත්තීය ක්‍රියාමාර්ගයක්ද දියත් කර තිබෙන බවයි.\r\n \r\n\tලබන සතියේ සිට අනෙකුත් රාජකාරි කටයුතුවලින්ද ක්‍රම ක්‍රමයෙන් ඉවත්ව සිටීමට කටයුතු කරන බවද ඔහු පවසා සිටියේය. \r\n \n\n  ", "URL": "https://www.ada.lk/0/0/0-302519", "Category": "Latest News", "Parent URL": null}