{"Source": "Ada News", "Timestamp": "19 06 2018", "Headline": "මෝටර් රථයක ගැටී පොලිස් සැරයන් මරුට", "News Content": "\r\n\tමාතලේ පලාපත්වල නිල්දිය උයන ප්‍රදේශයේ රාත්‍රී මුර සංචාරයේ නිරත පොලිස් සැරයන්වරයෙකු සහ කොස්තාපල්වරයෙකු ඊයේ (18දා) රාත්‍රීයේ මෝටර් රථයක ගැටී සිදු වූ අනතුරෙන් සැරයන්වරයා ජීවිතක්ෂයට පත්ව කොස්තාපල්වරයා බරපතළ තුවාල ලබා රෝහල්ගත කර ඇති බව පොලීසිය සඳහන් කරයි.\r\n \r\n\tමෙලෙස මියගොස් ඇත්තේ දඹුල්ල තිත්තවැල්ගොල්ල ප්‍රදේශයේ පදිංචි මලවිආරච්චි නමැති පොලිස් සැරයන්වරයෙකි.\r\n \r\n\tඅනතුරට පත් නිලධාරීන් දෙදෙනා මාතලේ පොලීසියට අනියුක්තව  රාජකාරියේ නිරතව සිට ඇති අතර මාතලේ පලාපත්වල නිල්දිය උයන ප්‍රදේශයේ රාත්‍රී මුර සංචාරයේ  යෙදෙමින් ප්‍රධාන මාර්ගය අසල රැඳී සිටියදී එකවරම අධික වේගයෙන් පැමිණි  මෝටර් රථයක් නිලධාරීන් දෙදෙනා යට කරගෙන ගොස්  මෝටර් රථය විදුලි කණුවක ගැටී ඇති බව අනාවරණය වී තිබේ.\r\n \r\n\tදඹුල්ල ප්‍රදේශයේ සිට පොල්ගොල්ල ප්‍රදේශයට මෙම මෝටර් රථය අධික වේගයෙන් ධාවනය වී තිබෙන බවත් රියදුරුට නින්ද යෑම හේතුවෙන් මෙම අනතුර සිදුව ඇති බවත් වැඩිදුර පරීක්ෂණවලින් හෙළිව ඇති අතර තුවාල ලැබූ පොලිස් කොස්තාපල්වරයා මේ වන විට මාතලේ මහ රෝහලේ ප්‍රතිකාර ලබමින් සිටියි.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-337146", "Category": "Latest News", "Parent URL": null}