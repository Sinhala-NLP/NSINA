{"Source": "Ada News", "Timestamp": "17 05 2020", "Headline": "දුම්රිය ගමන්වාර සංඛ්‍යාව වැඩිකරයි", "News Content": "රජයේ හා පෞද්ගලික අංශයේ රැකියාවන් සඳහා පැමිණීමට හෙට (18) සිට දුම්රිය වාර 19ක් දක්වා වැඩි කර ඇතැයි දුම්රිය දෙපාර්තමේන්තුවේ සාමාන්‍යාධිකාරී ඩිලන්ත ප්‍රනාන්දු මහතා පැවසීය. වැඩි දුරටත් අදහස් දැක්වු ඒ මහතා, දුම්රිය ආසන වෙන් නොකළ දුම්රිය මඟින් සඳහා අවස්ථාවක් ලබා දී ඇති බව කීය. ඒ අනුව රාජකාරී හැඳුනුම්පත,තමාගේ ආයතනය මඟින් නිකුත් ලිපියක e-mail පණිවිඩයක් හෝ කෙටි පනිවිඩයක් (SMS) තිබේ නම් අදාළ දුම්රිය ස්ථානාධිපතිවරයා වෙත ඉදිරිපත් කර ගමන් කිරිමට හැකි බව ද පැවසීය. කෙසේ වුවද,මෙම අවස්ථාව හිමි වන්නේ,දුම්රිය ආසන හිස් ව තිබේ නම් පමණක් බවත් දුම්රිය සාමාන්‍යාධිකාරි ඩිලන්ත ප්‍රනාන්දු මහතා කීය.මේ වන විට දුම්රිය ආසන වෙන් කර ගැනීම සදහා ඉල්ලුම්පත් 11.000 ඉක්මවා ලැබී ඇති ද බව ඔහු පැවසීය.  ", "URL": "https://www.ada.lk/0/0/0-362478", "Category": "Latest News", "Parent URL": null}