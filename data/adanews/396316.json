{"Source": "Ada News", "Timestamp": "15 08 2022", "Headline": "පාද 04ක කුකුලු පැටවෙකු යාපනයෙන්", "News Content": "යාපනය අච්චුවේලී කාලානෙයි ප්‍රදේශයේ පිහිටි කුකුලු ගොවිපලක කිකිලියකට පාද 4 ක කුකුලු පැටවෙකු ලැබී ඇතැයි එම ගොවිපලේ හිමිකාරිය පැවසුවාය. කාලානෙයි ප්‍රදේශයේ පදිංචි මහාරාජා ගෞරි නැමැති කාන්තාව ජීවනෝපාය වශයෙන් කුකුලු ගොවිපලක් පවත්වාගෙන යන අතර එහි සිටි කිකිලයකට බිත්තර 6 ක් රැක්කවීමට තැබූ පසු උපත ලැබූ කුකුල් පැටවුන් 6 දෙනාගෙන් එක් කුකුල් පැටවෙකුට පාද 4 ක් ඇති බවට දැක ඇත. අනතුරුව අදාල කුකුල් පැටවා ආරක්ෂාකාරීව පරික්ෂා කොට ඇති අතර කුකුල් පැටවා නිරෝගීව සිටීම හේතුවෙන් සෙසු පැටවුන් සමගම තැබීමට හිමිකාරිය විසින් පියවර ගනු ලැබුවාය. කෙසේ වෙතත් පාද 4 කුකුල් පැටවා බැලීම සඳහා ප්‍රදේශවාසීන්ද පැමිණෙමින් සිටිති.   ", "URL": "https://www.ada.lk/0/0/0-396316", "Category": "Latest News", "Parent URL": null}