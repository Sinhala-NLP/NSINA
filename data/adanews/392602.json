{"Source": "Ada News", "Timestamp": "23 04 2022", "Headline": "රුසියාව සමග සාකච්ඡා අත්හැරීමට බලපාන දේ", "News Content": "යුක්රේන ජනාධිපති වොලොදිමීර් සෙලෙන්ස්කි රුසියාව සමග සාම සාකච්ඡාවලින් ඉවත් වීමට තම රටට බලකෙරෙන සිදුවීම් සම්බන්ධයෙන් අදහස් දක්වා තිබේ. යුක්රේනයේ සිදුවෙමින් පවතින රුසියානු ප්‍රහාරය මධ්‍යයේ කියෙව්හි පැවති මාධ්‍ය හමුවකදී, රුසියානු හමුදා විසින් පාලනය කරනු ලබන ප්‍රදේශවල විය හැකි ස්වාධීන ජනමත විචාරණවලට කියෙව් ප්‍රතිචාර දක්වන්නේ කෙසේදැයි සෙලෙන්ස්කිගෙන් විමසන ලදී. කෙසේ වෙතත්, මොස්කව් සමග ඕනෑම සාකච්ඡාවක් නතර කිරීමට එය තමාට බල කරන බව ජනාධිපතිවරයා පිළිගත්තේය. \"මරියුපෝල් හි අපගේ ජනතාව විනාශ වුවහොත්, ජනමත විචාරණයක් මගින් හෝ යුක්රේනයේ ඕනෑම නව ව්‍යාජ ජනරජයක ප්‍රකාශයට පත් කළහොත්, රුසියාව සමග සිදුකරන ඕනෑම සාකච්ඡා ක්‍රියාවලියකින් ඉවත් වෙනවා\" යැයි සෙලෙන්ස්කි පැවසීය. දින දෙකකට පෙර මොස්කව් මරියුපෝල් අල්ලා ගත් බව නිවේදනය කළේය. කෙසේ වෙතත්, ජනාධිපති ව්ලැදිමීර් පුටින් උපායමාර්ගික වරාය නගරයේ නව-නාසි අසෝව් රෙජිමේන්තුවේ සටන්කාමීන් ද ඇතුළුව යුක්රේන හමුදාවන්ගේ අවසාන ග්‍රහනය ලෙස පවතින Azovstal කම්හලට එල්ල වූ ප්‍රහාරය නතර කළේය. රුසියානු හමුදා මැස්සෙකුට ඇතුල් විය නොහැකි ලෙස එම ප්‍රදේශ මුද්‍රා තැබූ බව පූටින් නියෝග කළේය. මේ අතර යුක්රේනයට මරියුපෝල් හමුදාමය වශයෙන් නැවත අත්පත් කර ගැනීමට නොහැකි බවත්, එහි සිටින සටන්කාමීන් ඒ බව දන්නා බවත් සෙලෙන්ස්කි පිළිගත්තේය.   ", "URL": "https://www.ada.lk/0/0/0-392602", "Category": "International", "Parent URL": null}