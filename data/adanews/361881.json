{"Source": "Ada News", "Timestamp": "6 05 2020", "Headline": "ඇඳිරි නීතිය ලිහිල් කළත් රාමලාන් මාසයේ කටයුත් කළ යුතු ආකාරය ගැන උපදෙස්", "News Content": "ඇඳිරි නිතිය ලිහිල් කළද රාමලාන් මාසයේ ඉදිරි දින කිහිපය ගත කළ යුතු ආකාරය පිළිබඳව සමස්ත ලංකා ජම්ඉයියතුල් උලමා සභාව ඉස්ලාම්වරුන්ට උපදෙස් මාලාවක් නිකුත් කර තිබේ. එම උපදෙස් මාලාව පහත පරිදි වෙයි. ඇඳිරි නීතිය ලිහිල් කිරීම හා රමළාන් මාසයේ ඉතිරි දින කිහිපය සම්බන්ධ උපදෙස් කෝවිඩ්-19 වසංගතයේ අවදානම තවමත් අප රටින් මුළුමනින්ම ඉවත් නොවී තිබුණ ද මහජන අවශ්‍යතාව තකා යම් කොන්දේසි හා උපදෙස් සහිතව පවතින ඇඳිරි නීතිය ලිහිල් කරන්නට රජය පියවර ගනිමින් සිටියි. මෙවන් තත්ත්වයක පුරවැසියන් ලෙසින් වගකීමෙන් යුතුව හා අපගේ මෙන්ම අන් අයගේද ආරක්ෂාව ගැන සැලකිලිමත් වෙමින් ප‍්‍රවේශමින් අප කටයුතු කළ යුතුය. රජය විසින් නියම කරන උපදෙස් හා කි‍්‍රයාමාර්ග එලෙසින්ම අනුගමනය කළයුතු අතරම සමස්ත ලංකා ඉස්ලාම් ආගමික විද්වතුන්ගේ සභාව විසින් දෙනු ලබන පහත කරුණුද සැලකිල්ලට ගනිමින් කටයුතු කරන මෙන් ලාංකික මුස්ලිම් ප‍්‍රජාවගෙන් අප ඉල්ලා සිටිමු. ඇඳිරි නීතිය ලිහිල් කළ ද අප ඉතාමත් අවධානයෙන් නිසි උපදෙස් පිළිපදිමින් කටයුතු කිරීම මගින් අපට හා අපගේ සමුහයාට ඇති විය හැකි අනවශ්‍ය ප‍්‍රශ්න වළකාගත හැකිය. ඉහත කී උපදෙස් සියලු මුස්ලිම් ජනයා අනුගමනය කරන මෙන් ද මෙම උවදුර ඉවත් කර ජන ජීවිතය යතා තත්ත්වයට නොපමාව පත් කර දෙන මෙන් මෙම ශුද්ධ වූ රමළාන් මාසයේ අල්ලාහ්ගෙන් අයැදින මෙන් ද සමස්ත ලංකා ඉස්ලාම් ආගමික විද්වතුන්ගේ සභාව ලාංකීය මුස්ලිම් ප‍්‍රජාවගෙන් ඉල්ලා සිටිමු.   අෂ් ෂෙයික් එම්.එම්.ඒ. මුබාරක් මහලේකම්, සමස්ත ලංකා ඉස්ලාම් ආගමික විද්වතුන්ගේ සභාව       ", "URL": "https://www.ada.lk/0/0/0-361881", "Category": "Religion", "Parent URL": null}