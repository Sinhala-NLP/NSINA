{"Source": "Ada News", "Timestamp": "11 10 2020", "Headline": "මහරගම ජාතික අධ්‍යාපන ආයතනය නිරෝධායන මධ්‍යස්ථානයක් කරයි", "News Content": "මහරගම  ජාතික අධ්‍යාපන ආයතනය නිරෝධායන මධ්‍යස්ථානයක් ලෙස පවත්වාගෙන යාමට පියවර ගෙන ඇතැයි ජාතික අධ්‍යාපන ආයතනයේ පිඨාධිපති යෝගරාජන් කිරිබානන්දන්  පැවසීය.\n\nඒ අනුව යුද හමුදාව  මැදිහත් වී ඊට අවශ්‍ය පහසුකම් සපයමින් සිටින බවද  පීඨාධිපතිවරයා වැඩිදුරටත් කීය.\n\nමෙම ආයතනය තුළ හාරසිය දෙනකුට පමණ නිරෝධායන පහසුකම් සැපයීමට නියමිත අතර ඔවුන්ගේ පී.සී.ආර් පරීක්ෂණ කටයුතු හා විෂ බීජ හරන කටයුතු මහරගම  සෞඛ්‍ය වෛද්‍ය නිලධාරී කාර්යාලය විසින් සිදුකිරීමට නියමිතය .\n\nමීට පෙර ගුරුවරුන් තුන්සිය දෙනකු පමණ මෙහි  අධ්‍යාපනය හදාරමින් සිටි අතර  ඔවුන් යුදහමුදා බස්රථවලින්  ඉකුත් 10 රැගෙන ගිය බව ද පීඨාධිපතිවරයා පැවසීය .\n\nඒ අනුව ඔවුන්ගේ ඉදිරි අධ්‍යාපන කටයුතු අන්තර්ජාලය හරහා සිදු කෙරෙන බවද පැවසේ  මත්තෙගොඩ ශාන්ත ප්‍රදීප් කුමාර කුලරත්න  ", "URL": "https://www.ada.lk/0/0/0-369965", "Category": "Latest News", "Parent URL": null}