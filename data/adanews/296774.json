{"Source": "Ada News", "Timestamp": "15 12 2017", "Headline": "ඉන්දීය විස්සයි20 තරගාවලියටත් මාලිංග නෑ", "News Content": "\r\n\tසංචාරක ශ්‍රී ලංකා කණ්ඩායම හා සත්කාරක ඉන්දීය කණ්ඩායම අතර පැවැත්වීමට නියමිත තරග තුනකින් සමන්විත විස්සයි20 තරගාවලියෙන් ලසිත් මාලිංග විවේක ගැන්වීමට කටයුතු කළ බව ශ්‍රී ලංකා ක්‍රිකට් ආයතනය නිවේදනය කරයි.\r\n \r\n\tඑම තරගාවලිය සඳහා එක්වන ශ්‍රී ලංකා සංචිතය අද (15දා) නිවේදනය කළ අතර කණ්ඩායමේ නායකත්වයට තිසර පෙරේරා නම්කර තිබේ.\r\n \r\n\tආබධයකින් අනතුරුව නැවතත් එක්දින තරගාවලියට එක්වූ අසේල ගුණරත්න හා කුසල් ජනිත් පෙරේරා සංචිතයට නම් කර තිබේ. කෙසේ වෙතත් මෑත කාලිනව විස්සයි20 පිටියේ තරමක දක්ෂතාවක් පෙන්නූ ඩිල්ෂාන් මුණවීර සංචිතයට ඇතුළත්ව නොමැත.\r\n \r\n\tඑසේම ඉන්දීය තරගාවලියේ මේ දක්වා කැපී පෙනෙන පන්දු යවන්නෙකු බවට පත්වූ සුරංග ලක්මාල්ද සංචිතයෙන් ඉවත්කර තිබේ.\r\n \n\n  ", "URL": "https://www.ada.lk/0/0/0-296774", "Category": "Sports", "Parent URL": null}