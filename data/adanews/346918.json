{"Source": "Ada News", "Timestamp": "31 03 2019", "Headline": "තවත් කෙනෙක් අන්‍ය ආගමකට හැරවීමට උත්සාහ නොකරන්න", "News Content": "කරුණාකර තවත් කෙනෙක් අන්‍ය ආගමකට හැරවීමට උත්සාහ නොකරන ලෙස පළමු වැනි ෆ්‍රැන්සිස් පාප් තුමන් අවධාරණය කරති. අන්‍ය ලබ්ධිකයන් තම ආගමට හරවා ගැනීමට කටයුතු කරන කතෝලිකයන්ට අනතුරු ඇඟවීමක්ද කළ පාප් තුමන්, එවැනි තත්ත්වයක් අවුල් ජාලයක් ඇති කරන බව පවසා සිටියහ. මුස්ලිම් බහුතරයක් ජීවත් වන මොරොක්කෝවේ සංචාරයක නිරත වෙමින් පාප් තුමන් මෙම අදහස් පළ කර ඇත්තේ රබාත් දේවස්ථානයේ පැවති දේවමෙහෙයක් අමතමිනි. මෙම සංචාරයේදී පාප් තුමන් මොරොක්කෝවේ ජීවත් වන සුළුතර කිතුණු ජනගහනය මෙන්ම, එට මුස්ලිම් නායකයන් සහ සංක්‍රමණිකයන්ද හමුවීමට නියමිතය.   ", "URL": "https://www.ada.lk/0/0/0-346918", "Category": "International", "Parent URL": null}