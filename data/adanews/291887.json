{"Source": "Ada News", "Timestamp": "23 11 2017", "Headline": "පානීය ජලය අරපරිස්සමෙන් භාවිතා කරන්න", "News Content": "\r\n\tකොළඹට හා අවට ප්‍රදේශවලට වර්ෂාව ඇති වූවත් ලංකාවේ බොහෝ ප්‍රදේශවලට වියළි කාලගුණ තත්ත්වයන් පවතින නිසා පානීය ජලය අරපිරිමැස්මෙන් භාවිතා කරන ලෙස නගර සැලසුම් හා ජල සම්පාදන අමාත්‍යාංශය ජනතාවගෙන් ඉල්ලා සිටී.\r\n \r\n\tතවදුරටත් වියළි කාලගුණ තත්ත්වය පැවැතියහොත් පානීය ජල ගැටලුවකට පවා මුහුණ දිය හැකි බවද රාජ්‍ය අමාත්‍ය සුදර්ශනී ප්‍රනාන්දුපුල්ලේ මහත්මිය අද (23දා) පැවති මාධ්‍ය සාකච්ඡාවකදී සඳහන් කළාය.\r\n \r\n\tවසර තුනකට වරක් සිදුවන ජලගාස්තු සංශෝධනය සිදුකළ යුතු කාලය පසුවී තිබුණත් ජනතාව ගැන සිතා ජල ගාස්තු සංශෝධනය කිරීමක් සිදුකර නොමැති බවත්, එහෙත් ජලය පිරිසිදු කර බෙදාහැරීමට විශාල මුදලක් වැය වන බවත් ඒ මහත්මිය පවසා සිටියාය.\r\n \r\n\tවියදම් වන මුදලින් හතරෙන් එකක මුදලක්වත් ජනතාවගෙන් අය නොකරන බවද අමාත්‍යවරිය සඳහන් කළාය.\r\n \n\n  ", "URL": "https://www.ada.lk/0/0/0-291887", "Category": "Latest News", "Parent URL": null}