{"Source": "Ada News", "Timestamp": "26 10 2021", "Headline": "IPL තරඟාවලිය සඳහා තවත් කණ්ඩායම් දෙකක්", "News Content": "ලබන වසරේ පැවැත්වෙන ඉන්දීය ප්‍රිමියර් ලීග් ක්‍රිකට් තරගාවලිය සඳහා නව කණ්ඩායම් 02 ක හිමිකාරීත්වය ඩුබායිහි පැවැති ලන්සු කැඳවීමකදී සමාගම් 02 ක් හිමිකර ගෙන තිබේ. RPSG සමූහය විසින් ලක්නව් නගරය කේන්ද්‍ර කරගත් කණ්ඩායමේ හිමිකාරීත්වය ඉන්දීය රුපියල් කෝටි 7, 090 කට මිලදී ගෙන ඇ​ත. CVC කැපිටල් සමාගම ඉන්දීය රුපියල් කෝටි 5,625 කට අහමදාබාද් නගරය කේන්ද්‍ර කරගත් නව කණ්ඩායමේ හිමිකාරීත්වය ලබා ගෙන ඇති බව​ට ඉන්දීය මාධ්‍ය වාර්තා කර සිටියි. ලබන වසරේ පැවැත්වෙන ඉන්දීය ප්‍රිමියර් ලීග් ක්‍රිකට් තරගාවලිය සඳහා එක්වන කණ්ඩායම් සංඛ්‍යාව 10 දක්වා ඉහළ ගොස් ඇත.  ", "URL": "https://www.ada.lk/0/0/0-386460", "Category": "Sports", "Parent URL": null}