{"Source": "Ada News", "Timestamp": "25 12 2022", "Headline": "රුසියාවට තම ජනතාව ආරක්ෂා කිරීම හැර විකල්ප නෑ - පූටින්", "News Content": "යුක්රේනයේ ගැටුම් සම්බන්ධයෙන් රුසියාවේ ක්‍රියාකලාපයන් රටේ අවශ්‍යතා සහ එහි ජනතාව ආරක්ෂා කිරීම අරමුණු කරගත් එකක් බව ජනාධිපති ව්ලැදිමීර් පූටින් පවසයි. “අපි නිවැරදි දිශාවට ගමන් කරන බව මට විශ්වාසයි. අපි අපේ ජාතික අවශ්‍යතා, අපේ පුරවැසියන්ගේ, අපේ ජනතාවගේ අවශ්‍යතා ආරක්ෂා කරනවා. අපගේ පුරවැසියන් ආරක්ෂා කිරීම හැර අපට වෙනත් විකල්පයක් අපට නැහැ” යැයි පූටින් රුසියානු මාධ්‍ය නාලිකාවකට පැවසීය. 2014 සිට යුක්රේනයේ අර්බුදයට රාජ්‍ය තාන්ත්‍රික විසඳුමක් සෙවීමට මොස්කව් උත්සාහ කළ නමුත් බටහිරයන් විසින් මෙහෙයවන ලද කියෙව් නියෝජිතයන් සාකච්ඡා කිරීමට කැමැත්තක් නොදැක්වූ බව රුසියානු නායකයා සිහිපත් කළේය.  “අපගේ භූදේශපාලනික විරුද්ධවාදීන්ගේ ප්‍රතිපත්තිය ඓතිහාසික රුසියාව ඈත් කිරීමයි. බෙදීම තමයි, ඔවුන් සැමවිටම කිරීමට උත්සාහ කළේ. ඔවුන් දැනුත් එය කිරීමට උත්සාහ කරනවා” යැයි පූටින් වැඩිදුරටත් පැවසීය.   ", "URL": "https://www.ada.lk/0/0/0-399947", "Category": "International", "Parent URL": null}