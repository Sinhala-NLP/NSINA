{"Source": "Ada News", "Timestamp": "30 04 2018", "Headline": "සිරියානු රජයට පක්ෂපාතී හමුදා වෙත ගුවන් ප්‍රහාරයක්", "News Content": "\r\n\tඋතුරුදිග සිරියාවේ හාමා සහ ඇලෙප්පෝ හි රජයට පක්ෂපාතී සටන්කාමීන් සහ ඉරාන සටන්කාමීන් ඉලක්ක කර දැවැන්ත ගුවන් ප්‍රහාරයක් එල්ල වී තිබේ.\r\n \r\n\tසිරියානු හමුදා පවසා සිටියේ හාමා සහ ඇලෙප්පෝ හි ගොඩනැගිලි සංකීර්ණයක් මෙම ප්‍රහාරයෙන් විනාශ වී ඇති බවයි.\r\n \r\n\tකෙසේ වෙතත්, ප්‍රහාරයෙන් සිදුවූ ජීවිත හානි පිළිබඳව ඔවුන් සඳහන් කර නැත. නමුත්, බ්‍රිතාන්‍ය කේන්ද්‍ර කරගත් නිරීක්ෂණ කණ්ඩායම් පවසා සිටියේ සිරියානුවන් සිව්දෙනෙකු සහ විදේශීය සටන්කාමීන් 22 දෙනෙකු ජීවිතක්ෂයට ලක්ව ඇති බවයි. ඔවුන් වැඩි දෙනා ඉරාන ජාතිකයන් බවද ඔවුන් පවසා තිබුණි.\r\n \r\n\tප්‍රහාරය කවුරුන් විසින් එල්ල කරනු ලැබුවේද යන්න මෙතෙක් සඳහන් කර නොතිබුණත්, මීට පෙර ඇමෙරිකාව ප්‍රමුඛ බටහිර සන්ධානය සහ ඊශ්‍රායලයද සිරියාව වෙත ප්‍රහාර එල්ල කර තිබුණි.\r\n \n \n  ", "URL": "https://www.ada.lk/0/0/0-325879", "Category": "International", "Parent URL": null}