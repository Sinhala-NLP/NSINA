{"Source": "Ada News", "Timestamp": "7 06 2023", "Headline": "වඳුරු උණ රෝගීන් දෙදෙනෙක් හමුවෙයි", "News Content": "වදුරු උණ වැළදුන රෝගීන් දෙදෙනෙකු කොළඹ අයි.ඩී.එච්. රෝහල වෙත වෛද්‍ය ප්‍රතිකාර සදහා ඇතුළත් කළ බව සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන මහතා පැවසීය . ඩුබායි හි සේවය කළ සැමියාට මෙම රෝගය වැළදී සුව වී ඇති අතර පසුව ඔහු ශ්‍රී ලංකාවට පැමිණි පසුව ඔහුගේ 25 හැවිරිදි බිරිඳට සහ ඔවුන්ගේ දින ගනනාවක් වයසැති සිගිති දියණියට ද මෙම රෝගය වැළදී තිබේ . ඔවුන් මේ සදහා වෛද්‍ය ප්‍රතිකාර ලබා ගැනීමට කොළඹ රෝහලක් වෙත පැමිණ සිටියදී මෙම රෝගී තත්ත්වය අනාවරණය වී තිබේ . එසේම මේ වනවිට ඔවුන්ගේ නිවසෙහි තවත් වැඩිහිටියන් දෙදෙනෙකු වාසය කරන අතර, ඔවුන්ට මෙම රෝගය වැළදීමේ අවදානමක් නොමැති බව ද එනිසා ඔවුන් නීරෝධායන ක්‍රියාවලිය සදහා යොමු කිරීම අවශ්‍ය නොවන බව ද වෛද්‍ය අසේල ගුණවර්ධන මහතා පැවසීය. මෙම රෝගීන් දෙදෙනා කොළඹ අයි.ඩී.එච්. රෝහලේ 04 ඒ වාට්ටුවේ මේ වනවිට නේවාසික ප්‍රතිකාර ලබමින් පසු වන අතර , ඔවුන්ගේ තත්ත්වය යහපත් බව ද  වෙනත් අය කරා මෙම රෝගය පැතිර යාමේ අවදානමක් නොමැති බව ද වෛද්‍ය අසේල ගුණවර්ධන මහතා වැඩිදුරටත් පැවසීය.  ", "URL": "https://www.ada.lk/0/0/0-403978", "Category": "Latest News", "Parent URL": null}