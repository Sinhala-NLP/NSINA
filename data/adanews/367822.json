{"Source": "Ada News", "Timestamp": "30 08 2020", "Headline": "මම බන්ධනාගාර කොමසාරිස්තුමාට නියෝග කරා පේ‍්‍රමලාල්ව ඊලඟ පාර්ලිමේන්තු සැසිවාරයට කැඳවන්න", "News Content": "19 ව්‍යවස්ථා  සංශෝධනය පිළිබදව ඵලදායි සාකච්ජාවක් තවම සිදුවි නොමැති බවත්  පැහැදිලිවම නව ව්‍යවස්ථාවක්  මේ රටට අවශ්‍ය බව කතානායක මහින්ද යාපා අබේවර්ධන මහතා පවසයි. කතානායක පදවිය ලැබිමෙන් පසුව ප‍්‍රථම රාජ්‍ය ආයතනය ලෙසින් රුහුණු විශ්ව විද්‍යාලයේ නිරික්ෂණ චාරිකාවකට හා සාකච්ජාවකට ඊයේ  (29) එක්විමෙන්  අනතුරුව මාධ්‍ය වෙත අදහස් පලකරමින්  හෙතෙම එසේ පැවසිය. එහිදි තවදුරටත් අදහස් පලකල කතානායකවරයා, ‘‘ අද පේ‍්‍රමලාල් ජයසේකර මන්ති‍්‍රතුමා පිළිබදව කතා කරනවා බොහෝ දෙනා. එතුමා පාර්ලිමේන්තුවට  මේ  තේරුනේ දෙවැනි වතාවට. මිට කලින් එතුමා රිමන්ඩ් සිරකරුවෙක් විදියට තමයි පාර්ලිමේන්තු  සැසිවාරයට සහභාගි වුනේ. ඊළගට මේ  මැතිවරණයේදි පක්ෂයෙන් නාමයෝජනා දුන්නා. එතුමගේ නාමයෝජනා පත‍්‍රය සාමදාන විනිශ්චකරුවෙක් සහතික කරලා තියෙනවා. ඒ සහතික කරපු එක මැතිවරණ කොමසාරිස්තුමා පිළිගත්තා. පසුව එතුමාට අපේක්ෂකත්වය දුන්නා ඒ ගැන වාදයක් විවාදයක් කිසිවක් වුනේ නැහැ. හැබැයි ජන්දය පවත්වන්න දවස් 2 කට කලින් එතුමා මිනිමැරුම් චෝදනවාවකට මරණ දඩුවම හිමි වුනා. ජන්දය පැවැත්වුවා . එතුමා  මැතිවරණයෙන්  දිස්ති‍්‍රක්කයෙන් දෙවැනියට වැඩිම මනාප අරගත්තා . එතකොට මේ  රටේ  අයිතිකාරයෝ මැතිවරණ කොමසාරිස්තුමාවත් අධිකරණයවත් නෙමෙයි මේ  රටේ  ජනතාව , ඒ ජනතාව තමන්ගේ අයිතිවාසිකම පෙන්නුම් කරලා තියෙනවා ජන්දයෙන්. එතකොට ජනතාව තින්දු කරලා තියෙනම් අපිට එතුමගේ සේවය අවශ්‍යයි කියලා අපිට පුලූවන්කමක් නැහැ ජනතාවගේ අවශ්‍යතාවය සිරගතකරලා තියන්න . ඒ නිසා මම බන්ධනාගාර කොමසාරිස්තුමාට නියෝග කරා පේ‍්‍රමලාල් ජයසේකර මැතිතුමා ඊලග පාර්ලිමේන්තු  සැසිවාරයට කැදවාගෙන එන්න කියලා . ඒක නතර කරන්න කාටවත් යුතුකමක් නැහැ . ජනතාවගේ උත්තරිතරභාවයට කල හානියක් එසේ කලොතින්’’ යැයි ඔහු  වැඩිදුරටත් පැවසිය .   ", "URL": "https://www.ada.lk/0/0/0-367822", "Category": "Latest News", "Parent URL": null}