{"Source": "Ada News", "Timestamp": "4 08 2018", "Headline": "ජනපතිතුමාට අවශ්‍ය ලෙස කටයුතු කරන්න බැරිවුණා", "News Content": "පසුගිය කාලයේ ජනාධිපතිවරයාට පවතින අවශ්‍යතාව අනුව කටයුතු කිරීමට නොහැකි වූ බවත් එයට ඉඩ නොලැබුණ බවත් අධිකරණ හා බන්ධනාගාර ප්‍රතිසංස්කණ අමාත්‍ය තලතා අතුකෝරාල මහත්මිය පවසයි. එසේම ඇතැම් අය කියන විදිහට බන්ධනාගාර බුද්ධි අංශය විසුරුවා හැරියේ කිසිවෙකුගෙන්වත් පළි ගැනීමට නොවන බවත් ඒවැනි අදහසක් නොතිබුණ බවත් තලතා අතුකෝරාළ මහත්මිය පැවැසුවාය. පසුගිය ආණ්ඩුව ශ්‍රි ලංකා ඉතිහාසයේ ප්‍රථම වතාවට නීතිපති දෙපාර්තමේන්තුව ජනාධිපතිවරයා යටතට පත් කර ගත් නමුත් අද වන විට නීතිය නීතිය ආණ්ඩු පක්ෂයේ හ විපක්ෂයේ අයට එකම ආකාරයකින් ක්‍රියාත්මක බවත් අමාත්‍යවරිය පැවැසුවාය. වර්තමානය වන විට මත් කුඩු ජාවාරම නිසා දකුණු ආසියාවේ කේන්ද්‍රස්ථානය බවට ශ්‍රී ලංකාව පත්ව ඇති බවත් වසර 20 ක කාලය තුළ නීති විරෝධි සංක්‍රමණික කේන්ද්‍රස්ථානයක් බවට රට පත්වී ඇති බවත් ඇය පැවැසුවාය. පොලොන්නරුව ජනාධිපති වැඩ සටහන යටතේ ඉදි කළ අරලගංවිල අලවාකුඹුර මහා විද්‍යාලයේ සෞන්දර්යය ඒකකය සිසු අයිතියට පත් කිරීමේ උත්සවයේ ප්‍රධාන ආරාධිත අමුත්තා වශයෙන් ඊයේ එක්වෙමින් අමාත්‍යවරිය මෙම අදහස් පළ කළාය.   ", "URL": "https://www.ada.lk/0/0/0-338928", "Category": "Latest News", "Parent URL": null}