{"Source": "Ada News", "Timestamp": "26 05 2018", "Headline": "තරග පාවාදීම් හොයන්න උපරිම සහාය දෙනවලු", "News Content": "\r\n\tඔස්ටේලියා කණ්ඩායමේ ශ්‍රී ලංකා සංචාරයේදී ගාල්ලේ පැවැති ටෙස්ට් තරගයේදී සිදුවූ බව කියන තරග පාවාදීම් පිළිබඳව කරන පරීක්ෂණ සඳහා සිය පූර්ණ සහාය ලබාදෙන බව ශ්‍රී ලංකා ක්‍රිකට් ආයතනය නිවේදනය කරයි.\r\n \r\n\tඑම තරගයේදී ගාලු තණතීරුව බාරව කටයුතු කළ තරංග ඉන්දික ඇතුළුව පුද්ගලයන් කිහිප දෙනෙක්ම මෙම තරග පාවාදීම් පිළිබඳව චෝදනා එල්ල වී තිබේ.\r\n \r\n\tඅල් ජසීරා පුවත්සේවය මේ පිළිඳව සවිස්තරාත්මක මාධ්‍ය වාර්තාවක් පළ කළ අතර එයට සම්බන්ධ බව කියන ඔස්ට්‍රේලියානු ක්‍රීඩකයන්ට මේ වන විටත් ඔස්ට්‍රේලියා ක්‍රිකට් ආයතනය අනතුරු ඇගවීම් සිදුකර තිබේ.\r\n \r\n\tමේ පිළිබඳව ජාත්‍යන්තර ක්‍රිකට් කවුන්සිලයද පරීක්ෂණයක් ආරම්භ කර ඇති අතර ශ්‍රී ලංකා ක්‍රිකට් ප්‍රධාන විධායක නිලධාරී ඈශ්ලිද සිල්වා මහතා ජාත්‍යන්තර ක්‍රිකට් කවුන්සිලයේ ප්‍රධාන විධායක නිලධාරී ඩේවිඩ් රිචඩ්සන් මහතා හා එහි දූෂණ විරෝධී ඒකකය සමග සාකච්ඡා කර ඇති බවයි.\r\n \r\n\tතරග  පාවාදීම් සඳහා සම්බන්ධ බවට කිසිවෙකුත් වරදකරු වුවහොත් ඒ සම්බන්ධයෙන් ගත හැකි උපරිම පියවර ගන්නා බවද ක්‍රිකට් ආයතනය නිවේදනය කරයි.\r\n \n\n  ", "URL": "https://www.ada.lk/0/0/0-331830", "Category": "Sports", "Parent URL": null}