{"Source": "Ada News", "Timestamp": "21 05 2018", "Headline": "SLFP ආණ්ඩුවෙන් ඉවත්වන කතාව අසත්‍යයි", "News Content": "\r\n\tශ්‍රී ලංකා නිදහස් පක්ෂ කණ්ඩායම ආණ්ඩුවෙන් ඉවත් වන බවට සිදුකරන ප්‍රකාශ නිවැරදි නොවන බව එක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවීර මහතා සඳහන් කළේය.\r\n \r\n\tඅද (22දා) පැවැති මාධ්‍ය සාකච්ඡාවකදී හෙතෙම මේ බව සඳහන් කළේය.\r\n \r\n\tපසුගිය බ්‍රහස්පතින්දා පැවැති මධ්‍යම කාරක සභා රැස්වීමේදී ඉදිරි දින 07 ආණ්ඩුවෙන් ඉවත් වීමේ තීරණයක් ගන්නා ලෙසට ජනාධිපති මෛත්‍රීපාල සිරිසේන මහතා ඉල්ලා සිටි බවට සඳහන් කරන ප්‍රකාශද අසත්‍ය බව හෙතෙම මෙහිදී කියා සිටියේය.\r\n \r\n\tඑම ප්‍රකාශ සත්‍ය නම් මේ  බ්‍රහස්පතින්දා රාත්‍රිය වන විට ශ්‍රී ලංකා නිදහස් පක්ෂ කණ්ඩායම ආණ්ඩුවෙන් ඉවත් විය යුතු බවත්, එහෙත් එවැනි දෙයක් සිදු නොවන බවත් හෙතෙම එහිදී පවසා සිටියේය. \r\n \n\n  ", "URL": "https://www.ada.lk/0/0/0-330657", "Category": "Latest News", "Parent URL": null}