{"Source": "Ada News", "Timestamp": "4 01 2018", "Headline": "නව අගමැතිවරයෙක් සහ කැබිනට් මණ්ඩලයක් ඕනෑ - මන්ත්‍රී මහින්දානන්ද", "News Content": "\r\n\tජනාධිපති මෛත්‍රීපාල සිරිසේන මහතා විසින් අග්‍රමාත්‍යවරයා ඇතුළු එක්සත් ජාතික පක්ෂයේ ඇමතිවරුන් ඉවත් කර නව අගමැතිවරයෙකු හා කැබිනට් මණ්ඩලයක් පත් කළ යුතු බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්දානන්ද අලුත්ගමගේ මහතා පැවසීය.\r\n \r\n\tකොළඹදී අද (04දා) පැවති මාධ්‍ය හමුවකදී අදහස් දක්වමින් හෙතෙම මේ බව පවසා සිටියේය.\r\n \r\n\tජනාධිපතිවරයාගේ ප්‍රකාශ කළ කරුණුවලට  වඩා අගමැතිවරයා සම්බන්ධව බැදුම්කර වාර්තාවේ කරුණු දක්වා ඇතැයි තොරතුරු ලැබුණු බවද මන්ත්‍රීවරයා මෙහිදී සඳහන් කළේය.\r\n \r\n\tසිරිකොත පක්ෂ මූලස්ථානයේ විදුලි බිල ගෙවාගත නොහැකිව සිටි එක්සත් ජාතික  පක්ෂය ආසන සංවිධායකයන්ට රුපියල් ලක්ෂ 50 බැගින් ලබාදී ඇත්තේ බැඳුම්කර වංචාවෙන් ලැබුණු මුදල්වලින් බවද හෙතෙම මෙහිදී වැඩිදුරටත් පවසා සිටියේය.\r\n \n\n  ", "URL": "https://www.ada.lk/0/0/0-301039", "Category": "Latest News", "Parent URL": null}