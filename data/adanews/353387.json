{"Source": "Ada News", "Timestamp": "16 10 2019", "Headline": "දිපාවලි වෙනුවෙන් වතු කම්කරුවන් වෙත විශේෂ අත්තිකාරම් මුදලක්", "News Content": "හින්දු භක්තිකයන්ගේ ප්‍රධාන උත්සවයක් වන දිපවාලි උත්සවය වෙනුවෙන් මෙවර වතු කම්කරුවෙකුට රු පහළොස්දහසක  අත්තිකාරම් මුදලක් ලබා දිමට රජය කටයුතු කර ඇති බව කඳුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍ය  පලනි දිගම්බරම් මහතා පැවසිය. මාධ්‍යයට විශේෂ ප්‍රකාශයක් කරමින් අමාත්‍ය  පලනි දිගම්බරම් මහතා කියාසිටියේ වතු සමාගම් විසින් වතු කම්කරුවෙකුට රු දසදහසක්ද රජය මගින් රු පන්දහසක මුදලක්ද ලබා දිමට කටයුතු කරන බවයි . ශ්‍රි ලංකා තේ මණ්ඩලය සතු මුදල් වලින් වතු සමාගම්වලට පොලි රහිතව නැවත මුදල් අය කර ගැනිමේ  පදනම මත එක් කම්කරුවෙකුට රු. පන්දහස බැගින් තේ මණ්ඩලය සතු මුදල් වතු සමාගම් වෙත මුදා හැරිම සදහා කැබිනට් පත්‍රිකාවක් වැවිලි කර්මාන්ත අමාත්‍ය නවින් දිසානායක මහතා විසින් කැබිනට් මණ්ඩලය වෙත ඉදිරිපත් කළ  බවයි අමාත්‍ය පලනි දිගම්බරම් මහතා කියාසිටියේ. දිපාවලි උත්සව සමයේ වතු කම්කරුවෙකුට ඉතිහාසයේ මෙතෙක් ගෙවා ඇති වැඩිම අත්තිකාරම් මුදල මෙවර දිපාවලි උත්සව සමයේ ගෙවන බවයි වතු අධිකාරිවරුන් කියා සිටියේ. මෙවර දිපාවලි උත්සවය මේ  මස 27 දිනට යෙදි ඇත.     ", "URL": "https://www.ada.lk/0/0/0-353387", "Category": "Latest News", "Parent URL": null}