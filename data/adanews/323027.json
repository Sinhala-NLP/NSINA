{"Source": "Ada News", "Timestamp": "16 04 2018", "Headline": "ජනපති ලන්ඩන් නුවරදී හිසතෙල් ගෑමේ චාරිත්‍රයට එක්වෙයි", "News Content": "\r\n\tපොදු රාජ්‍ය මණ්ඩලීය රාජ්‍ය නායක සමුළුවට සහභාගි වීමට ලන්ඩන් නුවරට ගොස් සිටින ජනාධිපති ගරු මෛත්‍රීපාල සිරිසේන මහතා, අද (16දා) ලන්ඩන් නුවර බෞද්ධ විහාරයේදී හිසතෙල් ගෑමේ චාරිත්‍රය සඳහා එක්විය.\r\n \r\n\tබි‍්‍රතාන්‍යයේ ප්‍රධාන සංඝනායක සහ ලන්ඩන් බෞද්ධ විහාරයේ විහාරාධිපති පූජ්‍ය බෝගොඩ සීලවිමල නායක ස්වාමීන් වහන්සේ මෙහිදී ජනාධිපතිවරයා ඇතුළු පිරිස වෙත චාරිත්‍රානුකූලව හිසතෙල් ගල්වා ආශිර්වාද පළ කළහ.\r\n \r\n\tඅනතුරුව විහාරස්ථානයේ පැවැති ආගමික වතාවත් සඳහාද ජනාධිපතිවරයා එක්විය.\r\n \r\n\tලන්ඩනයේ වෙසෙන ශ්‍රී ලාංකිකයන් පිරිසක්ද විහාරස්ථානය වෙත පැමිණ සිටි අතර, ඔවුන් සමග සුහද කතාබහක නිරත වූ ජනාධිපතිවරයා, උදා වූ අලුත් අවුරුද්දට සුභාශිංසන පළ කළේය.\r\n \r\n\tඅමාත්‍ය නිමල් සිරිපාල ද සිල්වා මහතා ඇතුළු ශ්‍රී ලංකා නියෝජිත පිරිස මෙම අවස්ථාවට එක් විය.\r\n \n   \n  ", "URL": "https://www.ada.lk/0/0/0-323027", "Category": "Latest News", "Parent URL": null}