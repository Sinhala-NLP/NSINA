{"Source": "Ada News", "Timestamp": "28 04 2018", "Headline": "ප්‍රංශයේ ප්‍රකට කෞතුකාගාරයක ව්‍යාජ සිතුවම් රැසක් හමුවෙලා", "News Content": "\r\n\tප්‍රංශ චිත්‍ර ශිල්පියෙකු වූ එටීනී ටෙරස්ගේ සිතුවම් සහිත කෞතුකාගාරයක ඇති සිතුවම් ඔහුගේ සිතුවම් නොවන බවත්, ඒවා ව්‍යාජ සිතුවම් බවත් හෙළිව තිබේ.\r\n \r\n\tදකුණුදිග ප්‍රංශයේ, එල්න් ප්‍රදේශයේ පිහිටි ද ටෙරස් කෞතුකාගාරයේ වූ සිතුවම් 82ක් ඔහුගේ සිතුවම් ලෙස සඳහන් කර තිබුණත්, ඒවා ඔහුගේ සැබෑ නිර්මාණයන් නොවන බව අනාවරණය කර ඇත.\r\n \r\n\tඒ අනුව, මෙම කෞතුකාගාරයේ වූ කලා කෘතිවලින් අඩකට වැඩි ප්‍රමාණයක් ව්‍යාජ ඒවා බවත්, ඒවා යූරෝ 160,000ක් පමණ වටිනා බවත් පවසා ඇත.\r\n \r\n\tකෙසේ වෙතත්, කෞතුකාගාරයේ සිටි සේවකයන් පවා මේ සම්බන්ධයෙන් අවබෝධයකින් නොසිට ඇති අතර, පසුව ඒ වෙත පැමිණි ඉතිහාසඥයෙකු කළ හෙළි දරව්වක් නිසා ඔවුන්ද යථාර්ථය අවබෝධ කරගෙන තිබේ.\r\n \n \n  ", "URL": "https://www.ada.lk/0/0/0-325549", "Category": "International", "Parent URL": null}