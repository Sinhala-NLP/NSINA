{"Source": "Ada News", "Timestamp": "8 01 2018", "Headline": "වසර දෙකකදී යටිතල පහසුකම් දියුණු කළා - අගමැති", "News Content": "\r\n\tරට දියුණුවීමට නම් යටිතල පහසුකම් දියුණු කළ යුතු බවත් ගෙවුණු වසර දෙකක කාලය තුළදී ආණ්ඩුව එම කටයුතු සිදුකරමින් සිටින බවත් අග්‍රාමාත්‍ය රනිල් වික්‍රමසිංහ මහතා සඳහන් කළේය.\r\n \r\n\tරාජගිරිය ගුවන් පාලම විවෘත කිරිමේ අවස්ථාවට අද (08දා) සහභාගි වෙමින් අග්‍රාමාත්‍යවරයා මේ බව සඳහන් කර සිටියේය.\r\n \r\n\tඑහිදී වැඩිදුරටත් අදහස් දැක්වූ අග්‍රාමාත්‍යවරයා,\r\n \r\n\tʻʻ යහපාලන රජය යටතේ කර්මාන්ත කරණය රට තුළ ඇති කර තිබෙනවා. මීට අමතරව ආර්ථික වශයෙන් රට දියුණු කරමින් සිටිනවා.\r\n \r\n\tයටිතල පහසුකම් දියුණු කිරීම යටතේ නුවර සිට හම්බන්තොට දක්වා යටිතල පහසුකම් දියුණු කිරීමට සැලසුම් කර තිබෙන අතර මීට අමතරව කොළඹ මහ නගර සභාව දියුණු කිරීමට අවශ්‍ය සැලසුම් සකස් කර තිබෙනවා.ʼʼ යැයි ද පවසා සිටියේය.\r\n \n\n \nඡායාරූප ඒෂාන් ප්‍රනාන්දු\n  ", "URL": "https://www.ada.lk/0/0/0-301872", "Category": "Latest News", "Parent URL": null}