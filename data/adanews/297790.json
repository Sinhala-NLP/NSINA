{"Source": "Ada News", "Timestamp": "20 12 2017", "Headline": "මනෝ ගනේෂන් කොළඹට තනියම එයි", "News Content": "\r\n\tරෝසි සේනානායක මහත්මිය තමාගේ සහ තමසන්ධානයේ මිතුරියන් වුවද කොළඹ මහනගර සභාවට වෙනම තරග කරන බව දමිළ ප්‍රගතිශීලී සන්ධානය සඳහන් කරයි.\r\n \r\n\tබොහෝ පළාත් පාලන ආයතනවලට එක්සත් ජාතික පෙරමුණ සමග එක්ව මැතිවරණයට ඉදිරිපත් වන බවත්, එහෙත් කොළඹ මහනගර සභාව ඇතුළු පළාත් පාලන ආයතන ගණනාවකට තනිවම තරග කරන බවත් එම පක්ෂයේ නායක අමාත්‍ය මනෝ ගනේෂන් මහතා අද (20දා) පැවැති මාධ්‍ය සාකච්ඡාවකදී සඳහන් කළේය.\r\n \r\n\tකොළඹ මහනගර සභාවට තරග කිරීම සම්බන්ධයෙන් එක්සත් ජාතික පෙරමුණ සමග සාකච්ඡා පැවැත්වූ බවත්, එහෙත් එකඟවීමට නොහැකි කාරණා කිහිපයක් නිසා වෙනම තරග කරන බවත් ඔහු පවසා සිටියේය.\r\n \r\n\tකොළඹ මහනගර සභාවේ ජයග්‍රහණය තම සන්ධානයට ලැබෙන බවත්, වෙනම තරග කර ජයගන්නා සියලුම ස්ථානවල සහයෝගයද එක්සත් ජාතික පෙරමුණට ලබාදෙන බවත් සන්ධාන නායකවරයා සඳහන් කළේය.\r\n \n\n  ", "URL": "https://www.ada.lk/0/0/0-297790", "Category": "Latest News", "Parent URL": null}