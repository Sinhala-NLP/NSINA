{"Source": "Ada News", "Timestamp": "7 09 2020", "Headline": "අත්තනගලු ඔය පිටාර ගැලීමේ මට්ටමක", "News Content": "ඇද හැලෙන වර්ෂාව හේතුවෙන් ගම්පහ දිස්ත්‍රික්කය ඔස්සේ ගලා බසින අත්තනගලු ඔය  (8) සවස  වනවිට ස්ථාන කිහිපයකින් පිටාර ගැලීම මත පහත් බිම් ප්‍රදේශ ජලයෙන් යටවෙමින් පැවති බව වාරිමාර්ග දෙපාර්තමේන්තුව සදහන් කළේය.  සවස 5 වනවිට අත්තනගලු ඔයෙහි දූනමලේ ජල මාපකයෙහි ජල මට්ටම මීටර් 5 දශම 2 ක් දක්වා ඉහළ ගොස් තිබූ බවත් මෙය සුලු ගංවතුර මට්ටම ඉක්මවා යාමක් බවත් ගම්පහ දිස්ත්‍රික් වාරිමාර්ග ඉංජිනේරු චින්තක සුරවීර මහතා පැවසීය.  අත්තනගලු ඔයෙහි ජල මට්ටම දූනමලේ  ජල මාපකයයෙහි මීටර් 5 දශම 5 දක්වා ඉහළ යාම මහ ගංවතුර තත්ත්වයක් බවද ඉංජිනේරුවරයා සදහන් කළේය.  අත්තනගලු ඔය ස්ථාන කිහිපයකින්ම පිටාර ගැලීම මත ඊයේ සවස  පහත් බිම් ප්‍රදේශ ජලයෙන් යටව තිබිණි.   ", "URL": "https://www.ada.lk/0/0/0-368265", "Category": "Latest News", "Parent URL": null}