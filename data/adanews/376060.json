{"Source": "Ada News", "Timestamp": "16 03 2021", "Headline": "පාකිස්තාන ජනපති හා බිරිඳ එන්නත් ලබාගනී", "News Content": "පාකිස්තාන ජනාධිපති අරිෆ් අල්වි සහ ඔහුගේ බිරිඳ සමිනා අල්වි සඳුදා ඉස්ලාමාබාද්හිදී කොවිඩ්-19 මර්දන එන්නත ලබාගෙන තිබේ. පාකිස්තාන ජනාධිපති කාර්යාලය ප්‍රකාශයක් නිකුත් කරමින් කියා තිබුණේ සීනොෆාම් කොවිඩ්-19 මර්දන එන්නත ජනාධිපතිවරයා සහ ආර්යාව ලබාගත් බවයි. පාකිස්තානයද මේ වනවිට එරට එන්නත්කරණ වැඩසටහන අරඹා ඇති අතර, වසංගතය පිටුදැකීම සඳහා එන්නත්කරණය වඩාත් ඉවහල්වන බව ජනාධිපතිවරයා පවසා ඇත.   ", "URL": "https://www.ada.lk/0/0/0-376060", "Category": "International", "Parent URL": null}