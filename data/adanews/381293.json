{"Source": "Ada News", "Timestamp": "9 07 2021", "Headline": "ශිෂ්‍යත්ව හා උසස් පෙළ විභාග දින නියම වෙයි", "News Content": "2021 වර්ෂයේ 5 වසරේ ශිෂ්‍යත්ව විභාගය ඔක්තෝබර් 3 වන දින පවත්වන බව අධ්‍යාපන ලේකම් මහාචාර්ය කපිල පෙරේරා මහතා පවසයි. මේ අතර 2021 වර්ෂයේ අ.පො.ස. උසස් පෙළ විභාගය ඔක්තෝබර් මස 4 වන දින සිට ඔක්තෝබර් මස 31 වන දා දක්වා පැවැත්වීමට කටයුතු සුදානම් කර ඇතැයි ද ලේකම්වරයා සඳහන් කරයි. මීට පෙර ද විභාගයන් පැවැත්වීමට තීරණය කර තිබුණේ මෙම දිනයන් වන අතර ඊයේ දිනයේ දී පාර්ලිමේන්තුවේ දී අදහස් දක්වමින් අධ්‍යාපන අමාත්‍යවරයා පවසා සිටියේ, ඔක්තෝබර් මස පැවැත්වීමට නියමිත උසස් පෙළ විභාගය කල්දැමීම හෝ පැවැත්වීම සම්බන්ධයෙන් සාකච්ඡා කර තීරණයක් ගන්නා බවය. පාර්ලිමේන්තුවේ දී සමගි ජන බලවේගයේ පාර්ලිමේන්තු මන්ත්‍රී බුද්ධික පතිරණ මහතා සිදුකළ ප්‍රශ්න කිරීමට පිළිතුරු ලබාදෙමින් අමාත්‍යවරයා මේ බව සඳහන් කළේය. .    ", "URL": "https://www.ada.lk/0/0/0-381293", "Category": "Latest News", "Parent URL": null}