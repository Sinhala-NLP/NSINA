{"Source": "Ada News", "Timestamp": "3 03 2020", "Headline": "ළමා අපයෝජන වීඩියේ සිටින දැරිය ගැන තොරතුරු දන්නවනම් කියන්න", "News Content": "සමාජ ජලා වෙබ් අඩවි තුළ ප්‍රචාරය වූ ළමා අපයෝජන සිදුවීමට අදාළ සැකකරුවන් අත්අඩංගුවට ගැනිම සඳහා එම වීඩියෝවේ සිටින වින්දිත දැරිය පිළිබඳ තොරතුරු දන්නේ නම් අපරාධ පරීක්ෂණ දෙපාර්තමේන්තුවට දැන්වන ලෙස පොලීසිය ජනතාවගෙන් ඉල්ලා සිටියි. මෙම වීඩියෝ පටය අන්තර්ජාලය තුළ ප්‍රචාරණය වීම සම්බන්ධයෙන් ජාලගත ආවේක්ෂණ සිදුකරමින් සැකකරුවන් හඳුනාගෙන අත්අඩංගුවට ගැනීමට මේ වන විට අපරාධ පරික්ෂණ දෙපාර්තමේන්තුව විමර්ශන සිදුකරමින් පවතී. සැකකරුවන් කඩිනමින් අත්අඩංගුවට ගැනිම සඳහා අන්තර්ජලාය ඔස්සේ ප්‍රචාරණය වූ වීඩියෝවේ සිටින වින්දිත දැරියගේ අනන්‍යතාව තහවුරු කර ගැනීමට අවශ්‍ය බව පොලීසිය පවසයි. ඒ අනුව එම දැරිය පිළිබඳව තොරතුරු දන්නේ නම් 077-7878414 හෝ 071-8264024 යන දුරකතන අංක අමතා තොරතුරු ලබාදෙන ලෙස පොලීසිය ජනතාවගෙන් ඉල්ලා සිටියි.  ", "URL": "https://www.ada.lk/0/0/0-358504", "Category": "Latest News", "Parent URL": null}