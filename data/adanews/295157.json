{"Source": "Ada News", "Timestamp": "8 12 2017", "Headline": "වසරේ පාපන්දු ක්‍රීඩකයා රොනාල්ඩෝ", "News Content": "\r\n\tආර්ජන්ටිනාවේ ලයනල් මෙසී පරාජය කරමින් මෙවරද වසරේ පාපන්දු ක්‍රීඩකයාට හිමි බැලොන් ඩි ඕර් සම්මානය තමන් සතු කර ගැනීමට පෘතුගාලයේ ක්‍රිස්ටියානෝ රොනාලඩෝ සමත් විය. ඒ ඊයේ (07) සවස පැවති 2016/2017 බැලොන් ඩි ඕර් සම්මාන රාත්‍රියේදීය.\r\n \r\n\tඑහිදී රොනාල්ඩෝ සමස්ථ ප්‍රසාද ලකුණු 946 ක් ලබා ගනිද්දී ඔහුගේ ප්‍රධාන ප්‍රතිවාදියා වූ ලයනල් මෙසී ලබා ගත්තේ ප්‍රසාද ලකුන 670 ක් පමණි. මෙහි තෙවැනි ස්ථානය බ්‍රසීල සුපිරි පාපන්දු ක්‍රීඩක නේමාර් (ප්‍රසාද ලකුණු 670) හිමි විය.\r\n \r\n\tමෙම සම්මානය හිමිවීමත් සමග රොනාල්ඩෝ සතු බැලොන් ඩි ඕර් සම්මාන සංඛ්‍යාව 5 දක්වා ඉහළ ගිය අතර එය ලොව වැඩිම වාර ගනනක් බැලොන් ඩි ඕර් සම්මානයට පාත්‍ර වූ ලනයල් මෙසී සමගින් සම වීමකි. එමෙන්ම රොනාල්ඩෝ මෙය දිනා ගත්තේ අඛණ්ඩව දෙවැනි වතාවටය.\r\n \r\n\tමොවුන් දෙදෙනාම 5 වරක් බැගින් මෙහි අනුශූරතාවටද හිමිකම් කියා ඇත.\r\n \r\n\tපසුගිය 2016 වර්ෂය රොනාල්ඩෝගේ පාපන්දු දිවියේ ස්වර්ණමය අවධියක් වීම මෙම සම්මානය ලැබීමට මූලික හේතුවක් විය.\r\n \r\n\tඑහිදී ඔහු යුරෝපානු කුසලානය පෘතුගාලයට හිමිකර දීමට මෙන්ම ලා ලිගා කිරුළ ඔහු ක්‍රීඩා කරන ස්පාඤ්ඤ රියල්  මැඩ්රිඩ් කණ්ඩායමට හිමිකර දීමට මුලිකත්වයක් ගත් අතර රියල් මැඩ්රිඩ් වෙනුවෙන් එම වර්ෂයේ පමණක් ඔහ වාර්තා කළ ගෝල සංඛ්‍යාව 42 කි.\n  ", "URL": "https://www.ada.lk/0/0/0-295157", "Category": "Sports", "Parent URL": null}