{"Source": "Ada News", "Timestamp": "11 09 2018", "Headline": "ෆොන්සේකාගෙන් යුද හමුදාපතිට දොස්මුරයක්", "News Content": "වත්මන් යුද හමුදාපති බල ඇණි 33ක් වැසීමට යෝජනා කර ඇති බවත් එය විශාල ප්‍රමාණයක් බවත් හිටපු යුද හමුදාපති, ෆීල්ඩ් මාෂල් සරත් ෆොන්සේකා මහතා පවසයි. “ඔය යුද හමුදාපති මම යුද්ධය මෙහෙයවද්දී යුද හමුදා මූලස්ථානේ ෆයිල් ගොඩක් භාරව සිටි බ්‍රිගේඩියර්වරයෙක්. එයා කියනවානම් අපිට වඩා දන්නවා කියලා. එයා වලිගේ පාගගෙන දොඩවනවා. අද වන විට හමුදාවේ බලඇණි 33ක් වහන්න හමුදාපති උපදෙස් ඇරලා තියෙනවා. ඒක විශාල ප්‍රමාණයක්. යුද්දේ කාලයේදී ෆයිල් ගොඩක් එක්ක හිටපු බ්‍රිගේඩියර් කෙනෙක් හිතනවානම් එයාට දැනුම තියෙනවා ඔක්කොටම වඩා කියලා හිතනවානම් මේ පුද්ගලයා සියලුම දේ අවතක්සේරු කරගෙන හිතුමතේට වැඩ කරනවා කියලයි. මේ හමුදාපතිවිතරයි ආරක්ෂක විද්‍යා පීඨයකට යන්නේ නැතිව හමුදාපති වුණ පුද්ගලයා. හමුදාවේ හතරවැනියා ලෙස විශ්‍රාම යන්න තියෙන විට අනිත් මිනිස්සු කරපු වැරදි නිසා මෙයා හමුදාපති වුණා. දක්ෂයෙක් නිසා නෙමෙයි. විකෘති මනසකින් වැඩකරනවා. එයා ඉස්සෙලාම ඉගෙන ගන්න ඕන වැදගත් රජයේ සේවකයෙක් ලෙස කොණ්ඩය පීරන්න. තට්ටෙගාලා ඉන්නවා ඉඩි අමීන් වගේ. එහෙම හමුදාපතිලා මම ලෝකයේ කොහෙවත් දැකලා නෑ.” ඊයේ ගම්පහ ප්‍ර දේශයේ පැවැති උත්සවයකින් අනතුරුව මාධ්‍ය වෙත අදහස් දක්වමින් ඔහු මේ බව ප්‍රකාශ කළේය.     ", "URL": "https://www.ada.lk/0/0/0-340221", "Category": "Latest News", "Parent URL": null}