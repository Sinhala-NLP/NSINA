{"Source": "Ada News", "Timestamp": "20 12 2017", "Headline": "ලංකාවේ පළමු ගුවන්තොටුපොළ සංවර්ධනයට අවධානය", "News Content": "\r\n\tරත්මලාන ගුවන්තොටුපොළ සිවිල් ගුවන් මෙහෙයුම් කටයුතු වැඩිදියුණු කිරීමට කැබිනට් මණ්ඩලය තීරණය කර තිබේ.\r\n \r\n\tඑම ගුවන්තොටුපොළේ ධාවනපථයට දකුණු ප්‍ර‘දේශයේ පවතින අක්කර 25ක පමණ භූමි ප්‍රමාණයක් සිවිල් ගුවන් සේවා කටයුතු සඳහා යොදා ගැනීමට සැලසුම් කර තිබේ.\r\n \r\n\tඑම භූමි ප්‍රමාණයෙහි පිහිටි ශ්‍රී ලංකා ගුවන් හමුදා කඳවුරේ කොටස් එම හමුදාවේ එකඟතාව ඇතිව, ගුවන්තොටුපොළේ උතුරු පරිශ්‍රයෙහි ප්‍රතිස්ථාපනය කිරීමට අමාත්‍ය නිමල් සිරිපාල ද සිල්වා මහතා ඉදිරිපත් කළ යෝජනාවට කැබිනට් අනුමැතිය ලැබී ඇත.\r\n \r\n\t1938 වර්ෂයේදී පිහිටුවන ලද රත්මලාන ගුවන්තොටුපොළ වාණිජ සිවිල් ගුවන් යානා මෙහෙයුම් සඳහා ශ්‍රී ලංකාවේ පිහිටුවන ලද පළමු ගුවන්තොටුපොළ වෙයි.\r\n \r\n\t1969 වර්ෂයේදී කටුනායක ගුවන්තොටුපොළ විවෘත කරනු ලබන තෙක් දේශීය හා ජාත්‍යන්තර ගුවන් මෙහෙයුම් සඳහාද මෙම ගුවන්තොටුපොළ භාවිත කරන ලදී.\r\n \r\n\tමීටර් 1860ක දිගකින් හා මීටර් 45ක පළලකින් යුත් ධාවනපථයක් මෙම ගුවන්තොටුපොළ සතුය.\r\n \n\n \r\n\t \r\n  ", "URL": "https://www.ada.lk/0/0/0-297853", "Category": "Latest News", "Parent URL": null}