{"Source": "Ada News", "Timestamp": "3 04 2022", "Headline": "හංගේරියා අගමැති වික්ටර්ගේ සභාගය පාර්ලිමේන්තුව දිනයි", "News Content": "හංගේරියානු ජාතික මැතිවරණ කාර්යාලයේ මූලික ප්‍රතිඵලවලට අනුව ඉරිදා පැවති පාර්ලිමේන්තු මැතිවරණයෙන් අගමැති වික්ටර් ඕර්බන්ගේ පාලක ෆිඩෙස්-කේඩීඑන්පී සන්ධානය මැතිවරණයෙන් ජයග්‍රහණය කර තිබේ. ඕර්බන් ඉරිදා සවස ඔහුගේ ජයග්‍රහණයට ප්‍රශංසා කර ඇත්තේ එය \"දැවැන්ත ජයග්‍රහණයක්\" බව පවසමිනි. \"කොන්සර්වේටිව් දේශපාලනය ජයගෙන තිබෙනවා. මෙය අතීතය නොවෙයි, මෙය අනාගතයේ යුරෝපයයි\" ඔහු බුඩාපෙස්ට්හි වෙළෙඳ සහ සංස්කෘතික මධ්‍යස්ථානය අසල රැඳි දහස් ගණන් ජනතාවට පැවසීය. \"මේ ක්‍රමය තුළ ෆිඩෙස් මැතිවරණ ජයග්‍රහණය කළ බව අපි පිළිගන්නවා. වැඩි දෙයක් කතා කරන්න බැහැ, දුකක් සහ කළකිරීමක් විතරයි.\" විපක්ෂ සන්ධානයේ නායක පීට් මාර්කි-සේයි සිය ආධාරකරුවන්ට පැවසීය.   ", "URL": "https://www.ada.lk/0/0/0-391965", "Category": "International", "Parent URL": null}