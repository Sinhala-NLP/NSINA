{"Source": "Ada News", "Timestamp": "4 04 2018", "Headline": "අපිට කුණු බිත්තර ගහන්න සිරිකොතේ පිරිසක් එළියේ ඉන්නවා", "News Content": "\r\n\tමහබැංකු බැඳුම්කර වංචාව හරහා උපයාගත් මුදල් විශ්වාසභංගවෙන් ආරක්ෂාවීමට වියදම් කර ඇති බවත් මෙම විශ්වාසභංගය අග්‍රාමාත්‍යවරයාට එරෙහිව වෛරයෙන් හෝ මඩ ගැසීමට නොවන බවත් ඒකාබද්ධ විපක්ෂ පාර්ලිමේන්තු මන්ත්‍රී මහින්දානන්ද අලුත්ගමගේ මහතා පැවැසීය.\r\n \r\n\t\"විශ්වාසභංග යෝජනාව ගෙන ආවේ රටට වෛර කරන දේශපාලකයෙකුට එරෙහිවයි. ජනවරමක් නැතිව අගමැති රට පාලනය කරනවා. අකිල විරාජ්ට මහ ලේකම් තනතුරු ලැබිය යුතුයි. සාගල රත්නායක එපාජපයේ නියෝජ්‍ය නායක විය යුතුයි. රවී හෙට ආයෙත් දිවුරම් දෙනවා. විශ්වාසභංගයෙන් පස්සේ දාන සින්දුවත් ගහන පෝස්ටරයත් දන්නවා.\r\n \r\n\tඅපිට කුණු බිත්තර ගහන්න සිරිකොතේ පිරිසක් එළියේ ඉන්නවා. ආණ්ඩුවේ දෙදරීම පටන් ගන්නේ රෑ 9ටයි. එක්සත් ජාතික පක්ෂයේ මහ ලේකම් අද රාත්‍රියේ  ඉවත් වෙනවා.\r\n \r\n\tරාජිත ඇමතිතුමා පොදු අපෙක්ෂක වෙන්න යනවා. එහෙම වුණොත් අපේ වේදිකාවේ ප්‍රධාන කතිකයා වෙන්නේ ඔබේ පුතා. එතනින්ම ඉවරයි.\"\r\n \n\n  ", "URL": "https://www.ada.lk/0/0/0-321034", "Category": "Latest News", "Parent URL": null}