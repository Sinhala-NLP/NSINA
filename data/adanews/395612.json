{"Source": "Ada News", "Timestamp": "21 07 2022", "Headline": "කොවිඩ් ඇමෙරිකානු ශ්‍රමිකයන් මිලියනයකට ඇතිකළ බලපෑම", "News Content": "කොවිඩ්-19 ආසාදිතව සිටි ඇමෙරිකානු වැඩිහිටියන් පස් දෙනෙකුගෙන් එක් අයෙකු තවමත් දීර්ඝ කොවිඩ්-19 රෝග ලක්ෂණ පෙන්වන අතර, මේ නිසා ආසන්න වශයෙන් ඇමෙරිකානුවන් මිලියන 1කට මෙම තත්ත්වය හේතුවෙන් ශ්‍රම වෙළඳපොළෙන් ඉවත් වීමට බල කෙරී ඇති බව නවතම විශ්ලේෂණයක් අනාවරණය කරයි. දීර්ඝ කොවිඩ්, හෝ පශ්චාත් කොවිඩ්-19 තත්ත්වය, සාමූහිකව යොමු වන්නේ කොවිඩ්-19 වැළඳීමෙන් පසු සමහර පුද්ගලයින් අත්විඳින දිගු කාලීන රෝග ලක්ෂණ සමගිනි. ලෝක සෞඛ්‍ය සංවිධානය (WHO) විසින් නිර්වචනය කරන ලද තෙහෙට්ටුව, හුස්ම හිරවීම සහ සංජානන අක්‍රියතාව වැනි විවිධ මධ්‍ය හා දිගු කාලීන බලපෑම් ඒ නිසා ඇති කරයි. ලෝක සෞඛ්‍ය සංවිධානයට අනුව, පශ්චාත් කොවිඩ්-19 තත්ත්වය පුද්ගලයෙකුට රාජකාරියක් හෝ ගෙදර දොරේ වැඩ වැනි දෛනික ක්‍රියාකාරකම් කිරීමට ඇති හැකියාවට එය බලපෑ හැකිය. බොහෝ රෝගීන්ට කරකැවිල්ල, මතක ශක්තිය නැතිවීම, සාන්ද්‍රණයේ ගැටළු, නින්ද නොයාම, හිසරදය, වෙව්ලීම, කාංසාව, PTSD සහ සියදිවි නසාගැනීමේ සිතුවිලි ආදි තත්ත්වයන් ඇති බවද පැවසෙයි. ඒ අනුව, මෙම දීර්ඝ කොවිඩ්-19 තත්ත්වය පිළිකා තෙහෙට්ටුවට වඩා 100 ගුණයක් දරුණු යැයිද විශේෂඥයන් පෙන්වා දෙයි. ජෝන්ස් හොප්කින්ස් විශ්ව විද්‍යාලයේ දත්තවලට අනුව එක්සත් ජනපදයේ තහවුරු කරන ලද කොවිඩ්-19 රෝගීන් සංඛ්‍යාව මිලියන 91ක් ඉක්මවා ඇත. ඔමික්‍රොන් හි BA.5 උප ප්‍රභේදය එක්සත් ජනපදයේ සංසරණය වන කොරෝනා වෛරස ප්‍රභේදවලින් 77.9%ක් වනු ඇතැයි ඇස්තමේන්තු කර ඇති බව එක්සත් ජනපද රෝග පාලනය සහ වැළැක්වීමේ මධ්‍යස්ථාන අඟහරුවාදා ප්‍රකාශ කළේය.   ", "URL": "https://www.ada.lk/0/0/0-395612", "Category": "International", "Parent URL": null}