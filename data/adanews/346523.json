{"Source": "Ada News", "Timestamp": "19 03 2019", "Headline": "මත්ද්‍රව්‍ය කිලෝ ග්‍රෑම් 1200ක් විනාශයට", "News Content": " ආරක්ෂක අංශ විසින් අත්අඩංගුවට ගත් මත්ද්‍රව්‍ය කිලෝ 1200ක් පමණ අප්‍රේල් මුල් සතියේදි විනාශ කරන බව මත්ද්‍රව්‍ය නිවාරණ ජනපති කාර්ය සාධන බළකාය සඳහන් කරයි. එහි අධ්‍යක්ෂ වෛද්‍ය සමන්ත තිතලවලආරච්චි මහතා අද කොළඹදී පැවැති මාධ්‍ය හමුවකදී මේ බව සඳහන් කළේය. කොළඹ ඉදිකිරිම් වැඩබිමි තුළ කම්කරුවන් 10000ක් පමණ සේවය කරන බවත් එයින් කම්කරුවන්ගෙන් සියයට 80ක් පමණ මත්ද්‍රව්‍ය භාවිත කරන බවත් බුද්ධි අංශ මගින් සිදුකළ පරීක්ෂණයකින් වාර්තා වූ බව ඔහු සඳහන් කළේය. මෙම කම්කරුවන් මත්ද්‍රව්‍යවලට ගොදුරුවීම හේතුවෙන් ඒවා ගම්බිම් කරා රැගෙන යාමේ නිරත වන බවත් ඔහු සඳහන් කළේය.    ", "URL": "https://www.ada.lk/0/0/0-346523", "Category": "Latest News", "Parent URL": null}