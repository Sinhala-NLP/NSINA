{"Source": "Ada News", "Timestamp": "28 01 2018", "Headline": "ජනපති රටේ නායක තනතුර අමතක කරලා", "News Content": "\r\n\tපළාත් පාලන මැතිවරණ සමයේ මෛත්‍රීපාල සිරිසේන ජනාධිපතිවරයා රටේ නායක තනතුර අමතක කර පක්‍ෂ නායක භූමිකාවක් පමණක් රඟදක්වන බව විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී. පෙරේරා මහතා සඳහන් කළේය.\r\n \r\n\tඑම අමාත්‍යාංශයේදී අද (28දා) පැවැති මාධ්‍ය හමුවකදී අදහස් දක්වමින් අමාත්‍යවරයා මේ බව පවසා සිටියේය.\r\n \r\n\tපළාත් පාලන මැතිවරණයෙන් රටේ තෙවැනි හෝ සිවුවැනි ස්ථානය ලබාගන්නා පක්‍ෂයක නායකයා ලෙස නොව රටේද නායකයා ලෙස ජනාධිපතිවරයා කටයුතු කළ යුතුව ඇති බවද හෙතෙම පැවසීය.\r\n \r\n\tඑක්සත් ජනතා නිදහස් සන්ධානයේ පාර්ලිමේන්තු මන්ත්‍රීවරුන් 96 දෙනා එකපෙළට සිටගන්නේ නම් ශ්‍රී ලංකා නිදහස් පක්‍ෂ ආණ්ඩුවක් පිහිටුවන බවට පසුගියදා ජනාධිපති මෛත්‍රීපාල සිරිසේන මහතා විසින් සිදුකරන ලද ප්‍රකාශය සම්බන්ධයෙන්ද අදහස් දැක්වූ අජිත් පී. පෙරේරා අමාත්‍යවරයා සඳහන් කළේ, එසේ ආණ්ඩුවක් පිහිටුවීමට කටයුතු කළහොත් ආණ්ඩු පක්‍ෂ රැස්වීම පැවැත්වීමට සිදුවන්නේ අවිචී මහා නරකාදියේ බවත්, එහි මුලසුන දැරීමට සිදුවන්නේ මෛත්‍රීපාල සිරිසේන මහතාට බවත්ය.\r\n \n\n  ", "URL": "https://www.ada.lk/0/0/0-306188", "Category": "Latest News", "Parent URL": null}