{"Source": "Ada News", "Timestamp": "2 02 2021", "Headline": "සීනොෆාම් එන්නත් ලක්ෂයක් මැකාව් වෙත මේ සතියේදීම", "News Content": "චීනයේ මැකාවු විශේෂ පරිපාලන කලාපයට මෙම සතියේදී සීනොෆාම් කොවිඩ්-19 එන්නත් මාත්‍රාව 100,000ක් ලැබෙනු ඇතැයි මැකාව් හි නව කොරෝනා වෛරස ප්‍රතිචාර සහ සම්බන්ධීකරණ මධ්‍යස්ථානය පවසයි. වසංගතය ආරම්භ වූ දා සිට මේ දක්වා තහවුරු වූ රෝගීන් 47ක් වාර්තා වී ඇති අතර, ඉන් 46ක් සුවය ලැබීමෙන් පසු රෝහල්වලින් පිටව ගොස් ඇති අතර, තහවුරු වූ එක් රෝගියෙකු හුදකලා ලෙස ප්‍රතිකාර ලබන අතර ස්ථාවර තත්ත්වයේ පසුවෙයි. සඳුදා වන විට දින 309ක් පුරා මැකාව් හි දේශීයව සම්ප්‍රේෂණය වූ රෝගීන් කිසිවෙකු වාර්තා වී නොමැති බව එම මධ්‍යස්ථානය පවසයි.   ", "URL": "https://www.ada.lk/0/0/0-374562", "Category": "International", "Parent URL": null}