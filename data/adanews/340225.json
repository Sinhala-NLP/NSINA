{"Source": "Ada News", "Timestamp": "11 09 2018", "Headline": "මහවැලි දක්ෂ ක්‍රීඩකයන්ට ස්ථිර රැකියා", "News Content": "මහවැලි ක්‍රීඩා උළෙලේදී දක්ෂතා දක්වන ක්‍රීඩක ක්‍රීඩිකාවන්ට ස්ථිර රැකියා ලබාදී රැක බලා ගන්නා බව මහවැලි සංවර්ධන රාජ්‍ය අමාත්‍ය වීරකුමාර දිසානායක මහතා සඳහන් කළේය. 30 වැනි මහවැලි ක්‍රීඩා උළෙල මෙම මස 15 හා 16 යන දෙදින තුළ ඇඹිලිපිටිය මහවැලි ක්‍රීඩාංගණයේදී පැවැත්වෙන බවත්, දක්ෂතම ක්‍රීඩකයාට ක්‍රීඩිකාවට මහවැලි ඉඩම් ලබාදීමට සැලසුම් කර තිබෙන බවත් අද (11දා) පැවැති මාධ්‍ය සාකච්ඡාවකදී ඒ මහතා සඳහන් කළේය. සමාරම්භක උළෙල 15 වැනි දින ක්‍රීඩා අමාත්‍ය ෆයිසර් මුස්තාපා මහතා‍ගේ හා අමාත්‍ය මහින්ද අමරවීර මහතාගේ ප්‍රධානත්වයෙන් පැවැත්වෙන බවත්, 16 වැනි දින ක්‍රීඩා උළෙල ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වෙන බවත් හෙතෙම මෙහිදී සඳහන් කළේය.   ", "URL": "https://www.ada.lk/0/0/0-340225", "Category": "Sports", "Parent URL": null}