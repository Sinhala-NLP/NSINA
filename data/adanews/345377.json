{"Source": "Ada News", "Timestamp": "13 02 2019", "Headline": "රැකියා විරහිත උපාධිධාරී උද්ඝෝෂණයට පහරදීම හෙළාදකිනවා", "News Content": "රැකියා විරහිත උපාධිධාරීන් අද (13දා) කොළඹදී පැවැති විරෝධතාව විසුරුවා හැරීමට ආණ්ඩුව එල්ල කළ ප්‍රහාරය හෙළා දකින බව විපක්ෂනායක මහින්ද රාජපක්ෂ මහතා නිවේදනයක් නිකුත් කරමින් පවසයි.  රැකියා විරහිත උපාධිධාරි සංගමයේ වගකිය යුතු නිලධාරින් සමඟ රජය වහාම සාකච්ඡා කොට ඔවුන් වෙත සාධාරණය ඉටු කිරීමට පියවර ගන්නා ලෙස රජයට දන්වා සිටින බවත් ඔහු පවසයි. ඔවුන්ට රැකියා ලබා දීම රජයේ පරම යුතුකමක් බවත් රටේ සාමාන්‍ය ජනතාවට පවා ජීවත් වීමට නොහැකි තත්ත්වයක් තුළ  විශ්වවිද්‍යාලවලින් පිටවූ තරුණ තරුණියන් තම උගත්කමින් රටට සේවයක් කිරීමට සහ ජීවත් වීම සඳහා රැකියාවක් ඉල්ලීම සාධාරණ බවත් ඔහු පවසයි. රැකියා ලබා දීම වෙනුවට ඔවුන්ගේ අයිතිවාසිකම් ඉල්ලා උද්ඝෝෂණය කරන අවස්ථාවකදී ඔවුන්ට පහර දීම, අඩම්තේට්ටම් කිරීම කිසිසේත්ම අනුමත කළ නොහැකි  බවද ඔහුගේ නිවේදනයේ වැඩිදුරටත් දැක්වෙයි.   ", "URL": "https://www.ada.lk/0/0/0-345377", "Category": "Latest News", "Parent URL": null}