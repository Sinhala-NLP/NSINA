{"Source": "Ada News", "Timestamp": "27 11 2020", "Headline": "හිඟුරක්ගොඩ අධ්‍යාපන කලාප කාර්යාලය වසා දමයි", "News Content": "හිඟුරක්ගොඩ කලාප අධ්‍යාපන කාර්යාලයේ සේවය කරන අයෙකුට කොරෝනා වයිරසය ආසාදිත බවට පී.සී.ආර්.පරීක්‍ෂණ  මගින් තහවුරුවීමෙන් පසුව එම අධ්‍යාපන කාර්යාලය  තාවකාලිකව වසා දැමීමට (26) දින පියවර ගත් බව පොළොන්නරුව ප‍්‍රාදේශීය සෞඛ්‍ය සේවා අධ්‍යක්‍ෂ වෛද්‍ය ඩබ්ලිව්.කේ.ඩබ්ලිව්.එස්. කුමාරවංශ මහතා ප‍්‍රකාශ කළේය.\n \nඅධ්‍යාපන කාර්යාලයේ සේවය කරන ආසාදිත පුද්ගලයා කොළඹ ප‍්‍රදේශයේ පදිංචිකරුවෙකි. මීට දින කිහිපයකට පෙර ඔහු හිඟුරක්ගොඩ අධ්‍යාපන කාර්යාලයට සේවය සඳහා පැමිණ ඇති බවද, කොළඹ මාකොළ ප‍්‍රදේශයේ පිහිටි සිය නිවෙසට ගොස් සිටියදී එහිදී සිදුකල පී.සී.ආර්.පරීක්‍ෂණයෙකින් කොරෝනා වයිරසය ආසාදිතවී තිබෙන බව තහවුරුවී ඇති බවත් වෛද්‍ය කුමාරවංශ මහතා වැඩිදුරටත් කීය.\n \nමේ අතර එම කෙරෝනා රෝගියාගේ ආශ‍්‍රිතයන් ලෙස දැනට හඳුනාගෙන ඇති 81 දෙනෙකු පී.සී.ආර් පරීක්‍ෂණ සඳහා යොමුකළ බවද එම වාර්තා ලැබෙන තෙක් ඔවුන් සියලු දෙනා ස්වයං නිරෝධායනය සඳහා යොමුකළ බවද ඒ මහතා කීය.\n \nඑම ආශ‍්‍රිතයන්ගෙන් 51 දෙනෙකු අධ්‍යාපන කාර්යාලයේ රාජකාරී කරන අය බවත් අනෙක් 30 දෙනා ගුරුවරුන් සහ ගුරුඋපදේශකවරුන් පිරිසක් බවද කුමාරවංශ මහතා පැවසීය.    ", "URL": "https://www.ada.lk/0/0/0-372122", "Category": "Latest News", "Parent URL": null}