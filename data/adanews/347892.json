{"Source": "Ada News", "Timestamp": "30 04 2019", "Headline": "මම ඇමෙරිකානු පුරවැසියෙක් නෙමෙයි - ගෝඨා", "News Content": "තමන් තවදුරටත් ඇමෙරිකානු පුරවැසියෙක් නොවන බවත් මේ වන විට තමන් ශ්‍රී ලංකා පුරවැසියෙක් බවත් හිටපු ආරක්ෂක ලේකම් ගෝඨාභය රාජපක්ෂ මහතා පැවැසීය. දෙරණ නාළිකාවේ විකාශය වූ 360 දේශපාලන සංවාදයට එක්වෙමින් ඔහු මේ බව පැවැසීය. “දැනටමත් 99%ක් අවසානයි කියන්න පුළුවන්. තවදුරටත් එක් ලිපියක් මට ලැබෙන්නට තිබෙනවා. අද වෙනකොට මම ඇමෙරිකානු පුරවැසියෙක් නෙමෙයි. මගේ ගමන් බලපත්‍රය භාර දී තිබෙනවා. මගේ කැමත්තෙත් මම පුරවැසිභාවය ඉවත්කරනවා කියලා මම දිවුරුමක් ගන්න ඕන. ඒක අරගෙන තිබෙනවා. අද හැටියට මම ශ්‍රී ලංකා පුරවැසියෙක්. ද්විත්ව පුරවැසියෙක් නෙමෙයි.”  ", "URL": "https://www.ada.lk/0/0/0-347892", "Category": "Latest News", "Parent URL": null}