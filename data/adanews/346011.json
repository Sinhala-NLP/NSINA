{"Source": "Ada News", "Timestamp": "4 03 2019", "Headline": "ග්‍රාම නිලධාරීහු හෙට ලෙඩවෙති", "News Content": "ගැටලු 17ක් මුල්කර ගනිමින් හෙට (05දා) ඉතිහාසයේ ප්‍රථම වතාවට අසනීප නිවාඩු දමා එක්දින වැඩවර්ජනයක් සිදුකරන බව ශ්‍රී ලංකා එක්සත් ග්‍රාම නිලධාරී සංගමය සඳහන් කරයි. මීට සමගාමීව හෙට පාර්ලිමේන්තු වටරවුම අසලදී විරෝධතා ව්‍යාපාරයක් පවත්වන බව එම සංගමයේ සභාපති කමල් කිත්සිරි මහතා අද (04දා) පැවැති මාධ්‍ය සාකච්ඡාවකදී සඳහන් කළේය. ග්‍රාම නිලධාරී සේවාවට ඇතිවී තිබෙන වැටුප් ගැටලු, උසස්වීම් ගැටලු, බඳවා ගැනීම් ගැටලු ඇතුළු ගැටලු 17කට බලධාරීන් විසඳුම් ලබා නොදීම නිසා අකමැත්තෙන් වුවද වැඩවර්ජනය කිරීමට තීරණය කළ බවද කියා සිටියේය. ග්‍රාමනිලධාරීවරුන් කිසිදු අවස්ථාවක වැඩවර්ජනයක් සිදුකර නොමැති බවත්, එහෙත් හෙට දිනයේදී වැඩවර්ජනය කරන බවත් සභාපතිවරයා වැඩිදුරටත් සඳහන් කළේය.   ", "URL": "https://www.ada.lk/0/0/0-346011", "Category": "Latest News", "Parent URL": null}