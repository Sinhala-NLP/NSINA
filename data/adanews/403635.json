{"Source": "Ada News", "Timestamp": "24 05 2023", "Headline": "විශ්වවිද්‍යාල ආචාර්යවරුන්ගේ හිඟය 1800 ඉක්මවයි", "News Content": "විශ්වවිද්‍යාලව ආචාර්වරුන්ගේ හිඟය මේ වනවිට 1,800 ඉක්මවා ගොස් තිබෙන බවත්, මේ නිසා විශ්වවිද්‍යාල පද්ධතිය දැඩි අර්බුයකට ලක්වෙමින් තිබෙන බවත් විශ්වවිද්‍යාල ආචාර්යවරුන්ගේ සමිති සම්මේලනය සඳහන් කරයි. සමස්ත විශ්වවිද්‍යාල පද්ධතිය තුළ ඉගැන්වීම් කටයුතු කිරීම සඳහා ආධුනික කතිකාචාර්වරුන්, ජ්‍යෙෂ්ඨ කතිකාචාර්වරුන්,  මහාචාර්වරුන් 8,500ක් සේවය කළ යුතු බවද එම සංගමයේ මාධ්‍ය ප්‍රකාශක, ජ්‍යෙෂ්ඨ කතිකාචාර්ය චාරු දත්ත ඉලංගසිංහ මහතා පැවසීය. එහෙත් මේ වනවිට සේවය කරනු ලබන්නේ, ආචාර්වරුන් 6,700ක ප්‍රමාණයක් බවත්, සියලුම් විශ්වවිද්‍යාලවල  අචාර්ය පුරප්පාඩු පවතින අතර, මින් වැඩිම ආචාර්ය හිඟයක් පවතින්නේ, පේරාදෙණිය විශ්වවිද්‍යාලය තුළ බවත් පවසා සිටි හෙතෙම, එම විශ්විද්‍යාලයේ පුරප්පාඩු 257ක් පවතින බවද සඳහන් කළේය. මීට අමතරව මොරටුව විශ්වවිද්‍යාලය තුළ පුරප්පාඩු 227ක්, ශ්‍රී ජයවර්ධනපුර විශ්වවිද්‍යාලයේ පුරප්පාඩු 209ක්, කොළඹ විශ්වවිද්‍යාලය තුළ පුරප්පාඩු 164ක්, යාපනය විශ්වවිද්‍යාලය තුළ පුරප්පාඩු 137ක්,  රුහුණු විශ්වවිද්‍යාලය තුළ පුරප්පාඩු 152ක් රජරට හා කැලණිය විශ්වවිද්‍යාල තුළ පුරප්පාඩු 133ක්  වශයෙන් හා සෑම විශ්වවිද්‍යාලයකම ආචාර්ය පුරප්පාඩු  පවතින බවද ඉලංගසිංහ මහතා පවසා සිටියේය. රාජ්‍ය සේවයට බඳවා ගැනීම සීමා කරමින් චක්‍රලේඛයක් පසුගිය කාලයේදී රජය නිකුත් කළ බවත්, මේ නිසා කිසිදු තනතුරකට බඳවා ගැනීම් සිදුකළ නොහැකි බවත් ඒ මහතා සඳහන් කළේය. එසේම පවතින ආර්ථික අර්බුදය නිසා ආචාර්වරුන් රට හැර යමින් තිබෙන බවත්, මේ නිසා ඉදිරියේදී ආචාර්ය හිඟය තව තවත් ඉහළ යා හැකි බවත් ඉලංගසිංහ මහතා පවසා සිටියේය. රජයේ අනුමත සංඛ්‍යාලේඛනවලට අනුව අචාර්වරුන් 8,500ක් සිටිය යුතු බවට සඳහන් වුවත්, සමස්ත විශ්වවිද්‍යාල පද්ධතිය  සාමාන්‍ය වශයෙන් පවත්වාගෙන යාම සඳහා අචාර්වරුන් 11,300ක් සේවය කළ යුතු බවත් ඒ මහතා සඳහන් කළේය.   ", "URL": "https://www.ada.lk/0/0/0-403635", "Category": "Latest News", "Parent URL": null}