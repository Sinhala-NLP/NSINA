{"Source": "Ada News", "Timestamp": "27 07 2022", "Headline": "චීනයේ ටියාන්ෂෝ-3 භාණ්ඩ ප්‍රවාහන යානය යළි පෘථිවියට", "News Content": "චීනයේ අභ්‍යවකාශ මධ්‍යස්ථානයට සැපයුම් රැගෙන ගිය භාණ්ඩ ප්‍රවාහන අභ්‍යවකාශ යානයක් වන ටියාන්ෂෝ-3 බදාදා (බීජිං වේලාවෙන්) පෙරවරු 11:31ට පෘථිවි වායුගෝලයට පාලනය කරන ලද නැවත ඇතුළු වූ බව චීන මිනිසුන් සහිත අභ්‍යවකාශ ඒජන්සිය පවසයි. ටියාන්ෂෝ-3 රැගත් ලෝන්ග්මාර්ච්-7 Y4 රොකට්ටුව2021 සැප්තැම්බර් 20 දින සවස 3:10 ට දකුණු චීනයේ හයිනාන් පළාතේ වෙන්චැං අභ්‍යවකාශ යානා දියත් කිරීමේ අඩවියෙන් ගමන් අරඹා තිබුණි. එය චීනයෙන් ඉදිවෙමින් පවතින අභ්‍යවකාශ මධ්‍යස්ථානය වෙත ආහාර ද්‍රව්‍ය සහ අභ්‍යවකාශ ඇඳුම් ඇතුළු භාණ්ඩ ටොන් 6ක් පමණ රැගෙන ගියේය. පැය හයහමාරකට පසු, භාණ්ඩ ප්‍රවාහන අභ්‍යවකාශ යානය රාත්‍රී 10:08 ට එහි ප්‍රධාන මොඩියුලය ටියැන්හේ සමග සම්බන්ධ විය. ටියාන්ෂෝ-3 අභ්‍යවකාශ මධ්‍යස්ථානයේ මූලික මොඩියුලය ටියාන්ෂේ වෙතින් 2022 ජූලි 17 වැනි දින ඊට පවරා ඇති සියලුම එකලස් කිරීමේ කාර්යයන් සම්පූර්ණ කිරීමෙන් පසුව වෙන්විය. එය චීනයේ ටියාන්ෂෝ පන්තියේ මිනිසුන් රහිත භාණ්ඩ ප්‍රවාහන අභ්‍යවකාශ යානයේ තුන්වැනි මෙහෙයුම වන අතර, ටියාන්ෂෝ-2 ට පසු අභ්‍යවකාශ මධ්‍යස්ථානය වෙත නැවත සැපයීමේ දෙවැනි මෙහෙයුම වේ.   ", "URL": "https://www.ada.lk/0/0/0-395779", "Category": "International", "Parent URL": null}