{"Source": "Ada News", "Timestamp": "29 08 2019", "Headline": "CCFහි කෝටි 120ක් අස්ථානගතවී නෑ - අමාත්‍යාංශය", "News Content": "මධ්‍යම සංස්කෘතික අරමුදලේ රුපියල් කෝටි 120ක් අතුරුදන්ව ඇති බවට ඇතැම් පුද්ගලයන් කරන ප්‍රකාශ අසත්‍ය බව සංස්කෘතික කටයුතු ආමාත්‍යාංශය සඳහන් කරයි. එම අමාත්‍යාංශය නිවේදනයක් නිකුත් කරනිමින් පවසන්නේ මධ්‍යම සංස්කෘතික අරමුදලේ මූල්‍ය ප්‍රතිපාදන යොමුකළ හැක්කේ විධිමත්ව සැලසුම්කළ ව්‍යාපෘති සඳහා පමණක් බවයි.  එසේම පාස්කු ප්‍රහාරයෙන් හානියට පත්වූ කොච්චිකඩේ, කටුවපිටිය හා මඩකලපු දේවස්ථාන පිළිසකර කිරීම වෙනුවෙන් කෝටි ගණනක මුදල් යෙදවූයේ මධ්‍යම සංස්කෘතික අරමුදලින් බවත් එම නිවේදනයේ වෙයි. මේ පිළිබඳව ඕනෑම පරීක්ෂණයකට විනිවිද භාවයෙන් පෙනී සිටීමට අමාත්‍යවරයා උපදෙස් දී ඇති බවත් මධ්‍යම සංස්කෘතික අරමුදලේ සභාපතිවරයා වන්නේ වත්මන් අග්‍රාමාත්‍යර රනිල් වික්‍රමසිංහ මහතා බවත් එම නිවේදනයේ වැඩිදුරටත් දැක්වෙයි.   ", "URL": "https://www.ada.lk/0/0/0-351874", "Category": "Latest News", "Parent URL": null}