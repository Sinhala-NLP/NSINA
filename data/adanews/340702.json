{"Source": "Ada News", "Timestamp": "26 09 2018", "Headline": "පිදුරංගලදී අඬ නිරුවත පෙන්වූ 2ක් හඳුනා ගැනෙයි", "News Content": "‍ඓතිහාසික පිදුරංගල ගල මුදුනේ සිට අඬ නිරුවත පෙන්වූ බව කියන තරුණයන් දෙදෙනකු මේ වනවිට හඳුනාගෙන ඇතැයි පරීක්ෂණ පවත්වන සීගිරිය පොලීසිය කියයි. මුහුණු පොත හරහා එම ඡායාරූප මුදාහැර ඇත්තේ ගලේවෙල ප්‍රදේශයේ පදිංචි තරුණයන් දෙදෙනෙකු සහ කුරුණෑගල ප්‍රදේශයේ තරුණයන් කිහිපදෙනෙකු බව පොලීසිය සිදු කරන ලද පරීක්ෂණවලදී අනාවරණය වී තිබේ. සීගිරිය පොලීසියේ උසස් නිලධාරියෙකු කියා සිටියේ ගලේවෙල ප්‍රදේශයේ පදිංචි තරුණයන් දෙදෙනා අත්අඩංගුවට ගැනීම සඳහා විශේෂ පොලිස් කණ්ඩායමක් ගලේවෙලට යවා තිබෙන බවයි. මෙම තරුණයන් දෙදෙනා අනාවරණය කරගැනීම සඳහා මුහුණු පොතේ කණ්ඩායම් සීගිරිය පොලීසියට සහයෝගය දක්වා ඇති බවත් ප්‍රදේශයේ ස්වේච්ඡා සංවිධාන මෙන්ම පෞද්ගලික පිරිස් ද පැමිණ සහයෝගය ලබාදුන් බව පොලීසිය කියයි. දඹුල්ල කාංචන කුමාර ආරියදාස     ", "URL": "https://www.ada.lk/0/0/0-340702", "Category": "Latest News", "Parent URL": null}