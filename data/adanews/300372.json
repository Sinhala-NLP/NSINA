{"Source": "Ada News", "Timestamp": "2 01 2018", "Headline": "දුම්රියේ ගැටීමෙන් 2017 දී 510 ක් මිය ගිහින්", "News Content": "\r\n\tදුම්රියේ ගැටීම හේතුවෙන් පසුගිය වසරේදී පුද්ගලයන් 510 දෙනෙකු මරණයට පත්ව තිබෙන බවත්, විශාල පිරිසක් තුවාල ලබා තිබෙන බවත් දුම්රිය දෙපාර්තමේන්තුව පවසයි.\r\n \r\n\tදුම්රිය මාර්ගයේ ගමන් කිරීම සහ දුම්රිය හරස් මාර්ගවලින් අපරීක්‍ෂාකාරීව වාහන ධාවන කිරීම වැනි හේතු නිසා පුද්ගලයන් මරණයට පත්ව තිබෙන බවද එම දෙපාර්තමේන්තුවේ ආරක්‍ෂ හමුදා අධිකාරී අනුර ප්‍රේමනාත් මහතා සඳහන් කළේය.\r\n \r\n\tමේ හේතුවෙන්කිසිලෙසකින් දුම්රිය මාර්ගවල ගමන් නොකරන ලෙසත්, දුම්රිය හරස් මාර්ග හරහා වාහන ධාවනය කිරීමේදී  දුම්රිය මාර්ගයේ දුම්රිය ධාවන වීම පිළිබඳ දැඩි පරීක්‍ෂාකාරී ලෙස කටයුතු කරන ලෙසත් හෙතෙම ඉල්ලා සිටියි.\r\n \r\n\t2016 වසරේදීමරණයට පත්ව ඇත්තේ පුද්ගලයන් 470කට ආසන්න ප්‍රමාණයක් බවද අනුර ප්‍රේමනාත් මහතා සඳහන් කළේය.\r\n \r\n\tපසුගිය 31 වැනිදා සවස එළුගොඩ දුම්රිය හරස් මාර්ගයේදී මහනුවර සිට කොළඹ බලා ධාවනය වූ දුම්රියේ යතුරුපැදියක් ගැටීම හේතුවෙන් තුවාල ලැබූ යතුරුපැදිකරු හා පසුපැදිකරු කඩුගන්නාව රෝහලට ඇතුළත් කිරීමෙන් අනතුරුව ජීවිතක්‍ෂයට  පත්ව තිබිණි.\r\n \n\n  ", "URL": "https://www.ada.lk/0/0/0-300372", "Category": "Latest News", "Parent URL": null}