{"Source": "Ada News", "Timestamp": "3 04 2023", "Headline": "රු. 1350 ක මුදලක් වැඩියෙන් ගත්තාට පෞද්ගලික රෝහලකට ලක්ෂ 15 ක දඩයක්", "News Content": "ඩෙංගු හා පූර්ණ රුධිර ගණන පරීක්ෂාව සඳහා රෝගීන්ගෙන් වැඩිපුර රුපියල් 1350 ක මුදලක් ලබාගත් දෙහිවල ප්‍රදේශයේ පෞද්ගලික රෝහලකට රුපියල් ලක්ෂ 15 ක දඩයක් අධිකරණයෙන් නියම කළ බව කොළඹ දිස්ත්‍රික් පාරිභෝගික අධිකාරි ඒකකයේ ජේෂ්ඨ විමර්ශන නිලධාරී  ඊ. යු. රන්ජන මහතා පැවසීය. මෙම දඩ පුද්ගල පාරිභෝගික අධිකාරි ඉතිහාසයේ  පෞද්ගලික රෝහලකට හෝ රසායනාගාරයක් සඳහා නියම කළ වැඩිම දඩ මුදල බව ඒ මහතා කීය ඩෙංගු පරීක්ෂාවක් සඳහා ගැසට් පත්‍රයේ සඳහන් නියමිත ගාස්තුව වන රුපියල් 1200 මිල ඉක්මවා  2500 ක මුදලක් අය කිරීම , පූර්ණ රුධිර ගණන පරීක්ෂණය (fbc) සඳහා නියමිත ගාස්තුව වන රුපියල් 400 ක මුදල ඉක්මවා රුපියල් 550ක  මුදලක් රෝගීන්ගෙන් අය කර තිබූ බව ට සිදුකළ වැටලීමේදී  අනාවරණය වූ බව නිලධාරියා කීය  චෝදනා දෙක ගල්කිස්ස මහේස්ත්‍රාත් අධිකරණයේ ගොනු කිරීමෙන් අනතුරුව  එකී දඩ මුදල නියම කෙරිණි    ", "URL": "https://www.ada.lk/0/0/0-402696", "Category": "Latest News", "Parent URL": null}