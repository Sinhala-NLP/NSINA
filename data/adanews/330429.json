{"Source": "Ada News", "Timestamp": "20 05 2018", "Headline": "අධ්‍යාපන අමාත්‍යාංශයේ ඉහළ  නිලධාරීන්ගේ ළමයින් 75ක් ජනප්‍රිය පාසල්වලට දලා", "News Content": "\r\n\tඅධ්‍යාපන අමාත්‍යාංශයේ ඉහළ තනතුරුවල සේවය කරන නිලධාරීන්ගේ සිට විවිධ මට්ටම්වල නිලධාරීන්ගේ ළමයින් 75 කට ආසන්න ප්‍රමාණයක් මේ වන විට කොළඹ ප්‍රධාන ජනප්‍රිය ජාතික පාසලවලට අවිධිමත්ව ඇතුළත් කර ඇතැයි ලංකා ගුරු සංගමයේ ලේකම් ජෝශප් ස්ටාලින් මහතා පවසයි.\r\n \r\n\tකොළඹ විශාඛා විදුහලට අවිධිමත්ව  සිසුන් ඇතුළත් කරගැනීම පිළිබඳව පරීක්ෂණ මේ වන විට සිදුවන බවත් ඊට සමගාමීව  අනධ්‍යයන සේවකයන්ගේ ළමයින් දෙදෙනෙකු  ඉවත් කිරීමට පියවර ගෙන ඇති අතර  එම  දරුවන් දෙදෙනා සම්බන්ධයෙන් පමණක් නොව විශාඛා විදුහලට මෙන්ම අනෙකුත් පාසල්වලද මෙලෙස අවිධිමත්ව අධ්‍යාපන අමාත්‍යාංශයේ බලය උපයෝගී කරගෙන ඇතුළත් කළ දරුවන් සිටීම සම්බන්ධයෙන් වහා විධිමත් පරීක්ෂණයක් සිදු කර අදාළ ක්‍රියාමාර්ග ගත යුතු බවද ලේකම්වරයා අවධාරණය කර සිටියි. \r\n \r\n\t එමෙන්ම පාසල්වලට ළමයින් ඇතුළත් කරගැනීම සඳහා ශ්‍රේෂ්ඨාධිකරණය කළ නියෝග අනුව  2016 වසරේ සිට පන්ති කාමරයක  සිටිය යුතු ළමයින් සංඛ්‍යාව 35කට සීමා විය යුතු බවත් අධ්‍යාපන අමාත්‍යාංශය ඒ සඳහා නිසි ක්‍රමවේදයක් සහිත චක්‍රෙල්ඛයක්ද නිකුත් කර ඇති අතර එය උල්ලංඝනය කරමින් බොහහෝ  ජනප්‍රිය පාසල්වල පළමු වසරේ විධිමත් සීමාවෙන් ළමයින් ඇතුළත් කර ඉන් අනතුරුව 2 ශ්‍රේණියේ සිට මෙම සීමාව ඉක්මවා ළමයින්  ඇතුළත් කරගැනීම් සිදුවන බවත් ඒ මහතා වැඩිදුරටත් සඳහන් කරයි.\r\n \n\n  ", "URL": "https://www.ada.lk/0/0/0-330429", "Category": "Latest News", "Parent URL": null}