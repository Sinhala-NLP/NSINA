{"Source": "Ada News", "Timestamp": "15 02 2018", "Headline": "සාගල අමාත්‍යධුරය අත්හරියි", "News Content": "\r\n\tනීතිය සාමය බාර අමාත්‍යවරයා වශෙයන් කටයුතු කළ සාගල රත්නායක මහතා එම ධුරයෙන් ඉවත්වීමට තීරණය කර ඇත. මෙය පක්ෂය ශක්තිමත් කිරීම සඳහා ගත් තීරණයක් බවත් පක්ෂ නායකත්වය ලබාදෙන වෙනත් ඕනෑම වගකීමක් ඉටුකිරීමට සූදානම් බවත් ඔහු පවසයි.\r\n \n\"නීතිය සහ සාමය භාර අමාත්‍යවරයා වශයෙන් කටයුතු කිරීමට මගේ බලාපොරොත්තුවක් නැති බව පක්ෂයේ පාර්ලිමේන්තු කණ්ඩායමට මීට සුළු මොහොතකට පෙර දැනුම් දුන්නා. එක්සත් ජාතික පක්ෂය වෙනුවෙන් ඕනෑම තනතුරක් පරිත්‍යාග කිරීමට මා පසුබට නොවන අතර පක්ෂයේ යහපත වෙනුවෙන් මට කළ හැකි උපරිමය කිරීමට සූදානම් බවත් අග්‍රාමාත්‍යතුමාට අද උදෑසන දැනුම් දුන්නා. \n \nමෙය මේ මොහොතේ පක්ෂය ශක්තිමත් කිරීම සඳහා මා විසින් ගනු ලබන පුද්ගලික තීරණයක් වන අතර පක්ෂයට මගේ ඇති පක්ෂපාතිත්වය එලෙසම ශක්තිමත්ව පවතින බවත්, පක්ෂ නායකත්වය විසින් ලබා දෙන ජනතාවට සේවය කළ හැකි වෙනත් ඕනෑම වගකීමක් නොපිරිහෙලා ඉටු කිරීමට සුදානම් බවත් මා වැඩිදුරටත් මන්ත්‍රී කණ්ඩායමට දැනුම් දුන්නා.\"\n \n\n  ", "URL": "https://www.ada.lk/0/0/0-310096", "Category": "Latest News", "Parent URL": null}