{"Source": "Ada News", "Timestamp": "2 09 2021", "Headline": "ලෝක වාර්තාවක් පිහිටවූ දිනේෂ්ට ලක්ෂ 500ක්", "News Content": "ටෝකියෝ පැරාලිම්පික් තරගාවලියේ හෙල්ල විසිකිරීමේ ඉසව්වෙන් ලෝක වාර්තාවක් තබමින් රන් පදක්කම හිමිකරගත් යුද හමුදාවේ දිනේෂ් ප්‍රියන්තට රුපියල් කෝටි 5ක ත්‍යාග මුදලක් ලබාදීමට ක්‍රීඩා අමාත්‍යාංශය තීරණය කර තිබේ. ඔලිම්පික් හා පැරාලිම්පික් ඉතිහාසයේ ශ්‍රී ලංකාව රන් පදක්කම් හිමිකරගත් පළමු අවස්ථාව මෙය වෙයි. දිනේෂ්ගේ පුහුණුකරු වන ප්‍රදීප් නිශාන්ත මහතාටද රුපියල් ලක්ෂ 165ක් පිරිනැමීමට නියමිතය. ඊට අමතරව හෙල්ල විසිකිරීමේ ඉසව්වකින් තවත් ලෝකඩ පදක්කමක් හිමිකරගත් දුලාන් කොඩිතුවක්කු වෙතද රුපියල් කෝටි 2ක මුදලක් පිරිනැමීමට තීරණය කර තිබේ.     ", "URL": "https://www.ada.lk/0/0/0-383979", "Category": "Sports", "Parent URL": null}