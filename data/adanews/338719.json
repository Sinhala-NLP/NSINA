{"Source": "Ada News", "Timestamp": "28 07 2018", "Headline": "41 වෙනුවට 44 ලියැවී ඇත්තේ යතුරුලියන දෝෂයකින්", "News Content": "ශ්‍රී ලංකා ක්‍රිකට් ආයතනය සදහා නිසි බලධාරියෙකු පත් කිරීමට අදාළව නිකුත් කළ අතිවිශේෂ ගැසට් නිවේදනයේ අවසාන කොටසේ යතුරු ලියන දෝෂයක් හේතුවෙන් 41 (1) වගන්තිය වෙනුවට 44 (1) වගන්තිය ලෙස සටහන්ව තිබූ බව ක්‍රීඩා අමාත්‍යාංශය නිවේදනය කරයි. එම දෝෂය අමාත්‍ය ෆයිසර් මුස්තාෆා මහතා මණ්ඩලයේ අවධානයට යොමුකර එය නිවැරදි කිරිමෙන් අනතුරුව පසුගිය 24 දා පැවැති කැබිනට් හමුවේදී අමාත්‍ය මණ්ඩලයේ අනුමැතිය ලබා ගත් බවත් එම නිවේදනයේ සඳහන් වෙයි. එසේම එම ගැසට් නිවේදනය ඉදිරියේදී පාර්ලිමේන්තු අනුමැතිය ලබාගැනීමට ඉදිරිපත් කරන බවත් එම නිවේදනයේ වැඩිදුරටත් සඳහන් වෙයි.     ", "URL": "https://www.ada.lk/0/0/0-338719", "Category": "Sports", "Parent URL": null}