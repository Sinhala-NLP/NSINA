{"Source": "Ada News", "Timestamp": "1 05 2018", "Headline": "අගමැති වගේ සුපිරි දක්ෂයෙක් යළි බිහි වෙන්නේ නෑ", "News Content": "\r\n\tඅග්‍රාමාත්‍යවරයා සුපිරි දක්ෂයෙකු බවට කිසිදු විවාදයක් නොමැති බවත්, එසේම ඔහු වැනි දක්ෂයෙකු කෙදිනක හෝ පහළ නොවන බවත් පිවිතුරු හෙළ උරුමයේ නායක උදය ගම්මන්පිල මහතා පවසයි.\r\n \r\n\tඔහු මේ බව පවසා සිටියේ එම කාර්යාලයේදී අද (01දා) පෙරවරුවේ පැවැති මාධ්‍ය හමුවකට එක්වෙමිනි.\r\n \r\n\tකෙසේ වුවද බටහිරට ගැති කෙළි මඬලක් බවට රට පත් කිරීම හරහා අගමැතිවරයාගේ දක්ෂතාව රටට හානියක් ගෙන එන බවද ගම්මන්පිල මහතා වැඩිදුරටත් එහිදී පැවසීය.\r\n \r\n\tඔහු වැඩිදුරටත් පවසා සිටියේ,\r\n \r\n\t\"අගමැතිතුමා සුපිරි දක්ෂයෙක්. ඒ ගැන කිසිම විවාදයක් නෑ. නමුත් ඒ දක්ෂතාව පාවිච්චි කරලා තියෙන්නේ මොකටද? මේ රට විනාශ කරන්න. බටහිරට ගැති කෙළි මඬලක් බවට පත් කරන්න. අන්න එතනදියි ඔහුගේ දක්ෂතාව රටට හානියක් වෙන්නේ\" යනුවෙනි.\r\n \n\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-326086", "Category": "Latest News", "Parent URL": null}