{"Source": "Ada News", "Timestamp": "10 05 2018", "Headline": "මැලේසියාව නැවතත් 92හැවැරිදි මහතීර් මොහොමඩ්ට", "News Content": "\r\n\tමැලේසියාවේ පාලන බලය නැවතත් තමන් යටතට ගැනීටමට ආචාර්ය මහතීර් මොහොමඩ් සමත්වී ඇත. ඒ මැලේසියාවේ මහ මැතිවරණයෙන් ඔහු පෙරමුණ ගත් විපක්ෂ සන්ධානය ජයග්‍රහණය කිරීම හේතුවෙනි.\r\n \r\n\t92 හැවැරිදි මහතීර් මොහොමඩ් ‍ ලෝකයේ වයස්ගතම ඡන්දයෙන් පවත්වූ නායකයා ලෙස වාර්තා අතරට එක්වෙන බව විදෙස් මාධ්‍ය වාර්තා කරයි.\r\n \r\n\tමැලේසියානු මැතිවරණ කොමිසම පවසා ඇත්තේ ආසන 222න් ආසන 113ක් දැනටමත් මහතීර් මොහොමඩ් නායකත්වය දැරූ විපක්ෂ සන්ධානය විසින් ජයග්‍රහණය කර ඇති බවයි.\r\n \r\n\tහිටපු අග්‍රාමාත්‍ය නජිබ් රසාක්ට එරෙහිව දූෂණ චෝදනා එල්ලවීමත් සමග මහතීර් මොහොමඩ් විපක්ෂය හා සම්බන්ධවෙමින් නැවතත් දේශපාලනයට පිවිසියේය.\r\n \r\n\tමැලේසියාවේ අග්‍රාමාත්‍යධුරය වැඩිම කාලයක් දැරූ අග්‍රාමාත්‍යවරයා වන මහතීර් මොහොමඩ් 1981 වසරේ සිට 2003 දක්වා බලයේ සිටියේය. නැවතත් ඔහු වසර 15කට පසු මැලේසියාවේ පාලන බලය ලබා ගැනීමට සමත්විය.\r\n \r\n\tමහතීර් මොහොමඩ් වර්තමාන මැලේසියානු සංවර්ධනයේ පුරෝගාමියා වශයෙන්ද පිළි ගැනෙයි. \r\n \n \n \n\n \r\n\t \r\n  ", "URL": "https://www.ada.lk/0/0/0-328116", "Category": "Latest News", "Parent URL": null}