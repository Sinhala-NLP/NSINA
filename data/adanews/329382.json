{"Source": "Ada News", "Timestamp": "16 05 2018", "Headline": "ලංකාව ඇතුළු රටවල් 16කට චීන බලපෑම් ගැන වාර්තාවක්", "News Content": "\r\n\tචීන රජය දේශපාලන වාසි ලබාගැනීම වෙනුවෙන් ආසියාවේ හා පැසිෆික් කලාපයේ දියුණු වෙමින් පවතින රටවල්වලට බිලියන ගණනින් ඩොලර් ණය ලබාදෙමින් සිටින බව ඇමෙරිකානු රාජ්‍ය දෙපාර්තමේන්තුවට ඉදිරිපත් කර ඇති වාර්තාවක දැක්වෙන  බව සී.එන්.එන්. පුවත් සේවය වාර්තා කරයි.\r\n \r\n\tහාවඩ් විශ්වවිද්‍යාලයේ පර්යේෂකයන් දෙදෙනෙක් විසින් ඉදිරිපත් කර ඇති වාර්තාවක මේ බව දැක්වෙයි.  චීන රජය මේ ආකාරයට රටවල් 16ක් ඉලක්කරගෙන ඇති බවත් ඒ අතරින් ශ්‍රී ලංකාව, පාකිස්තානය හා ජිබෝල්ටාව වැඩි වශයෙන් අවධානමකට ලක්ව ඇති බවත් වාර්තාවේ සඳහන් බව සී.එන්.එන්. පුවත් සේවය බවසයි.\r\n \r\n\tමෙසේ ලබාදෙන ණය ආපසු ගෙවීමේදී විශාල අගයක් බවට පත්වීම හේතුවෙන් එසේ ණය බරට පත්ව ඇති රටවල්හි ක්‍රමෝපායික වත්කම් (වැදගත් වත්කම්) අයකර ගැනීමට හෝ දේශපාලනික වශයෙන් බලපෑම් කිරීමට චීනයට අවස්ථාවක් උදාවී ඇති බවත් ඔවුන් පෙන්වා දෙයි.\r\n \r\n\tමේ හරහා චීන රජයට සිය බලය ඉන්දීය සාගරය පුරා හා පැසිෆික් කලාපය තුළ ව්‍යාප්ත කිරීමට ඉඩ ලැබී ඇති බවත් වාර්තාවේ සඳහන් වෙයි.\r\n \r\n\tමෙහිදී ශ්‍රී ලංකාවේ හම්බන්තොට වරාය චීනය විසින් බදු පදනම මත ලබාගැනීම ඔවුන් උදාහරණ ලෙසින් ඉදිරිපත් කර තිබේ.\r\n \r\n\tමේ අතර මධ්‍යම අධිවේගය ඉදිකිරීම සඳහා චීනය පසුගියදා ශ්‍රී ලංකාවට තවත් ඩොලර් බිලයනයක ණයක් ශ්‍රී ලංකාවට ලබාදුන්නේය.\r\n \n \n \r\n\t  \r\n  ", "URL": "https://www.ada.lk/0/0/0-329382", "Category": "Latest News", "Parent URL": null}