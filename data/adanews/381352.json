{"Source": "Ada News", "Timestamp": "10 07 2021", "Headline": "සිඩ්නි වාර්තාගත ආසාදනයක් - තත්ත්වය නරක විය හැකිලු", "News Content": "ඔස්ට්‍රේලියාවේ නිව් සවුත් වේල්ස් ප්‍රාන්තය අද (10දා) දිනයේ දේශීය වශයෙන් තහවුරු කරගත් කොරෝනා වෛරස ආසාදනයන්හි විශාලතම දෛනික වැඩිවීම වාර්තා කළ අතර, බලධාරීන් අනතුරු ඇඟවූයේ සති තුනක් දැඩි අගුලු දමා ඇති සිඩ්නි නුවර තත්ත්වය තවදුරටත් නරක අතට හැරෙනු ඇති බවයි. රටේ වඩාත්ම ජනාකීර්ණ ප්‍රාන්තයේ ප්‍රජා සම්ප්‍රේෂණ අවස්ථා 50ක් වාර්තා වූ අතර, එය දිනකට පෙර 44ක් වූ අතර එය 2021 වසරේ වාර්තාගත ඉහළම අගයයි. මේ සමග අධික ලෙස බෝවන ඩෙල්ටා ප්‍රභේදයේ ආසාදිතයන් 489ක් දක්වා ඉහළ ගොස් තිබේ. අද (10දා) දිනයේ ආසාදිතයන් අතුරින් 26ක් ආසාදනය වී සිටියදී ප්‍රජාව තුළ කාලය ගත කර ඇති අතර, මේ සමග සිඩ්නි සහ අවට ප්‍රදේශවල මිලියන 5කට අධික ජනතාවකගේ අගුලු දැමීම් දීර්ඝ වනු ඇතැයි යන කනස්සල්ල වැඩි වී ඇත. \"ප්‍රජාව තුළ ආසාදිතයන් 26ක් සිටින බව ඔබ දන්නා විට, අපට එලැඹිය හැකි එකම නිගමනය වන්නේ තත්ත්වය යහපත් අතට හැරීමට පෙර තත්ත්වය නරක අතට හැරෙනු ඇති බවයි\" ප්‍රාන්තයේ මහ ඇමතිනී ග්ලැඩිස් බෙරෙජික්ලියන් මාධ්‍ය වෙත පැවසීය.   ", "URL": "https://www.ada.lk/0/0/0-381352", "Category": "International", "Parent URL": null}