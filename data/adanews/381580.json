{"Source": "Ada News", "Timestamp": "15 07 2021", "Headline": "චන්දිමාල්ගේ ලිපියට පිළිතුරු ලැබෙයි", "News Content": "ශ්‍රී ලංකා ක්‍රිකට් ආයතනයේ නිලධාරීන් හා සාකච්ඡාවක් ඉල්ලා දිනේෂ් චන්දිමාල් යොමුකළ ලිපියට ක්‍රිකට් ආයතනය විසින් පිළිතුරු යොමුකර තිබේ. ඒ අනුව ඔහුට ක්‍රිකට් බලධාරීන් හමුවීම සඳහා ඉදිියේදී දිනයක් හා වේලාවක් ලබාදෙන බවට ක්‍රිකට් ආයතනය සඳහන් කර තිබේ. මීට දින කිහිපයකට පෙර දිනේෂ් චන්දිමාල් ක්‍රිකට් ආයතනය වෙත ලිපියක් යොමුකරමින් සඳහන් කර තිබුණේ තම ක්‍රිකට් දිවියේ අනාගතය පිළිබඳව තීරණයක් ගැනීම වෙනුවෙන් සාකච්ඡාවක් ලබාදෙන ලෙසයි. ඒ අනුව දිනේෂ් චන්දිමාල්ට නුදුරේදීම මෙම සාකච්ඡාව සඳහා දිනයක් ලැබීමට නියමිතව තිබේ.  ", "URL": "https://www.ada.lk/0/0/0-381580", "Category": "Sports", "Parent URL": null}