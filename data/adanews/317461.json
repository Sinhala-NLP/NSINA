{"Source": "Ada News", "Timestamp": "19 03 2018", "Headline": "එම්බ්‍රොයිඩර් කලාවට නව මාවතක් එක් කළ Vera Shimunia", "News Content": "\r\n\tVera Shimunia යනු රුසියානු ජාතිකයෙකි. ඇය විසින් ගෙතුම් කලාව තුළින් ගෙන එනු ලබන්නේ එකම සංකල්පයක් ඔස්සේ යන නිර්මාණයන්ය. එම්බ්‍රොයිඩර් කලාව තුළින් විශාල වෙනසක් සිදුකරනු ලබන ඇය නිර්මාණය කරනු ලබන්නේ භූ දර්ශනයන්ය. විවිධ වූ වර්ණ භාවිතයෙන් ඇය සිදුකරන එම්බ්‍රොයිඩර් නිර්මාණයන් පිළිබඳව ලෝකයේ බොහෝදෙනා අවධානය යොමුකර ඇත්තේ එම නිර්මාණයන් සමාජ මාධ්‍ය ඔස්සේ ප්‍රසිද්ධ කිරීමත් සමගිනි. \r\n \r\n\tඇය තම ඉන්ස්ටග්‍රෑම් ගිණුම ඔස්සේ Vera සිය ගෙතුම් නිර්මාණයන් ප්‍රසිද්ධියට පත්කරනු ලබයි. 2015 වසරේ සිට ඇය මෙම නිර්මාණයන් etsy.com වෙබ් අඩවියටද එක් කරනු ලැබීය. එමගින් ඇයගේ නිර්මාණයන් මිලදී ගැනීමට හැකියාව ඇති බවද Vera පවසයි. \r\n\tපාසල් කාලයෙන් පසුව ගෙතුම් කලාව පිළිබඳව තම මවගෙන් ලද දැනුමත් සමගින් Vera මෙම එම්බ්‍රොයිඩර් නිර්මාණයන් පිළිබඳ දැඩි උනන්දුවක් දැක්වූ බව පවසයි. මෙම ගෙතුම් කලාව ඇයගේ විනෝදාංශය ලෙස සිදුකරනු ලැබූවද පසුකාලීනව ඇය එම ගෙතුම් කලාව තුළින් මුදල් ඉපැයීම ඇරඹූ බව සඳහන් වෙයි. මූලික අධ්‍යාපනයෙන් පසුව Veraට තමන්ගේම ව්‍යාපාරයක් පිළිබඳ සිහිනයක් තිබුණු බව පවසයි. රැකියාවක් සඳහා ආයතනයකට කොටු වීමට ඇය තුළ තිබූ බලවත් අකැමැත්ත මෙම රැකියාවට රුකුලක් වූ බවයි ඇය පවසන්නේ. තම දෙමවුපියන් විසින් ලබාදුන් සහයෝගය හේතුවෙන් Vera මෙම ගෙතුම් කලාවට අවශ්‍ය ආම්පන්න පහසුවෙන් ලබාගත් බව පවසයි. මේ වන විට ඇයගේ ජීවිතයේ විශාල ඉලක්කයක් තිබේ. ඒ තමන්ගේම අලෙවි සැලක් නිර්මාණය කිරීමයි. අන්තර්ජාලය ඔස්සේ තම නිර්මාණ සඳහා ඉහළ ඉල්ලුමක් තිබුණද Veraගේ සිහිනය වන්නේ මෙම නිර්මාණ එකතු වූ අලෙවි සැලක් විවෘත කිරීමයි.\r\n \r\n\tසමාජ මාධ්‍ය ඔස්සේ සහ අන්තර්ජාලය මගින් තමන්ගේ නිර්මාණයන් සඳහා බොහෝදෙනෙකු ආදරය කරන බව ඇය පවසයි. ඒ හේතුවෙන් ඇයගේ නිර්මාණයන්වල ඇති ගුණදොස් පිළිබඳව දැනගත හැකි බවද පැවසේ. කෙසේ වුවත් ගෙතුම් කලාවට අලුත් අර්ථයක් ලබාදීමට Vera ට හැකියාව ලැබී තිබීම සුවිශේෂීය.\r\n \n        \n \r\n\t \r\n  ", "URL": "https://www.ada.lk/0/0/0-317461", "Category": "entertainment", "Parent URL": null}