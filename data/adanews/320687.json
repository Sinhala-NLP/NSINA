{"Source": "Ada News", "Timestamp": "3 04 2018", "Headline": "මන්ත්‍රීවරයෙක් ලෙස සචින්ට හිමි වූ වැටුප් අගමැතිගේ සහන ගිණුමකට", "News Content": "\r\n\tඉන්දීය රාජ්‍ය සභාවේ පාර්ලිමේන්තු මන්ත්‍රීවරයෙක් ලෙස කටයුතු කළ ඉන්දීය හිටපු ක්‍රිකට් නායක සචින් තෙන්ඩුල්කාර් සිය මන්ත්‍රී ධුරය දැරීම වෙනුවෙන් හිමි වූ සියලු මුදල් ඉන්දීය අග්‍රාමාත්‍යවරයාගේ සහන ගිණුමක තැන්පත් කිරීමට කටයුතු කර තිබේ.\r\n \r\n\tසචින් තෙල්ඩුල්කාර් අවුරුදු 6ක කාලයක් ඉන්දීය මන්ත්‍රීවරයෙක් ලෙස කටයුතු කළ අතර, එම කාලය තුළදී ඔහුට වැටුප් හා දීමනා ලෙස ඉන්දීය රුපියල් ලක්ෂ 90ක පමණ මුදලක් හිමිවිය.\r\n \r\n\tසචින්ගේ ධුර කාලය පසුගියදා නිම වූ අතර, ඔහු එම කාලය තුළදී දේශපාලනයට සම්බන්ධ නොවී ස්වාධීන පුද්ගලයෙක් ලෙස ජනතාව වෙනුවෙන් සේවය කිරීමට ඔහු කටයුතු කර තිබේ.\r\n \r\n\tකෙසේ වෙතත් සචින්ගේ ධුර කාලය තුළදී ඔහුට පාර්ලිමේන්තු සැසිවාර සඳහා බොහෝ විට සම්බන්ධ වීමට නොහැකිවූ අතර, ඒ හේතුවෙන් ඇතැම් අවස්ථාවලදී ඔහු විවේචනයට බඳුන් විය.\r\n \n\n \r\n\t \r\n  ", "URL": "https://www.ada.lk/0/0/0-320687", "Category": "Sports", "Parent URL": null}