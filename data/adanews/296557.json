{"Source": "Ada News", "Timestamp": "14 12 2017", "Headline": "රජයේ මිලට ඖෂධ අලෙවි කරන පෞද්ගලික රෝහල් ලියාපදිංචිය අවලංගුයි", "News Content": "\r\n\tරජය මගින් ප්‍රකාශයට පත්කළ මිලට පෞද්ගලික රෝහල්වලදී රෝගීන්ට ඖෂධ ලබාදෙන්නේ ද යන්න පිළිබඳව වහාම විමර්ශනයක් ආරම්භ කිරීමට සෞඛ්‍ය අමාත්‍යවරයා තීරණය කර තිබේ.\r\n \r\n\tඇතැම් පෞද්ගලික රෝහල් මගින් අඩු කළ මිලට ස්ටෙන්ස් සහ අක්ෂි කාච ලබා නොදෙන බවට ජනතාව විසින් සෞඛ්‍ය අමාත්‍යාංශයට කර ඇති පැමිණිලි අනුව මෙම ක්‍රියාමාර්ගය ගෙන ඇත.\r\n \r\n\tඑසේ සිදු කරන රෝහල්වල ලියාපදිංචිය අවලංගු කිරීමට පෙර නිදහසට කරුණු විමසන ලෙස සෞඛ්‍ය අමාත්‍යවරයා අද (14දා) පෞද්ගලික රෝහල් නියාමන ඒකකයේ අධ්‍යක්ෂ වෛද්‍ය වසන්ත දිසානායක මහතාට දැනුම් දී තිබේ.\r\n \r\n\tමේ අතර පෞද්ගලික රෝහල් නියාමනය කිරීමේ වැඩපිළිවෙළ සඳහා තොරතුරු රැස්කිරීමේදී තොරතුරු ලබානොදුන් රෝහල් පිළිබඳවද විමර්ශනයක් ආරම්භ කිරීමට කටයුතු යොදා ඇත.\r\n \r\n\tතවද  එම රෝහල්වල සිදුකරන රෝගී සත්කාරක සේවා පිළිබඳ වාර්තාවක් සකස් කරන ලෙස සෞඛ්‍ය අමාත්‍යවරයා පෞද්ගලික රෝහල් නියාමන ඒකකයේ අධ්‍යක්ෂ වෛද්‍ය වසන්ත දිසානායක මහතාට දැනුම් දී තිබේ. \r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-296557", "Category": "Latest News", "Parent URL": null}