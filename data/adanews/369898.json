{"Source": "Ada News", "Timestamp": "10 10 2020", "Headline": "රිජ්වේ ආර්යා ළමා රෝහලේ සාත්තු සේවිකාවකට කොවිඩ්", "News Content": "කොළඹ රිජ්වේ ආර්යා ළමා රෝහලේ සාත්තු සේවිකාවකට ද කොවිඩ් වෛරසය ආසාදනය වී ඇති බව හඳුනාගෙන තිබේ. ඊයේ (09) දිනයේ සිදු කළ පී.සී.ආර් පරීක්ෂණය මගින් ඒ බව තහවුරු වී ඇති බව කොළඹ මහනගර සභාවේ ප්‍රධාන සෞඛ්‍ය වෛද්‍ය නිලධාරී වෛද්‍ය රුවන් විජේමුණි මහතා සඳහන් කළේය. එම සාත්තු සේවිකාව පසුගිය දා කොවිඩ් වෛරසය වැළඳි ඇති බවට තහවුරු වු බිළිඳියට ප්‍රතිකාර සිදුකළ වාට්ටුවේ සේවය කර තිබේ.     ", "URL": "https://www.ada.lk/0/0/0-369898", "Category": "Latest News", "Parent URL": null}