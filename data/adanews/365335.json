{"Source": "Ada News", "Timestamp": "13 07 2020", "Headline": "මාලදිවයිනේ සිට ශ්‍රී ලාංකිකයන් පිරිසක් මත්තල ගුවන් තොටුපළට", "News Content": "කටුනායක ටී.කේ.ජී.කපිල මාලදිවයින තුළ රැකියා සදහා ගොස් , යළි ශ්‍රී ලංකාවට පැමිණීමට නොහැකිව එරට රැදී සිටි ශ්‍රී ලාංකිකයන් 178 දෙනෙකු රැගෙන ශ්‍රී ලන්කන් ගුවන් සේවයේ විශේෂ ගුවන් යානයක් 7/13 දහවල් මත්තල ගුවන් තොටුපළ වෙත පැමිණ තිබේ . මොවුන් මාලදිවයිනට අයත්  දූපත් වල සංචාරක හෝටල් කීපයක  සේවය කරමින් සිටි ශ්‍රී ලාංකිකයන් පිරිසක් බවට තොරතුරු වාර්තා වේ . මෙම ගුවන් මගීන් පිරිස 7/13 දින දහවල් 1.30 ට මාලදිවයිනේ මාලේ නුවර ගුවන් තොටුපළේ සිට පැමිණි ශ්‍රී ලන්කන් ගුවන් සේවයේ යූ.එල්.- 4102 දරන විශේෂ ගුවන් යානයෙන් මත්තල ගුවන් තොටුපළ වෙත පැමිණ තිබුණි . මත්තල ගුවන් තොටුපළ වෙත පැමිණි මෙම ගුවන් මගීන් පිරිස , එහිදී පී.සී.ආර්.පරීක්ෂණ වලට ලක් කෙරුණි .   ", "URL": "https://www.ada.lk/0/0/0-365335", "Category": "Latest News", "Parent URL": null}