{"Source": "Ada News", "Timestamp": "18 05 2018", "Headline": "මත්ද්‍රව්‍ය ජවාරම මැඩීමට ජනපති ඉන්දීය හමුදා සහාය ඉල්ලයි", "News Content": "\r\n\tදූපත් රාජ්‍යයක් ලෙස නීති විරෝධි මත්ද්‍රව්‍ය ජාවාරම හේතුවෙන් ශ්‍රී ලංකාවට දැඩි බලපෑමක් එල්ල වී තිබෙන බවත් ර එම ජාවාරම් මැඩලීම සඳහා ඉන්දීය හමුදාවේ සහාය අපේක්ෂා කරන බවත් ජනපති මෛත්‍රීපාල සිරිසේන මහතා පවසයි.\r\n \r\n\tශ්‍රී ලංකාවේ සංචාරයක නිරත ඉන්දීය හමුදා මාණ්ඩලික ප්‍රධානී ජෙනරාල් බිපින් රාවට්  මහතා අද (18දා) පෙරවරුවේ ජනාධිපති නිල නිවසේදී ජනාධිපති මෛත්‍රීපාල සිරිසේන මහතා හමුවූ අවස්ථාවේදී ජනපතිවරයා මෙම අදහස් දක්වා ඇත.\r\n \r\n\tදෙරටේ බුද්ධි තොරතුරු අංශ ශක්තිමත් කිරීම ජාතික හා කලාපීය ආරක්ෂාවට ඉතා වැදගත් බව පෙන්වා දුන් ඉන්දිය හමුදා මාණ්ඩලික ප්‍රධානියා ඒ සඳහා ශ්‍රී ලංකා රජයේ සහය අපේක්ෂා කරන බව පැවැසූ බවද ජනපති මාධ්‍ය අංශය පවසයි.\r\n \r\n\tබුද්ධිමය අංශ පුහුණු කිරීම සහ දෙරට අතර නව තාක්ෂණික හුවමාරු වැඩසටහන් ක්‍රියාවට නැංවීම පිළිබඳව ද මෙහිදී අවධානය යොමුව ඇත.\r\n \n \n \r\n\t \r\n  ", "URL": "https://www.ada.lk/0/0/0-329901", "Category": "Uncategorized", "Parent URL": null}