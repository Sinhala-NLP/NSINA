{"Source": "Ada News", "Timestamp": "26 06 2019", "Headline": "4කට මරණ දඬුවම දෙන්න දිනය තීන්දු කර අත්සන් කළා - ජනපති", "News Content": "මත්ද්‍රව්‍ය ජාවාරම්කරුවන් 4 දෙනෙකුට මරණ දඬුවම ලබාදීම සඳහා දිනය තීන්දු කර අත්සන් කර අවසන් බව ජනපති මෛත්‍රීපාල සිරිසේන මහතා පවසයි. මාධ්‍ය ආයතන ප්‍රධානීන් හා පුවත්පත් කතුවරුන් හා අද (26දා) පැවැති සාකච්ඡාවේදී ජනපතිවරයා මේ බව ප්‍රකාශ කළේය. “ ජනාධිපති ලියවිල්ලක් අත්සන් කරන්න තිබෙනවා. ඒක අත්සන් කළා. මේ අය තනිකරම මත්ද්‍රව්‍ය ජාවාරමට සම්බන්ධ අය. විකිණීම, පිටරටින් ගෙන්වීම, අලෙවිකිරීම, බෙදාහැරීම ඔකකොම ඒ අය කරපු අය. ඒ අයට දැනුම් දීලත් නෑ. තියෙන නීතියේ හැටියට ඒ අයට දැනුම් දුන්නාම අභියාචනා කරන්න පුළුවන්. මරණ දඬුවමට මම අත්සන් කළ අයට දන්වපුවාම ඒ අයට අභියාචනා කරන්න පුළුවන් නැවත මට. ඒක ඒ අය කරයිද මම දන්නේ නෑ. ඒ අයට අයිතියක් තිබෙනවා මට අභියාචනා කරන්න.”   ", "URL": "https://www.ada.lk/0/0/0-349872", "Category": "Latest News", "Parent URL": null}