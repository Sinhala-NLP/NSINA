{"Source": "Ada News", "Timestamp": "18 11 2022", "Headline": "විශ්‍රාමික පොලිස් පරීක්ෂකගේ සිරුර විදුලි පංකාවක එල්ලෙයි", "News Content": "විශ්‍රාමික පොලිස් පරීක්ෂකවරයෙක්ගේ සිරුරක් කළුතර නිවසක විදුලි පංකාවක එල්ලෙමින් තිබියදී අද (18දා) උදෑසන හමුවූ බව කළුතර දකුණ පොලිසිය පවසයි. විශ්‍රාමික පොලිස් පරීක්ෂක ජේ. රෝහන ද සොයිසා නමැති 68 හැවිරිදි දෙදරු පියෙකුගේ සිරුරක් මෙසේ හමුවූ බව පොලිසිය කීය. මියගොස් ඇති පොලිස් නිලධාරීයාගේ පවුලේ සමීප සාමාජිකයකු පදිංචි කළුතර , පලාතොට ප්‍රදේශයේ නිවසක කාමරයක විදුලි පංකාවක නයිලොන් ලනුවකින් සිරුර එල්ලමින් තිබියදී සොයාගෙන ඇතැයි පොලිසිය පවසයි . කළුතර අපරාධ ස්ථාන පරීක්ෂණාගාර නිලධාරීන් පරීක්ෂණ සිදුකරන ලදී . පශ්චාත් මරණ පරීක්ෂණය සදහා මළසිරුර කළුතර ශීක්ෂණ රෝහලට රැගෙන යාමට නියමිතව තිබුණි . කළුතර මුලස්ථාන  පොලිස් පරීක්ෂක (වැබ) නයනප්‍රිය මහතාගේ උපදෙස් පරිදි පරීක්ෂණ පවත්වති . පානදුර සුමිත් පොතුපිටිය   ", "URL": "https://www.ada.lk/0/0/0-398831", "Category": "Latest News", "Parent URL": null}