{"Source": "Ada News", "Timestamp": "2 07 2021", "Headline": "වික්ටෝරියා සහ එලිසබෙත් ප්‍රතිමාවන් කැනඩාවේදී බිමට", "News Content": "කැනේඩියානු නගරයක් වන විනිපෙග් හි විරෝධතාකරුවන් පිරිසක් විසින් වික්ටෝරියා රැජිනගේ සහ දෙවැනි එලිසබෙත් රැජිනගේ ප්‍රතිමා බිමට පෙරළා දමා ඇති බව විදෙස් වාර්තා පවසයි. සම්ප්‍රදායිකව රට පුරා සැමරුම් පැවැත්වුණු කැනඩා දිනයේදී රජවරුන්ගේ ප්‍රතිමා කඩා දැමීමට පෙර මෙම විරෝධතාකරුවන්, \"ජන සංහාරය ගැන ආඩම්බර නොවන්න\" යනුවෙන් හඬ නැගූහ. කෙසේ වෙතත්, මේ වසරේදී බොහෝ නගරවලින් ආදිවාසී දරුවන්ගේ සොහොන් හමුවීම පිළිබඳ අපකීර්තිය නිසා කැනේඩියානු ජාතිකයින්ට ඔවුන්ගේ යටත් විජිත ඉතිහාසයට මුහුණ දීමට සිදුවිය. අගමැති ජස්ටින් ටෘඩෝ කියා සිටියේ මෙම දිනය පරාවර්තනය සඳහා කාලයක් වනු ඇති බවයි. එනමුදු #CancelCanadaDay නම් හැෂ් ටැගය සමාජ මාධ්‍යවල ජනප්‍රිය වෙමින් පැවති අතර, ආදිවාසී ප්‍රජාව වෙනුවෙන් පෙළපාලි රට පුරා පැවැත්විණි.   ", "URL": "https://www.ada.lk/0/0/0-380973", "Category": "International", "Parent URL": null}