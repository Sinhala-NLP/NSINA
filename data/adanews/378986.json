{"Source": "Ada News", "Timestamp": "25 05 2021", "Headline": "ඇමෙරිකාවෙන් රු.මිලියන 13ක් කොවිඩ් පරික්ෂණ කට්ටල පරිත්‍යාගයක්", "News Content": "ඇමරිකා එක්සත් ජනපද තානාපති කාර්යාලය විසින් රුපියල් මිලියන 13ක් වටිනා PCRපරික්ෂණ කට්ටල 4700 ක් අද දින (25) සෞඛ්‍ය අමාත්‍යාංශය වෙත බාරදීම සිදු කරන\nලදි.\n\nඖෂධ නිෂ්පාදනය, සැපයීම හා නියාමනය රාජ්‍ය අමාත්‍ය මහාචාර්ය චන්න ජයසුමන මහතාවෙත ඉන්දු-පැසිෆික් වර්ධන කණ්ඩායම් අධ්‍යක්ෂ  Bradley Elder මහතා විසින් සෞඛ්‍ය\nඅමාත්‍යාංශයේ දී සංකේතවත්ව එම ප්‍රදානය ලබාදෙන ලද අතර, ප්‍රාථමික සෞඛ්‍ය සේවා,වසංගත රෝග හා කොවිඩ් රෝග පාලන රාජ්‍ය අමාත්‍ය විශේෂඥ වෛද්‍ය සුදර්ශනී පුනාන්දු\nපුල්ලේ මහත්මිය ද සහභාගි විය.\n\nකොවිඩ් වෛරසයේ ව්‍යාප්තියේ ආරම්භයේ සිට ඇමරිකානු රජය මෙරට කොවිඩ් රෝග පාලනකටයුතු සදහා සහයෝගය ලබාදුන් බවත්, ඉදිරියටත් දෙරට අතර සබදතා තවත් වර්ධනය කර\nගනිමින් කොවිඩ් මර්දන කටයුතු සදහා ලබාදිය හැකි උපරිම සහයෝගය ලබාදෙන බව ද මෙම ප්‍රදානය ලබාදෙමින් Bradley Elder මහතා සදහන් කරන ලදි.\n\n   ", "URL": "https://www.ada.lk/0/0/0-378986", "Category": "Latest News", "Parent URL": null}