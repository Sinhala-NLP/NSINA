{"Source": "Ada News", "Timestamp": "6 07 2018", "Headline": "අගමැති ඉරිදා සිංගප්පූරුවට", "News Content": "සිංගප්පූරුවේ පැවැත්වෙන හයවන ජගත් පුරවර සමුළුව සහ ඊට සමගාමීව පැවැත්වෙන සිංගප්පූරු ජාත්‍යන්තර ජල සති සැමරුම හා පිවිතුරු පරිසර සමුළුව යන සමුළුවලට සහභාගීවීම සඳහා අග්‍රාමාත්‍ය රනිල් වික්‍රමසිංහ මහතා ලබන ඉරිදා (08දා) පෙරවරුවේ සිංගප්පූරුව බලා පිටත්ව යෑමට නියමිතය. අග්‍රාමාත්‍යවරයා මෙම සංචාරයේ දී සිංගප්පූරු අග්‍රාමාත්‍ය ගරු ලී ශින් ලූං, නියෝජ්‍ය අග්‍රාමාත්‍ය සහ ආර්ථික සහ සමාජ ප්‍රතිපත්ති පිළිබඳ සම්බන්ධීකරණ අමාත්‍ය ගරු තර්මන් ෂන්මුගරත්නම්, සිංගප්පූරු හිටපු අග්‍රාමාත්‍ය හා ගෝ චොක් ටොන් යන මහත්වරු ඇතුළු සිංගප්පූරු ආණ්ඩුවේ ඉහළ පෙළේ මැති ඇමතිවරුන් කිහිප දෙනෙකු ද හමුවනු ඇත. ජුලි 9 වන දා ජගත් පුරවර සමුළුවේ ආරම්භක සැසියේ දී “නාගරික සංවර්ධනය සහ පරිසරය සුරැකීම” මැයෙන් මුඛ්‍ය දේශනය පවත්වනුයේ ද වික්‍රමසිංහ මහතාය.   ", "URL": "https://www.ada.lk/0/0/0-338005", "Category": "Latest News", "Parent URL": null}