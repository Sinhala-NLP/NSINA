{"Source": "Ada News", "Timestamp": "11 06 2022", "Headline": "ගිනිඅවි ප්‍රචණ්ඩත්වයක් එපා - ඇමෙරිකාව පුරාම විරෝධතා", "News Content": "එක්සත් ජනදයේ ටෙක්සාස් ප්‍රාථමික පාසලක පසුගිය මාසයේ සිදු වූ සමූලඝාතනයෙන් පසුව තුවක්කු ප්‍රචණ්ඩත්වය මැඩලීමේ අරමුණින් නීති සම්පාදනය කරන ලෙස නීති සම්පාදකයින්ගෙන් ඉල්ලා සිටි දහස් ගණනක් පෙලපාලිකරුවන් සෙනසුරාදා වොෂින්ටන්, ඩීසී සහ එක්සත් ජනපදය පුරා පෙළපාලික නිරත වූහ. 2018 වසරේ ෆ්ලොරිඩාවේ පාර්ක්ලන්ඩ් හි උසස් පාසලක සමූල ඝාතනයෙන් දිවි ගලවා ගත් සිසුන් විසින් ආරම්භ කරන ලද ගිනිඅවි ආරක්ෂණ කණ්ඩායමක් වන මාර්ච් ෆෝ අවර් ලයිව්ස් (එම්එෆ්ඕඑල්) පැවසුවේ නිව්යෝක්, ලොස් ඇන්ජලීස් සහ චිකාගෝ ඇතුළු සෙනසුරාදා දිනයේ පමණක් රටපුරා රැලි 450කට වැඩි ප්‍රමාණයක් සැලසුම් කර ඇති බවයි. වොෂිංටනයේ, සියගණනක් ජනයා මද වර්ෂාවක් යටතේ වොෂිංටන් ස්මාරකය අසලට එක්රැස්ව සිටියහ. සංවිධානයේ 2018 වොෂිංටන් පාගමන, පාර්ක්ලන්ඩ් හි මාජෝරි ස්ටෝන්මන් ඩග්ලස් උසස් පාසලේදී පුද්ගලයින් 17දෙනෙකු මරා දැමීමෙන් සති කිහිපයකට පසුව ආරම්භ විය. එක්සත් ජනපද සෙනෙට් සභාව සම්මත කිරීමෙන් පසුව රිපබ්ලිකන් විරුද්ධත්වය තුවක්කු සඳහා නව සීමාවන් වළක්වා ඇතත්, කොංග්‍රසයට ව්‍යවස්ථාදායක ක්‍රියාමාර්ග ගැනීමට බලපෑම් කිරීම සඳහා ලක්ෂ සංඛ්‍යාත ජනතාවක් ජාතික අගනුවරට ගෙන ආවේය. සංවිධායකයින්ට අනුව, වොෂිංටනයේ මෙම වසරේ විරෝධතා ව්‍යාපාරය තුළ දේශපාලන නායකයන්ට සරල පණිවිඩයක් ඇති අතර, ඉන් කියවුණේ, \"ඔබේ අකර්මන්‍යතාවය ඇමෙරිකානුවන් මරා දමයි\" යනුවෙනි.   ", "URL": "https://www.ada.lk/0/0/0-394364", "Category": "International", "Parent URL": null}