{"Source": "Ada News", "Timestamp": "19 06 2019", "Headline": "සිංහල ළමා ජනගහනයේ අඩුවක්", "News Content": "2012 වසරේ සංගණනය අනුව සිංහල ජනතාවට සාපෙක්ෂව සිංහල ළමා ජනගහණය සියයට 4කින් අඩුවී ඇති බව පාර්ලිමේන්තු මන්ත්‍රී උදය ගම්මන්පිල මහතා පැවැසීය. අද පෙරවරුවේ කොළඹදී පැවැති මාධ්‍ය හමුවකදී ඔහු මේ බව පැවැසීය. තමන් ඉදිරිපත් කරන්නේ ජන හා සංඛ්‍යා ලේඛණ දෙපාර්තමේන්තුවෙන් ලබාගත් තොරතුරු බවත් ඔහු පැවැසීය. 2012 වසරේදී ලංකාවේ සංහල ජනගහනය 75%ක්, ලංකා දෙමළ 11%, ඉන්දීය දෙමළ 4%ක් හා මුස්ලිම් ජනගහණය 9% ක් වූ බව ඔහු පැවැසීය. එම වසරේදී අවුරුදු 14ට අඩු ළමා ජනගහණයෙන් 71%ක් සිංහල, 12%ක් ලංකා දෙමළ, 5%ක්  ඉන්දීය දෙමළ හා 12%ක් මුස්ලිම් වූ බව ඔහු ප්‍රකාශ කළේය. ඒ අනුව සිංහල ජනහගණයට සාපෙක්ෂව සිංහල ළමා ජනගහණය අඩුව ඇති බවත් මුස්ලිම් ජනතාවට සාපේක්ෂව ළමා ජනගහණය සියයට 33කින් පමණ (සියයට 9 සිට සියයට 12 දක්වා) වැඩිවී ඇති බවත් ඔහු ප්‍රකාශ කළේය. ඒ අනුව සිංහල ජාතිය ක්‍රමයෙන් වදවී යන ජාතියක් බවට පත්ව ඇති බවත් එය 2012 ජන සංගණනයෙන් පැහැදිලිවන බවත් ඔහු වැඩිදුරටත් පැවැසීය.   ", "URL": "https://www.ada.lk/0/0/0-349664", "Category": "Latest News", "Parent URL": null}