{"Source": "Ada News", "Timestamp": "23 10 2019", "Headline": "දිස්ත්‍රික්ක 25 තුළ මහජන සාමය පවත්වාගෙන යෑමේ බලය ත්‍රිවිධ හමුදාවට", "News Content": "ශ්‍රී ලංකාවේ දිස්ත්‍රික්ක 25 තුළම මහජන සාමය පවත්වාගෙන යෑම සඳහා 2019 ඔක්තෝබර් 22 දා සිට ත්‍රිවිධ හමුදාව වෙත පවරා තිබේ. ඒ අනුව එම දිස්ත්‍රික්ක 25 තුළ මහජන සාමය පවත්වාගෙන යෑම වෙනුවෙන් ශ්‍රී ලංකා යුද හමුදාව, ශ්‍රී ලංකා නාවික හමුදාව, ශ්‍රී ලංකා ගුවන් හමුදාව වෙත පවරමින් අති විශේෂ ගැසට් නිවේදනයක් ජනපති මෛත්‍රීපාල සිරිසේන මහතා විසින් නිකුත් කර තිබේ. මහජන ආරක්ෂක පනතේ 12 වැනි වගන්තියෙන් ජනපතිවරයාට පැවැරී ඇති බලතල අනුව ජනපතිවරයා මෙම අති විශේෂ ගැසට් නිවේදනය නිකුත් කර තිබේ.   ", "URL": "https://www.ada.lk/0/0/0-353620", "Category": "Latest News", "Parent URL": null}