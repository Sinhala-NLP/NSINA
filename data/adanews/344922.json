{"Source": "Ada News", "Timestamp": "31 01 2019", "Headline": "ඥානසාර හිමිට සමාව දෙනවට නීතිඥවරු පිරිසක් එරෙහි වෙති", "News Content": "අධිකරණයට අපහාස කිරීමේ චෝදනා යටතේ වරදකරු බවට පත්ව ඇති බොදු බල සේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාර හිමියන්ට ජනපති සමාවක් ලබාගැනීම සඳහා මේ වන විට විවිධ පාර්ශ්ව උත්සාහ කරමින් සිටියි. කේසේ වෙතත් ඒ සඳහා මුලින්ම අතුරුදන්ව ඇති මාධ්‍යවේදී ප්‍රගීත් එක්නැලිගොඩගේ බිරිඳ වන සන්ධ්‍යා එක්නැලිගොඩ එරෙහි වූ අතර දැන් ප්‍රජාතන්ත්‍රවාදය සඳහා නීතිඥයෝ නම් සංවිධානයද එරෙහි වී තිබේ. එම විරෝධතාව දක්වමින් ඔවුන් ජනපති මෛත්‍රීපාල සිරිසේන මහතා වෙත ලිපියක්ද යොමුකර තිබේ.ඒ අනුව ඥානසාර හිමට ජනපති සමාව ලබාදීමට ප්‍රථමව ඒ පිළිබඳව නැවත සළකා බලන ලෙසත් ඔවුන් සිය ලිපියෙන් ඉල්ලා සිටියි.   ", "URL": "https://www.ada.lk/0/0/0-344922", "Category": "Latest News", "Parent URL": null}