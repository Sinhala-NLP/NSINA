{"Source": "Ada News", "Timestamp": "17 05 2018", "Headline": "2050දී ලෝක ජනගහනය 3න් 2ක් නගර කරා - UN", "News Content": "\r\n\tවර්ෂ 2050 වනවිට ලෝක ජනගහනයෙන් තුනෙන් දෙකක් නගරාශ්‍රිතව ජීවත් වනු ඇති බව එක්සත් ජාතීන්ගේ නවතම වාර්තාවකින් හෙළි කර තිබේ.\r\n \r\n\tඉදිරි දශකවලදී ලෝක ජනගහනය වර්ධනයත් සමග මෙගා නගර බිහිවෙමින් නගරාශ්‍රිත පරිසරය කරා ජනතාව ඇදී එන බව එහ වාර්තාවේ පෙන්වා දෙයි.\r\n \r\n\tවර්තමානයේදී ලෝක ජනගහනයෙන් 55%ක් නගරාශ්‍රිතව ජීවත් වන අතර, එය වර්ෂ 2050 වනවිට 68% ඉක්මවා යනු ඇති බව පැවසෙන්නේ අමතර බිලියන 2.5ක ජනතාවක් නගරවෙත සංක්‍රමණය වන බව පුරෝකථනය කරමිනි.\r\n \r\n\tඑක්සත් ජාතීන්ගේ සංවිධානයේ ආර්ථික හා සමාජ කටයුතු පිළිබඳ අමාත්‍යාංශයේ ජනගහන කාර්යාංශය විසින් මෙම නවතම වාර්තාව ඉදිරිපත් කර තිබේ.\r\n \r\n\tඑමෙන්ම, මෙම වාර්තාවට අනුව වර්ෂ 2030 දී ලොව පුරා මෙගා නගර 43ක් බිහිවනු ඇති බවත් ඒවායෙහි මිලියන 10කට අධික ජනතාවක් ජීවත් වනු ඇති බවත් කියැවෙයි.\r\n \n  \n  ", "URL": "https://www.ada.lk/0/0/0-329568", "Category": "International", "Parent URL": null}