{"Source": "Ada News", "Timestamp": "3 04 2018", "Headline": "පරිගණක පද්ධති දෝෂයකින් ගුවන් ගමන් 15000ක් ප්‍රමාදයි", "News Content": "\r\n\tයුරෝපයේ ගුවන් ගමන් මෙහෙයුම් කළමනාකරණය කරන පරිගණක පද්ධතියක දෝෂයක් හේතුවෙන් අඟහරුවාදා දින යුරෝපා කලාපයේ ගමන් කරන ගුවන් ගමන් වාර අඩකට වැඩි ප්‍රමාණයක් ප්‍රමාද වී තිබේ.\r\n \r\n\tකලාපය පුරා ගුවන් ගමන් මෙහෙයුම් කළමනාකරණය කරන යූරෝකොන්ට්‍රෝල් පද්ධතියෙහි මෙම දෝෂය හේතුවෙන් එදින සැලසුම්ගත ගුවන් ගමන් වාර 15,000ක් පමණ ප්‍රමාද වූ බව සඳහන් වේ.\r\n \r\n\tකෙසේ වෙතත්, එදින සවස් කාලය වනවිට මෙම තත්ත්වය යථා තත්ත්වයට පත්කර ගැනීමට හැකිවනු ඇති බව විශ්වාස කෙරිණි.\r\n \r\n\tවිවිධ ගුවන් ගමන් මෙහෙයුම් පද්ධති ආශ්‍රිත සංසන්ධනාත්මක ඉල්ලුම මෙන්ම එහි ධාරිතාවන් කළමනාකරණය කිරීමට මෙම පරිගණක පද්ධතිය කටයුතු කරන බව කියැවෙයි.\r\n \n\n  ", "URL": "https://www.ada.lk/0/0/0-320788", "Category": "International", "Parent URL": null}