{"Source": "Ada News", "Timestamp": "4 09 2019", "Headline": "යොවුන් ආසියානු කුසලානය හෙට ශ්‍රී ලංකාවේදී ඇරඹේ", "News Content": "ආසියානු ක්‍රිකට් කවුන්සිලය විසින් සංවිධානය කරන යොවුන් (වයස 19 න් පහළ) ආසියානු ක්‍රිකට් කුසලානය හෙට (05දා) ශ්‍රී ලංකාවේදී ආරම්භ වේ. ශ්‍රී ලංකාව ඇතුළු රටවල් 8 ක් සහභාගිවන මෙම තරගාවලියට ඉන්දියාව, බංග්ලාදේශය, පකිස්තානය, ඇෆ්ගනිස්ථානය, නේපාලය, එක්සත් අරාබි එමීර් රාජ්‍යය හා කුවේට් යන කණ්ඩායම් තරග වැදීමට නියමිතය. තරගාවලියේ තරග ආරම්භ කරමින් හෙට (05දා) ඉන්දියාව කුවේටය සමගිනුත්, ඇෆ්ගනිස්තානය පකිස්ථානය සමගිනුත් තරග වැදීමට නියමිතය. ශ්‍රී ලංකාව සමභාගි වන පළසු තරගය අනිද්දා (06දා) නේපාලයට එරෙහිව පැවැත්වෙනු ඇත. තරගාවලිය පිළිබඳ දැනුම්වත් කිරීමේ මාධ්‍ය හමුවක් අද (04දා) කොළඹදී පැවැත්විණි. මේ සඳහා තරගාවලියට සහභාගි වන කණ්ඩායම් නියෝජනය කරමින් එහි නායකයින් සහභාගි වූහ.   ඡායාරූප- ඉසුරු පෙරේරා  ", "URL": "https://www.ada.lk/0/0/0-352080", "Category": "Sports", "Parent URL": null}