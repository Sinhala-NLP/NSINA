{"Source": "Ada News", "Timestamp": "2 05 2018", "Headline": "රවීට යළිත් විදේශ කටයුතු තොණ්ඩමන්ටත් ඇමතිකමක්?", "News Content": "\r\n\tඅමාත්‍යධුරයෙන් ඉල්ලා අස්වූ පාර්ලිමේන්තු මන්ත්‍රී රවී කරුණානායක මහතාට අද දිනයේදී යළිත් ඇමතිකමක් හිමිවීමට නියමිත බව වාර්තා වෙයි.\r\n \r\n\tඒ අනුව බොහෝ දුරට ඔහු ඉල්ලා අස්වෙන විට අමාත්‍ය ධුරය දැරූ විදේශ කටයුතු අමාත්‍යධුරයම ඔහුට හිමිවෙනු ඇතැයි වාර්තා වෙයි.\r\n \r\n\tමේ අතර ලංකා කම්කරු කොංග්‍රසයේ නායක ආරුමුගම් තොණ්ඩමන් මහතාට අද දිනයේදී අමාත්‍යධුරයක් හිමිවෙනු ඇතැයි වාර්තා වෙයි.\r\n \r\n\tඔහු ඊයේ (01දා) රාත්‍රියේ කොළඹට පැමිණ තිබේ.\r\n \r\n\tඅද දිනයේදී රාජ්‍ය හා නියෝජ්‍ය අමාත්‍යවරු දිවුරුම් දීමට නියමිතය. එම සංශෝධනය පෙ.ව. 10.30ට ආරම්භවීමට නියමිතය.\r\n \n\n  ", "URL": "https://www.ada.lk/0/0/0-326180", "Category": "Latest News", "Parent URL": null}