{"Source": "Ada News", "Timestamp": "5 04 2018", "Headline": "එක්සත් ජාතික පෙරමුණට  අවශ්‍ය ආණ්ඩුවක් පිහිටුවනවා", "News Content": "\r\n\tඑක්සත් ජාතික පෙරමුණට අවශ්‍ය ආණ්ඩුවක් පිහිටුවාගැනීමට කටයුතු කරන බව අග්‍රාමාත්‍ය රනිල් වික්‍රමසිංහ මහතා එක්සත් ජාතික පෙරමුණේ පාර්ලිමේන්තු කණ්ඩායමට දැනුම්දී තිබේ.\r\n \r\n\tඅගමැති රනිල් වික්‍රමසිංහ මහතාට එරෙහි විශ්වාසභංග යෝජනාව පිළිබඳ විවාදය ආරම්භවීමට ප්‍රථම ඊයේ (04දා) පාර්ලිමේන්තුවේදී පැවැති ආණ්ඩුපක්ෂ කණ්ඩායම් රැස්වීමේදී අග්‍රමාත්‍යවරයා මේබව දැනුම්දී ඇත.\r\n \r\n\tජාතික ආණ්ඩුවට එක්ව සිටින හවුල්කාර පක්ෂයක් වන ශ්‍රීලංකා නිදහස් පක්ෂයේ හැසිරීම සම්බන්ධයෙන් එක්සත් ජාතික පෙරමුණේ මන්ත්‍රීවරුන් අග්‍රමාත්‍යවරයාගෙන් විමසා තිබේ.\r\n \r\n\tඑයට පිළිතුරු දෙමින් එක්සත් ජාතික පෙරමුණට අවශ්‍ය ආණ්ඩුවක් නිර්මාණය කරගැනීමට අවශ්‍ය කටයුතු කිරීමට තමන් සූදානම් බව මෙහිදී අගමැති රනිල් වික්‍රමසිංහ මහතා එක්සත් ජාතික පෙරමුණේ මන්ත්‍රීවරුන්ට පවසා ඇත.\r\n \r\n\tඒ අනුව ආණ්ඩුවේ ප්‍රතිසංස්කරණ අද(05දා) සිට ආරම්භකරන බවද අගමැති රනිල් වික්‍රමසිංහ මහතා ප්‍රකාශ කර තිබේ.\r\n \n\n  ", "URL": "https://www.ada.lk/0/0/0-321242", "Category": "Latest News", "Parent URL": null}