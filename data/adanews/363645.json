{"Source": "Ada News", "Timestamp": "8 06 2020", "Headline": "හුල් මහත්තයා බලාපොරොත්තුවෙන අරමුණු පොදුජන පෙරමුණින් ඉෂ්ඨ කරගන්න ලැබෙන්නෙ නෑ", "News Content": "මැතිවරණ කොමිසමේ  සාමාජික රත්නජිවන් හුල් මහත්ගේ  අරමුණු පොදුජන පෙරමුණින් ඉටුකර ගැනිමට නොහැකි බව හිටපු රාජ්‍ය අමාත්‍ය මහින්ද යාපා අබේවර්ධන  මහතා පැවසිය . ගෝඨාභය රාජපක්ෂ ජනාධිපතිවරයාගේ ‘‘සෞභාග්‍යයේ දැක්ම’’ සංකල්පය යටතේ මාතර , වැලිගම , තෙපුදෙණිය - පැනැටියන මාර්ගය කාපටි අතුරා සංවර්ධනය කිරිමේ  ව්‍යාපෘතියේ ආරම්භක අවස්ථාවට අද  (8)  සහභාගිවෙමින් හෙතෙම මෙසේ පැවසිය . එහිදි අදහස් පලකල ඒ මහතා , ‘‘ රත්නජිවන් හුල් කියන ස්වාධින මැතිවරණ කොමිසමේ  සමාජිකයා පිළිබදව අද කතාබහක් මතුව තිබෙනවා . එජාපය 19 වන ව්‍යවස්ථා  සංශෝධනයෙන් තමයි ස්වාධිනයි කියන මේ  මැතිවරණ කොමිසම පත් කළේ . අද මේ  කොමිසන් සභාව තුලින් රට ඉදිරියට යන්න බැරි වෙලා තියෙනවා . ඉදිරි දේශපාලන කටයුතු සියල්ලම අගුලූ දාන්න තියලා තමයි එජාපය මෙය නිර්මානය කළේ . ඒ අයට බලයට එන්න බැරිනම්  කාටවත් බලයට එන්න බැරි වෙන්න තමයි මෙහෙම කි‍්‍රයා කළේ . ඒ නිසා හුල් මහත්තයා බලාපොරොත්තුවෙන අරමුණු පොදුජන පෙරමුණින් ඉෂ්ඨ කරගන්න ලැබෙන්නෙ නැහැ . රට දෙකඩ කරන එකට අපි එකග වෙන්නෙ නැහැ . මේ  නිසා වෙන්න ඇති පොදුජන පෙරමුණට ජන්දය දෙන්න එපා කියලා කියන්නේ . රටේ දෙමළ ජනතාව වෙනුවෙන් දැවැන්ත සේවයක් කිරිමට සුදානම්  වෙනකොට ඒ වැඩපිළිවෙල  කඩාකප්පල් කරන්නයි මේ  හදන්නේ. බොහෝ දෙනෙක් අහනවා මෙය මැතිවරණයට කොහොම බලපායිද කියලා.  මැතිවරණයට මෙය බලපාන්නේ ඔවුන් මැතිවරණය මෙහෙයවන ආකාරය මතයි . මැතිවරණය ස්වාධින මැතිවරණයක් ලෙස පවත්වාගෙන යන්න හැකිනම්  මේ  රටේ  ජනතාව හා අනිත් නිලධාරින් කැපවෙනවනම්  අර අයට කරන්න දෙයක් නැහැ . හුල් මහත්තයා නොමැතිව මැතිවරණය කරනවනම්  ඝන පුර්ණයේ ප‍්‍රශ්නයක් ඇතිවෙනවා . එයට නීතියේ පැහැදිලි විසදුමක් ඇති කරලා නැහැ . මම පෙර කිවුවා වගේ 19 ගෙනත් එදා රනිල් වික‍්‍රමසිංහ මහත්තයා කළේ දිර්ඝකාලින බලාපොරොත්තු ඇතිවයි . ඉදිරියට එන හැම රජයක්ම අකර්මන්‍ය කිරිම තමයි ඔවුන්ගේ අදිටන වුනේ ’’ යැයි අබේවර්ධන  මහතා වැඩිදුරටත් පැවසිය .                                                                                     ", "URL": "https://www.ada.lk/0/0/0-363645", "Category": "Latest News", "Parent URL": null}