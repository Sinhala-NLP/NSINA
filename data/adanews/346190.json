{"Source": "Ada News", "Timestamp": "10 03 2019", "Headline": "ජිනීවා මානව හිමිකම් යවන්න පළමු යොජනාව උතුරෙන් ලැබෙයි", "News Content": "ජිනීවා මානව හිමිකම් කොමිෂන් සභාව වෙතට  ඉදිරිපත් කිරීම සඳහා ජනාධිපති මෛත්‍රීපාල සිරිසේන මහතා විසින් පත් කරන ලද නියෝජිතයෙකු වූ උතුරු පළාත් ආණ්ඩුකාර ආචාර්ය සුරෙස් රාඝවන් මහතා වෙතට අද (10) දහවල් උතුරු පළාතෙන් දෙමළ ජාතික සන්ධානයේ නියෝජිතයින් පිරිසක් විසින් පළමු යෝජනාව භාර දෙනු ලැබීය. ජිනීවා මානව හිමිකම් කොමිෂන් සභාවට ඉදිරිපත් කිරීමට ඇති යෝජනා තමන් වෙතට භාර දෙන ලෙසට උතුරු පළාත් ආණ්ඩුකාර සුරෙස් රාඝවන් මහතා විසින් උතුරේ දේශපාලන පක්ෂ නියෝජිතයින්ට, ආගමික නායකයින්ට මෙන්ම රාජ්‍ය නොවන සංවිධාන ඇතුළු අනෙකුත් සංවිධාන වෙතට දැනුම් දීමෙන් පසුව අද දිනයේදී දෙමළ ජාතික සන්ධානයේ උතුරු පළාත් සභාවේ හිටපු මන්ත්‍රීවරුන් වන එම්.කේ.සිවාජිලිංගම් හා ආනන්දි ශෂිධරන් මහත්මිය ඇතුළු පිරිසක් විසින් අදාළ යෝජනාවන් උතුරු ආණ්ඩුකාරවරයාට භාර දීම සිදු විය.  එමෙන්ම ජිනීවා මානව හිමිකම් සභාව වෙතට අදහස් හා යෝජනා ඉදිරිපත් කිරීම සඳහා සාමාන්‍ය ජනතාවටද අවස්ථාවක් සලසා දෙමින් මේ මස 13 වන බදාදා දිනයට යෙදී ඇති ඇති මහජන දිනයේදී මහජනතාවගේ යෝජනාද ඉදිරිපත් කිරීමට අවස්ථාව ලබා දීමට උතුරු ආණ්ඩුකාර වරයා විසින් පියවර ගෙන ඇත.     ", "URL": "https://www.ada.lk/0/0/0-346190", "Category": "Latest News", "Parent URL": null}