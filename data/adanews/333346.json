{"Source": "Ada News", "Timestamp": "3 06 2018", "Headline": "චීනය සහ ඇමෙරිකාව අතර ද.චීන මුහුදේ යළි උණුසුමක්", "News Content": "\r\n\tදකුණු චීන මුහුදේ විවාදයට තුඩුදී ඇති දූපත්වල චීන හමුදා යෙදවීම අසල්වාසීන් තැතිගන්වන ක්‍රියාවක් බවට ඇමෙරිකාව සිදුකර ඇත්තේ වගකීමෙන් තොර ප්‍රකාශයක් යැයි චීනය අවධාරණය කරයි.\r\n \r\n\tචීනයේ ජ්‍යෙෂ්ඨ හමුදා ජෙනරාල්වරයෙකු කියා සිටියේ ඔවුන්ට තම කලාපයට අයත් ඕනෑම ස්ථානයක හමුදා සහ අවිආයුද යෙදවීමේ හැකියාවක් පවතින බවයි.\r\n \r\n\tඇමෙරිකනු ආරක්ෂක ලේකම් ජේම්ස් මැටිස් මෙම අදහස් පළ කර තිබුණු අතර, බීජිං පාලනයේ ක්‍රියා කලාපය ඔවුන්ගේ දේශසීමා ඉලක්ක සම්බන්ධයෙන් ප්‍රශ්න ඇති කරවන්නක් බවද හෙතෙම සඳහන් කර තිබුණි.\r\n \r\n\tමෙම මුහුදු කලාපයේ අයිතිය දිනාගැනීම සඳහා රාජ්‍යයන් 6ක් උත්සාහ කරමින් සිටියත්, චීනය ඔවුන්ගේ දූපත් නිර්මාණය කරමින් තම හමුදා යෙදවීම් සුපුරුදු පරිදි සිදුකරමින් පවතින බව සඳහන් වෙයි.\r\n \r\n\tඇමෙරිකානු ආරක්ෂක ලේකම්වරයා සිංගප්පූරුවේ පැවති ආරක්ෂක සමුළුවකදී මෙම අදහස් පළ කර තිබුණි.\r\n \n  \n  ", "URL": "https://www.ada.lk/0/0/0-333346", "Category": "International", "Parent URL": null}