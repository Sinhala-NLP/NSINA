{"Source": "Ada News", "Timestamp": "16 12 2021", "Headline": "ඔස්ට්‍රේලියාවේ ඔමික්‍රෝන් රැල්ලක් නත්තල් සමයේදී", "News Content": "අවසන් මොහොතේ නත්තල් තෑගි මිලදී ගැනීමට සහ ගිම්හාන නිවාඩු කාලය තුළ තම පවුලේ අය සමග එක්වීමට සූදානම් වීම සඳහා සාප්පු සංකීර්ණ වෙත රැස්ව සිටින මොහොතක ඔස්ට්‍රේලියාව එකවරම කොවිඩ්-19 හි ඔමික්‍රෝන් ප්‍රභේදයේ රැල්ලකට මුහුණ දී සිටියි. ආසාදිතයන්ගේ නවතම වැඩිවීම හමුවේ නිව් සවුත් වේල්ස් ප්‍රාන්තයේ දැඩි පීඩාවකට පත්ව සිටියි. බ්‍රහස්පතින්දා, ජාතියේ වඩාත්ම ජනාකීර්ණ ප්‍රාන්තයෙන් දේශීයව අත්පත් කරගත් කොවිඩ්-19 ආසාදිතයන් 1,742ක් වාර්තා වූ අතර, එය පෙර දිනයේ වාර්තා වූ 1,360ට වඩා වැඩි වීමකි. ඒ අනුව මෙම ප්‍රාන්තය මේ සතියේ සෑම දිනකම 50%ක දෛනික වැඩිවීමක් දැක ඇත. ප්‍රාන්ත සෞඛ්‍ය බලධාරීන් මෙම වැඩිවීමට ඔමික්‍රෝන් ප්‍රභේදය ආරෝපණය කර ඇති අතර, ජනවාරි වනවිට දෛනික ආසාදිතයන් 25,000ක් දක්වා ළඟාවිය හැකි බව පුරෝකථනය කර ඇත.   ", "URL": "https://www.ada.lk/0/0/0-388575", "Category": "International", "Parent URL": null}