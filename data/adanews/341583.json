{"Source": "Ada News", "Timestamp": "24 10 2018", "Headline": "එජා යෝජනාවේ සම අනුග්‍රාහයෙන් ඉවත් විය යුතුයි", "News Content": "එක්සත් ජාතීන්ගේ මානව හිමිකම් කොමිසමට ශ්‍රී ලංකාව සම්බන්ධයෙන් ඉදිරිපත් වූ යෝජනාවට සම අනුග්‍රහය දැක්වීම වැරැද්දක් බව අමාත්‍ය පාඨලී චම්පික රණවක මහතා පවසයි. ඊයේ (23දා) පැවැති කැබිනට් රැස්වීමේදී අමාත්‍යවරයා මේ බව සඳහන් කර තිබේ. ලබන මාර්තු මාසයේදී ශ‍්‍රී ලංකාව සම්බන්දයෙන් එක්සත් ජාතීන්ගේ මානව හිමිකම් සැසිවාරයට ඉදිරිපත්වීමට නියමිත චෝදනාවලින් ගැලවීමට නම්  උපක‍්‍රමශීලී රාජතාන්ත‍්‍රික මෙහෙයුමක් අවශ්‍ය බවත් ඔහු සඳහන් කර තිබේ. “ලංකා රජය කරපු වරදක් තමයි එක්සත් ජාතීන්ගේ මානව හිමිකම් මණ්ඩලයේ අපට එරෙහිව තිබූ යෝජනාවට සම අනුග‍්‍රාහකයෙක් වීම. ඒ සම අනුග‍්‍රාහකත්වයෙන් අයින් වෙලා, අපේ රාජතාන්ත‍්‍රික සේවාවන් නොපමාව කාර්යක්ෂමව සහ ඵලදායි ලෙස යොදාගනිමින් මේ සම්බන්ධයෙන් ක‍්‍රියාත්මක වෙන්න කාලය ඇවිල්ලා. අපි අපේ රටේ සැබෑ තත්වය ලෝකයට පැහැදිලි කරලා දෙන රාජතාන්ති‍්‍රක මෙහෙයුමක් ආරම්භ කරන්න ඕනේ. ඒ හරහා මාර්තු මාසයේ දී එන මේ යෝජනාව සම්පූර්ණයෙන්ම එක්සත් ජාතීන්ගේ මානව හිමිකම් කවුන්සිලයෙන් ඉවත් කර ගන්න අධිෂ්ඨානශීලීව කටයුතූ කරන්න අවශ්‍යයි.”   ", "URL": "https://www.ada.lk/0/0/0-341583", "Category": "Latest News", "Parent URL": null}