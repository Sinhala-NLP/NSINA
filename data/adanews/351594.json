{"Source": "Ada News", "Timestamp": "19 08 2019", "Headline": "දේශපාලන කරළියේ විශාල පෙරළියක්", "News Content": "ජනාධිපතිවරණය ප්‍රකාශයට පත් කිරිමට මැතිවරණ කොමිසමට දින 44 ක් ඇති බවත්, එම කාලය තුළ දේශාපාලන කරළියේ විශාල පෙරලියක් ඇති වීමට ඉඩ ඇති බවත් මධ්‍යම පළාත් ආණ්ඩුකාර කිර්ති තෙන්නකොන් මහතා පැවසීය. ඔහු මේ බව පැවැසුවේ ගිනිගත්හේන නගරයේදී අද (19දා) මාධ්‍යයට අදහස්  දක්වමිණි. “අද ලංකාවේ වැඩිපුරම ඉන්නේ ජනාධිපති අපෙක්ෂකයෝ, ජනාධිපතිරණය තවම ප්‍රකාශයට පත් වෙලා නෑ. අඩුම තරමේ  අද ඉදන් දින 44 තියෙනවා මැතිවරණ කොමිසම විසින් ජනාධිපතිවරණය ප්‍රකාශයට පත් කිරිමේ තත්ත්වය දක්වා. මේ අතුරතර තවත් බොහෝ දේවල් සිද්ධ වෙන්න පුළුවන් කියන එක අපේ දේශපාලන ඉවට මේ වනකොට පේනවා, පළාත් සභා මැතිවරණය ඉස්සෙල්ලා අවොත් පුදුම වෙන්න අවශ්‍යතාවයක් නෑ. පළාත් සභා මැතිවරණය තමයි අද ප්‍රමාදයට පත් වෙලා තියෙන මැතිවරණය. ජනාධිපතිවරයා විසින් ශ්‍රේෂ්ඨාධිකරණ මතය විමසලා තියෙනවා. 23දා ,  24දා , 26දා වෙනකොට ශ්‍රේෂ්ඨාධිකරණ මතය මේ පිළබදව ලැබෙයි කියා විශ්වාස කරනවා. පළාත් සභා ඡන්දය මුලින්ම ආවොත් පුදුමයට පත් වෙන්න එපා. පළාත් සභා ඡන්දය එනව නම් ඒ එක්කම ඇති වන තත්ත්වය තමයි, අවුරුදු පහක ජනාධිපතිවරයාගේ ධූර කාලය කවද්ද පටන් ගන්නේ , කවද්ද අවසන් වෙන්නේ කියන එක. ඔක්තොම්බර් 1 වෙනිදා වෙනකොට දේශපාලනයේ බොහෝ දේවල් වෙන්න පුළුවන්. අපි නොහිතන අපෙක්ෂකයෝ එන්න පුළුවන්.”   ", "URL": "https://www.ada.lk/0/0/0-351594", "Category": "Latest News", "Parent URL": null}