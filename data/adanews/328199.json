{"Source": "Ada News", "Timestamp": "10 05 2018", "Headline": "UNP හා SLFP හවුලෙන් රටට බොහෝ දේ දුන්නා", "News Content": "\r\n\tඑක්සත් ජාතික පක්‍ෂය හා ශ්‍රී ලංකා නිදහස් පක්‍ෂය එකට එක්ව කටයුතු කිරීම නිසා රටට බොහෝ දේවල් ලබා දීමට හැකි වූ බව එක්සත් ජාතික පක්‍ෂ මහලේකම් අමාත්‍ය අකිල විරාජ් කාරියවසම් මහතා සඳහන් කළේය.\r\n \r\n\tඑහෙත් ඉදිරි ජනාධිපතිවරණයේදී පක්‍ෂයෙන් අපේක්‍ෂකයෙකු ඉදිරිපත් කරන බවද අද (10දා) පක්‍ෂ දෙකෙහි නියෝජිතයන් එක්ව පැවැත්වූ මාධ්‍ය සාකච්ඡාවකදී හෙතෙම සඳහන් කළේය.\r\n \r\n\tශ්‍රී ලංකා නිදහස් පක්‍ෂයෙන් ඉදිරිපත් කරන ජනාධිපතිවරණ අපේක්‍ෂකයා ඉදිරියේදී දැකගත හැකි බව එම පක්‍ෂයේ උපලේකම් අමාත්‍ය මහින්ද සමරසිංහ මහතා සඳහන් කළේය.\r\n \r\n\tපක්‍ෂ දෙක එකට එකතු වී රට තුළ සිදු කළ වැඩ කොටස හේතුවෙන් ජාත්‍යන්තරයේ ප්‍රසාදය හිමිව තිබෙන බවත්, එහෙත් ඒ පිළිබඳ රට තුළ ප්‍රසිද්ධියක් ලැබී නොමැති බවත් අමාත්‍ය අකිල විරාජ් කාරියවසම් සහ අමාත්‍ය මහින්ද සමරසිංහ යන මහත්වරු සඳහන් කළහ.\r\n \r\n\tගෙවුණු වසර තුනක කාලය තුළ රටට විශාල සේවයක් සිදුකර තිබෙන බව මහින්ද සමරසිංහ මහතා කියා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-328199", "Category": "Latest News", "Parent URL": null}