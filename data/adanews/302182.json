{"Source": "Ada News", "Timestamp": "10 01 2018", "Headline": "2021 දක්වා බලයේ සිටිය හැකිදැයි ජනපති විමසයි", "News Content": "\r\n\tතමාට 2021 වසර දක්වා ජනපතිධුරයේ කටයුතු කළ හැකිදැයි යන්න පිළිබඳව ජනපති මෛත්‍රීපාල සිරිසේන මහතා ශ්‍රේෂ්ඨාධිකරණයෙන් විමසා ඇත.\r\n \r\n\t19 වැනි ආණ්ඩුක්‍රම ව්‍යවස්ථා සංශෝධනය අනුව ජනපතිවරයාගේ ධුර කාලය වසර පහකට සීමා වන අතර ඒ අනුව වත්මන් ජනපතිවරයාගේ ධුර කාලයද 2020 වසරෙන් පසුව අවසන් වන බවට මේ වනවිට ගැටලුවක් මතුව තිබේ.\r\n \r\n\tනමුත් 19 වැනි සංශෝධනයට පෙරාතුව ජනපතිවරගේ ධුර කාලය වසර හයක් වූ අතර  ජනපතිවරයාගේ අදාළ විමසීම සම්බන්ධයෙන් විවෘත අධිකරණයේදී විවාදයට ගැනීමට නියමිතය.\r\n \r\n\tඅගවිනිසුරු ප්‍රියසාද් ඩෙප් මහතාගෙන් ජනපතිවරයා විමසා ඇත්තේ තමා ජනපති ලෙස 2015 වසරේ ජනවාරි 9 දා පත්වූයේ ව්‍යවස්ථාවේ 32(01) වගන්තිය යටතේ බවත් එතැන් පටන් තමන්ට වසර හයක් ජනපති ධුරයේ කටයුතු කළ හැකිදැයි යනුවෙනි.\r\n \r\n\tමේ  පිළිබඳව ශ්‍රේෂ්ඨාධිකරණයේ අදහස ජනවාරි 14 දා හෝ ඊට ප්‍රථමව දැනුම් දෙන ලෙස ජනපතිවරයා දන්වා ඇත. මේ සම්බන්ධයෙන් ශ්‍රේෂ්ඨාධිකරණය විවෘත අධිකරණයේදී බ්‍රහස්පතින්දා විවාද කරීමට නියමිත අතර නීතිඥ සංගමයේ මතය 11දා පෙව. 11.00ට පෙර දන්වන ලෙසද ශ්‍රේෂ්ඨාධිකරණයේ ලේකඛාධිකාරී නීතිඥ සංගමයෙන් ඉල්ලා ඇත.\r\n \n\n  ", "URL": "https://www.ada.lk/0/0/0-302182", "Category": "Latest News", "Parent URL": null}