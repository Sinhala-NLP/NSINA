{"Source": "Ada News", "Timestamp": "4 07 2018", "Headline": "මධ්‍යම අධිවේගයේ ඉදිකිරීම්වලට ජපාන යෙන් බි. 100ක්", "News Content": "මධ්‍යම අධිවේගී මාර්ගයේ පොතුහැර සිට ගලගෙදර දක්වා වන තෙවැනි කොටස ඉදිකිරීම සඳහා අරමුදල් සලසා ගැනීම වෙනුවෙන් අග්‍රාමාත්‍ය රනිල් වික්‍රමසිංහ මහතා විසින් ඉදිරිපත් කළ යෝජනාවකට අදාළව  ඊයේ (03දා) කැබිනට් මණ්ඩල අනුමැතිය හිමිව තිබේ.‍ මධ්‍යම අධිවේගී මාර්ගයේ 3 වැනි  අදියර වන පොතුහැර සිට ගලගෙදර දක්වා වන කිලෝමීටර් 32.5ක මාර්ග කොටස ජපාන බැංකුවල මූල්‍යකරණය යටතේ ඉදිකිරීමට කටයුතු සූදානම් කර ඇති අතර ඒ සඳහා අවශ්‍ය වන ජපාන යෙන් බිලියන 100ක අරමුදල් සලසා ගැනීමට ජපානයේ MUFG, Ltd බැංකුව සමග ගිවිසුමකට එළඹීම පිණිස ජාතික ප්‍රතිපත්ති හා ආර්ථික කටයුතු අමාත්‍ය  අග්‍රාමාත්‍ය රනිල් වික්‍රමසිංහ මහතා  ඉදිරිපත් කළ යෝජනාවට මෙලෙස  අමාත්‍ය මණ්ඩල අනුමැතිය හිමිව තිබේ. \n  ", "URL": "https://www.ada.lk/0/0/0-337919", "Category": "Latest News", "Parent URL": null}