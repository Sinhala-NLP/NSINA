{"Source": "Ada News", "Timestamp": "23 05 2018", "Headline": "දකුණේ පාසල් ප්‍රාථමික අංශ 28 තෙක් වසා දැමේ", "News Content": "\r\n\tදකුණු පළාතේ අධ්‍යාපන කලාප 08ක ප්‍රාථමික අංශ 24, 25 සහ 28 යන තෙදින තුළත් වසා දැමීමට තීරණය කර ඇති බව දකුණු පළාත් අධ්‍යාපන අමාත්‍ය චන්දිමා රාසපුත්‍ර මහතා පවසයි.\r\n \r\n\tමීට පෙර  22 හා 23 දින වසා දැමූ අධ්‍යාපන කලාප 06ට අමතරව තවත් අධ්‍යාපන කලාප 02ක පාසල් වසා දැමීමට තීරණය කර ඇත. ඒ අනුව ගාල්ල, මාතර, මුලටියන, අකුරැස්ස, තංගල්ල, වලස්මුල්ල, උඩුගම, මොරවක යන අධ්‍යාපන කලාපවල පාසල්වල ප්‍රාථමික අංශ මෙසේ  වසා දැමීමට තීරණය කළ බව හෙතෙම පැවසීය.  \r\n \r\n\tඑමෙන්ම ජුනි මස 04 දින දක්වා  දකුණේ සියලු පෙරපාසල්ද වසා දැමීමට තීරණය කළ බවත් සෞඛ්‍ය අංශය මගින් ලැබුණූ උපදෙස් අනුව මෙම තීරණ ගත් බවත් ඔහු ප්‍රකාශ කළේය.\r\n \r\n\t \r\n \nහිනිදුම රවීන්ද්‍ර ශ්‍රීලාල්\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-331204", "Category": "Latest News", "Parent URL": null}