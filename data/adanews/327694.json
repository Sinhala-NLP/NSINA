{"Source": "Ada News", "Timestamp": "8 05 2018", "Headline": "මුලින් එක් අධිකරණයක් පසුව අධිකරණ දෙකක්", "News Content": "\r\n\tවිශේෂ අධිකරණ පිහිටුවීම හරහා පසුගිය කාලයේ සිදු වූ දේශපාලන ඝාතන හා මහාපරිමාණ මූල්‍ය වංචාකරුවන්ට ක්‍රියාමාර්ග ගන්නා බවට ආණ්ඩුව ලබාදුන් පොරොන්දුව ඉටුවන බව සම කැබිනට් මාධ්‍ය ප්‍රකාශක අමාත්‍ය රාජිත සේනාරත්න මහතා සඳහන් කළේය.\r\n \r\n\tදුන්න පොරොන්දුව ඉටු නොකළ බවට පසුගිය කාලයේ විශාල විවේචනයක් තිබූ බවත්,  සමහර පිරිස් විපක්ෂය සමග එකතු වී මෙය යට ගැසූ බවටත් චෝදනාවක් තිබූ බවද පවසා සිටියේය.\r\n \r\n\tඅද (08දා) පැවති මාධ්‍ය සාකච්ඡාවකදී සඳහන් කළේ විශේෂ අධිකරණ පනත හරහා විශේෂ අධිකරණ තුනක් පිහිටුවීමට හැකියාව තිබෙන බවය.\r\n \r\n\tවිශේෂ අධිකරණයේදී යම් නඩුවක් විභාග කිරීම ආරම්භ වූ පසු එක දිගට අදාළ කටයුතු සිදුවන බවත්, නීතිඥවරුන්ට අවශ්‍ය ලෙස කල්ගැනීම සිදුකළ නොහැකි බවද පවසා සිටියේය.\r\n \r\n\tමුලින්ම එක් අධිකරණයක් පිහිටුවන බවත්, ඉන්පසුව ඉතිරි අධිකරණ දෙක පිහිටුවා නඩු ඇසීම සිදුවන බවද කියා සිටියේය. විශේෂ අධිකරණ පනත තුනෙන් දෙකේ ඡන්දයකින් සම්මත කර ගත යුතුව තිබෙන බවද සඳහන් කළේය.\r\n \r\n\tමෙම අධිකරණය හරහා පසුගිය කාලයේ හා වර්තමානයේ වැරදිකරුවන්ට එරෙහිවත් අධිකරණ ක්‍රියාමාර්ග සිදුවන බවද කියා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-327694", "Category": "Latest News", "Parent URL": null}