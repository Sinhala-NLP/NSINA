{"Source": "Ada News", "Timestamp": "15 10 2018", "Headline": "ICC ය සනත්ට චෝදනා දෙකක් එල්ල කරයි", "News Content": "ජාත්‍යන්තර ක්‍රිකට් කවුන්සිලයේ දූෂණ විරෝධී ආචාර ධර්ම පද්ධතිය කඩ කිරීමේ චෝදනා යටතේ ශ්‍රී ලංකා හිටපු ක්‍රිකට් නායක, තේරිම් කමිටු සභාපති සනත් ජයසූරිය මහතාට ජාත්‍යන්තර ක්‍රිකට් ආයතනය විසින් චෝදනා දෙක්ක එල්ල කර තිබේ. ඒ අනුව එහි 2.4.6 වගන්තිය යටතේ ජාත්‍යන්තර ක්‍රිකට් ආයතනයේ  දූෂණ විරෝධී ඒකකය පවත්වන විමර්ශන සඳහා සහාය නොදැක්වීම, 2.4.7 වගන්තිය යටතේ එම පරීක්ෂණ සඳහා බාධා කිරිම යටතේ ඔහුට චෝදනා එල්ල කර තිබේ. එසේම විමර්ශන සඳහා අවශ්‍ය ලියකියවිලි ලබානොදීම මෙන්ම එම ලියකියවිලි විනාශ කිරිම කළ බවටත් සනත්ට චෝදනා එල්ල වී තිබේ. මේ සම්බන්ධයෙන් පිළිතුරු දැක්වීමට සනත්ට දින 14ක කාලයක් ලබාදී ඇත. එම කාලසීමාව අද (15දා) ආරම්භවන බව ක්‍රිකට් කවුන්සිලය නිවේදනය කරයි.     ", "URL": "https://www.ada.lk/0/0/0-341300", "Category": "Sports", "Parent URL": null}