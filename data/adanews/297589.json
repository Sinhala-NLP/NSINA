{"Source": "Ada News", "Timestamp": "20 12 2017", "Headline": "අැස්බැස්ටස් තහනම නැතිවෙන හැඩ ", "News Content": "\r\n\t2018 වසරේ සිට ක්‍රියාත්මක වන පරිදි ඇස්බැස්ටස් සෙවිලි තහඩු තහනම් කිරීමට රජය ගෙන තිබූ තීරණය අවලංගු කිරීමට කැබිනට් මණ්ඩලය තීරණය කර තිබේ.\r\n \r\n\tඑමෙන්ම ශ්‍රීලංකාවට ආනයනය කරන ඇස්බැස්ටස් අමුද්‍රව්‍යවල ප්‍රමිතිය පිළිබඳ සොයා බැලීමටද කැබිනට් මණ්ඩලය තීරණය කර ඇති අතර,ඒ සම්බන්ධයෙන්  කමිටුවක්ද පත්කර ඇත.\r\n \r\n\tතත්වයෙන් නුසුදුසු ඇස්බැස්ටස් ආනයනය කරන්නේ නම් ඒ සම්බන්ධයෙන් ඉදිරියේදී ක්‍රියාමාර්ග ගැනීමටද කැබිනට් මණ්ඩලය තුළ සාකච්ඡාකර තිබේ.\r\n \r\n\t2018 වසරේදී ඇස්බැස්ටස් තහනම් කිරීමට රජය තීරණය කර ඇති බව ජනාධිපති මෛත්‍රීපාල සිරිසේන මහතා පැවසුවේ 2015 අගෝස්තු 29 වැනිදාය.\r\n \r\n\tඇස්බැස්ටස් හරහා පිළිකා ඇතිවීමට ඇති ඉඩකඩ වැඩි බව හඳුනාගෙන ඇති බැවින් රජය මෙම තීරණය ගන්නා බවද මෙහිදී ප්‍රකාශ විය.\r\n \r\n\tශ්‍රී ලංකා රජය ඇස්බැස්ටස් තහනම ඉවත් කිරීමත් සමගම රුසියානු රජය ශ්‍රීලංකා තේ සඳහා පනවා ඇති තහනමද ඉවත්වනු ඇති බවද කැබිනට් මණ්ලයේදී අවධානයට ලක්ව ඇත.\r\n \n\n \r\n\t \r\n  ", "URL": "https://www.ada.lk/0/0/0-297589", "Category": "Latest News", "Parent URL": null}