{"Source": "Ada News", "Timestamp": "27 05 2020", "Headline": "විදෙස්ගත ශ්‍රමිකයන්ගෙන් කොවිඩ් 19 සමාජයට වැළදීම වැළැක්වීමට පියවර", "News Content": "විදෙස්ගත ශ්‍රමිකයන් ශ්‍රී ලංකාවට ගෙන ඒමේදී ඔවුන්ට කොවිඩ් වැළඳී තිබුණත් ඔවුන් හරහා රෝගය සමාජගතවීම වැළැක්වීමට පියවර ගෙන ඇති බව සෞඛ්‍ය අමාත්‍ය පවිත්‍රා වන්නිආරච්චි මහත්මිය පැවැසුවාය. අද (27දා) පැවැති මාධ්‍ය හමුවකදී ඇය මේ බව සඳහන් කරමින් වැඩිදුරටත් පැවැසුවේ ශ්‍රී ලාංකිකයන් අසරණ භාවයට පත්ව තිබියදී ඔවුන්ව ආරක්ෂා කර ගැනීමට වගකීමක් ඇති බවයි. “කොවිඩ් රෝගය වැළදී වුවද ශ්‍රී ලංකාවට පැමිණෙන විදෙස් ගත ශ්‍රමිකයන්ගෙන් රෝගය සමාජය තුළට ඇතුළුවීමට අප ඉඩ තියන්නේ නෑ. ගුවන් තොටුපොළේදී අපි ඉතාමත් ආරක්ෂිතව ඔවුන් සමග කටයුතු කරනවා. ඔවුන් නිරෝධානය කටයුතු සඳහා යොමු කිරීමත් නිරෝධායන කඳවුරුවල සිට ආසාදිතයන් බවට තහවුරුවීමෙන් පසුව ඔවුන් රෝහල් ගත කිරීම දක්වාත් සෞඛ්‍ය අංශ ඉතාමත් වගකීමෙන් කටයුතු කරනවා. මේ රටේ ජනතාවට අපි ආදරයෙන් කියන්න ඕන අපේ රටේ ජනතාව පිටරට සිට ලංකාවට එද්දී ප්‍රජාව තුළට රෝගය වැළඳීම වැළැක්වීම සඳහා සියලු ක්‍රියාමාර්ග අරගෙන තියෙන්නේ. අපෙ රටේ පුරවැසියන් අසරණ භාවයට පත්ව තිබෙන අවස්ථාවේදි අපිට වගකීමක් තිබෙනවා ඔවුන්ව අපේ රටට ගෙන ඒමට.”  ", "URL": "https://www.ada.lk/0/0/0-363022", "Category": "Latest News", "Parent URL": null}