{"Source": "Ada News", "Timestamp": "4 05 2020", "Headline": "කොළඹ කලුතර ගම්පහ පුත්තලම නැවත දැනුම්දෙන තුරු ඇඳිරි නීතිය", "News Content": "කොළඹ, ගම්පහ, කලුතර හා පුත්තලම දිස්ත්‍රික්කවල නැවත දැනුම් දෙන තුරු ඇඳිරි නීතිය ක්‍රියාත්මක බව ජනපති මාධ්‍ය අංශය නිවේදනය කරයි. ඇඳිරි නීතිය තිබියදී ජන ජීවිතය යථා තත්ත්වයට පත්වන අයුරු යනුවෙන් ජනපති මාධ්‍ය අංශය නිකුත් කළ නිවේදනයේ මේ බව සඳහන් වෙයි. එම නිවේදනය ඇඳිරි නීතිය ලිහිල් කළද ඉහත උපදෙස් පිළිපදිමින් ජනයා අනවශ්‍ය ලෙස ඒකරාශී වීමෙන් වැළකී සිටිනු ඇතැයි රජය අපේක්ෂා කරයි. ඇඳිරි නීතිය තිබියදී, ආර්ථික සහ ජන ජීවිතය යථා තත්වයට පත් කිරීම සිදුවන අතර වෛරස ව්‍යාප්තිය වළක්වා ගනු පිණිස  ජනයා ඒකරාශීවීම පාලනය කිරීම මේ විධිවිධාන වල ප්‍රධාන අරමුණකි. උක්ත වැඩපිළිවෙළ සම්බන්ධයෙන් කලින් නිවේදනවල ඇතුළත් කොන්දේසි නෙවෙනස්ව පවතී.  ", "URL": "https://www.ada.lk/0/0/0-361772", "Category": "Latest News", "Parent URL": null}