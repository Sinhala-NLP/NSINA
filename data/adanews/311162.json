{"Source": "Ada News", "Timestamp": "20 02 2018", "Headline": "මහින්දගේ ප්‍රකාශයකින් සම්බන්ධන් තැතිගැන්වෙලා", "News Content": "\r\n\tපැවැති පළාත් පාලන මැතිවරණයට පෙර සිදුකළ ඡන්ද ව්‍යාපාරවලදී හිටපු ජනාධිපතිවරයා සිංහල ජනතාව අමතා මෙම ඡන්දයේ තීන්දුව අනුව ඊළම නැවත නැගිටිනු ඇතැයි කළ ප්‍රකාශයෙන් තමන් තැතිගත් බව විපක්‍ෂ නායක ආර්. සමබන්ධන් මහතා ප්‍රකාශ කළේය.\r\n \r\n\tවිපක්‍ෂනායකවරයා මේ බව සඳහන් කළේ ඊයේ (19දා) පාර්ලිමේන්තුව රැස්වූ අවස්ථාවේදීය.\r\n \r\n\tසම්බන්ධන් මහතා වැඩිදුරටත් අවධාරණය කළේ, තම පක්‍ෂය, නොබෙදුණු තනි රටක් යන රාමුව තුළ සිට මෙම තත්ත්වයට විසඳුමක් බලාපොරොත්තු වන බවයි.\r\n \r\n\tඑහිදී වැඩිදුරටත් අදහස් දැක්වූ විපක්‍ෂ නායකවරයා,\r\n \r\n\t''දෙමළ ඊළම නිර්මාණය වෙන බව ඔහු කියන්නේ කෙසේද? ඔහුගේ දේශපාලන ව්‍යාපාරය අහිංසක සිංහල ජනයා නොමග යවන සුලු ද්වේෂ සහගත, කුරිරු හා අස්ථිර ක්‍රමවේදයක්. රාජපක්‍ෂ මහතා මේ ක්‍රමවේදයෙන්ම කටයුතු කළොත් දෙමළ ඊළම පූදින්නේ අප මතින් නොව, ඔබේම නෙළුම් පොහොට්ටුව මතින්'' යැයි පවසා සිටියේය.\r\n \n\n  ", "URL": "https://www.ada.lk/0/0/0-311162", "Category": "Latest News", "Parent URL": null}