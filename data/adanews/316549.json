{"Source": "Ada News", "Timestamp": "14 03 2018", "Headline": "ස්විට්සර්ලන්තය හා ඔස්ට්‍රේලියාව ලාංකිකයන් 26ක් පිටුවහල් කරයි", "News Content": "\r\n\tනීතිවිරෝධී ලෙස ඕස්ට්‍රේලියාවට සහ ස්විට්සර්ලන්තයට ගොස් සිටි ශ්‍රී ලාංකිකයන් 26 දෙනෙකු , එම රටවලින් පිටුවහල් කර තිබේ. ඔවුහු අද (14දා) උදෑසන යළිත් ආපසු ශ්‍රී ලංකාවට එවා තිබුණි.\r\n \r\n\tමෙයින් ශ්‍රී ලාංකිකයන්  15 දෙනෙකු ඕස්ට්‍රේලියාවේ සිට පැමිණි එරටට අයත්  විශේෂ ගුවන් යානයකින් කටුනායක ගුවන් තොටුපොළ වෙත එවා තිබේ.\r\n \r\n\tමීට අමතරව තවත් ශ්‍රී ලාංකිකයන් 11 දෙනෙකු ස්විට්සර්ලන්තයේ සිට එරටට අයත් විශේෂ ගුවන් යානයකින් කටුනායක ගුවන් තොටුපොළ වෙත එවා ඇත . මෙම පිරිස සමග එම රටවලට අයත් විශාල ආරක්ෂක භට පිරිසක්ද එම ගුවන් යානාවල පැමිණ සිටියහ.\r\n \r\n\tමොවුන් ගෙන් අපරාධ පරීක්ෂණ දෙපාර්තමේන්තු නිලධාරීන් ප්‍රකාශ සටහන් කර ගැනීමෙන් අනතුරුව නිදහස් කර හැරීමට නියමිත බව කටුනායක ගුවන් තොටුපොළ ආරංචි මාර්ග පැවසීය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-316549", "Category": "Latest News", "Parent URL": null}