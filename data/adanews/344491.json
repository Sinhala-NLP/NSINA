{"Source": "Ada News", "Timestamp": "18 01 2019", "Headline": "සේනාට  ගොවිජන සම්මේලනයේ සහයෝගය", "News Content": "සේනා  දළඹු මර්දනය සඳහා රජය ගෙන යන වැඩපිළිවෙළ සාර්ථක කර ගැනීම සඳහා සමස්ත ලංකා ගොවිජන සම්මේලනයේ සහයෝගය නිරන්තරයෙන් ලබා දෙන බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා 18  දඹුල්ල ප්‍රදේශයේ විශේෂ මාධ්‍ය හමුවක් කැඳවමින් සඳහන් කළේය.  පක්ෂ පාට දේශපාලන භේදයකින් තොරව ජාතික ව්‍යසනයක් සේ සලකා රජය ගෙන යන විශේෂ වැඩපිළිවෙළ සඳහා සේනා මර්දනයට සියළු දෙනාගේ සහාය ලබාදෙන ලෙසද නාමල් කරුණාරත්න මහතා සමස්ත ජනතාවගෙන් ඉල්ලීමක් ද කළේය. එමෙන්ම සේනා  දළඹු මර්දනය සඳහා විශේෂ යෝජනා කීපයක් සිදුකරන බවත් ඉන් එකක් බවට පත්ව ඇත්තේ සේනා දළඹුවන් කීටයන්   අල්ලා දෙන අයට  එක සතෙකු සඳහා රුපියලක  මුදලක් ගෙවීමට රජයට යෝජනා කරන බවය. එවිට බොහෝ ජනතාව ඒකරාශී වී කාල රාමුවක් තුළ මෙම සතුන් අල්ලා භාරදීමට   ඉදිරිපත්වන බව හෙතෙම සඳහන් කළේ ය. මෙරට ජනමාධ්‍ය ආයතන ඔවුන්ගේ කාර්යභාරය නිසි ලෙස ඉටු කරමින් සිටින බවත් රජය මේ වන තුරුත් ඒ සඳහා නිසි ආකාරයෙන් ඉදිරිපත් නොවීම බරපතල ප්‍රශ්නයක් බවත් රජය මේ වනවිට දළඹු මර්දන දෙසතිය නම් කර තිබුණද ඊට නිසි විධිමත් වැඩපිළිවෙළක් ක්‍රියාත්මක කරන ලෙස තමා ඉල්ලීමක් කරන බවද සඳහන් කළේය.     ", "URL": "https://www.ada.lk/0/0/0-344491", "Category": "Latest News", "Parent URL": null}