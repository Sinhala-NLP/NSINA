{"Source": "Ada News", "Timestamp": "14 07 2020", "Headline": "රනිල්ගේ ප්‍රකාශයට පවිත්‍රාගෙන් පිළිතුරු", "News Content": "එක්සත් ජාතික පක්ෂයේ නායක රනිල් වික්‍රමසිංහ මහතා ලෝක සෞඛ්‍ය සංවිධානයෙන්, ලෝක බැංකුවෙන් සහ යුරෝපීය සංගමයෙන් සෞඛ්‍ය අමාත්‍යාංයට ලැබුන මුදලක් පිළීබදව දැක්වු අදහස් පිළිබදව සෞඛ්‍ය හා දේශිය වෛද්‍ය අමාත්‍ය පවිත්‍රා වන්නිආරච්චි මහත්මිය කරුණු දක්වමින් මෙම අදහස් පළ කරන ලදි. මේ පිළිබදව අදහස් දැක් වූ සෞඛ්‍ය අමාත්‍යතුමිය -  “රනිල් වික්‍රමසිංහ මහත්තයා හරියට ප්‍රශ්න  අහන්න ඉගෙන ගත්තොත් හොදයි. එක සැරයක් එතුමා ලොකු බොරුවක් කිව්වා ලෝක සෞඛ්‍ය සංවිධානයෙන් රුපියල් කෝටි 4200 ක් අපිට ලැබුනා කියලා. ඒ වෙලාවේ මම එතුමාට ඒ පිළිබද පිළිතුරු දුන්නා. ලෝක සෞඛ්‍ය සංවිධානයෙන් අපිට ලැබුණේ  ඩොලර් මිලියන 02 ක් විතරයි. ලෝක සෞඛ්‍ය සංවිධානයයි ලෝක බැංකුවයි කියන්නේ දෙකක්. ලෝක බැංකුවෙන් අපිට ලැබිලා තිබෙනවා ඩොලර් මිලියන 128 ක්. එය ලැබිලා තියෙන්නේ අවුරුදු 03කට. මේ අවුරුද්දට අපට ලැබිලා තිබෙන්නේ ඩොලර් මිලියන 22ෙක් පමණයි. ඒ වගේම එතුමා යුරෝපීය සංගමයෙන් ලැබුණ  මුදලක් ගැන කථා කරනවා. යුරෝපීය සංගමයෙන් අපිට සතයක්වත් මුදල් ලැබිලා නැහැ. එතුමා මේ ගැන කිහිප වතාවක්ම මාගෙන් ප්‍රශ්න  කරනවා. මට උත්තර දෙන්න කියනවා. එතුමා කියන කියන සැරේට මම උත්තර දෙනවා. මෙතනින් එහාට එතුමාට මට කියන්න තියෙන්නේ මීට වඩා මේ ප්‍රශ්නයට මගේ කාලය නාස්ති කරන්න බැහැ කියලා.”   ", "URL": "https://www.ada.lk/0/0/0-365403", "Category": "Latest News", "Parent URL": null}