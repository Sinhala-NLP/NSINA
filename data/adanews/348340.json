{"Source": "Ada News", "Timestamp": "12 05 2019", "Headline": "පාස්කු ඉරිදා ප්‍රහාරයට රටේ නායකත්වය වගකිව යුතුයි", "News Content": "පාස්කු ඉරිදා ප්‍රහාරයෙන් දිවි අහිමි වූ හා තුවාල ලැබූවන් වෙනුවෙන් විශේෂ දේව මෙහෙයක් කොටහේන ශාන්ත ලුසියා දේවස්ථානයේදී පැවැතියේය. එහිදී පාස්කු ඉරිදා  ප්‍රහාරය වළක්වා නොගැනීම ගැන නිලධාරීන් පමණක් නොව රටේ නායකත්වය වගකිය යුතු බවත් මෙම දේව මෙහෙය පැවැත්වූ අතිඋතුම් මැල්කම් රංජිත් කාදිනල් හිමිපාණෝ ප්‍රකාශ කළහ. “පාස්කු ඉරිදා ප්‍රහාරය දේව කැමැත්ත අනුව සිදු නොවුණ දෙයක් බව පැහැදිලිය. එය මනුෂ්‍යාගේ පවුකාරකම මත සිදුවූ දෙයක්. මේක මටත් පෞද්ගලිකව වැඳුණු ලොකු පහරක්. ඒ වේදනාවෙන් මම තවත් පීඩා විදිනවා. මේ දේවල් හොඳටම දැනගෙන එය මගහරවා ගැනීමට කටයුතු නොකරපු ඒ නිලධාරීන් විතරක් නෙමෙයි මේ රටේ නායකත්වයත් වගකියන්න ඕන කියලා මම නැවත වරක් ප්‍රකාශ කරනවා. අතහෝදගන්න බෑමේ වැරැද්ද කරපු අයට අපි දඬුවම් කරන්න ඕන. අපි දඬුවම් කළ යුත්තේ ඔවුන් මේ බලතලවලින් පහකර හැරීමෙන්. මේ වගේ වගකීම් දරන්න බැරි අය අපේ රටේ නායකත්වයට සිදුසු නෑ. ඒ අයව අයින් කරන්න ඕන. තවමත් සමහර අය නිදැල්ලේ හැසිරෙනවා. තාමත් මොකුත් කළේ නෑ වගේ සාන්තුවරු වගේ ඉන්නවා සමහර අය. තාමත් ඒ අය හිතන්නේ ඒ අයට බේරිලා යන්න පුළුවන් කියලා. මතක තියා ගන්න මනුෂ්‍යාගේ විනිශ්චය ආසනයෙන් දඬුවමන් ලබන්නේ නැති වුණාට දෙවියන් වහන්සේගේ විනිශ්චය ආසනයෙන් දඬුවම් ලැබෙනවා. මේ අපරාධය වුණේ නෑ වගේ නිහඬව ඉන්න ඒකට අදාළ පුද්ගලයන්ව හොයලා බලල දඬුවම් කරන්න මැලිවෙන අය සියලු දෙනාටම මේ දෙවියන්වහන්සේගේ දඬුවම ලැබෙනවා ලැබෙනවාමයි. තමන්ගේ ආත්මාර්තකාමී අදහස් මුදුන්පත් කර ගන්නට තමන්ගේ දේශපාලන මති මතාන්තර මුදුන්පත් කර ගන්නට කටයුතු කරපු සියලු දෙනාටම දඬුවම් කරනවා දේශපාලඥයින්ගෙන්. දැන් මගේ පස්සෙනුත් එලවනවා කියලා ආරංචියි. මම බය නෑ මගේ ජීවිත ඔබට අයිතියි. දෙවියන්ට අයිතියි. එය ඕන වෙලාවක පූජා කරන්න මම සූදානම්.”   ", "URL": "https://www.ada.lk/0/0/0-348340", "Category": "Latest News", "Parent URL": null}