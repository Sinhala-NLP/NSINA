{"Source": "Ada News", "Timestamp": "27 08 2020", "Headline": "ලාංකිකයන් 211ක් දිවයිනට", "News Content": "හොංකොං, කටාර් සහ කුවේට් යන රටවල රැදී සිටි ශ්‍රී ලාංකිකයන් 211 දෙනෙකු ඊයේ (26දා) රාත්‍රී සහ අද අලුයම ගුවන් යානා 03 කින් කටුනායක ගුවන් තොටුපළ වෙත පැමිණ තිබුණ . රාත්‍රී 9.30 ට හොංකොං සිට පැමිණි ශ්‍රී ලන්කන් ගුවන් සේවයේ යූ ගුවන් යානයකින් එරට රැදී සිටි ශ්‍රී ලාංකිකයන් 42 දෙනෙකු කටුනායක ගුවන් තොටුපළ වෙත පැමිණ තිබුණි. එසේම අලුයම 1.45 ට කටාර් රාජ්‍යයේ දෝහා සිට පැමිණි කටාර් ගුවන් සේවයේ ගුවන් යානයකින් එරට රැදී සිටි ශ්‍රී ලාංකිකයන් 12 දෙනෙකු කටුනායක ගුවන් තොටුපළ වෙත පැමිණ තිබුණි. අලුයම 2.36 ට කුවේට් සිට පැමිණි ශ්‍රී ලන්කන් ගුවන් සේවයේ යූ.එල්.- 230 දරන ගුවන් යානයෙන් එරට රැකියා සඳහා ගොස් සිටි ශ්‍රී ලාංකිකයන් 157 දෙනෙකු ද  කටුනායක ගුවන් තොටුපළ වෙත පැමිණ තිබුණි.    ", "URL": "https://www.ada.lk/0/0/0-367657", "Category": "Latest News", "Parent URL": null}