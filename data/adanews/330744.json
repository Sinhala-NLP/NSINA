{"Source": "Ada News", "Timestamp": "22 05 2018", "Headline": "සඳ මත රෝවර් මෙහෙයුමට චීනය ප්‍රථම චන්ද්‍රිකාව යවයි", "News Content": "\r\n\tචීනය 2018 අගභාගයේදී සඳ මත රෝවර් යානයක් ගොඩබැස්සවීමේ මෙහෙයුමෙහි පෙර සූදානමක් ලෙස එහි ප්‍රථම චන්ද්‍රිකාව ඊයේ (21දා) අභ්‍යවකාශගත කර තිබේ.\r\n \r\n\tක්වේකිඕ යනුවෙන් නම් වන මෙම චන්ද්‍රිකාව අභ්‍යවකාශයේ රැඳෙමින් පෘථිවිය හා සඳ මත ගොඩබසින රෝවර් යානය අතර සන්නිවේදන කටයුතු සම්බන්ධීකරණය කරනු ඇත.\r\n \r\n\tචේන්ජ් 4 යනුවෙන් හැඳින්වෙන මෙම රෝවර් යානය ඉදිරි මාස 06ක කාලය තුළ සඳ මතුපිටට යැවීමට චීනය සූදානම් වන බව සඳහන් වේ.\r\n \r\n\tඒ අනුව, ඊයේ අභ්‍යවකාශගත කළ චන්ද්‍රිකාව චීන වේලාවෙන් අලුයම 05.28 ට පමණ ෂීචැන්ග් අභ්‍යවකාශ මෙහෙයුම් මධ්‍යස්ථානයේ සිට උඩුගුවන වෙත ගමන් ඇරඹූ බව චීන මාධ්‍ය වාර්තා පවසයි.\r\n \r\n\tමෙම චන්ද්‍රිකාව පෘථිවියේ සිට කිලෝමීටර් 455,000ක් දුරින් කක්ෂගත වෙමින් ගමන් කරනු ඇති බවද සඳහන් වේ.\r\n \n \n  ", "URL": "https://www.ada.lk/0/0/0-330744", "Category": "International", "Parent URL": null}