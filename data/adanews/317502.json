{"Source": "Ada News", "Timestamp": "19 03 2018", "Headline": "අගමැතිට එරෙහිව JO මන්ත්‍රීන් 51ක් විශ්වාසභංගය අත්සන් කරලා", "News Content": "\r\n\tඅග්‍රමාත්‍ය රනිල් වික්‍රමසිංහ මහතාට විරුද්ධව සකස් කර ඇති විශ්වාසභංග යෝජනාවට ඒකාබද්ධ විපක්ෂයේ මන්ත්‍රීවරුන් 51 දෙනෙකු අත්සන් කළ බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ගාමිණී ලොකුගේ මහතා අද (19දා) පැවසීය.\n \r\n\tඑක්සත් ජාතික පක්ෂයේ හා ශ්‍රී ලංකා නිදහස් පක්ෂයේ මන්ත්‍රීවරුන් එයට අත්සන් කරන බවට දන්වා ඇතැයිද මන්ත්‍රීවරයා කීවේය.\r\n \r\n\tනෙළුම් මාවතේ පිහිටි ශ්‍රී ලංකා පොදුජන පෙරමුණේ ප්‍රධාන කාර්යාලයේ පැවැති මාධ්‍ය හමුවකදී හෙතෙම මෙම අදහස් පළකළේය.\r\n \r\n\tමෙහිදී අදහස් දැක් වූ ශ්‍රී ලංකා පොදුජන පෙරමුණේ සභාපති මහාචාර්යජී.එල්.පීරිස් මහතා සඳහන් කළේ රනිල් වික්‍රමසිංහ මහතා ඉවත් කළ පසුව  ඊළඟ අගමැතිවරයා තෝරා පත් කරගැනීමේ වගකීම ඇත්තේ ජනාධිපති මෛත්‍රීපාල සිරිසේන මහතා සතුව බවය.\r\n \r\n\tබහුතර කැමැත්ත ඇති පුද්ගලයෙකු අගමැතිවරයා ලෙස පත්කළ යුතු බවට ආණ්ඩුක්‍රම ව්‍යවස්ථාවේ සඳහන් වන බවද හෙතෙම පැවසීය.\r\n \r\n\t \r\n \r\n\t \r\n  ", "URL": "https://www.ada.lk/0/0/0-317502", "Category": "Latest News", "Parent URL": null}