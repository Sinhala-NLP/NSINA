{"Source": "Ada News", "Timestamp": "25 05 2020", "Headline": "කටාරයේ අතරමංවූ ලාංකිකයන් නවාතැන් පහසුකම් දෙන්න උපදෙස්", "News Content": "කටාරයේ සිටින ශ්‍රී ලාංකිකයන් ගෙන්වා ගැනීම වෙනුවෙන් සූදානම් කර තිබූ විශේෂ ගුවන් ගමන අවලංගු කිරීමත් සමග කටාරයේ සිරවූ ලාංකිකයන්ට වහාම නවාතැන් පහසුකම් සපයන ලෙස විදේශ කටයුතු අමාත්‍යාංශ ලේකම් රවිනාථ ආරියසිංහ මහතා උපදෙස් දී තිබේ. විදේශ සබඳතා අමාත්‍යා දිනේෂ් ගුණවර්ධන මහතා සමග පැවැති සාකච්ඡාවලින් අනතුරුව කටාරයේ වැඩබලන තානාපතිවරයාට ඉහත උපදෙස් ලබාදුන් බව රවිනාථ ආරියසිංහ මහතා පවසයි.  ", "URL": "https://www.ada.lk/0/0/0-362913", "Category": "Latest News", "Parent URL": null}