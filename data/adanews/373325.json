{"Source": "Ada News", "Timestamp": "30 12 2020", "Headline": "තේරීපත් වූ ඇමෙරිකානු උප ජනපතිනිය එන්නත ලබාගනී", "News Content": "එක්සත් ජනපදයේ උප ජනාධිපති ලෙස තේරී පත් වූ කමලා හැරිස් රූපවාහිනී සජීව විකාශයක් ලෙස ඊයේ (29දා) කොවිඩ්-19 වෛරසයට එරෙහි එන්නත ලබාගෙන තිබේ. \"එන්නත ලබා ගැනීමට සෑම කෙනෙකුම දිරිමත් කිරීමට මට අවශ්‍යයි. එය සාපේක්ෂව වේදනා රහිතයි. එය ඉතා ඉක්මණින් සිදුවුණා. එය ආරක්ෂිතයි\" හැරිස් වෙත වොෂිංටන් ඩීසී හි එක්සත් වෛද්‍ය මධ්‍යස්ථානයේදී මොඩෙර්නා එන්නත ලබාදීමෙන් ටික කලකට පසු පැවසීය. \"එබැවින් මම සෑම කෙනෙකුගෙන්ම ඉල්ලා සිටින්නේ, එය ඔබේ වාරය වනවිට එන්නත ලබාගන්න.\" කමලා හැරිස් මෙසේ එන්නත ලබාගත්තේ, එරට ජනාධිපති ලෙස තේරී පත්වූ ජෝ බයිඩන්ට ෆයිසර්-බයෝඑන්ටෙක් එන්නත ලබා දී සතියකට පසුව ය. බයිඩන්ට සහ හැරිස්ට අමතරව වර්තමාන උප සභාපති මයික් පෙන්ස් සහ දෙවැනි කාන්තාව කැරන් පෙන්ස් මෙන්ම ශල්‍ය වෛද්‍ය ජෙනරාල් ජෙරොම් ඇඩම්ස්ද එන්නත් ලබාගැනීම සිදුවිය. ඔවුන් සියල්ලන්ම රූපවාහිනී සජීව විකාශයන් තුළ එය සිදුකර තිබුණේ එන්නත්වල ආරක්ෂාව සහ කාර්යක්ෂමතාව ජනතාවට ඒත්තු ගැන්වීම සඳහාය. ජනාධිපති ඩොනල්ඩ් ට්‍රම්ප් මේ මස මුලදී කියා සිටියේ ජාතික එන්නත් කිරීමේ වැඩසටහනේදී ධවල මන්දිර නිලධාරීන්ට ප්‍රමුඛතාව ලබාදීමේ සැලසුමක් තමා විසින් වැළැක්වූ බවත්, තමාද තවම එන්නත ලබා ගැනීමට සැලසුම් නැති බවත්ය. කෙසේ නමුත් සුදුසු වේලාවක තමා එය ලබාගැනීමට බලාපොරොත්තු වන බවද ට්‍රම්ප් කියා තිබුණි.   ", "URL": "https://www.ada.lk/0/0/0-373325", "Category": "International", "Parent URL": null}