{"Source": "Ada News", "Timestamp": "28 02 2019", "Headline": "රාජ්‍ය අංශයේ ප්‍රථම දුම් පරීක්ෂණ මධ්‍යස්ථානය කුරුණෑගල", "News Content": "පෞද්ගලික අංශයෙන් පරිභාහිරව දිවයිනේ ප්‍රථම වතාවට රාජ්‍ය අංශය විසින් ඉදිකරණ ලද ප්‍රථම වාහන දුම් පරීක්ෂණ මධ්‍යස්ථානය ලංකා ගමනාගමන මණ්ඩලයට අයත් වයඹ පළාතේ කුරුණෑගල උතුර ඩිෆෝවේ ස්ථාපිත කරන ලදී. ප්‍රවාහන හා සිවිල් ගුවන් සේවා රාජ්‍ය අමාත්‍ය අශෝක් අබේසිංහ මහතා මෙම දුම් පරීක්ෂණ මධ්‍යස්ථානය විවෘත කළ අතර එය ඉදිරියේදී දිවයින පුරා ව්‍යාප්ත කරන බවද ඔහු පැවැසීය. මෙම මධ්‍යස්ථානය මගින් වයඹ පළාත් ලංගම බස් රථ 600ක පමණ වාහන දුම් පරීක්ෂාව සිදුකිරීමට නියමිතය. එසේම මේ හරහා රජයෙන් පෞද්ගලික අංශයට ඇඳී ගිය විශාල මුදලක් ඉතිරි කර ගැනීමටද අවස්ථාව ලැබෙන බව ඔහු වැඩිදුරටත් සඳහන් කළේය. ගිතාංජලී ප්‍රියදර්ශනී   ", "URL": "https://www.ada.lk/0/0/0-345900", "Category": "Latest News", "Parent URL": null}