{"Source": "Ada News", "Timestamp": "19 02 2022", "Headline": "කැනේඩියානු පොලීසිය හා එන්නත් විරෝධීන් ගැටෙයි", "News Content": "කැනේඩියානු පොලිස් නිලධාරීන් ඔන්ටාරියෝ හි ඔටාවා අගනුවර රැඳී සිටි එන්නත් විරෝධී උද්ඝෝෂකයන් සමග ගැටීමක් ඇති කරගෙන තිබේ. කොවිඩ්-19 ක්‍රියාමාර්ග සහ එන්නත් විධානවලට එරෙහිව සති තුනකට වඩා වැඩි විරෝධතාවලින් පසුව, පෙළපාලිකරුවන් සහ විරෝධතා ට්‍රක් රථ රියදුරන් ඔටාවා නගරය දිගටම අල්ලාගෙන සිටීම මෙම ගැටුම්වලට හේතුවයි. කැනඩාවේ බටහිර වෙරළ තීරයේ, රාජකීය කැනේඩියානු මවුන්ටඩ් පොලිසිය විසින් බ්‍රිටිෂ් කොලොම්බියා හි සරේ මුරපොලවල් පිහිටුවා ඇත්තේ පහළ ප්‍රධාන ගොඩබිමට ගමන් කරන විරෝධතාකරුවන්ගේ තවත් විශාල වාහන පෙළක් වළක්වාලීමට බව වාර්තා වෙයි. ඔටාවා හි පොලිසිය පවසන්නේ ආක්‍රමණශීලී සහ නිලධාරීන්ට පහර දෙන විරෝධතාකරුවන් පාලනයට දැඩි ක්‍රියාමාර්ග ගන්නා බවයි. විශේෂයෙන්ම මෙය කුපිත කිරීම් සහ පහරදීමේ හැසිරීම නැවැත්වීමට මෙන්ම, නිලධාරීන්ගේ ආරක්ෂාව සඳහා දරන උත්සාහයක් බව පොලීසිය පවසයි.   ", "URL": "https://www.ada.lk/0/0/0-390507", "Category": "International", "Parent URL": null}