{"Source": "Ada News", "Timestamp": "1 10 2019", "Headline": "නියෝමාල් පෙරේරාගේ සහාය සජිත්ට", "News Content": "එක්සත් ජනතා නිදහස් සන්ධාන හිටපු පාර්ලිමේන්තු මන්ත්‍රීවරයෙක් මෙන්ම හිටපු නියෝජ්‍ය අමාත්‍යවරයෙක් වන නියෝමාල් පෙරේරා ඉදිරි ජනපතිවරණයේදී එක්සත් ජාතික පක්ෂ ජනපති අපේක්ෂක සජිත් ප්‍රේමදාස මහතාට සහාය දැක්වීමට තීරණය කර තිබේ. සජිත් ප්‍රේමදාස මහතාගේ ප්‍රධාන මැතිවරණ මෙහෙයුම් කාර්යාලය ඊයේ (30දා) අග්‍රාමාත්‍ය රනිල් වික්‍රමසිංහ මහතා හා එක්සත් ජාතික පෙරමුණේ පක්ෂ නායකයන්ගේ ප්‍රධානත්වයෙන් ආරම්භ කළ අතර එම අවස්ථාවේදී නියෝමාල් පෙරේරා මහතා සිය සහාය සජිත් ප්‍රේමදාස මහතාට ලබාදුන්නේය. මෙම අවස්ථාවට එක්සත් ජාතික පක්ෂයේ හිටපු මහ ලේකම් තිස්ස අත්තනායක මහතාද එක්විය.  ඡායාරූපය ප්‍රදීප් පතිරණ  ", "URL": "https://www.ada.lk/0/0/0-352923", "Category": "Latest News", "Parent URL": null}