{"Source": "Ada News", "Timestamp": "2 01 2018", "Headline": "නීතිවිරෝධී ප්‍රචාර වැළැක්වීමට පොලිස් ජංගම සේවා", "News Content": "\r\n\tනීතිවිරෝධී ප්‍රචාරක කටයුතු වැළැක්වීම සඳහා පොලිස් ස්ථාන මට්ටමින් පැය 24 පුරා පොලිස් ජංගම රථ සේවා ක්‍රියාත්මක කිරීමට කටයුතු කළ බව පොලිස් මූලස්ථානය සඳහන් කරයි.\r\n \r\n\tමීට අමතරව අවශ්‍ය වුවහොත් පොලිස් විශේෂ කාර්ය බළකායේ සහයෝගය ලබා ගැනීම සඳහා ඔවුන් සූදානමින් තබා ඇතැයිද අද (02දා) පැවැති මාධ්‍ය සාකඡාවකදී පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය.\r\n \r\n\tපසුගිය මස 09 වැනිදා සිට අද (02දා) දිනය දක්වා කාලය තුළදි නීතිවිරෝධී මැතිවරණ කටයුතු සම්බන්ධයෙන් පුද්ගලයන් 94 දෙනෙකු අත්අඩංගුවට ගෙන තිබෙන බවද හෙතෙම පවසා සිටියේය. \r\n \n\n  ", "URL": "https://www.ada.lk/0/0/0-300453", "Category": "Latest News", "Parent URL": null}