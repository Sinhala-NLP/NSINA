{"Source": "Ada News", "Timestamp": "16 07 2023", "Headline": "ඌව වෙල්ලස්ස සටනට භාවිත කළ තවමත් වෙඩි පත්තුවෙන කාලතුවක්කුව", "News Content": "1818 දී ඌව වෙල්ලස්ස කැරැල්ලේදි භාවිත කළ ලෝහමය කාල තුවක්කුවකට වසර 205කට පසු නැවත වෙඩි බෙහෙත් පුරවා වෙඩි පත්තුකර එය මහජන ප්‍රදර්ශනය සදහා ස්මාරකයක තැම්පත් කිරීමට පසුගියදා බිබිල ප්‍රාදේශීය ලේකම් කාර්යාලය කටයුතු කර තිබේ. ඌව වෙල්ලස්ස සටනේදි භාවිතයට ගත් වටිනා ලෝහමය කාල තුවක්කු තුනක් මෙයට වසර හතකට පමණ පෙර බිබිල හෙවෙල්වෙල ප්‍රදේශයේ ළදු කැළැවත තිබි හමුවීමෙන් පසු එය ප්‍රාදේශීය ලේකම් කාර්යාලයට ගෙනවිත් තිබියදි පසුගියදා ඌව වෙල්ලස්ස කැරැල්ල සිහිකිරීම සදහා ස්මාරකයක් ඉදිකර එහි තැම්පත් කිර තිබේ. බිබිල ප්‍රාදේශිය ලේකම් කපිල බංඩාර මහතාගේ සංකල්පයක් මත ඉදිකළ ස්මාරකයකයේ තැබු කාළතුවක්කුවෙන් වෙඩ්ල්ලක් දල්වා එය මහජන ප්‍රදර්ශනයට නිරාවරණය කිරීම මොණරාගල දිස්ත්‍රික් ලේකම් පසන් රත්නායක මහතාගේ ප්‍රධානත්වයෙන් සිදුවිය, ලුණුගල ප්‍රසන්න පද්මසිරි   ", "URL": "https://www.ada.lk/0/0/0-404664", "Category": "Uncategorized", "Parent URL": null}