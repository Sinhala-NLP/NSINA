{"Source": "Ada News", "Timestamp": "1 04 2021", "Headline": "පොඩි ලැසිගේ සමිපතමයෙකු අත්අඩංගුවට", "News Content": "පාතාල කල්ලි නායකයකු වන පොඩිලැසීගේ සමීපතමයෙකු රිවොල් වර්ගයේ ගිණි අවියක් මිලිමිටර් 09 උණ්ඩ 05ක් හා ජංගම දුරකථන 02ක් සමග අහංගම ගුරුල්ලවල ප්‍රදේශයේ දි ඊයේ (31) අත්අඩංගුවට ගත් බව පොලීස් විශේෂ කාර්ය බලකායේ විශේෂ මෙහෙයුම් ඒකකය පවසනවා.\n \nඅත්අඩංගුවට ගත් ජාවාරම්කරු කේරල ගංජා ජාවාරමේ නිරත ජාවාරම්කරුවකු බව පොලිස් පරික්ෂණවලදි අනාවරණය වී තිබෙනවා. සැකකරු 38 හැවිරිදි වියේ පසුවන අහංගම ගුරුල්ලවල ප්‍රදේශයේ පදිංචිකරුවෙක්. සැකකරු විසින් මීට වසර 03කට පමණ ඉහතදි පොඩිලැසී නැමැත්තාට නවාතැන් පහසුකම් ලබා දි ඇති බව විමර්ශනවල දි අනාවරණය වී තිබෙනවා. එමෙන්ම පොඩිලැසී විසින් මෙකී සැකකරුගේ බැංකු ගිණුමට රුපියල් ලක්ෂ 80ක මුදලක් තැන්පත් කොට ඇති බවට අනාවරණය වී ඇති බවද විශේෂ\nකාර්ය බලකායේ මෙහෙයුම් ඒකකය සඳහන් කළා.    ", "URL": "https://www.ada.lk/0/0/0-376689", "Category": "Latest News", "Parent URL": null}