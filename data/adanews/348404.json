{"Source": "Ada News", "Timestamp": "13 05 2019", "Headline": "වාහන නවත්වන ලෙස සංඥා  කළොත් වාහන නවත්වන්න", "News Content": "මාර්ග බාධකයදී හෝ වෙනත් ස්ථානයකදී වාහනයක් නවත්වන ලෙස ආරක්‍ෂක අංශ සංඥාකළහොත් වාහනය නවත්වා ආරක්‍ෂක අංශවලට සහයෝගය දක්වන ලෙස පොලිස් මූලස්ථානය ජනතාවගෙන් ඉල්ලා සිටියි. මේදිනවල දිවයින පුරා පොලීසිය, පොලිස් විශේෂ කාර්ය බළකාය හා ත්‍රිවිධ හමුදාව එක්ව විශේෂ සෝදිසි මෙහෙයුම් සිදුකරන බව පොලිස් මාධ්‍ය ප්‍රකාශක, පොලිස් අධිකාරී, නීතිඥ රුවන් ගුණසේකර මහතා සඳහන් කළේය. මෙම සෝදිසි මෙහෙයුම්වලට අමතරව ක්‍ෂණික මාර්ග බාධක යෙදවීමට කටයුතු කරන බවත්, මේ සියලු කටයුතු කරනුයේ මහජනතාවගේ ආරක්‍ෂාව වෙනුවෙන් බවත් පැවසූ ඒ මහතා, එබැවින් මෙම කටයුතු සඳහා ජනතාවගේ උපරිම සහයෝගය බලාපොරොත්තුවන බවද පවසා සිටියේය. පසුගියදිනක වත්තල, හුණුපිටිය ප්‍ර‘දේශයේ පිහිටි මාර්ග බාධකයකදී වාහනයක් නොනවත්වා ධාවනය කිරීම හේතුවෙන් අවාසනාවන්ත සිද්ධියක් වාර්තා වූ බවද ඔහු ප්‍රකාශ කළේය.   ", "URL": "https://www.ada.lk/0/0/0-348404", "Category": "Latest News", "Parent URL": null}