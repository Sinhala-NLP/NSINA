{"Source": "Ada News", "Timestamp": "9 04 2022", "Headline": "ඊශ්‍රායලයේ නවතම වෙඩි තැබීමත් ISIS ප්‍රහාරයක්ද?", "News Content": "ඊශ්‍රායලයේ තවත් වෙඩි තැබීමේ සිද්ධියක් වාර්තා වී ඇති අතර, මෙම සිද්ධියෙන් පුද්ගලයන් පස් දෙනෙකු තුවාල ලබා ඇති බව පොලීසිය පවසයි. කෙසේ වෙතත් සිද්ධිය පැමිණෙන්නේ IS ඉස්ලාම් රාජ්‍ය ත්‍රස්තයන්ට සම්බන්ධ පිරිස් විසින් එරට තුළ සිදුකරන පහරදීම් රැල්ලක් මධ්‍යයේ වන නමුත් පොලිසිය පවසන පරිදි නවතම ප්‍රචණ්ඩත්වය පවුල් ආරවුලක් ලෙස විශ්වාස කෙරෙයි. දකුණු ඊශ්‍රායලයේ රහාත් නගරයේ ආපන ශාලාවකදී වෙඩි තැබීමකින් පුද්ගලයින් පස් දෙනෙකු තුවාල ලබා ඇති අතර, මෑත කාලීන මේ හා සමාන ප්‍රහාර මාලාවක අද්දර සිටින රට තුවක්කු ප්‍රචණ්ඩත්වයේ නවතම පිපිරීම සනිටුහන් කර ඇති බව විදෙස් මාධ්‍ය පවසයි. නවතම වෙඩි තැබීම සිකුරාදා සිදු වූ අතර, තුවාල ලැබූවන්ගෙන් දෙදෙනෙකු බරපතල තත්ත්වයෙන් රෝහල් ගත කර ඇත. එය සිදුවූයේ ටෙල් අවිව්හි ත්‍රස්ත ප්‍රහාරයකින් පුද්ගලයන් තිදෙනෙකු මිය ගොස් 10දෙනෙකු තුවාල ලබා දිනකට පසුවය. ඊශ්‍රායල මාධ්‍ය ආයතනවලට අනුව, ජෙරුසලමේ සිට කිලෝමීටර් 80ක් නිරිත දෙසින් පිහිටි ප්‍රධාන වශයෙන් බෙඩොයින් නගරයක් වන රහාත් හි සිදුවීම පවුල් දෙකක් අතර පවතින ගැටුමක් විනා, ත්‍රස්තවාදයෙන් ආරම්භ වූවක් බව විශ්වාස නොකරයි.   ", "URL": "https://www.ada.lk/0/0/0-392211", "Category": "International", "Parent URL": null}