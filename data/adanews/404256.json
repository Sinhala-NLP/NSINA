{"Source": "Ada News", "Timestamp": "21 06 2023", "Headline": "රන්ජන් රාමනායකට වරෙන්තු", "News Content": "හිටපු පාර්ලිමේන්තු මන්ත්‍රී සහ ප්‍රවීණරංගන ශිල්පී රන්ජන් රාමනායක මහතාට එරෙහි නඩුවකටඉදිරිපත් නොවීම හේතුවෙන් මහනුවර අතිරේක මහේස්ත්‍රාත් අධිකරණයෙන් වරෙන්තු නිකුත් විය . කාන්තාවක විවාහ කර ගන්නා බවට පොරොන්දු වී රුපියල් ලක්ෂ 10 ක මුදලක් වංචා කිරීමේ සිද්ධියක් සම්බන්ධයෙන් 2010 වසරේ දී රංජන් රාමනායක මහතාට එරෙහිව මහනුවර විශේෂ අපරාධ විමර්ශන ඒකකය විසින් ගොනු කරන ලද නඩුවක් අද (21) කැඳවනු ලැබූ අවස්ථාවේදී උසාවියේ පෙනී නොසිටීම හේතුවෙන් මහනුවර අතිරේක මහේස්ත්‍රාත් මොහොමඩ් රාෆි මහතා විසින් රංජන් රාමනායක මහතා අත්අඩංගුවට ගෙන අධිකරණයට ඉදිරිපත් කරන ලෙස වරෙන්තු නිකුත් කරමින් අදාළ නඩුව සැප්තැම්බර් මස 06 වැනි දිනට කල් තැබිය. කටුගස්තොට ප්‍රදේශයේ ගුරුවරියක විසින් සිදු කරන ලද පැමිණිල්ලකට අනුව එම නඩුව ගොනු කොට තිබුණි.  ", "URL": "https://www.ada.lk/0/0/0-404256", "Category": "Latest News", "Parent URL": null}