{"Source": "Ada News", "Timestamp": "18 12 2017", "Headline": "කටාන ඒකාබද්ධ කණ්ඩායම විවෘත ශූරයෝ වෙති", "News Content": "\r\n\tUPDATE\r\n \r\n\tනාත්තණ්ඩිය යුනයිටඩ් ක්‍රීඩා සමාජය තියුණු තරගයකින් පසු පරාජයට පත් කරමින් මෙවර ජනාධිපති රන් කුසලානයේ විවෘත පිරිමි අංශයේ කිරුළ තමන් සතු කර ගැනීමට කටාන ඒකාබද්ධ කණ්ඩායම සමත් විය. කොළඹ සුගතදාස පිටියේදී අද (18) පැවති තරගාවලියේ අවසන් මහා තරගයෙන් කටාන යුනයිටඩ් ජය වාර්තා කලේ තරග වට 3-2 ක් ලෙසිනි. ආරම්භයේ සිටම දෙපිළටම විවෘත වූ තරගයක් වූ මෙහි පළමු වටය ලකුණු 25-21 ක් ලෙස කටාන යුනයිටඩ් විසින් ජය හිමි කර ගත්තේය.\r\n \r\n\tකෙසේ වෙතත් දෙවැනි හා තෙවැනි වටයන් පිළිවෙලින් 23-25 ක් හා 24-26 ක් ලෙස ජය හිමි කර ගත් නාත්තණ්ඩිය ඒකාබද්ධ ක්‍රීඩකයෝ තරගයේ වැඩි වාසි තමන් සතු කර ගත්තද සිව්වැනි වටය ලකුණු 25-21 ක් ලෙස කටාන විසින් ජය ගැනීමත් සමත පස්වැනි වටය දක්වා තරගය ඇදී යන ආකාරයක් දක්නට ලැබිණි.\r\n \r\n\tඑහිදී කටාන විසින් තරගයේ අවසන් වටය ලකුණු 15-12 ක් ලෙස ජය තහවුරු කර ගත්තේය. \r\n \n           \n \nඡායාරූප- ඕෂිත වරකපිටිය\n \r\n\t \r\n \nකාන්තා විවෘත ශූරතාව කොස්වාඩිය විජය ක්‍රීඩා සමාජයට\n \r\n\tජනාධිපති රන් කුසලාන වොලිබෝල් තරගාවලියේ කාන්තා විවෘත අංශයේ ශූරතාව දිනා ගැනීමට කොස්වාඩිය විජය ක්‍රීඩා සමාජය සමත් විය. ඒ එම අංශයේ අවසන් මහා තරගයේදී සියඹලන්ගොඩ කපිල ක්‍රීඩා සමාජය තරග වට 3-2 ක් ලෙස පරාජයට පත් කරමිනි.\r\n \r\n\tඉතා තියුණු මුහුණුවරක් ගත් තරගයේ පළමු වටය ලකුණු 25-11 ක් ලෙස පහසුවෙන් ජය ගැනීමට කොස්වාඩිය ක්‍රීඩා සමාජය සමත් වූහ.\r\n \r\n\tකෙසේ නමුත් දෙවැනි වටයේදී කොස්වාඩියට දැඩි තරගයක් කපිල ක්‍රීඩා සමාජය ලබා දුන්නද එම වටය ලකුණු 27-25 ක් ලෙස විජය ක්‍රීඩා සමාජය ජය හිමි කර ගත්තේය.\r\n \r\n\tනමුත් ඉතිරි තරග වටයන් විජය ක්‍රීඩා සමාජයට පහසුවෙන් ජය ගැනීමට ඉඩ ලබා නොදුන් කපිල ක්‍රීඩා සමාජයේ ක්‍රීඩිකාවන් පිළීවෙලින් 25-19 ක් හා 25-23 ක් ලෙස තුන්වැනි හා සිව්වැනි වටයන්හි ජය හිමි කර ගත්හ.\r\n \r\n\tඒ අනුව ජයග්‍රාහකයින් තෝරා ගැනීම සඳහා 5 වැනි වටය දක්වා තරග ඇදී ගිය අතර එහිදී ලකුණු 15-09 ක් ලෙස 5 වැනි වටය ජයගැනීමට විජය ක්‍රීඩා සමාජය සමත් විය.\r\n \n            \n \r\n\t \r\n \nඡායාරූප- ඕෂිත වරකපිටිය\n \r\n\t \r\n \n22 න් පහළ පිරිමි ශූරතාව නාත්ණ්ඩිය ඒකාබද්ධ ක්‍රීඩා සමාජයට\n \r\n\tජනාධිපති රන් කුසලාන වොලිබෝල් තරගාවලියේ පිරිමි අවුරුදු 22 න් පහළ ශූරතාව දිනා ගැනීමට නාත්තණ්ඩිය ඒකාබද්ධ ක්‍රීඩා සමාජය සමත් විය. ඒ අවසන් මහා තරගයේදී හුංගම විජයබා කණ්ඩායම පරදා තරග වට 3-0 ක පහසු ජයක් හිමි කර ගනිමිනි.\r\n \r\n\tතරගයේ ආරම්භයේ පටන් නාත්තණ්ඩිය කණ්ඩායම එල්ල කළ පීඩනයට පහසුවෙන් මුහුණ දීමට හුංගම කණ්ඩායම අසමත් වූ අතර ඒ අනුව පළමු අර්ධය ලකුණු 25-18 ක් ලෙස නාත්තණ්ඩිය කණ්ඩායමට ජය හිමිවිණි.\r\n \r\n\tදෙවැනි වටයද නාත්තණ්ඩිය කණ්ඩායමට පීඩනයක් එල්ල කිරීමට හුංගමට නොහැකි වූ අතර එම වටය නාත්තණ්ඩිය ජය ගත්තේ ලකුණු 25-19 ක් ලෙසිනි.\r\n \r\n\tකෙසේ නමුත් අවසන් වටය යම් තරමකට තියුණු ස්වාභාවයක් ගත්තද අවසන් මොහොතේදී එම වටයද ලකුණූ 25-22 ක් ලෙස ජයගැනීමට නාත්තණ්ඩිය යුනයිටඩ් කණ්ඩායම සමත් විය.\r\n \n           \n \r\n\t \r\n \nඡායාරූප - ඕෂිත වරකපිටිය\n \nජනාධිපති කුසලාන වොලිබෝල් තරගාවලියේ පළමු ජය බෝයගම සිරි පැරකුම් ක්‍රීඩා සමාජයට\n \r\n\tජනාධිපති කුසලාන වොලිබොල් තරගාවලියේ අවුරුදු 22 න් පහළ කාන්තා ශූරතාව දිනා ගැනීමට බෝයගම සිරි පැරකුම් ක්‍රීඩා සමාජය සමත් විය. ඒ අද (18) පැවති පළමු අවසන් මහා තරගයේදී කුරුණෑගල කැෂුවලයින් ක්‍රීඩා සමාජය පරදා තරග වට 3-2 ක ජයක් හිමි කර ගනිමිනි. ඉතා තියුණු මුහුණුවරක් ගත් තරගයේ පළමු වට ද්විත්වයේම ජය 25-20,25-20 ක් ලෙස බෝයගනේ ක්‍රීඩා සමාජය සතු වුවද ඉතිරි තරග ද්විත්වයේ ජය 25-22 ක් හා 25-22 ක් ලෙස කුරුණෑගල කණ්ඩායම සතු වූ බැවින් තරගයේ ජයග්‍රහණය පස්වැනි වටය දක්වා දිගහැරුණි එහිදී අවසන් වටය ලකුණු 15-07 ක් ලෙස දිනා ගැනීමට බෝයගම සිරි පැරකුම් ක්‍රීඩා සමාජය සමත් විය.\r\n \n           \n \r\n\t \r\n \nඡායාරූප- ඕ්ෂිත වරකපිටිය\n \r\n\t \r\n  ", "URL": "https://www.ada.lk/0/0/0-297115", "Category": "Sports", "Parent URL": null}