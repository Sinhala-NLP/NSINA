{"Source": "Ada News", "Timestamp": "5 02 2020", "Headline": "චීන ජනපතිගේ පියවර ගැන WHO පැහැදීමකින්", "News Content": "කොරෝනා වෛරසය පාලනය කිරීම සඳහා චීන ජනපතිවරයාගේ නායකත්වය ලෝක සෞඛ්‍ය සංවිධානයේ පැසසුමට ලක්ව තිබේ. ලෝක සංවිධානයේ විධායක කමිටු රැස්වීමේදී එහි අධ්‍යක්ෂ ජනරාල් ටෙඩ්‍රොස් අඩ්හැනොම් මේ බව ප්‍රකාශ කළේය. “පසුගිය සතියේ මා බීජිං සංචාරයේ දී, ජනාධිපති ෂී සමඟ පැවැති හමුවේදී ඔහු මෙම වෛරසය පාලනය කිරීම සඳහා දක්වන නායකත්වය පිළිබඳව පැහැදීමක් ඇතිවුණා. කොරෝනා වෛරසය පිළිබඳව ඔහු තුළ ඉතා ඉහළ දැනුමක් පවතී. 'අපේ ජනතාව ආරක්ෂා කිරීම සඳහාත්, වෙනත් රටවලට වෛරසය පැතිරීම වැළැක්වීම සඳහාත්අපි බරපතල පියවර ගන්නෙමු. එය කිරීමට අපට බැඳීමක් තිබේ, එය අප විසින් කරනු ඇත.' යනුවෙන් ෂී සඳහන් කළා. අපි ප්‍රභවය සමග සටන් කිරීමට ආයෝජනය කරන්නේ නම්, අනෙක් රටවලට පැතිරීම අවම වෙනවා. මෙය කළමනාකරණය කළ හැකියි.  අපි එයට අපගේ උපරිමය ලබා දුන්නොත්, ප්‍රතිඵලය ඊටත් වඩා හොඳ විය හැකියි. ගෝලීය හදිසි තත්ත්වයක් ප්‍රකාශයට පත්කිරීමේ තීරණය මූලික වශයෙන් ගනු ලැබුවේ චීනයෙන් පිටත මිනිසාගෙන් මිනිසාට සම්ප්‍රේෂණය වීමේ සලකුණු නිසයි. එය දුර්වල සෞඛ්‍ය පද්ධතියක් ඇති රටක වෛරසය ව්‍යාප්ත වුවහොත් කුමක් සිදුවිය හැකිද යන්න පිළිබඳව අපෙගේ අවධානය යොමුකළා. තව දුරටත් වෛරසය පැතිරීම වැළැක්වීම සහ සීමා කිරීම සඳහා ලෝක සෞඛ්‍ය සංවිධානය සියලු රටවල් සඳහා නිර්දේශ කිහිපයක් ඉදිරිපත් කර කරනවා. මුලින්ම ජාත්‍යන්තර සංචාර සහ වෙළඳාමට අනවශ්‍ය ලෙස බාධා කිරීමට මෙය හේතුවක් නෙමෙයි. සාක්ෂි පදනම් කරගත් හා ස්ථාවර තීරණ ක්‍රියාත්මක කරන ලෙස අපි සියලු රටවලින් ඉල්ලා සිටිනවා. කුමන පියවර ගත යුතුද යන්න සලකා බලන ඕනෑම රටකට උපදෙස් දීමට ලෝක සෞඛ්‍ය සංවිධානය සූදානම්. දෙවනුව, දුර්වල සෞඛ්‍ය පද්ධති ඇති රටවලට අප සහාය දිය යුතුය. තෙවනුව, එන්නත්, චිකිත්සාව සහ රෝග නිර්ණය වේගවත් කළ යුතුයි. විසඳුම් සෙවීම සඳහා අපට ශක්තිමත් රාජ්‍ය-පෞද්ගලික හවුල්කාරිත්වයක් අවශ්‍යයි. හතරවනුව, කටකතා පැතිරීම හා වැරදි තොරතුරු වලට එරෙහිව සටන් කළ යුතුවෙනවා. ඒ සඳහා, අපි ගූගල් සමඟත් සමග සාකච්ඡා කළ වෛරසය  පිළිබඳ තොරතුරු සොයන පුද්ගලයින්ට ඔවුන්ගේ සෙවුම් ප්‍රතිඵවල ඉහළින්ම ලොක් සෞඛ්‍ය සංවධානයේ තොරතුරු දකින ආකාරයේ වැඩසටහනක් ක්‍රියාත්මක කරන්න. ට්විටර්, ෆේස්බුක්, ටෙන්සෙන්ට් සහ ටික්ටොක් ඇතුළු සමාජ මාධ්‍ය වේදිකා ද වැරදි තොරතුරු පැතිරීම සීමා කිරීමට පියවර ගෙන තිබෙනවා. පස්වනුව, සූදානම් වීමේ සැලසුම් සමාලෝචනය කිරීම, හිඩැස් හඳුනා ගැනීම සහ සිද්ධි හඳුනා ගැනීම, හුදකලා කිරීම සහ රැකබලා ගැනීම සහ සම්ප්‍රේෂණය වැළැක්වීම සඳහා අවශ්‍ය සම්පත් ඇගයීම. හයවනුව, ලෝක සෞඛ්‍ය සංවිධානය සහ ලෝකය සමඟ දත්ත, අනුපිළිවෙල, දැනුම සහ අත්දැකීම් බෙදාහදා ගන්නා ලෙස අපි සියලු රටවලින් ඉල්ලා සිටිනවා හත්වනුව, මෙය අපිට පරාජය කළ හැකි එකම ක්‍රමය වන්නේ සියලු රටවල් සහයෝගයෙන් හා සහයෝගයෙන් කටයුතු කිරීමයි. අප සියල්ලන්ම එකට සිටින විට අපට මෙය පාලනය කළ හැකියි.”        ", "URL": "https://www.ada.lk/0/0/0-357547", "Category": "Latest News", "Parent URL": null}