{"Source": "Ada News", "Timestamp": "25 01 2018", "Headline": "ඩොලී මෙන්ම ක්ලෝනකරණය කළ වඳුරන් දෙදෙනෙක් චීනයේ", "News Content": "\r\n\tලෝකයේ වඩාත් කතාබහට හා විවාදයට තුඩුදුන් ඩොලී බැටළුවා ක්ලෝනකරණය කළ තාක්ෂණයම යොදා ගනිමින් වඳුරන් දෙදෙනෙකු සාර්ථකව ක්ලෝනකරණය කර තිබේ.\r\n \r\n\tචීනයේ පර්යේෂණාගාරයකදී මීට සති කිහිපයකට පෙර මෙළොව එළිය දුටු සොන්ග් සෝන්ග් සහ හුආ හුආ යන මෙම වඳුරන්ට එකිනෙකාට අතිශය සමාන දිගු වලිගයක් ඇති බව කියැවෙයි.\r\n \r\n\tමේ ආකාරයේ ජානමය වශයෙන් අතිශය සමානතාවක් පෙන්වන වඳුරන් ගහණය වැඩිකර ගැනීම මිනිසුන්ට වැළඳෙන රෝගාබාධයන්ට ප්‍රතිකාර කිරීමට පහසුවක් වනු ඇති බව විද්‍යාඥයෝ පෙන්වා දෙති.\r\n \r\n\tකෙසේ වෙතත්, මෙම ක්‍රියාවලියේ අවසානය මිනිසුන් ක්ලෝනකරණය කරන දිනය වැඩි ඈතක නොවන බවට දැඩි විවේචනයක් එල්ල වෙමින් පවතී.\r\n \n  \n  ", "URL": "https://www.ada.lk/0/0/0-305440", "Category": "International", "Parent URL": null}