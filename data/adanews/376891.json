{"Source": "Ada News", "Timestamp": "6 04 2021", "Headline": "පලස්තීනයේ ජනපති වෛද්‍ය පරීක්ෂාවක් සඳහා ජර්මනියට", "News Content": "වසර 15කට පසුව පලස්තීනයේ පැවැත්වීමට නියමිත ඡන්ද විමසීමට පෙර පලස්තීන ජනාධිපති මහමුද් අබ්බාස් වෛද්‍ය පරීක්ෂණයක් සඳහා මෙසේ ජර්මනිය වෙත ගොස් තිබේ. 86 හැවිරිදි අබ්බාස් බටහිර ඉවුරේ පිහිටි රමල්ලාහි පිහිටි ජනාධිපති මන්දිරයේ සිට හෙලිකොප්ටරයක් මගින් ජෝර්දානයට ගොස් ඇති අතර, එතැන් සිට ගුවන් මගින් ජර්මනිය බලා පිටත්ව ගොස් ඇත. ජනාධිපතිවරයා බ්‍රහස්පතින්දා ආපසු පැමිණීමට පෙර ජර්මනියේදී වෛද්‍ය පරීක්ෂණ සඳහා යොමු කිරීමට නියමිත බව ප්‍රංශ පුවත් සේවය වාර්තා කරයි.   ", "URL": "https://www.ada.lk/0/0/0-376891", "Category": "International", "Parent URL": null}