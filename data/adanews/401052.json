{"Source": "Ada News", "Timestamp": "30 01 2023", "Headline": "අප්‍රිකානු ණය අර්බුදයට චීනය වගකිව යුතු නැති බව කියයි", "News Content": "එක්සත් ජනපද භාණ්ඩාගාර ලේකම් ජැනට් යෙලන් ජනවාරි 17දා සිට ජනවාරි 28දා දක්වා අප්‍රිකානු රටවල දින 10ක සංචාරයක යෙදී සිටි අතර, එය එක්සත් ජනපදය හා අප්‍රිකාව අතර ආර්ථික සබඳතා ප්‍රවර්ධනය කිරීම කළ එකකි. අප්‍රිකානු රටවල සංචාරයේ දෙවැනි අදියරේදී ඇය, ජනවාරි 23 වැනි දින සැම්බියාවට ගොස් සැම්බියාවේ අධික ණය බරට විසඳුම් ලබා දෙන ලෙස චීනයෙන් ඉල්ලා සිටියාය. සැමට සමාන සංවර්ධනයක් ගෙනඒමට අපේක්ෂා කරන ගෝලීය දකුණු-දකුණු සහයෝගීතාවයට පහර දෙන අතරම, අප්‍රිකාවේ චීනය විසින් මෙහෙයවනු ලබන \"ණය-උගුලක්\" යන එක්සත් ජනපද චෝදනාව යෙලන් විසින්ද ඉදිරිපත් කළ බව චීන මාධ්‍ය පවසයි. අප්‍රිකාව දිගු කලක් තිස්සේ යටිතල පහසුකම් සංවර්ධන හිඩැස්වලින් ගිලී ඇති බවත්, එය එහි ආර්ථික හා සමාජ ව්‍යුහයන්ට මෙන්ම එහි විශාල ජනගහනයටද අහිතකර ලෙස බලපා ඇති බවත් එම වාර්තා පෙන්වා දෙයි. බොහෝ අප්‍රිකානු රටවල් මේ සියලු යටිතල පහසුකම් ව්‍යාපෘති ගොඩනැගීමට සහ පවතින තත්ත්වය වෙනස් කිරීමට මූල්‍ය ධාරිතාවයෙන් ඌනතාවයෙන් පෙළෙන බව පැහැදිලි සත්‍යයක් බවද ඔවුන් කියයි. එහි ප්‍රතිඵලයක් වශයෙන්, චීනයෙන් ණය ලබාගැනීමට මහාද්වීපය තනිකරම තල්ලු කර ඇති මූලික සමාජ-දේශපාලන යථාර්ථය කිසිදු දේශපාලන සාධකයක් විසින් නිර්මාණය කරන ලද්දක් නොවන බවත්, මෙම ණය පිළිගැනීමට රාජ්‍යයන් පොළඹවන ලෙස චීනය නියම කරන්නේ නැති බවත් එම මාධ්‍ය වාර්තා පෙන්වා දෙයි. චීන සංවර්ධන ආධාර ද්විපාර්ශ්වික ගනුදෙනු මෙන්ම අනෙකුත් වැදගත් දේශපාලන හා ආර්ථික අවශ්‍යතා මගින් තීරණය කරනු ලබන ලබන්නා විසින් මෙහෙයවන ආකෘතියකට ව්‍යාපාරික පිළිවෙතක් අනුගමනය කරන බවත්, අප්‍රිකාවට ලබාදෙන චීන ණය මූලික වශයෙන් අඩු පොලී සහ දිගු කල්පිරීමේ කාල සීමාවක් ඇති සහනදායී ණය බවද පෙන්වා දෙයි.   ", "URL": "https://www.ada.lk/0/0/0-401052", "Category": "International", "Parent URL": null}