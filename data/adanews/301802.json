{"Source": "Ada News", "Timestamp": "8 01 2018", "Headline": "රාජගිරිය පාලමට සෝභිත හිමි නම ජනපති යෝජනා කරයි", "News Content": "\r\n\tරාජගිරිය ගුවන් පාලම පූජ්‍ය මාඳුළුවාවේ සෝභිත නාහිමි නමින් කරන ලෙසට යෝජනා කරන බව ජනාධිපති මෛත්‍රීපාල සිරිසේන මහතා සඳහන් කළේය.\r\n \r\n\tජනවාරි 08 දා සිදුවූ වෙනසට විශාල දායකත්වයක් දැක්වූයේ උන්වහන්සේ බවත් මේ නිසා ගුවන් පාලම උන්වහන්සේගේ නමින් නම් කරන ලෙසට බොහෝ දෙනෙකු ඉල්ලා සිටින බවද ජනපතිවරයා සඳහන් කළේය.\r\n \r\n\tරාජගිරිය ගුවන් පාලම ජනතා අයිතියට පත් කිරීමේ උත්සවයට සභභාගිවෙමින් අද (08දා)  ජනපතිවරයා මේ බව සඳහන් කළේය.\r\n \r\n\tමාර්ග තදබදයට විසඳුම් ලබාදීමට බොහෝ කටයුතු සිදුකරන බවත් ඉන් එක් වැඩසටහනක් ලෙස රාජගිරිය ගුවන් පාලම ඉදිකර ජනතා අයිතියට පත්කළ බවත් ජනපතිවරයා සඳහන් කළේය.\r\n \n \n \n\n  ", "URL": "https://www.ada.lk/0/0/0-301802", "Category": "Latest News", "Parent URL": null}