{"Source": "Ada News", "Timestamp": "13 03 2018", "Headline": "මහනුවර ප්‍රධාන සැකකරු සමග දුරකථන සංවාද පැවැත්වූවන් ගැන සොයයි", "News Content": "\r\n\tමහනුවර සිද්ධියේදී ජාතීන් අතර අසමගිය ඇති කරවන ආකාරයට කටයුතු කිරීමේ චෝදනාව මත අත්අඩං‘ගුවට ගත් ප්‍රධාන සැකකරු භාවිතා කළ ජංගම දුරකථන පරීක්ෂාවකට ලක් කරන බව පොලිස් මූලස්ථානය සඳහන් කරයි.\r\n \r\n\tමෙම පරීක්ෂා කිරීම්වලින් අදාළ පුද්ගලයා සමග සම්බන්ධතා පැවැත් වූ පිරිස් සොයාගැනීමට හැකි වන බවද පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය.\r\n \r\n\tජාතීන් අතර අසමගිය ඇති කිරීමේ චෝදනාව මත සැකකරුවන් දස දෙනෙකු පොලිස් ත්‍රස්ත විමර්ශන කොට්ඨාශය විසින් අත්අඩංගුවට ගෙන තිබෙන අතර, එම පිරිසේ ප්‍රධානියා ලෙස සැලකෙන්නේ අමිත් ජීවන් වීරසිංහ නමැතැතෙකි.\r\n \r\n\tඔහුගෙන් සිදුකළ ප්‍රශ්න කිරීම්වලට අනුව ඔහු විසින් පවත්වාගෙන ගිය කාර්යාලයක් තුළ තිබී පෙට්‍රල් බෝම්බ 07ක්ද සොයාගෙන තිබේ.\r\n \n\n  ", "URL": "https://www.ada.lk/0/0/0-316391", "Category": "Latest News", "Parent URL": null}