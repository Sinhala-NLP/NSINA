{"Source": "Ada News", "Timestamp": "26 06 2020", "Headline": "ධවල මන්දිරයේ කොරෝනා කාර්ය සාධල බලකාය මාස දෙකකට පසුව කලඑළි බසී", "News Content": "ධවල මන්දිරය නිවේදනය කළේ උප ජනාධිපති මයික් පෙන්ස් විසින් අද (26දා) ධවල මන්දිර කොරෝනා වෛරස කාර්ය සාධක බලකායේ මහජන සාකච්ඡාවකට නායකත්වය දෙන බවයි. මෙය මාස දෙකකට ආසන්න කාලයක් තුළ පැවැත්වෙන පළමු වැනි මහජන රැස්වීමයි. ඔක්ලහෝමා සහ ටෙක්සාස් වැනි ප්‍රාන්ත ඇතුළු ඇමෙරිකාවේ ප්‍රාන්ත රැසක කොවිඩ්-19 වෛරසය වේගයෙන් යළි නැගිටිමින් සිටින පසුබිමක මෙම සාකච්ඡාව පැවැත්වෙයි. කෙසේ වෙතත් මෙම සාකච්ඡාව ධවල මන්දිරයේදී සිදු නොවනු ඇති අතර, ධවල මන්දිරය විසින් නිකුත් කරන ලද කාලසටහනට අනුව සෞඛ්‍ය හා මානව සේවා දෙපාර්තමේන්තුවේදී පැවැත්වෙන බවද දැනුම් දී ඇත. කෙසේ වෙතත් ඇමෙරිකාව තුළ ආසාදිතයන් ශීඝ්‍රයෙන් වැඩි වෙමින් තිබියදීත් වසංගතය අවසන් බව ප්‍රකාශ කිරීමට ජනාධිපති ට්‍රම්ප් උත්සාහ කර ඇති අතර, ඒ වෙනුවට ආර්ථිකය නැවත විවෘත කිරීම කෙරෙහි ඔහුගේ පරිපාලනය පසුගිය සති කිහිපයේදී උත්සාහ කළේය. මෙම සිදුවීම් වෛරසය වඩාත් සුපිරි ආකාරයෙන් පැතිරෙන්නන්ට හේතු වන බව ඔහුගේම කාර්ය සාධක බලකාය පිළිබඳ සෞඛ්‍ය විශේෂඥයන් අනතුරු ඇඟවීම් කළද, ඒවා නොතකා ඔහු නැවත ප්‍රචාරක රැලිද ආරම්භ කර තිබේ. සෙනසුරාදා ඔක්ලහෝමා හි ටුල්සා රැලියේදී ඔහුගේ මැතිවරණ කාර්ය මණ්ඩලයේ සාමාජිකයින් 8 දෙනෙකු වෛරසය සඳහා ධනාත්මක බව පරීක්‍ෂා කළ අතර, එතැන් සිට රැලියට සහභාගී වූ නියෝජිතයන් ඉදිරි සති දෙක සඳහා නිරෝධායනය කළ බව වාර්තා විය.   ", "URL": "https://www.ada.lk/0/0/0-364615", "Category": "International", "Parent URL": null}