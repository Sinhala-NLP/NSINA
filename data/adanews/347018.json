{"Source": "Ada News", "Timestamp": "3 04 2019", "Headline": "දළදා මාළිගාව අසල රූගත කිරිමක් කර විදේශිකයින් දෙපළකට විරෝධය", "News Content": "ඓතිහාසික  මහනුවර ශ්‍රී දළදා මාළිගාව ඉදිරිපිට වැව රවුමේදි විදේශිකයන් පිරිසක් උඩරට මුල් ඇදුම් වලින් සැරසි ඊට අවමන් වන ලෙස රූගත කිරිම් යෙදිමේදි ජනතාවගේ විරෝධයක් හේතුවෙන් එතනට පැමිණි පොලීසිය විසින් එම විදේශිකයන් පිරිස එම ස්ථානයෙන් ඉවත් කර ඇත.  ඊයේ (02) පස්වරුවේදි එක් විදේශිකයෙක් නිළමේ ඇදුමින් සිට ඇති අතර අනෙක් විදේශිකයා ඔසරියක් හා සමාන ඇදුමකින් සැරසි මෙම රූගත කිරිම් කරන අතර තුරදි අලවතුගොඩ සමන් දේවාලයේ බස්නායක නිළමේ වරයා සහ ප්‍රදේශවාසීන් විසින් මේ සඳහා තම විරුද්ධත්වය ප්‍රකාශ කර තිබෙන අතර සිංහල අනන්‍යතාවට සංස්කෘතියට අයිති මෙම නිළමේ ඇදුම භාවිතා කරමින් ඊට නිගා දෙන ආකාරයෙන් කටයුතු කිරිම සඳහා ඉඩ තැබිය නොහැකි බව අලවතුගොඩ සමන් දේවාලයේ බස්නායක නිළමේ වරයා සහ ප්‍රදේශවාසීන් විරුද්ධත්වය ප්‍රකාශ කිරිමත් සමග එතනට පැමිණි සංචාරක පොලීසිය විසින් මෙම ගැටලුව සමතයකට පත් කිරිමට සමත් වි ඇත.  මෙම විදේශිකයන්ගේ මෙරට නියෝජිතවරිය විසින් මෙම රූගත කිරිම් සඳහා ජාතික චිත්‍රපට සංස්ථාවෙන් හා ආරක්ෂක අමාත්‍යාංශයෙන් අවසර ගෙන ඇති ලිපිද පොලීසියට හා විරෝධය දැක්වුවන්ට පෙන්වා ඇති අතර ඇති වු විරෝධය හමුවේ පටිගත කළ දර්ශන මකා දැමිමට පොලීසිය විසින් පියවර ගෙනද ඇත.                                                           ", "URL": "https://www.ada.lk/0/0/0-347018", "Category": "Latest News", "Parent URL": null}