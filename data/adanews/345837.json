{"Source": "Ada News", "Timestamp": "27 02 2019", "Headline": "ජනපති - ගෝඨා ඝතන තැත ඉන්දියානුවා නිදහස් - DIG නාලක රිමාන්ඩ්", "News Content": "ජනපති මෛත්‍රීපාල සිරිසේන මහතාත්, හිටපු ආරක්ෂක ලේකම් ගෝඨාභය රාජපක්ෂ මහතාත් ඝාතනය කිරීමේ සැලසුමක් පිළිබඳව පවත්වන විමර්ශනවලට අදාළව අත්අඩංගුවට පත් ඉන්දීය ජාතිකයා මුදා හැරීමට කොළඹ කොටුව වැඩබලන මහේස්ත්‍රාත් ජයන්ත ඩයස් නානායක්කාර මහතා නියෝග කළේය. එම විමර්ශනවලට අදාළව ඉදිරි පියවර ගැනීමේදී ඉන්දීය ජාතිකයාට එරෙහිව කටයුතු නොකරන බවට අපරාධ පරීක්ෂණ දෙපාර්තමේන්තුව සිදුකළ දැනුම් දීමක් අනුව එම ඉන්දීය ජාතිකයා මුදා හැරීමට කටයුතු කළේය. කෙසේ වෙතත් ඔහු වීසා බලපත්‍ර නොමැතිව ලංකාවේ රැඳි සිටීම හේතුවෙන් ආගමන විගමන නීතිය අනුව කටයුතු කරන බව සඳහන් කිරීම හේතුවෙන් ඉන්දීය ජාතිකයා යළි ලබන 13 දා තෙක් රක්ෂිත බන්ධනාගාර ගත කළේය. එසේම මෙම සිදුවීමට අදාළව අත්අඩංගුවට ගෙන සිටින ත්‍රස්ත විමර්ශන ඒකකයේ හිටපු නියොජ්‍ය පොලිස්පති නාලක ද සිල්වා මහතා යළි එළැඹෙන 6 දා තෙක් රක්ෂිත බන්ධනාගාරගත කෙරිණි.     ", "URL": "https://www.ada.lk/0/0/0-345837", "Category": "Latest News", "Parent URL": null}