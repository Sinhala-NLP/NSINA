{"Source": "Ada News", "Timestamp": "8 03 2018", "Headline": "කාලගුණයෙන් අනතුරු ඇඟවීමක්", "News Content": "\r\n\tගාල්ල සිට හම්බන්තොට හරහා මඩකලපුව දක්වා වූ ගැඹුරු මුහුදු ප්‍රදේශවලට තද වැසි ඇති විය හැකි බවත්, එම ප්‍රදේශවල සුළඟේ වේගය ක්ෂණිකව ඉහළ යා හැකි බවත් කාලගුණ විද්‍යා දෙපාර්තමේන්තුව සඳහන් කරයි.\r\n \r\n\tදිවයිනට ගිනිකොණ දෙසින් වන මුහුදු ප්‍රදේශවල පවතින ක්‍රියාකාරී වළාකුළු පද්ධතිය හේතුවෙන් මෙම තත්ත්වය ඇති වන බවත්, මෙහිදී සුළඟේ වේගය පැයට කිලෝ මීටර් 70ක් 80ක් දක්වා ඉහළ යා හැකි බවත් එම දෙපාර්තමේන්තුව පෙන්වා දෙයි.\r\n \r\n\tඅද (08දා) රාත්‍රී 8.00 සිට මෙම තත්ත්වය ඇති විය හැකි බව එම දෙපාර්තමේන්තුව සඳහන් කරන අතර, ඉදිරි පැය 12ක කාලයක් දක්වා මෙම අනතුරු ඇඟවීම වලංගුවේ.\r\n \n\n  ", "URL": "https://www.ada.lk/0/0/0-315418", "Category": "Latest News", "Parent URL": null}