{"Source": "Ada News", "Timestamp": "3 11 2019", "Headline": "MCC ගිවිසුමේ අහිතකර වගන්තිය පෙන්වන්න - අජිත්ගෙන් අභියෝගයක්", "News Content": "මිලේනියම් චැලෙන්ජ් කෝපරේෂන්  ගිවිසුමේ කුමන වගන්තියක් රටට අහිතකරවේදැයි පෙන්වන ලෙස අමාත්‍ය අජිත් පෙරේරා මහතා අභියෝග කරයි. වොක්ෂ්හෝල් වීදිය පිහිටි නව ප්‍රජාතන්ත්‍රවාදී පෙරමුණේ  මැතිවරණ මෙහෙයුම් කාර්යාලයේ පැවැති මාධ්‍ය හමුවකදී ඔහු මේ බව ඊයේ (03දා) පැවැසීය. “ MCC ගිවිසුම ගැන විවිද පාර්ෂව යොදා ගනිමින් අසත්‍ය වපුරවමින් සිටිනවා.  මෙම ගිවිසුම අත්සන් කරළා නැහැ. ගෝඨාභයගේ ප්‍රචාරක කණ්ඩායම, කාදිනල්තුමා සම්බන්ධ කරමින් ව්‍යාජ පුවතත් නිර්මාණය කර සමාජ මාධ්‍ය වෙත මුදා හැර තිබෙනවා. එම ප්‍රකාශය සම්පූර්ණ අසත්‍ය ප්‍රකාශයක් බව කරුණු හෙළිදරව් වී තිබෙනවා. මෙම MCC ගිවිසුමේ, රටට අහිතකර මොන වගන්තිය ද ඒහෙම වගන්තියක් තිබෙනවා නම්, එම වගන්තිය කුමක් ද කියලා රටට හෙළිදරව් කරන්න කීයලා අභියෝග කරනවා. මාධ්‍ය කරුවෝ හැටියට, මෙම වගන්තියේ කුමන වගන්තිය ද රටට අහිතකර කියලා, ගෝඨාභය ඇතුළු පාර්ෂවලින් ප්‍රශ්න කරන මෙන් ඉතාමත් කාරුණිකව ඉල්ලා සිටිනවා. මෙම මිලේනිජයම් චැලෙන්ජ් කෝපරේෂන් ගිවිසුම, රටට ඇමරිකන් ඩොලර් මිලියන 480 ක ආධාර මුදලක් ලැබෙනවා. ණයක් නොවෙයි.මෙය තනිකරම, ආධාර මුදලක්, ණයක් නොවෙයි මේ හරහා රටට ලැබෙන ඉතාම වාසි සහගත ගිවිසුමක්.”   ", "URL": "https://www.ada.lk/0/0/0-354044", "Category": "Latest News", "Parent URL": null}