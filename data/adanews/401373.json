{"Source": "Ada News", "Timestamp": "9 02 2023", "Headline": "සතොස සහල් මිල තවත් අඩු කරයි", "News Content": "ලංකා සතොස ආයතනය මගින් තවත් භාණ්ඩ 4ක මිල අද (09දා) සිට ක්‍රියාත්මක වන පරිදි පහළ දමා තිබේ. රතු කැකුළු , සුදු කැකුළු (ආනයනික) කිලෝග්‍රෑමයක් රුපියල් 5කින් සහ සුදු නාඩු කිලෝග්‍රෑමයක් රුපියල් 4කින් පහළ දමා ඇත. එමෙන්ම වටානා කිලෝග්‍රෑමයක් රුපියල් 10කින් අඩු කර තිබේ. ඒ අනුව නව මිල රතු කැකුළු 164, සුදු කැකුළු (ආනයනික) 179, සුදු නාඩු 180, වටානා 305 වේ.    ", "URL": "https://www.ada.lk/0/0/0-401373", "Category": "Latest News", "Parent URL": null}