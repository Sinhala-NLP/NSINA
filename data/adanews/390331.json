{"Source": "Ada News", "Timestamp": "14 02 2022", "Headline": "සහනාධාර රැගත් චීන නාවික නෞකා ටොංගා දූපත් වෙතට", "News Content": "ටොංගා වෙත සහනාධාර සැපයීමේ කාර්යය භාර චීන නාවික බලඇණියක් එරට අගනුවරට ළඟා වී තිබේ. ප්‍රධාන වශයෙන් ජංගම නිවාස, ට්‍රැක්ටර්, ජනක යන්ත්‍ර, පොම්ප, ජල පිරිපහදු යන්ත්‍ර, හදිසි ආහාර සහ වෛද්‍ය සහ වසංගත රෝග නිවාරණ උපකරණ ඇතුළුව සහන සැපයුම් ටොන් 1,400කට වැඩි ප්‍රමාණයක් මෙම සැපයුම් තොගය සමග පැමිණ තිබේ. මේවා පැටවීමට පෙර, සියලුම ද්‍රව්‍ය විෂබීජහරණය සහ නියැදීම් නිරෝධායන කිහිපයක් සම්පූර්ණ කර ඇත. ටොංගා කොවිඩ්-19 මගින් පීඩාවට පත්ව ඇති බැවින්, වසංගත වැළැක්වීම සහ පාලනය කිරීම සහ වෛද්‍ය ප්‍රතිකාර කිරීමේ හැකියාව ඇති වෘත්තීය වෛද්‍ය නිලධාරීන් සහ උපකරණවලින් සමන්විත නාවික බලඇණිය, පසුව ඉල්ලීමක් මත ටොංගා වෙත එහි ධාරිතාවය තුළ සහාය ලබාදෙනු ඇති බවද කියයි. මෑතකදී ගිනිකඳු පිපිරීමක් සමග ඇති වූ ප්‍රබල සුනාමි තත්ත්වය හේතුවෙන් ටොංගා දූපත් රාජ්‍ය දැඩි ස්වභාවික ව්‍යසනයකට ගොදුරු වූ අතර, එරට නිවාස රැසක් සුන්බුන් බවට පත්විය.   ", "URL": "https://www.ada.lk/0/0/0-390331", "Category": "International", "Parent URL": null}