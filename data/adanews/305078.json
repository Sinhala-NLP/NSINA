{"Source": "Ada News", "Timestamp": "23 01 2018", "Headline": "නව පොකිරිස්සන් විශේෂයක් හමුවෙයි", "News Content": "\r\n\tශ්‍රී ලංකාවෙන් මෙතෙක් හමුනොවූ පොකිරිස්සන් විශේෂයක් තංගල්ල මුහුදු තීරණයෙන් වාර්තා වී ඇත.\r\n \r\n\tපසුගිය 21 වැනිදා තංගල්ලෙන් මුහුදු ගිය ධීවරයෙකුට මෙම පොකිරිස්සන් විශේෂය හමුව තිබේ.\r\n \r\n\tනාරා ආයතනය සඳහන් කරන්නේ මෙලෙස වාර්තා වී ඇත්තේ පැසිෆික් සාගරයේ වෙසෙන පොකිරිස්සන් විශේෂයක් බවයි.\r\n \r\n\tඑසේම මෙම පොකිරිස්සන් විශේෂය ලංකාවෙන් වාර්තා වූ පළමු අවස්ථාව මෙය බවද නාරා ආයතනය පවසයි.\r\n \r\n\tමේ පිළිබඳ අදහස් දක්වන නාරා ආයතනයේ විද්‍යාඥ උපුල් ලියනගේ මහතා පවසනුයේ “ලංකාවේ මෙතෙක් හමුවූ පොකිරිස්සන් විශේෂයට අමතරව මේ පොකිරිස්සන් විශේෂය ඉතාමත් සුවිශේෂී පොකිරිස්සන් විශේෂයක්. මෙම පොකිරිස්සන්ගේ ස්පර්ශක ඉතාමත්ම කෙටියි. ඒ වගේම පැහැය තනි වර්ණයක් දැකීමට ලැබෙනවා. තැඹිලි පැහැති වර්ණයක් දක්වනවා. මේ පොකිරිස්සන්ගේ පූර්ව පාද ඉතාමත් විශාලයි. දේහයේ උඩුකබල ගත් විට ඕවලාකාර හැඩයක් ගන්නවා. වලිගයට සාපේක්ෂව එම කොටස විශාලයි” යනුවෙනි. \r\n \n  \n  ", "URL": "https://www.ada.lk/0/0/0-305078", "Category": "Latest News", "Parent URL": null}