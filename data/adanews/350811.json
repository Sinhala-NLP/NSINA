{"Source": "Ada News", "Timestamp": "24 07 2019", "Headline": "දික්ඕවිට සහ නොරොච්චොලේ මෙහෙයුමකදි  මත්ද්‍රව්‍ය  සමඟ පස්දෙනෙකු අත්අඩංගුවට", "News Content": "නාවික හමුදා පුද්ගලයින් පිරිසක් විසින් අද (24)  දින දික්ඕවිට සහ පුත්තලම යන ප්‍රදේශයන්හි සිදු කළ සෝදිසි කිරිම්වලදි මත්ද්‍රව්‍ය ළඟ තබා ගත් පුද්ගලයින් පස්දෙනෙකු (05) නාවික හමුදා භාරයට ගෙන ඇත. ඒ අනුව, බටහිර නාවික විධානයට අනුයුක්ත නාවික පුද්ගලයින් විසින් ඊයේ (23) දින වත්තල, දික්ඕවිට සිදු කළ සෝදිසි කිරීමකදී සැක කටයුතු පුද්ගලයින් සිවුදෙනෙකු පරික්‍ෂා කර ඇති අතර, එහිදී ඔවුන් සතුව තිබි කේරළ ගංජා මිලිග්‍රෑම් 10 ක් සොයා ගැනිමට සමත්ව ඇත. නාවික හමුදා භාරයට ගත් පුද්ගලයින් හලාවත සහ මිගමුව ප්‍රදේශයන්හි පදිංචි වයස අවුරුදු 20 ත්  38 ත් අතර වියෙහි පසුවන පුද්ගලයින් බව හඳුනාගෙන ඇත. තවද, වයඹ නාවික විධානයට අනුයුක්ත නාවික පුද්ගලයින් විසින් ඊයේ දින පුත්තලම, කරඹ ප්‍රදේශයේ සිදු කළ සෝදිසි කිරීමකදි ද සැක කටයුතු පුද්ගලයෙකු පරික්‍ෂා කර ඇති අතර, එහිදී ඔහු සතුව තිබි කේරළ ගංජා මිලිග්‍රෑම් 305 ක් සහ අයිස් මත්ද්‍රව්‍ය මිලිග්‍රෑම් 34 ක් සොයා ගැනීමට සමත්ව ඇත. නාවික හමුදා භාරයට ගත් පුද්ගලයා වයස අවුරුදු 36 වන වියෙහි පසුවන මාම්පුරි ප්‍රදේශයේ පදිංචිකරුවෙකු බව හඳුනාගෙන ඇත. ඒ අනුව, නාවික හමුදා භාරයට ගත් පුද්ගලයින් සහ මත්ද්‍රව්‍ය ඉදිරි පරික්‍ෂණ කටයුතු සඳහා පිළිවෙලින් වත්තල පොලීසිය සහ නොරොච්චොල පොලීසිය වෙත භාර දීමට කටයුතු කරන ලදී.     ", "URL": "https://www.ada.lk/0/0/0-350811", "Category": "Latest News", "Parent URL": null}