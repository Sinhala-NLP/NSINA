{"Source": "Ada News", "Timestamp": "3 02 2021", "Headline": "මුව ආවරණ නොපළඳින ජනතාව වැටලීමේ මෙහෙයුමක්", "News Content": "කොරෝනා වසංගතය පැතිරීම අවම කිරීමේ අරමුණින් පනවා ඇති සෞඛ්‍ය මාර්ගෝපදේශ  පිළිපදිනවා දැයි පරික්ෂා කිරීමේ වැඩසටහනක් නුගේගොඩ කොට්ඨාස භාර ජ්‍යෙෂ්ඨ පොලිස් අධිකාරී නුවන් අසංක මහතාගේ ප්‍රධානත්වයෙන්   නුගේගොඩ නගරය අවට ස්ථාන කිහිපයකදී අද උදෑසන පැවැත්වුණි .\n\nඑහිදී මුඛ ආවරණ නොපැලද  මහමග ගමන් ගත්  රියදුරන් හා ජනතාව පරික්ෂා කළ අතර මුව ආවරණ නිසි පරිදි නොපළඳින පුද්ගලයන්ට තරයේ අවවාද කිරීම් ද සිදු කෙරිණි.\n\nඑසේම ප්‍රමිතියෙන් තොර මුව ආවරණ  පළඳින  ජනතාවට ප්‍රමිතියෙන් යුත් මුව ආවරණ  බෙදා දීමක්ද සිදු කෙරිණි .\n\nමෙම වැඩසටහන නුගේගොඩ කොට්ඨාස භාර ජ්‍යෙෂ්ඨ පොලිස් අධිකාරී නුවන් අසංක මහතාගේ සෘජු අධීක්ෂණය යටතේ   මිරිහාන මූලස්ථාන පොලිසියේ ප්‍රධාන  පොලිස් පරීක්ෂක  මංජුල තුෂාර මහතා සහ උප පොලිස් පරීක්ෂක නුවන් සමීර වීරතුංග යන මහත්වරුන් ඇතුළු නිලධාරීන් විශාල පිරිසක් සහභාගි වී සිටියහ මත්තේගොඩ ශාන්ත  ප්‍රදීප් කුමාර කුලරත්න  ", "URL": "https://www.ada.lk/0/0/0-374633", "Category": "Latest News", "Parent URL": null}