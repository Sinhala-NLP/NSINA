{"Source": "Ada News", "Timestamp": "11 11 2021", "Headline": "බ්‍රිතාන්‍ය යානයක් ලුහුබැඳ ගිය බව රුසියාව පවසයි", "News Content": "බ්‍රිතාන්‍ය ඔත්තු බැලීමේ ගුවන් යානයකට බාධා කිරීම සඳහා සුකොයි SU-30 ප්‍රහාරක ජෙට් යානයක් යැවූ බව රුසියාවේ ආරක්ෂක අමාත්‍යාංශය පවසයි. 2014 දී මොස්කව් යුක්රේනයෙන් ඈඳාගත් කළු මුහුද ක්‍රිමියා අර්ධද්වීපය ආසන්නයේ බ්‍රිතාන්‍ය ඔත්තු බැලීමේ ගුවන් යානයක් රුසියාව මෙසේ හඹා ගොස් ඇත. රුසියාවේ ආරක්ෂක අමාත්‍යාංශය කියා සිටියේ බ්‍රිතාන්‍ය පැමිණීම එක්සත් ජනපදයේ සහ එහි සහචරයින්ගේ කළු මුහුදේ කලාපයේ හමුදාමය ක්‍රියාකාරකම්වල සමස්ත වැඩිවීමක කොටසක් බවයි. ජනාධිපති ව්ලැඩිමීර් පුටින් දුරකථන ඇමතුමකින් ජර්මානු චාන්සලර් ඇන්ජෙලා මර්කල් සමඟ ගැටලුව සාකච්ඡා කළ බවද තොරතුරු වාර්තා වේ.   ", "URL": "https://www.ada.lk/0/0/0-387147", "Category": "International", "Parent URL": null}