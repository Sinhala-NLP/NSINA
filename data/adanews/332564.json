{"Source": "Ada News", "Timestamp": "30 05 2018", "Headline": "එජාප ප්‍රබල ඇමතිවරයෙකුගේ ගිණුම් ගැන විමර්ශනයක්", "News Content": "\r\n\tඑක්සත් ජාතික පක්ෂයේ ප්‍රබල අමාත්‍යවරයෙකුගේ හා ඔහුගේ පවුලේ පිරිස්වල ළඟම ඥාතීන්ගේ බැංකු ගිණුම්පිළිබඳව විශේෂ විමර්ශනයක් ආරම්භ කර තිබේ.\r\n \r\n\tමෙම ගිණුම පරීක්ෂා කිරීම්වලට අමතරව ඔවුන් සතුව බැංකු ආරක්ෂිත සේප්පු තිබේද යන්න පිළිබඳවද විශේෂ පරීක්ෂණයක් ආරම්භ කර තිබේ.\r\n \r\n\tගිණුම පරීක්ෂා කිරීමේදී ප්‍රබල අමාත්‍යවරයාට අයත් ගිණුම් හා ඔහුගේ බිරිඳටදරුවන්ට සහ අමාත්‍යවරයාගේ ළඟම ඥාතියෙකුට අයත් ගිණුම් පරීක්ෂා කිරීම සිදුවන බවද වාර්තා වේ.\r\n \r\n\tපසුගිය කාලයේදී පාර්ලිමේන්තුවේදී හා ඉන් පිටතදී ආන්දෝලාත්මක ප්‍රකාශ සිදුකළ මෙම අමාත්‍යවරයා එක්සත් ජාතික පක්ෂය තුළ විශාල කාර්යභාරයක් ඉටු කරනු ලැබූ අමාත්‍යවරයෙකි.\r\n \r\n\tඅමාත්‍යවරයාගේ එක් දරුවෙකු රජය ආයතනයකට සම්බන්ධ වී කටයුතු කර තිබෙන අතර එහිදී එම රාජ්‍ය ආයතනය තුළ සිදුවූ මූල්‍ය ගනුදෙනුවලදී සිදුවූ ගැටලුකාරී තත්ත්වයන් පිළිබඳවත් දරුවෙකුට චෝදනා එල්ල වී තිබිණි.\r\n \r\n\tගිණුම පරීක්ෂා කිරීමේදී ගිණුම්වලට මුදල් ලැබී තිබෙන ආකාරය හා ඒවා පරිහරණය කර තිබෙන ආකාරය පිළිබඳව ද සොයා බැලීම සිදුකරන බවද වාර්තා වේ.\r\n \n\n  ", "URL": "https://www.ada.lk/0/0/0-332564", "Category": "Latest News", "Parent URL": null}