{"Source": "Ada News", "Timestamp": "21 03 2021", "Headline": "කොවිඩ් අතරතුර ඉක්වදෝර සෞඛ්‍ය ඇමති ඉල්ලා අස්වේ", "News Content": "ඉක්වදෝරයේ මහජන සෞඛ්‍ය අමාත්‍ය රොඩොල්ෆෝ ෆර්ෆාන් සිය ධුරයෙන් ඉල්ලා අස්වූයේ රටේ කොවිඩ්-19 එන්නත් කිරීමේ ක්‍රියාවලිය මධ්‍යයේ දින 19ක් පමණක් දැරූ එම තනතුර දැරීමෙන් පසුව බව එරට ජනාධිපති කාර්යාලය තහවුරු කරයි. වත්මන් පරිපාලනය යටතේ සිව්වැනි සෞඛ්‍ය ඇමතිවරයා සහ වසංගතය අතරතුර ඉල්ලා අස්වූ තෙවැන්නා වූ ෆර්ෆාන්, ජනාධිපති ලෙනින් මොරෙනෝ වෙත ඉල්ලා අස්වීමේ ලිපියෙන් පෞද්ගලික හේතු මත ඉවත්ව යන බව පවසමින් භාරදී තිබේ. මාර්තු 1 වැනි දින මෙම තනතුරට පත් කරන ලද ෆර්ෆාන්, ජුවාන් කාලෝස් සෙවලොස් වෙනුවට පත් වූ අතර, ඔහු රටේ එන්නත් කිරීමේ සැලැස්මේ අක්‍රමිකතා සහ වැරදි පිළිබඳ ප්‍රශ්න කිරීම් මධ්‍යයේ ඉල්ලා අස්විය. ඔහුගේ ඉල්ලා අස්වීම සිදුවන්නේ එන්නත් සැලැස්මේ අක්‍රමිකතා සහ වසංගතයට එරෙහි සටනේ පෙරමුණේ නොසිටි නමුත් පෞද්ගලික සම්බන්ධතා සහිත පුද්ගලයින්ගේ ලැයිස්තුවක් පිළිබඳ වංචාව හේතුවෙන් ඇති වූ සමාජ නොසන්සුන්තාව මධ්‍යයේය. එරට එන්නත් කිරීමේ ක්‍රියාවලිය පිළිබඳව ජනවාරි 29 වැනි දින ආරම්භ කරන ලද පරීක්ෂණයක කොටසක් ලෙස නීතිපති කාර්යාලය පසුගිය බදාදා ක්විටෝහි සෞඛ්‍ය අමාත්‍යාංශය වැටලීය. විශේෂයෙන් පවුලේ සාමාජිකයන්ට සහ රජයට සමීප පුද්ගලයන්ට ප්‍රයෝජනවත් වන පරිදි කොවිඩ්-19 මර්දන එන්නත් බෙදාහැරීමේ චෝදනාවට සෙවාලෝස් චෝදනා ලැබීය. හිටපු ඇමතිවරයා වසරක පමණ කාලයක් ධුරයේ සිටියද පෙබරවාරි 26 වැනි දින ඉල්ලා අස්විය. කොවිඩ්-19 එන්නත් බෙදාහැරීමේදී ඥාති සංග්‍රහය පිළිබඳ චෝදනා ඉක්වදෝරය, පේරු සහ ආර්ජන්ටිනාව ඇතුළු දකුණු ඇමරිකානු රටවල් කිහිපයක දේශපාලන නොසන්සුන්තාවට හේතු වී තිබේ. නිල දත්ත වලට අනුව ඉක්වදෝරය විසින් එන්නතෙහි පළමු මාත්‍රාව 120,000කට වැඩි පිරිසකට ලබා දී ඇත. වයස අවුරුදු 18ට වැඩි ජනගහනයෙන් 60%කට වසර අවසාන වනවිට එන්නත් කිරීම සඳහා මාත්‍රා මිලියන 20ක් මිලදී ගැනීමට ඔවුන් කටයුතු කර ඇති බව බලධාරීහු පවසති.   ", "URL": "https://www.ada.lk/0/0/0-376236", "Category": "International", "Parent URL": null}