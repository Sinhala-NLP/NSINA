{"Source": "Ada News", "Timestamp": "20 12 2022", "Headline": "ලබන වසරේදී නව මහ බැංකු පනත් කෙටුම්පතක්", "News Content": "ශ්‍රී ලංකා මහ බැංකු පනත් කෙටුම්පත මුදල් අමාත්‍යවරයා ලෙස ජනපති රනිල් වික්‍රමසිංහ මහතා කැබිනට් මණ්ඩලයට ඉදිරිපත් කර තිබේ. ඊයේ පැවැති කැබිනට් රැස්වීමට ජනපතිවරයා මෙම පනත් කෙටුම්පත ඉදිරිපත් කර ඇති අතර ඒ සඳහා සංශෝධන අවශ්‍යනම් ලබන කැබිනට් මණ්ඩලයට  ඉදිරිපත් කරන ලෙස මෙහිදී ජනපතිවරයා කැබිනට් මණ්ඩලයට දැනුම් දී තිබේ. ඒ අනුව ලබන වසරේදී නව ශ්‍රී ලංකා මහ බැංකු පනත්කෙටුම්පතක් පාර්ලිමේන්තුවේදි අනුමත වෙනු ඇති බව කැබිනට් ප්‍රකාශක අමාත්‍ය බන්දුල ගුණවර්ධන මහතා පැවැසීය.  ", "URL": "https://www.ada.lk/0/0/0-399773", "Category": "Latest News", "Parent URL": null}