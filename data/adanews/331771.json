{"Source": "Ada News", "Timestamp": "26 05 2018", "Headline": "සමාජජාල ආයතන දත්ත ආරක්ෂණ නීති උල්ලංඝනය කරන බවට චෝදනා", "News Content": "\r\n\tෆේස්බුක් ගූගල් ඉන්ස්ටග්‍රෑම් සහ වට්ස්ඇප් යන සමාජජාල සහ පරිගණක මෙහෙයුම් පද්ධති යුරෝපා සංගමය විසින් හඳුන්වා දී ඇති නවතම GDPR දත්ත ආරක්ෂණ නීති උල්ලංඝනය කර ඇති බවට චෝදනා නැගෙයි.\r\n \r\n\tමැක්ස් ෂර්මර් ප්‍රමුඛ ක්‍රියාධරයන් පවසන්නේ මෙම ආයතන විසින් එහි පරිශීලකයන්ට සිය දත්ත නිරාවණයට බලපෑමක් මෙන්ම අනුබලයක් ලබාදෙන බවයි.\r\n \r\n\tද ජෙනරල් ඩේටා ප්‍රොටෙක්ෂන් රෙගියුලේෂන් හෙවත් මහජන දත්ත ආරක්ෂණ නියාමනය, GDPR යන නව නීතිය යුරෝපා සංගමය හඳුන්වාදෙනු ලැබුවේ පසුගිය කාලය පුරාවට පරිගණක පරිශීලකයන්ගේ දත්ත තෙවැනි පාර්ශ්ව විසින් සෝරාගන්නා බවට ලද අනාවරණයන් සමගිනි.\r\n \r\n\tමෙම නීති පද්ධතිය තුළින් කිසිවෙකුගේ පෞද්ගලික දත්ත එකතු කිරීම හා භාවිත කිරීම පිළිබඳ නියාමනයක් සිදුවන අතර, එය යුරෝපා සංගමයෙන් පිටත සිට මෙහෙයවන සමාගම්වලටද අදාළ වෙයි.\r\n \r\n\tනමුත්, ඉහත කී ආයතන විසින් මෙම නීති උල්ලංඝනය කරමින් කටයුතු කරන බවත්, ඔවුන් මෙම නීති පද්ධතියට අනුකූල වීම හෝ ඉන් ඉවත්වීම යන අවස්ථාවේ සිට කටයුතු කරන බවට චෝදනා නැගෙයි.\r\n \r\n\tපසුගිය කාලය පුරා ෆේස්බුක් සමාජජාල වෙබ් අඩවියට සිය පරිශීලකයන්ගේ පෞද්ගලික දත්ත තෙවැනි පාර්ශ්ව වෙත ගලායෑමට ඉඩ සැලසීමේ චෝදනා දරුණු ලෙස එල්ල වූ අතර, මෙවැනි නීති බලාත්මක කිරීමට එවැනි කරුණු ප්‍රබලව බලපෑවේය.  \r\n \n \n  ", "URL": "https://www.ada.lk/0/0/0-331771", "Category": "International", "Parent URL": null}