{"Source": "Ada News", "Timestamp": "26 01 2018", "Headline": "ඊ පළාත් පාලන පද්ධතිය 29 දා", "News Content": "\r\n\tපළාත් පාලන ආයතන වෙත කරනු ලබන සියලුම ගෙවීම් අන්තර්ජාල විද්‍යුත් කාඩ්පත්   මගින් ගෙවීම සහ සියලුම මහජන සේවාවන් අන්තර්ජාල මගින් සිදුකිරීමට අදාළ ඊ - පළාත්පාලන පද්ධතිය දියත් කිරීම, ජනාධිපති මෛත්‍රීපාල සිරිසේන  මහතාගේ ප්‍රධානත්වයෙන් අග්‍රාමාත්‍ය රනිල් වික්‍රමසිංහ මහතාගේ සහභාගිත්වයෙන් ලබන 29දා දින පෙ.ව. 9.30ට බණ්ඩාරනායක සම්මන්ත්‍රණ ශාලාවේදී  සිදු කරන බව පළාත් සභා හා පළාත් පාලන අමාත්‍යාංශය නිවේදනය කරයි.\r\n \r\n\tපළාත් පාලන ආයතන වෙත මහජනතාව විසින් කරනු ලබන ගෙවීම් හා බලපත්‍ර ලබාගැනීමේදී  සිදුවන අක්‍රමිකතා අවම කර පළාත් පාලන ආයතනවල  සියලුම කාර්යයන් වඩාත්  විනිවිදභාවයකින්  යුතුව කාර්යක්ෂමව හා ඵලදායීව සිදුකිරීමේ අරමුණින් ඊ - පළාත් පාලන පද්ධති ක්‍රියාත්මක කිරීමට කටයුතු යොදා ඇත.\r\n \r\n\tමෙම ඊ - පළාත් පාලන පද්ධතිය ශ්‍රී ලංකාවේ සියලුම පළාත් පාලන ආයතනවල ක්‍රියාත්මක කිරීමට නියමිත අතර, මෙහි පළමු අදියර යටතේ ජනවාරි 29 දින පළාත් පාලන ආයතන 30ක මෙම ඊ- පළාත් පාලන පද්ධතිය දියත් කෙරේ.\r\n \n\n \r\n\t \r\n  ", "URL": "https://www.ada.lk/0/0/0-305923", "Category": "Latest News", "Parent URL": null}