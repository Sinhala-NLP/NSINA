{"Source": "Ada News", "Timestamp": "9 03 2022", "Headline": "මහ බැංකුව IMF යන්න සූදානම් නෑ", "News Content": "මහ බැංකුව තවමත් ජාත්‍යන්තර මූල්‍ය අරමුදලට යාමට සූදානමක් නොමැති බවට මහ බැංකු අධිපති හා එහි ජ්‍යෙෂ්ඨ නිලධාරීන් සමග පැවැති සාකච්ඡාවේදී පෙනුන බව පාර්ලිමේන්තු මන්ත්‍රී හර්ෂ ද සිල්වා මහතා පැවැසීය. මෙම සාකච්ඡාව අද පෙරවරුවේ පවත්වා ඇති අතර ඒ සඳහා සමගි ජන බල වේගයේ පාර්ලිමේන්තු මන්ත්‍රීවරුන් වන කබීර් හෂීම්, හරෂ ද සිල්වා හා එරාන් වික්‍රමරත්න යන මහත්වරු එක්ව තිබේ. මෙම සාකච්ඡාවේදී ආනයන සඳහා ගෙවීම් කිරීම, විදේශ ණය, විනිමය අනුපාත, උද්ධමනය, මූල්‍ය යාන්ත්‍රණයේ ස්ථායිතාවය වැනි කරුණු පිළිබඳව අවධානය යොමුකළ බව හර්ෂ ද සිල්වා මහතා සිය ට්විටර් ගිණුමෙන් පවසයි. ශ්‍රී ලංකාවේ ආර්ථික අර්බුදය කෙටි කාලීන ද්‍රවශීලතාවය පිළිබඳ ගැටලුවක් බවට ශ්‍රී ලංකා මහ බැංකුව සිතන බවත් ඔහු පැවැසීය.   ", "URL": "https://www.ada.lk/0/0/0-391120", "Category": "Latest News", "Parent URL": null}