{"Source": "Ada News", "Timestamp": "31 05 2018", "Headline": "19 ට පක්ෂවීම වැරැද්දක් - SB", "News Content": "\r\n\tදහනව වැනි ව්‍යවස්ථා සංශෝධනයට පක්ෂව පක්ෂව ඡන්දය ලබාදීම ගැන කනගාටුවන බවත් අවස්ථාවක් ලැබුණහොත් එය නිවැරදි කර ගැනීමට කටයුතු කරන බව ශ්‍රී ලංකා නිදහස් පක්ෂ භාණ්ඩාගාරික එස්.බී. දිසානායක මහතා සඳහන් කළේය.\r\n \r\n\tඑම ව්‍යවස්ථා සංශෝධනය තුළින් ජනාධිපතිවරයා ඉවත් කිරීමට නීති ප්‍රතිපාදන පෙන්වාදී තිබුණත් අගමැතිවරයා ඉවත් කිරීමට කිසිදු නීති ප්‍රතිපාදනයක් නොමැති බවද පවසා සිටියේය.\r\n \r\n\tආණ්ඩුවෙන් ඉවත් වූ 16 දෙනාගේ කණ්ඩායම විසින් අද (31දා) සංවිධානය කරන මාධ්‍ය සාකච්ඡාවට සහභාගි වෙමින්  මන්ත්‍රීවරයා මේ බව සඳහන් කළේය.\r\n \r\n\t19 වැනි ව්‍යවස්ථා සංශෝධනය ඉදිරිපත් වූ අවස්ථාවේදී පැවැති කලබලකාරී තත්ත්වය නිසා අදාළ වගන්තිය පැහැදිලි නොවූ බවත් මේ නිසා මෙම තත්ත්වය නිවැරදි කිරීමට අවස්ථාවක් ලැබුණහොත් එය සිදු කිරීමට  පසුබට නොවන  බවද පවසා සිටියේය.\r\n \r\n\tපාර්ලිමේන්තු මන්ත්‍රීවරුන් වන චන්දිම වීරක්කොඩි, ලක්ෂ්මන් යාපා අබේවර්ධන යන මහත්වරුද මෙහිදී මෙම ප්‍රකාශයට සිය එකඟතාව පළ කළහ.\r\n \n\n  ", "URL": "https://www.ada.lk/0/0/0-332857", "Category": "Latest News", "Parent URL": null}