{"Source": "Ada News", "Timestamp": "2 05 2020", "Headline": "ජෛව සාම්පල  ලබා ගැනිමේ ආරක්ෂිත කුටියක් හෝමාගම සෞඛ්‍යය වෛද්‍ය කාර්යාලයට", "News Content": "කොවිඩ් 19 වෛරසය වැළදී ඇත්දැයි පරික්ෂා කිරීම සඳහා ආරක්ෂිතව ජෛව  සාම්පල  ලබා ගැනීමට පහසුකම් සැපයෙන  කුටියක්  හෝමාගම සෞඛ්‍යය වෛද්‍ය  නිලධාරි කාර්යාලය ට අද  (2) දා පරිත්‍යාග කෙරිණි. .\n\nහේලීස් සමූහ ව්‍යාපාරයට අනුබද්ධ ඩිප් ප්‍රඩක්ට් ආයතනය මඟින් මඟින් මෙම පරිත්‍යාගය සිදු කෙරිණි. .\n\nක්ෂේත්‍රයේ ඕනෑම ස්ථානයකට  මෙම කුටිය රැගෙන ගොස් ආරක්ෂිතව ජෛව සාම්පල ලබාගෙන රෝගියාට koviD  19 රෝගය වැළඳී ඇත්දැයි පරීක්ෂා කිරීමට  පහසුකම් සපයා ඇති බවත් ඉන් සෞඛ්‍ය කාර්යය මණ්ඩලය සියයට සීයක් ආරක්ෂා කර ගැනීමට  හැකි වන බවත් හෝමාගම සෞඛ්‍ය වෛද්‍ය නිලධාරී වෛද්‍ය  කේ.එච්.ජගත් කුමාර මහතා පැවසීය .\n\nමෙවන් කුටියක් මීට පෙර කොළඹ  දිස්ත්‍රික්  සෞඛ්‍ය වෛද්‍ය නිලධාරී කාර්යාල වල භාවිතයට ගෙන නොතිබූ අතර මෙවන් කුටි වැඩි වශයෙන් මහජන සෞඛ්‍ය  පරීක්ෂක කාර්යාල වලට  ලබා දෙන්නේ නම් කොවිඩ් 19 රෝග  ලක්ෂණ  සහිත රෝගීන්  වැඩි වශයෙන් පරීක්ෂා කිරීමට හැකි වන බවත් සෞඛ්‍ය වෛද්‍ය නිලධාරි  ජගත් කුමාර මහතා මහතා වැඩිදුරටත්  පැවසීය .\n\nමෙම ආරක්ෂක කුටිය   ඩිප් ප්‍රොඩක්ට් ආයතනයේ ඉංජිනේරු අංශය මගින් රුපියල් ලක්ෂයක පමණ වියදමින් නිපදවා ඇති බවද පැවසේ. .\n\nමෙම අවස්ථාවට ඩිප් ප්‍රඩක්ට් ආයතනයේ කළමනාකාර අධ්‍යක්ෂ ඇන්ඩෘ, ඉංජිනේරු සාමාන්‍යාධිකාරී චන්දිකා රත්නසිරි, මානව සම්පත් සාමාන්‍යාධිකාරී  තුසිත පෙරෙරා, මානව සම්පත් කළමනාකරු චරිත් රවිහංස, කර්මාන්තශාලා කළමනාකරු නිශාන්ත ජයසිංහ,හෝමාගම සෞඛ්‍ය වෛද්‍ය නිලධාරී වෛද්‍ය ජගත් කුමාර   , පරිපාලන මහජන සෞඛ්‍ය පරීක්ෂක ප්‍රියන්ත මහතා ඇතුළු පිරිසක් සහභාගී වී සිටියහ . මත්තෙගොඩ ශාන්ත ප්‍රදීප් කුමාර කුලරත්න    ", "URL": "https://www.ada.lk/0/0/0-361681", "Category": "Latest News", "Parent URL": null}