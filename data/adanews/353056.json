{"Source": "Ada News", "Timestamp": "6 10 2019", "Headline": "මන්ත්‍රී රෝහිත ඇතුළු පිරිසක් හෙල්මට් නීතිය කඩයි", "News Content": "ජනාධිපති අපේක්ෂක ගෝඨාභය රාජපක්ෂ මහතාගේ මීගහතැන්න ප්‍රාදේශීය  මැතිවරණ මෙහෙයුම් කාර්යාලය ඊයේ (05දා) විවෘත කෙරුණා. එක්සත් ජනතා නිදහස් සන්ධාන පාර්ලිමේන්තු මන්ත්‍රී හා ශ්‍රී ලංකා පොදුජන පෙරමුණේ කළුතර දිස්ත්‍රික් සංවිධායක රෝහිත අබේගුණවර්ධන මහතාගේ ප්‍රධානත්වයෙන් මෙම විවෘත කිරීම සිදුවුණා. එම අවස්ථාවේදී වලල්ලාවිට ප්‍රාදේශීය සභාවේ සභාපති උදේනි  අතුකෝරල මහතා විසින් රෝහිත අබේගුණවර්ධන මහතාව යතුරු පැදියක නංවාගෙන උත්සව සභාව වෙත කැඳවාගෙන පැමිණියා. කෙසේ වෙතත් රෝහිත අබේගුණවර්ධන මහතා මෙන්ම උදේනි අතුකෝරාළ මහතා මෙන්ම මෙම අවස්ථාවට සම්බන්ධ වී සිටි අධාරකරුවන් අතරින් පිරිසක්ද යතුරු පැදිවල ගමන් කළේ හිස් ආවරණ (හෙල්මට්) නොමැතිවයි. එම පිරිස මීගස්තැන්න පොලීසිය ඉදිරිපිටින් මෙසේ නීතිය කඩකරමින් ගමන් කරනු ඇයුරුද දැකගැනීමට ලැබුණා. වලල්ලාවිට විශ්ව ගැමුණු ප්‍රියංකර   ", "URL": "https://www.ada.lk/0/0/0-353056", "Category": "Latest News", "Parent URL": null}