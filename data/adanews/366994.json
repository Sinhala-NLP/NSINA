{"Source": "Ada News", "Timestamp": "13 08 2020", "Headline": "මාලදිවයිනේ සිටි ලාංකිකයන් පිරිසක් මත්තලට", "News Content": "මාලදිවයින තුළ රැදී සිටි ශ්‍රී ලාංකිකයන් 179 දෙනෙකු රැගෙන ශ්‍රී ලන්කන් ගුවන් සේවයේ විශේෂ ගුවන් යානයක් අද දින දහවල් මත්තල ගුවන් තොටුපළ වෙත පැමිණ තිබුණි . ශ්‍රී ලන්කන් ගුවන් සේවයේ යූ.එල්.- 102 දරන විශේෂ ගුවන් යානයෙන් මෙම ගුවන් මගීන් පිරිස අද දින දහවල් 1.30 ට මත්තල ගුවන් තොටුපළ වෙත පැමිණ තිබුණි . මෙම ගුවන් මගීන් අතර සිටි වැඩි පිරිසක් එරට සංචාරක ක්ෂේත්‍රයේ රැකියා වල නිරත වී සිටි අය බවට තොරතුරු වාර්තා වේ . මොවුන් මත්තල ගුවන් තොටුපළ වෙත පිවිසීමෙන් පසුව පී.සී.ආර්. පරීක්ෂණ වලට භාජනය කර තිබේ .     ", "URL": "https://www.ada.lk/0/0/0-366994", "Category": "Latest News", "Parent URL": null}