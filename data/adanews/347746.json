{"Source": "Ada News", "Timestamp": "26 04 2019", "Headline": "ලංකාවේ සෑම නිවසක්ම පරීක්ෂා කරනවා - ජනපති", "News Content": "ආරක්ෂාව තහවුරු කර ගැනීම සඳහා ඉදිරියේදී සෑම නිවසක්ම පරීක්ෂා කරන බව ජනපති මෛත්‍රීපාල සිරිසේන මහතා පවසයි. අද පෙරවරුවේදී මාධ්‍ය ආයතන ප්‍රධානින් හා පැවැති හමුවේදී ඔහු මේ බව සඳහන් කළේය. “කෙටිකාලීන හා දිගුකාලීන සැලසුම් අපි හදලා ඉවරයි. අද හෝ හෙට අපි ඒකාබද්ධ මෙහෙයුම් මධ්‍යස්ථානයක් ස්ථාපිත කරනවා. මේකට ප්‍රධානීන් පත්කරලා. පැය 24 පුරාම කටයුතු කරනවා. හදිසි නීතිය යටතේ හමුදාවටත් බලය තිබෙන නිසා පොලීසිය හා ත්‍රිවිධ හමුදාව දිගටම වැටලීම් කරනවා. සමහර වෙලාවට ඉස්සරහට එන්න පුළුවන් අපිට නිදහසේ ඉන්න දෙන්නේ නෑ කියලා. අපි ජනතාවගේ සහාය ඉල්ලා සිටිනවා. දැනටමත් අපි මේ කටයුතු ආරම්භ කර තිබෙනවා. අපි ලංකාවේ සෑම ගෙයක්ම පරීක්ෂා කරනවා. උසාවියේ නියෝග ගන්න අවශ්‍ය නෑ. සියලුම අමාත්‍යාංශ ලේකම්වරු ගෙනල්ලා සාකච්ඡාවක් තිබුණා. අපි මේ ගැන චක්‍රලේඛ එවනවා. ග්‍රාම නිලධාරීන් සමග තිබෙන තොරතුරු සමග නිවසේ ඉන්න ඕන. ඊට බාහිර කවුරුත් නිවසේ ඉන්න විදිහක් නෑ.”     ", "URL": "https://www.ada.lk/0/0/0-347746", "Category": "Latest News", "Parent URL": null}