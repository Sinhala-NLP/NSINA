{"Source": "Ada News", "Timestamp": "17 05 2019", "Headline": "නීතිවිරෝධි පුපුරන ද්‍රව්‍ය සොයා 20 වෙනිදායින් පසු අඛණ්ඩ මෙහෙයුම්", "News Content": "නීතිවිරෝධි අයුරින් පුපුරන  ද්‍රව්‍ය  ළඟ තබාගෙන සිටින  පුද්ගලයින්  සොයා ලබන 20 දායින් පසු දිවයින පුරා අඛණ්ඩ මෙහෙයුම් ක්‍රියාත්මක කරන බව ‍පොලිස් මාධ්‍ය ප්‍රකාශකවරයා පවසයි. බලපත්‍ර නොමැතිව පුපුරන ද්‍රව්‍ය සන්තකයේ තබාගෙන සිටින්නන්ට ඒවා යළි භාර දිමට ඉකුත් 12 දා සිට දින තුනක කාලයක් ‍පොලීසිය ලබා දි තිබුණි. නමුත් තවදුරටත් එම කාලය මෙම 20 දා අලුයම 6.00 තෙක් දිර්ඝ කිරිමට ‍පොලීසිය පෙරේදා (15) පියවර ගනු ලැබිය. ඉන්පසු දිවයින පුරා සෝදිසි මෙහෙයුම් ක්‍රියාත්මක කර පුපුරන  ද්‍රව්‍ය ළඟ තබා ගෙන සිටින්නන් අත්අඩංගුවට ගැනීමට ‍පොලීසිය ක්‍රියා කරනු ඇත. \n  ", "URL": "https://www.ada.lk/0/0/0-348570", "Category": "Latest News", "Parent URL": null}