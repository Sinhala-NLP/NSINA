{"Source": "Ada News", "Timestamp": "29 08 2022", "Headline": "ගිනිකොනදිග යුක්රේනයේ පිපිරීමකින් පොලිස් ප්‍රධානී මරුට", "News Content": "ප්‍රාදේශීය රථවාහන පොලිසියේ නියෝජ්‍ය අණදෙන නිලධාරි ඇලෙක්සැන්ඩර් කොලෙස්නිකොව් සිකුරාදා දකුණු යුක්රේනයේ බර්ඩියන්ස්ක් නගරයේ සිදුවූ පිපිරීමකින් මියගොස් තිබේ. පවතින ගැටුමේ මුල් කාලයේ රුසියානු හමුදා විසින් නගරය අල්ලා ගන්නා ලද අතර එතැන් සිට ඔවුන්ගේ පාලනය යටතේ පවතී. දැනට තාවකාලිකව අවතැන් වූ පුද්ගලයින් සහ සරණාගතයින් නවාතැන් ගැනීම සඳහා භාවිත කරන ප්‍රාදේශීය නිවාඩු නිවසක පිපිරීම සිදුවී ඇති බව මරියපෝල් හි ප්‍රාදේශීය නගරාධිපති ඇලෙක්සැන්ඩර් සුලෙන්කෝ පැවසීය. මෙම පුපුරණ ද්‍රව්‍ය පෙර සැකසූ කැබලිවලින් පුරවා තිබූ අතර එය පොළොවේ සිට මීටර් තුනක් පමණ ඉහළින් ගසක සවිකර තිබී ඇති බවද ඔහු වැඩිදුරටත් පැවසීය.   ", "URL": "https://www.ada.lk/0/0/0-396686", "Category": "International", "Parent URL": null}