{"Source": "Ada News", "Timestamp": "24 09 2018", "Headline": "පුරාවස්තු සොයා කැණීම් කළ සිවුදෙනෙකු අත්අඩංගුවට", "News Content": " උහන පොලිස් වසමේ ලාතුගල ගෙනම්පන්න රක්ෂිතයේ පුරාවස්තු ලබාගැනීමේ අරමුණින් කැණීම් කරන ලද සිවු දෙනෙකු උහන පොලීසිය විසින් ඊයේ (23දා) සවස අත්අඩංගුවට ගෙන තිබේ. අත්අඩංගුවට ගත් සැකකරුවන් අවුරුදු 38, 26, 24, 18 වයස්වල පසුවන, උහන ප්‍රද්ශයේම පදිංචිකරුවන් බවත් පොලීසිය පවසයි. ඔවුන් අද (24දා) දින අම්පාර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර, උහන පොලීසිය සිද්ධිය සම්බන්ධ වැඩිදුර පරීක්ෂණ ක්‍රියාත්මක කරයි.  ", "URL": "https://www.ada.lk/0/0/0-340629", "Category": "Latest News", "Parent URL": null}