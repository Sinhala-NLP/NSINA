{"Source": "Ada News", "Timestamp": "13 09 2018", "Headline": "ජනාධිපතිට අනතුරක් කිරීමට යම් පිරිසකට උවමනායි - සුසිල්", "News Content": " ජනාධිපති මෛත්‍රීපාල සිරිසේන මහතාගේ ජීවිතයට අනතුරක් සිදුකිරීමට යම් කණ්ඩායමකට උවමනා වී තිබෙන බවට ආරක්ෂක අංශවලට සම්බන්ධ අයෙකු ප්‍රකාශයක් සිදුකර තිබීම සම්බන්ධව ආරක්ෂක අංශවල බලධාරීන්ගේ විශේෂ අවධානය යොමුවිය යුතු බව පාර්ලිමේන්තු මන්ත්‍රී සුසිල් ප්‍රේම්ජයන්ත මහතා අද (13දා) පැවසීය. රජයේ නායකයන්ගේ ජීවිතවලට තර්ජනයක් එල්ලවී ඇතැයි පැහැදිලි වන බවත් ,මෙය සුළුකොට නොතැකිය යුතු බවත් මන්ත්‍රීවරයා මෙහිදී සඳහන් කළේය. නෙළුම් මාවතේ පිහිටි ශ්‍රී ලංකා පොදුජන පෙරමුණේ ප්‍රධාන කාර්යාලයේ පැවැති මාධ්‍ය හමුවකදී ඒ මහතා වැඩිදුරටත් සඳහන් කළේ ෆීල්ඩ් මාර්ෂල් සරත් ෆොන්සේකා මහතා සහ යුද හමුදාපතිවරයා අතර හටගෙන ඇති මතගැටුම රටේ ආරක්ෂාවට අහිතකර අයුරින් බලපාන බවයි.        ", "URL": "https://www.ada.lk/0/0/0-340299", "Category": "Latest News", "Parent URL": null}