{"Source": "Ada News", "Timestamp": "31 08 2023", "Headline": "උතුරු කොරියාව, දකුණට ගහන්න න්‍යෂ්ටික අත්හදා බැලීමක් කරලා", "News Content": "දකුණු කොරියාවේ හමුදා ඉලක්ක වෙත න්‍යෂ්ටික ප්‍රහාර අනුකරණය කිරීම සඳහා කෙටි දුර උපායශීලී බැලස්ටික් මිසයිල දෙකක් එල්ල කළ බව උතුරු කොරියාව පවසයි. එරට රාජ්‍ය මාධ්‍ය පැවසුවේ එක්සත් ජනපදය කලාපයට උපාය මාර්ගික බෝම්බ හෙලන යානා යෙදවීමට එරෙහිව අනතුරු ඇඟවීමක් ලෙස මෙම පරීක්ෂණ සිදුකර ඇති බවයි. එහිදී, මිසයිල දෙකක් මුහුදට පතිත වූ බව දකුණු කොරියාවද නිරීක්ෂණය කර තිබේ. දියත් කිරීම් දකුණු කොරියාව සහ එක්සත් ජනපදය විසින් වාර්ෂිකව පවත්වනු ලබන ඒකාබද්ධ හමුදා අභ්‍යාසවලට සමගාමීව සිදුකර තිබුණි. උතුරු කොරියාව දිගු කලක් තිස්සේ මෙම අභ්‍යාස යුද පෙරහුරුවක් ලෙස හෙළා දැක ඇත.   ", "URL": "https://www.ada.lk/0/0/0-405517", "Category": "International", "Parent URL": null}