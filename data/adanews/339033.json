{"Source": "Ada News", "Timestamp": "7 08 2018", "Headline": "වාද්දූව සාදයේ සංවිධායකයන් අත්අඩංගුවට නොගන්නේ ඇයි?", "News Content": "තරුණයින් හතර දෙනෙකු මිය ගිය වාද්දූව හෝටලයක පැවැති සාදය සංවිධානය කළ තරුණයින් දෙදෙනා මෙතෙක් අත්අඩංගුවට නොගැනිම පසුපස අමාත්‍යවරයෙකු සිටින බව ජාතික නිදහස් පෙරමුණේ ජාතික සංවිධායක පාර්ලිමේන්තු මන්ත්‍රී ජයන්ත සමරවීර මහතා අද (07දා) පැවසීය. ජාතික නිදහස් පෙරමුණේ ප්‍රධාන කාර්යාලයේ පැවැති මාධ්‍ය හමුවකදී හෙතෙම මෙම අදහස් පළකළේය. සාමාන්‍ය රිය අනතුරකදී, ගමක ඇතිවන ගැටුමකදී අත්අඩංගුවට ගැනීම් සිදුකළද, මෙම සාදය සංවිධානය කළ පුද්ගලයන් අත්අඩංගුවට නොගැනීමට වාද්දුව පොලිස් ස්ථානය කටයුතු කර නැති බවත් ඔහු පැවැසීය.   ", "URL": "https://www.ada.lk/0/0/0-339033", "Category": "Latest News", "Parent URL": null}