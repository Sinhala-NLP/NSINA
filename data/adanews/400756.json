{"Source": "Ada News", "Timestamp": "20 01 2023", "Headline": "ඕමානයේ සුරක්ෂා නිවසේ සිටි තවත් පිරිසක් දිවයින", "News Content": "ඕමානයේ ගෘහ සේවය සඳහා ගොස් සිටි ශ්‍රී ලාංකික ගෘහ සේවිකාවන් 14 දෙනෙකු එරටින් පිටුවහල් කර අද (20දා) අලුයම කටුනායක ගුවන් තොටුපළ වෙත එවා තිබුණි. මීට අමතරව තවත් ගෘහ සේවිකාවන් 08 දෙනෙකු ඔවුන් සේවය කළ නිවාස වල දී සුළු වැරදි වලට චෝදනා ලබා එරට කම්කරු උසාවියෙන්( Labour Court ) වැරදිකරුවන් වී පිටුවහල් කර මෙසේ එවා තිබුණි. ගුවන් තොටුපළ වෙත පැමිණි මෙම ගෘහ සේවිකාවන් පිරිස ශ්‍රී ලංකා විදේශ සේවා නියුක්ති කාර්යාංශයේ නිලධාරීන් විසින් භාර ගැනීමෙන් අනතුරුව ඔවුන්ගේ නිවාස වෙත යැවීමට පියවර ගෙන තිබේ.   ", "URL": "https://www.ada.lk/0/0/0-400756", "Category": "Latest News", "Parent URL": null}