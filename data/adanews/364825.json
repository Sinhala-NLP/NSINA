{"Source": "Ada News", "Timestamp": "1 07 2020", "Headline": "ජුනි මස උද්ධමනය  සියයට 3.9 දක්වා සුළු පහළ යෑමක්", "News Content": "කොළඹ පාරිභෝගික මිල දර්ශකයෙහි ලක්ෂ්‍යමය වෙනස මගින් මනිනු ලබන මතුපිට උද්ධමනය 2020 මැයි මාසයේ පැවති 4.0% සිට ජුනි මාසයේදී 3.9% දක්වා පහළ ගොස් තිබේ. 2019 ජුනි මාසයේ ඇති වූ සංඛ්‍යානමය බලපෑම මේ සඳහා පූර්ණ වශයෙන් දායක වී ඇත. ආහාර කාණ්ඩයෙහි ලක්ෂ්‍යය උද්ධමනය මැයි මාසයේ පැවති 9.9% සිට ජුනි මාසයේදී 10.0%දක්වා ඉහළ ගොස් ඇති අතර, ආහාර නොවන කාණ්ඩයෙහි ලක්ෂ්‍යමය උද්ධමනය මැයි මාසයේ පැවති 1.6% සිට ජුනි මාසයේදී 1.4% දක්වා පහළ ගොස් තිබේ.  ", "URL": "https://www.ada.lk/0/0/0-364825", "Category": "Business", "Parent URL": null}