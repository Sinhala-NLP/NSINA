{"Source": "Ada News", "Timestamp": "29 09 2019", "Headline": "අනවසරයෙන් මෙරටට ඇතුල් විමට ගිය දෙදෙනෙකු නාවික හමුදා අත්අඩංගුවට", "News Content": "නාවික හමුදාව විසින් ඊයේ (28) දින මන්නාරම, ඌරුමලෙයි ප්‍රදේශයේදී නීතිවිරෝධී ලෙස මෙරටට සංක්‍රමණයවීමට උත්සාහ කළ පුද්ගලයින් දෙදෙනෙකු (02) නාවික හමුදා භාරයට ගෙන ඇත. උතුරු මැද නාවික විධානය විසින් මන්නාරම, ‍ඌරුමලෙයි වෙරළ තීරයේදී සැක කටයුතු යාත්‍රාවක් නිරීක්ෂණය කර ඇති අතර, එහිදී සිදු කල පරික්‍ෂා කිරීමේදී එම යාත්‍රාව ඉන්දියාවේ ලියාපදිංචි යාත්‍රාවක් බවට කරුණු අනාවරණය කර ගෙන ඇත. ඒ අනුව, නාවික හමුදාව විසින් එම සැකකටයුතු යාත්‍රාවේ සිටි පුද්ගලයින්ගෙන් සිදු කල ප්‍රශ්න  කිරිමේදී මෙම පුද්ගලයින් මුහුදු මාර්ග ඔස්සේ නීතිවිරෝධී ලෙස ඉන්දියාවේ සිට මෙරටට සංක්‍රමණය විමට උත්සාහ කරන ලද පුද්ගලයින් බව හඳුනාගෙන ඇත. තවද, මෙම පුද්ගලයින් 2008 වර්ෂයේදී නීතිවිරෝධී ලෙස ඉන්දියාවට සංක්‍රමණය වූ ශ්‍රී ලංකික පුද්ගලයින් බව හඳුනාගෙන ඇත. ඒ අනුව, නාවික හමුදා භාරයට ගත් සැකකරුවන් තලෙයිමන්නාරම පිහිටි ශ්‍රී ලංකා නාවික නෞකා ‘තම්මැන්න’ ආයතනය වෙත රැ‍ගෙන ඒමෙන් පසු ප්‍රථමධාර සහ වෛද්‍ය පහසුකම් සැපයිමට නාවික හමුදාව කටයුතු කරන ලදී. අනතුරුව ඉදිරි පරීක්ෂණ කටයුතු සඳහා එම සැකකරුවන් තලෙයිමන්නාරම පොලීසිය වෙත භාර දීමට කටයුතු කරන ලද අතර, ඉන්දිය යාත්‍රාව නාවික හමුදා භාරයේ තැබිමට කටයුතු කර ඇත.      ", "URL": "https://www.ada.lk/0/0/0-352815", "Category": "Latest News", "Parent URL": null}