{"Source": "Ada News", "Timestamp": "14 06 2021", "Headline": "ප්‍රදේශ කිහිපයකට නායයෑම් අනතුරු ඇඟවිම්", "News Content": "කෑගල්ල සහ රත්නපුර දිස්ත්‍රික්කවල ප්‍රාදේශීය ලේකම් කොට්ඨාස කිහිපයකට නායයෑම් පිළිබඳ අනතුරු ඇඟවීම් නිවේදන නිකුත් කර තිබේ. ජාතික ගොඩනැගිලි පර්යේෂණ සංවිධානය පැවුසවේ, කෑගල්ල දිස්ත්‍රික්කයේ, දැරණියගල, දෙහිඕවිට,  වරකාපොළ , අරණායක බුලත්කොහුපිටිය, යටියන්තොට, මාවනැල්ල , රුවන්වැල්ල සහ කෑගල්ල යන ප්‍රාදේශීය ලේකම් කොට්ඨාස සහ අවට ප්‍රදේශවලට මෙලෙස අනතුරු ඇඟවීම් නිකුත් කළ බවයි. මීට අමතරව රත්නපුර දිස්ත්‍රික්කයේ ඇහැලියගොඩ, කිරිඇල්ල, කුරුවිට සහ අයගම යන ප්‍රාදේශීය ලේකම් කොට්ඨාසවලට ද නායයාමේ අනතුරු ඇඟවීම් නිවේදන නිකුත් කර  තිබේ.      ", "URL": "https://www.ada.lk/0/0/0-380010", "Category": "Latest News", "Parent URL": null}