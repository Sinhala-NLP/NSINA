{"Source": "Ada News", "Timestamp": "24 05 2022", "Headline": "මන්කිපොක්ස් අප්‍රිකාවෙන් පිටත ආසාදන 131ක් වෙයි", "News Content": "මන්කිපොක්ස් රෝගය ආසාදිත වූවන් මේ දක්වා රටවල් 19කින් තහවුරු වූ රෝගීන් 131ක් සහ සැක සහිත රෝගීන් 106ක් ලෙස වාර්තා වී ඇතැයි ලෝක සෞඛ්‍ය සංවිධානය (WHO) ප්‍රකාශ කරයි. මෙසේ රෝගය පැතිරීම අසාමාන්‍ය වුවත්, එය තවමත් අසීමිත ව්‍යාප්තියක් නොමැති බව ලෝක සෞඛ්‍ය සංවිධානය පවසන්නේ, තත්ත්වය සමග කටයුතු කරන්නේ කෙසේද යන්න පිළිබඳ වැඩි උපදෙස් සඳහා සාමාජික රටවලට සහාය වීමට රැස්වීම් කැඳවන බවද පවසමිනි. මන්කිපොක්ස් යනු බටහිර සහ මධ්‍යම අප්‍රිකාවේ සමහර ප්‍රදේශවලට ආවේණික වූ සාමාන්‍යයෙන් මෘදු වෛරස් ආසාදනයකි. එය ප්‍රධාන වශයෙන් සමීප සම්බන්ධතා හරහා ව්‍යාප්ත වන අතර මෑත කාලීනව පැතිරෙන තුරු ලෝකයේ අනෙකුත් ප්‍රදේශවල දක්නට ලැබුණේ කලාතුරකිනි. දැනට, එක්සත් ජනපදය, කැනඩාව, එක්සත් රාජධානිය සහ යුරෝපීය සංගමය තුළ සිද්ධීන් පෙන්වයි.   ", "URL": "https://www.ada.lk/0/0/0-393702", "Category": "International", "Parent URL": null}