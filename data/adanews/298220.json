{"Source": "Ada News", "Timestamp": "21 12 2017", "Headline": "එජාප නාම යෝජනාවලට සුමනා ප්‍රේමචන්ද්‍රගේ නම ඇතුළත් කළේ නෑ", "News Content": "\r\n\tකොලොන්නාව නගර සභාවට එක්සත් ජාතික පක්ෂයේ නාම යෝජනා සඳහා සුමනා ප්‍රේමචන්ද්‍ර මහත්මියගේ නම ඇතුළත් කර නොතිබුණ බව එජාප පාර්ලිමේන්තු මන්ත්‍රී එස්.එම්. මරික්කාර් මහතා පවසයි.\r\n \r\n\tසුමනා ප්‍රේමචන්ද්‍ර මහත්මිය ශ්‍රී ලංකා නිදහස් පක්ෂ හිටපු පාර්ලිමේන්තු මන්ත්‍රී භාරත ලක්ෂ්මන් ප්‍රේමචන්ද්‍ර මහතාගේ බිරිඳයි.\r\n \r\n\tඑසේම සුමනා ප්‍රේමචන්ද්‍ර මහත්මියව නාම යෝජනා සඳහා ඇතුළත් කිරීමට පක්ෂයේ හෝ පක්ෂ නායකත්වයේ උපදෙස් නොතිබුණ බවද මන්ත්‍රීවරයා සඳහන් කරයි.\r\n \r\n\tසුමනා ප්‍රේමචන්ද්‍ර මහත්මියට කොළොන්නාව නගර සභාවට එක්සත් ජාතික පක්ෂයෙන් ලබාදුන් නාම යෝජනා තමා විසින් මකා දැමූ බවට වන වාර්තා සම්බන්ධයෙන් අදහස් දක්වමින් හෙතෙම මේ බව සඳහන් කළේය.\r\n \n\n  ", "URL": "https://www.ada.lk/0/0/0-298220", "Category": "Latest News", "Parent URL": null}