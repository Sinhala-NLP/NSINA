{"Source": "Ada News", "Timestamp": "21 03 2018", "Headline": "පොලිස් නිලධාරීන් 3118ක් දිවි පුදලා", "News Content": "\r\n\tපොලිස් සේවය ආරම්භවූදින සිට මේ දක්වා කාලය තුළ පොලිස් නිලධාරීන් 3118 දෙනෙකු මව්බිම වෙනුවෙන් ජීවිත පූජා කර ඇතැයි පොලිස්පති පූජිත් ජයසුන්දර මහතා සඳහන් කළේය.\r\n \r\n\tමීට අමතරව නිලධාරීන් 1529ක් ආබාධිතව, 15 දෙනෙකු පූර්ණ අකර්මණ්‍යතාවට පත්ව සිටින බවද ඔහු 154 වැනි පොලිස් දින අනුස්මරණ සමරු උත්සවයේදී සඳහන් කළේය.\r\n \r\n\tයුද්ධයේදී මියගිය පොලිස් විරුවන් වෙනුවෙන් බොහෝ දේ සිදුකර තිබෙන බවත්, එහෙත් සිදුකළ කැපකිරීම් වෙනුවෙන් කිසිදු දෙයක් සමකළ නොහැකි බවත් ඒ මහතා පවසා සිටියේය.\r\n \r\n\tයුද්ධයේදී මියගිය පොලිස් විරුවන්ට වයස අවුරුදු 55 න් පසු වැටුපෙන් 85%ක වැන්දඹු අනත්දරු විශ්‍රාම වැටුපක් හා තවත් 15%ක් එකතු කර ලබාදීමට කැබිනට් මණ්ඩල අනුමැතිය ඉල්ලා තිබෙන බවද හෙතෙම කියා සිටියේය.\r\n \r\n\t154 වැනි පොලිස් දින සැමරුම අද (21දා) පොලිස් මූලස්ථානයේදී පැවැත්විණි.\r\n \n\n \r\n\t \r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-317971", "Category": "Latest News", "Parent URL": null}