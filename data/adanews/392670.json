{"Source": "Ada News", "Timestamp": "25 04 2022", "Headline": "ස්වීඩනය සහ ෆින්ලන්තය නෝටෝවට යෑමට සූදානම්", "News Content": "ෆින්ලන්තය සහ ස්වීඩනය එක්ව මැයි මාසයේදී නේටෝවට බැඳීමට කැමැත්ත ප්‍රකාශ කරන බව එරට මාධ්‍ය වාර්තා උපුටා දක්වමින් රොයිටර් පුවත් සේවය පවසයි. 2014 දී රුසියාව ක්‍රිමියාවේ පාලනය අතට ගත්දා සිට හමුදා සන්ධානය සමග සහයෝගීතාව දැඩි කර තිබියදීත්, මෙම රටවල් දෙකම ඉන් ඉවත්ව සිටීමට තීරණය කර තිබුණි. කෙසේ වෙතත්, දැන් යුක්රේනයේ රුසියාවේ විශේෂ මෙහෙයුම ස්වීඩනයට සහ ෆින්ලන්තයට ඔවුන්ගේ දිගුකාලීන හමුදා එකමුතුව සිය ජාතික ආරක්ෂාව සහතික කිරීමේ හොඳම මාධ්‍යය දැයි පරීක්ෂා කිරීමට බල කර ඇත. ඒ අනුව, ෆින්ලන්තයේ සහ ස්වීඩනයේ නායකයින් මැයි 16දා හමුවීමට සැලසුම් කර ඇති අතර ඉන් පසුව සන්ධානයට සම්බන්ධ වීමට අයදුම් කිරීමට ඔවුන්ගේ සැලසුම් ප්‍රසිද්ධියේ ප්‍රකාශ කරනු ඇති බව කියයි.   ", "URL": "https://www.ada.lk/0/0/0-392670", "Category": "International", "Parent URL": null}