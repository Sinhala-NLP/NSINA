{"Source": "Ada News", "Timestamp": "19 10 2020", "Headline": "ලොවපුරා කොවිඩ් ආසාදන කෝටි 4ක සීමාව කරා එයි", "News Content": "ලොව පුරා කොවිඩ්-19 වෛරසය ආසාදිතයන්ගේ සංඛ්‍යාව කෝටි 4ක සීමාව කරා පැමිණෙමින්, මේ වනවිට 39,876,764ක් ලෙස සටහන් වන බව ජෝන්ස් හොප්කින්ස් විශ්වවිද්‍යාලයේ කොරෝනා තොරතුරු මධ්‍යස්ථානය අද (19දා) අලුයම වාර්තා කරයි. එසේම මේ වනවිට ගෝලීය වශයෙන් නව කොරෝනා වෛරසය ආසාදිත මරණ සංඛ්‍යාව 1,112,426ක් බවද කොරෝනා තොරතුරු පිළිබඳ දත්ත වාර්තාවන් පෙන්වා දෙයි. කෙසේ වෙතත් වෛරසය ආසාදනය වූවන් 27,413,784කට ආසන්න පිරිසක් මේ වනවිට සම්පූර්ණ සුවය ලබා ඇති බවද ජෝන්ස් හොප්කින්ස් විශ්වවිද්‍යාලය පවසයි.   ", "URL": "https://www.ada.lk/0/0/0-370390", "Category": "International", "Parent URL": null}