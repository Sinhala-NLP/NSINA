{"Source": "Ada News", "Timestamp": "2 10 2018", "Headline": "ගිනි අවි පෙන්වා අම්බලන්තොට තරුණියක් පැහරගෙන යයි", "News Content": "අම්බලන්තොට, වලෙවත්ත, කොට බෝගහ අසල පදිංචිව සිටි තරුණියක අද (02දා) අලුයම ඇයගේ නිවසට පැමිණි පිරිසක් විසින් පැහැරගෙන ගොස් ඇති බව අම්බලන්තොට පොලීසිය පවසයි. මෙසේ පැහැරගෙන ගොස් ඇත්තේ එම්.පී. නිපුනි වත්සානි නමැති වයස අවුරුදු 17ක තරුණියකි. ඇයගේ දෙමාපියන් විසින් මේ සම්බන්ධයෙන් සිදුකළ පැමිණිල්ලකට අනුව පොලීසිය මේ පිළිබඳව පරීක්ෂණයක් ආරම්භ කර තිබේ . හයදෙනෙකුගෙන් යුත් කණ්ඩායමක් ගිනි අවි සහ ආයුධ රැගෙන විත් අදාළ තරුණියගේ  පියාට සහ සොහොයුරියට  පහරදී ඇයව බලහත්කාරයෙන් පැහැරගෙන ගෙන ගිය බවට තරුණියගේ දෙමාපියන් පවසා සිටී. සිද්ධිය සම්බන්ධයෙන් අදහස් දැක් වූ  පැහැරගෙන ගිය තරුණියගේ පියා වන වසන්ත මුතුමාල මහතා  '' අලුයම 2.30 පමණ වෙඩි සාදයක් ඇහුනා. මම කාඹරයේ ඉඳලා සාලෙට එනකොට ගේ ඇතුළේ කට්ටියක් තුවක්කුවකුත් අතේ තියාගෙන හිටියා. මම සාලෙට ගිහාම මගේ ඔළුවට පිස්තොලේ තියාල, මට දන ගහන්න කියල, මාව පුටුවකින් වැඩි කෙරෙවුවා. පස්සේ මගේ ලොකු දූගේ බෙල්ලට පිහියක් තියාලා එයාට තර්ජනය කරලා පොඩිදූව බලෙන් ඒ අය පැහැරගෙන ගියා '' මේ වන විටත් සිද්ධිය සම්බන්ධයෙන් කිසිවෙකුත් අත්අඩංගුවට ගෙන නොමැති බවද අම්බලන්තොට පොලීසිය කියා සිටියේය. රාහුල් සමන්ත හෙට්ටිආරච්චි - හම්බන්තොට   ", "URL": "https://www.ada.lk/0/0/0-340882", "Category": "Latest News", "Parent URL": null}