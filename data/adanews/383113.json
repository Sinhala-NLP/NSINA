{"Source": "Ada News", "Timestamp": "15 08 2021", "Headline": "ඩෙල්ටා ආසාදිතයෙකුගෙන් වාතයට එක්වන වෛරස ප්‍රමාණය සි​යගුණයක්", "News Content": "ඇල්ෆා කොවිඩ් ප්‍රභේදය ආසාදිත වූ පුද්ගලයකුට වඩා ඩෙල්ටා ප්‍රභේදය ආසාදිත වූ පුද්ගලයෙකුගේ වෛරස් ප්‍රමාණය වාතයට එක් වීම සි​යගුණයකින් ඉහළ බව සෞඛ්‍ය අංශ පවසා සිටියි. ශරීරයට ඇතුළු වීමෙන් පසු දිනයක් දෙකක් ඇතුළත් වෛරසය ශරීරය තුළදී විශාල වෛරස ප්‍රමාණයක් ජනනය කරන බව මේ පිළිබඳව අදහස් පළ කළ සෞඛ්‍ය ප්‍රවර්ධන කාර්යාංශයේ අධ්‍යක්ෂ විශේෂඥ වෛද්‍ය රංජිත් බටුවන්තුඩාව මහතා පවසා සිටියේය. ශරීරය තුළ වෛරස ප්‍රමාණය වැඩිවීම තුළ සංකූලතා ඇති කිරීමේ හැකියාව ද ඉහළ බව විශේෂඥ වෛද්‍යවරයා සඳහන් කර සිටියේ​ය.  ", "URL": "https://www.ada.lk/0/0/0-383113", "Category": "Latest News", "Parent URL": null}