{"Source": "Ada News", "Timestamp": "8 08 2023", "Headline": "කෘත්‍රීම බුද්ධි විෂය පාසල් අධ්‍යාපනයට 6-9 සහ 10 - 13 වශයෙන් අවස්ථා දෙකකදී", "News Content": "පැරිස් නුවර පැවති 2022 යුනෙස්කෝ සමු ප්‍රධාන තේමාව වූයේ අධ්‍යාපනය ඩිජිටල්කරණය කිරීම හෙවත් තොරතුරු සන්නිවේදන තාක්ෂණය පදනම් කරගත් අධ්‍යාපනයක් බවට පත් කිරීම බවත් ඊට අනුගත ව 2030 වන විට මෙරට අධ්‍යාපනය ද සකස් විය යුතු බවත් අධ්‍යාපන අමාත්‍ය ආචාර්ය සුසිල් ප්‍රේමජයන්ත මහතා මේ බව පැවසූවේ පාර්ලිමේන්තුවේ සැසිවාරක දී අදහස් දක්වමිනි.\n\nඒ අනුව සාමාන්‍ය අධ්‍යාපනය, උසස් අධ්‍යාපනය හා වෘත්තීය පුහුණුව යන ක්ෂේත්‍ර තුනට ම අදාළ ව මයික්‍රොසොෆ්ට් ආයතනයත් සමග එක් ව දැනට මත් විධිමත් වැඩසටහන් තුනක් සකස් කර ඇතැයි ද, දැනට උගන්වන තොරතුරු තාක්ෂණ විෂය ක්‍රමයෙන් විකාශය වී කෘත්‍රීම බුද්ධි විෂය පාසල් අධ්‍යාපනයට එකු වීම, 6-9 සහ 10-13 වශයෙන් වට දෙකක දී ක්‍රියාත්මක කෙරෙන බවත් වසර අටක  ක්‍රියාවලියක් සිව් වසරකින් නිම කරන බවත් අමාත්‍යවරයා මෙහි දී පැවසී ය.  මීට සමගාමී ව ගුරුවරුන් පුහුණු කළ යුතු බවත් කලාප 85ක පවතින පරිගණක සම්පත් මධ්‍යස්ථානවල හා ඉතිරි කලාප 15 සඳහා ද නව පරිගණක සම්පත් මධ්‍යස්ථාන පිහිටුවා ගුරු පුහුණුවීම් ආරම්භ කරන බවත් ඊට අවශ්‍ය අන්තර්ජාල පහසුකම් අවහිරතාවකින් තොර ව පවත්වාගෙන යෑම සඳහා ‘ෆයිබර් ඔප්ටික්‘ සබඳතා ලබාගන්නා බවත් අමාත්‍යාවරයා වැඩිදුරටත් සඳහන් කළේ ය.  ඒ අනුව පවත්නා අන්තර්ජාල පහසුකම් හා මහින්දෝදය පරිගණක විද්‍යාගාරවල පරිගණක උපාංග ආදිය යාවත්කාලීන කිරීමෙන් මෙන් ම අමතර වශයෙන් ප්‍රමුඛ පාසල් කිහිපයකට ම ෆයිබර් ඔප්ටික් සහිත අන්තර්ජාල පහසුකම් සපයා කලාප මට්ටමින් සුළු අලුත්වැඩියා කණ්ඩායම් සකසා මෙම  ඩිජිටල්කරණ අධ්‍යාපන ක්‍රියාවලිය ඉතා කෙටි කලක් තුළ දියත් කිරීමට අපේක්ෂිත බව ද හෙතෙම පැවසී ය.\n\n       ", "URL": "https://www.ada.lk/0/0/0-405108", "Category": "Technology", "Parent URL": null}