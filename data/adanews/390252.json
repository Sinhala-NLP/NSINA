{"Source": "Ada News", "Timestamp": "12 02 2022", "Headline": "බයිඩන් - පූටින් සාකච්ඡා සාර්ථක ප්‍රතිඵල ගෙන නෑ", "News Content": "රුසියාවේ ආරක්ෂක ඉල්ලීම් ආමන්ත්‍රණය කිරීමට මොස්කව් විසින් ඉදිරිපත් කරන ලද අදහස් සමාලෝචනය කළද, යුක්රේනය තවමත් මොස්කව්හි ප්‍රධාන උත්සුකයන්ට විසඳුම් ලබා නොදුන් බව රුසියානු ජනාධිපති ව්ලැඩිමීර් පූටින්, එක්සත් ජනපද ජනාධිපති බයිඩන් වෙත පැවසීය. යුක්රේන-රුසියානු දේශසීමා ඔස්සේ උත්සන්න වූ ආතතීන් මධ්‍යයේ බයිඩන් සහ පූටින් දුරකථනයෙන් කතා කළහ. කෙසේ වෙතත්, යුක්රේනයට පහර දීමේ කිසිදු සැලසුමක් රුසියාව නැවත නැවතත් ප්‍රතික්ෂේප කර ඇති අතර, ඒ වෙනුවට බටහිර විසින් ආතතීන් අවුස්සන බවට චෝදනා කළේය. වාර්තාකරුවන් සමග කළ සාකච්ඡාවකදී, ක්‍රෙම්ලිනයේ සහායක යූරි උෂාකොව් මෙම ඇමතුම සහයෝගී ඇමතුමක් ලෙස විස්තර කළද, රුසියානු ආක්‍රමණයක් ගැන බටහිරට පවතින හිස්ටීරියා තත්ත්වය විකාරයක් යැයි අවධාරණය කළේය. උෂාකොව් පැවසුවේ, නැගී එන හිස්ටීරියා තත්ත්වයේ ප්‍රතිඵලයක් ලෙස බයිඩන් විසින් මෙසේ ඇමතුමක් ලබාදුන් බවයි.   ", "URL": "https://www.ada.lk/0/0/0-390252", "Category": "International", "Parent URL": null}