{"Source": "Ada News", "Timestamp": "1 04 2018", "Headline": "මේ බදු සංශෝධන ජනතාවට දරා ගැනීමට අමාරුයි - රවි", "News Content": "\r\n\tනව දේශීය ආදායම් පනත හඳුන්වා දෙමින් ජනතාව මත පනවා ඇති බදු ජනතාවට දරාගත නොහැකි මට්ටමේ ඒවා බව හිටපු මුදල් අමාත්‍ය රවි කරුණානායක මහතා පවසා සිටියේය.\r\n \r\n\tඅද සිට ක්‍රියාත්මක වන නව දේශීය ආදායම් පනතේ බදු සංශෝධන සම්බන්ධයෙන් අදහස් දක්වමින් අමාත්‍යවරයා මෙසේ අදහස් දැක්වීය. එහිදී, වැඩිදුරටත් අදහස් දැක්වූ අමාත්‍යවරයා,\r\n \r\n\t\"මේ නව බදු පනත් කෙටුම්පත මගින් පනවා ඇති බදු ජනතාවට දරාගත නොහැකි මට්ටමේ ඒවායි.\r\n \r\n\tමේ සියල්ල ජාත්‍යන්තර මූල්‍ය අරමුදලේ උවමනාවට සිදුවන වෙනස්කම් බව සඳහන් කළ යුතුයි.\r\n \r\n\tජනතාවාදී රජයක් ලෙස මීට වඩා ජනතාවට දැනෙන වෙනසක් ජනතාව බලාපොරොත්තු වුණා.\r\n \r\n\tඅද ජනතාවට සහන අවශ්‍ය මොහොතක, ජනතාව මත තව තවත් බදු බර පැටවීම විසඳුමක් නොවෙයි.\" යනුවෙන් පවසා සිටියේය.\r\n  ", "URL": "https://www.ada.lk/0/0/0-320002", "Category": "Business", "Parent URL": null}