{"Source": "Ada News", "Timestamp": "29 05 2019", "Headline": "මිනුවන්ගොඩ ගැටුමට 15කට ඇප 4ක් නිදහස්", "News Content": "මිනුවන්ගොඩ ඇතිවූ නොසන්සුන්කාරී සිද්ධිය සම්බන්ධයෙන් රක්ෂිත බන්ධනාගාර ගතකර සිටි සැකකරුවන් 15 දෙනෙකු ඇප මත මුදා හැරීමට මිනුවන්ගොඩ මහේස්ත්‍රාත් අධිකරණය අද (29) නියෝග කළේය. සැකකරුවන් 15 දෙනාගෙන් එක් අයකුට ලක්ෂ 2 බැගින් වූ ශරීර ඇපයක් මත මුදාහැරිමට මහේත්‍රාත් කේසර සමදිවාකර මහතා නියම කළේය. සිද්ධියට අදාළව අත්අඩංගුවට ගෙනර රක්ෂිත බන්ධනාගාර ගත කර සිටි තවත් සැකකරුවන් සිව්දෙනෙකු නිදහස් කිරිමට මහේස්ත්‍රාත්වරයා නියෝග කළේය. ඇප නියම වූ සැකකරුවන් 15 දෙනාට ජුනි 7 වැනි දා අධිකරණයේ හමුවේ පෙනී සිටින ලෙස මහේස්ත්‍රාත්වරයා වැඩිදුරටත් නියෝග කළේය.  ", "URL": "https://www.ada.lk/0/0/0-348943", "Category": "Latest News", "Parent URL": null}