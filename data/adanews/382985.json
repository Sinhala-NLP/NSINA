{"Source": "Ada News", "Timestamp": "12 08 2021", "Headline": "ගැබිනි මවුවරුන් 700කට කොවිඩ්", "News Content": "කොරෝනා වෛරසයේ ශීඝ‍්‍ර ව්‍යාප්තියත් සමග කොරෝනා වෛරසය ආසාදනය වූ  ගැබිනි මවුවරුන් හත්සියයක් මේ වන විට රෝහල්ගතව ප‍්‍රතිකාර ලබමින් සිටින බව පවුල් සෞඛ්‍ය කාර්යාංශයේ අධ්‍යක්‍ෂ විශේෂඥ වෛද්‍ය චිත‍්‍රමාලි ද සිල්වා මහත්මිය සදහන් කළාය.\n\nමේ අතරින් බහුතරයක් ගැබිනි මවුවරුන් කොරෝනා මර්දන එන්නත් ලබාගෙන නොමැති බව ද අනාවරණය වී ඇත.\n\nකොරෝනා වෛරසය ආසාදනය වීමෙන් ගැබිනි මවුවරුන් 19 දෙනකු මේ වන විට මරණයට පත්ව ඇති අතර ඔවුන් සියලූම දෙනා එන්නත් ලබාගෙන නොතිබූ බව ද ඇය පෙන්වා දුන්නාය.\n\nදැනට රටේ ගැබිනි මවුවරුන් එක්ලක්‍ෂ පනස්දහසත් ලක්‍ෂ දෙකත් අතර පිරිසක් සිටින බව ද කී විශේෂඥ වෛද්‍ය චිත‍්‍රමාලි ද සිල්වා මහත්මිය ඒ අතරින් කොරෝනා මර්දන එන්නතේ එක් මාත‍්‍රාවක් හෝ ලබාගෙන තිබෙනුයේ තිස්දහසක පමණ පිරිසක් බව ද පැවසුවාය.\n\nසෞඛ්‍ය ප‍්‍රවර්ධන කාර්යාංශයේදී ඊයේ (11 පැවැති මාධ්‍ය හමුවකදී ඇය මේ බව සදහන් කළාය.  ", "URL": "https://www.ada.lk/0/0/0-382985", "Category": "Latest News", "Parent URL": null}