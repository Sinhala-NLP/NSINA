{"Source": "Ada News", "Timestamp": "12 05 2021", "Headline": "විදේශගතව එන අයගේ නිරෝධායන කාලයේ වෙනසක්", "News Content": "විදේශගතව සිට මෙරටට පැමිණෙන සියලු පුද්ගලයින් දින 14ක කාලයක් නිරෝධායනයේ යෙදීම අනිවාර්ය කරමින් සෞඛ්‍ය සේවා අධ්‍යක්ෂක ජනරාල්වරයා විසින් විශේෂ චක්‍රලේඛයක් නිකුත් කර තිබෙනවා. රටේ පවතින වත්මන් කොවිඩ් තත්ත්වය සැලකිල්ලට ගනිමින් මැයි මස 31 වෙනිදා දක්වා විදේශගතව සිට පැමිණෙන සියලු පුද්ගලයින්ගේ නිරෝධායන කාල සීමාව වෙනස් කරමින් සෞඛ්‍ය සේවා අධ්‍යක්ෂක ජනරාල්වරයා විසින් මෙම විශේෂ නියෝගයක් නිකුත් කර තිබෙනවා. ඒ අනුව මෙරටට පැමිණෙන ශ්‍රී ලංකික පුරවැසියන්, විදේශිකයින්, රාජතාන්ත්‍රික නිලධාරින් දින 14 ක නිරෝධායන කාල සිමාවට යටත් වන බවයි එම චක්‍රලේඛයේ සඳහන්ව ඇත්තේ. එමෙන්ම යම් හෙයකින් මෙලෙස පැමිණෙන පුද්ගලයින් කොවිඩ් ආසාදිතයෙක් ගේ සමීප ආශ්‍රිතයෙක් බවට හඳුනා ගනු ලැබුවහොත් නිරෝධායන කාල සීමාව දීර්ඝ කෙරෙන බවයි නව උපදෙස් අනුව සඳහන්ව ඇත්තේ. විදේශගතව සිට පැමිණෙන වයස අවුරුදු 02 ට අඩු දරුවන්ව PCR පරීක්ෂණයට ලක් නොකරන බවයි එහි දැක්වෙන්නේ.    ", "URL": "https://www.ada.lk/0/0/0-378361", "Category": "Latest News", "Parent URL": null}