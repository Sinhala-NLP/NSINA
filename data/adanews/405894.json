{"Source": "Ada News", "Timestamp": "25 09 2023", "Headline": "ලංගම රියදුරු සහ කොන්දොස්තර මළසිරුරක් රැගෙන පොලිසිය යයි", "News Content": "බස් රථයක ගමන් කරමින් සිටි කාන්තාවක් ඇය හිද සිටි අසුන මත මියගොස් සිටි අයුරු දුටු රියදුරු සහ කොන්දොස්තර මල සිරුර රැගෙන පොලිසියට පැමිණීමේ සිද්ධියක් මහරගම පොලිසියෙන් වාර්තා වේ. මෙලෙස මියගොස් තිබුණේ ආඬි අම්බලම වල්පොල පදිංචිව සිටි අයි එම් රමයකාන්ති නැමති 52 හය දරු මවකි. ඇයගේ පුතෙකු අපේක්ෂා රෝහලේ ප්‍රතිකාර ලබන අතර පුතුගේ සුවදුක් බැලීම සඳහා මීගමුව සිට මහරගම අපේක්ෂා රෝහල කරා කිරිඳිවැල ඩිපෝවට අයත් බස් රථයේ නැග පැමිණීමෙන් සිටියදී ඇය මෙලෙස හදිසියේ මිය ගොස් තිබූ බව පොලිසිය කියයි. අපේක්ෂා රෝහල  අසල ගමනාන්තයෙන් අනතුරුව එහි සිටි පිරිස බස් රථයෙන් බැස පිටව ගියත් එම කාන්තාව බස් රථයෙන් නොබැසිම සම්බන්ධයෙන් විමසිලිමත් වූ කොන්දොස්තරවරයා ඇය ප් අවදි කිරීමට උත්සාහ දැරීමේදී  එයට ප්‍රතිචාරයක් නොදැක්වීම හේතුවෙන් රියදුරු දැනුම්වත් කර බස් රථය පොලිසිය වෙත ගෙනවිත් තිබූ  බව පොලිසිය සඳහන් කරයි.  එම කාන්තාවගේ අනන්‍යතාව සනාථ කර ගැනීමෙන් අනතුරුව මහරගම කොට්ඨාසය භාර හදිසි මරණ පරීක්ෂක ඩග්ලස් රූපසිරි  මහතා පැමිණ මළ සිරුර පරික්ෂා සිරුරු පරීක්ෂා කිරීමෙන් අනතුරුව කළුබෝවිල ශික්ෂණ රෝහලේදී පශ්චාත් මරණ පරීක්ෂණය පැවැත්වූ අතර  ඉදිරිපත් වූ සාක්ෂි සහ වෛද්‍ය වාර්තාව සැලකිල්ලට ගෙන කාන්තාවගේ මරණය හෘදයාබාධයකින් සිදු වූ මරණයක් බවට තීරණය කළ බව පොලිසිය කියයි. මහරගම  පොලිසියේ ස්ථානාධිපති ජි  සි රාජපක්ෂ මහතාගේ උපදෙස් මත විවිධ පැමිණිලි  අංශයේ ස්ථානාධිපති ප්‍රධාන පොලිස් පරීක්ෂක ආර් එන් ඒකනායක මහතාගේ මෙහෙයවීමෙන් පොලිස් සැරයන් 18935 සුගත් පොලිස් කොස්තාපල් 3091 ප්‍රේමලාල් මහත්වරු පරීක්ෂණ පවත්වයි   ", "URL": "https://www.ada.lk/0/0/0-405894", "Category": "Latest News", "Parent URL": null}