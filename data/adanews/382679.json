{"Source": "Ada News", "Timestamp": "6 08 2021", "Headline": "සයිනොෆාම් එන්නත් මාත්‍රා ලක්ෂ 20ක් දිවයිනට", "News Content": "චීනයේ සයිනොෆාම් එන්නත් මාත්‍රා 20 ලක්ෂයක් , ශ්‍රී ලන්කන් ගුවන් සේවයේ ගුවන් යානා 02 කින් අද දින උදෑසන කටුනායක ගුවන් තොටුපළ වෙත රැගෙන විත් තිබේ . මෙම එන්නත් එක් ගුවන් යානයක එන්නත්  මාත්‍රා ලක්ෂ 10 බැගින් අසුරා තිබේ . මෙම එන්නත් තොගය රැගත් පළමු ගුවන් යානය වූ ශ්‍රී ලන්කන් ගුවන් සේවයේ යූ.එල්.- 1869 දරන විශේෂ භාණ්ඩ ප්‍රවාහන ගුවන් යානය  අද දින උදෑසන 09.20 ට කටුනායක ගුවන් තොටුපළ වෙත ලගා වී තිබේ . ඉන්අනතුරුව දෙවන ගුවන් යානය වන , ශ්‍රී ලන්කන් ගුවන් සේවයේ යූ.එල්.- 865 දරන විශේෂ භාණ්ඩ ප්‍රවාහන ගුවන් යානය ද   චීනයේ බෙයිජිං නුවර සිට කටුනායක ගුවන් තොටුපළ වෙත අද දින  උදෑසන 09.30 ට පැමිණ තිබේ .    ", "URL": "https://www.ada.lk/0/0/0-382679", "Category": "Latest News", "Parent URL": null}