{"Source": "Ada News", "Timestamp": "1 10 2019", "Headline": "SLFP මන්ත්‍රීවරු 5 කට දින 14 ක් දෙයි", "News Content": "පක්ෂයේ විනය කඩකිරීම නිසා පක්ෂ සාමාජිකත්වය තහනම් කළ ජාතික ලයිස්තු මන්ත්‍රීවරුන් පස්දෙනා (05) දින 14 ක කාලයක් තුල විනය කමිටුව ඉදිරියේ පෙනී සිටිය යුතු බව ශ්‍රී ලංකා නිදහස් පක්ෂ මහලේකම් දයාසිරි ජයසේකර මහතා සඳහන් කළේය. එහිදී ඔවුන්ට නිදහසට කරුණු ඉදිරිපත් කල හැකි බවත් එම කරුණු දැක්වීමෙන් පසු ඉදිරි ක්‍රියාමාර්ග ගන්නා බවද අද (01 දා) පැවැති මාධ්‍ය සාකච්ඡාවකදී පවසා සිටියේය. වෙනත් පක්ෂයක් ප්‍රවර්ධනය කිරීම යටතේ එස්.බී. දිසානායක, ලක්ෂ්මන් යාපා, ඩිලාන් පෙරේරා, එච්.එම්. ෆවුසි, විජිත් විජිතමුණි සොයිසා යන මන්ත්‍රීවරුන්ගේ පක්ෂ සාමාජිකත්වය තහනම් කල බවද පවසා සිටියේය. මුලින්ම නිදහසට කරුණු විමසා දින 07 ක කාලයක් ලබාදුන් බවත් ඔවුන් ලබාදුන් නිදහසට කරුණු දැක්වීම පිළිගත නොහැකි යූ බවත් මේ නිසා විනය කමිටුව ඉදිරියට පැමිණෙන ලෙසට ලිපි මගින් දැන්වූ බවද කියා සිටියේය.     ", "URL": "https://www.ada.lk/0/0/0-352929", "Category": "Latest News", "Parent URL": null}