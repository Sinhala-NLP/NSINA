{"Source": "Ada News", "Timestamp": "25 04 2019", "Headline": "ජනපතිගේ ප්‍රකාශයෙන් පැය 42ක් අවසන් ආරක්ෂක නිලධාරීන්ගේ වෙනසක් නෑ", "News Content": "කොළඹ හා මඩකලපුවට එල්ල කළ ත්‍රස්ත ප්‍රහාර සම්බන්ධයෙන් ජාතිය අමතමින් ජනපති මෛත්‍රීපාල සිරිසේන මහතා පෙරේදා (23දා) සඳහන් කළේ පැය 24ක් තුළ ආරක්ෂක අංශයන්හි ඉහළ පුටුවල වෙනසක් කිරීමට බලාපොරොත්තු වන බවයි. කෙසේ වෙතත් ජනපතිවරයා ජාතිය අමතා මේ වන විට පැය 42ක පමණ කාලයක් ගතව ඇතැත් ආරක්ෂක අංශයන්හි ඉහළ පුටුවල කිසිම ආකාරයක වෙනසක් ඇති නොවීය. මේ පිළිබඳව ජනතාව දැඩි අවධානයෙන් සිටියි.  මේ අතර ආරක්ෂක ලේකම්වරයාට හා පොලිස්පතිවරයාට ඉල්ලා අස්වෙන ලෙසට ජනපති මෛත්‍රීපාල සිරිසේන මහතා ඊයේ දැනුම් දුන් බවට තොරතුරු වාර්තා වුවත් මේ දක්වාම ඔවුන්ගේ ඉල්ලා අස්වීමක්ද සිදුනොවීය. කෙසේ වෙතත් හිටපු අමාත්‍ය එස්.බී. දිසානායක මහතා අද කොළඹදී පැවැති මාධ්‍ය හමුවකදී සඳහන් කළේ ආරක්ෂක ලේකම්වරයා හා පොලිස්පතිවරයා ඉල්ලා අස්වී ඇති බවයි. කෙසේ වෙතත් ඒ පිළිබඳව නිල නිවේදනයක් රජය නිකුත් නොකළේය.   ", "URL": "https://www.ada.lk/0/0/0-347695", "Category": "Latest News", "Parent URL": null}