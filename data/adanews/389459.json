{"Source": "Ada News", "Timestamp": "18 01 2022", "Headline": "ටොංගා සුනාමි ඛේදවාචකය නිසා ජීවිත 3ක් අහිමි වෙලා", "News Content": "ටොංගා හි ගිනිකඳු පිපිරීම සහ එහි ප්‍රතිඵලයක් ලෙස ඇති වූ සුනාමියෙන් පසු මේ දක්වා පුද්ගලයන් තිදෙනෙකු මියගොස් ඇති බවත්, එය පෙර නොවූ විරූ ව්‍යසනයක් බවත් ටොංගා රජයේ පළමු වැනි නිල යාවත්කාලීන කිරීම පවසයි. නිවාස විනාශ වීමෙන් පසු පිටස්තර දූපත් කිහිපයක ජනතාව ඉවත් කිරීම ආරම්භ කර ඇත. අන්තර්ජාලය තවමත් අක්‍රිය වී ඇති අතර රට තුළ ගෘහස්ථ ඇමතුම් සීමිත බව රජයේ ප්‍රකාශය වැඩිදුරටත් පෙන්වා දෙයි. බ්‍රිතාන්‍ය ජාතිකයෙකුට අමතරව, මැන්ගෝ දූපතේ 65 හැවිරිදි කාන්තාවක් සහ නොමුකා දූපතේ 49 හැවිරිදි පුද්ගලයෙකු මිය ගිය බව අගමැති කාර්යාලය නිකුත් කළ එම ප්‍රකාශය තහවුරු කළේය. එසේම තුවාලකරුවන් රැසක් වාර්තා කර ඇත. අඟහරුවාදා දහවල් නවසීලන්ත හදිසි සැපයුම් සහ කිමිදුම් කණ්ඩායම් රැගත් සහාය සැපයීම සඳහා නෞකා දෙකක් ටොංගා වෙත යවන ලදී.   ", "URL": "https://www.ada.lk/0/0/0-389459", "Category": "International", "Parent URL": null}