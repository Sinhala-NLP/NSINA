{"Source": "Ada News", "Timestamp": "31 08 2018", "Headline": "රටේ සිවිල් ජනතාව නීතිවිරෝධී ලෙස හැසිරෙනවා - GMOA", "News Content": "රටේ සිවිල් ජනතාව නීති විරෝධී ලෙස හැසිරෙන බවත් ඒ අනුව ගලහ රෝහල වසා දමා ඇති බවත් රජයේ වෛද්‍ය නිලධාරීන්ගේ සංගමය පවසයි. එම සංගමයේ වෛද්‍ය නවීන්ද සොයිසා මහතා අද කොළඹදී පැවැති මාධ්‍ය හමුවකදී සඳහන් කළේ ගහල සිදුවීමේදී නීතිවිරෝධී හැසිරුණු පුද්ගලයන් අත්අඩංගුවට නොගන්නෙ නම් අඟහරුවාදා උදෑසන විට මධ්‍යම පළාතේ සෞඛ්‍ය සේවා බිඳ වැටීමේ අවධානමක් ඇති බවයි. \" සිවිල් ජනතාව නීති විරෝධී හැසිරුණ නිසා ගලහ රෝහල මේ වන විට වැටී තිබෙනවා. මාධ්‍ය ආයතන වගකීමෙන් තොරතුරු දිය යුතුයි. අපි උපරිම ආකාරයට ඉවසීමෙන් ඉන්නවා. වෘත්තීය සංගම් අපට මේ සිද්ධියට අදාළව වෘත්තීය ක්‍රියාමාර්ගවලට යෑමට ඉල්ලීම් කරනවා. අපි මෙයට නීතිය ක්‍රියාත්මක කිරීමට ලබන සඳුදා දක්වා කාලය ලබා දී තිබෙනවා. එසේ නොවුණ හොත් අඟහරුවාදා උදය වන විට මධ්‍යම පළාතේ සෞඛ්‍ය සේවය බිඳ වැටීමට අවස්ථාවක් තිබෙනවා.\"   ", "URL": "https://www.ada.lk/0/0/0-339854", "Category": "Latest News", "Parent URL": null}