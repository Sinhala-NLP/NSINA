{"Source": "Ada News", "Timestamp": "23 06 2019", "Headline": "මැයි මස උද්ධමනය සුළු පහළ යෑමක් - ජා.ප.මි.ද. ඉහළ යෑමක්", "News Content": "ජාතික පාරිභෝගික මිල දර්ශකයෙහි ලක්ෂ්‍යමය වෙනස මගින් මනිනු ලබන මතුපිට උද්ධමනය, පෙර වසරේ අනුරූප මාසයේ පැවති ඉහළ පදනම් අගය හේතුවෙන් 2019 අප්‍රේල් මස පැවති 3.6% සිට මැයි මාසයේදී 3.5% දක්වා සුළු පහළ යෑමක් පෙන්නුම් කර තිබේ. මේ අතර, 2019 මැයි මාසයේදී ආහාර සහ ආහාර නොවන කාණ්ඩයන්හි ලක්ෂ්‍යමය උද්ධමන අගයන් පිළිවෙළින් -0.4%ක් සහ 6.7%ක් ලෙස වාර්තා වී ඇත. වාර්ෂික සාමාන්‍ය පදනම මත මනිනු ලබන ජා.පා.මි. දර්ශකයෙහි වෙනස, 2019 අප්‍රේල් මාසයේ පැවති 1.9% සිට මැයි මාසයේදී 2.0% දක්වා සුළු වශයෙන් ඉහළ ගොස් තිබේ.  ", "URL": "https://www.ada.lk/0/0/0-349764", "Category": "Business", "Parent URL": null}