{"Source": "Ada News", "Timestamp": "8 04 2018", "Headline": "පුතා ලී කූඩුවක සිරකර තැබූ ජපාන පියෙකු අත්අඩංගුවට", "News Content": "\r\n\tවසර 20කට ආසන්න කාලයක් තම පුතා කූඩුවක සිරකර තැබූ ජපාන ජාතික 73 හැවිරිදි පියෙකු පොලිස් අත්අඩංගුවට පත්ව තිබේ.\r\n \r\n\tයොෂිටානේ යමසාකි නැමති මෙම පියා පවසන්නේ 42 හැවිරිදි වියේ පසුවූ තම පුත්‍රයා මේ ආකාරයෙන් සිරකර තැබුවේ ඔහු මානසික ආබාධයකින් පෙලුණු නිසා බවයි.\r\n \r\n\tඇතැම් අවස්ථාවල ඔහු දරුණු හැසිරීමක් පෙන්නුම් කිරීමත් මේ ආකාරයෙන් සිරකර තැබීමට හේතුවක් බව පියා පවසා තිබේ.\r\n \r\n\tකෙසේ වෙතත්, මීටර් 1ක් උස මීටර් දෙකක් පළල ලී කූඩුවක සතෙකු ආකාරයෙන් මනුෂ්‍යයෙකු සිරකර තැබීම නිසා මෙම පුතාගේ බෙල්ල නැවී ඇති බවත්, ඔහු මානසික ආබාධයට අමතරව එම අපහසුවෙන්ද පීඩා විඳින බව බලධාරීහු පවසති.\r\n \r\n\tඔවුන් විශ්වාස කරන්නේ මෙම පියා දරුවාට වයස අවුරුදු 16 සිට ඔහු මේ ආකාරයෙන් සිරකර තැබීමට කටයුතු කර ඇති බවයි.\r\n \n\n  ", "URL": "https://www.ada.lk/0/0/0-321720", "Category": "International", "Parent URL": null}