{"Source": "Ada News", "Timestamp": "13 05 2018", "Headline": "උ.කොරියාවේ න්‍යෂ්ටික මධ්‍යස්ථාන සති දෙකකින් ඉවත් කිරීමට යයි", "News Content": "\r\n\tවිදෙස් ජනමාධ්‍යවේදීන්ද සහභාගී වන විශේෂ උත්සව අවස්ථාවක් සමග රටේ සියලු න්‍යෂ්ටික පර්යේෂණ මධ්‍යස්ථාන ඉවත් කිරීම සති දෙකකට වඩා අඩු කාලයකදී අරඹන බව උතුරු කොරියාව පවසයි.\r\n \r\n\tඑලැඹෙන මැයි 23 සිට 25 දක්වා කාලය තුළ මෙම කටයුත්ත කිරීම සඳහා අවශ්‍ය තාක්ෂණික හැකියාව මේ වනවිට බලමින් සිටින බව ප්යොන්ග්යැන්ග් පාලනය කියයි.\r\n \r\n\tඑරට විද්‍යාඥයන් මීට පෙර පවසා සිටියේ එලැඹෙන සැප්තැම්බර් මාසයේදී මෙම මධ්‍යස්ථාන අර්ධ වශයෙන් ඉවත් කරන බවයි.\r\n \r\n\tඋතුරු කොරියානු ජනාධිපති කිම් ජොන්ග්-උන් සහ ඇමෙරිකානු ජනපති ඩොනල්ඩ් ට්‍රම්ප් අතර හමුවට සති තුනකට පෙර මෙම පියවර ගැනීමට ඔවුන් සූදානම් වෙයි.\r\n \n\n  ", "URL": "https://www.ada.lk/0/0/0-328708", "Category": "International", "Parent URL": null}