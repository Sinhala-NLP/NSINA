{"Source": "Ada News", "Timestamp": "12 07 2018", "Headline": "අළුගෝසු තනතුරු දෙකම පුරප්පාඩුයි", "News Content": "මේ වන විට පුරප්පාඩු පවතින බන්ධනාගාර අළුගෝසු තනතුරු 02ක් සඳහා ලබන සතියේදී නැවත අයදුම්පත් කැඳවන බව බන්ධනාගාර දෙපාර්තමේතුව සඳහන් කරයි. මෙම තනතුරට මීට පෙර බඳවාගත් දෙදෙනා හදිසියේම එම තනතුරුවලින් ඉවත්ව යෑම නිසා  තනතුරු දෙකම පුරප්පාඩු වී තිබෙන බවද එම දෙපාර්තමේන්තුවේ මාධ්‍ය ප්‍රකාශක බන්ධනාගාර කොමසාරිස් තුෂාර උපුල්දෙනිය මහතා සඳහන් කළේය. මේ සඳහා අවශ්‍ය කඹය හොඳ තත්ත්වයකින් පවතින බවද 'අද' කළ විමසීමකදී හෙතෙම වැඩිදුරටත් පවසා සිටියේය.   ", "URL": "https://www.ada.lk/0/0/0-338224", "Category": "Latest News", "Parent URL": null}