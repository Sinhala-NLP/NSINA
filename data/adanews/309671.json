{"Source": "Ada News", "Timestamp": "13 02 2018", "Headline": "රටේ අනාගතය වෙනුවෙන් ඉවත්ව යන්න - සූමාට කියයි", "News Content": "\r\n\tදකුණු අප්‍රිකාවේ අනාගතය වෙනුවෙන් ජනපති ධුරයෙන් ඉවත්ව යන ලෙස එරට පාලක ජාතික කොංග්‍රසය විසින් ජනපති ජේකොබ් සූමා වෙත නිල වශයෙන් දැනුම් දී තිබේ.\r\n \r\n\tමෙසේ පක්ෂයේ ජ්‍යෙෂ්ඨ නායකයන් විසින් සූමාට කඩිනමින් ඉවත්ව යන ලෙස පවසා සිටියත්, ඔහු මීට පෙර පවසා තිබුණේ තමන් ඉදිරි මාස තුනත් - හයත් අතර කාලයේදී ඉවත්ව යෑමට සූදානම් බවකි.\r\n \r\n\tනමුත්, ජනාධිපතිවරයාට කඩිනමින් ඉවත්ව යන ලෙසට පක්ෂ ජ්‍යෙෂ්ඨයන්ගේ ඉල්ලීමට ඔහු හෙට දිනයේදී නිල වශයෙන් පිළිතුරක් ලබාදෙනු ඇති බව විශ්වාස කෙරෙයි.\r\n \r\n\t2009 වසරේ සිට බලයේ සිටින සූමා දූෂණ චෝදනා රැසකට ලක්ව සිටින අතර, ඔහු මේ වනවිට පක්ෂ නායකත්වයෙන්ද ඉවත් කර තිබේ.\r\n \r\n\tපක්ෂයේ මහ ලේකම්වරයා පවසා තිබුණේ එහි විධායක කමිටුව විසින් සූමා ජනාධිපතිවරයා කඩිනමින් ඉවත්කළ යුතු බවට තීරණය කළ බවයි. \r\n \n \n  ", "URL": "https://www.ada.lk/0/0/0-309671", "Category": "International", "Parent URL": null}