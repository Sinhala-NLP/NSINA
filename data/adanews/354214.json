{"Source": "Ada News", "Timestamp": "7 11 2019", "Headline": "රුවන්වැලි මහා සෑයට නව චූඩාමාණික්‍ය පැළඳවීම 25 දා", "News Content": "අනුරාධපුර රුවන්වැලි චෛත්‍ය රාජයාණන් වහන්සේට පළඳවන රන් පාදම සහිත නව චූඩාමාණික්‍ය එළැඹෙන 25 දා මහ සෑ රජුන් මත පළඳවන බවත් රන් ආලේපිත කොත් වහන්සේ නොවැම්බර් 26දා නිරාවරණය කරන බවත් රුවන්වැලි චෛත්‍යාරාමාධිකාරී පල්ලේගම හේමරතන හිමියෝ පවසති. මෙම චූඩාමාණිකය එළැඹෙන 18දා, 19 දා හා 20 දා කොළඹ බණ්ඩාරනායක සම්න්ත්‍රණ ශාලාවේදී මහජනතාවගේ වන්දමානයට තබා තිබෙන බවත් උන් වහන්සේ සඳහන් කරති. 21 දා චූඩා මාණික්‍ය අනුරාධපුය දක්වා වැඩමකරවීමෙන් අනතුරුව නැවතත් 23 ද සිට 25 දා දක්වා රුවන්වැලි සෑ භූමියේ විශේෂ කුටියක තැන්පත් කර මහජනතාවගේ වන්දනාමානයට අවස්ථාව ලබාදීමට නියමිතය. මෙය මෙම ශතවර්ශයේදී ශ්‍රී ලංකාවේ සිදුවන ඉහළම පුණ්‍ය කර්මය බවද උන්වහන්සේ වැඩිදුරටත් පවසති.     ", "URL": "https://www.ada.lk/0/0/0-354214", "Category": "Religion", "Parent URL": null}