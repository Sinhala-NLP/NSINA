{"Source": "Ada News", "Timestamp": "28 08 2022", "Headline": "පකිස්ථානය ගංවතුර නිසා මරණ 1,000 ඉක්මවා තිබේ", "News Content": "පාකිස්තානයේ ජාතික ආපදා කළමනාකරණ අධිකාරිය නිකුත් කළ සංඛ්‍යාලේඛනවලට අනුව ජුනි මාසයේ සිට පාකිස්තානයේ මෝසම් ගංවතුරෙන් මියගිය සංඛ්‍යාව 1,033 දක්වා ළඟා වී තිබේ. පසුගිය පැය 24 තුළ පුද්ගලයින් 119 දෙනෙකු මිය ගොස් ඇති අතර, ජුනි මාසයේ සිට ආරම්භ වූ අධික වර්ෂාවෙන් මිලියන 33කට වැඩි පිරිසක් පීඩාවට පත් වී ඇති අතර, රටේ ප්‍රදේශවලට අඛණ්ඩව පීඩා විඳිමින් සිටිති. සෙනසුරාදා නියෝගයක් අනුව පාකිස්ථානයේ උතුරු ප්‍රදේශවලින් දහස් ගණනක් ඉවත්ව යන විට රජය ප්‍රකාශ කළේ ජල මට්ටම් ඉහළ යාමෙන් මිලියන හතරකට අධික ජනතාවක් පීඩාවට පත්ව ඇති බවයි. රටේ ගිනිකොන දිග ප්‍රදේශයේ පිහිටි පළාතක් වන සින්ද් හි නිලධාරියෙකු පෙන්වා දුන්නේ ගංවතුර 2010 දී ඇති වූවාට වඩා දරුණු වන අතර එය පාකිස්තාන ඉතිහාසයේ දරුණුතම ගංවතුරෙන් එකක් ලෙස සැලකිය හැකි බවයි. 2010 ගංවතුරෙන් පාකිස්තානය පුරා අවම වශයෙන් 1,700ක් මිය ගිය අතර ඔවුන්ගෙන් වැඩි දෙනෙක් සින්ද් ප්‍රදේශයෙන් පැමිණි අය වූහ.   ", "URL": "https://www.ada.lk/0/0/0-396679", "Category": "International", "Parent URL": null}