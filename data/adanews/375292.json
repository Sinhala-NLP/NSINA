{"Source": "Ada News", "Timestamp": "22 02 2021", "Headline": "කටුනායක කොවිඩ් ආසාදිතයින් ගණන ඉහළට", "News Content": "කටුනායක ප්‍රදේශය තුළින් අද දින කොරෝනා වෛරසය ආසාදිත රෝගීන් 23 දෙනෙකු වාර්තා වී ඇති බව ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ , වෛද්‍ය නලීන් ආරියරත්න මහතා පැවසීය . කටුනායක සීදුව සෞඛ්‍ය වෛද්‍ය නිලධාරී කොට්ඨාසය තුළින් අද දින කොරෝනා වෛරසය ආසාදිත රෝගීන් 20 දෙනෙකු වාර්තා වී ඇති අතර , ඒ අනුව මේ දක්වා මෙම කොට්ඨාසය තුළින් කොරෝනා ආසාදිතයන් 890 දෙනෙකු වාර්තා වී තිබේ . එසේම කටුනායක නිදහස් වෙළෙඳ කළාපය තුළින් ද , එහි පිහිටි කර්මාන්තශාලා 03 ක සේවය කරන සේවකයින් 03 දෙනෙකු කොරෝනා වෛරසය ආසාදිත බවට අද දින හදුනා ගෙන ඇති අතර , ඒ අනුව මේ දක්වා මෙම කළාපය තුළ පිහිටි කර්මාන්තශාලා 50 ක සේවය කරන සේවකයින් 860 දෙනෙකු  කොරෝනා වෛරසය ආසාදිත රෝගීන් වාර්තා වී තිබේ . එසේම කටුනායක සීදුව සෞඛ්‍ය වෛද්‍ය නිලධාරී කොට්ඨාසය තුළ කොරෝනා ආසාදිතයන්ගේ පළමු පෙළ ආශ්‍රිතයන් 449 දෙනෙකු , තම නිවෙස් වලම නීරෝධායනය සදහා යොමු කර ඇති බව ද ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂවරයා වැඩිදුරටත් පැවසීය .    ", "URL": "https://www.ada.lk/0/0/0-375292", "Category": "Latest News", "Parent URL": null}