{"Source": "Ada News", "Timestamp": "15 02 2020", "Headline": "සයින්දමරුදු වෙනමම නගර සභාවක් වෙයි", "News Content": "කල්මුණේ මහ නගර සභාවට අයත් සයින්දමරුදු ප්‍රාදේශීය ලේකම් කොට්ඨාශය නගර සභාවක් ලෙස නම් කිරීමට රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යාංශය පියවර ගෙන ඇත.   252 වන අධිකාරිය වන මහ නගර සභා ආඥා පනතේ 284 වන වගන්තියේ ආ, ඇ, ඈ යන උප වගන්ති මඟින් පැවරී ඇති බලතල අනුව අදාළ පියවර ගෙන ඇති බව ඊයේ නිකුත් කළ විශේෂ ගැසට් නිවේදනයේ දැක්වෙයි. සයින්දමරුදු නගර සභාවේ නිල කාලය 2022 වසරේ මාර්තු මස 20 වන දින සිට ක්‍රියාත්මක වීමට නියමිතය. සයින්දමරුදු නගර සභාවේ පරිපාලන සීමාවන් ද මෙම ගැසට් නිවේදනය මඟින් ප්‍රකාශයට පත් කර තිබේ.    ", "URL": "https://www.ada.lk/0/0/0-357934", "Category": "Latest News", "Parent URL": null}