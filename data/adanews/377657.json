{"Source": "Ada News", "Timestamp": "26 04 2021", "Headline": "කටුනායක පොලිස් මෙහෙයුමකින් 22ක් අත්අඩංගුවට", "News Content": "ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාගේ නියෝග අනුව ඊයේ දින සිදු කළ  අපරාධ මර්දන සහ රථ වාහන මෙහෙයුමක දී කටුනායක පොලීසියේ නිලධාරීන් විසින් පුද්ගලයන් 22 දෙනෙකු අත්අඩංගුවට ගෙන තිබේ . හෙරොයින් සැකකරුවන් 04 දෙනෙකු ද  , නීතිවිරෝධී මත්පැන් සැකකරුවන් 04 දෙනෙකු ද  , ගංජා ළග තබාගත් එක් පුද්ගලයෙකු ද  , වරෙන්තුකරුවන් 03 දෙනෙකු ද  , සැකපිට අත් අඩංගුවට ගත් 05 දෙනෙකු ද  , බීමත්ව රිය පැදවූ 04 දෙනෙකු සහ අවශ්‍ය සැකකරුවන් 01 අයෙකු ද මෙසේ අත්අඩංගුවට ගත් පිරිස අතර සිටිති . මෙම මෙහෙයුම කටුනායක පොලිස් වසම ආවරණය වන පරිදි ක්‍රියාත්මක කර තිබුණි . මෙම අත්අඩංගුවට ගැනීම සහ මේ පිළිබඳව වැඩිදුර විමර්ශන කටයුතු සදහා කටුනායක පොලීසියේ ස්ථානාධිපති , ප්‍රධාන පොලිස් පරීක්ෂක අකිල රණසිංහ මහතාගේ අධීක්ෂණය සහ උපදෙස් මත එම පොලීසියේ නිලධාරීන් 25 දෙනෙකු පමණ සහභාගී වී සිටියහ . මෙසේ අත් අඩංගුවට ගෙන ඇති සැකකරුවන් පිරිස අද දින මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය .    ", "URL": "https://www.ada.lk/0/0/0-377657", "Category": "Latest News", "Parent URL": null}