{"Source": "Ada News", "Timestamp": "6 05 2019", "Headline": "අතලොස්සක් කරපු දෙයින් අපිව කොන් කරන්න එපා", "News Content": "අතලොස්සක් වූ මුස්ලිම් අන්තවාදී පිරිසක් සිදුකළ ත්‍රස්ත ප්‍රහාරය හේතුවෙන් සමස්ත මුස්ලිම් ප්‍රජාව කොන් නොකරන්නැයි හිටපු අමාත්‍ය ෆයිසර් මුස්තාෆා මහතා පවසයි. කොළඹදි පැවැති මාධ්‍ය හමුවක් අමතමින් ඔහු මේ බව ප්‍රකාශ කළේය. “සියලු මුස්ලිම් ජාතිකයන් මේ අයව විනාශ කරන්න ශක්තිය ලබාදේවි. මේඅය මුස්ලිම් ජාතිකයන් නෙමෙයි. මේ අය ත්‍රස්තවාදීන් මේ අයට ආගමක් ජාතියක් නෑ. මුස්ලිම් ප්‍රජාවේ අතලොස්ස නිසා මුස්ලිම් ප්‍රජාය යම් යම් තැන්වල කොන්වෙලා තිබෙනවා. අපේ තිබෙන ආදරය බැඳීම ඈත් වෙලා තිබෙනවා. ඒ ආදරය බැඳීම නැවත ලබාගන්න අපි කටයුතු කරනවා. මේ අතලොස්සක් කරපු දෙයින් අපේ සමාජය කොන් කරන්න එපා. ඒ වගේම අපේ මුස්ලිම් දේශපාලනයේ අඩුවක් වෙන්න පුළුවන්. අපි හිතුවේ නෑ මේ වගේ දෙයක් වෙයි කියන එක ඒක තමයි අපි කරපු වැරැද්ද”     ", "URL": "https://www.ada.lk/0/0/0-348113", "Category": "Latest News", "Parent URL": null}