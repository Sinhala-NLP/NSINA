{"Source": "Ada News", "Timestamp": "3 09 2018", "Headline": "නව ජනපති කාර්ය මණ්ඩල ප‍්‍රධානී හේමසිරි ප‍්‍රනාන්දු", "News Content": "ජනපති මෛත්‍රීපාල සිරිසේන මහතාගේ නව කාර්ය මණ්ඩල ප්‍රධානී ලෙස මහජන බැංකුවේ සභාපති හේමසිරි ප්‍රනාන්දු මහතා පත්කර තිබේ. ඒ මහතා අද (03දා) පෙරවරුවේ ජනාධිපති කාර්යාලයේදී ජනාධිපතිවරයා අතින් සිය පත්වීම් ලිපිය ලබා ගෙන තිබේ ජාතික ඔලිම්පික් කමිටුවේ හිටපු සභාපතිවරයා ද වන හේමසිරි ප‍්‍රනාන්දු මහතා පරිපාලන ක්ෂේත‍්‍රයේ ප‍්‍රවණයකි. හිටපු අග‍්‍රාමාත්‍ය සිරිමාවෝ බණ්ඩාරනායක මැතිණියගේ ලේකම්වරයා හා තැපැල් අමාත්‍යාංශයේ ලේකම්වරයා ලෙස ද කටයුතු කර තිබෙන හේමසිරි ප‍්‍රනාන්දු මහතා ගුවන් තොටුපොළ හා ගුවන් සේවා සභාපතිවරයා වශයෙන් ද, ශ‍්‍රී ලංකා ටෙලිකොම් ආයතනයේ සභාපතිවරයා වශයෙන් ද කටයුතු කර තිබේ. ඔහු කොළඹ නාලන්දා විද්‍යාලයේ ආදි සිසුවෙකි.       ", "URL": "https://www.ada.lk/0/0/0-339919", "Category": "Latest News", "Parent URL": null}