{"Source": "Ada News", "Timestamp": "11 03 2018", "Headline": "ආහාර විෂ වී 98ක් රෝහලට", "News Content": "\r\n\tයාපනය මෙලෙන්චිමුනෙයි ධීවර ගම්මානයේ පිහිටි ශාන්ත අන්තෝනි දේවස්ථානයේ පැවැති උත්සවයකදී ලබාදුන් ආහාර විෂ වීමකින් අද (11දා) උදෑසන 98 දෙනෙකු පමණ ප්‍රතිකාර ලබා ඇති බවට කයිට්ස් පොලීසිය පවසා සිටියේය.\r\n \r\n\tශාන්ත අන්තොනි දේවස්ථානයේ මෙලෙන්චි මුනෙයි ගම්වාසීන් 700ක් පමණ දෙනා එක්ව ඊයේ (10දා) මෙම උත්වය පවත්වා ඇති අතර, පසුව සියලු දෙනාටම ආහාර ලබා දී තිබේ.\r\n \r\n\tඑහිදී ආහාර ගැනීමෙන් පසුව ඊයේ රාත්‍රියේ සහ අද උදෑසන වැඩිහිටියන් 53 දෙනෙකුට හා ළමුන් 45 දෙනෙකු වමනය යෑම සහ උදරයේ වේදනාව ඇතුළු රෝගයන්ට මුහුණදී ඇති අතර, අද උදෑසන එම පිරිස් කයිට් ප්‍රදේශීය රෝහලෙන් ප්‍රතිකාර ලබා ඇත.\r\n \r\n\tඅදාළ රෝග ලක්ෂණයන්ට අනුව කෑම විෂ වූයේ නම් සියලු දෙනාටම රෝග ලක්ෂණයන් පහළ වීමට ඉඩඇති අතර, කොටසකට පමණක් මෙවැනි රෝග ලක්ෂණයන් පහළ වීම සම්බන්ධයෙන් දේවස්ථානයේ පියතුමන්ලා ඇතුළු ප්‍රදේශ භාර මහජන සෞඛ්‍ය පරික්ෂකවරුන් විසින් පරීක්ෂණයක් ආරම්භ කොට තිබේ.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-315841", "Category": "Latest News", "Parent URL": null}