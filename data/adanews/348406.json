{"Source": "Ada News", "Timestamp": "13 05 2019", "Headline": "සොයිසා පුර මහල් නිවාස සෝදිසියෙන් උපකරණ ඇතුළු පුද්ගලයින් අත්අඩංගුවට", "News Content": "රත්මලාන සොයිසාපුර මහල් නිවාස සංකිර්ණයේ හා ඒ අවට පොලිසිය හා ගුවන් හමුදාව සිදු කළ සෝදිසි මෙහෙයුමකදි බෝම්බ, ඩෙටනේටර්,මත්පෙති, මත්කරල් සමඟ කාන්තාවක් ඇතුළු පුද්ගලයින් පස් දෙනෙකු අත්අඩංගුවට ගත් බව ගල්කිස්ස පොලීසිය පවසයි. මෙම සෝදිසි මෙහෙයුමේදි නිවාස එකසිය විස්සක පුද්ගලයන් තුන්සිය විසිපස් දෙනෙකු පරික්ෂාවකට ලක් කළ අතර ඒ සඳහා ගුවන් හමුදා නිලධාරීන්,පොලිස් නිලධාරීන්,පොලිස් නිල සුනඛයින් සහභාගි වි ඇත . සොයිසා පුර ක්‍රිඩාංගණයේ වල් බිහි වි ඇති ක්‍රිඩාංගණය පැල තිබු එස්ලෝන් බටයක් තුළ බෝම්බ හා ඩෙටනේටර් හමු වු බව පොලීසිය පවසයි. ගල්කිස්ස ජ්‍යෙෂ්ඨ පොලිස් අධිකාරිතුමන්ගේ මඟ පෙන්විම යටතේ වැඩිදුර විමර්ශන සිදු කරයි.   ", "URL": "https://www.ada.lk/0/0/0-348406", "Category": "Latest News", "Parent URL": null}