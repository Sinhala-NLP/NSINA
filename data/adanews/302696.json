{"Source": "Ada News", "Timestamp": "11 01 2018", "Headline": "17 හැවිරිදි තරුණයා පොලිස් සිරමැදිරියේ සියදිවි හානිකර ගනී", "News Content": "\r\n\tඅත්අඩංගුවට ගන්නා ලද දහහත් හැවිරිදි තරුණයෙකු අද (11දා) උදෑසන පිටකොටුව පොලීසියේ සිරමැදිරිය තුළ සියදිවි හානිකර ගෙන තිබේ.\r\n \r\n\tහපුතලේ ප්‍රදේශයේ පුද්ගලයෙකු වන අදාළ තරුණයා ඊයේ (10දා) උදෑසන ගංජා ළඟ තබා ගැනීම හේතුවෙන් බැස්ටියන් මාවතේදී පොලිස් අත්අඩංගුවට ගෙන ඇත.\r\n \r\n\tමරණකරු ඔහු ඇඳ සිටි කමිසය ආධාරයෙන් සිරමැදිරිය තුළ ගෙල වැලලාගෙන සිටි බව පොලීසිය පවසයි.\r\n \r\n\tමෘතදේහය දැනට කොළඹ මහ රෝහලේ මෘත ශරීරාගාරයේ තැම්පත් කර තිබේ.\r\n \r\n\tසිද්ධිය සම්බන්ධයෙන් පිටකොටුව පොලීසිය වැඩිදුර පරීක්ෂණ පවත්වයි.\r\n \n\n  ", "URL": "https://www.ada.lk/0/0/0-302696", "Category": "Latest News", "Parent URL": null}