{"Source": "Ada News", "Timestamp": "21 05 2018", "Headline": "සබරගමුවේ අධ්‍යාපන කලාප 03ක පාසල් තාවකාලිකව වසාදැමේ", "News Content": "\r\n\tනිරිතදිග මෝසම් තත්ත්වය හේතුවෙන් දිවයිනට බලපා ඇති අයහපත් කාලගුණයෙන් ඇතිවූ  ආපදා තත්ත්වය නිසා  සබරගමුව පළාතේ අධ්‍යාපන කලාප තුනකට අයත් පාසල් අද (21) සහ හෙට(22) යන දිනවල වසා තැබෙන බව සබුරගමුව පළාත් අධ්‍යාපන බලධාරීන් පවසයි.\r\n \r\n\t මේ අනුව රත්නපුර, දෙහිඕවිට සහ නිවිතිගල යන අධ්‍යාපන කලාපවල පාසල් වසා තැබෙන බව වාර්තා වෙයි.\r\n \r\n\tඑමෙන්ම ආපදා සහිත ප්‍රදේශවල පාසල් විවෘත කිරීම හෝ වසා තැබීමේ තීරණ විදුහල්පතිවරුන්ට සහ කලාප අධ්‍යාපන අධ්‍යක්ෂකවරුන්ට ගන්නා ලෙස අධ්‍යාපන අමාත්‍ය අකිල විරාජ් කාරියවසම් මහතා එම බලධාරීන්ට දැනුම් දී  ඇත.\r\n \n\n  ", "URL": "https://www.ada.lk/0/0/0-330481", "Category": "Latest News", "Parent URL": null}