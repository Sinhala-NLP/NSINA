{"Source": "Ada News", "Timestamp": "3 02 2021", "Headline": "2021 වසර දැනට ඇමෙරිකා කොවිඩ්-19 මරණ ලක්ෂයක්", "News Content": "ජෝන්ස් හොප්කින්ස් විශ්ව විද්‍යාලයේ දත්ත වලට අනුව, 2021 දී එක්සත් ජනපදයේ කොවිඩ්-19 රෝගයෙන් 100,000කට වැඩි පිරිසක් මේ වනවිට ජීවිතක්ෂයට පත්ව තිබේ. ජෝන්ස් හොප්කින්ස් පවසන පරිදි, 2021 ජනවාරි 01දා සිට එක්සත් ජනපදය කොවිඩ්-19 වලින් 100,778කට ජීවිත අහිමිවී ඇත. සමස්තයක් වශයෙන්, වසංගතය ආරම්භ වූ දා සිට අද (03දා) උදෑසන වනවිට එක්සත් ජනපදය අවම වශයෙන් 446,733ක් මියගොස් තිබේ. ජෝන්ස් හොප්කින්ස් 2020 පෙබරවාරි 29 වැනි දින වොෂිංටන් ප්‍රාන්තයේ කොවිඩ්-19 හි පළමු එක්සත් ජනපද මරණය වාර්තා කළේය. එක්සත් ජනපදයට 2020 මැයි 23 වැනි දින දක්වා, දින 84කට පසුව පළමු මරණ 100,000 කරා ළඟා විය. 2021 ජනවාරි 01 වැනි දින සිට එක්සත් ජනපදය දින 32ක් තුළ සිදු වූ නවතම මරණ 100,000ක් වාර්තා කර ඇත. ලෝකයේ වෙනත් රටවලට වඩා එක්සත් ජනපදයේ මරණ වැඩි බව ජෝන්ස් හොප්කින්ස් දත්ත පෙන්වා දෙයි. බ්‍රසීලය මරණ 200,000කට වඩා වැඩි වී ඇති අතර, මෙක්සිකෝව, ඉන්දියාව සහ එක්සත් රාජධානිය යන රටවල් 100,000කට අධික සංඛ්‍යාවක් වාර්තා වී තිබේ.   ", "URL": "https://www.ada.lk/0/0/0-374613", "Category": "International", "Parent URL": null}