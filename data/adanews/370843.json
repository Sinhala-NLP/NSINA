{"Source": "Ada News", "Timestamp": "26 10 2020", "Headline": "ජනාධිපති කාර්යාල සේවා දැන් සන්නිවේදන මාධ්‍ය මගින්", "News Content": "දැන් උද්ගතව ඇති කොවිඩ් 19 ව්‍යාප්තිය හමුවේ සෞඛ්‍ය බලධාරීන්ගේ උපදෙස් පරිදි දෛනික කාර්යාලීය සේවක සංඛ්‍යාව අවමය දක්වා සීමා කර තිබුණද ජනාධිපති කාර්යාලයෙන් මහජනතාවට සැපයෙන සේවා අඛණ්ඩව පවත්වාගෙන යනු ලැබේ. රෝගය පැතිරයාම පාලනය පිණිස පනවා තිබෙන සීමාවන් නිසා මහජනතාවට ජනාධිපති කාර්යාලයට පැමිණීමට ඇති අපහසුවද සැලකිල්ලට ගෙන දුරකථන, තැපෑල සහ විද්‍යුත් තැපෑල බඳු සන්නිවේදන මාර්ග ඔස්සේ ජනතා ඉල්ලීම් දැනුම් දීමටත්, ඉටු කිරීමටත් අවස්ථාව සලසා ඇත. ජනාධිපති කාර්යාලයේ මහජන සම්බන්ධතා අංශය, ඔම්බුඩ්ස්මන් කාර්යාලය සහ ජනාධිපති අරමුදල සමග පහත සඳහන් දුරකථන/ ෆැක්ස් අංක ඔස්සේ සම්බන්ධ වීමට පිළිවන. ජනාධිපති මහජන සම්බන්ධතා අංශය-    0114354550/0112354550 Fax 0112348855   publicaffairs@presidentsoffice.lk ඔම්බුඩ්ස්මන් කාර්යාලය  -    0112338073 ombudsman@presidentsoffice.lk ජනාධිපති අරමුදල    -    0112354354 (දිගුව  4800/ 4814 / 4815 / 4818) Fax 0112331243 fundsecretary@presidentsoffice.lk  ", "URL": "https://www.ada.lk/0/0/0-370843", "Category": "Latest News", "Parent URL": null}