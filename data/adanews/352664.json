{"Source": "Ada News", "Timestamp": "24 09 2019", "Headline": "කැබිනට් වගකීම් කඩ කළ ඇමතිවරුන්ට ක්‍රියාමාර්ග ඕන", "News Content": "විධායක ජනාධිපති ක්‍රමය අහෝසි කිරීම පිළිබඳව කැබිනට් මණ්ඩලයට ඉදිරිපත් වූ යෝජනාව ප්‍රසිද්ධියට පත් කළ අමාත්‍යවරුන්ට එරෙහිව ක්‍රියාමාර්ග ගත යුතු බව ශ්‍රී ලංකා නිදහස් පක්ෂය සඳහන් කරයි. අදාළ පත්‍රිකාව පිළිබඳව ජනාධිපති මෛත්‍රීපාල සිරිසේන මහතා ප්‍රසිද්ධියට පත් කළ බවට චෝදනාවක් එල්ල වී තිබූ බවත්, එහෙත් අදාළ කරුණු ප්‍රසිද්ධියට පත් කළේ අමාත්‍යවරුන් කිහිපදෙනෙකු බවත් එම පක්ෂයේ ලේකම් දයාසිරි ජයසේකර මහතා සඳහන් කළේය. කැබිනට් මණ්ඩලයේ රහස් එළියට යැවීම ප්‍රශ්නකාරී තත්ත්වයක් බවත්, මේ හරහා ජනාධිපති මෛත්‍රීපාල සිරිසේන මහතා හා අග්‍රාමාත්‍ය රනිල් වික්‍රමසිංහ මහතා අතර පවතින අර්බුදය තව තවත් අර්බුදකාරී තත්ත්වයට පත්වන බවත් අද (24දා) පැවැති මාධ්‍ය සාකච්ඡාවකදී සඳහන් කළේය. මේ නිසා කැබිනට් මණ්ඩලයේ රහස් එළියට දැමූ ඇමැතිවරුන්ට එරෙහිව අගමැතිවරයා ක්‍රියාමාර්ග ගත යුතු බවද පවසා ජයසේකර මහතා පවසා සිටියේය.     ", "URL": "https://www.ada.lk/0/0/0-352664", "Category": "Latest News", "Parent URL": null}