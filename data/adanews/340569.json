{"Source": "Ada News", "Timestamp": "21 09 2018", "Headline": "බත් නැති නිසා මුරුංගා කොළ කන පවුල ගැන ජනපතිගේ අවධානය", "News Content": "කහටගස්දිගිලිය සහ ගලෙන්බිදුණු වැව ප‍්‍රදේශවල නියඟයට මුහුණදී සිටින පවුල් අතරේ අඹු සැමි යුවළක් වේල් ගණනක් බත් නැතිව මුරුංගා කොළ තම්බාගෙන කන බවට පළ වු මාධ්‍ය වාර්තාව පිළිබඳව සොය බැලීමට   වහාම නිලධාරියෙක් යොමු කළ බව ජනපති මෛත්‍රීපාලසිරිසේන මහතා පවසයි.  එවැනි තත්ත්වයක් සිදුව ඇත්නම් ඊට දිස්ති‍්‍රක්කයේ මැති ඇමතිවරුන් මෙන්ම රාජ්‍ය නිලධාරින් ද වගකිවයුතු බව ප‍්‍රකාශ කළ ජනාධිපතිවරයා සියලු මැති ඇමතිවරුන්ට සහ රාජ්‍ය නිලධාරින්ට අවධාරණය කළේ පීඩාවට පත් ජනතාව අතරට ගොස් ඔවුන්ගේ අඩු පාඩු සොයා බැලීමට කටයුතු කිරීම එම සියලුදෙනාගේ වගකීම බවයි. අනුරාධපුර මහවිලච්චිය නබඩගස්දිගිලිය වැව ප‍්‍රතිසංස්කරණ කටයුතු අද (21දා) පෙරවරුවේ ආරම්භ කරමින් ජනපතිවරයා මේ බව සඳහන් කළේය. එසේම නියඟයෙන් පීඩාවට පත්ව සිටින හාරලක්ෂ විසි දෙදහසක් පමණ වන ජනතාවට වියළි ආහාර ද්‍රව්‍ය ලබාදීමට පමණක් රජය රුපියල් මිලියන නවදහසක මුදලක් වෙන්කර තිබෙන බවද ජනාධිපතිවරයා සඳහන් කළේය. එම සහන කටයුතු මෙම සතියේ සිට ආරම්භ කළ බව ද ඔහු වැඩිදුරටත් පවසා සිටියේය.     ", "URL": "https://www.ada.lk/0/0/0-340569", "Category": "Latest News", "Parent URL": null}