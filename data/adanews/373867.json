{"Source": "Ada News", "Timestamp": "14 01 2021", "Headline": "පළාත් කිහිපයකට අදත් වැසි", "News Content": "උතුරු, උතුරු-මැද, නැගෙනහිර, මධ්‍යම සහ ඌව පළාත්වල අද (14) දිනයේ විටින්විට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි.  ඇතැම් ස්ථානවලට මි.මී. 50ට වැඩි තරමක් තදවැසි ද ඇතිවිය හැකිය. සෙසු ප්‍රදේශවල සවස 1.00 න් පමණ පසුව තැනින්තැන වැසි හෝ ගිගුරුම් සහිත වැසි ඇතිවන අතර ඇතැම් ස්ථානවලට මි.මී. 75 වැඩි තරමක් තදවැසි ද ඇතිවේ. දකුණු පළාතේ උදෑසන කාලයේදීත් වැසි ඇතිවිය හැකිය. ගිගුරුම් සහිත වැසි සමග ඇතිවිය හැකි තාවකාලික තද සුළං සහ අකුණු මඟින් සිදුවන අනතුරු අවම කරගැනීමට අවශ්‍ය පියවරගන්නා ලෙස ජනතාවගෙන් ඉල්ලීමක් ද කරයි.    ", "URL": "https://www.ada.lk/0/0/0-373867", "Category": "Latest News", "Parent URL": null}