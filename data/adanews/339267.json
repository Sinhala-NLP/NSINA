{"Source": "Ada News", "Timestamp": "14 08 2018", "Headline": "ලංකා පෞද්ගලික මගී ප්‍රවාහන සේවකයන් වැඩවර්ජනයකට", "News Content": "වැටුප් 10%කින් ඉහළ දමා ගැනීමට හා තවත් ගැටලු කිහිපයක් මුල්කර ගනිමින් හෙට (15දා) මධ්‍යම රාත්‍රී 12 සිට සේවයෙන් ඉවත්ව සිටීමේ වෘත්තීය ක්‍රියාමාර්ගයක් ආරම්භ කරන බව ලංකා පෞද්ගලික මගී ප්‍රවාහන සේවකයන්ගේ සංගමය සඳහන් කරයි. මීට අමතරව 16 වැනිදා බස්රථ රියදුරන්, කොන්දොස්තරවරුන් සහ අනෙකුත් මගී ප්‍රවාහන සේවකයන් සමග කොළඹ නගරය තුළදී දැවන්ත විරෝධතා ව්‍යාපාරයක් පවත්වන බවද එම සංගමයේ සභාපති සුමිත්‍ර කුමාරදාස කුලියාපිටිය මහතා සඳහන් කළේය. හෙට මධ්‍යම රාත්‍රී 12 සිට ආරම්භ වන බස්රථ රියදුරු, කොන්දොස්තරවරුන්ගේ වැඩවර්ජන ගැටලු විසඳන තෙක් පවත්වාගෙන යන බවද අද (14දා) පැවැති මාධ්‍ය සාකච්ඡාවකදී ඔහු සඳහන් කළේය.   ", "URL": "https://www.ada.lk/0/0/0-339267", "Category": "Latest News", "Parent URL": null}