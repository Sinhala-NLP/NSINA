{"Source": "Ada News", "Timestamp": "15 02 2023", "Headline": "හෙල්මට් වලින් පහරදී එක්දරු පියා ඝාතනය කරලා", "News Content": "හෙල්මට් වලින් පහරදීමෙන් වැලිපැන්න ප්‍රදේශයේදී  එක්දරු පියෙකු ඝාතනයට ලක්ව ඇතැයි වැලිපැන්න පොලිසිය පවසයි . මෙසේ ඝාතනයට ලක්ව ඇත්තේ වැලිපැන්න  ගල්මත්ත ප්‍රදේශයේ පදිංචිව සිටී රංග විරාජ් නැමැති 34 හැවිරිදි එක්දරු පියෙකු බව පොලිසිය කිය. වැලිපැන්න ගල්මත්ත ප්‍රදේශයේ මාර්ගයක ගමන් කිරීමේදී අවුරුදු  16  වයසේ පසුවන තරුණයින් කිහිප දෙනකු සමග ඇතිවූ බහින්බස් වීමක් දුරදිග යාමෙන් මරණකරු මෙලෙස හෙල්මට් වලින් පහරකා ඇතැයි සදහන් වේ. පහරකෑමට ලක්ව බරපතළ තුවාල ලබාසිටී  පුද්ගලයා අලුත්ගම ප්‍රාදේශීය රෝහලට රැගෙන ගොස් ඇති බවත් රෝහල් ගතකිරීමේදී මියගොස් ඇතැයි පැවසේ. ඝාතනය සම්බන්ධයෙන් තරුණයකු සැකපිට අත්අඩංගුවට ගෙන ඇති බවත් අනෙක් සැකකරුවන් ප්‍රදේශයෙන් පලාගොස් ඇති බවත් ඔවුන් සොයා පරීක්ෂණ සිදුකරන බවත් පොලිසිය කීය.      පානදුර - සුමිත් පොතුපිටිය  ", "URL": "https://www.ada.lk/0/0/0-401524", "Category": "Latest News", "Parent URL": null}