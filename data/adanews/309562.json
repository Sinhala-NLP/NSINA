{"Source": "Ada News", "Timestamp": "13 02 2018", "Headline": "පරාජිත පක්‍ෂවලට වැඩි වාසි ලැබිලා - ජනතා සේවක පක්ෂය", "News Content": "\r\n\tප්‍රසාද ආසන ලබාදීමේදී ඇතිව තිබෙන අක්‍රමවත්භාවය නිසා පරාජිත පක්‍ෂවලට වැඩි වාසි හිමිවී තිබෙන බව ජනතා සේවක පක්‍ෂය සඳහන් කරයි.\r\n \r\n\tශ්‍රී ලංකා පොදු ජන පෙරමුණේ පාර්ශ්වකරුවෙකු ලෙස තම පක්‍ෂය තරග කළ බවත්, මැතිවරණයෙන් 70%ක ජයග්‍රහණයක් ලැබීම නිසා මේ වන විට තම පක්‍ෂයට දැඩි අසාධාරණයක් සිදුව තිබෙන බවත් එම පක්‍ෂයේ මහලේකම් ජයන්ත විජේසිංහ මහතා සඳහන් කළේය.\r\n \r\n\tමේ පිළිබඳ සාකච්ඡා කිරීමට ශ්‍රී ලංකා පොදු ජන පෙරමුණේ නියෝජිතයන් අද (13දා) රැස්වූ බවත්, මේ අනුව අදාළ ගැටලුව විසඳා දෙන ලෙස හෙට (14දා) මැතිවරණ කොමිෂන් සභාවෙන් ලිඛිත ඉල්ලීමක් කිරීමට තීරණය කළ බවත් හෙතෙම පවසා සිටියේය.\r\n \r\n\tපරාජිත පක්‍ෂවලට ප්‍රසාද ආසන වැඩියෙන් ලබාදීම නිසා ජයග්‍රහණය කළ ආයතනවල බලය පිහිටුවීමේදී ගැටලු රාශියක් ඇතිවී තිබෙන බවද ඔහු සඳහන් කළේය.\r\n \n\n  ", "URL": "https://www.ada.lk/0/0/0-309562", "Category": "Latest News", "Parent URL": null}