{"Source": "Ada News", "Timestamp": "4 02 2018", "Headline": "ඩේවිස් කුසලානයේ පළමු අදියරෙන් ශ්‍රී ලංකාව අසාර්ථකයි", "News Content": "\r\n\tඩේවිස් කුසලාන ටෙනිස් තරගාවලියේ ආසියා/ශාන්තිකර කලාපීය දෙවැනි කාණ්ඩයේ(Group 2) තරගාවලියේ  මුහුණ දුන් පළමු තරගයෙන් පරාජයට පත් වීමට ශ්‍රී ලංකාවට සිදුවිය. ඒ අද (04) තායිලන්තය හමුවේ තරග වට 3-2 ක් ලෙසිනි. මෙහිදී ශ්‍රී ලංකාව ඒකළ තරග අදියර 4 කට හා යුගල එක් තරග වටයකට මුහුණ දුන්නේය.\r\n \r\n\t කෙසේ වෙතත් එහිදී ශ්‍රී ලංකාව ඒකළ තරග අදියරක හා යුගල තරග වටයක ජය හිමිකර ගත්තද යුගල තරග අදියර තුනක් පරාජයට පත් විය.\r\n \r\n\t එහිදී අවසන් අදියර දක්වාම ඇදී ගිය තරගයේදී  ශ්‍රී ලංකාව මුහුණ දුන් අවසන් ඒකළ තරග අදියරේදී ශ්‍රී ලංකාවේ යසිත ද සිල්වා, පිලිපීනයේ ජිරාට් නවසිරිසොම්බෝන් හමුවේ  තරග වට 2/0ක් (7-5/ 6-2) ලෙස පරාජයට පත්විය.\r\n \r\n\tතරගාවලිය සඳහා ෂාමල් දිසානායක, ඇලෙක්ස් ෆෙයාබෑන්ක්, යසිත ද සිල්වා, සංක අතුකෝරළ හා දුමිඳු දිළුම් හා රොහාන් ද සිල්වා (ක්‍රීඩා නොකරන නායකයා) ක්‍රීඩා කළහ.\r\n \n               \n \r\n\t \r\n \nඡායාරූප- ඕෂිත වරකපිටිය\n  ", "URL": "https://www.ada.lk/0/0/0-307533", "Category": "Sports", "Parent URL": null}