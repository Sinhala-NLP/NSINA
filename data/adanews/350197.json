{"Source": "Ada News", "Timestamp": "4 07 2019", "Headline": "ජනාධිපතිධූර කාලය දිර්ඝ කරගැනිමේ උත්සාහය සදාචාර විරෝධියි", "News Content": "නැවත ජනාධිපතිවරණයට ඉදිරිපත නොවන  බව පවසමින්  බලයට පැමිණි  මෛත‍්‍රිපාල සිරිසේන මහතා තම ධූර කාලය දීර්ඝ කර ගැනීම සඳහා නැවතත් අධිකරණ මතය විමසිමට ගෙන ඇති තීරණය සදාචාර සම්පන්න නොවන ක‍්‍රියාවක් බව ශී‍්‍රි ලංකා පොදුජන පෙරමුණ අවධාරණය කරයි. අද (4) පෙරවරුවේ කොළඹ නෙළුම් මාවතෙ පිහිටි පොදුජන පෙරමුණු ප‍්‍රධාන කාර්යාලයේ පැවත මාධ්‍ය  හමුවකදී ගාල්ල දිස්ත්‍රික් පාර්ලිමේන්තු මන්ත‍්‍රී රමේෂ් පතිරණ මහතා මේ බව සඳහන් කළේය. ජනාධිපතිවරයාගෙ ධූර කාලය ආරම්භ වන්නේ එතුමා දිව්රුම් දුන් 2015 ජනවාරි 9 වැනිදා සිටද එසේ නොමැතිනම් 19 වැන ව්‍යවස්ථා සංශෝධනය සම්මත වූ 2015 මැයි 19 වැනිදා සිටද යන්න සම්බන්ධයෙන් ලබන සතියේ අධිකරණයේ මතය විමසීමේ සූදානමක ඇතැයි ඒ මහතා මෙහිදී අනාවරණය කළේය. මීට පෙරද ජනාධිපතිවරයා මෙලෙස අධිකරණ මත විමසුමක සිදු කරනු ලැබූ අතර දිගින් දිගටම තමන්ගෙ ධූර කාලය දීර්ඝ කර ගැනීමේ ප‍්‍රයත්නයක නිරත වෙමින් සිටින  බව  ඔහු අවධාරණ කළේය.   ", "URL": "https://www.ada.lk/0/0/0-350197", "Category": "Latest News", "Parent URL": null}