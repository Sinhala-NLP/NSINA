{"Source": "Ada News", "Timestamp": "18 06 2020", "Headline": "විදෙස් රටවලින් පැමිණි 659කට කෝවිඩ්", "News Content": "විදේශ රටවල සිට මෙරටට පැමිණි ශ්‍රී ලාංකික පුද්ගලයන් හයසිය පනස් නවයකට ඊයේ (17දා) දිනය වනවිට කෝවිඩ්-19 ආසාදනය වී තිබේ. මීට අමතරව නාවික හමුදා සාමාජිකයන් අටසිය අනූනවයකට කෝවිඩ්-19 ආසාදනය වී තිබෙන බවට තහවුරු වී තිබෙන අතර, අනෙකුත් හමුදා සාමාජිකයන් දාහතරකට කෝවිඩ්-19 ශරීරගත වී තිබෙන බව තහවුරු වී ඇතැයිද වසංගත රෝග විද්‍යා අංශය සඳහන් කරයි. කෝවිඩ්-19 බවට සැකකර රෝහල්ගත කර, වෛද්‍ය අධීක්‍ෂණය යටතේ ප්‍රතිකාර ලබාගන්නා පුද්ගල ප්‍රමාණය ඊයේ දිනය වනවිට විසිනවයක් දක්වා පහළ ගොස් තිබේ. මේ මස 01 වැනිදා සැලකීමේදී කෝවිඩ්-19 බවට සැකකරන රෝගීන් හැටපස් දෙනෙකුත්, පසුගිය මස 17 වැනිදා සැලකීමේදී කෝවිඩ්-19 බවට සැකකරන රෝගීන් දෙසිය නවයක් වෛද්‍ය අධීක්‍ෂණය යටතේ ප්‍රතිකාර ලබාගෙන ඇත. එසේම ඊයේ දිනය වනවිට සමස්ත රෝගීන්ගෙන් එක්දහස් තුන්සිය අනූහතක් සුවය ලබා තිබේ.  ", "URL": "https://www.ada.lk/0/0/0-364205", "Category": "Latest News", "Parent URL": null}