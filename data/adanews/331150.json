{"Source": "Ada News", "Timestamp": "23 05 2018", "Headline": "පාරිභෝගික අධිකාරියේ නීති විරෝධී වැටලීම් ඒකකයක් ස්ථාපිත කරලා", "News Content": "\r\n\tපාරිභෝගික කටයුතු අධිකාරීය නිතිවිරෝධී ආකාරයට විශේෂ වැටලීම් ඒකකයක් ස්ථාපිත කර තිබෙන බවත් එම ඒකකය හරහා විෂයභාර අමාත්‍යවරයාට හිතවත් නොවන ව්‍යාපාරිකයින් මර්දනය කරමින් සිටින බව පාරිභෝගික අයිතින් සුරකීමේ ජාතික ව්‍යාපාරය සඳහන් කරයි.\r\n \r\n\t2003 අංක 9 දරණ පාරිභෝගික කටයුතු අධිකාරී පනතක් මේ තුලින් උල්ලංඝනය වී තිබෙන බවත් අදාළ ඒකකයේ ප්‍රධානියා ලෙස වෘත්තීය සමිති නියෝජිතයෙකු පත් කර තිබෙන බවද එම සංගමයේ සභාපති රංජිත් විතානගේ මහතා සඳහන් කළේය.\r\n \r\n\tවිමර්ශන නිලධාරියෙකු වීම අනිවාර්යෙන්ම විශ්ව විද්‍යාල උපාධියක් ලබා තිබිය යුතු බවත් එහෙත් අදාළ නිලධාරියාට එවැනි සුදුසුකමක් නොමැති බවද පවසා සිටියේය.\r\n \r\n\tඅද මේ පිළිබඳව පාරිභෝගික කටයුතු අධිකාරියේ සභාපති හසිත තිලක රත්න මහතාගෙන් විමසීමක් කළේය. එහි දී සභාපතිවරයා සඳහන් කලේ විශේෂ විමර්ශන ඒකකය පිහිටුවා තිබෙන්නෙ නිතියානුකූල ආකාරයට බවත්ය.\r\n \r\n\tනිතියට පිටින් කිසිදු කටයුත්තක් නොකරන බවද සභාපතිවරයා කියා සිටියේය.\r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-331150", "Category": "Uncategorized", "Parent URL": null}