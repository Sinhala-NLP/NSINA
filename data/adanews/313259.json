{"Source": "Ada News", "Timestamp": "28 02 2018", "Headline": "රාජගිරිය - අතුරුගිරිය කණු මත දිවෙන මාර්ගයේ ශක්‍යතා අධ්‍යනය කරයි", "News Content": "\r\n\tනව කැලණි පාලමේ සිට අතුරුගිරිය දක්වා කණු මත දිවෙන මහා මාර්ගයක් (Elevated Highway) ඉදි කිරීමේ ව්‍යාපෘතියේ, රාජගිරිය සිට අතුරුගිරිය දක්වා වන කොටස ක්‍රියාත්මක කිරීම සඳහා ශක්‍යතා අධ්‍යයනයක් සිදු කිරීමට අමාත්‍ය මණ්ඩලයේ අනුමැතිය ලැබී තිබේ.\r\n \r\n\tබත්තරමුල්ල, මාලඹේ, අතුරුගිරිය යන ප්‍ර‘දේශවලට සහ පිටත වටරවුම් මහා මාර්ගයට සම්බන්ධතාව සපයමින් නව කැලණි පාලමේ සිට අතුරුගිරිය දක්වා වන මංතීරු හතරකින් සමන්විතව කණු මත ඉදි කෙරෙන මහාමාර්ගයක් (Elevated Highway) ඉදි කිරීමේ ව්‍යාපෘතිය ක්‍රියාත්මක කිරීම සඳහා අමාත්‍ය මණ්ඩලයේ අනුමැතිය දැනටමත් ලබාදී තිබේ.\r\n \r\n\tමෙම ව්‍යාපෘතියේ II අදියර වශයෙන් රාජගිරිය සිට අතුරුගිරිය දක්වා වන කොටස ඉදිකිරීම සඳහා වන ශක්‍යතා අධ්‍යයනය සිදු කිරීමේ කොන්ත්‍රාත්තුව රුපියල් මිලියන 98.73ක මුදලකට M/s Resource Development Consultants (Pvt) Ltd. සහ M/s SMEC International pty වෙත පිරිනැමීම පිණිස හිටපු උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතා ඉදිරිපත් කර තිබූ යෝජනාවට ඒ ස﻿ඳහා එම විෂය භාර වත්මන් අමාත්‍ය කබීර් හෂීම් මහතාගේ එකඟතාවද සැලකිල්ලට ගනිමින්, අමාත්‍ය මණ්ඩලය විසින් මෙය අනුමත කර තිබේ.\r\n \n\n  ", "URL": "https://www.ada.lk/0/0/0-313259", "Category": "Latest News", "Parent URL": null}