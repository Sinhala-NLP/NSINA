{"Source": "Ada News", "Timestamp": "14 06 2018", "Headline": "ටෙස්ට් ක්‍රීඩා කරන 12 වැනි රට ඇෆ්ගනිස්තානයයි", "News Content": "\r\n\tලෝකයේ ටෙස්ට් ක්‍රීකට් ක්‍රීඩා කරන 12 වැනි රට බවට ඇෆ්ගනිස්තාන කණ්ඩායම අද (14දා) පත්විය. ඒ ඔවුන්ගේ මංගල ටෙස්ට් තරගය අද ඉන්දීය කණ්ඩායමට එරෙහිව පැවැත්වෙන හෙයිනි.\r\n \r\n\tඉන්දියාවේ බැංගලෝර්හි මෙම තරගය පැවැත්වෙයි. පසුගිය මාසයේදී අයර්ලන්තය ටෙස්ට් වරම් හිමිකර ගත් අතර ඒ ලෝකයේ ටෙස්ට් ක්‍රීඩා කරන 11 වැනි රට බවට පත්වෙමිනි.  අයර්ලන්තය සිය මංගල ටෙස්ට් තරගයට පාකිස්තානයට  එරෙහිව ක්‍රීඩා කළේය.\r\n \r\n\tටෙස්ට් ක්‍රීඩා කරන රටවල් 12න් පහක්ම ආසියාව නියෝජනය කරයි.\r\n \n  \n  ", "URL": "https://www.ada.lk/0/0/0-336074", "Category": "Sports", "Parent URL": null}