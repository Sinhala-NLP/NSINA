{"Source": "Ada News", "Timestamp": "20 02 2019", "Headline": "කොකේන් ගැන කතා කරන්න රන්ජන් අද පාර්ලිමේන්තුවේ නෑ", "News Content": "කොකේන් ඇතුළු මත්ද්‍රව්‍ය භාවිත කරන මන්ත‍්‍රීවරැන් 24ක් පාර්ලිමේන්තුවේ සිටින බවට රාජ්‍ය අමාත්‍ය රන්ජන් රාමනායක මහතා ප‍්‍රකාශ කර තිබුණද ඒ පිළිබඳ සාකච්ඡා කිරීමට ආණ්ඩුපක්ෂ කණ්ඩායම් රැස්වීමට හෙතෙම සහභාගි වී නොතිබිණ.    ආණ්ඩුපක්ෂ කණ්ඩායම් රුස්වීමේදී මේ සම්බන්ධයෙන් දීර්ඝ වශයෙන් සාකච්ඡා කර ඇති අතර  එසේ උවද මන්ත්‍රීවරැන්ගේ ප්‍රශ්නවලට පිළිතුරැ දීමට රන්ජන් රාමනායක මහතා එම රැස්වීමට සහභාගී වී නොමැත. පාර්ලිමේන්තු සභාගර්භයේදී ද මේ සම්බන්ධයෙන් වැඩි වශයෙන් සාකච්ඡා වු අතර එසේ උවද රන්ජන් රාමනායක මන්ත්‍රීවරයා අද (20දා) පාර්ලිමේන්තු සභාවාරයටද සහභාගී නොවිය. කොකේන් මත්ද්‍රව්‍ය භාවිත කරන මන්ත‍්‍රීවරැන් පාර්ලිමේන්තුවේ සිටින බවට රාජ්‍ය අමාත්‍ය රන්ජන් රාමනායක මහතා සිදු කළ ප‍්‍රකාශය සම්බන්ධයෙන් සෙවීමට  කමිටුවක් පත් කර ඇති බව  සභානායක රාජ්‍ය ව්‍යවසාය කන්ද උඩරට උරැමය හා මහනුවර සංවර්ධන අමාත්‍ය  ලක්ෂ්මන් කිරිඇල්ල මහතා පැවසීය.     ", "URL": "https://www.ada.lk/0/0/0-345599", "Category": "Latest News", "Parent URL": null}