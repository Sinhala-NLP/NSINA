{"Source": "Ada News", "Timestamp": "23 10 2019", "Headline": "ගෝඨා ජනාධිපති වුණොත් බයවන පිරිසක් - ඩලස්", "News Content": "ගෝඨාභය රාජපක්ෂ මහතා ජනාධිපති වූ පසු කණ්ඩායම් කිහිපයක් බියට පත්වුවත් අනෙකුත් සියලුම ජනතාවට සතුටින් ජීවත්විය හැකි බව ගෝඨාභය රාජපක්ෂ මහතාගේ මාධ්‍ය ප්‍රකාශක ඩලස් අලහප්පෙරුම මහතා සඳහන් කළේය. ගෝඨා බියක් ගැන කතා කළත් නොවැම්බර් 16 වැනි දිනෙන් පසු බොහෝ පිරිසකට සතුටින් ජීවත් වීමට අවස්ථාව උදාවන බවත්, මෙරටට නිදහස උරුම කරදුන් නායකයන් දෙදෙනාගෙන් එක් අයෙකු වන්නේ ගෝඨාභය රාජපක්ෂ මහතා බවත් හෙතෙම පවසා සිටියේය. ගෝඨාභය රාජපක්ෂ මහතා ජනාධිපති වූ පසු මත්ද්‍රව්‍ය ජාවාරම්කරුවන්ට, සංවිධානාත්මක අපරාධකරුවන්ට, කැලෑ පාලුවන්ට, මහජන දේපොළ විනාශ කරන කිසිවෙකුටත් එම ජාවාරම් සිදුකිරීමට ඉඩක් නොලැබෙන බව ඊයේ (23දා) පැවැති මාධ්‍ය සාකච්ඡාවකදී ඩලස් අලහප්පෙරුම මහතා සඳහන් කළේය.     ", "URL": "https://www.ada.lk/0/0/0-353631", "Category": "Latest News", "Parent URL": null}