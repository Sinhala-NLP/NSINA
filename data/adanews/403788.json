{"Source": "Ada News", "Timestamp": "30 05 2023", "Headline": "ඉන්දියාවේ මල්ලවපොර ශූරියන් පොලීස් භාරයට", "News Content": "ලිංගික හිරිහැර සම්බන්ධයෙන් චෝදනා කරන ඉන්දීය මල්ලවපොර සම්මේලනයේ (WFI) සභාපතිවරයාට එරෙහිව සති ගණනාවක් පුරා පැවති විරෝධතා උත්සන්න වීම හේතුවෙන් ඉන්දියාවේ ප්‍රමුඛ පෙළේ කාන්තා මල්ලවපොර ක්‍රීඩිකාවන් පිරිසක් පොලිස් රැඳවුම් භාරයට පත්ව තිබේ අගමැති නරේන්ද්‍ර මෝදි විසින් නවදිල්ලියේදී නව පාර්ලිමේන්තු ගොඩනැගිල්ල විවෘත කරමින් සිටියදී ඒ වෙත පාගමනින් යාමට තැත් කිරීමේදී ඔලිම්පික් ක්‍රීඩක විනේෂ් ෆොගාට් සහ සාක්ෂි මලික් මෙසේ රඳවා සිටි අය අතර වූහ. ඉන්දියාවේ වඩාත්ම කීර්තිමත් කාන්තා මල්ලවපොර ක්‍රීඩිකාවක් වන මලික්ට අනුව, සමහර විරෝධතාකරුවන් සාමකාමීව පාර්ලිමේන්තුවට පා ගමනින් යද්දී පොලිසියේ මැදිහත්වීමෙන් තත්ත්වය උණුසුම් වී ඇත.   ", "URL": "https://www.ada.lk/0/0/0-403788", "Category": "International", "Parent URL": null}