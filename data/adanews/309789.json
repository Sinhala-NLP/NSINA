{"Source": "Ada News", "Timestamp": "14 02 2018", "Headline": "අධිවේගී මාර්ගයේ වේගයෙන් ගියොත් වැඩ වරදියි", "News Content": "\r\n\tඅධිවේගී මාර්ගය තුළ වේග සීමා උල්ලංඝනය කරන වාහනවල වේග සීමා නිරීක්ෂණය කිරීම සඳහා ස්ථාපිත කළ නව වේග මාපක යන්ත්‍ර පද්ධතිය අද (14දා) සිට ක්‍රියාත්මක වෙයි.\r\n \r\n\tමෙම පද්ධතිය මගින් වාහනවල වේගය නිරීක්ෂණය කෙරෙන අතර, වේග සීමා උල්ලංඝනය කරන වාහනවල ඡායාරූපයක් පිටවීමේ දොරටුවල ස්ථාපිත ටැබ් පරිගණක හරහා මුද්‍රණය වීම සිදු වේ.\r\n \r\n\tමෙම ඡායාරූපවල වාහන අංකය, නිරීක්ෂණ වේලාව හා එම අවස්ථාවේ වේගය වැනි තොරතුරුද මුද්‍රණය වේ. මෙම නිරීක්ෂණ කටයුතු රාත්‍රී කාලයේදීද සිදු කිරීම සඳහා අවශ්‍ය පහසුකම් සලසා ඇත.\r\n \r\n\tමාර්ග සංවර්ධන අධිකාරිය හා අධිවේගී මාර්ග සංචාරක පොලිස් කොට්ඨාස එක්ව මෙම වැඩසටහන ක්‍රියාත්මක කරන අතර,අද සිට අධිවේගී මාර්ගයේ ගමන්ගන්නා සියලු වාහනවල වේගය මේ හරහා නිරීක්ෂණය කිරීමට නියමිතය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-309789", "Category": "Latest News", "Parent URL": null}