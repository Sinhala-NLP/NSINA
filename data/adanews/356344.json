{"Source": "Ada News", "Timestamp": "3 01 2020", "Headline": "කුරහන් සාටකය අදින්නේ නැතිවුණත් දර්ශනය ප්‍රතිපත්ති ප්‍රකාශයේ තිබෙනවා", "News Content": "රාජපක්ෂ පවුලේ කුරහන් සාටකය තමන් නොපැළදියත් එහි දර්ශනය තමන් ඉදිරිපත් කළ ප්‍රතිපත්ති ප්‍රකාශයේ පවතින බව ජනපති ගෝඨාභය රාජපක්ෂ මහතා පැවැසීය. පාර්ලිමේන්තු සැසිවාරය අරඹමින් ජනපතිවරයා මේ බව සඳහන් කළේය. \"රුහුණේ ගිරුවාපත්තුවේ මැදමුලන මූලාශ්‍රය කරගත් පරම්පර තුනක රාජපක්ෂවරු ඡන්දයෙන් පත්වූ මහජන නියෝජතයන් ලෙස කටයුතු කර තිබෙනවා. මන්ත්‍රීවරු, නියෝජ්‍ය ඇමතිවරු, ඇමතිවරු, නියෝජ්‍ය කථානයකවරයෙක්, කථානයකවරයෙක්, අගමැතිවරයෙක්, විපක්ෂනායකවරයෙක්, ජනපතිවරු දෙදෙනෙක් ජනතාව රාජපක්ෂවරුන්ගෙන් පත්කර තිබෙනවා. කුරහන් පාට සාටකය අදින්නේ නැතිවුණත් මම නියෝජනය කරන්නේ එහි ගැඹුරු දර්ශනයයි. එම දර්ශනය මා ඉදිරිපත් කළ ප්‍රතිපත්ති ප්‍රකාශයේ සටහන්ව තිබෙනවා. එය සභාගත කරනවා. ජනතාව මට පැහැදිලි ජනවරමක් දුන්නා. ජනතාව මා ගැන තැබූ විශ්වාසය කඩ නොකරන සෞභාග්‍යමත් දේශයක් ගොඩනැගීමට මමත් මගේ රජයත් කැපවෙනවා.\"      ", "URL": "https://www.ada.lk/0/0/0-356344", "Category": "Latest News", "Parent URL": null}