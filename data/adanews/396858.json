{"Source": "Ada News", "Timestamp": "3 09 2022", "Headline": "දුරකතන, බ්‍රෝඩ්බෑන්ඩ් හා රූපවාහිනී ගාස්තු ඉහළට", "News Content": "සියලුම ජංගම සහ ස්ථාවර දුරකථන සේවා ගාස්තු, බ්‍රෝඩ්බෑන්ඩ් ගාස්තු, මුදල් ගෙවා නරඹන රූපවාහිනී සේවා ගාස්තු ඉහළ දැමීමට ශ්‍රී ලංකා විදුලි සංදේශ නියාමන කොමිෂන් සභාව අවසර දී තිබේ. ගාස්තු ඉහළ නැංවීම ලබන 5 වනදා සිට ක්‍රියාත්මක වීමට නියමිතය. මේ අනුව ජංගම හා ස්ථාවර දුරකථන සේවා ගාස්තු සහ බ්‍රෝඩ්බෑන්ඩ් ගාස්තු 20%කින් ඉහළ දැමීමට නියමිත අතර මුදල් ගෙවා නරඹන රූපවාහිනී සේවා ගාස්තු 25%කින් ඉහළ දැමීමට නියමිතයත ඊට අමතරව පසුගිය අතුරු අයවැයෙන් වැඩිකළ වැට් බද්දද ‌පාරිභෝගිකයන්ගෙන් අය කර ගැනීමට නියමිතය.   ", "URL": "https://www.ada.lk/0/0/0-396858", "Category": "Technology", "Parent URL": null}