{"Source": "Ada News", "Timestamp": "26 10 2020", "Headline": "කොළඹට පැමිණෙන සියලු දුර ගමන් සේවා බස් ධාවනය යළි දැනුම්දෙන තුරු අත්හිටුවීමට පියවර", "News Content": "කොළඹට පැමිණෙන සියලු දුර ගමන් සේවා බස් ධාවනය 2020 ඔක්තෝම්බර් 26 සදුදා සිට යළි දැනුම්දෙන තුරු අත්හිටුවීමට පියවර ගෙන ඇති බව ප්‍රවාහන රාජ්‍ය අමාත්‍ය දිලුම් අමුණුගම පවසයි. කොවිඩ් 19 වෛරස ව්‍යාප්තියත් සමග කොළඹ පොලිස් බල ප්‍රදේශ කිහිපයකට පනවා ඇති ඇඳිරි නීතිය හේතුවෙන් මෙම පියවර ගෙන ඇති බව රාජ්‍ය අමාත්‍යවරයා සඳහන් කළේය. මීට අමතරව නාරාහේන්පිට සහ වේරහැර මෝටර් රථ ප්‍රවාහන දෙපාර්තමේන්තුවේ ප්‍රධාන කාර්යල ද නැවත දැනුම්දෙන තුරු වසා දැමීමට පියවර ගෙන ඇති අතර නුගේගොඩ සහ වේරහැර පිහිටි ජාතික ප්‍රවාහන වෛද්‍ය ආයතනය ද නැවත දැනුම් දෙන තුරු ජනතාවට විවෘතව නොපවතින අතර මීට අමතරව ඇදිරිනීතිය බල නොපැවැත්වෙන ප්‍රදේශ වල දිස්ත්‍රික් කාර්‍යාල විවෘත වන්නේ ඒ ඒ ප්‍රදේශ වල සෞඛ්‍ය බලධාරීන්ගේ උපදෙස් අනුව යැයිද දිලුම් අමුණුගම අමාත්‍යවරයා පවසා සිටියේය.  ", "URL": "https://www.ada.lk/0/0/0-370850", "Category": "Latest News", "Parent URL": null}