{"Source": "Ada News", "Timestamp": "22 01 2019", "Headline": "හිටපු කොටි ප්‍රභලයන් දෙදෙනෙක් වසර 25ක් හිරේට", "News Content": "ශ‍්‍රී ලංකා යුද හමුදාවේ ගජබා රෙජිමේන්තුවේ සේනා විධායකවරයාව  සිටි කර්නල් ජයන්ත සුරවීර මහතා ඇතුළු අට දෙනෙකු විල්පත්තුව ජාතික වනෝද්‍යානයේදී වෙඩි තබා ඝාතනය කිරීමේ සිදුවීමට සම්බන්ධ ප්‍රභල එල්.ටී.ටී.ඊ. සාමාජිකයන් දෙදෙනෙකුට වෙන් වෙන්ව වසර 25 බැගින් සිර දඬුවම් නියම කිරීමට උතුරු මැද පළාත් බද මහාධිකරණ  විනිසුරු මහේෂ් වීරමන් මහතා නියම   කළේය. විල්පත්තුව ජාතික වනෝද්‍යානයේ ආරක්ෂක තත්වය සොයා බැලීමට කැබ් රථයකින් ගමන් කරමින් සිටියදී මෙසේ ඔවුන්ට වෙඩි තබා ඝාතනය කර තිබේ. එසේම ඔවුන්ට ලබාදුන් දඬුවම වසර පහකින් ගෙවීයන පරිදි නියම කිරිමටත් මහාධිකරණ විනිසුරුවරයා නියෝග කළේය. මෙලෙස බරපතල වැඩ සහිත සිර දඩුවම් නියම වූයේ  සූරියකාන්තන් ජෙයචන්ද්‍රන් හෙවත් උදයන් හෙවත් අයියන් සහ ශිව ප‍්‍රකාශන් ශිවශීලන් හෙවත් ඉලෙයියන් යන කොටි සංවිධානයේ හිටපු ප‍්‍රබල සාමාජිකයින් දෙදෙනාටය. විත්තිකරුවන් වසර හතකට අධික කාලයක් අඛන්ඩව රිමාන්ඩ් බාරයේ රඳවා සිටියේය. අනුරාධපුර චතුරංග    ", "URL": "https://www.ada.lk/0/0/0-344601", "Category": "Latest News", "Parent URL": null}