{"Source": "Ada News", "Timestamp": "13 05 2018", "Headline": "කර්නාටක ප්‍රාන්තයත් පාලක මෝදි පක්ෂය අතට යන හැඩ", "News Content": "\r\n\tඉන්දියාවේ දකුණුදිග කර්නාටක ප්‍රාන්ත මැතිවරණයෙන් අගමැති මෝදිගේ පාලක භාරතීය ජනතා පක්ෂය බොහෝ ආසන සංඛ්‍යාවක් ජයග්‍රහණය කරනු ඇති බව විශ්වාස කෙරෙයි.\r\n \r\n\tකෙසේ වෙතත්, ආසන 224කින් සමන්විත කර්නාටක ප්‍රාන්තය තුළ ජයග්‍රාහී බහුතර බලය සම්පූර්ණයෙන්ම එම පක්ෂයට නොලැබෙනු ඇති බවද කියැවෙයි.\r\n \r\n\tමේ අතර, ඊයේ (12දා) පැවති මැතිවරණයේ ඡන්දය ගණන් කිරීම් සිදුවන අවස්ථාවේදී ඉන්දියාවේ විරුද්ධ පක්ෂය වන කොංග්‍රසය තවමත් දෙවැනි තැන පසුවන බව වාර්තා වෙයි.\r\n \r\n\tලබන වසරේ පැවැත්වීමට නියමිත මහ මැතිවරණය අරභයා මෙම ප්‍රාන්ත මැතිවරණයේ ජයග්‍රහණය ප්‍රධාන පක්ෂ දෙකටම අතිශය තීරණාත්මක අවස්ථාවකැයි දේශපාලන විචාරකයෝ පවසති.\r\n \r\n\tකර්නාටක ප්‍රාන්තයේ මිලියන 49ක ජනතාවක් ඡන්දය ලබාදීම සඳහා සුදුසුකම් ලබා ඇති අතර, කොංග්‍රසය සතුව පැවති අවසන් ඡන්ද බල කොටුව ලෙසද මෙය සැලකුණි.\r\n \r\n\tමිලියන 64ක ජනතාවක් ජීවත් වන කර්නාටක ප්‍රාන්තය ඉන්දියාවේ තොරතුරු තාක්ෂණ කර්මාන්තයේ මූලස්ථානය ලෙසද සැලකෙයි.\r\n \r\n\tමෙම මැතිවරණයේ නිල ඡන්ද ප්‍රතිඵල මැයි 15දා ප්‍රකාශයට පත්වීමට නියමිතය.\r\n \n   \n  ", "URL": "https://www.ada.lk/0/0/0-328648", "Category": "International", "Parent URL": null}