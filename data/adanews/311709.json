{"Source": "Ada News", "Timestamp": "22 02 2018", "Headline": "සයිටම් අහෝසි කරන්න - අවිශිබ", "News Content": "\r\n\tසයිටම්  ආයනතයේ ඉගෙනුම ලබන ශිෂ්‍යයන් කොතලාවල වෛද්‍ය පීඨයට කිරීමට රජය තීන්දුවක් ගත්තද ශිෂ්‍ය ව්‍යාපාරය සටන් කරන්නේ එම ආයතනය අහෝසි කර ගැනීමට බව අන්තර් විශ්වවිද්‍යාලීය ශිෂ්‍ය බලමණ්ඩලය සඳහන් කරයි.\n \r\n\tමේ නිසා සයිටම් අහෝසි කිරීමේ ගැසට් නිවේදනය වහාම නිකුත් කර දැනට නිකුත් කර තිබෙන වෛද්‍ය අධ්‍යාපනයේ අවම අධ්‍යාපන සුදුසුකම සඳහා වන ගැසට් පත්‍රය ද වහාම අවලංගු කළ යුතු යැයි එම සංගමයේ වැඩබලන කැඳවුම්කරු මංගල මද්දුමගේ මහතා අද (22) පැවැති මාධ්‍ය සාකච්ඡාවකදී සඳහන් කළේය.\r\n \r\n\tඑසේ නොකළහොත් සයිටම් ආයතනය අහෝසි කරන තුරු සිදු කරන අරගලය අඛණ්ඩව සිදුකරන බවත් හෙතෙම පවසා සිටියේය. එසේ වුවද එම ආයතනයේ ඉගෙනුම ලබන ශිෂ්‍යයන්ට රාජ්‍ය වෛද්‍ය විද්‍යාලයක වෛද්‍ය උපාධිය ලබාදීම ගැටලුවක් නොමැති බවද ඔහු වැඩිදුරටත් පවසා සිටියේය.\r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-311709", "Category": "Latest News", "Parent URL": null}