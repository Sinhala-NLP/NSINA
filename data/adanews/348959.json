{"Source": "Ada News", "Timestamp": "29 05 2019", "Headline": "ජාතික ආරක්ෂාවට ‘ගම රැකුම’", "News Content": "පාස්කු ඉරිදා ප්‍රහාරයෙන් පසුව ජනතාවගේ ආරක්ෂක අවශ්‍යතා ඉටුකිරිම සඳහා බලධාරීන්ට සහාය විය හැකි ‘ගම රැකුම’ නමින් සිවෙච්ඡා ජනතා සංවිධානයක් දිවයිනේ සෑම ග්‍රාම නිලධාරි වසමක්ම ආවරණය වන අයුරින් පිහිටුවීමට අදාළව ජනපති මෛත්‍රිපාල සිරිසේන මහතා ඉදිරිපත් කළ කැබිනට් පත්‍රිකාවට අනුමැතිය ලැබී තිබේ. පාස්කු ඉරිදා සිදුවූ ත්‍රස්ත ප්‍රහාරය හේතුවෙන් බලපෑමට ලක්වි තිබේ. මේ හේතුවෙන් ජනතාවගේ සාමාන්‍ය ජන ජීවිතය හා ආර්ථික තත්ත්වය යළා යථා තත්ත්වයට පත්කර ජනතාවගේ සිත් තුළ සුරක්ෂිතතාවය තහවුරු කිරීම සඳහා ආරක්ෂක අංශ මෙන්ම සෑම පුරවැසියෙකුගෙම් දායකත්වය අත්‍යාවශ්‍ය බව රජය පවසයි. ඒ අනුව ජනතාවගේ බහුවිධ ආරක්ෂක අවශ්‍යතා ඉටුකර ගැනීමට බලධාරීන්ට සහාය වීමට මෙම ගම රැකුම සංවිධාන පිහිටුවීමට නියමිතය.     ", "URL": "https://www.ada.lk/0/0/0-348959", "Category": "Latest News", "Parent URL": null}