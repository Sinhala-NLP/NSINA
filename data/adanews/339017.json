{"Source": "Ada News", "Timestamp": "7 08 2018", "Headline": "SLFP මධ්‍යම කාරක සභා රැස්වීමක් හෙට", "News Content": "පක්‍ෂ ප්‍රතිසංවිධාන කටයුතු පිළිබඳ හා තවත් ගැටලු කිහිපයක් පිළිබඳ සාකච්ඡා කිරීමට ශ්‍රී ලංකා නිදහස් පක්‍ෂ මධ්‍යම කාරක සභා රැස්වීමක් හෙට (08දා) පැවැත්වීමට සැලසුම් කර තිබේ. සැප්තැම්බර් 02 වැනිදාට පෙර පක්‍ෂ ප්‍රතිසංවිධාන කටයුතු අවසන් කිරීමට සැලසුම් කර තිබෙන බැවින් දැනට පක්‍ෂ ප්‍රතිසංවිධාන කටයුතු වෙනුවෙන් සිදු කර තිබෙන කාර්යභාරය හා ඉදිරි කටයුතු පිළිබඳ මෙහිදී සාකච්ඡා කිරීමට සැලසුම් කර තිබෙන බවත් වාර්තා වේ. පක්‍ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් හෙට ජනාධිපති නිල නිවසේදී මධ්‍යම කාරක සභාව පැවැත්වීමට නියමිත අතර, මේ සඳහා 16 දෙනාගේ කණ්ඩායමේ තනතුරු දරන පිරිසටද ආරාධනා කර තිබේ.     ", "URL": "https://www.ada.lk/0/0/0-339017", "Category": "Latest News", "Parent URL": null}