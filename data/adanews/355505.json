{"Source": "Ada News", "Timestamp": "9 12 2019", "Headline": "මැකෝගේ ඉල්ලා අස්වීම ජනපති ප්‍රතික්ෂේප කරයි", "News Content": "මැතිවරණ කොමිසන් සභාවේ සභාපතිධූරයෙන් ඉවත්වීමට මහින්ද දේශප්‍රිය මහතා කළ ඉල්ලීම ජනාධිපති ගෝඨාභය රාජපක්ෂ මහතා විසින් ප්‍රතික්ෂේප කර තිබේ. ජනපතිවරයාගේ ප්‍රතික්ෂේප කිරීම ජනාධිපති ලේකම් ආචාර්ය පී.බී. ජයසුන්දර මහතා විසින් මැතිවරණ කොමිෂන් සභාව වෙත ලිපියකින් දන්වා තිබේ. පාර්ලිමේන්තු මැතිවරණය, මැතිවරණ නීති රීති සංශෝධනය කිරීමට අවධානය යොමුකර ඇති හෙයින් මහින්ද දේශප්‍රිය මහතා තවදුරටත් සභාපතිධුරයෙන් කටයුතු කිරීම අවශ්‍ය බව ජනපතිගේ අදහස වී තිබේ.  ", "URL": "https://www.ada.lk/0/0/0-355505", "Category": "Latest News", "Parent URL": null}