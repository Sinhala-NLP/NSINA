{"Source": "Ada News", "Timestamp": "6 01 2018", "Headline": "ඖෂධ ලියාපදිංචි කිරීමේ ගාස්තු අඩු කෙරේ", "News Content": "\r\n\tජාතික ඖෂධ නියාමන අධිකාරිය යටතේ ඖෂධ ලියාපදිංචි කිරිමේ ගාස්තු, සීමාස්ථ නිෂ්පාදන ලියාපදිංචි කිරීම සහ බලපත්‍ර ලබාගැනීමේ ගාස්තු ඊයේ (05දා) මධ්‍යම රාත්‍රියේ සිට ක්‍රියාත්මක වන පරිදි අඩු කිරිමට සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතා පියවර ගෙන ඇත.\r\n \r\n\tසමස්ත ලංකා ඔසුසල් හිමියන්ගේ සංගමය කළ ඉල්ලීමකට අනුව මෙලෙස ගාස්තු අඩු කිරීමට පියවර ගෙන ඇත. 2017 ජුනි 14 වන දින නිකුත් කළ අතිවිශේෂ ගැසට් පත්‍රයට අනුව මෙම ගාස්තු ඉහළ දමන ලදි. එමගින් තම ව්‍යාපාරයට ගැටලු සහගත තත්ත්වයක් මතුව ඇති බවට සමස්ත ලංකා ඔසුසල් හිමියන්ගේ සංගමය අමාත්‍යවරයාට පෙන්වාදීමෙන් අනතුරුව මෙම ගාස්තු අඩු කිරීම සිදු කර ඇත.\r\n \n\n  ", "URL": "https://www.ada.lk/0/0/0-301417", "Category": "Latest News", "Parent URL": null}