{"Source": "Ada News", "Timestamp": "26 10 2022", "Headline": "රූපවාහිනය අලෙවි කරන්නේ නෑ", "News Content": "ශ්‍රී ලංකා රූපවාහිනී සංස්ථාව කිසිසේත්ම අලෙවි නොකරන බව කැබිනට් ප්‍රකාශක මෙන්ම ජනමාධ්‍ය අමාත්‍ය බන්දුල ගුණවර්ධන මහතා පැවැසීය. කැබිනට් තීරණ දැනුම් දීමේ මාධ්‍ය සාකච්ඡාවට එක්වෙමින් ඔහු මේ බව පැවැසීය. ශ්‍රී ලංකා රූපවාහනිය තුළ මේ වන විට ප්‍රමාණය ඉක්මවා සේවකයන් ඇති බවත් ආයතනය රුපියල් බිලියනයක පමණ ණයක් ලබාගෙන ඇති බවත් ඔහු පැවැසීය. මේ වන විට බැංකු පොලී අනුපාත ඉහළ ගොස් ඇති හෙයින් ලබාගත් ණය වෙනුවෙන් ඉහළ පොලියක් ගෙවීමට සිදුව ඇති බැවින් සේවකයන්ගේ වැටුප් ‌ගෙවීමට ගැටලුවක් වි ඇති බවත් ඔහු පැවැසීය. මේ අනුව රූපවාහිනයේ ඌණ උපයෝජිත වත්කම් 100ක් රජයේ අයිතිය තබා ගනිමින් රජයෙන් රජයට අලෙවි කර ණය බර අඩු කර ගැනීමට කටයුතු කරන බවත් ඒ අනුව ආයතනය ආරක්ෂා කිරීමට පියවර ගන්නා බවත් අමාත්‍යවරයා වැඩිදුරටත් පැවැසීය.  ", "URL": "https://www.ada.lk/0/0/0-398195", "Category": "Latest News", "Parent URL": null}