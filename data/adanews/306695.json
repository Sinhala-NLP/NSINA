{"Source": "Ada News", "Timestamp": "31 01 2018", "Headline": "චාමරගේ ඉල්ලීම මානව හිමිකම් කොමිෂන් සභාවෙන් ප්‍රතික්ෂේපයි", "News Content": "\r\n\tශ්‍රීලංකා මානව හිමිකම් කොමිෂන් සභාවට හෙට(01දා) දිනයේදී පැමිණිය නොහැකි බවට ඌව පළාත් ප්‍රධාන අමාත්‍ය චාමර සම්පත් දසනායක මහතා කළ දැනුම්දීම මානව හිමිකම් කොමිෂන් සභාව විසින් ප්‍රතික්ෂේප කර තිබේ.\r\n \r\n\tජනාධිපති මෛත්‍රීපාල සිරිසේන මහතා මහියංගණය නගරයට පැමිණෙනබවත්,එහි ප්‍රමුඛ කාර්යයන් රැසක් ඉටු කිරීමට පැවරී ඇති බවත් කියමින්, ඒ හේතුවෙන් ශ්‍රී ලංකා මානව හිමිකම් කොමිෂන් සභාවට පැමිණීමට නොහැකි බවට ඌව පළාත් ප්‍රධාන අමාත්‍ය චාමර සම්පත් දසනායක මහතා ඊයේ (30දා) දිනයේ මානව හිමිකම් කොමිසමට දැනුම් දුන්නේය.\r\n \r\n\tඑම දැනුම්දීම ඉවත දැමූ ශ්‍රීලංකා මානව හිමිකම් කොමිෂන් සභාව පැවසුවේ ප්‍රධාන අමාත්‍යවරයා  පෙරබරවාරි පළමු වැනිදා නියත වශයෙන්ම කොමිෂන් සභාවේ කොළඹ කාර්යාලයට පැමිණිය යුතු බවයි.\r\n\tමානව හිමිකම් කොමිෂන් සභාව බාරදෙන ලද සිතාසියක් සඳහා නියමිත වේලාවේදී කොමිෂන් සභාව ඉදිරියේ පෙනී සිටීම ප්‍රතික්ෂේප කිරීම හෝ පැහැර හැරීම කොමිෂන් සභාවේ අධිකාරියට විරුද්ධව කටයුතු කරන ලද්දක් සේ සලකනු ලබන බවත්, එය ශ්‍රේෂ්ඨාධිකරණය විසින් දඬුවම් දිය හැකි වරදක් බවත් කොමිසම ඌව මහ  ඇමැතිවරයාටලිඛිතවදැනුම්දීතිබේ.\r\n \r\n\tබදුල්ල දෙමළ බාලිකා විද්‍යාලයේ විදුහල්පතිනිය දණගැස්වීයැයි කියන සිද්ධිය සම්බන්ධයෙන් පැවැත්වෙන විමර්ශනයට ශ්‍රීලංකා මානව හිමිකම් කොමිෂන් සභාවේ කොළඹ කාර්යාලයේ හෙට(01දා) දිනයේ පෙනී සිටින ලෙස එම කොමිසම පෙරේදා‍ (29දා) ඌව මහ ඇමැති චාමර සම්පත් දසනායක මහතාට සිතාසි නිකුත් කර තිබිණි.\r\n \n\n  ", "URL": "https://www.ada.lk/0/0/0-306695", "Category": "Latest News", "Parent URL": null}