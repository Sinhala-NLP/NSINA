{"Source": "Ada News", "Timestamp": "11 06 2019", "Headline": "සිවිල් සමාජ කිහිපයක් පාස්කු ඉරිදා තේරිම් කාරක සභාව ඕනෑ බව කියයි", "News Content": "සිවිල් සංවිධාන කිහිපයක ප්‍රධානීන් ඊයේ (10දා) පස්වරුවේ කථානායක කරු ජයසූරිය මහතා හමුව තිබේ. කථානායක නිල නිවසේදී පැවැති මෙම හමුවේදී අප්‍රේල් 21 දින ත්‍රස්ථ ප්‍රහාරය පිළිබඳව සොයා බැලීමට පත්කරන ලද කාරක සභාවේ කටයුතු කිසිඳු බලපෑමකින් තොරව අඛණ්ඩව කරගෙන යාමට අවකාශය සලසා දෙන ලෙස ඔවුන් කථානායකගෙන් ඉල්ලා සිටින බව කථානායක මාධ්‍ය ඒකකය නිවේදනය කරයි. මෙහිදී කථානායකවරයා පවසා ඇත්තේ තේරීම් කාරක සභාව පිළිබඳව මේ දක්වා විවිධ පාර්ශව පළකර ඇති අදහස් පාර්ලිමේන්තුවේ පක්ෂනායක රැස්වීමේ දී සැළකිල්ලට ගැනීමට අපේක්ෂා කරන බවත් සිවිල් සමාජ නියෝජිතයන්ගේ මතයද පක්ෂ නායක රැස්වීමට ඉදිරිපත් කිරීමට කටයුතු කරන බවත්ය.        ", "URL": "https://www.ada.lk/0/0/0-349376", "Category": "Latest News", "Parent URL": null}