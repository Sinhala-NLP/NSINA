{"Source": "Ada News", "Timestamp": "2 07 2022", "Headline": "හොංකොං නව ප්‍රධාන විධායක ලී දිවුරුම් දෙයි", "News Content": "හොංකොං චීනය වෙත නැවත එක්වීමේ 25 වැනි සංවත්සරය සනිටුහන් කරමින් සිකුරාදා උදෑසන හොංකොං විශේෂ පරිපාලන කලාපයේ (HKSAR) හයවැනි කාලීන රජයේ ප්‍රධාන විධායක ලෙස ජෝන් ලී චීන ජනාධිපති ෂී ජින්පිං ඉදිරියේ දිවුරුම් දෙනු ලැබීය. සිය කතාවේදී, ලී මධ්‍යම රජයට සිය කෘතඥතාව පළ කළ අතර, \"වඩාත් සැලකිලිමත් සහ එක්වූ හොංකොං රාජ්‍යය ප්‍රබෝධමත් බව, බලාපොරොත්තුව සහ සංවර්ධන අවස්ථාවලින් පිරුණු දේශයක් ලෙස\" ගොඩනැගීමට පොරොන්දු විය. \"එක් රටක්, පද්ධති දෙකක්\" යටතේ විශේෂ පරිපාලන කලාපයක් ලෙස හොංකොං සුවිශේෂී වාසි භුක්ති විඳින අතර, රට සහ ලෝකය අතර වඩාත් ඵලදායී දොරටුව ලෙස හොංකොං චීනයේ ජාතික සංවර්ධනයට පූර්ණ ලෙස ඒකාබද්ධ වීමටත්, ඉහළ ජාත්‍යන්තර සම්බන්ධතාවක් සහිත අගනගරයක් ලෙස දියුණු වීමටත්, සේවය කිරීමටත් හැකි වන බව ඔහු පැවසීය. එමෙන්ම, දීප්තිමත් අනාගතයක් සඳහා අත්වැල් බැඳගන්නා ලෙස ලී හොංකොං වැසියන්ගෙන් ඉල්ලා සිටියේය. \"අපි එක්ව, වඩා හොඳ හොංකොං දේශයක් ගොඩනැගීම සඳහා නව පරිච්ඡේදයක් ආරම්භ කරමු, හොංකොං හි දිගුකාලීන සමෘද්ධිය සහ ස්ථාවරත්වය සඳහා දායක වෙමු, සහ ජාතික පුනර්ජීවනය පිළිබඳ චීන සිහිනය සැබෑ කර ගැනීමට දායක වෙමු.\"   ", "URL": "https://www.ada.lk/0/0/0-395027", "Category": "International", "Parent URL": null}