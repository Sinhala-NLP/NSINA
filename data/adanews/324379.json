{"Source": "Ada News", "Timestamp": "23 04 2018", "Headline": "බත් පිසීමේදී ලුණු දැම්මොත් අධිරුධිර පීඩනයට හේතුවක්", "News Content": "\r\n\tබත් පිස ගැනීමේදී ලුණු භාවිත කළහොත් අධිරුධිර පීඩනය ඇතිවීමට එය හේතුවක් විය හැකි බව සෞඛ්‍ය අධ්‍යාපන හා ප්‍රචාරක ඒකකයේ අධ්‍යක්ෂිකා, විශේෂඥ වෛද්‍ය පබා පලිහවඩන මහත්මිය සඳහන් කළාය.\r\n \r\n\tදිනකට එක් පුද්ගලයෙකුට අවශ්‍ය වන්නේ ලුණු ග්‍රෑම් 05ක් වැනි ප්‍රමාණයක් බවත්, එම ප්‍රමාණය එළවළු හා පාන වර්ගවලින් ශරීරයට ලැබෙන බවත් ඇය පවසා සිටියාය.\r\n \r\n\tවෙසක්, පොසොන් සමයේ දන්සල් පැවැත්වීම පිළිබඳ මාර්ගෝපදේශ එළිදැක්වීමේ අවස්ථාවට ඊයේ (23දා) සහභාගි වෙමින් මේ බව කී අධ්‍යක්ෂවරිය වැඩිදුරටත් සඳහන් කළේ, දන්සල් පැවැත්වීමේදී සීනි සහ ලුණු අඩුවෙන් භාවිත කර ජනතාවගේ සෞඛ්‍ය තත්ත්වය සුරක්ෂිත කළයුතු බවයි. \r\n \r\n\tබත් පිස ගැනීමේදී ලුණුභාවිත කරන බවට වාර්තා වන අතර, බත් පිස ගැනීමේදී කිසි ලෙසකවත් ලුණු භාවිත කිරීමට අවශ්‍ය නොවන බවද විශේෂඥ වෛද්‍ය පබා පලිහවඩන මහත්මිය සඳහන් කළාය.\r\n \n\n  ", "URL": "https://www.ada.lk/0/0/0-324379", "Category": "Latest News", "Parent URL": null}