{"Source": "Ada News", "Timestamp": "30 01 2018", "Headline": "ආණ්ඩු බලය තියෙන්නෙ කාටද කියන එක ජනතාවට ගැටළුවක් - ලාල්කාන්ත", "News Content": "\r\n\tපළාත් පාලන මැතිවරණයේදී ප්‍රතිපාදන වෙන් කිරීමට ආණ්ඩු බලය තිබෙන අයට ජන්දය ලබාදෙන ලෙස එක්සත් ජාතික පක්ෂය සහ ලංකා නිදහස් පක්ෂය පැවසුවද ආණ්ඩු බලය ඇත්තේ මොන පක්ෂයටද යන්න ජනතාවට ගැටලුවක් වී ඇති බව ජාතික වෘත්තීය සමිති සම්මේලනයේ සභාපති කේ.ඩී. ලාල්කාන්ත මහතා පැවසුවේය.\r\n \r\n\tලාල්කාන්ත මහතා ඒ බව පැවසූයේ අඹගමුව ප‍්‍රාදේශීය සභාවට ජනතා විමුක්ති පෙරමුණෙන් තරග කරන අපේක්‍ෂකයන්ගේ ජය තහවුරු කිරීම සඳහා ඊයේ (30දා) ගිනිගත්හේන කළුගල ප්‍රදේශයේ පැවැති රැස්වීමකදීය.\r\n \r\n\tමෙහිදී අදහස් දැක් වූ කේ.ඩී. ලාල්කාන්ත මහතා පැවසූයේ අද රටේ ඇත්තේ හවුල් ආණ්ඩුවක් බවත්, එය තමන්ගේ ආණ්ඩුවක් බව ප්‍රකාශ කිරීමට රටේ ජනාධිපතිවරයාට හෝ අග‍්‍රාමාත්‍යවරයාට නොහැකි බවත්ය.\r\n \r\n\tකොට්ඨාස ජන්ද ක්‍රමයේදී තේරී පත්වන මන්ත්‍රීවරයාට පළාතේ සංවර්ධනය වෙනුවෙන් සෘජුවම එම ප්‍රතිපාදන ඔහු වෙත ලැබෙන බවත්, ලාල්කාන්ත මහතා මෙහිදී අවධාරණය කර සිටියේය.\r\n \r\n\tමෙම අවස්ථාවට ජනතා විමුක්ති පෙරමුණේ නුවරඑළිය දිස්ති‍්‍රක් සංවිධායක මංජුල සූරියආරච්චි මහතා ඇතුළු ජනතා විමුක්ති පෙරමුණේ ආධාරකරුවන් විශාල පිරිසක් සහභාගිව සිටියහ.\r\n \n\n \r\n\t \r\n  ", "URL": "https://www.ada.lk/0/0/0-306667", "Category": "Latest News", "Parent URL": null}