{"Source": "Ada News", "Timestamp": "14 06 2020", "Headline": "චීනයේ නව කොවිඩ් රෝගීන් 59ක්", "News Content": "බීජිං, ජූනි 14 (ෂින්හුවා) - චීන තුළ සෙනසුරාදා දිනයේදී තහවුරු කරන ලද COVID-19 රෝගීන් 57 ක් වාර්තා වී ඇති බව චීන සෞඛ්‍ය අධිකාරිය පවසයි. ඉන් 38 ක් දේශීයව සම්ප්‍රේෂණය වූ සිදුවීම් වන අතර 19 ක් විදේශයන්හි සිට පැමිණි අයයි. දේශීයව සම්ප්‍රේෂණය වන රෝගීන්ගෙන් 36 ක් බීජිං සහ 2 ක් ලියාඕනිං පළාතේ වාර්තා වී ඇති බව ජාතික සෞඛ්‍ය කොමිසම සිය දෛනික වාර්තාවේ සඳහන් කරයි. කොමිසමට අනුව සෙනසුරාදා රෝගයට සම්බන්ධ කිසිදු මරණයක් වාර්තා වී නොමැත. සෙනසුරාදා සුවය ලැබීමෙන් පසු දෙදෙනෙකු රෝහල්වලින් පිටව ගොස් ඇත. සෙනසුරාදා වන විට, ප්‍රධාන භූමියේ තහවුරු වූ රෝගීන් 83,132 ක් දක්වා ඉහළ ගොස් ඇති අතර, තවමත් ප්‍රතිකාර ලබමින් සිටින රෝගීන් 129 දෙනෙකුගෙන් එක් අයෙකුගේ තත්වය බරපතල ය. සුවය ලැබීමෙන් පසු පුද්ගලයින් 78,369 ක් නිදහස් කර ඇති අතර 4,634 දෙනෙකු මෙම රෝගයෙන් මියගොස් ඇති බව කොමිසම පවසයි.  ", "URL": "https://www.ada.lk/0/0/0-363962", "Category": "Latest News", "Parent URL": null}