{"Source": "Ada News", "Timestamp": "11 07 2019", "Headline": "ජපාන හයබූසා 2 යානය සාර්ථකව ග්‍රාහකයක් මත ගොඩබෑම සිදු වේ", "News Content": "සෞරග්‍රහ මණ්ඩලයේ විකාසනය පිළිබඳ අදහසක් ලබාගැනීම සඳහා ජපානය විසින් ග්‍රාහකයක් මතට යවනු ලැබූ අභ්‍යවකාශ යානය සාර්ථකව ඒ මත ගොඩබස්වා තිබේ. රුයුගු ග්‍රාහකය මතට මෙම අභ්‍යවකාශ යානය සාර්ථකව ගොඩබෑම සිදුවූ අවස්ථාවේ ජපාන අභ්‍යවකාශ ඒජන්සිය වන ජක්සා හි පාලක මැදිරිය ඔල්වරසන් හඬින් ගිගුම් දී තිබේ. හයබූසා - 2 රොබෝ යානය පසුගිය පෙබරවාරි මාසයේදීද ග්‍රාහකයක් මත ගොඩබෑමක් සිදුකර පස් සාම්පල රැගෙන ආ අතර, මෙය එම යානයේ දෙවැනි ගොඩබෑමයි. ඒ අනුව, මෙම ග්‍රාහක මතින් ලබාගන්නා පස් සාම්පලවලින් සෞරග්‍රහ මණ්ඩලයේ විකාසනය පිළිබඳ නොවිසඳුණු පැනයන් රැසකට විසඳුම් සැපයෙනු ඇති බව ඔවුහු විශ්වාස කරති. ඒ අනුව, මෙම පාස් සාම්පල ලබන වසරේදී පෘථිවිය වෙත රැගෙන ඒමට හයබූසා - 2 අභ්‍යවකාශ යානය සූදානමින් සිටියි.   ", "URL": "https://www.ada.lk/0/0/0-350442", "Category": "International", "Parent URL": null}