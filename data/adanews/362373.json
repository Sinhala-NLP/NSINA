{"Source": "Ada News", "Timestamp": "15 05 2020", "Headline": "සුවය ලැබු තවත් නාවිකයින් 30 දෙනෙක් රෝහලින් පිටව යති - සුවවු මුළු ගණන 151ක්", "News Content": "කොවිඩ් - 19 ආසාධනයවී සුව වූ තවත් නාවික හමුදා පුද්ගලයින්  30ක් රෝහල් වලින් පිටව යයි - සුව වූ මුළු ගණන 151ක් දක්වා ඉහළට. කොවිඩ් - 19 වෛරසය ආසාදනයවී රෝහල් ගතව ප්‍රථිකාර ලැබූ තවත් නාවික හමුදා පුද්ගලයින් 30 දෙනෙකු වෛරසය ශරීර තුල නොමැති බවට සිදු කල පීසීආර් පරීක්‍ෂණ මගින් තහවුරු කර ගැනීමෙන් අනතුරුව ඊයේ ( 14 )  දින රෝහල් වෙතින් මුදා හැරීමට කටයුතු කර ඇත. මෙම නාවික පුද්ගලයින් සියලු  දෙනාම කොවිඩ් - 19 වෛරසය ආසාදනය වීම හේතුවෙන් ප්‍රථිකාර සඳහා රෝහල් වෙත යොමු කර ඇති අතර, ඔවුන්ගෙන් 18 දෙනෙක් නාවික හමුදා මහ රෝහලෙහිද, 10 දෙනෙකු හෝමාගම රෝහලෙහිද, එක් නාවික හමුදා පුද්ගලයෙකු මුල්ලේරියාව රෝහලෙහිද, තවත් නාවික හමුදා පුද්ගලයෙකු අයිඩීඑච් රෝහලින්ද ප්‍රතිකාර ලබා ගන්නා ලදි. ඒ අනුව එම රෝහල් තුල ප්‍රතිකාර ලබමින් සිටියදී වරින් වර සිදු කල පීසීආර් පරීක්‍ෂණයන්හි ප්‍රථිඵල අනුව අදාල වෛරසය තවදුරටත් එම නාවිකයින්ගේ සිරුරු තුල නොමැති බව තහවුරු වීම නිසා මෙලෙස ඊයේ එම රෝහල් වෙතින් මුදා හැරීමට කටයුතු කර ඇත.‍ මෙම නාවික හමුදා පුද්ගලයින් 30 දෙනාද ඇතුළුව මේ වන විට වෛරසය ආසාදනය වී රෝහල් ගත කල සමස්ත  නාවික හමුදා සාමාජිකයින් සංඛ්‍යාවෙන් නාවික හමුදා පුද්ගලයින් 151ක් සුවය ලබා රෝහල් වලින් පිටත්ව ගොස් ඇති අතර, රෝහල් වෙතින් පිටත්ව ගියද මෙම සියළුම නාවික පුද්ගලයින් සෞඛ්‍ය උපදෙස් මත තවදුරටත් දින 14ක නිරෝධායන ක්‍රියාවලියක් සඳහා යොමු කිරීමට නාවික හමුදාව කටයුතු කරන ලදි.   ", "URL": "https://www.ada.lk/0/0/0-362373", "Category": "Latest News", "Parent URL": null}