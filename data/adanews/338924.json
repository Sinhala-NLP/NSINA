{"Source": "Ada News", "Timestamp": "3 08 2018", "Headline": "අගමැති දෙවැනි වරටත් තිරුපති වන්දනාවේ", "News Content": "අග්‍රාමාත්‍ය රනිල් වික්‍රමසිංහ මහතා ඉන්දියාවේ තිරුපති දේවාලයේ ආගමික වතාවත් සඳහා එක්වී තිබේ. ඊයේ (02දා) ඉන්දියාවේ චෙන්නායි නුවරට ගොස් ඇති අග්‍රාමාත්‍යවරයා අද පෙරවරුවේ එහි ආගමික වතාවත් සඳහා එක්ව තිබේ. අග්‍රාමාත්‍ය බිරිය වන මෛත්‍රී වික්‍රමසිංහ මහත්මිය ඇතුළු පිරිසක් මෙම අවස්ථාවට එක්ව තිබේ. අග්‍රාමාත්‍ය තනතුරට පත්වීමෙන් පසුව 2016 වසරේදී හා මේ අවස්ථාවේදී අගමැතිවරයා තිරුපති වන්දනාව සඳහා එක්ව තිබේ. තිරුපති දේවාලයේ ඉහළම පූජකයන් විසින් අග්‍රාමාත්‍යවරයා පිළිගෙන තිබේ. නිව් ඉන්දියන් එක්ස්ප්‍රස් ඇසුරෙනි   ", "URL": "https://www.ada.lk/0/0/0-338924", "Category": "Latest News", "Parent URL": null}