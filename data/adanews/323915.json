{"Source": "Ada News", "Timestamp": "20 04 2018", "Headline": "නිදහස් කුසලානයෙන් ලක්ෂ 9000ක ලාභයක් - තිලංග", "News Content": "\r\n\tශ්‍රී ලංකාවේ සත්කාරකත්වයෙන් පැවැති නිදහස් කුසලාන තරගාවලියේදී ශ්‍රී ලංකාව ලක්ෂ 9000ක ශුද්ධ ලාභයක් ඉපැයූ බව ශ්‍රී ලංකා ක්‍රිකට් සභාපති තිලංග සුමතිපාල මහතා පැවසීය.\r\n \r\n\tශ්‍රී ලංකා ක්‍රිකට් ආයතනයේ වැඩකටයුතු නව වසර වෙනුවෙන් ආරම්භ කිරීමට මත්තෙන් ක්‍රිකට් ආයතනයේ සේවකයන් අමතමින් ඔහු මේ බව සඳහන් කළේය.\r\n \r\n\t“ලංකාවේ අන්තිමට ගහපු තරගාවලිය (නිදහස් කුසලානය) මැච් හතරක් ගැහුවා (ශ්‍රී ලංකාව) තුනක් පරාදයි. මිනිස්සු බැන්නේ නෑනේ. හොඳ ක්‍රිකට් ගැහුවේ. තරගකාරීත්වය තිබුණා. රටේ මිනිසුන්ට අවබෝධයක් තිබෙනවා. මොකක්ද ක්‍රිකට් කියන්නේ දිනනවා පරදිනවා. ලෝකේ කිසිම ක්‍රිකට් පාලක මණ්ඩලයක් පළමුවැනි ස්ථානයේ හැමදාම ඉඳලා නෑ.\r\n \r\n\tඒ වගේම සල්ලි තිබුණ හැම රටක්ම පළමු ස්ථානයේ ඉන්නෙත් නෑ. සල්ලි තියෙන රටකින් ඇවිත් ක්‍රිකට් පටන්ගත්තා කියලා ලෝකයේ පළමු වැනි ස්ථානයට යන්නෙත් නෑ.\r\n \r\n\tනිදහස් කුසලානයක් තිබුණේ නෑ. අපි නිදහස් කුසලානයක් හැදුවා. අපට ඉලක්කයක් තිබුණා. බිලියන 1.3ක ආදායමක් උපයන්න. ලංකාවේ ඉතිහාසයේ එච්චර ලොකු ආදායමක් ලබාගෙන තිබුණෙ නෑ.\r\n \r\n\tඅපි ඒ තරගාවලියේ ටී.වී. හිමිකම් විකුණා තිබුණේ පන්දුවාරයක් ගත්තොත් ඩොලර් 4000කට. අපි නිදහස් කුසලානයෙන් එක් පන්දුවාරයකින් හෙව්වා ඩොලර් 27000ක්. නිදහස් කුසලානයෙන් පමණක් ලක්ෂ 9000ක පමණ ශුද්ධ ලාභයක් හෙව්වා. ඉතිහාසයේ කවදාවත් අපි එච්චර ලස්සන තරගාවලියක් දැකලා තිබුණේ නෑ.\"\r\n \n\n \r\n\t \r\n  ", "URL": "https://www.ada.lk/0/0/0-323915", "Category": "Sports", "Parent URL": null}