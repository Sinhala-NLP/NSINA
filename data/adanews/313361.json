{"Source": "Ada News", "Timestamp": "28 02 2018", "Headline": "එට්කා ගැන කටයුතු කරන රාජ්‍ය නිලධාරීන්ට ක්‍රියාමාර්ග ගන්නවාලු", "News Content": "\r\n\tරටට ජාතික ප්‍රතිපත්තියක් නොමැති අවස්ථාවක ඉන්දියාවට රට බිලිදීම සඳහා එට්කා ගිවිසුමට අදාළ කටයුතු සිදුකරන සෑම රාජ්‍ය නිලධාරියෙකුටම එරෙහිව අධිකරණ ක්‍රියාමාර්ග ගන්නා බව වෘත්තිකයන්ගේ ජාතික පෙරමුණ සඳහන් කරයි.\n \r\n\tජාතික ප්‍රතිපත්තියක් නොමැතිව මෙම ගිවිසුම අත්සන් කළහොත් ශ්‍රී ලංකාවට නිකම්ම ඉන්දියාවට යටත් වීමට සිදුවන බවද එම සංගමයේ සාමාජික රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය සමන්ත ආනන්ද මහතා අද (28දා) පැවැති මාධ්‍ය සාකච්ඡාවකදී සඳහන් කළේය.\r\n \r\n\tපසුගිය ආණ්ඩුව ජාතික ප්‍රතිපත්තියක් නොමැතිව සිපා ගිවිසුම අත්සන් කිරීමට උත්සාහ කළ අවස්ථාවේදී එය පරාජයට පත් කළ බවත්,  ඒ ආකාරයටම ජාතික ප්‍රතිපත්තියක් නොමැතිව අත්සන් කිරීමට යන එට්කා වැඩපිළිවෙළද පරාජයට පත් කරන බවත්  ඒ මහතා පවසා සිටියේය.\r\n \r\n\t \r\n  ", "URL": "https://www.ada.lk/0/0/0-313361", "Category": "Latest News", "Parent URL": null}