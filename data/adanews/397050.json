{"Source": "Ada News", "Timestamp": "10 09 2022", "Headline": "බොල්සොනාරෝ ආධාරකරු ලූලා ආධාරකරුවෙකු මරයි", "News Content": "බ්‍රසීල ජනාධිපති ජෙයාර් බොල්සොනාරෝගේ ආධාරකරුවෙකු හිටපු ජනාධිපති හා මෙවර ජනාධිපති අපේක්ෂක ලුයිස් ඉනාසියෝ ලූලා ද සිල්වාගේ ආධාරකරුවෙකුට පිහියෙන් ඇන ඝාතනය කර ඇති බව බලධාරීන් පවසයි. ප්‍රචණ්ඩත්වය ඇති වූයේ බටහිර-මධ්‍යම ප්‍රාන්තයේ මාටෝ ග්‍රෝසෝ හි අපේක්ෂකයින් දෙදෙනාට සහාය දැක්වීම සම්බන්ධයෙන් ඇති වූ ආරවුලක් දුරදිග යාමෙනි. සිද්ධිය පිළිබඳ පොලිස් වාර්තාවට අනුව, 24 හැවිරිදි රෆායෙල් සිල්වා ද ඔලිවේරා විසින් 42 හැවිරිදි බෙනඩිටෝ කාර්ඩෝසෝ ඩොස් සැන්ටොස් පිහියකින් ඇන ඝාතනය කර ඇත. සැකකරු පොලිස් ස්ථානයට රැගෙන ගිය අතර එහිදී ඔහු පාපොච්චාරණය කර ඇති නිසා, ඔහුට එරෙහිව නඩු පවරා තිබේ. පිහි ඇනුම් සිද්ධිය ගැන අදහස් දක්වමින් ලූලා කියා සිටියේ, \"මැතිවරණ ක්‍රියාවලිය තුළ සම්පූර්ණයෙන්ම අසාමාන්‍ය වෛරයේ වාතාවරණයක්\" පවතින බවයි. එවැනි සිදුවීම් \"අණකර තිබේද, නැතහොත් මඟ පෙන්වනු ලැබුවේද, නැතහොත් එය දේශපාලන උපාය මාර්ගයක් දැයි\" නීතිය ක්‍රියාත්මක කිරීම විමර්ශනය කළ යුතු බව ලූලා යෝජනා කළේය. කෙසේ වෙතත් මෙය සැලසුම් සහගත ප්‍රහාරයක් පිළිබඳ අදහසට පිටුබලය දීමට ඔහු කිසිදු සාක්ෂියක් ඉදිරිපත් කළේ නැත. මේ අතර, අදහස් දැක්වීම සඳහා රොයිටර් පුවත් සේවය ඉල්ලීමකට ජනාධිපති කාර්යාලය වහාම ප්‍රතිචාර දැක්වූයේ නැත.   ", "URL": "https://www.ada.lk/0/0/0-397050", "Category": "International", "Parent URL": null}