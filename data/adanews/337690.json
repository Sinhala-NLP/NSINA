{"Source": "Ada News", "Timestamp": "28 06 2018", "Headline": "ලක්ෂ 47ක මත්ද්‍රව්‍ය කටුනායකදී  අල්ලයි", "News Content": "රුපියල් ලක්ෂ 47ක් වටිනා මත්ද්‍රව්‍ය තොගයක් චෙන්නායි සිට නීතිවිරෝධී ලෙස රැගෙන ආ  ශ්‍රී ලාංකික ගුවන් මගියෙකු අද (28දා)  අලුයම කටුනායක ගුවන්තොටුපොළේදී පොලිස් මත්ද්‍රව්‍ය නාශක නිලධාරීන් අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ කන්කසන්තුරෙයි , මයිලඩි උතුර ප්‍රදේශයේ පදිංචි 57 හැවිරිදි පිරිමි පුද්ගලයෙකි . සැකකරු  රැගෙන ආ ගමන් මල්ලේ ව්‍යාජ පතුලක හෙරොයින් ග්‍රෑම් 320ක් , මෙතැම්පටමයින් (අයිස්) ග්‍රෑම් 52ක් සහ හෂීස් ග්‍රෑම් 230ක් සගවා ගෙන පැමිණ සිටියදී අත්අඩංගුවට ගෙන තිබේ. අදාළ සැකකරු අද (28දා) මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.                    ටී.කේ ජී කපිල    ", "URL": "https://www.ada.lk/0/0/0-337690", "Category": "Latest News", "Parent URL": null}