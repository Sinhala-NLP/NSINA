{"Source": "Ada News", "Timestamp": "14 06 2021", "Headline": "එක්ස්ප්‍රස් පර්ල් නෞකාවේ කපිතාන්ට ඇප", "News Content": "අද (14) පස්වරුවේ අත්අඩංගුවට ගත් \"එම්.වී. එක්ස්ප්‍රස් පර්ල්\" නෞකාවේ කපිතාන්වරයාව අධිකරණයට ඉදිරිපත් කිරීමෙන් පසු  ඇප මත නිදහස් කර තිබේ.  අපරාධ පරීක්ෂණ දෙපාර්තමේන්තුව විසින් අත්අඩංගුවට ගත් කපිතාන්වරයා කොළඹ මහාධිකරණය වෙත ඉදිරිපත් කිරීමෙන් අනතුරුව රුපියල් මිලියන 2ක පුද්ගලික බැදුම්කරයක් මත නිදහස් කිරීමට නියෝග කෙරුණි. ඔහුට විදේශගතවීම වළක්වාලමින් පනවා ඇති තහනම් නියෝගය ද තවදුරටත් දීර්ඝ කිරීමට මහාධිකරණය තීන්දු කළේය. කොළඹ වරාය ආසන්න මුහුදේදී එක්ස්ප්‍රස් පර්ල් නෞකාව ගිනිගැනීම සම්බන්ධයෙන් අපරාධ පරීක්ෂණ දෙපාර්තමේන්තුව විසින් පරීක්ෂණ පවත්වනු ලැබයි.    ", "URL": "https://www.ada.lk/0/0/0-380044", "Category": "Latest News", "Parent URL": null}