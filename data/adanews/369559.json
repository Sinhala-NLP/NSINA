{"Source": "Ada News", "Timestamp": "5 10 2020", "Headline": "මෛත්‍රී පාස්කු කොමිසමට පැමිණෙයි", "News Content": "හිටපු ජනපති මෛත්‍රීපාල සිරිසේන මහතා අද (05) පාස්කු කොමිසමට සාක්ෂි දීම සඳහා පැමිණියේ පළමු වතාවටය.\n\nසාක්ෂි දීම සඳහා අද දින පැමිණෙන ලෙස පසුගිය සැප්තැම්බර් 22 වනදා ඔහුට දැනුම් දී තිබුණි.\n\nකෙසේ වෙතත් ඒ මහතා, හිටපු පොලිස්පති පූජිත් ජයසුන්දර මහතා සාක්ෂි දෙනවිට ඊට සවන්දීම සඳහා මීට පෙර වාර කිහිපයක් පාස්කු කොමිසමට පැමිණියේය.\n\nමේ අතර, හිටපු අග්‍රාමාත්‍ය රනිල් වික්‍රමසිංහ මහතා සාක්ෂි දීම සඳහා හෙට (06) දින පාස්කු ප්‍රහාරය පිළිබඳව සොයාබැලීමට පත්කළ ජනාධිපති කොමිසමට පැමිණීමට නියමිතය.   ", "URL": "https://www.ada.lk/0/0/0-369559", "Category": "Latest News", "Parent URL": null}