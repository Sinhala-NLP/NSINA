{"Source": "Ada News", "Timestamp": "13 04 2018", "Headline": "හිටගෙන ගී නොගැයුවා යැයි අටමස් ගැබිණියට වෙඩි තියලා", "News Content": "\r\n\tපවුලේ උත්සවයක් අතරතුර ගී ගයමින් සිටි පාකිස්තාන ජාතික ගැබිණි කාන්තාවක් වෙඩි තබා ඝාතනය කිරීමත් සමග එරට ගායක ගායිකාවන් දැඩි සංවේගයටත්, කෝපයටත් පත්ව තිබේ.\r\n \r\n\tමෙම මනුෂ්‍ය ඝාතනය සම්බන්ධයෙන් අපක්ෂපාතී පරීක්ෂණයක් පවත්වා නීතිය ඉටුකරන ලෙස ඔවුන් උද්ඝෝෂණවල නිරත වෙමින් ඉල්ලා සිටින බව එරට මාධ්‍ය වාර්තා පවසයි.\r\n \r\n\tසමීර් සින්දූ නැමති 28 හැවිරිදි තරුණ කාන්තාවක මේ ආකාරයෙන් වෙඩි තබා ඝාතනය කර තිබුණත්, මරණයට නිශ්චිතවම හේතුවක් මෙතෙක් අනාවරණය වී නැත.\r\n \r\n\tගීත ගයන අතරතු නැගී නොසිටි නිසා ඇයට මෙම වෙඩි තැබීම සිදුකර ඇති බවට චොදනා එල්ල වුවත්, වෙඩි තැබූ පුද්ගලයා පවසා තිබුණේ තමන් අහසට තැබූ වෙඩිල්ලක් අහඹු ලෙස ඇයට වැදී ඇති බවයි.\r\n \r\n\tමිය යනවිට මෙම කාන්තාව අටමස් ගැබිණියක බව කියයි.\r\n \r\n\tපාකිස්තානයේ සින්ධාහ් ප්‍රාන්තයේ, ලාර්කනා නගරය ආශ්‍රිතව කාන්ගා ගම්මානයේදී මෙම අවාසනාවන්ත සිදුවීම සිදුව ඇත.\r\n \r\n\tමේ සම්බන්ධයෙන් පොලීසියට කට උත්තරයක් ලබාදී ඇති ඇගේ සැමියා පවසන්නේ උත්සවයේ සිටි මනුෂ්‍යයෙකු තම බිරිඳ වෙත තුවක්කුවක් එල්ල කර ඇයට නැගී සිට ගී ගයන ලෙස තර්ජනය කළ බවත්, තමන් ගැබිණියක නිසා සිට ගැනීම අපහසු යැයි කියූ විට ඔහු වෙඩි තැබීම සිදුකළ බවත් ඔහු පවසා තිබේ.\r\n  ", "URL": "https://www.ada.lk/0/0/0-322750", "Category": "International", "Parent URL": null}