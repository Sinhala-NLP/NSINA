{"Source": "Ada News", "Timestamp": "19 03 2018", "Headline": "අනධ්‍යයන සාකච්ඡා අසාර්ථකයි", "News Content": "\r\n\tගැටලු විසඳා ගැනීම සඳහා බලධාරීන් සමග අද (19දා) සවස පැවැති සාකච්ඡා අසාර්ථක වූ බව විශ්වවිද්‍යාල වෘත්තීය සමිති ඒකාබද්ධ කමිටුව සඳහන් කරයි.\r\n \r\n\tමේ නිසා පසුගිය 28 වැනිදා සිට ක්‍රියාත්මක වන සේවයෙන් ඉවත්ව සිටීමේ වෘත්තීය ක්‍රියාමාර්ගය දිගටම පවත්වාගෙන යන බවද එම සංගමයේ සමලේකම් පී.එච්.ඩී.එස්. ප්‍රියන්ත මහතා සඳහන් කළේය.\r\n \r\n\tමීට අමතරව ස්වේච්ඡාවෙන් මේ වන විට සිදු කරන ගොවිපළවල් රැක බලා ගැනීමේ කටයුතුවලින්ද ඉදිරියේදී ඉවත් වන බවද හෙතෙම පවසා සිටියේය.\r\n \r\n\tමේ සම්බන්ධයෙන් උසස් අධ්‍යාපන අමාත්‍යාංශ ලේකම්වරයා හා විශ්වවිද්‍යාල ප්‍රතිපාදන කොමිසමේ නිලධාරීන් සමග අද සාකච්ජා කළ බවද ඔහු සඳහන් කළේය.\r\n \n\n \r\n\t \r\n  ", "URL": "https://www.ada.lk/0/0/0-317549", "Category": "Latest News", "Parent URL": null}