{"Source": "Ada News", "Timestamp": "4 03 2021", "Headline": "මධ්‍යම පළාතේ සමස්ත කොවිඩ් 19 ආසාදිතයින් සංඛ්‍යාව 7164 දක්වා ඉහළට", "News Content": "මධ්‍යම පළාතේ මහනුවර, නුවරඑළිය හා මාතලේ දිස්ත්‍රික්කවලින් නව ආසාදිතයින් 75ක් වාර්තාවිමත් සමග සමස්ත කොවිඩ් 19 ආසාදිතයින් සංඛ්‍යාව අද (04) පෙරවරු 6.00 වන විට 7164ක් දක්වා ඉහළ ගොස් ඇති බව මධ්‍යම පළාත් සෞඛ්‍ය සේවා දෙපාර්තමේන්තුව පවසයි. මධ්‍යම පළාතේ වැඩිම කොවිඩ් ආසාදිතයින් තවමත් මහනුවර දිස්ත්‍රික්කයෙන් වාර්තාවන අතර එම සංඛ්‍යාව 4653කි. නුවරඑළිය දිස්ත්‍රික්කයෙන් ආසාදිතයින් 1427දෙනෙකුද මාතලේ දිස්ත්‍රික්කයෙන් ආසාදිතයින් 1084 දෙනෙකු ද වාර්තා වී ඇත. අද (04) පෙරවරු 6.00  දක්වා කාලය තුළ පළාත තුළින් වාර්තාවූ නව ආසාදිතයින් සංඛ්‍යාව 75කි. ඒ මහනුවර දිස්ත්‍රික්කයෙන් 48ක්, මාතලේ දිස්ත්‍රික්කයෙන් 09ක් හා නුවරඑළිය දිස්ත්‍රික්කයෙන් 18ක් ලෙසිනි. මේ දක්වා මධ්‍යම පළාතේ වාර්තාවී ඇති මරණ 64කි. ඒ මහනුවර දිස්ත්‍රික්කයෙන් 47 ක් හා මාතලේ දිස්ත්‍රික්කයෙන් 09 හා  නුවරඑළිය දිස්ත්‍රික්කයෙන් 08 ක් ලෙසින් මෙම මරණ වාර්තාවේ. දුම්බර - එම්.ආර්. ප්‍රදීප්  ", "URL": "https://www.ada.lk/0/0/0-375642", "Category": "Latest News", "Parent URL": null}