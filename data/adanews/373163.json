{"Source": "Ada News", "Timestamp": "25 12 2020", "Headline": "යුරෝපයේ එන්නත ලබාදුන් පළමු අගමැති සර්බියාවෙන්", "News Content": "කොවිඩ්-19 වෛරසයට එරෙහිව යුරෝපයේ එන්නත ලබාදුන් පළමු වැනි සර්බියානු අගමැති ඇනා බර්නාබික් පත්විය. ට්විටර් පණිවුඩයක් යොමුකරමින් අගමැතිනිය කියා තිබුණේ, යුරෝපයේ එන්නත ලබාදුන් මුල්ම අගමැතිවරයා වීමට ලැබීම තමාට ගෞරවයක් බවයි. ඒ වගේම මේ එන්නත රට තුළ ලබාදීම ඇරඹීම මෙම සටනේ විශාල පියවරක් බවද ඇය කීවාය. යුරෝපීය ඖෂධ ඒජන්සිය විසින් මෙම සතිය මුලදී ෆයිසර් - බයෝඑන්ටෙක් එන්නත සඳහා කොන්දේසි සහිත අලෙවිකරණ අවසරයක් ලබා දුන් අතර එය යුරෝපා සංගමයේ බලයලත් පළමු කොවිඩ්-19 එන්නත බවට පත්විය.   ", "URL": "https://www.ada.lk/0/0/0-373163", "Category": "International", "Parent URL": null}