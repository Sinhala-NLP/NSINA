{"Source": "Ada News", "Timestamp": "25 08 2020", "Headline": "ඉන්දීය ජාතික සේවක පිරිසක් ඉන්දියාවට රැගෙන යයි", "News Content": "ශ්‍රී ලංකාවේ පවත්වා ගෙන යනු ලබන යකඩ හා වානේ කර්මාන්තශාලා වල සේවය කරන ඉන්දීය ජාතිකයන් 174 දෙනෙකු රැගෙන ඉන්දීය ගුවන් සේවයේ විශේෂ ගුවන් යානයක් 8/25 දින දහවල් නවදිල්ලි නුවර බලා කටුනායක ගුවන් තොටුපළෙන් පිටත්ව ගොස් තිබුණි . ඉන්දීය ගුවන් සේවයේ ඒ.අයි.- 282 දරන එම ගුවන් යානය 8/25 දින දහවල් 12.11 ට කටුනායක ගුවන් තොටුපළෙන් ඉන්දියාවේ නවදිල්ලි නුවර බලා පිටත්ව ගොස් තිබුණි . මෙම ගුවන් යානය තුළ ව්‍යාපාරික පංතියේ ආසන තුළ 12 දෙනෙකු ද , පිරිමැසුම්දායක පංතියේ ආසන තුළ 161 දෙනෙකු ද , තවත් එක් කුඩා දරුවෙකු ද අසුන් ගෙන සිටියහ . මෙයට පෙර අවස්ථා කීපයක දී ද ශ්‍රී ලංකාවේ ශ්‍රී ලංකාවේ පෙදරේරුවන් සහ වඩු කාර්මිකයන් ලෙස සේවය කරන ඉන්දීය ජාතිකයන් පිරිස් ද මෙසේ ඉන්දීය ගුවන් සේවයේ විශේෂ ගුවන් යානා වලින් ඉන්දියාවේ නවදිල්ලි නුවර බලා රැගෙන ගොස් තිබුණි . මෙම ගුවන් යානය 8/25 දින උදෑසන 10.42 ට ඉන්දියාවේ රැදී සිටි ශ්‍රී ලාංකිකයන් 38 දෙනෙකු රැගෙන කටුනායක ගුවන් තොටුපළ වෙත පැමිණ තිබුණි . කටුනායක ටී.කේ.ජී.කපිල   ", "URL": "https://www.ada.lk/0/0/0-367556", "Category": "Latest News", "Parent URL": null}