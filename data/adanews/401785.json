{"Source": "Ada News", "Timestamp": "23 02 2023", "Headline": "කිසිදු ඖෂධයක් වරායේ රඳවාගෙන නෑ", "News Content": "බදු නොගෙවීම හේතුවෙන් ඉන්දියානු ණය ආධාර වැඩසටහන යටතේ ආනයනය කළ ඖෂධ තොගයක් වරායේ රඳවාගෙන ඇති බවට පළ වන වාර්තා සම්පූර්ණයෙන් ම අසත්‍ය බව මුදල් රාජ්‍ය අමාත්‍ය ආචාර්ය රංජිත් සියඹලාපිටිය මහතා පවසයි.  ආනයන අපනයන පාලක දෙපාර්තමේන්තුව මගින් හෝ රේගුව මගින් එවැනි රඳවා ගැනීමක් සිදු කර නොමැති බවත්, ඖෂධ සඳහා රජය බදු අය නොකරන බවත් හෙතෙම පෙන්වා දෙයි.  ඖෂධ ආනයනයේ දී ඒවා හැකි ඉක්මණින් නිදහස් කිරීමට සැම විටම බලධාරීන් කටයුතු කරන අතර ලියකියවිලිවල යම් අඩුවක් තිබුණ ද ඒව පසුව සම්පූර්ණ කිරීමේ පදනම මත හෝ මුලින් ම සිදු කරන්නේ ඖෂධ තොගය නිදහස් කිරීමට බවයි අමාත්යිවරයා පවසන්නේ.     ", "URL": "https://www.ada.lk/0/0/0-401785", "Category": "Latest News", "Parent URL": null}