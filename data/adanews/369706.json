{"Source": "Ada News", "Timestamp": "7 10 2020", "Headline": "මම දන්න තරමින් පාර්ලිමේන්තුවේ කංසා බොන අය  නෑ", "News Content": "ශ්‍රී ලංකාව තුළ ගංජා නීතිගත කිරීමෙ අවශ්‍යතාවක් නොමැති බව අග්‍රාමාත්‍ය මහින්ද රාජපක්ෂ මහතා පැවැසීය. ගන්ජා නීතිගත කිරීමට රජය කටයුතු කරන්නේද යනුවෙන් පාර්ලිමේන්තු මන්ත්‍රී බුද්ධික පතිරණ මහතා යොමුකළ පැනයකට පාළිතුරු දෙමින් ඔහු මේ බව පැවැසීය. “දුම්වැටි සම්බන්ධයෙන් විකල්පයක් ලෙස කංසා භාවිත කරන බවට තොරතුරු නෑ. අන්තර්ජාලය හා සමාජ මාධ්‍ය යොදාගෙන විද්‍යාමත ඇතිකරමින් විවිධ පුද්ගලයන් කටයුතු කරගෙන යන බව පෙනී යනවා. රජයේ මත්ද්‍රව්‍ය පාලන වැඩසටහන යටතේ කංසා නීතිගත කිරීමට අවස්ථාව දී නෑ. කංසා වගා කිරීමට ඇතැම් පාර්ශ්ව ඉල්ලා තිබෙනවා. කංසා භාවිතයේ අහිතකර ප්‍රතිඵල ගැන ප්‍රචාරය කර තිබෙනවා. කංසා ප්‍රචලිත කිරිමට කටයුතු කරන අයට නීතිපති උපදෙස් මගින් නීතිමය පියවර ගන්නවා.” පාර්ලිමේන්තුවේ කංසා බොන අය මම දන්න තරමින් නෑ වර්තමාන සමාජය දුම්වැටි භාවිතයෙන් වැළකී සිටින බවත් ඔහු පැවැසීය.  ", "URL": "https://www.ada.lk/0/0/0-369706", "Category": "Latest News", "Parent URL": null}