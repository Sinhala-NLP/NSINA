{"Source": "Ada News", "Timestamp": "4 01 2021", "Headline": "නීතිවිරෝධී ලෙස කොළඹ වරායට ගෙන ආ කහ කුඩු තොගයක් රේගු අත් අඩංගුවට", "News Content": "තිරිගු පිටි බවට ප්‍රකාශ කරමින් නීතිවිරෝධී ලෙස ඉන්දියාවේ සිට කොළඹ වරායට ගෙනැවිත් තිබූ රුපියල් එක් කෝටි පනස් ලක්ෂයක් (1,50,00,000) වටිනා කහ කුඩු තොගයක් 01/04 දින උදෑසන ඔරුගොඩවත්ත බහාලුම් අංගනයේ දී ශ්‍රී ලංකා රේගුවේ අවදානම් කළමනාකරණ ඒකකයේ නිලධාරීන් පිරිසක් විසින් අත් අඩංගුවට ගෙන ඇති බව රේගු මාධ්‍ය ප්‍රකාශක , අතිරේක රේගු අධ්‍යක්ෂ ජනරාල් සුනිල් ජයරත්න මහතා පැවසීය .  රේගුව නොමග යැවීම සදහා තිරිගු පිටි කිලෝ ග්රැම් 19,350 ක් බව සදහන් කරමින් ඉන්දියාවේ සිට අඩි 20 ක් දිගැති මෙම බහාලුම , කොළඹ මෝදර ප්‍රදේශයේ පදිංචි ව්‍යාපාරිකයෙකු විසින් ඉකුත් 12/21 දින කොළඹ වරායට ගෙනැවිත් තිබුණි .  ", "URL": "https://www.ada.lk/0/0/0-373493", "Category": "Latest News", "Parent URL": null}