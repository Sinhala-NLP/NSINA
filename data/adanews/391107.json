{"Source": "Ada News", "Timestamp": "8 03 2022", "Headline": "පළා යන යුක්රේන ජනයාට මානුෂීය කොරිඩෝවක් අරී", "News Content": "රුසියානු සමූහාණ්ඩුව නිශ්ශබ්දතාවක් ප්‍රකාශ කරමින් යුක්රේනයෙන් පළා යන ජනතාව වෙත මානුෂීය කොරිඩෝවක් විවෘත කළ බව එරට ආරක්ෂක අමාත්‍යාංශය පවසයි. කෙසේ වෙතත් යුක්රේන බලධාරීන් මෙම මානුෂීය කොරිඩෝවල ක්‍රියාකාරීත්වය සහතික කිරීමට නොහැකි වී ඇති බව පවසන අතර, බොහෝ යුක්රේන නගරවල තත්ත්වය ශීඝ්‍රයෙන් පිරිහී ගොස් මානුෂීය ව්‍යසනයක ස්වභාවය අත්පත් කරගෙන ඇති බව සඳහන් කළේය. මේ අතර, රුසියානු හදිසි අවස්ථා අමාත්‍යාංශය විසින් ටොන් 430ක පමණ මානුෂීය ආධාර යුක්රේන භූමියට ලබා දී ඇති බව අමාත්‍යාංශයේ මාධ්‍ය සේවය පැවසීය. එමෙන්ම, යුක්රේනය ඊසානදිග සුමි නගරයෙන් පදිංචිකරුවන් ඉවත් කිරීම අඟහරුවාදා ආරම්භ කර ඇති අතර, එම පළමු කොරිඩෝව එදින උදෑසන 10.00ට පමණ නගරයෙන් පිටවීම ආරම්භ කර ඇත. මේ අතර, ඊසානදිග යුක්රේනයේ නගරයක් වන පෝල්ටාවි හි හමුදා-සිවිල් පරිපාලනයේ වැඩබලන ප්‍රධානී පැවසුවේ ඉවත් කිරීම සඳහා බස් රථ 35ක් යවා ඇති බවයි. එම රථ පෙළට රතු කුරුස සංවිධානයේ නියෝජිතයින් සහ වෛද්‍යවරුන් ඇතුළත් වන අතර, ඉවත් කිරීමේදී සිවිල් වැසියන්ගේ ආරක්ෂාව සහතික කිරීම සඳහා යුක්රේන පාර්ශ්වය විසින්ද සටන් විරාමයක් පවත්වන බව සඳහන් කළේය. මානුෂීය කොරිඩෝව නැවත ආරම්භ කිරීම සිදු වූයේ සඳුදා බෙලාරුස් හි පැවති ඔවුන්ගේ තුන්වැනි වටයේ සාම සාකච්ඡාවලදී සැලකිය යුතු ප්‍රතිඵල අත්කර ගැනීමට රුසියානු සහ යුක්රේන නියෝජිතයන් අසමත් වීමෙන් පසුවය. කෙසේ වෙතත්, රුසියානු සහ යුක්රේන විදේශ අමාත්‍යවරුන් බ්‍රහස්පතින්දා තුර්කියේදී හමුවීමට නියමිතය. මේ අතර, එක්සත් ජාතීන්ගේ සංවිධානයට අනුව සති දෙකකට අඩු කාලයක් තුළ රුසියානු-යුක්රේන ගැටුම පුපුරා යාමෙන් මිලියන 2කට වැඩි පිරිසක් යුක්රේනයෙන් පළා ගොස් ඇත.   ", "URL": "https://www.ada.lk/0/0/0-391107", "Category": "International", "Parent URL": null}