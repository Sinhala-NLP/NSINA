{"Source": "Ada News", "Timestamp": "13 05 2021", "Headline": "කොස්ගොඩ තාරක පොලිස් වෙඩි පහරින් මරුට", "News Content": "කොස්ගොඩ, මාතර, මොරටුව හා කොට්ටාව පොලිස් වසම් තුළ සිදුකළ අපරාධ ගණනාවකට සම්බන්ධ සැකකරුවෙක් වෙන තාරක පොරේරා නොහොත් කොස්ගොඩ තාරක පොලිස් වෙඩි පහරකින් ජීවිතක්ෂයට පත්ව තිබේ. බස්නාහිර පළාත් උතරු අපරාධ අංශයේ අත්අඩංගුවේ පසුවූ සැකකරු අද අලුයම් කාලයේදී මීරිගම රේන්දපොල ප්‍ර දේශයට යම්කිසි මෙහෙයුමක් සඳහා රැගෙන ගිය අවස්ථාවේ ඇතිවූ සිද්ධියකදී සැකකරු මියගොස් තිබේ. මෙහිදී පොලිසීය විසින් ගිනි අවි මගින් බලය භාවිත කිරීමක් සිදුකර ඇති අතර එහිදී තුවාල ලැබූ සැකකරු මිරිගම රෝහලට ඇතුළත් කිරීමේදී මියගොස් තිබේ. මෙහිදි ප්‍රධාන පොලිස් පරීක්ෂකවරයෙක්ද තුවාල ලබා වතුපිටිවල රෝහලට ඇතුළත් කර තිබේ. මේ පිළිබඳව විශේෂ විමර්ශයක් පැවැත්වීමට නියමිත අතර අත්තනගල්ල අධිකරණයට කරුණු වාර්තා කිරීමට නියමිතය. අවුරුදු 34ක් වන සැකකරු විවිධ ප්‍රෙද්ශවල සිදුවූ මනුෂ්‍ය ඝාතන 7 ක් හා කොල්ලකෑම් 22කට සම්බන්ධ සැකකරුවෙක් සැකකරුවෙක් වෙයි. එසේම  2017 වර්ෂයේදී ස්වර්ණාභරණ කඩයක් කොල්ලකෑමකට යාමේදී සැකකරු විසින් පොලිස් නිලධාරියෙකුට වෙඩි තබා ඝාතනය කර කර තිබේ.   ", "URL": "https://www.ada.lk/0/0/0-378398", "Category": "Latest News", "Parent URL": null}