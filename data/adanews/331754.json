{"Source": "Ada News", "Timestamp": "26 05 2018", "Headline": "ගොවියන්ගේ ජල පොම්ප සොරාකමට පොහොට්ටුවේ මන්ත්‍රී අත්අඩංගුවට", "News Content": "\r\n\tගොවිබිම් වල සවිකර තිබූ ජල පොම්ප සොරා ගෙන අලෙවිකිරීමේ ජාවාරමක නිරත වූ ශ්‍රී ලංකා පොදු ජන පෙරමුණේ ඉපලෝගම ප්‍රාදේශීය සභා මන්ත්‍රීවරයකු ඇතුළු පුද්ගලයින් 05 දෙනෙකු අත්අඩංගුවට ගැනීමට ඉපලෝගම පොලීසිය සමත්ව ඇත.\r\n \r\n\tසැකකරුවන් සොරාගෙන අලෙවිකර තිබූ   භූමිතෙල් හා විදුලිය මගින්  ක්‍රියා කරන  රුපියල් ලක්ෂ 04 ක් පමණ වටිනා ජල පොම්ප 08 ක්ද පොලීසිය සොයා ගෙන ඇත.\r\n \r\n\tඉපලෝගම ප්‍රදේශයේ ගොවි මහතකු ඉපලෝගම පොලිස් ස්ථානයට කළ පැමිණිල්ලකට අනුව කළ පරික්ෂණ අනුව සැකකරුවන් අත්අඩංගුවට ගෙන තිබේ.\r\n \r\n\tඅත්අඩංගුවට පත් සැකකරුවන්  කළක සිට ගොවි බිම්වල සවිකර ඇති වටිනා  රාත්‍රී කාළයේ සොරා ගෙන  ශ්‍රී ලංකා පොදු ජන පෙරමුණේ ඉපලෝගම ප්‍රාදේශීය සභා මන්ත්‍රීවරයාට අඩු මුදලට අලෙවිකර තිබේ.\r\n \r\n\tපසුව එම ජල පොම්ප ප්‍රාදේශීය සභා මන්ත්‍රීවරයා විසින් වෙනත් පුද්ලගයින්ට නැවත වැඩි මිලට අලෙවිකර ඇති බවට පොලීසිය අනාවරණය කර ගෙන ඇත. අත්අඩංගුවට ගත් සැකකරුවන් හා ජල පොම්ප අද (26දා) කැකිරාව මහේස්ත්‍රාත් හමුවට  ඉදිරිපත් කිරීමට නියමිතය.\r\n \n\n  ", "URL": "https://www.ada.lk/0/0/0-331754", "Category": "Latest News", "Parent URL": null}