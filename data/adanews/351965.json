{"Source": "Ada News", "Timestamp": "1 09 2019", "Headline": "අධිවේගී මාර්ග 339KM වැඩ අවසන්", "News Content": "වර්තමාන රජය යටතේ ගතවූ වසර හතරහමාර තුළ අධිවේගී මාර්ගවල කිලෝමීටර් 339.3ක් වැඩ ආරම්භ කර අවසන් අදියරට පැමිණ  තිබෙන බව අග්‍රාමාත්‍ය කර්යාලයේ සංවර්ධන සන්නිවේදන ඒකකය පවසයි. ඉදිරි මාස කිහිපය තුළ මාතර - හම්බන්තොට අධිවේගයේ අදියර කිහිපයක් හා මධ්‍යම අධිවේගයේ අදියර කිහිපයක් විවෘත කිරීමට නියමිත බවද එම ඒකකය සඳහන් කරයි. ඒ අනුව මධ්‍යම අධිවේගී මාර්ගයේ කිලෝමීටර් 137.1ක්ද, මාතර-හම්බන්තොට දක්‍ෂිණ අධිවේගී මාර්ගයේ කිලෝමීටර් 96ක්ද, රුවන්පුර අධිවේගී මාර්ගයේ කිලෝමීටර් 74ක්ද, පෑලියගොඩ සිට අතුරුගිරිය දක්වා කිලෝමීටර් 17.3ක්ද, පිටත වටරවුම් මාර්ගයේ කඩවත සිට කෙරවලපිටිය දක්වා කිලෝමීටර් 9.6ක්ද, වරාය පිවිසුම් මාර්ගය කිලෝමීටර් 5.3ක්ද ඉදිකර තිබෙන බව අග්‍රාමාත්‍ය කාර්යාලයේ සංවර්ධන සන්නිවේදන එක්කය පෙන්වා දෙයි. මාර්ග සංවර්ධන අධිකාරිය මේ වසරේ අගෝස්තු මාසය අවසන් වනවිට මෙම දත්ත ලබාදී තිබෙන බවද එම ඒකකය පවසයි. එහෙත් පසුගිය රජය යටතේ වසර 10ක් තුළදී කොට්ටාව-මාතර අධිවේගී මාර්ගයේ කිලෝමීටර් 127ක්ද, කොළඹ -කටුනායක අධිවේගී මාර්ගයේ කිලෝමීටර් 25.8ක්ද, පිටත වටරවුමේ කොට්ටාව - කඩවත කොටසේ කිලෝමීටර් 19.9ක්ද වශයෙන් එම කාලය තුළ අධිවේගී මාර්ගවල කිලෝමීටර් 172.7ක් පමණක් ඉදිරිකර තිබුණු බවද අග්‍රාමාත්‍ය කර්යාලයේ සංවර්ධන සන්නිවේදන ඒකකය වැඩිදුරටත් සඳහන් කරයි.     ", "URL": "https://www.ada.lk/0/0/0-351965", "Category": "Latest News", "Parent URL": null}