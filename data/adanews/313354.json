{"Source": "Ada News", "Timestamp": "28 02 2018", "Headline": "වයස 12 දරුවාගේ ශරීරයේ කටු ගැසීම ගැන පොලීසිය උරණ වේ", "News Content": "\r\n\tඉන්දියාවේ හින්දු දේවස්ථානයකදී වයස අවුරුදු 12ක කුඩා දරුවෙකුගේ සිරුරේ කටු ගැසීම සම්බන්ධයෙන් එරට ජ්‍යෙෂ්ඨ පොලිස් නිලධාරිනියක විවේචනයක් එල්ල කර තිබේ.\r\n \r\n\tදරුවාගේ හම ඉරමින් කටු ගසන ආකාරය දැකීමෙන් එම ජ්‍යේෂඨ පොලිස් නිලධාරිනිය පවසා තිබුණේ එය අතිශය ඉතා පහත් මානසික හා ශාරීරික හිංසනයක් බවයි.\r\n \r\n\tඉන්දියාවේ අපරාධ නීතිය යටතේ මේ සඳහා දඬුවම් ලබාදිය යුතු බවද ඇය කියා ඇත.\r\n \r\n\tකේරලයේ හින්දු දේවස්ථානයක් මේ සම්බන්ධයෙන් ප්‍රකාශයක් නිකුත් කරමින් කියා ඇත්තේ මෙම ආගමික චාරිත්‍රය සිදුකිරීම සඳහා ඔවුන් කිසිවෙකුට බලනොකරන බවයි.\r\n \r\n\tවාර්ෂිකව පැවැත්වෙන මෙම උත්සවය සඳහා බොහෝ හින්දු බැතිමතුන් සහභාගී වන අතර, මේ ආකාරයෙන් ශරීරයේ කටු ගසා ගනිමින් දෙවියන් පිදීම එහිදී සිදුවෙයි.\r\n \n\n  ", "URL": "https://www.ada.lk/0/0/0-313354", "Category": "International", "Parent URL": null}