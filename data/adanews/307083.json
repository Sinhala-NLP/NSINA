{"Source": "Ada News", "Timestamp": "2 02 2018", "Headline": "කුසල් හා ධනංජය බංග්ලාදේශයට හිසරදයක් වෙයි", "News Content": "\r\n\tබංග්ලාදේශ කණ්ඩායම සමගින් චිතගොංහිදී පැවැත්වෙන පළමු ටෙස්ට් ක්‍රිකට් තරගයේ තෙවැනි දින දිවා ආහාරය සඳහා තරගය නතර කරන විට පළමු ඉනිම ක්‍රීඩා කරමින් සිටි ශ්‍රී ලංකා කණ්ඩායම එක් කඩුල්ලක් දැවී ලකුණු 295ක් රැස්කරගෙන සිටියේය.\r\n \r\n\tඒ අනුව බංග්ලාදේශ කණ්ඩායම සිය පළමු ඉනිමට රැස්කළ ලකුණු 513/10ට වඩා ශ්‍රී ලංකාව පසුපසින් සිටින්නේ තවත් ලකුණු 295ක් පමණි.\r\n \r\n\tමේ වනවිට ශ්‍රී ලංකා ඉනිමට ශත්තිමත් පදනමක් ගොඩනගමින් සිටින ධනංජය ද සිල්වා ලකුණු 170ක් හා කුසල් මෙන්ඩිස් ලකුණු 125ක් ලබා සිටින අතර, ඔවුන්ට ලකුණු 300ක සබඳතාවක් පැවැත්වීම සඳහා අවශ්‍යව ඇත්තේ තවත් ලකුණු 05ක් පමණි. ධනංජය ටෙස්ට් ක්‍රිකට් පිටියේ වාර්තා කළ ඉහළම ඉනිම මෙය වන අතර, කුසල් අද වාර්තා කළේ ඔහුගේ 04 වැනි ටෙස්ට් ශතකයයි. කුසල්ගේ 23 වැනි උපන් දිනයද අද වෙයි.\r\n \r\n\tශ්‍රී ලංකා කණ්ඩායම අද උදෑසන ඉනිම ආරම්භ කරන විට ලකුණු 187/1ක් රැස්කරගෙන සිටියේය.\r\n \n\n  ", "URL": "https://www.ada.lk/0/0/0-307083", "Category": "Sports", "Parent URL": null}