{"Source": "Ada News", "Timestamp": "6 05 2018", "Headline": "අල්ලස දූෂණය නැති කිරීමට පියවර ගන්නවා", "News Content": "\r\n\tඅල්ලස හා දූෂණය මුලිනුපුටා දැමීමට තීන්දු තීරණ ගන්නා බව ජනපති මෛත්‍රීපාල සිරිසේන මහතා ප්‍රකාශ කළේය.\r\n \r\n\tලෝක පවුල් සෞඛ්‍ය සේවා දින සැමරුමට පොලොන්නරුවේදී එක්වෙමින් ඔහු මේ බව පැවැසීය.\r\n \r\n\t“ජනාධිපති කාර්ය මණ්ඩල ප්‍රධානියා කියන්නේ අමාත්‍යාංශයේ ලේකම්වරයෙකුගේ තනතුරට සමානයි. අල්ලස් චෝදනාවක් මත අත්අඩංගුවට ගත්තා.\r\n \r\n\tඅපේ රටේ ජනාධිපතිවරු තිදෙනෙකුගේ මේ තනතුරේ සිටිය අය හිරේ ගිහින් තියෙනවා. රාජ්‍ය දැව සංස්ථාවේ සභාපතිවරයා විශ්‍රාමික රාජ්‍ය සේවකයෙක්. අමාත්‍යාංශ ලේකම්වරයෙක් ලෙස සිටලා. ඔහු චන්ද්‍රිකා බණ්ඩාරනායක කුමාරතුංග මැතිණියගේ කාර්ය මණ්ඩල ප්‍රධානියා.\r\n \r\n\tමාස ගාණකට කලින් දූෂණ චෝදනා මත අත්අඩංගුවට ගෙන රක්ෂිත බන්ධනාගාර ගත කර තිබෙනවා හිටපු ජනපති මහින්ද රාජපක්ෂ මහතාගේ කාර්ය මණ්ඩල ප්‍රධානියා.\r\n \r\n\tඇයි මෙහෙම වෙන්නේ මේවා පිළිබඳව සොයා බැලීම අත්‍යාවශ්‍ය වෙනවා. මම ඉතාම පැහැදිලිව අල්ලස දූෂණ වංචාව හොරකම නාස්තිය පිළිබඳව තීන්දු තීරණ අරගෙන තිබෙනවා.\r\n \r\n\tසමාජ යහපත් වෙන්න දූෂණයෙන් තොර රාජ්‍ය සේවයක් ඕන. දූෂණය අල්ලස මුලිනුපුටා දැමීමට ගත යුතු තීනදු තීරණ ගන්නවා”\r\n \n\n  ", "URL": "https://www.ada.lk/0/0/0-327067", "Category": "Latest News", "Parent URL": null}