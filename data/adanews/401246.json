{"Source": "Ada News", "Timestamp": "5 02 2023", "Headline": "සම්බාධක හේතුවෙන් බලශක්ති හිඟයක් ගැන අනතුරු අඟවෙයි", "News Content": "රුසියාවට එරෙහි බටහිර සම්බාධක අනාගතයේදී බලශක්ති සැපයුම් හිඟයක් ඇති කළ හැකි බවට සෞදි බලශක්ති අමාත්‍ය අබ්දුල්අසීස් බින් සල්මාන් කුමරු අනතුරු අඟවයි. මෙම පියවර බලශක්ති වෙළෙඳපොළට බලපාන්නේ කෙසේද යන්න සම්බන්ධයෙන් අබ්දුල්අසීස් කුමරු රියාද් හි කර්මාන්ත සමුළුවකදී පැවසීය. රුසියානු-යුක්රේන ගැටුම ආරම්භ වූ දා සිට, එක්සත් ජනපදය සහ එහි බටහිර හිතවත් රාජ්‍යයන් රුසියාවට එරෙහිව රුසියානු බලශක්ති අපනයන සීමා කිරීම ඇතුළු සම්බාධක මාලාවක් පනවා ඇත. 2022 දී බලශක්ති වෙළෙඳපාළ ගතිකතාවයෙන් උගත් පාඩම් මොනවාදැයි විමසූ විට, අබ්දුල්අසීස් කුමරු පැවසුවේ වඩාත්ම වැදගත් දෙය ලෝකයේ සෙසු රටවල් සඳහා \"ඔපෙක්+ විශ්වාස කිරීම\" බවයි.   ", "URL": "https://www.ada.lk/0/0/0-401246", "Category": "International", "Parent URL": null}