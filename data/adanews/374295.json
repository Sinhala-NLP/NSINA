{"Source": "Ada News", "Timestamp": "25 01 2021", "Headline": "අනුරාධපුර දිස්ත්‍රික් RMV කාර්යාලය තාවකාලිකව වසා දමයි", "News Content": "මෝටර් රථ ප්‍රවාහන දෙපාර්තමේන්තුවේ අනුරාධපුර දිස්ත්‍රික් කාර්යාලයේ සේවා කටයුතු තාවකාලිකව අත්හිටුවා තිබේ. නිවේදනයක් නිකුත් කරමින් මෝටර් රථ ප්‍රවාහන කොමසාරිස් ජනරාල් සුමිත් සී. කේ. අලහකෝන් මහතා මේ බව සඳහන් කරයි. කොවිඩ් - 19 වෛරසය හේතුවෙන් මතු වු අවදානම් තත්ත්වය හේතුවෙන් එම තීරණය ගෙන තිබේ. කෙසේවෙතත් ආයතන පරිශ්‍රය තුළ සෞඛ්‍යාරක්ෂිත බව තහවුරු කිරීමට යුහුසුළුව ක්‍රියාකරමින් සිටින බව ද කොමසාරිස් ජනරාල්වරයා වැඩිදුරටත් දක්වා ඇත    ", "URL": "https://www.ada.lk/0/0/0-374295", "Category": "Latest News", "Parent URL": null}