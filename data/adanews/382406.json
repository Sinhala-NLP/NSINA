{"Source": "Ada News", "Timestamp": "1 08 2021", "Headline": "නොදිරන ලන්ච්ෂිට් තහනම අද සිට", "News Content": "අද (01) සිට ක්‍රියාත්මක වන පරිදි සියලුම වෙළෙඳසැල්වල අලෙවි කළ හැක්කේ ජෛව හායනික ලන්ච් ෂීට් පමණක් බව පරිසර අමාත්‍යංශය පවසයි.\n \nපොලිතීන්වලින් නිෂ්පාදනය කරනු ලබන නොදිරන ලන්ච් ෂීට් අද සිට තහනම් වන අතර ඒවා නිෂ්පාදනය හා බෙදා හැරීම ද තහනම් බව එම අමාත්‍යංශය සඳහන් කළේය.\n \nකෙසේවුවද දැනට නිෂ්පාදනය කර ඇති ලන්ච්ෂීට් පමණක් අලෙවිය සඳහා මාසයක සහන කාලයක් ලබා දීමට පසුගියදා පියවර ගත් අතර එම කාලය තුළ පොලිතීන්වලින් නිෂ්පාදිත ලන්ච් ෂීට් නිෂ්පාදනය හා බෙදා හැරීම සම්පුර්ණයෙන් තහනම් කර තිබුණි. එමෙන්ම නොදිරන ලන්ච් ෂීට් තවදුරටත් නිපදවන්නේ ද යන්න සොයා බැලීම සඳහා මධ්‍යම පරිසර අධිකාරිය හා පාරිභෝගික සේවා අධිකාරිය ඒකාබද්ධව විශේෂ මෙහෙයුම් ක්‍රියාත්මක කර ඇති බව පරිසර අමාත්‍යංශය සඳහන් කළේය.\n \nඑම නියෝග නොතකා කිසියම් අයෙක් ඒවා නිපදවීම හා බෙදා හැරීම සිදුකරන්නේ නම් ඔවුන්ට විරුද්ධව නීතිය දැඩිව ක්‍රියාත්මක කරන බව එම අමාත්‍යංශය වැඩිදුරටත් සඳහන් කළේය.    ", "URL": "https://www.ada.lk/0/0/0-382406", "Category": "Latest News", "Parent URL": null}