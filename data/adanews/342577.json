{"Source": "Ada News", "Timestamp": "20 11 2018", "Headline": "ජනාධිපති අවස්ථාව දෙනවා නම් අද වුණත් 113 පෙන්වීමට සූදානම්", "News Content": "මන්ත්‍රීවරුන් 113ක බහුතරය පෙන්වීමට එක්සත් ජාතික පෙරමුණ සූදානම්ව සිටියද, ජනාධිපති මෛත්‍රීපාල සිරිසේන මහතා වේලාවක් නොදීම හේතුවෙන් ජනාධිපති කාර්යාලයට නොගිය බව පාර්ලිමේන්තු මන්ත්‍රී අජිත් පී. පෙරේරා මහතා 'අද' පුවත්පතට පැවසීය. ජනාධිපති මෛත්‍රීපාල සිරිසේන මහතා අද (20දා) දිනයේදී හෝ වේලාවක් ලබා දෙන්නේ නම් 113 පෙන්වීමට තම කණ්ඩායම සූදානම් බවද හෙතෙම ප්‍රකාශ කළේය. බහුතරය පෙන්වීම සඳහා මන්ත්‍රීවරුන්ගේ දිවුරුම් ප්‍රකාශ සියල්ලද ලබාගෙන ඇති බවත්, දිවුරුම් ප්‍රකාශ මගින් හෝ මන්ත්‍රීවරුන් ජනාධිපතිකාර්යාලයට රැගෙනවිත්හෝ බහුතරය පෙන්වීමට සූදානම් බවත් අජිත් පී. පෙරේරා මහතා වැඩිදුරටත් පැවසීය.    ", "URL": "https://www.ada.lk/0/0/0-342577", "Category": "Latest News", "Parent URL": null}