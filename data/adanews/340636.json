{"Source": "Ada News", "Timestamp": "24 09 2018", "Headline": "දඹුල්ල ආර්ථික මධ්‍යස්ථානය පොහොය දිනට විවෘතව තැබීමට ගත් උත්සහය අසාර්ථක වෙයි", "News Content": "දඹුල්ල ආර්ථික මධ්‍යස්ථානය වසර විස්සකට පසු පසළොස්වක පොහොය දිනට විවෘතව තැබීමට එහි වෙළෙඳ සංගමය ගත් උත්සහය අසාර්ථකව ඇති බව ව්‍යාපාරිකයෝ සහ ගොවීහු පවසති. දඹුල්ල ආර්ථික මධ්‍යස්ථාන වෙළෙඳ සංගමය තීරණය කොට තිබුණේ මෙම බිනර  පොහෝ දිනයේ සිට දඹුල්ල ආර්ථික මධ්‍යස්ථානය සෑම පොහෝ දිනකම විවෘතව තැබීම සඳහාය. ඒ සඳහා ගොවීන්, ව්‍යාපාරිකයන්, දැනුවත් කිරීම පසුගිය  සතියේ දැන්වීම් පෝස්ටර් මගින් සිදුකර තිබිණි. කෙසේ වෙතත් පොහොය දිනය වන අද දින (24දා) පෙරවරුවේ දඹුල්ල ආර්ථික මධ්‍යස්ථානයේ බොහෝ ව්‍යාපාරික ස්ථාන වසා දමා තිබූ අතර, ගොවීන්ගේ සහ එළවළු මිලදී ගැනීමට එන ව්‍යාපාරිකයන්ගේ පැමිණීමද විශාල වශයෙන් පහත වැටී තිබිණි. ඇතැම් වෙළඳ සැල් වසා දැමීම හේතුවෙන් ගොවීන් රැගෙන ආ එළවළු එම වෙළෙඳ සැල් ඉදිරිපිට තබා තිබෙන අයුරුද දැක ගැනීමට හැකියාව ලැබිණි.       ", "URL": "https://www.ada.lk/0/0/0-340636", "Category": "Latest News", "Parent URL": null}