{"Source": "Ada News", "Timestamp": "17 11 2019", "Headline": "සමනල අඩවිය සහ සෝමාවතිය ජනපති  පූජා නගර ලෙස නම් කරයි", "News Content": "ශ්‍රී පාදස්ථානය පිහිටි සමනල අඩවිය සහ සෝමාවති පුදබිම පූජා නගර ලෙස ගැසට් කරමින් ජනාධිපති මෛත්‍රීපාල සිරිසේන මහතා සිය ජනාධිපති  ධුරයේ රාජකාරි  අද  (17දා) අවසන් කළේය. 2015 ජනවාරි මස 08 වැනිදා පැවැති ජනාධිපතිවරණයෙන් තේරී පත්වූ ජනාධිපති මෛත්‍රීපාල සිරිසේන මහතා අද (17දා) වනතුරු සිය රාජකාරී කටයුතු සිදු කළේය. සිය පස් වසරක ජනාධිපති ධුරයේ රාජකාරී අවසන් කිරීම වෙනුවෙන් සිය අවසන් රාජකාරිය ලෙස එම ගැසට් නිවේදනයට අත්සන් කර ඇත. බුදුරජාණන් වහන්සේගේ පාදස්පර්ශ ලැබූ ශ්‍රීපාදස්ථානය පිහිටි සමනල අඩවිය සහ බුදුරජාණන් වහන්සේගේ දකුණ දළදා වහන්සේ නමක් වැඩ සිටින ඓතිහාසික සෝමවති පුදබිම මෙලෙස පූජා නගර ලෙස නිල වශයෙන් ප්‍රකාශයට පත් කර තිබේ.     ", "URL": "https://www.ada.lk/0/0/0-354623", "Category": "Latest News", "Parent URL": null}