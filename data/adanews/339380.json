{"Source": "Ada News", "Timestamp": "17 08 2018", "Headline": "මහින්දගෙන් ප්‍රශ්න කිරීම නිසා මිනුවන්ගොඩ ප්‍රා ස උණුසුම්", "News Content": "හිටපු ජනාධිපති මහින්ද රාජපක්‍ෂ මහතාගෙන් අපරාධ පරීක්ෂණ දෙපාර්තමේන්තුව  ප‍්‍රකාශයක් සටහන් කර ගැනීමට විරෝධය පළ කරමින් මිනුවන්ගොඩ ප‍්‍රදේශිය සභාවේ ශ්‍රී ලංකා පොදුජන පෙරමුණේ මන්ත‍්‍රීවරු කලු පටි පැළඳ විරෝධතා පුවරු ප‍්‍රදර්ශනය කරමින්අද (18දා) ප‍්‍රාදේශිය සභාව තුළ විරෝධතාවයක නිරත වූහ. මෙය හිටපු ජනාධිපතිවරයාට නැගුණු අභූත චෝදනාවක් බවත් ආණ්ඩුවට වසර 03 ක් සම්පූර්ණ වන අවස්ථාවේදී හිටපු ජනාධිපතිවරයාගෙන් ප‍්‍රශ්න කිරීම දේශපාලන ක‍්‍රමන්ත‍්‍රණයක් බවත් මන්ත‍්‍රීවරු චෝදනා කළහ. මිනුවන්ගොඩ ප‍්‍රාදේශිය සභාවේ මාසික රැස්වීම අද උඩුගම්පල ප‍්‍රාදේශිය සභා ශ‍්‍රවණාගාරයේදී පැවැත්වුණේ මිනුවන්ගොඩ ප‍්‍රාදේශිය සභාවේ සභාපති කුමාර අරංගල්ල මහතාගේ ප‍්‍රධානත්වයෙනි. සභාපතිවරයා ප‍්‍රමුඛ ශ්‍රී ලංකා පොදුජන පෙරමුණේ පක්‍ෂයේ මන්ත‍්‍රීවරු සභාවට පැමිණියේ කලුපටි පැළඳ විරෝධතා පුවරුද අතැතිවය. එක්සත් ජාතික පක්‍ෂ මන්ත‍්‍රී ඩෙන්සිල් යාපා අදහස් පළ කරමින් මෙම ප‍්‍රශ්න කිරීම සාධාරණ බව පැවසීමත් සමග පොහොට්ටුවේ මන්ත‍්‍රීවරු ඊට දැඩි විරෝධය පළ කිරීමත් සමග සභාව නොසන්සුන්විය.  ජ.වි.පෙ. මන්ත‍්‍රීවරයාද මෙම ප‍්‍රශ්න කිරීමට පක්‍ෂව අදහස් පළ කළ අතර ඒ අවස්ථාවේදීද සභාව දැඩි ලෙස නොසන්සුන්විය.     ", "URL": "https://www.ada.lk/0/0/0-339380", "Category": "Latest News", "Parent URL": null}