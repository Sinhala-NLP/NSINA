{"Source": "Ada News", "Timestamp": "22 04 2018", "Headline": "මිරිස්ස ව්‍යාපාරික ස්ථාන ඉවත් කිරීමට ෆයිසර්ගේ විරෝධය", "News Content": "\r\n\tමිරිස්ස සංචාරක වෙරළ තීරයේ ඇති ව්‍යාපාරික ස්ථාන අනවසර යැයි පවසමින් අත්තනෝමතික ලෙස කඩා ඉවත් කිරීමට ගෙන ඇති තීරණයට විරුද්ධ වන බව පළාත් සභා සහ පළාත් පාලන  හා ක්‍රීඩා අමාත්‍ය ෆයිසර් මුස්තෆා මහතා ප්‍රකාශ කරයි.\r\n \r\n\tවෙරළ සංරක්ෂණ දෙපාර්තමේන්තුවේ අධක්ෂ ප්‍රභාත් චන්ද්‍රකීර්ති මහතා  පසුගියදා ප්‍රකාශ කර සිටියේ මැයි මස 01 වැනිදා සිට මිරිස්ස සංචාරක වෙරළ තීරයේ ඇති අනවසර ව්‍යාපාර ස්ථාන ඉවත් කිරීමට වෙරළ සංරක්ෂණ දෙපාර්තමේන්තුව ක්‍රියාකරන බවයි.\r\n \r\n\tඒ සම්බන්ධයෙන් අදහස් දැක් වූ ෆයිසර් මුස්තෆා මහතා කියා සිටින්නේ වෙරළ තීරයේ ඇති යම් කිසි ඉදිකිරීමක් අනවසර නම් එය ඉවත් කළ යුතු බවත් වෙනත් අරමුණු වෙනුවෙන් මිරිස්ස සංචාරක වෙරළ තීරයේ ව්‍යාපාර පවත්වාගෙන යන කුඩා ව්‍යාපාරිකයන්ට ගැටලුවක් ඇති කිරීම සම්බන්ධයෙන් තමන් විරුද්ධ වන බවයි.\r\n \r\n\tමේ සම්බන්ධයෙන් ජනතා පාර්ශ්වයෙන්ද කරුණු සොයා බලා අදාළ තීන්දු ගන්නා ලෙස අදාළ බලධාරීන් දනුවන් කරන බවද අමාත්‍යවරයා වැඩිදුරටත් පවසා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-324133", "Category": "Latest News", "Parent URL": null}