{"Source": "Ada News", "Timestamp": "20 11 2022", "Headline": "උ. කොරියානු නායකයාගේ දියණිය ප්‍රථම වරට හෙළිවේ", "News Content": "උතුරු කොරියානු නායක කිම් ජොන්ග්-උන් සිය කුඩා දියණිය සමග ප්‍රථම වරට ප්‍රසිද්ධියේ පෙනී සිට ඇත්තේ ඔහුගේ දියණිය පිළිබඳ දීර්ඝ කාලීන කටකතා සනාථ කරමිනි. කිම් චු-ඒ ලෙස හැඳින්වෙන මෙම දැරිය සිය පියාගේ ප්‍රධානත්වයෙන් උතුරු කොරියාව ප්‍රධාන අන්තර් මහද්වීපික බැලස්ටික් මිසයිල දියත් කිරීමේ පරීක්ෂණයකට සහභාගි වී සිටියාය. පරීක්ෂණය අතරතුර මෙම යුගලය අත්වැල් බැඳගෙන සිටි අතර, මෙම සිදුවීම එක්සත් ජනපදය විසින් හෙළා දැක තිබේ. කිම් ලෝකයේ වඩාත්ම රහසිගත රාජ්‍යයකට නායකත්වය දෙන අතර, ඔහුගේ පෞද්ගලික ජීවිතය ගැන දන්නේද ඉතා අල්පයකි.   ", "URL": "https://www.ada.lk/0/0/0-398880", "Category": "International", "Parent URL": null}