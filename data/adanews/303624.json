{"Source": "Ada News", "Timestamp": "16 01 2018", "Headline": "නරක හැසිරීම නිසා කෝලිට දඩයක්", "News Content": "\r\n\tදකුණු අප්‍රිකාව සමග මේ දිනවල පැවැත්වෙන ටෙස්ට් තරගාවලියේ දෙවැනි ටෙස්ට් ක්‍රිකට් තරගයේදී ක්‍රිකට් ක්‍රීඩාවේ ජීව ගුණයට හානි වන අන්දමින් පිටිය තුළදී හැසිරුණේ යැයි පවසමින් ඉන්දීය ක්‍රිකට් නායක විරාට් කෝලිට තරග ගාස්තුවෙන් සියයට 25ක් සහ ඍණ ලකුණක (DEMERIT POINTS) දඩයක් පැනවීමට තරග තීරක ක්‍රිස් බ්‍රෝඩ් මහතා පියවර ගෙන තිබේ.\r\n \r\n\tදකුණු අප්‍රිකාව සමග පැවැත්වෙන දෙවැනි ටෙස්ට් ක්‍රිකට් තරගයේ තෙවැනි දිනයේදී විරාට් කෝලි පන්දුවේ හැඩය වෙනස් වී ඇතැයි තරග විනිසුරු මයිකල් ගෆ් හට අඛණ්ඩව පැමිණිලි කිරීම, පන්දුව ගෙන නොහොබිනා අයුරින් දමා ගැසීම සහ ක්‍රීඩාගාරයේදී ක්‍රීඩකයෙක්ට නුසුදුසු අයුරින් ආවේගශීලීව හැසිරීම යන වැරදිවලට විරාට් කෝලිට මෙම දඬුවම පනවා ඇත.  \r\n \r\n\tජාත්‍යන්තර ක්‍රිකට් කවුන්සිලයේ ක්‍රීඩක විනය මාලාවේ පළමු මට්ටම (LEVEL 01) මෙලෙස කෝලී උල්ලංඝනය කර ඇති බව ජාත්‍යන්තර ක්‍රිකට් කවුන්සිලය නිකුත් කළ මාධ්‍ය නිවේදනයක දැක්වේ.\r\n \n\n  ", "URL": "https://www.ada.lk/0/0/0-303624", "Category": "Sports", "Parent URL": null}