{"Source": "Ada News", "Timestamp": "28 02 2018", "Headline": "ශ්‍රීදේවිගේ මරණය සම්බන්ධව මාධ්‍යයේ හැසිරීම විවේචනයට", "News Content": "\r\n\tබොලිවුඩ් නිළි ශ්‍රීදේවිගේ මරණය සම්බන්ධය ඉන්දියාවේ ඇතැම් මාධ්‍යවල හැසිරීම විවේචනයට ලක්ව ඇති බව වාර්තා වෙයි.\r\n \r\n\tවිශේෂයෙන්ම බොලිවුඩ් සුපිරි තරුව ඩුබායි හි හෝටලයක නාන කාමරයේ ටබ් එකක අහඹු ලෙස දියේ ගිලීමේ සිදුවීම ග්‍රැෆ්ක් සහ එය අවස්ථාව හෝටල් කාමරයක් තුළ යළි රඟ දක්වමින් පුවත් මැවීම සම්බන්ධයෙන් මෙසේ විවේචන එල්ල වෙමින් පවතින බව කියැවෙයි.\r\n \r\n\t54 වැනි වියෙහි පසුවූ ශ්‍රීදේවිගේ මරණය සම්බන්ධයෙන් යම් සැක සංකා මතු වුවත්, ඇයගේ ආදාහනයවත් සිදුවීමට පෙර ඉන්දියාවේ ඇතැම් නාලිකා සමාජජාල තුළ මේ පිළිබඳ ඔවුන්ගේම න්‍යායන් ඉදිරිපත් කරමින් සිටින බවද කියයි.\r\n \r\n\tඑක් නාලිකාවක මෙම පුවත වාර්තා කරන නිවේදකයා මයික්‍රෆෝනය සමග නාන ටබ් එකක බැස එය විස්තර කිරීමද එවැනි විවේචනයට බඳුන් වූ අවස්ථාවකි.\r\n \r\n\tමේ තත්ත්වය තුළ එරට ඇතැම් මාධ්‍යවල මෙම පහත් හැසිරීම බොහෝ රසික රසිකාවියන්ගේ දැඩි විවේචනයට හා හෙලා දැකීමට ලක්වන බව වැඩිදුරටත් කියැවෙයි.\r\n \n \n  ", "URL": "https://www.ada.lk/0/0/0-313270", "Category": "International", "Parent URL": null}