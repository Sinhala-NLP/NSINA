{"Source": "Ada News", "Timestamp": "23 08 2023", "Headline": "ඇමරිකානු තානාපතිනිය උතුරේ සංචාරයක", "News Content": "උතුරු පළාතේ සංවර්ධන කටයුතු සහ වර්තමාන ජනජීවිතයේ එදිනෙදා කටයුතු පිළිබඳ තමා බෙහෙවින් සතුටට පත්වන බවත් උතුර සංවර්ධනය සඳහා උපරිම සහයෝගය ලබාදෙන බවත් ශ්‍රී ලංකාවේ ඇමරිකානු තානාපතිනිය ජූලි ජේ. චංග් මහත්මිය පවසීය. උතුරු පළාත් ආණ්ඩුකාර පී.එස්.එම්. චාල්ස් මහත්මිය යාපනය ආණ්ඩුකාර කාර්යාලයේදී අද (23) දින හමු වූ අවස්ථාවේදී ඇය මේ බව පැවැසුවාය. උතුරු පළාතේ වර්තමාන තත්ත්වය පිළිබඳ ආණ්ඩුකාර තුමිය විසින් තානාපතිතුමිය දැනුවත් කළ අතර එහිදී නැවත පදිංචි කිරීම් කෘෂිකාර්මික කටයුතු ධීවර හා සංචාරක කටයුතු ඇතුලු ජනතාවගේ පොදු යටිතල පහසුකම් පිළිබඳව වැඩි අවධානයක් යොමු කළාය. යුද්ධය නිමාවීමෙන් පසුව ජනතාවගේ සුභ සිද්ධිය උදෙසා පසුගිය වසර කිහිපය තුළ ක්‍රියාත්මක වූ වැඩපිළිවල පිළිබඳව ආණ්ඩුකාරතුමිය විසින් කරුණු පෙන්වා දුන් අතර මෙහිදී ශ්‍රී ලංකාවේ ඇමරිකානු තානාපති ප්‍රකාශ කළේ වර්තමානයේ උතුරු පළාතේ ජනතාවගේ දෛනික කටයුතු මෙන්ම සංවර්ධනය පිළිබඳව තමා සෑහීමකට පත්වන බවටත් උතුරු පළාතේ ආණ්ඩුකාරතුමිය ලෙස දෙවන වරටත් පත්වීම පිළිබඳව තමන් සුභ පතන බවටත්ය.   ", "URL": "https://www.ada.lk/0/0/0-405357", "Category": "Latest News", "Parent URL": null}