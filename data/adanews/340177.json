{"Source": "Ada News", "Timestamp": "10 09 2018", "Headline": "දේශපාලන විරුද්ධවාදීන්ගෙන් පළිගන්නවා", "News Content": "ආණ්ඩුව රණවිරු දඬයමක් කරන අතරේම දේශපාලන විරුද්ධවාදීන්ගෙන් පළිගැනීමට කටයුතු කරන බව හිටපු ආරක්ෂක ලේකම් ගෝඨාභය රාජපක්ෂ මහතා පැවැසීය. අද (10දා) ත්‍රිපුද්ගල විශේෂ මහාධිකරණය හමුවේ සාක්ෂි ලබාදීමට පැමිණීමෙන් අනතුරුව ඔහු මේ බව ප්‍රකාශ කළේය. “ඩී.ඒ. රාජපක්ෂ සොහොන හැදීම රටේ ආර්ථිකය කඩා වැටීමට හේතු වූ බලවත් සිද්ධියක් වශයෙන් ලේකම්වරයා ලෙස උදව් දුන්නා කියන චෝදනා මත විශේෂ අධිකරණයට අද කැඳවූවා. අපි දැක්කා රණවිරු දඬයමක් සිදුවෙනවා. මේ රජය පැහැදිලිව දේශපාලන විරුද්ධවාදීන්ගෙන් පළිගන්නවා. මේ උසාවිය පිහිටුවලා තියෙන්නේ එකක් නඩු ඉක්මන් කරන්න. අනික ජාතික ආර්ථිකයට  බලපාන දූෂණ සම්බන්ධ සොයා බලන්න. දෙවැනි එකට මගේ එක ගන්නවා ඒක ඒ තරම් බරපතලයි. (පුරවැසි භාවය ඉවත් කිරීම) වෙලාවට වෙලා ඇති.”    ", "URL": "https://www.ada.lk/0/0/0-340177", "Category": "Latest News", "Parent URL": null}