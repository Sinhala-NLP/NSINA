{"Source": "Ada News", "Timestamp": "26 10 2020", "Headline": "නිරෝධායන ඇදිරි නීති කාලය තුළ උසස් පෙළ දරුවන් වෙනුවෙන් ’’සිසු සැරිය’’ ක්‍රියාත්මකයි", "News Content": "උසස් පෙළ විභාග සඳහා ගමන් කරන පාසල් දරුවන් වෙනුවෙන් ලංගම ''සිසු සැරිය'' මඟින් ප්‍රවාහන පහසුකම් සළසා ඇති බව ප්‍රවාහන රාජ්‍ය අමාත්‍ය දිලුම් අමුණුගම පවසයි. එමෙන් ම ඇදිරි නීතිය පනවා තිබෙන ගමනාන්ත සඳහා සියලු ප්‍රවාහන වාර නවතා දමා ඇතැයි ද රාජ්‍ය අමාත්‍යවරයා පැවසීය. නිරෝධායන ඇදිරි නීතිය පනවා තිබීම හේතුවෙන් මෝටර් රථ ප්‍රවාහන දෙපාර්තමේන්තුවේ නාරාහේපිට කාර්යාලය ද වසා දමා ඇති බව ද ඇදිරි නීතිය ක්‍රියාත්මක නොවන ප්‍රදේශවල කාර්යාල කටයුතු සෞඛ්‍ය උපදෙස් යටතේ පවත්වාගෙන යන බවද පැවසීය.  ", "URL": "https://www.ada.lk/0/0/0-370852", "Category": "Latest News", "Parent URL": null}