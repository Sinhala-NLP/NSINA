{"Source": "Ada News", "Timestamp": "15 02 2018", "Headline": "ධම්මික පෙරේරා ලොවට සීමිත බෙන්ට්ලි රථයක් මිළට ගනියි", "News Content": "\nශ්‍රී ලංකාවේ ධනවත්ම වෙළඳ ව්‍යාපාරිකයා වන ධම්මික පෙරේරා මහතා බදු සහිතව රුපියල් මිලියන 160ක් වටිනා බෙන්ට්ලි මුල්සෝන් හෝල්මාක් රථයක් මිළට ගෙන ඇත. එය දකුණු ආසියාවේ සහ මැද පෙරදිග එම රථය මිළදීගත් පළමු අවස්ථාවද විය හැක.\n \nමෙය ලොව වටිනාම සුඛෝපභෝගී මෝටර් රථය වන අතර එය අතිශය වටිනා ලෝහ සහ වටිනා අමුද්‍රව්‍යවලින් නිපදවා ඇත.\n \nමියුලිනර් නිමවන මුල්සෝන් හෝල්මාක් කාණ්ඩයේ අතින් නිපදවෙන මෝටර් රථ, පනහක් පමණක් එක් වර්ගයකින් නිෂ්පාදනය වෙයි. මේ නිසාම මෙම වාහන අතිශය දුර්ලභ සහ ඉහළ වටිනාකමකට හිමිකම් කියයි.\n \nධම්මික පෙරේරා මහතා මිළදීගත් නිල් සහ පෝසිලේන් සුදු පැහැ මුල්සෝන් හෝල්මාක් රථය එම වර්ගයේ පනස් වැනි රථය වූ අතර එය ඊයේ(14දා) ගුවන් මගින් මෙරටට ගෙන එන ලදී.\n \nමුළු ආසියාවටම මුල්සෝන් හෝල්මාක් රථ ඇති බවට වාර්තා වන්නේ තුනකි. බේන්ට්ලි සමාගමේ ෆ්ලෑග්ෂිප් කාණ්ඩය ලෙස මුල්සෝන් හෝල්මාක් ඛාණ්ඩය හඳුන්වයි.\n \n\n  ", "URL": "https://www.ada.lk/0/0/0-310163", "Category": "Latest News", "Parent URL": null}