{"Source": "Ada News", "Timestamp": "15 03 2018", "Headline": "මහනුවර ආරක්ෂාව යුද හමුදාව යටතට", "News Content": "\nමහනුවර ප්‍රදේශයෙහි මේ වන විට ඉතාමත් සාමකාමී තත්ත්වයක් ඇති වී තිබෙන නිසා අතිරේකව යොදවා සිටින පොලිස් නිලධාරීන් ඉදිරි දිනවලදී ක්‍රම ක්‍රමයෙන් ඉවත් කරන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය.\n \nමීට අමතරව පොලීසියේ සහායට යොදවා සිටි නාවික හමුදා සහා ගුවන් හමුදා භට පිරිස් ඉවත් කිරීමට කටයුතු කර තිබෙන බවද පවසා සිටියේය.\n \nගුවන් හමුදා සහා නාවික හමුදා බට පිරිස් ඉවත් කළත් ඒ වෙනුවට යුද හමුදාව යෙදවීමට කටයුතු කළ බවද හමුදා මාධ්‍ය ප්‍රකාශක බ්‍රිග්‍රේඩියර් සුමිත් අතපත්තු මහතා සඳහන් කළේය.\n \nමහනුවර ප්‍ර‘දේශයේ ආරක්ෂාව සඳහා නාවික හමුදා සාමාජිකයන් 600ක්, ගුවන් හමුදා සාමාජිකයන් 60ක් හා යුද හමුදා සාමාජිකයන් 2500ක් යොදවා සිටි බවත් නාවික හා ගුවන් හමුදා සාමාජිකයන් 660 දෙනා ඉවත් කිරීමට සාපේක්ෂව යුද හමුදා සාමාජිකයන් 660ක් අනුයුක්ත කර තිබෙන බවද පවසා සිටියේය.\n \nප්‍රදේශය තුළ සාමකාමී තත්ත්වයක් ඇතිවී තිබෙන නිසා ඔවුන් පොලිස් රාජකාරී කටයුතුවලට සහාය දීමට හා වෙනත් අවශ්‍යතාවන් සඳහා යොදවා සිටින බවද සඳහන් කළේය.\n \r\n\t\t \r\n\t  ", "URL": "https://www.ada.lk/0/0/0-316906", "Category": "Latest News", "Parent URL": null}