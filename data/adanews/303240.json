{"Source": "Ada News", "Timestamp": "14 01 2018", "Headline": " 2020දි රාජපක්ෂලාගේ ලිපිනය තියෙන්නේ වැලිකඩයි - රාජිත", "News Content": "\nවසර 2020 වනවිට රාජපක්ෂලාගේ ලිපිනය තියෙන්නේ වැලිකඩයි. තංගල්ලේ සහ මැදමුලන ලිපින අහෝසි වෙනවා. එම නිසා රාජපක්ෂලා අපෙත් එක්ක තරහයි. යනුවෙන් රාජිත සේනාරත්න අමාත්‍යවරයා 2018 පළාත් පාලන මැතිවරණය අරමුණු කොටගෙන එක්සත් ජාතික පක්ෂයේ බේරුවල ආසන බල මණ්ඩල රැස්වීමකදී පැවසීය.\r\n \r\n\tඑහිදී වැඩිදුරටත් අදහස් දැක්වූ අමාත්‍යවරයා, හිටපු ජනාධිපතිවරයා ඇතුලු පවුලේ පිරිස සිදු කළ වංචා දුෂණ ජනතාවට තවම අමතක නැහැ. ඩුබායි බැංකු ගිණුම්වල තැන්පත් කර තිබෙන්නේ හොරකම් කළ සල්ලි. රාජපක්ෂලාගේ පරම්පරාගත සල්ලි නොවෙයි. රුපියල් බිලියන  හතහමාරක මුදලක් එහි තැන්පත් කර තිබෙනවා. ඒ පිළිබද තොරතුරු අප සතුව තිබෙනවා. යුක්රේනයෙන් මිග් යානා ලබාගැනීමේ ගනුදෙනුවත් හරිම දුෂිතයි. එය සිදු කර ඇත්තේ රණවිරු රාජපක්ෂයි. දැන් කකුලුවා ඉන්නවා වතුර රත් වෙනකම්. වතුර රත් වුනාම තමයි ප්‍රශ්නය. වංචාවෙන් හා දුෂණයෙන්  සොයාගත් මුදල් වියදම් කරලා හොරකම් වහගන්න හදනවා. ලෙසින් අදහස් දැක්වීය.\r\n \r\n\tඒ සම්බන්ධව වැඩිදුරටත් අදහස් දැක්වූ අමාත්‍යවරයා, මේනිසයි මෙම රජය පෙරළන්න උත්සාහ කරන්නේ. අපි අඛණ්ඩව ප්‍රකාශ කළා රාජපක්ෂලාගේ හොරකම් ගැන කඩිනම්න් විභාග කරන්න කියලා. රජයේ ප්‍රමාදයක් තිබුනා. ඊට හේතු වුයේ හිටපු අධිකරණ අමාත්‍යවරයායි. ඔහු නඩු ප්‍රමාද කළා. ඒ රාජපක්ෂලා සමග තිබු ගණුදෙනුවකයි. එයා දෙකේ කොළේ රාජපක්ෂ කෙනෙක්. කෙසේ වෙතත් අපි මෙම නඩු කඩිනමින් විභාග කරනවා. වසර 2020 වනවිට රාජපක්ෂලාගේ ලිපිනය තියෙන්නේ වැලිකඩයි. තංගල්ලේ සහ මැදමුලන ලිපින අහෝසි වෙනවා. එම නිසා රාජපක්ෂලා අපෙත් එක්ක තරහයි. යනුවෙන්ද අදහස් දැක්වීය.\r\n \n\n  ", "URL": "https://www.ada.lk/0/0/0-303240", "Category": "Latest News", "Parent URL": null}