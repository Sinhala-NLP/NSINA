{"Source": "Ada News", "Timestamp": "7 08 2018", "Headline": "වෛද්‍යවරයාට පහරදුන් සරසවි සිසුන් දෙදෙනෙක් අත්අඩංගුවට", "News Content": "පේරාදෙණිය විශ්ව විද්‍යාලයේ හිල්ඩා ශාලාව ආසන්නයේදී ස්නායූ ශල්‍ය විශේෂඥ වෛද්‍යවරයෙකුට පහරදී  තුවාල සිදු කිරීමේ සිද්ධියක් සම්බන්ධයෙන් පේරාදෙණිය විශ්ව විද්‍යාලයේ ශාස්ත්‍ර පීඨයේ දෙවන වසරේ සිසුන් දෙදෙනෙකු පේරාදෙණිය පොලීසිය විසින් අද (07දා) සැකපිට අත්අඩංගුවට ගෙන තිබේ. විශ්ව විද්‍යාලයේ සියලු පීඨවල අධ්‍යයන කටයුතු තාවකාලිකව අත්හිටුවා සිසුන්ට විශ්ව විද්‍යාල පරිශ්‍රයෙන් පිටවන ලෙස දැනුම් දී තිබියදී සිසුන් මෙම පහර දීම සිදුකර තිබෙන බවද මෙම සිසුන් දෙදෙනා ඉඟනියාගල හා කුඩාඔය පදිංචිකරුවෝ බවද පොලීසිය පවසයි. මෙම වෛද්‍යවරයා හිඳගල ප්‍රදේශයේ ඉදි කෙරෙමින් පවතින ඔහුගේ නිවසේ වැඩ කටයුතු සොයා බැලීම සඳහා යන අතුරතුර විශ්ව විද්‍යාලයේ හිල්ඩා ශාලාව අසළ මෝටර් රථය නවතා තිබියදී මෙලෙස විශ්ව විද්‍යාල සිසුන් පහර දීම සිදුකර තිබෙන බව පොලීසිය පවසයි. සැකකාර සිසුන් දෙදෙනා වෛද්‍යවරයාට පහර දීම සඳහා පැමිණි බව කියන යතුරු පැදියක්ද පොලීසිය භාරයට ගෙන ඇති අතර සැකකාර සිසුන් පැමිණි බව කියන යතුරු පැදිය ඔවුන්ට අයිති එකක් නොවන බව පරීක්ෂණ මගින් හෙළිවී ඇත. මෙම වෛද්‍යවරයා හිඳගල ප්‍රදේශයේ ඉදි කෙරෙමින් පවතින ඔහුගේ නිවසේ වැඩ කටයුතු සොයා බැලීම සඳහා යන අතුරතුර විශ්ව විද්‍යාලයේ හිල්ඩා ශාලාව අසළ මෝටර් රථය නවතා තිබියදී මෙලෙස විශ්ව විද්‍යාල සිසුන් පහර දීම සිදුකර තිබෙන බව පොලීසිය පවසයි. සැකකාර සිසුන් දෙදෙනා වෛද්‍යවරයාට පහර දීම සඳහා පැමිණි බව කියන යතුරු පැදියක්ද පොලීසිය භාරයට ගෙන ඇති අතර සැකකාර සිසුන් පැමිණි බව කියන යතුරු පැදිය ඔවුන්ට අයිති එකක් නොවන බව පරීක්ෂණ මගින් හෙළිවී ඇත. චමිල් රූපසිංහ   ", "URL": "https://www.ada.lk/0/0/0-339035", "Category": "Latest News", "Parent URL": null}