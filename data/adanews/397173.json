{"Source": "Ada News", "Timestamp": "16 09 2022", "Headline": "කොන්සියුලර් කටයුතු ඒකකයෙන් ජනතාවට නිවේදනයක්", "News Content": "පරිගණක පද්ධතියේ බිඳවැටීමක් හේතුවෙන් විදේශ කටයුතු අමාත්‍යාංශයේ කොළඹ 01 පිහිිටි කොන්සියුලර් කටයුතු අංශයේ සත්‍යාපන සහ සහතික කිරීමේ සේවා සහ යාපනය, ත්‍රිකුණාමලය, මාතර, මහනුවර, කුරුණෑගල යන ප්‍රාදේශීය කාර්යාලවල සේවා නැවත දැනුම් දෙන තුරු අත්හිටුවා ඇතැයි විදේශ කටයුතු අමාත්‍යාංශය පවසයි. පද්ධති අලුත්වැඩියා කටයුතු සිදු වෙමින් පවතින අතර සත්‍යාපනය සහ සහතික කිරීමේ ක්‍රියාවලිය නැවත ආරම්භ වූ පසු මහජනතාවට ඒ බව දැනුම් දෙන බවද අමාත්‍යාංශය සඳහන් කරයි. අනෙකුත් කොන්සියුලර් සේවාවන් කිසිදු බාධාවකින් තොරව දිගටම කරගෙන යන බවද අමාත්‍යාංශය නිකුත් කළ නිවේදනයේ දැක්වෙයි.  මේ සම්බන්ධයෙන් වැඩිදුර තොරතුරු ලබා ගැනීම සඳහා දුරකතන අංක කිහිපයක්ද අමාත්‍යාංශය විසින් හඳුන්වා දී තිබේ. කොන්සියුලර් කටයුතු අංශය, කොළඹ 01-  0112338812/0112338843\r\nප්‍රාදේශීය කාර්යාලය, යාපනය 0212215 970\r\nප්‍රාදේශීය කාර්යාලය, ත්‍රිකුණාමලය 0262223182\r\nප්‍රාදේශීය කාර්යාලය, මහනුවර 0812384410\r\nප්‍රාදේශීය කාර්යාලය, කුරුණෑගල 0372225941  ", "URL": "https://www.ada.lk/0/0/0-397173", "Category": "Latest News", "Parent URL": null}