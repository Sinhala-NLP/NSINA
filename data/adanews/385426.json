{"Source": "Ada News", "Timestamp": "30 09 2021", "Headline": "එන්නත්කරණය සියයට 10ට ආවේ අප්‍රිකානු රටවල් 15යිලු", "News Content": "අප්‍රිකානු මහාද්වීපයේ රටවල් 54න් රටවල් 15ක් පමණක් සිය ජනගහනයෙන් අවම වශයෙන් 10%ක කොවිඩ්-19 එන්නත්කරණ ඉලක්කය සපුරා තිබේ. ලෝක සෞඛ්‍ය සංවිධානය මැයි මාසයේදී සෑම රටකටම මෙම ඉලක්කය තැබුවේ වැඩි වශයෙන් එන්නත් තම ජනතාවට ලබාදෙන ලෙසිනි. සීෂෙල්ස් සහ මොරිෂස් යන රටවල් අප්‍රිකානු මහාද්වීපයේ එන්නත් සංඛ්‍යාලේඛනවලට නායකත්වය දෙන අතර මේ දක්වා ඔවුන්ගේ ජනගහනයෙන් 60%කට වඩා වැඩි ප්‍රමාණයක් සම්පූර්ණයෙන්ම එන්නත් කර ඇත. මොරොක්කෝව එහි ජනගහනයෙන් 48%ක් එන්නත් කර ඇති අතර ටියුනීසියාව, කොමරෝස් සහ කේප් වර්ඩ් 20%ක් ඉක්මවා ඇත. දකුණු අප්‍රිකාව, මොරොක්කෝව සහ ටියුනීසියාව ඇතුළු අප්‍රිකානු රටවල් 9 ක් සැප්තැම්බර් මස මුලදී සියයට 10 ඉලක්කය සපුරා තිබූ අතර එන්නත් ලබා දීම ඉහළ යාම හේතුවෙන් මෙම මාසය තුළදී ඉලක්කය කරා ළඟාවීමට තවත් 6 ක් සමත් වූහ. නමුත් සඳහන් කළ යුතු කරුණක් නම් එන්නත් කළ කලාපයේ බොහෝ ජාතීන්ට සාපේක්ෂව මෙම රටවල කුඩා ජනගහනයක් සිටීමයි.   ", "URL": "https://www.ada.lk/0/0/0-385426", "Category": "International", "Parent URL": null}