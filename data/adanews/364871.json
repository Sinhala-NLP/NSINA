{"Source": "Ada News", "Timestamp": "2 07 2020", "Headline": "ලොව පුරා කොවිඩ් මරණ 515,500 සීමාව ඉක්මවයි", "News Content": "ලොව පුරා කොවිඩ්-19 හෙවත් නව කොරෝනා වෛරසය ආශ්‍රිත මරණ සංඛ්‍යාව 515,504ක් බව ජෝන්ස් හොප්කින්ස් විශ්වවිද්‍යාලයේ කොරෝනා තොරතුරු මධ්‍යස්ථානය අද (02දා) අලුයම වාර්තා කරයි. එමෙන්ම මේ වනවිට ගෝලීය වශයෙන් කොවිඩ්-19 වෛරසය ආසාදිතයන් සංඛ්‍යාව එම මධ්‍යස්ථානය වාර්තා කරන්නේ 10,662,993ක් වශයෙනි. මේ අතර, වෛරසය ආසාදිතව සිට දැන් සම්පූර්ණ සුවය ලැබූවන්ගේ සංඛ්‍යාව 5,451,309ක් බව ජෝන්ස් හොප්කින්ස් විශ්වවිද්‍යාලය වැඩිදුරටත් පවසයි.   ", "URL": "https://www.ada.lk/0/0/0-364871", "Category": "International", "Parent URL": null}