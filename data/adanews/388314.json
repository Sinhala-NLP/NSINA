{"Source": "Ada News", "Timestamp": "9 12 2021", "Headline": "ඔමික්‍රෝන් පැතිරෙන නමුත් දරුණු රෝගීන් අඩුයි-WHO", "News Content": "ඔමික්‍රෝන් ප්‍රභේදය අප්‍රිකාවේ තවත් රටවලට ළඟාවෙමින් පවතින අතර මහාද්වීපයේ සතිපතා කොවිඩ්-19 ආසාදිතයන් 93%කින් ඉහළ ගොස් තිබුණත්, මූලික දත්ත පෙන්වා දෙන පරිදි බලාපොරොත්තුවේ සලකුණු තබමින් දකුණු අප්‍රිකාව පුරා රෝහල් ගතවීම් අඩු මට්ටමක පවතින බව ලෝක සෞඛ්‍ය සංවිධානය පවසයි. ලොව පුරා රටවල් 57ක් විසින් වාර්තා කරන ලද ඔමික්‍රෝන් ආසාදිතයන් 1,000කට ආසන්න සංඛ්‍යාවෙන් 46%ක් දැනටමත් දකුණු අප්‍රිකාව ඇතුළු විවිධ අප්‍රිකානු රටවල් 10කින් වාර්තා වේ. දකුණු අප්‍රිකාවෙන් මතුවන දත්තවලින් පෙනී යන්නේ ඔමික්‍රෝන් නිසා දරුණු රෝගී තත්ත්වයන් ඇති නොවිය හැකි බවයි. ඒ අනුව, ලෝක සෞඛ්‍ය සංවිධානය පැවසුවේ නොවැම්බර් 14 සිට දෙසැම්බර් 4දා දක්වා දකුණු අප්‍රිකාවේ දැඩි සත්කාර ඒකකවල රැඳී සිටීම 6.3%ක් පමණක් බවත්, එය ජූලි මාසයේදී ඩෙල්ටා ප්‍රභේදයට සම්බන්ධව රට මුහුණ දුන් වූ උච්චතම කාලයට සාපේක්ෂව ඉතා අඩු අගයක් බවත්ය.   ", "URL": "https://www.ada.lk/0/0/0-388314", "Category": "International", "Parent URL": null}