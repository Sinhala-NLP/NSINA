{"Source": "Ada News", "Timestamp": "27 02 2023", "Headline": "QR ක්‍රමය ඉවත් කිරීමට තීරණයක් ගෙන නෑ", "News Content": "ජාතික ඉන්ධන බලපත්‍ර QR ක්‍රමය අප්‍රේල් 10 වැනිදා සිට අත්හිටුවීමට රතීරණයක් ගෙන නොමැති බව විදුලි බල හා බලශක්ති අමාත්‍ය කංචන විජේසේකර මහතා පවසයි. ඉන්ධන මිල ඉහළ දමා QR ක්‍රමය ඉවත් කිරීමට තීරණයක් ගෙන ඇති බවට මේ වන විට මාධ්‍ය තුළත් සමාජ මාධ්‍ය තුළත් පුවත් හුවමාරු වෙමින් පවතී. කෙසේ වෙතත් අමාත්‍යවරයා සිය ට්විටර් ගිණුමෙන් ප්‍රකාශ කරන්නේ ජාතික ඉන්ධන බලපත්‍රය හරහා නිකුත් කරන කරන ඉන්ධන කෝටාවන් ක්‍රමයෙන් වැඩි කිරීමට එහි දත්ත විශ්ලේෂණය කරනු ඇති බවයි. එසේම ඉදිරි මාස කිහිපය තුළ මුදල් අමාත්‍යාංශය සහ අනෙකුත් පාර්ශවකරුවන් සමඟ සාකච්ඡා කර පද්ධතිය පිළිබඳ තීරණ ගන්නා බවද අමාත්‍යවරයා වැඩිදුරටත් සිය ට්විටර් ගිණුමෙන් සඳහන් කරයි.  ", "URL": "https://www.ada.lk/0/0/0-401879", "Category": "Latest News", "Parent URL": null}