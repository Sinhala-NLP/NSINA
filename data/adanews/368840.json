{"Source": "Ada News", "Timestamp": "19 09 2020", "Headline": "චීන ජාතිකයන් පිරිසක් රැගක් විශේෂ ගුවන් යානයක් කටුනායකට", "News Content": "ශ්‍රී ලංකාවේ ක්‍රියාත්මක විවිධ සංවර්ධන ව්‍යාපෘති වල සේවය කරන චීන ජාතිකයන් පිරිසක් ප්‍රවාහනය කිරීම සදහා චයිනා ඊස්ටන් ගුවන් සේවය නවතම ගුවන් යානයක් 9/18 දින රාත්‍රී චීනයේ ෂැංහයි නුවර සිට කටුනායක ගුවන් තොටුපළ වෙත එවා තිබුණි . මෙරට සංවර්ධන ව්‍යාපෘති වල සේවය කරන චීන ජාතිකයන් 53 දෙනෙකු රැගෙන චයිනා ඊස්ටන් ගුවන් සේවයේ එම්.යූ.- 231 දරන මෙම බෝයිං - 777 වර්ගයේ නවතම  ගුවන් යානය 9/18 දින රාත්‍රී 7.00 ට කටුනායක ගුවන් තොටුපළ වෙත පැමිණ තිබුණි . පසුව මෙම ගුවන් යානය මෙරට සේවය කළ චීන ජාතිකයන් 206  දෙනෙකු රැගෙන 9/18 දින රාත්‍රී 9.30 ට චීනයේ ෂැංහයි නුවර බලා කටුනායක ගුවන් තොටුපළෙන් පිටත්ව ගියහ . කටුනායක ටී.කේ.ජී.කපිල    ", "URL": "https://www.ada.lk/0/0/0-368840", "Category": "Latest News", "Parent URL": null}