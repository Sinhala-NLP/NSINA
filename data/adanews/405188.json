{"Source": "Ada News", "Timestamp": "14 08 2023", "Headline": "හිටපු ප්‍රධාන ශිෂ්‍යනායක, හමුදා සෙබෙලෙක් තමන්ගේම පාසල කඩලා", "News Content": "හල්දුම්මුල්ල සොරගුණේ ප්‍රදේශයේ විදුහලක් කඩා  මල්ටිමීඩියා ප්‍රොජෙක්ටරයක්, සීඩී ප්ලේයර් යන්ත්‍රයක්, ඇතුළු රුපියල් එක් ලක්ෂ පනස් දෙදහසක්  වටිනා දේපළ සොරාගත් එම පාසලේම ඉගෙනුම ලැබූ ආදි ශිෂ්‍යයෙක් වූ  ප්‍රධාන ශිෂ්‍ය නායකයා බව කියන යුද හමුදා සෙබළෙකු අද (14දා) සැකපිට අත්අඩංගුවට ගත් බව හල්දුම්මුල්ල පොලිසිය කියයි. පාසල කඩා භාණ්ඩ සොරකම් කර ඇති බවට පාසලින් ලද පැමිණිල්ලකට අනුව කරන ලද විමර්ශනයකින් පසුව සැකකරු හඳුනා ගැනීමට හැකිවූ බවත් සොරාගත් භාණ්ඩ  දියතලාව ප්‍රදේශයේ කෙනෙකුට අලෙවි කර තිබියදී සොයාගත්  බවත් පොලිසිය කියයි.\r\n \r\nඉකුත්  දින රාත්‍රියේ පාසලට ඇතුලු වී සංගීත කාමරය කඩා  පාසලට අලුතින්ම   ලැබී තිබූ මල්ටිමීඩියා ප්‍රජෙක්ටරය සී ඩී ප්ලේයර් යන්ත්‍රය  බ්ලූටූත් ඇතුළු පාසල සතු රජයට අයත් රුපියල් එක් ලක්ෂ පනස් දහසක් වටිනා දේපොළ සොරා ගෙන ඇති බවට  පැමිණිලි කර තිබුණු බවද සැකකරු  පූනානි කඳවුරේ ඉංජිනේරු බලකායට අනුයුක්තව  සේවය කරන බවද පොලිසිය කියයි. හල්දුම්මුල්ල පොලිස් ස්ථානාධිපති ප්‍රධාන පොලිස් පරීක්ෂක අසංග සුරවීර මහතාගේ මූලිකත්වයෙන් යුතු  පොලිස් නිලධාරීහු කණ්ඩායමක් පරීක්ෂණ පවත්වයති. සමන් පාලිත  ", "URL": "https://www.ada.lk/0/0/0-405188", "Category": "Latest News", "Parent URL": null}