{"Source": "Ada News", "Timestamp": "12 03 2018", "Headline": "සාමාජ මාධ්‍ය ජාල තහනම ඉවත්කිරීම ගැන රජය තීරණයක් ගෙන නෑ", "News Content": "\r\n\tජාතිවාදී ප්‍රචණ්ඩ ක්‍රියා පැතිරයෑම හේතුවෙන් පනවනු ලැබූ සාමාජ මාධ්‍ය ජාල තහනම ඉවත් කිරීම සම්බන්ධයෙන් මෙතෙක් ආ‍ණ්ඩුව කිසිදු තීරණයක් ගෙන නොමැති බව ජනාධිපති ලේකම්ඔස්ටින් ප්‍රනාන්දු මහතා 'අද'ට පැවසීය.\r\n \r\n\tරටතුළ ජාතීවාදී, ආගම්වාදී සහ අසත්‍ය ප්‍රචාර පතුරුවා හැරීම නැවතී ඇතිබවට ආරක්‍ෂක අංශ රජයට වාර්තාකළ පසුව සමාජ මාධ්‍ය ජාලා තහනම ඉවත්කිරීම සම්බන්ධයෙන් සලකා බලන බවද ජනාධිපති ලේකම් ප්‍රනාන්දු මහතා සඳහන්කළේය.\r\n \r\n\tමහනුවර ප්‍රදේශයේ ජාතිවාදී සිදුවීම් උත්සන්නවීම හේතුවෙන් පසුගිය 07 වැනිදා සිට සමාජ මාධ්‍ය ජාල අවහිර කිරීමට රජය තීරණය කළේය.\r\n \r\n\tමේසම්බන්ධවයෙන් වැඩිදුරටත් අදහස් දැක්වූ ඔස්ටින් ප්‍රනාන්දු මහතා,\r\n \r\n\t\"අපි තාම ඒ ගැන තීරණයන් අරගෙන නැහැ. ලංකාවේ මොකද වෙන්නේ කියලා අපි තව පොඩ්ඩක් බලනවා. මොකද එකපාරටම එක එක  සිදුවීම් මතුවෙනවා. වී.පී.එන්. (VPN) හරහා සමාජාලවලට ඇතුළු වෙනවා කියලා අපට වාර්තාවෙලා තිබෙනවා. තහනම ඉවත්කරන දිනයක් නැහැ. අනාගතයේ යථාකාලයේදී එය සිදුකරනවා.\r\n \r\n\tජාතිවාදී, ආගම්වාදී සහ අසත්‍ය තොරතුරු සමාජගතකිරීමේ භයානක තත්ත්වයක් තිබෙන බවට රාජ්‍ය බුද්ධි අංශ වාර්තාවලින් සහ පොලිස් වාර්තාවලින් ආරක්‍ෂක ලේකම්වරයාට වාර්තාවුණ නිසා තමයි රජය මේවිදියට සමාජ මාධ්‍ය අවහිරකිරීමට තීරණය කළේ. එහෙම නැතිව කිසිම හේතුවක් නැතිව සිදුකළ කටයුත්තක් නෙවෙයි. එහෙම පිස්සු වැඩ කරන්න අපට අවශ්‍යතාවන් නැහැ. රටතුළ එවැනි තත්ත්වයක් නැතිබවට ආරක්‍ෂක අංශ විසින් නැවතත්  වාර්තාකළ පසුව අපට ඒ ගැන සලකා බලන්න පුළුවන්.\r\n \nසමාජ මාධ්‍ය ජාලා පාලනය (FILTER)\n \r\n\tයම් දෙයක් සම්බන්ධයෙන් මැනුවලි ෆිල්ටර් කරන්න පුළුවන්ද කියලා මම දන්නේ නැහැ. කොහොම වුණත් මේ සම්බන්ධයෙන් යෝජනා ඇවිත් තිබෙනවා. ඒනිසා විදුලි සන්දේශ නියාමන කොමිෂන් සභාව රැස්වෙලා අපි මේගැන සාකාච්ඡා කරන්න තීරණය කළා. මටත් ෆේස්බුක් නැහැ. මටත් වයිබර් නැහැ. මේ තහනම ඉවත්කරනවා නම් මමත් කැමතියි. ඒනිසා මේගැන අපි අධ්‍යයනයක් කරනවා\" යැයි පවසා සිටියේය.\r\n \n\n  ", "URL": "https://www.ada.lk/0/0/0-315970", "Category": "Latest News", "Parent URL": null}