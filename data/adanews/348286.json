{"Source": "Ada News", "Timestamp": "9 05 2019", "Headline": "ඥානසාර හිමි නිදහස් නොකළොත් ජනපතිට එරෙහිව විරෝධතාවක්", "News Content": "වෙසක් පොහොය දිනට පෙර ගලගොඩඅත්තේ ඥානසාර හිමියන් නිදහස් නොකළාහොත් 18 වැනිදායින් පසුව ජනාධිපතිවරයාට විරුද්ධව මහානායක සංඝරත්නය පෙරටුකරගත් විරෝධතා ව්‍යාපාරයක් ආරම්භ කිරීමට කටයුතු යොදා ඇතැයි බොදුබල සේනා සංවිධානයේ ජාතික සංවිධායක විතාරන්දෙණියේ නන්ද හිමියෝ අද (09දා) පැවසූහ. මහනායක හිමිවරුන් ඇතුළු පාර්ශ්ව ගණනාවක් ඥානසාර හිමියන් නිදහස් කරන්නැයි ජනාධිපතිවරයාගෙන් ඉල්ලා තිබෙන බවත්,මෙවර වෙසක් පොහොය දිනට පෙර උන්වහන්සේ නිදහස් කරන ලෙසට දේශීය හා විදේශීය ශ්‍රී ලාංකිකයන්ගෙන් ඉල්ලීම් ඉදිරිපත් වී තිබෙන බවත් නන්ද හිමියෝ සඳහන් කළහ. මෙම පසුබිම තුළ වෙසක් පොහොයට පෙර තීරණයක් නොගතහොත් ඉන්පසුව ඇතිවන විරෝධතාවලින් ජනාධිපතිවරයා අපහසුතාවට පත්වීමට ඉඩ තිබෙන බවද එහිමියෝ ප්‍රකාශ කළහ.       ", "URL": "https://www.ada.lk/0/0/0-348286", "Category": "Latest News", "Parent URL": null}