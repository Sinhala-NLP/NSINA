{"Source": "Ada News", "Timestamp": "22 03 2018", "Headline": "ක්‍රිකට් පරාජය දේශපාලනිකව නොබැලිය යුතුයි ", "News Content": "\r\n\tක්‍රිකට් තරගපරාජය වීම සම්බන්ධයෙන් කණ්ඩායම් නායකයා වගකිව යුතු බව ක්‍රීඩා අමාත්‍ය දයාසිරි ජයසේකර මහතා පාර්ලිමේන්තුවේදී ඊයේ (21දා) පැවසීය.\r\n \r\n\tශ්‍රී ලංකා ක්‍රිකට් කණ්ඩායම සැමදා පරාජය නොවන බවත්, ජයග්‍රහණය හා පරාජය දෙස උපේක්‍ෂාවෙන් බැලිය යුතු බවත් අමාත්‍යවරයා සඳහන් කළේය.\r\n \r\n\tඑක්සත් ජාතික පක්‍ෂයේ පාර්ලිමේන්තු මන්ත්‍රිනී රෝහිණි කුමාරි විජේරත්න මහත්මිය ඇසූ ප්‍රශ්නයකට පිළිතුරු දෙමින් ඒ මහතා මේ බව පවසා සිටියේය.\r\n \r\n\tක්‍රිකට් කණ්ඩායමේ පරාජය දේශපාලනික ලෙස නොබැලිය යුතු බවත්, ක්‍රිකට් තරගයක් පරාජය වීමට කණ්ඩායමේ නායකයා වගකිව යුතු සේ මැතිවරණයක් පරාජය වීම සම්බන්ධ පක්‍ෂයේ නායකයා වගකිව යුතු බවත් දයාසිරි ජයසේකර මහතා පවසා සිටියේය.\r\n \n\n  ", "URL": "https://www.ada.lk/0/0/0-318036", "Category": "Sports", "Parent URL": null}