{"Source": "Ada News", "Timestamp": "31 12 2017", "Headline": "සාම්පුර් චෛත්‍ය පිහිටි භූමිය සංරක්ෂණයට පියවර", "News Content": "\nකිසියම් පිරිසක් විසින් විනාශකර දමන ලද සාම්පූර් සූඩයිකුඩා ප්‍රදේශයේ පිහිටි දාගැබ ඇතුළත් ප්‍රදේශය පුරාවිද්‍යා දෙපාර්තමේන්තුව බාරයට ගෙන සංරක්ෂණයට ඉදිරියේදී පියවර ගන්නා බව පුරාවිද්‍යා අධ්‍යක්ෂක ජෙනරාල් මහාචාර්ය පී.බී.මණ්ඩාවල මහතා පවසයි.\r\n \r\n\tකිසියම් පිරිසක් විසින් විනාශ කර තිබු සාම්පූර් දාගැබට අදාළ නටඹුන් ද ඉකුත් දා පුරාවිද්‍යා ගවේෂණයකින් අනතුරුව මතුකරගෙන ඇත.\r\n \r\n\tඑය පුරාවිද්‍යා සංරක්ෂණ ස්ථානයක් ලෙස නම් කිරීමට ප්‍රථම කිසියම් කණ්ඩායමක් විසින් මෙම විනාශය කර සිදුකර ඇත.\r\n \r\n\tපුරාවිද්‍යා අධ්‍යක්ෂ ජෙනරාල් මහාචාර්ය පී.බී. මණ්ඩාවල මහතා සඳහන් කරන්නේ අදාල විනාශයට සම්බන්ධ වූවන්ට එරෙහිව පුරාවිද්‍යා අඥාපනතේ විධි විධානයන්ට යටත්ව උපරිම දඬුවම් හිමිවන බවයි.\r\n \r\n\tඉපැරණි බෞද්ධ උරුමයක් ලෙස හඳුනාගෙන ඇති අදාළ දාගැබ පිහිටි ප්‍රදේශය පුරාවස්තු අඥාපනතේ විධිවිධාන අදාළව ඉදිරියේදී පුරාවිද්‍යාදෙපාර්තමේන්තුව බාරයට  ගැනිමටත් එම ප්‍රදේශයේ ඉදිරි කැණීම් කටයුතු සහ සංරක්ෂණය කටයුතු සිදුකිරීමටත් බලාපොරොත්තු වන බවද පුරාවිද්‍යා අධ්‍යක්ෂක ජෙනරාල්වරයා වැඩිදුරටත් සඳහන් කරයි.\r\n \r\n\t \r\n \r\n\t \r\n  ", "URL": "https://www.ada.lk/0/0/0-300029", "Category": "Latest News", "Parent URL": null}