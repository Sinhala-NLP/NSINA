{"Source": "Ada News", "Timestamp": "2 04 2022", "Headline": "රුසියානු තෙල් ගබඩා ප්‍රහාරය යුක්රේනය ප්‍රතික්ෂේප කරයි", "News Content": "දකුණු රුසියානු නගරයක් වන බෙල්ගොරොද් නගරයට ආසන්නයේ, එනම් යුක්රේන දේශසීමාවට සමීපව පිහිටි තෙල් ගබඩාවකට එල්ල වූ ප්‍රහාරයට කිසිදු සම්බන්ධයක් නොමැති බව පවසමින් කියෙව් පාලනය ප්‍රහාරයේ වගකීම ප්‍රතික්ෂේප කර ඇත. එය යුක්රේනයේ හමුදාව විසින් එල්ල කළ බවට වන ඕනෑම චෝදනාවක් අසත්‍ය බව යුක්රේන ජාතික ආරක්ෂක සහ ආරක්ෂක කවුන්සිලයේ ලේකම් ඇලෙක්සි ඩැනිලොව් පැවසීය. \"යම් හේතුවක් නිසා ඔවුන් (රුසියාව) කියනවා, අපි එය කළා කියලා. ඇත්ත වශයෙන්ම, මෙය කිසිසේත්ම සත්‍ය නොවෙයි. අපි මේ ගැන අදහස් දක්වන්නේ නැහැ\" නිලධාරියා ප්‍රකාශ කළේය. ඩැනිලොව්ගේ ප්‍රකාශයන්ට පෙර, රුසියානු ආරක්ෂක අමාත්‍යාංශය සිද්ධියේ වරද යුක්රේන හමුදාව මත පැටවීය. තෙල් ගබඩාව දැඩි සිවිල් පහසුකමක් වූ අතර එය කිසිදු ආකාරයකින් රටේ හමුදාවට සම්බන්ධ නොවූ බව ආරක්ෂක අමාත්‍යාංශයේ ප්‍රකාශක මේජර් ජෙනරාල් ඉගෝර් කොනෂෙන්කොව් ප්‍රවෘත්ති සාකච්ඡාවකදී පැවසීය. \"යුක්රේන Mi-24 හෙලිකොප්ටර් යානා දෙකක් රුසියාවේ ගුවන් සීමාවට ඇතුළු වී, ඉතා අඩු උන්නතාංශයක පියාසර කරමින්, බෙල්ගොරොද් නගරයට ආසන්නයේ පිහිටි සිවිල් තෙල් ගබඩාවකට මිසයිල ප්‍රහාරයක් එල්ල කර තිබුණා. මිසයිල ප්‍රහාරවල ප්‍රතිඵලයක් ලෙස ටැංකි කිහිපයකට හානි සිදුවී ගින්නක් හට ගත්තා\" කොනෂෙන්කොව් ප්‍රකාශ කළේය.   ", "URL": "https://www.ada.lk/0/0/0-391931", "Category": "International", "Parent URL": null}