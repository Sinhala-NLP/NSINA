{"Source": "Ada News", "Timestamp": "11 06 2018", "Headline": "වයඹ ඇළ හා ඉහළ ඇළහැර ව්‍යාපෘතියන්හි වත්මන් තත්ත්වය මෙන්න", "News Content": "\r\n\tකුරුණෑගල දිස්ත්‍රික්කයේ ජල හිඟයෙන් පීඩාවිදින ප්‍රදේශ වෙත මහවැලි ජලය රැගෙන යාමට ඉදිකෙරෙන වයඹ ඇළ ව්‍යාපෘතියේ පළමු අදියරේ කටයුතු 2020 වසර අවසන්වන විට අවසන් කිරීමට නියමිත බව වාරිමාර්ග දෙපාර්තමේන්තුවේ වයඹ ඇළ සංවර්ධන ව්‍යාපෘති අධ්‍යක්ෂ අශෝක පීරිස් මහත පවසයි.\r\n \r\n\tමෙම ව්‍යාපෘතිය යටතේ මහ වැව් 8ක් ඇතුළුව කුඩා වැව් 300ක් සංවර්ධනය කෙරෙන අතර ගොවි බිම් 12500කට පමණ යල මහ දෙකෙන්නයේම හිඟයකින් තොරව වාරි ජලය පහසුවෙන් සැපයීමට හැකියාව පවතී.\r\n \r\n\tආසියානු සංවර්ධන බැංකුවේ ආධාර යටතේ රුපියල් මිලියන 110ක් වැය කමින් ව්‍යාපෘතිය ක්‍රියාත්මක වෙයි.\r\n \r\n\tමීට අමතරව මහවැලි ජල සුරකෂිතතා ආයෝජන වැඩසටහන යටතේ ක්‍රියාත්මක තවත් සුවිශේෂී ව්‍යාපෘතියක් වන ඉහළ ඇළහැර ඇළ ව්‍යාපෘතියේ කටයුතුද මේ වන විට සාර්ථකව සිදුවෙමින් පවතී.\r\n \r\n\t ඇමෙරිකානු ඩොලර් මිලියන 450ක් ආයෝජනයක් යටත් සිදුකරන මෙම ව්‍යාපෘතියෙන් කුඹුරු ඉඩම් අක්කර 30000ක් ජල පහසුකම් සැපයෙන අතර පවුල් 25000කට පානීය ජල පහසුකම් ලබාදීම සඳහා ජල ඝන මීටර් මිලියන 25ක් ලබාදීමටද සැලසුම් කර තිබේ.\r\n \r\n\tමේ හරහා අනුරාධපුර දිස්ත්‍රික්කයට අයත් නාච්චදූව, තිසාවැව, මහකනදරාවා වැව හා නුවර වැවට ජලයද සැපයේ.\r\n \n  \n  ", "URL": "https://www.ada.lk/0/0/0-335202", "Category": "Latest News", "Parent URL": null}