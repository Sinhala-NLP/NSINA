{"Source": "Ada News", "Timestamp": "20 01 2020", "Headline": "අන්තරේ හා විවෘත විශ්වවිද්‍යාල සිසුන් පාගමනක", "News Content": "ශ්‍රී ලංකා විවෘත විශ්වවිද්‍යාලයේ පවතින ගැටළු කඩිනමින් විසඳන ලෙස ඉල්ලා විවෘත විශ්වවිද්‍යාලයේ ශිෂ්‍ය සංගම් හා අන්තර් විශ්වවිද්‍යාලීය ශිෂ්‍ය බලමණ්ඩලය එක්ව අද (20 දා) විරෝධතා පාගමනක් හා විරෝධතාවයක් පැවැත්වීමට කටයුතු කළේය. විශ්ව විද්‍යාල ප්‍රතිපාදන කොමිෂම ඉදිරිපිටට පාගමනින් පැමිණි පිරිස් පසුව ප්‍රතිපාදන කොමිෂන්සභා ගොඩනැගිල්ලට ඇතුල්වී විරෝධතා බැනර් ප්‍රදර්ශනය කරමින් විරෝධතාවය පැවැත්විය. මෙහිදී අන්තර් විශ්ව විද්‍යාලීය ශිෂ්‍ය බලමණ්ඩලයේ කැදවුම්කරු පූජ්‍ය රත්කරව්වේ ජිනරතන හිමියෝ අවධාරණය කළේ,පාඨමාලා ගාස්තු ඉහළ දැමීම හා ආචාර්ය හිගය, අනධ්‍යයන කාර්ය මණ්ඩල හිගය ඇතුළු සුභසාධක ගැටළු නිසා ශිෂ්‍යයින් දැඩි දුෂ්කරතාවයන්ට පත්ව සිටින බවත්ය.       ", "URL": "https://www.ada.lk/0/0/0-356894", "Category": "Latest News", "Parent URL": null}