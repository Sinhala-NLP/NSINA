{"Source": "Ada News", "Timestamp": "27 12 2021", "Headline": "සංචාරක පැමිණීම්වල වර්ධනයක්", "News Content": "මේ මාසයේ ගතවූ දින 26 (දෙසැම්බර් 01 වෙනිදා සිට දෙසැම්බර් 26 දක්වා) තුළ සංචාරකයන් 69,941 දෙනෙකු මෙරටට පැමිණ ඇතැයි ඇමති ප්‍රසන්න රණතුංග මහතා පවසයි. මේ වන විට මේ වසරේ මෙරටට පැමිණ ඇති සංචාරකයන් සංඛ්‍යාව 174,930 කි. පසුගිය  ඔක්තෝම්බර්,නෙැවැම්බර් මාස වල මෙරටට පැමිණ ඇති සංචාරකයන් සංඛ්‍යාව පිළිවෙලින් 22,771 ක් සහ 44,294 ක් වේ. ඇමති ප්‍රසන්න රණතුංග මහතා පවසන්නේ පසුගිය දින 26 තුළ  ඉන්දියාව, රුසියාව, එක්සත් රාජධානිය, ජර්මනිය, ඕස්ට්‍රෙිලියාව, ඇමෙරිකාව, ප්‍රංශය, මාලදිවයින, යුක්රේනය හා කසකස්ථානය යන රටවලින් වැඩි වශයෙන් සංචාරකයන් පැමිණ ඇති බවයි. සීත සෘතුව ඉලක්ක කරගනිමින් සංචාරක ප්‍රවර්ධන කාර්යාංශය රුසියාව, එක්සත් රාජධානිය, ජර්මනිය, ප්‍රංශය සහ යුක්රේනය ආශ්‍රිතව සංචාරක ප්‍රවර්ධන වැඩසටහන් සංවිධානය කළ අතර පසුගිය දින 26 තූළ මෙරටට පැමිණි සංචාරකයන්ගෙන් වැඩි පිරිසක් මෙම රටවලින් පැමිණි තිබිම විශේෂත්වයක් බව ද ඇමතිවරයා පෙන්වා දෙයි. ඒ අනුව  රැසියානු සමුහාණ්ඩුවෙන් සංචාරකයන් 7,951 දෙනෙක් පැමිණ තිබේ. එක්සත් රාජධානියෙන් පැමිණ ඇති සංඛ්‍යාව 6,819 කි. ජර්මනියෙන් සංචාරකයන් 4,131 ක් මෙරටට පැමිණ තිබේ. ප්‍රංශයෙන් සංචාරකයන් 2,313 ක්  පසුගිය දින 26 තුළ මෙරටට පැමිණ ඇති අතර යුක්රේනයෙන් සංචාරකයන් 2,054 දෙනෙුක පැමිණ ඇතැයි ඇමතිවරයා සදහන් කරයි.   ", "URL": "https://www.ada.lk/0/0/0-388849", "Category": "Latest News", "Parent URL": null}