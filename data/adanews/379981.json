{"Source": "Ada News", "Timestamp": "13 06 2021", "Headline": "සාගර කාරියවසම්ට ගම්මන්පිල පිළිතුරු දෙන්න යයි", "News Content": "තෙල් මිල වැඩි කිරීම සම්බන්ධයෙන් වගකීම භාරගෙන විෂයභාර අමාත්‍ය උදය ගම්මන්පිල මහතා ඉල්ලා අස්විය යුතු බවට ශ්‍රී ලංකා පොදුජන පෙරමුණේ ලේකම්, පාර්ලිමේන්තු මන්ත්‍රී සාගර කාරියවසම් මහතා සිදුකළ ප්‍රකාශය සම්බන්ධයෙන් සිය ස්ථාවරය පැහැදිලි කිරීම සඳහා අමාත්‍ය උදය ගම්මන්පිල මහතා මාධ්‍ය හමුවක් කැඳවා තිබේ. මෙම මාධ්‍ය හමුව අද පස්වරු 2.00ට බලශක්ති අමාත්‍යාංශයේදී පැවැත්වීමට නියමිතව තිබේ. පෙරේදා මධ්‍යම රාත්‍රියේ සිට ඉන්ධන මිල ඉහළ දැමූ අතර ඒ සම්බන්ධයෙන් රජයට දැඩි විවේචනයක් එල්ල විය. ඉන් අනතුරුව සාගර කාරියවසම් මහතා නිවේදනයක් නිකුත් කරමින් පැවැසුවේ ගම්මන්පිල මහතා සිය ධුරයෙන් ඉල්ලා අස්විය යුතු බවයි.   ", "URL": "https://www.ada.lk/0/0/0-379981", "Category": "Latest News", "Parent URL": null}