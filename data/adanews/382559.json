{"Source": "Ada News", "Timestamp": "3 08 2021", "Headline": "කොවිඩ් වසංගතය නිසා WHO සංවිධානයටත් මුදල් හිඟයක්!", "News Content": "කොරෝනා වයිරසයේ වඩාත් බෝවන ඩෙල්ටා ප්‍රභේදයට එරෙහිව සටන් කිරීම සඳහා ලෝක සෞඛ්‍ය සංවිධානය (WHO) එක්සත් ජනපද ඩොලර් බිලියන 11.5ක හදිසි අරමුදල් ඉල්ලා සිටින අතර, තවම ප්‍රසිද්ධ නොකෙරුණු කෙටුම්පත් වාර්තාවෙන් පෙන්වා ඇත්තේ ධනවත් ජාතීන් කොවිඩ්-19 පිටුදැකීමේ වැඩසටහන් අඩක්ම පාහේ මග හරින බවයි. ලෝක සෞඛ්‍ය සංවිධානය සිය හවුල්කරුවන්ගෙන් ඉල්ලා සිටින මුදලින් විශාල කොටසක් දුප්පත් රටවල් සඳහා කොවිඩ් පරීක්ෂණ කට්ටල, ඔක්සිජන් සහ මුඛ ආවරණ මිලදී ගැනීම සඳහා අවශ්‍ය බව මේ සතියේ නිකුත් කිරීමට බලාපොරොත්තු වන ලේඛනය පවසයි. එයින් හතරෙන් එකක්ම වෙනත් තැනකට යන එන්නත් මිලියන සිය ගණනක් මිලදී ගැනීමයි. ඒ අනුව ලබන වසරේ ලබාදෙන කොවිඩ්-19 එන්නත් මාත්‍රාවන් මිලියන 760ක් මිලදී ගැනීම සඳහා එක්සත් ජනපද ඩොලර් බිලියන 7.7කට අමතරව, තවත් ඩොලර් බිලියන 3.8 ක් ලබාදෙන ලෙස මෙම ලේඛනය ඉල්ලා සිටියි. එම මිලදී ගැනීම් සඳහා කඩිනමින් අරමුදල් සම්පාදනය කරගැනීමට නොහැකි වුවහොත් එම එන්නත් මාත්‍රා ලබාගැනීම අහිමි වී යන බවද ලේඛනය අනතුරු අඟවා තිබේ. මිලියන 4.2කට වැඩි මිනිස් ජීවිත සංඛ්‍යාවක් දැනටමත් අහිමි වූ වසංගතයක් හීලෑ කිරීම සඳහා සැපයුම් සහ උපකරණ සුරක්‍ෂිත කිරීමට අරගල කර ඇති වැඩසටහනේ දිගු කාලීන අනාගතය පිළිබඳ කනස්සල්ල නවතම මුදල් අර්බුදය හමුවේ අවධාරණය කරයි. මෙම වැඩසටහනේ COVAX එන්නත් ව්‍යාපෘතිය ඉන්දියාවේ සේරම් ආයතනයේ එන්නත් අපනයනය සීමා කිරීම නිසා දැඩි අර්බුදයකට පත්වූ අතර, ඒ අනුව ධනවත් ජාතීන්ගෙන් එන්නත් පරිත්‍යාග ලබාගැනීමට සංවිධානයට සිදුවිය.   ", "URL": "https://www.ada.lk/0/0/0-382559", "Category": "International", "Parent URL": null}