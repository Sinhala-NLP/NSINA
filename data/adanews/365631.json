{"Source": "Ada News", "Timestamp": "19 07 2020", "Headline": "ජනපතිගේ ආරක්ෂක රථ දෙකක් අනතුරක", "News Content": "ජනාධිපති ගෝඨාභය රාජපක්ෂ මහතාගේ ආරක්ෂාවට ගමන්ගත්  රථ දෙකක් මහරගම  නගර මධ්‍යයේදී එකිනෙක ගැටීමෙන් අද (19දා) රාත්‍රී  අනතුරක් සිදුව ඇති බව මහරගම පොලිසිය පවසයි .\n\nඅනතුරින් කිසිවෙකුටත් තුවාල සිදුව නොමැති අතර රථ දෙකට සුළු හානි සිදුව ඇති බවද පොලිසිය කියයි .\n\nජනාධිපති ගෝඨාභය රාජපක්ෂ මහතා ඇඹිලිපිටිය ප්‍රදේශයේ පැවති  ජනහමුවකට සහභාගි වී නැවත කොළඹ බලා එමින් සිටියදී,රාත්‍රී 9.20 ට පමණ මහරගම නගර මධ්‍යයේ දී මෙම අනතුර සිදුව ඇති බව පොලිසිය කියයි.\n\nඑම අවස්ථාවේදී ජනාධිපතිවරයාගේ  ආරක්ෂාවට පසු පසින් ගමන්ගත්  රථ පෙළ, හයිලෙවල් මාර්ගය ඔස්සේ  කොළඹ දෙසට ගමන් කරමින් සිටියදී, අසළ නවතා තිබූ ත්‍රීරෝද රථයක් එකවරම හැරවීමට යාමේදී, සිදුවීමට ගිය අනතුර වළක්වා ගැනීම සදහා,ගමන් ගත් ජිප් රථයක් තිරිංග තද කරනවාත් සමගම, පිටුපසින් පැමිණි  ජිප් රථය,ඉදිරියෙන් ගමන් ගත් ජීප් රථයේ පිටුපස ගැටී මෙම අනතුර සිදුව ඇති බව පොලීසිය කියයි\n\nඒ අනුව  ත්‍රීරෝද රථයේ  රියදුරු අත්අඩංගුවට ගෙන ඇති අතර ජීප් රථ දෙක සහ ත්‍රීරෝද රථය පොලිස් භාරයට ගෙන ඇති බව පොලීසිය පවසයි .\n\nසිද්ධිය සම්බන්ධයෙන්  මහරගම පොලිසිය වැඩිදුර පරීක්ෂණ පවත්වයි . මත්තේගොඩ ශන්ත ප්‍රදීප් කුමාර කුලරත්න  ", "URL": "https://www.ada.lk/0/0/0-365631", "Category": "Latest News", "Parent URL": null}