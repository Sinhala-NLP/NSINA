{"Source": "Ada News", "Timestamp": "29 11 2020", "Headline": "හැටන් ගාමිණීපුර ප්‍ර දේශයට අධි බලැතිි විදුලි ධාරිතාවක් ආ බවට චෝදනා", "News Content": "හැටන් විදුලි පාරිභෝගික සේවා මධ්‍යස්ථානය යටතේ පාලනය වන හැටන් ගාමිණිපුර ප්‍රදේශයට අධි බලැති විදුලි ධාරිතාවක් ගලා ඒම නිසා එම ප්‍රදේශයේ විදුලි පාරිභෝගිකයන් රැසකගේ විදුලි උපකරණ පෙරේදා (27දා)  පිලිස්සි ඇති බව එම පාරිභෝගිකයන් පැවසිය. පස්වරු 3.30 ට පමණ එකවරම අධි බලැති විදුලි ධාරිතාවක් ගලා ඒම නිසා තම නිවාස වල තිබු විදුලි බුබුළු , රුපවාහිනි යන්ත්‍ර , ශිතකරණ , රෙදි සෝදන යන්ත්‍ර , විදුලි උදුන් ඇතුළු උපකරණ රැසක් පිලිස්සි ඇති බවයි ගාමිණිපුර ප්‍රදේශවාසින් කියා සිටින්නේ. විදුලි පාරිභෝගිකයෙකුගේ නිවසකට උපරිම විදුලි ධාරිතාව වොල්ට් 230 ධාරිතාවක් ලැබිය යුතු බවත් , (27) දින පස්වරුවේ තම නිවාස වලට වොල්ට් 252 පමණ විදුලි ධාරිතාවක් ලබා ඒම නිසා විදුලි උපකරණ රැසක් පිලිස්සි ඇති බවයි ගාමිණිපුර ප්‍රදේශවාසින් කියා සිටියේ. අධි බලැති විදුලි ධාරිතාවක් ගලා ඒම සම්බන්ධයෙන් ගාමිණිපුර ප්‍රදේශවාසින් විසින් හැටන් විදුලි පාරිභෝගික සේවා මධ්‍යස්ථානයට කරන ලද පැමිණිල්ලක් මත විදුලි මණ්ඩල සේවකයින් පැමිණ ඒ පිළිබද සොයා බැලිමක්ද සිදුකර තිබේ. මේ පිළිබඳව හැටන් විදුලි පාරිභෝගික සේවා මධ්‍යස්ථානයේ විදුලි අධිකාරි නිහාල් සමරකොන් මහතාගෙන් කළ විමසීමකදී ඔහු කියා සිටියේ හැටන් ගාමිණිපුර ප්‍රදේශයේ ඇද ඇති විදුලි රැහන් සහ විදුලි කණු ඉතා අබලන් තත්ත්වයේ පවතින බවත්, එය අලුත්වැඩියා කිරිම සඳහා ප්‍රදේශයේ විදුලි පාරිභෝගිකයන් කිසිදු සහයෝගයක් විදුලි බල මණ්ඩලයට ලබා නොදෙන බවයි.  අධි බලැති විදුලි ධාරිතාවක් එම ප්‍රදේශයට ගලා ආවද යන්න පිළිබදව සොයා බැලිමක් සිදු කරන බවද නිහාල් සමරකොන් මහතා කියා සිටියේය.  ", "URL": "https://www.ada.lk/0/0/0-372191", "Category": "Latest News", "Parent URL": null}