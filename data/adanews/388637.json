{"Source": "Ada News", "Timestamp": "19 12 2021", "Headline": "කැනඩාවේ කොවිඩ් ආසාදන තවදුරටත් ඉහළ යමින් පවතී", "News Content": "කැනඩාව තුළ සෙනසුරාදා පස්වරුව වනවිට නව කොවිඩ්-19 ආසාදිතයන් 7,566ක් තහවුරු කර ගනිමින්, ඔමික්‍රෝන් ප්‍රභේදය මගින් පෝෂණය වූ වසංගතය තුළ කැනඩාව පුරා කොවිඩ්-19 ආසාදිතයන්ගේ අඛණ්ඩ ඉහළ යාමක් සිදුවෙමින් තිබේ. එරට මාධ්‍ය වර්තා සඳහන් කළේ, මේ සමග සමස්ත ආසාදිතයන් ප්‍රමාණය 1,874,473ක් දක්වා වර්ධනය වෙමින්, ආසාදිත මරණ සංඛ්‍යාවද 30,040ක් ලෙස සටහන් වන බවයි. රටේ ජනාකීර්ණ පළාත් වන ඔන්ටාරියෝ සහ ක්විබෙක් වෙන් වෙන්ව නව ආසාදිතයන් 3,000කට වඩා වාර්තා කර ඇත. දෛනික ආසාදිතයන් සඳහා වන වසංගත වාර්තාවක් තැබීමෙන් දිනකට පසු, ක්විබෙක් නව ආසාදන 3,631ක් සහ මරණ 2ක් වාර්තා විය. එහි නවතම සංඛ්‍යාවෙන් රෝහල් ගතවීම් ඉහළ යාමක් වාර්තා කළ අතර ඔන්ටාරියෝ නව ආසාදිතයන් 3,301ක් සහ අමතර මරණ 4ක් තහවුරු කළේය. අනෙකුත් පළාත්වලද එම වැඩිවීම දක්නට ලැබේ. මෙසේ නත්තල් නිවාඩුවට පෙර රට පුරා ආසාදන වැඩිවීමත් සමග, පළාත් රජයන් විසින් සීමා කිරීම් මාලාවක් නැවත හඳුන්වා දී තිබේ. කැනේඩියානු රජය අඟහරුවාදා වනවිට දේශසීමා නීති දැඩි කරනු ඇති අතර, කෙටි සංචාරයකට පැමිණෙන අය පවා කොවිඩ්-19 පරීක්ෂාවකින් තහවුරු සෘණ ප්‍රතිඵලයක් තහවුරු කළ යුතු වෙයි.   ", "URL": "https://www.ada.lk/0/0/0-388637", "Category": "International", "Parent URL": null}