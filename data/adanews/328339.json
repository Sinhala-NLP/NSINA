{"Source": "Ada News", "Timestamp": "10 05 2018", "Headline": "අනුරුද්ධ පොල්ගම්පොලගේ පත්වීම අත්හිටුවයි?", "News Content": "\nරාජ්‍ය දැව සංස්ථාවේ සභාපති ලෙස පත්කළ හිටපු පාර්ලිමේන්තු මන්ත්‍රී අනුරුද්ධ පොල්ගම්පොළ මහතාගේ පත්කිරීම අත්හිටුවීමට ජනපති මෛත්‍රීපාල සිරිසේන මහතා තීරණය කර ඇති බව වාර්තා වෙයි.\n \nඑම පත්කිරීමට දැඩිව විවේචන එල්ල වූ අතර අනුරුද්ධ පොල්ගම්පොළ මහතා වංචා සම්බන්ධයෙන් අත්අඩංගුවට ගෙන රක්ෂිත බන්ධනාගර ගත කර සිටි පුද්ගලයෙක් වීම ඒ සඳහා හේතුව වෙයි.\n \nඅනුරුද්ධ පොල්ගම්පොල මහතා පසුගිය (04දා) පස්වරුවේ ජනාධිපති  මෛත්‍රීපාල සිරිසේන මහතා විසින් රාජ්‍ය දැව සංස්ථාවේ සභාපති ලෙස පත්කළේය.\n \nඅනුරුද්ධ පොල්ගම්පොල මහතා ජනතා විමුක්ති පෙරමුණ නියෝජනය කරමින් පාර්ලිමේන්තුවට තේරී පත්වූ අතර පසුව ඔහු ජනතා විමුක්ති පෙරමුණෙන් ඉවත්විය.\n \nඉන් අනතුරුව ඔහු ශ්‍රී ලංකා පොදුජන පෙරමුණ හා සම්බන්ධ වී කටයුතු කළ අතර පසුගිය පළාත් පාලන මැතිවරණයේදි ජනපති මෛත්‍රීපාල සිරිසේන මහතාට සහාය දැක්වීම සඳහා ශ්‍රී ලංකා නිදහස් පක්ෂයට එක්විය.\n \n\n  ", "URL": "https://www.ada.lk/0/0/0-328339", "Category": "Latest News", "Parent URL": null}