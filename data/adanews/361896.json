{"Source": "Ada News", "Timestamp": "6 05 2020", "Headline": "රනිල් ජයවර්ධන බ්‍රිතාන්‍යයේ වෙළඳ ඇමති ධුරයට", "News Content": "ශ්‍රී ලංකා සම්භවයක් ඇති එක්සත් රාජධානියේ පාර්ලිමේන්තු මන්ත්‍රී රනිල් ජයවර්ධන මහතා අග්‍රාමාත්‍ය බොරිස් ජොන්සන්ගේ රජයේ වෙළඳ අමාත්‍යවරයා ලෙස පත් කර ඇති බව බ්‍රිතාන්‍ය මාධ්‍ය වාර්තා කරයි. බොරිස් ජොන්සන්ගේ සමීපතම සගයෙකු වන එක්සත් රාජධානියේ වෙළඳ ඇමති කොනෝර් බර්න්ස් මහජනතාව බිය ගැන්වීමට උත්සාහ කළ බවට වන චෝදනා හේතුවෙන්  ජයවර්ධන මහතා අඟහරුවාදා ජාත්‍යන්තර වෙළඳ දෙපාර්තමේන්තුවට උසස් කර තිබේ. ඊසානදිග හැම්ප්ෂයර් ප්‍රාන්තයෙන් ඔහු බ්‍රිතාන්‍ය පාර්ලිමේන්තුවට තේරී පත්විය. පාර්ලිමේන්තු මන්ත්‍රීවරුන්ගේ චර්යාධර්ම පද්ධතිය උල්ලංඝනය කිරීම සම්බන්ධයෙන් දින හතක අත්හිටුවීමක් හේතුවෙන් බර්න්ස් මහතා සඳුදා සිය ධුරයෙන් ඉවත්ව ගියේය.   ", "URL": "https://www.ada.lk/0/0/0-361896", "Category": "Latest News", "Parent URL": null}