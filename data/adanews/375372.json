{"Source": "Ada News", "Timestamp": "25 02 2021", "Headline": "මාරක අනතුරු 5කින් 6ක් මරුට", "News Content": "ඊයේ දිනයේදී සිදුවූ මාරක රිය අනතුරු 5කින් පුද්ගලයන් 6ක් ජීවිතක්ෂයට පත්ව තිබේ. අනතුරු පිළිබඳ විස්තර දංකොටුව - ටිපර් රථයක් හා යතුරු  පැදියක් ගැටීමෙන් 42 හැවිරිදි පුද්ගලයෙක් ජීවිතක්ෂයට පත්ව තිබේ. නාරම්මල - කන්ටේනර් රථයක් හා යතුරු පැදියක් ගැටීමෙන් 58 හැවැරිදි පුද්ගලයෙක් ජීවිතක්ෂයට පත්ව තිබේ. වැලිකන්ද - යතුරු පැදියක් පදික කාන්තාවකගේ ගැටීමෙන් සිදුවූ රිය අනතුරකින් අවුරුදු 84ක් වන කාන්තාව ජීවිතක්ෂයට පත්ව තිබේ. ආණමඩුව -ටිපර් රථයක් හා යතුරු පැදියක් ගැටීමෙන් අවුරුදු 37ක් වන පුද්ගලයෙක් ජීවිතක්ෂයට පත්ව තිබේ. පන්නල - ත්‍රි රෝද රථයක් හා කාර් රථයක් ගැටීමෙන් ත්‍රි රෝද රථයේ ගමන් කළ අවුරුදු 17ක දැරියක් හා අවුරුදු 47  පුද්ගලයෙක් ජීවිතක්ෂයට පත්ව තිබේ.  ", "URL": "https://www.ada.lk/0/0/0-375372", "Category": "Latest News", "Parent URL": null}