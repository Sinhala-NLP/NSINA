{"Source": "Ada News", "Timestamp": "17 07 2021", "Headline": "ආසාදිතයින් වාර්තා වු ප්‍රදේශ", "News Content": "රත්නපුර දිස්ත්‍රික්කයෙන් වාර්තා වන සමස්ත කොවිඩ් ආසාදිතයින් සංඛ්‍යාව 12,000 සේ සීමාව ඉක්මවා ගොස් තිබේ. ඊයේ දිනයේ වාර්තා වූ දෛනික කොවිඩ් ආසාදිතයින් 102 දෙනා ද සමග රත්නපුර දිස්ත්‍රික්කයෙන් කොවිඩ් දෙවන රැල්ල ආරම්භයේ සිට මේ දක්වා වාර්තා වී ඇති ආසාදිතයින් සංඛ්‍යාව 12,080ක් බව කොවිඩ් -19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළේය. රත්නපුර දිස්ත්‍රික්කය ද ඇතුළුව දිස්ත්‍රික්ක 5 කින් ඊයේ දිනයේ දී දෛනික ආසාදිතයින් 100 ඉක්මවූ සංඛ්‍යාවක් වාර්තා වී ඇත. ඉන් වැඩිම සංඛ්‍යාවක් කොළඹ දිස්ත්‍රික්කයෙන් වාර්තා වන අතර එම සංඛ්‍යාව 252කි. මීට අමතරව ගම්පහ 232ක්, කළුතර 153ක්, බදුල්ල 140ක්, මහනුවර 94 ක්, ගාල්ල 83ක්, අම්පාර 69ක් වශයෙන් ද ආසාදිතයින් වාර්තා වී තිබේ. කෙසේවෙතත් මීට දින කිහිපයකට පෙර වැඩිම දෛනික ආසාදිතයින් සංඛ්‍යාවක් වාර්තා වූ මන්නාරම දිස්ත්‍රික්කයෙන් ඊයේ දිනයේදී කිසිදු ආසාදිතයෙකු වාර්තා වී නොතිබීම ද විශේෂත්වයකි. ඒ අනුව කොවිඩ් ආසාදිතයින් 1,517 දෙනෙකු ඊයේ (16) මෙරටින් හඳුනාගෙන තිබුණි. ඉන් 1,446 දෙනෙකු අලුත් අවුරුදු කොවිඩ් පොකුරට අයත් වන අතර විදේශයන්හි සිට පැමිණ නිරෝධායනයට ලක්වෙමින් සිටින 37 දෙනෙකු ද අයත්ය. ඒ අනුව මෙරට සමස්ත කොවිඩ් ආසාදිතයින් සංඛ්‍යාව 282,060 දෙනෙකු දක්වා ඉහළ ගොස් ඇත.    ", "URL": "https://www.ada.lk/0/0/0-381665", "Category": "Latest News", "Parent URL": null}