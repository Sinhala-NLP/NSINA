{"Source": "Ada News", "Timestamp": "27 06 2018", "Headline": "අක්කර 100ක කංසා වගා කිරීමට යයි", "News Content": "ත්‍රිවිධ හමුදා අධීක්ෂණය යටතේ අක්කර 100ක කංසා වගා කිරීමට යෝජනාවක් තමන් විසින් සිදුකර ඇතැයි සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා ප්‍රකාශ කරයි. ශ්‍රී ලංකා ආයුර්වේද ඖෂධ සංස්ථාවේ පුනරුදය හෙවත් දින 60 මෙහෙයුම පිළිබඳ බත්තරමුල්ල වෝටර්ස් එජ් පරිශ්‍රයේදී‍ෙපැවැති මාධ්‍ය හමුවකට එක්වෙමින් ඔහු මේ බව පැවසුවේය. “කංසා වගා කිරීම සඳහා නව වැඩපිළිවෙළක් ආරම්භ කිරීමට පියවර ගත්තා. ඒ සඳහා අමාත්‍ය මණ්ඩල පත්‍රිකාවක් ඉදිරිපත් කර තිබෙනවා. කැනඩාව සහ බ්‍රිතාන්‍යය කංසා සඳහා පනවා තිබූ තහනම ඉවත් කර තිබෙනවා.  කංසා ඖෂධයක් ලෙi භාවිත කිරීම ස්නායු රෝගවලට පිළියමක්. කංසා තහනම් කළේ බ්‍රිතාන්‍ය පාලකයන් විසින්. කංසා ඉරීම ගැටලුවක්. නමුත් ඖෂධ වශයෙන් භාවිත කළ යුතුයි. අපි බලයට පැමිණෙන විට අබිං පවා තිබුණෙ නැහැ. මගේ මැදිහත් වීමෙන් අබිං ඉන්දියාවෙන් ආනයනය කළා. කංසා වගා කිරීම තුළින්ඩොලර් බිලියන ගණනක ආදායමක් ලබන්න පුළුවන්. ත්‍රිවිධ හමුදාවේ අධීක්ෂණය යටතේ අක්කර 100ක පමණ කංසා වගා කිරීමට තමයි මම යෝජනා කර තිබෙන්නේ\"         ", "URL": "https://www.ada.lk/0/0/0-337638", "Category": "Latest News", "Parent URL": null}