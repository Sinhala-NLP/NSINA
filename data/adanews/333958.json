{"Source": "Ada News", "Timestamp": "5 06 2018", "Headline": "ග්ලයිෆොසේට් හරහා පිළිකා මෙන්ම ජාන විකෘතිතා ඇතිවෙනවා", "News Content": "\r\n\tග්ලයිෆොසේට් පූර්ණ වල්නාශකය මගින් වකුගඩු රෝග ඇති කිරීමට අමතරව පිළිකා රෝග හා ජාන විකෘතිතා ඇති වන බවට පරීක්ෂණ වාර්තාවලින් තහවුරු වී ඇතැයි කැලෆෝනියා විශ්වවිද්‍යාලයේ මහාචාර්ය වෛද්‍ය සරත් ගුණතිලක මහතා සඳහන් කළේය.\r\n \r\n\tමීට අමතරව ග්ලයිෆොසේට් විෂ ශරීරගත වූ පසු මවුකිරිවල හා මුත්‍රාවල එම ද්‍රව්‍ය අඩංගු වන බවට තහවුරු කර ඇතැයිද ඔහු පවසා සිටියේය.\r\n \r\n\tසෙමා ආයතනයේ පැවැති වැඩසටහනකට සහභාගි වෙමින් මේ බව කී මහාචාර්ය සරත් ගුණතිලක මහතා වැඩිදුරටත් සඳහන් කළේ ග්ලයිෆොසේට් තහනම ඉවත් කිරීමත් සමග සිලෝන් ටී නාමයට බරපතළ හානියක් සිදුවන බවයි.\r\n \r\n\tමෙරට පැතිර යන වකුගඩු රෝගයට ග්ලයිෆොසේට් සම්බන්ධ බවට තහවුරු වූ බවත්, මීට අමතරව වෙනත් පරීක්ෂකයන් සිදු කළ පරීක්ෂණවලට අනුව ග්ලයිෆොසේට් තුළින් පිළිකා ඇති කරවන බවද සොයාගෙන තිබෙන බවත්මහාචාර්ය සරත් ගුණතිලක මහතා සඳහන් කළේය.\r\n \n\n \r\n\t \r\n  ", "URL": "https://www.ada.lk/0/0/0-333958", "Category": "Latest News", "Parent URL": null}