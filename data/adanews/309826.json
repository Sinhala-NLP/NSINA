{"Source": "Ada News", "Timestamp": "14 02 2018", "Headline": "කොට්ඨාස ප්‍රතිඵලය රෑ කෑමට පෙර දුන්නා", "News Content": "\r\n\tඡන්ද ප්‍රතිඵල මාධ්‍යයට නිකුත් කිරීමේදී ප්‍රමාද දෝෂයක් ඇති වූයේ තාක්ෂණික ගැටලුවක් නිසා බවත්, එහෙත් කොට්ඨාසයට අදාළ ප්‍රතිඵල ජනතාව රාත්‍රී කෑමට පෙර ලබාදුන් බවත් මැතිවරණ කොමිෂන් සභාව සඳහන් කරයි.\r\n \r\n\tප්‍රතිඵල ප්‍රමාදවීම පිළිබඳ යම් චෝදනාවක් සිදුකරනවා නම් එය පොදුවේ තමා වෙත පමණක් සිදුකරන ලෙසද එම කොමිසමේ සභාපති මහින්ද දේශප්‍රිය මහතා අද (14දා) පැවැති මාධ්‍ය සාකච්ඡාවකදී සඳහන් කළේය.\r\n \r\n\tමැතිවරණයේ ප්‍රතිඵල පොතක් ලෙස මුද්‍රණය කර ලබාදීමට කටයුතු කරන බවද ඔහු කියා සිටියේය.\r\n \r\n\tපැවැති මැතිවරණය ගැන සතුටක් සේම දුකක්ද පවතින බවත්, ජනතාවට ප්‍රජාතන්ත්‍රවාදය ලබාදීමට හැකිවීම සතුටක් බවත් කී හෙතෙම මැතිවරණ කටයුතු කිරීමේදී එක් නිලධාරියෙකු හදිසි අනතුරකින් මරණයට පත්වීම දුකක් බවද සඳහන් කළේය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-309826", "Category": "Latest News", "Parent URL": null}