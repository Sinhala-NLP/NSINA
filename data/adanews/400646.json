{"Source": "Ada News", "Timestamp": "17 01 2023", "Headline": "සමෘද්ධි ප්‍රතිලාභීන් තෝරා ගැනීමේදී දේශපාලන බලපෑම් වලට යටවෙන්න එපා", "News Content": "මතට ඇබ්බැහිවූවන් වෛද්‍ය නිර්දේශයකින් තොරව ඇතැම් ෆාමසිවලින් විවිධ ඖෂධ වර්ග මිලදී ගන්නා බවට සෞඛ්‍ය වෛද්‍ය නිළධාරීවරයා හා පොලීසීය කළ ඉල්ලීමකට පිලිතුරු දෙමින් අමාත්‍යවරයා මේ බව සඳහන් කළේය. නුවන්ගොඩ ප්‍රාදේශීය ලේකම් කාර්යාලයේදී ඊ⁣යේ (16) පැවති මිනුවන්ගොඩ ප්‍රාදේශීය සම්බන්ධීකරණ කමිටු රැස්වීමට සහභාගී වෙමින් අමාත්‍යවරයා මේ බව සඳහන් කළේය.  මේ වනවිට පාසල් නොයන ළමයින් නැවත පාසල් යැවීමටත් වැඩ පිළිවෙලක් ක්‍රියාත්මක කරන්න ඕන. එක ගමක රාජ්‍ය නිළධාරීන් අට දෙනෙක් ඉන්නවා. ඒ අය මැදිහත්වෙලා ගම්වල පාසල් නොයන දරුවන් ගැන හොයල බලන්න. ඒ වගේම ලියාපදිංචි වෙලත් පාසල් නොයන දරුවන් ගැන පාසල්වලින් වාර්තාවක් ගන්න. ළමයින් පාසල් යන්නේ නැත්තේ දුප්පත්කම නිසාද එහෙමත් නැත්නම් දෙමාපියන්ගේ නොසැලකිලිමත් බව නිසාද එහෙමත් නැත්නම් දෙමාපියන් මත්ද්‍රව්‍යවලට ඇබ්බැහි වෙලාද කියල හොයල බලන්න. එමෙන්ම මේ දිනවල අලුතින් සමෘද්ධි ප්‍රතිලාභීන් හඳුනා ගැනීමක් සිදුකරනවා. එය සිදුකරන්නේ ග්‍රාමීය ආර්ථික කමිටු හරහායි. ඒ වැඩ පිළිවෙලට දේශපාලන අධිකාරියේ මැදිහත්වීමක් නැහැ. නමුත් ජනතාවගෙන් ලැබෙන ඉල්ලීම් මහජන නියෝජිතයන් සමෘද්ධි සංවර්ධන නිළධාරීන්ට යොමුකරාවි.   ", "URL": "https://www.ada.lk/0/0/0-400646", "Category": "Latest News", "Parent URL": null}