{"Source": "Ada News", "Timestamp": "6 12 2017", "Headline": "ලංවිමට සංගාගෙන් ප්‍රහාරයක්", "News Content": "\r\n\tශ්‍රී ලංකාවට පසුගියදා ඇතිවූ ආපදා තත්ත්වය හේතුවෙන් කොළඹ ඇතුළු බොහෝ ප්‍රදේශවලට විදුලිය විසන්ධි වී තිබුණි. මෙම විදුලිය විසන්ධි වූ පාරිභෝගිකයන් අතර කුමාර් සංගක්කාරද සිට ඇත.\r\n \r\n\tසංගක්කාර නොවැම්බර් 30 දා සිය ට්විටර් ගිණුමෙන් සඳහන් කර ඇත්තේ කොළඹ ලංවිම කාර්යාල වලට ලැබෙන දුරකතන ඇමතුම් සඳහා ඔවුන් පළිතුරු නොදක්වන බවයි.\r\n \r\n\tඑසේම ඔවුන්ව සම්බන්ධ කරගැනීම හැකිවූ අයෙක් සිටීදැයිද ඔහු ප්‍රශ්න කර තිබුණි. මේ සඳහා බොහෝ පිරිසක් ඔහුගේ ට්විටර් ගිණුම සමග අදහස් හුවමාරු කරගෙන තිබුණි.\r\n \r\n\tකෙසේ වෙතත් සංගා සඳහන් කර තිබුණෙ නැවතත් දෙසැම්බර් 04 දා විදුලිය යථා තත්ත්වයට පත්ව තිබු බවයි. එසේම විදුලි බල මණ්ඩලයට සම්බන්ධ කර ගත් විට  ඔවුන් විශාල ඇමතුම් සංඛ්‍යාවකට ප්‍රතිචාර දැක්වූ බව ප්‍රකාශ කළ බවද ඔහු පවසයි.\r\n \r\n\tවිදුලිය යථා තත්ත්වයට පත්කිරීම පිළිබඳව ඔහු සිය ස්තූතිය ප්‍රකාශ කිරිමටද අමතක නොකළේය.\r\n \n  \n \n\n  ", "URL": "https://www.ada.lk/0/0/0-294686", "Category": "Latest News", "Parent URL": null}