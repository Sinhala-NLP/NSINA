{"Source": "Ada News", "Timestamp": "29 03 2023", "Headline": "තෙල් සංස්ථාවේ වර්ජන මෙහෙයවූ 20ක් අනිවාර්ය නිවාඩු යවයි", "News Content": "ඛනිජ තෙල් නීතිගත සංස්ථාවේ වර්ජනය මෙහෙයවන මෙන්ම කඩාකප්පල්කාරී ක්‍රියා සිදුකළ වෘත්තීය සමිති නායකයන් ඇතුළු 20ට වැඩි පිරිසක් අනිවාර්ය නිවාඩු යැවීමට කටයුතු කර ඇතැයි විදුලි බල හා බලශක්ති අමාත්‍ය කංචන විජේසේකර මහතා පැවැසීය. අද කොළඹදී පැවැති මාධ්‍ය හමුවකදී ඔහු ප්‍රකාශ කළේ මෙම කඩාකප්පල්කාරී පිරිසට එරෙහිව ගත හැකි උපරිම විනය මෙන්ම නීතිමය ක්‍රියාමාර්ග ගන්නා බවත් ඔහු පැවැසීය. මෙසේ අනිවාර්ය නිවාඩු යැවූ පුද්ගලයන් අතර ශ්‍රී ලංකා පොදුජන පෙරමුණට සම්බන්ධ වෘත්තීය සමිතියක නායකයෙක්ද සිටින බව අමාත්‍යවරයා ප්‍රකාශ කළේය.    ", "URL": "https://www.ada.lk/0/0/0-402596", "Category": "Latest News", "Parent URL": null}