{"Source": "Ada News", "Timestamp": "13 06 2018", "Headline": "කේෂාප් හමුවේ කරුණු විකෘති කර පළවෙනවා - MR මාධ්‍ය ඒකකය", "News Content": "\r\n\tහිටපු ජනපති මහින්ද රාජපක්ෂ මහතා හා ශ්‍රී ලංකාවේ ඇමෙරිකානු තානාපති අතුල් කේෂාප් මහතා අතර පැවැති සාකච්ඡාවේ කරුණු විකෘති කර මාධ්‍ය ඔස්සේ ප්‍රචාරය වෙන බව හිටපු ජනපති මහින්ද රාජපක්ෂ මහතාගේ මාධ්‍ය ඒකකය නිවේදනයක් නිකුත් කරමින් කරමින් පවසයි.\r\n \r\n\tඑම මාධ්‍ය වාර්තා සම්බන්ධයෙන් හිටපු ජනපතිවරයාගේ මාධ්‍ය ඒකකය කිසිඳු වගකීමක් නොදරන බවද අද නිකුත් කළ නිවේදනයේ දැක්වෙයි.\r\n \r\n\tධුර කාලය නිමවා යළි ඇමෙරිකාව බලා පිටත්ව යෑමට නියමිත ඇමෙරිකානු තානාපතිවරයා හා මහින්ද රාජපක්ෂ මහතා අතර හමුව පසුගිය ඉරිදා පවත්වා තිබේ.\r\n \r\n\tඑම හමුවේදී සුහදව සාකච්ඡා කළ කරුණු විකෘති කර පළවෙන බවද හිටපු ජනපති මහින්ද රාජපක්ෂ මහතාගේ මාධ්‍ය ලේකම් රොහාන් වැලිවිට මහතා නිකුත් කළ නිවේදනයේ දැක්වෙයි.\r\n \n\n \r\n\t \r\n  ", "URL": "https://www.ada.lk/0/0/0-335826", "Category": "Latest News", "Parent URL": null}