{"Source": "Ada News", "Timestamp": "13 07 2020", "Headline": "රාජාංගණයේ ප්‍රදේශ කිහිපයක සංචරණයන් සිමා කරයි", "News Content": "ජායාරූප- රාජාංගණය නුවන්කුමාර කොරෝනා රෝගීන් වාර්තා වූ අනුරාධපුරය, රාජාංගණයේ යාය 1,3 සහ 5 යන ප්‍රදේශවල සංචරණයන් සිමා කළ බව සෞඛ්‍ය අධ්‍යක්ෂක ජනරාල් විශේෂඥ වෛද්‍ය අනිල් ජාසිංහ ප්‍රකාශ කරයි.\n\nවැලිකඩ රෝගියා සමග ආරම්භ වූ කන්දකාඩු පුනරුත්ථාපන මධ්‍යස්ථානයේ කොරෝනා පොකුර ආශ්‍රිත රෝගීන් සහ ඔවුන්ගේ ස්පර්ශකයන් සම්බන්ධයෙන් ගත යුතු ක්‍රියාමාර්ග සියල්ලම මේ වන විටද ගෙන ඇති බවද සෞඛ්‍ය අධ්‍යක්ෂක ජනරාල්වරයා ප්‍රකාශ කරයි. ඉදිරියේදිත් පොදු මහජනතාව සෞඛ්‍ය පිළිවෙත් දැඩිව අනුගමනය කරමින් ඒවාට අනුගත වෙමින් සිටිය යුතු බවත් සෞඛ්‍ය අධ්‍යක්ෂකවරයා වැඩිදුරටත් සඳහන් කළේය.   ", "URL": "https://www.ada.lk/0/0/0-365351", "Category": "Latest News", "Parent URL": null}