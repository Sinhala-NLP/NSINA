{"Source": "Ada News", "Timestamp": "6 03 2018", "Headline": "රත්ගම SLFP සංවිධායක ඉල්ලා අස්වේ", "News Content": "\nරත්ගම මැතිවරණ කොට්ඨාසයේ වසරක කාලයක සිට ශ්‍රී ලංකා නිදහස් පක්ෂ සංවිධායකවරයෙක් වශයෙන් කටයුතු කළ දකුණු පළාත් සභා මන්ත්‍රී අමරසිරි කුරුවගේ මහතා ශ්‍රී ලංකා නිදහස් පක්ෂ ආසන සංවිධායක තනතුරින් ඉල්ලා අස් වී තිබේ.\r\n \r\n\tමේ ආකාරයට ඉල්ලා අස්වන බව, ශ්‍රී ලංකා නිදහස් පක්ෂ මහ ලේකම් දුමින්ද දිසානායක මහතාට ලිපියක් යොමු කරමින් හෙතෙම පෙන්වා දී ඇත.\r\n \r\n\tතමා මේ ආකාරයට ඉල්ලා අස්වන්නේ පුද්ගලික හේතුවක් මත මිස වෙනත් හෙතුවක් මත නොවන බවද එම ලිපියේ ඒ මහතා වැඩිදුරටත් සඳහන් කර තිබේ.\r\n \r\n\tදකුණු පළාත් සභාවට සරත් ෆොන්සේකා මහතා නියෝජනය කළ ඒ මහතාගේ පක්ෂයෙන් පසුගිය දකුණු පළාත් සභා මැතිවරණයේදී කුරවගේ  මහතා තේරී පත්විය. පසුව මෛත්‍රීපාල සිරිසේන මහතාගේ නායකත්වයෙන් යුතු ශ්‍රී ලංකා නිදහස් පක්ෂයේ සමාජිකත්වය ගත් හෙතෙම වසරක කාලයක් රත්ගම ආසනයේ ශ්‍රී ලංකා නිදහස් පක්ෂයේ සංවිධායක ධුරය දැරීය.\r\n \r\n\tගුරුවරයෙක් මෙන්ම ව්‍යාපාරිකයෙක් වන හෙතෙම මෙයට, පෙර දකුණු පළාත් සභාවේ හිටපු මහ ඇමතිවරයෙකු වූ අමරසිරි දොඩංගොඩ මහතාගේ ජයග්‍රහණය සඳහා කටයුතු කළ පැරණි ශ්‍රී ලංකා නිදහස් පක්ෂ සාමාජිකයෙකි.\r\n \r\n\t \r\n \r\n\t \r\n  ", "URL": "https://www.ada.lk/0/0/0-314715", "Category": "Latest News", "Parent URL": null}