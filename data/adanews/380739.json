{"Source": "Ada News", "Timestamp": "28 06 2021", "Headline": "ස්විස් තානාපතිතුමාගෙන් ඩොලර් මිලියන 4ක වෛද්‍ය ආධාර", "News Content": "ශ්‍රී ලංකාවේ ස්විස්ටර්ලන්ත තානාපති ඩොමිනික් ෆර්ග්ලර් මහතා අද (28) පෙරවරුවේ අරලියගහ මන්දිරයේ දී අග්‍රාමාත්‍ය මහින්ද රාජපක්ෂ  හමුවී අමෙරිකානු ඩොලර් මිලියන 4ක වෛද්‍ය ආධාර තොගයක් පිරිනැමුවේය. කොවිඩ් අභියෝගය ජයගැනීම උදෙසා ශ්‍රී ලංකාව ඇතුළු දකුණු ආසියාතික රටවලට ස්විස්ටර්ලන්ත රජය ලබාදෙන සහන සම්බන්ධයෙන් අදහස් පළ කරමින් එරට විදේශ අමාත්‍ය ඉග්නේෂියෝ කැසිස් මහතා මෙයට පෙර සඳහන් කර තිබුණේ “ අපට මෙම වසංගතය අවසන් කළ හැක්කේ එකාවන්ව එක්වීමෙන් පමණයි. අන්තර්ජාතික සහයෝගය ඊට අත්‍යවශ්‍යයි” යනුවෙනි. මෙම පරිත්‍යාගයන් සම්බන්ධයෙන් සිවිස්ටර්ලන්ත ජනතාවට සිය ස්තුතිය පුද කළ අග්‍රාමාත්‍යතුමා, දෙරට අතර පවතින ශක්තිමත් සහයෝගීතාව අඛණ්ඩව පවත්වාගෙන යාමේ වැදගත්කම මෙහි දී අවධාරණය කළේය. කොවිඩ්-19 වසංගත තත්ත්වය පාලනයට අවශ්‍ය ඔක්සිජන් සාන්ද්‍රක උපකරණ සහ ප්‍රතිදේහ ජනන පරීක්ෂණ කට්ටල ඇතුළු උපකරණ තොගයක් මෙසේ පිරිනැමූ වෛද්‍යාධාර තොගය අතර වේ.   ", "URL": "https://www.ada.lk/0/0/0-380739", "Category": "Latest News", "Parent URL": null}