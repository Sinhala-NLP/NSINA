{"Source": "Ada News", "Timestamp": "3 09 2019", "Headline": "වැලිකඩ ජේලර් ඝාතනයට අයෙක් අත්අඩංගුවට", "News Content": "වැලිකඩ පුහුණු පාසලේ ප්‍රධාන ජේලර් තිළිණ රුවන් තිහාර ජයරත්න මහතා ඝාතනයට අදාළව සැකකරුවෙක් අත්අඩංගුවට ගත් බව පොලීසිය පවසයි. සී.සී.ටී.වී. දර්ශණ හා දුරකතන විශේලේෂණ වාර්තා ඔස්සේ සිදුකර විමර්ශනවලට අදාළව මෙම අත්අඩංගවට ගැනීම සිදුකර තිබේ. අවුරුදු 27ක් වන ගලගොඩවත්ත, කුලීගොඩ ලිපිනයේ පදිංචි රුවන් ධනුෂ්ක ද සිල්වා යන අය මෙසේ අත්අඩංගුවට ගෙන තිබේ. සැකකරුගෙන් සිදුකළ වැඩිදුර ප්‍රශ්න කිරීම්වලදි මෙම අපරාධය සිදුකිරීමට යොදාගන්නා ලද ටී. 56 ගිණි අවියක් හා උණ්ඩ 12ක් සහිත මැගසිනයක්ද අත්අඩංගුවට ගෙන තිබේ. එසේම මෙම ගිණි අවි පරිහණය කළ බවට අණාවරණය වූ අවුරුදු 42ක් වන අම්බලන්ගොඩ ප්‍රදේශයේ පදිංචි සැකකරුවෙක් මෙසේ අත්අඩංගුවට ගෙන තිබේ. ඊයේ (02දා) මෙම අත්අඩංගුවට ගැනීම සිදුකර තිබේ. සැකකරුවන් අද (03දා) බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.   ", "URL": "https://www.ada.lk/0/0/0-352017", "Category": "Latest News", "Parent URL": null}