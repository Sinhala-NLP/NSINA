{"Source": "Ada News", "Timestamp": "28 01 2022", "Headline": "2021 රුසියානු ජනගහනය ඓතිහාසිකව පහත වැටිලා", "News Content": "2021 දී රුසියාවේ ජනගහනය මිලියනයකට වඩා අඩු වී ඇති බව එරට සංඛ්‍යාලේඛන ඒජන්සිය වන රොස්ස්ටැට් වාර්තා කරයි. 2021 වසරේ මරණ අනුපාතිකය පෙර වසරට සාපේක්ෂව 15.1%කින් වැඩි වී ඇති බවත් සංඛ්‍යාලේඛන පෙන්වාදී ඇති අතර, එය වසංගතය මගින් උග්‍ර වූ බවද ඒජන්සිය පවසයි. සෞඛ්‍ය නිලධාරීන් රට තුළ පළමු කොවිඩ්-19 ආසාදිතයා වාර්තා කළ දා සිට කොරෝනා වෛරසය ආසාදිතව පුද්ගලයින් 660,000කට වැඩි පිරිසක් මිය ගිය බව රොස්ස්ටැට් සංඛ්‍යාලේඛන පෙන්වා දෙයි. 2021 දී රුසියාවේ ජනගහනයෙන් මිලියන 2.445ක් මිය ගොස් ඇත.   ", "URL": "https://www.ada.lk/0/0/0-389747", "Category": "International", "Parent URL": null}