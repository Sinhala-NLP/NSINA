{"Source": "Ada News", "Timestamp": "30 04 2018", "Headline": "සාධාරණ මුදලාලිගේ  භූමිතෙල් දන්සල", "News Content": "\r\n\tමහියංගණය කුරුවීතැන්න\" සාධාරණන මුදලාලි නමින් ප්‍රකට තිස්ස හේවාවසම් මහතා මෙවරද විදුලි බලය නොමැති ගම්මානවල ජනතාව වෙනුවෙන්  භූමිතෙල් වෙසක් දන්සලක් පැවැත්වීය.\r\n \r\n\tමහියංගණ රිදීමාලියද්ද ප්‍රාදේශීය ලේකම් කොට්ඨාසයේ අරාව   ගම්මානයේ අරාව මංසන්ධියේදී වෙසක් පෝයදා (29දා) 19 වැනි වරට  පැවැති මෙම  දන්සලෙන් භූමිතෙල් බෝතල් 272 ක් (භූමිතෙල් බැරලයක් ) පරිත්‍යාග කෙරිණ.\r\n \r\n\tදිගුපෝලිම්වල සිට ජනයා සඳහා තේ පැන් සංග්‍රහක්ද පැවැත්විණ.\r\n \r\n\tතම වෙළඳ සැලෙහි සාධාරණ  මිලට බඩු අලෙවි කිරීමත් පාරිභෝගිකයන් තමන් විසින් භාණ්ඩ ලබාගෙන  මුදල් හොර බොරුවක් නැතිව ලාච්චුවට දමා යාමත් නිසා හේවා වසම් මහතාට සාධාරණ  මුදලාලි යන නමින්  ඇමතීමට ගම්මු පුරුදුවී සිටිති.\r\n \r\n\tමෙම වෙසක් දන්සලට අමතරව සාධාරණ මුදලාලි මේ වනවිට දිවයිනෙ දිස්ත්‍රික් 20 ආදායමක්  නැති විහාරස්ථාන 110 ක විදුලි බිල්පත් ගෙවා ඇති අතර, එම බිල්වල බර කිලෝ 14යි ග්‍රෑම් 418 ක් බව සාධාරණ මුදලාලි පැවසීය.\r\n \n  \n \r\n\t \r\n \r\n\t \r\n  ", "URL": "https://www.ada.lk/0/0/0-325758", "Category": "Latest News", "Parent URL": null}