{"Source": "Ada News", "Timestamp": "3 12 2017", "Headline": "මැතිවරණ ප්‍රචාරක කටයුතු මැ කො අධික්ෂණයට ", "News Content": "\r\n\tඉදිරි පළාත් පාලන මැතිවරණයේදී සිදුකරන සියලුම මැතිවරණ ප්‍රචාරක කටයුතු මැතිවරණ කොමිෂන් සභාව විසින් අධීක්ෂණය කිරීමට සැලසුම් කර තිබෙන බව වාර්තා වේ.\r\n \r\n\tමැතිවරණ ප්‍රචාරක කටයුතු සිදුකරන ආකාරය පිළිබඳව මේ වනවිටත් පක්ෂ ලේකම්වරුන් දැනුවත් කර තිබේ.\r\n \r\n\tනීති උල්ලංඝනය කරමින් සිදුකරන ප්‍රචාරක කටයුතුවලට එරෙහිව ක්‍රියාමාර්ග ගැනීමටත් නියමිත බව වාර්තාවේ.\r\n \r\n\tමීට අමතරව අධිකරණ ක්‍රියාමාර්ග නිසා මැතිවරණය ප්‍රකාශයට පත්කිරීමට නොහැකි වූ ආයතන 203ක ප්‍රමාණයේ හා මුද්‍රණ දෝෂ නිසා මැතිවරණය ප්‍රකාශයට පත් කිරීමට නොහැකිවූ ආයතන 40ක මැතිවරණය ප්‍රකාශයට පත්කිරීම අද (04දා) සිදුකිරීමට නියමිතය.\r\n \r\n\tඑම ආයතන 243 නාම යෝජනා භාර ගැනීම මේ මස 18 වැනිදා සිට 21 වැනිදා දක්වා පැවැත්වීමට සැලසුම් කර තිබෙන බවද වාර්තාවේ.\r\n \r\n\tඅවස්ථා දෙකකදී නාමයෝජනා භාර ගැනීම සිදුකළද පළාත් පාලන මැතිවරණය පෙබරවාරි 10 වන දිනට පෙර දිනකදී පැවැත්වීමට සැලසුම් කර තිබේ.\r\n \n\n \r\n\t \r\n  ", "URL": "https://www.ada.lk/0/0/0-294006", "Category": "Latest News", "Parent URL": null}