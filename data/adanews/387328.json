{"Source": "Ada News", "Timestamp": "16 11 2021", "Headline": "ට්‍රිනිඩෑඩ් සහ ටොබැගෝ අගමැති සීනොෆාම් විදගනී", "News Content": "ට්‍රිනිඩෑඩ් සහ ටොබැගෝ අගමැති කීත් රොව්ලිට චීනයේ නිෂ්පාදිත සීනොෆාම් කොවිඩ්-19 බූස්ටර් එන්නත් මාත්‍රාව ලබාගත් බව එරට අගමැති කාර්යාලය නිවේදනය කරයි. මේ අතර චීනය සිරියාවට කොවිඩ්-19 එන්නත් මාත්‍රා 500,000ක් පරිත්‍යාග කර තිබේ. සිරියානු සෞඛ්‍ය අමාත්‍ය හසන් මුහම්මද් අල්-ගබාෂ් සහ සිරියාවේ චීන තානාපති ෆෙන් බියාඕ සිරියාවේ සෞඛ්‍ය අමාත්‍යාංශයේ පැවති භාරදීමේ උත්සවයට සහභාගී වූහ. \"චීනය ලොව විශාලතම කොවිඩ්-19 එන්නත සපයන්නා වන අතර, ඒවායින් බොහොමයක් සිරියාව ඇතුළු සංවර්ධනය වෙමින් පවතින රටවලට ලබාදී තිබෙනවා. චීනය දැනටමත් කොවිඩ්-19 එන්නත් මාත්‍රා 800,000ක් සිරියාවට ලබා දී ඇති අතර, ඒ අවශ්‍යතා තවදුරටත් සපයමින් ඉදිරියේදී තවත් මිලියනයක කොවිඩ්-19 එන්නත් මාත්‍රාවක් සිරියානු ජනතාවට ලබා දෙනු ඇති. ඒ අනුව කොවිඩ්-19 වසංගතයට එරෙහිව සටන් කිරීමට චීනය දිගටම සිරියාවට උදව් කරනවා\" චීන තානාපතිවරයා පැවසීය.   ", "URL": "https://www.ada.lk/0/0/0-387328", "Category": "International", "Parent URL": null}