{"Source": "Ada News", "Timestamp": "18 09 2021", "Headline": "සබ්මැරීන ගනුදෙනුව අවලංගු කිරීම විශාල වැරැද්දක් - ප්‍රංශය", "News Content": "ඇමෙරිකාව සහ බ්‍රිතාන්‍යය සමග විකල්ප ගනුදෙනුවක් වෙනුවෙන් ඩොලර් බිලියන ගණනක ප්‍රංශ සබ්මැරීන ඇණවුම අවලංගු කිරීමේ නියෝගයක් ලබාදීමෙන් ඔස්ට්‍රේලියාව විශාල රාජ්‍ය තාන්ත්‍රික වරදක් සිදු කර ඇතැයි ප්‍රංශය චෝදනා කරයි. සාම්ප්‍රදායික සබ්මැරීන සමූහයක් තැනීම සඳහා ප්‍රංශ නාවික හමුදාව සමඟ පැවති 2016 ගිවිසුම අත්හිටුවන බවත්, ඒ වෙනුවට එක්සත් ජනපදය සහ බ්‍රිතාන්‍ය තාක්‍ෂණය සමග න්‍යෂ්ටික බලයෙන් ක්‍රියාත්මක සබ්මැරීන අටක්වත් ත්‍රෛපාර්ශ්වික ආරක්‍ෂක හවුල්කාරිත්වයකින් ගොඩනඟන බව ඔස්ට්‍රේලියාව කියා සිටියේය. මෙම පියවර එක්සත් ජනපදයේ සහ බ්‍රිතාන්‍යයේ නේටෝ හවුල්කරුවෙකු වූ ප්‍රංශය තුළ කෝපයට හේතු වූ අතර වොෂිංටනයේ සහ කැන්බරා හි සිය තානාපතිවරුන් නැවත කැඳවීමට කටයුතු කළ අතර, එය ඉන්දු-පැසිෆික් කලාපයේ නැගී එන ප්‍රධාන බලවතා වූ චීනයද අමනාප කළේය. මැලේසියාව ප්‍රකාශ කළේ පරමාණු බලයෙන් ක්‍රියාත්මක සබ්මැරීන සෑදීමට ඔස්ට්‍රේලියාව ගත් තීරණය කලාපීය න්‍යෂ්ටික අවි තරගයක් ආරම්භ කළ හැකි බවත්, බීජිං පාලනයද දැනටමත් මතු කළ කනස්සල්ල දෝංකාර දෙන බවත්ය. ඔස්ට්‍රේලියාවේ ප්‍රංශ තානාපති ජීන් පියර් යළි පැරීසියට පැමිණීමට පෙර කැන්බරා හිදී අදහස් දක්වමින් කියා සිටියේ, \"මෙය හවුල් ව්‍යාපාරයේ විශාල වැරැද්දක්. හවුල් ව්‍යාපාරයේ ඉතා නරක හැසිරීමක්. එය කොන්ත්රාත්තුවක් නොවූ අතර, විශ්වාසය, අන්‍යෝන්‍ය අවබෝධය සහ අවංකභාවය මත පදනම් වූ හවුල් ව්‍යාපාරයක්\" යනුවෙනි.   ", "URL": "https://www.ada.lk/0/0/0-384818", "Category": "International", "Parent URL": null}