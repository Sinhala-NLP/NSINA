{"Source": "Ada News", "Timestamp": "27 12 2017", "Headline": "වියට්නාමයේදී ටෙම්බින් කුණාටුව සැර බාල කරලා", "News Content": "\r\n\tපිලිපීනයට දැඩි බලපෑමක් ඇති කළ ටෙම්බින් නිවර්තන සුළි කුණාටුව වියට්නාමය වෙත ළඟා වනවිට එහි ප්‍රබලත්වය බොහෝ දුරට හීනවී තිබේ.\r\n \r\n\tකාලගුණ අංශ පවසා සිටියේ ටෙම්බින් මගින් ඇති කරන සුළං සමග තරමක තද වර්ෂාපතනයක් හෝ චී මින්හ් නගරයට කිලෝමීටර් 170ක් පමණ දකුණින් ගමන් කරමින් ඇති බවයි.\r\n \r\n\tකෙසේ වෙතත්, සුළි කුණාටුව පැමිණීමට පෙර සිටම වියට්නාම බලධාරීන් විසින් අදාළ කලාපයේ සිටි මිලියනයක පමණ ජනතාවක් ආරක්ෂිත ස්ථාන කරා යොමුකර තිබුණි.\r\n \r\n\tමෙම්බින් සුළි කුණාටුව පිලිපීනය වෙත සිදුකළ බලපෑමෙන් පුද්ගලයන් 240ක් පමණ ජීවිතක්ෂයට පත්වූ බව විශ්වාස කෙරෙයි.\r\n \r\n\tකෙසේ වෙතත්, තවදුරටත් පුද්ගලයන් 100කට වැඩි පිරිසක් නායගිය පස් කඳුවලට යටව අතුරුදන්ව සිටින බැවින් මියගිය පිරිස මීට වඩා වැඩිවිය හැකි බවද විශ්වාස කෙරෙයි.\r\n \r\n\tඑහිදී, දකුණුදිග මින්ඩනාඕ ප්‍රදේශයේ පමණක් මාර්ග හා පාලම් රැසක් සම්පූර්ණයෙන්ම විනාශ වූ අතර, නිවාස 1,000ක්ද සම්පූර්ණයෙන් විනාශ විය.\r\n \n \n  ", "URL": "https://www.ada.lk/0/0/0-299160", "Category": "International", "Parent URL": null}