{"Source": "Ada News", "Timestamp": "29 10 2021", "Headline": "සෞදි අරාබිය ලෙබනන් තානාපති නෙරපා හරියි", "News Content": "සෞදි අරාබිය ලෙබනනයේ සිටින සිය තානාපතිවරයා ආපසු කැඳවූ අතර, එරට සිටින ලෙබනන් තානාපතිවරයාට පැය 48ක් ඇතුළත රාජධානිය හැර යන ලෙස ඉල්ලා සිටි බව විදෙස් වාර්තා පවසයි. සෞදි විදේශ අමාත්‍යාංශයද සියලුම ලෙබනන් ආනයනයන් වහාම නතර කරන බව නිවේදනය කළේය. යේමනයේ සිවිල් යුද්ධයට සම්බන්ධ සෞදි ප්‍රමුඛ සන්ධානය විවේචනය කරමින් ලෙබනන් තොරතුරු අමාත්‍ය ජෝර්ජ් කොර්ඩාහි විසින් කරන ලද අදහස් සම්බන්ධයෙන් සෞදි අරාබිය බදාදා ලෙබනන් තානාපතිවරයා කැඳවා ඇත. මෙම තීරණ සෞදි අරාබියේ වෙසෙන ලෙබනන් පුරවැසියන්ට බලනොපාන බව අමාත්‍යාංශය තහවුරු කළේය.   ", "URL": "https://www.ada.lk/0/0/0-386612", "Category": "International", "Parent URL": null}