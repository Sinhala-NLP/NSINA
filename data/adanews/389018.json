{"Source": "Ada News", "Timestamp": "3 01 2022", "Headline": "මග මරුවාට 12ක් බිලි", "News Content": "දිවයිනේ ප්‍ර දේශ කිහිපයක සිදුවූ රිය අනතුරු 11ක් හේතුවෙන් පුද්ගලයන් 12ක් ජීවිතක්ෂයට පත්ව ඇතැයි පොලීසිය කියයි. මෙම අනතුරුවලින් බොහෝමයකටම මුහුණ දී ඇත්තේ යතුරුපැදිකරුවන්ය. මෙනිවිතිගල - නිවිතිගල - රත්නපුර මාර්ගයේ දෑල ප්‍ර දේශයේදී යතුරු පැදියක් විදුලි රැහැන් කනුවට ගැටීමෙන් සිදුවූ අනතුරකින් අවුරුදු 27ක් වූ පුද්ගලයෙක් ජීවිතක්ෂයට පත්ව තිබේ. බණ්ඩාරගම - කැස්බෑව - බණ්ඩාරගම මාර්ගයේදී යතුරුපැදියක් වේගය පාලනය කර ගැනීමට නොහැකිව කාණුවක වැටීමෙන් සිදුවූ අනතුරකින් අවුරුදු 20ක් වන තරුණයෙක් හා අවුරුදු 18ක් වන තරුණියක් ජීවිතක්ෂයට පත්ව තිබේ. වරකාපොල - කුරුණෑගල - අඹේපුස්ස මාර්ගයේදී ලංගම බස් රථයක් පදිකයෙකුගේ ගැටිමෙන් සිදුවූ අනතුරකින් අවුරුදු 37ක් වන පදිකයා ජීවිතක්ෂයට පත්ව තිබේ. පාදෙණිය - පාදෙණිය - අනුරාධපුර මාර්ගයේදී වෑන් රථයක් යතුරු පැදියක ගැටීමෙන් සිදුවූ අනතුරකින් යතුරු පැදියේ ගමන් කළ අවුරුදු 56ක් වන පුද්ගලයෙක් ජීවිතක්ෂයට පත්ව තිබේ. බදුල්ල - බදුල්ල - මයියංගන මාර්ගයේ පදික මාරුවක් හරහා ගමන් කරමින් සිට පදිකයෙකුගේ ලොරි රථයක් ගැටීමෙන් සිදුවූ අනතුරකින් අවුරුදු 53ක් වන පදිකයා ජීවිතක්ෂයට  පත්ව තිබේ. කුරුඳුවත්ත - කුරුඳුවත්ත පොලිස් වසමේ සොයිසා වටරවුමේදී ත්‍රි රෝද රථ දෙකක් ගැටීමෙන් සිදුවූ අනතුරකින් එක් රථයක රියදුරු ලෙස කටයුතු කළ අවුරුදු 72ක පුද්ගලයෙකු ජීවිතක්ෂයට පත්ව තිබේ. අක්කරපත්තුව - අක්කරපත්තුව - කල්මුණ මාර්ගයේදී යතුරු පැදියක් වෑන් රියක් ඉස්සර කිරීමට යාමේදි වෑන් රියේ ගැටී ‌ පෙරළී ගොස් අසළ තිබූ ල‌ොරි රථයක ගැටීමෙන් සිදුවූ අනතුරකින් අවුරුදු 26ක පුද්ගලයෙක් ජීවිතක්ෂයට පත්ව තිබේ. ඔ්පාත - ඔ්පාත ‌රජවංගල ප්‍ර දේශයේදී ත්‍රි‌ රෝද රථයක් පෙරළීමෙන් එහි පිටුපස ගමන් කළ අවුරුදු 67ක් වන කාන්තාවක් ජීවිතක්ෂයට  පත්ව තිබේ. වැලිඔය - වැලිඔයදී යතුරු පැදියක් වේගය පාලනය කර ගැනීමට නොහැකිව මාර්ගයෙන් ඉවතට පැන ගසක ගැටීමෙන් සිදුවූ අනතුරකින් අවුරුදු 52ක පුද්ගලයෙක් ජීවිතක්ෂයට පත්ව තිබේ. හංවැල්ල - ‌කොළඹ - අවිස්සාවෙල්ල මාර්ගයේදී හංවැල්ලේදි යතුරු පැදියක් පැදිකරුට පාලනය කර ගැනිමට නොහැකිව මාර්ගයේ පෙරළීමෙන් සිදුවූ අනතුරකින් යතුරු පැදිකරුවූ අවුරුදු 24ක පුද්ගලයෙක් ජීවිතක්ෂයට පත්ව තිබේ. මාලඹේ - කඩුවෙල - මාලඹේ මාර්ගයේදී යතුරු පැදියක් හා ත්‍රි රෝද රථයක් ගැටීමෙන් සිදුවූ අනතුරකින් යතුරු පැදියේ ගමන් කළ අවුරුදු 24ක් වන  පුද්ගලයෙක් ජීවිතක්ෂයට පත්ව තිබේ.      ", "URL": "https://www.ada.lk/0/0/0-389018", "Category": "Latest News", "Parent URL": null}