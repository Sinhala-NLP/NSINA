{"Source": "Ada News", "Timestamp": "4 09 2022", "Headline": "වී තොග රාජ්‍ය බැංකුවලට උකස් කර ණය ගැනීමට අවසර", "News Content": "ගොවීන්ගෙන් වී මිලදී ගැනීමට අවශ්‍ය මුදල් සොයා ගැනීම වෙනුවෙන් රජය තම සන්තකයේ ඇති වී තොග රජයේ බැංකුවලට උකස් කිරීමට තීරණය කර තිබේ. වී අලෙවි මණ්ඩලය මීට පෙර ලබා ගත් රුපියල් බිලියන දෙකකට ආසන්න ණය තවමත් නොගෙවා ඇති හෙයින් තවදුරටත් වී අලෙවි මණ්ඩලයට ණයට මුදල් ලබාදිය නොහැකි බවට රජයේ බැංකු ප්‍රකාශ කිරිමත් සමග රජය මෙම තීරණය ගෙන තිබේ. වී මෙට්‍රික් ටොන් 30,000ක් මිලදී ගැනීමටත්, එම තොග බැංකුවලට උකස් කර රුපියල් බිලියන දෙකක ඇප ණයක් ලබා ගැනීමටත් අනුමැතිය ලැබුණු බව වී අලෙවි මණ්ඩලයේ සභාපති නීල් අස්විස් මහතා සන්ඩේ ටයිම්ස් පුවත් සේවයට පවසා තිබේ.    ", "URL": "https://www.ada.lk/0/0/0-396868", "Category": "Latest News", "Parent URL": null}