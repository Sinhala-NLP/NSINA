{"Source": "Ada News", "Timestamp": "1 09 2021", "Headline": "සිංහරාජ පාරේ වැඩ සීය​යට 98ක් ඉවරයි", "News Content": "සිංහරාජය ආසන්නයෙන් ලංකාගම නෙලුව දක්වා මාර්ගය පරිසරයට හානි නොකර ඉදි කළ බවත් එහි වැඩ කටයුතු 98% ක් අවසන් බවත් මහාමාර්ග අමාත්‍ය ජොන්ස්ටන් ප්‍රනන්දු පවසයි.  ඒ සම්බන්ධයෙන් වැඩිදුරටත් අදහස් දැක්වූ අමාත්‍යවරයා, \"විපක්ෂය ප්‍රමුඛ අනෙකුත් විරුද්ධ මතධාරී දේශපාලනික පක්ෂයන් විසින් ලංකාගම සිට නෙළුව දක්වා මාර්ගය හදන්න පටන් ගත් දා සිට මේකට විරුද්ධව කතා කලා . ඔවුන් කිසිම කෙනෙක් මේ මාර්ගය හදනකොට හොදක් කිවුවේ නෑ. මේක බලන්න ආවේ නැහැ. මම මහාමාර්ග විෂය භාර අමාත්‍යවරයා විදිහට පාර්ලිමේන්තුවේදී සහ ඉන් පිටත අවස්ථා කිහිපයකදී කිවවා ලංකාගමට යන්න වාහනයක් සහ අනෙකුත් පහසුකම් සියල්ල ලබා දෙන්නම් ගිහින් බලන්න මේ පාර කොහොමද හදන්නේ කියලා. නමුත් විපක්ෂය කලේ ජවිපෙ සහ විවිධ පුද්ගලයින් ටික එකතු කරගෙන කොළඹට වෙලා මේ පාර හදන එකට විරුද්ධව උද්ඝෝෂණ කරපු එක තමයි.ගස් කපනවා සිංහරාජය විනාශයි කිව්වා.කෝ ඓක හානියක් උනාද? ඔවුන් මුළු ලෝකයටම කිව්වා මේ පාර හදන්න රාජපක්ෂලා විශාල වශයෙන් මේ සිංහරාජ වනාන්තරයේ ගස් කපනවා කියලා . මේ මාර්ගය හදන්න අපි කිසිදු ගසක් කැපුවේ නැහැ.මෙම මාර්ගයේ ඉදිකිරීම් කටයුතු  මාර්ග සංවර්ධන අධිකාරියේ සෘජු අධීක්ෂණය යටතේ ශ්‍රී ලංකා යුධ හමුදාවේ  ඉංජිනේරු බලකාය මගින් සිදු කරනු ලැබුවා.\" යැයි පැවසීය   ", "URL": "https://www.ada.lk/0/0/0-383933", "Category": "Uncategorized", "Parent URL": null}