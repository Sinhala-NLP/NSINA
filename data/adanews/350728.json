{"Source": "Ada News", "Timestamp": "22 07 2019", "Headline": "තරුණයින් 327000කට ඡන්දය අහිමි වෙනවා - මහින්ද යාපා", "News Content": "ඉදිරි මැතිවරණයේදී 2018 වසරේ ලියාපදිංචි ඡන්ද නාම ලෙඛණය භාවිත කිරිම හේතුවෙන් තරුණයින් 327000කට පමණ ඡන්දය භාවිත කිරීමට අවස්ථාව අහිමිවන බව පාර්ලිමේන්තු මන්ත්‍රී මහින්ද යාපා අබේවර්ධන මහතා පවසයි. අද (22දා) පෙරවරුවේ පැවැති මාධ්‍ය හමුවකදී ඔහු මේ බව සඳහන් කළේය. “2019 වසරේ ලියාපදිංචි ඡන්ද නාම ලේඛනය වෙනුවට 2018 වසරේ ලියාපදිංචි ඡන්ද නාම ලේඛණය ඉදිරි මැතිවරණ සඳහා උපයෝගි කරගැනීම නිසා තුන් ලක්ෂ විසි හත් දහසක් තරුණයින්ගේ ඡුන්ද ඔවුනට අහිමි වීමේ අවදානමක් මතු වෙනවා. මෙම කුමන්ත‍්‍රණකාරී වැඩපිළිවෙළ ආණ්ඩුවේ ප‍්‍රධාන අනුග‍්‍රහය සහිතව සිදු කෙරෙන ක‍්‍රියාදාමයක්. තරුණ තරුණියන් විශාල පිරිසක් වත්මන් රජය කෙරෙහි දැඩි කළකිරීමෙන් සිටින්නේ. මේ තත්ත්වය ආණ්ඩුව හදුනාගෙන තිබෙනවා.  2015 ආණ්ඩුව පත් වන අවස්ථාවේ දී ලබා දුන් පොරොන්දු ඉටු කිරීමට නොහැකි වීම එයට හේතුවයි. මේ නිසා තරුණ ඡන්ද වැඩි ප‍්‍රමාණයක් විරුද්ධ බලවේගයන් කෙරෙහි ආකර්ෂණය වෙමින් පවතින බව දන්න ආණ්ඩුව මෙම දැවැන්ත කුමන්ත‍්‍රණය හරහා තුන් ලක්ෂ විසි හත් දහසක් වන තරුණ තරුණියන්ගේ ඡන්ද අවලංගු ඡුන්ද බවට පත් කිරීමට උත්සාහ දරමින් සිටින්නේ. මෙය අලූතින් ඡුන්ද බලය හිමිවීමට සිටින තරුණ තරුණියන්ගේ මානව හිමිකම් උල්ලංඝණය කිරීමක්. ඒ නිසා වහාම 2019 වසරේ දී සකස්කළ නවතම ඡුන්ද නාම ලේඛණය අනුව ඉදිරි මැතිවරණ පවත්වන්නැයි අපි  මැතිවරණ කොමසාරිස්වරයාගෙන් ඉල්ලා සිටිනවා.”     ", "URL": "https://www.ada.lk/0/0/0-350728", "Category": "Latest News", "Parent URL": null}