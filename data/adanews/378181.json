{"Source": "Ada News", "Timestamp": "7 05 2021", "Headline": "කොවිඩ් සටනට විරුෂ්කා පවුලෙන් කෝටි දෙකක පරිත්‍යාගයක්", "News Content": "ඉන්දීයාවේ කොවිඩ් සටන වෙනුවෙන් ඉන්දීය රුපියල් කෝටි දෙකක පරිත්‍යාගයක් සිදු කිරීමට ඉන්දීය ක්‍රිකට් නායක විරාත් කෝලි හා ඔහුගේ බිරිඳ වන අනුෂ්කා ෂර්මා කටයුතු කර තිබේ. ඉන්දීය රුපියල් කෝටි 7ක අරමුදල් එක්කිරීම වෙනුවෙන් ආරම්භ කළ කෙටෝ වැඩසටහනට කෝලි හා අනුෂ්කා මෙම මුදල් පරිත්‍යාග කර තිබේ. “මේ අවස්ථාව ඉන්දියාවට අමාරුයි. අපි වසංගතයක් සමග සටන් කරන්නේ. මේ වගේ අපේ රට වේදනාවෙන් සිටිනවා බලන්න අමාරුයි. මේ වෙනුවෙන් රෑ දවල් සටන් කරන පුද්ගලයන්ට අපගේ ආචාරය. නමුත් මේ අවස්ථාවේදී ඔවුන්ට අපේ සහාය අවශ්‍යයි.අපි මෙය එක්ව ජයග්‍රහණය කරමු. ඉන්දියාවට ජය” යැයි කෝලි හා අනුෂ්කා වීඩියෝ පණිවිඩයකින් සඳහන් කළහ.   ", "URL": "https://www.ada.lk/0/0/0-378181", "Category": "Sports", "Parent URL": null}