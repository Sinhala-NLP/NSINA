{"Source": "Ada News", "Timestamp": "20 04 2018", "Headline": "ලක්ෂ 229ක් වංචා කළ ගණකාධිකාරීවරිය අත්අඩංගුවට", "News Content": "\r\n\tගම්පහ සණස ප්‍රධාන කාර්යාලයේ ගණකාධිකාරීවරියක් ලෙස කටයුතු කරන කාලසීමාවේදී එහි රුපියල් ලක්ෂ 229ක් වංචා කිරීමට සම්බන්ධ සැකකාරියක් අත්අඩංගුවට ගත්  බව පොලීසිය පවසයි.\r\n \r\n\tපසුගිය 18 දා සැකකාරිය ඩුබායි සිට ශ්‍රී ලංකාවට පැමිණෙන විට කටුනායකදී අත්අඩංගුවට ගෙන ඇති අතර පසුව ආගමන විගමන නිලධාරීන්ගෙන් මිදී ඇය පළාගොස් ඇත.\r\n \r\n\tඒ අනුව සැකකාරිය අත්අඩංගුවට ගැනීමට දුරකතන කුළුණු වාර්තා ඔස්සේ විමර්ශනය කර ඇති අතර එයින් ලබාගත් තොරතුරු අනුව ඊයේ (19දා) අපරාධ පරීක්ෂණ දෙපාර්තමේන්තුව විසින් කෑගල්ලේදී අත්අඩංගුවට පත්ව ඇත.\r\n \r\n\tආගමන විගමන නිලධාරීන්ගේ භාරයේ සිටි සැකකාරිය ඉන් පළායාම පිළිබඳවද අපරාධ පරීක්ෂණ දෙපාර්තමේන්තුව තවත් පරීක්ෂණයක් ආරම්භ කර ඇත.\r\n \n\n  ", "URL": "https://www.ada.lk/0/0/0-323926", "Category": "Latest News", "Parent URL": null}