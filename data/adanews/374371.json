{"Source": "Ada News", "Timestamp": "27 01 2021", "Headline": "හැටන් බොස්කෝ විද්‍යාලය තාවකාලිකව වසා දමයි", "News Content": "හැටන් කලාප අධ්‍යාපන කාර්යාලය යටතේ පාලනය වන හැටන් බොස්කෝ විද්‍යාලය (27) දින සිට තාවකාලිකව වසා දැමිමට පියවර ගත් බව හැටන් දික්ඔය නගර සභාවේ මහජන සෞඛ්‍ය පරික්ෂක ආර්.ආර්.එස් මැදවෙල මහතා පැවසිය. එම විදුහලේ 9 ඒ වසරේ අධ්‍යාපනය ලබන 13 හැවිරිදි පාසල් සිසුවෙකුට 22 දින කොවිඩ් 19 වෛරසය අසාදනය වි ඇති බවට තහවුරු විම නිසා එම අසාදිත සිසුවා අධ්‍යාපනය ලබන 9 ඒ වසරේ සිසුන් 37 ක් සහ ගුරුවරුන් 14 ක් ස්වයං නිරෝධානයට යොමු කර එම පන්ති කාමරය වසා දැමිමට මහජන සෞඛ්‍ය පරික්ෂකවරුන් පියවර ගෙන තිබුණි. ස්වයං නිරෝධානයට යොමු කල සිසුන් 37 සහ ගුරුවරුන් 14 දෙනාගෙන් සිදු කල පි.සි.ආර් පරික්ෂණ වාර්තා අනුව සිසුන් 09 දෙනෙකුට සහ ගුරුවරුන් දෙදෙනෙකුට කොවිඩ් 19 වෛරසය අසාදනය වි ඇති බවට (27) දින තහවුරු විය. පළමු අසාදිත සිසුවා එම පාසලෙන් හමු වු දින සිට අසාදිත සිසුවා අධ්‍යාපනය ලැබු පන්ති කාමරය වසා දමා සෙසු පන්ති කාමර පවත්වාගෙන යාමට සෞඛ්‍ය අංශ උපදෙස් ලබා දි තිබුණද (27) දින දහවල් සිට එම පාසල සම්පුර්ණයෙන්ම වසා දමා මුළු පාසලම විෂබිජහරණයට ලක් කිරිමට සෞඛ්‍ය අංශ පියවර ගෙන ඇත. එම පාසල ළමුන් 1481 ක් සහ අචාර්ය මණ්ඩලයේ 81 කින් සමන්විත වන බව එම පාසලේ නියෝජ්‍යය විදුහල්පති සංකර් මණිවන්නන් මහතා පැවසිය.    ", "URL": "https://www.ada.lk/0/0/0-374371", "Category": "Latest News", "Parent URL": null}