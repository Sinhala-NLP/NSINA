{"Source": "Ada News", "Timestamp": "11 03 2018", "Headline": "මධ්‍යම පාසල් හෙට විවෘතයි", "News Content": "\r\n\tපොලිස් ඇඳිරි නීති තත්ත්වය මත වසා දමා තිබූ මහනුවර දිස්ත්‍රික්කයේ සියලු පාසල් හෙට (12දා) සාමාන්‍ය පරිදි විවෘත කරන බව මධ්‍යම පළාත් ප්‍රධාන අමාත්‍ය සරත් ඒකනායක මහතා සඳහන් කළේය.\r\n \r\n\tඇති වූ සිද්ධිවලින් කිසිදු පාසලකට සුළු හෝ හානියක් සිදුව නොමැති බවත්, මහනුවරට ඇති වී තිබෙන සාමකාමී තත්ත්වය මත පාසල් විවෘත කරන බවත් හෙතෙම පවසා සිටියේය.\r\n \r\n\tමීට අමතරව මහනුවරට යොදා තිබෙන ආරක්ෂාව හෙට දිනයේදීත් එලෙසම ක්‍රියාත්මක බවද ඔහු සඳහන් කළේය.\r\n \n\n  ", "URL": "https://www.ada.lk/0/0/0-315863", "Category": "Latest News", "Parent URL": null}