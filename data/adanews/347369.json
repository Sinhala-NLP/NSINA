{"Source": "Ada News", "Timestamp": "18 04 2019", "Headline": "මාලිංගට දුන්න තරග 12ම පැරදුණා - අසන්ත ද ‌මෙල්", "News Content": "ශ්‍රී ලංකා ක්‍රිකට් හිටපු එක්දින නායක ලසිත් මාලිංගට ලබාදුන් තරග 12ම ඔහු පරාජයට පත්වූ බව ශ්‍රී ලංකා ක්‍රිකට් තේරීම් කමිටු ප්‍රධානී අසන්ත ද මෙල් මහතා සඳහන් කළේය. අද කොළඹ ක්‍රිකට් ආයතනයේ පැවැති මාධ්‍ය හමුවකදී මේ බව සඳහන් කළේය. තමන් හා මාලිංග ලෝක කුසලානයේ නායකත්වය ගැන කථා කළ බවත් ඒ අනුව කණ්ඩායම නම් කිරීමෙන්  පසුව තමන්ගේ මතය ප්‍රකාශ කරන බවට මාලිංග පැවැසූ බවත් තේරීම් කමිටු සභාපතිවරයා සඳහන් කළේය. ලසිත් මාලිංගගේ නායකත්වයේ ගැටලුවක් නොමැති බවත් ඔහු නායකයා ලෙස දක්ෂතා දක්වා ඉදිරියෙන් සිටියත් කණ්ඩායමේ එකමුතුවක් නොමැති බවද සභාපතිවරයා සඳහන් කළේය. කෙසේ වෙතත් කණ්ඩායම දිමුත් කරුණාරත්න සමග එකට සිටින බවත් ඔහු ප්‍රකාශ කළේය.  තරග 12ක් පරාජය වීම ගැන ලසිත්ටත් හේතු තිබූ නමුත් පරාජයේ වගකීම ඔහුත් භාර ගත යුතු බව තේරීම් කමිටු සභාපතිවරයා වැඩිදුරටත් සඳහන් කළේය.   ", "URL": "https://www.ada.lk/0/0/0-347369", "Category": "Sports", "Parent URL": null}