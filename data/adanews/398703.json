{"Source": "Ada News", "Timestamp": "14 11 2022", "Headline": "හම්බන්තොට වරාය කලාපයේ කාර්යක්ෂම වරායවෙයි", "News Content": "හම්බන්තොට ජාත්‍යන්තර වරාය (HIP) විශ්වාසනීයත්වය සහ නවෝත්පාදනය කේන්ද්‍ර කර ගනිමින්, කලාපයේ කාර්යක්ෂම වරාය බවට පත්වීමේ අරමුණ කරා වේගයෙන් ළගා වී ඇති බව හම්බන්තොට ජාත්‍යන්තර වරායෙහි ප්‍රධාන විධායක නිලධාරී ජොන්සන් ලියු මහතා පැවසිය. වැඩිදුරටත් මාධ්‍ය වෙත අදහස් දක්වමින් ජොන්සන් ලියු මහතා මෙසේද පැවසිය. “සමුද්‍රීය ඉන්ධන නෞකාවක් වන MV P.Yanbuහි ගොඩබෑම් කටයුතුවල මෙහෙයුම් කාලය 57% කට සීමා කරමින් නව වාර්තාවක් පිහිටුවීමට වරාය සමත් වී තිබෙනවා. ප්‍රථම වරට වරායේ තෙල් ජැටියේදී ඉන්ධන දෙවර්ගයක් සමගාමීව පැටවීමේ ක්‍රියාවලියක් දියත් කිරීමටවරායට හැකිවුණා. ඒ අනුව සමුද්‍රීය ගෑස් තෙල් (Marine Gas Oil - MGO) සහ සල්ෆර් ප්‍රතිශතය අඩු ඛනිජ තෙල් (Very Low Sulfur Fuel Oil - VLSFO) එකවර මහවැලි තෙල් නෞකාවට පැටවිම සිදු කලා. වරායෙහි කාර්යක්ෂමතාවප්‍රධාන කාර්යය සාධන දර්ශකය අනුව ක්‍රියාත්මකයි. ට්‍රක් රථ රියදුරාගේ සිට ඉන් ඉහළ නිළධාරියා දක්වාම නිසි යාත්‍රණයක් සකසා තිබෙනවා. බහුකාර්ය වරායක කාර්යක්ෂමතාවය ඉහළ මට්ටමේ  පවත්වා ගැනීම, සෑම විටම අභියෝගයක් වන්නේ විවිධ වර්ගයේ භාණ්ඩ හැසිරවීමට එකම ශ්‍රමය භාවිතා කරන නිසාත්, බහාලුම් වරායක මෙන් නොව බහුකාර්ය වරායක් තුළ ශ්‍රමය වැඩි වශයෙන් යෙදවෙන නිසයි. එම නිසාම අපගේ කාර්යක්ෂමතාව ඉහළ මට්ටමක පවත්වා ගැනීමේදී ඒ සඳහා මූලික වන්නේ රැකියාව කරන පරිසරයේ ආරක්ෂිත බව සහතික කිරීමයි. අපගේ කාර්යයමණ්ඩලය සඳහා පමණක් නොව, අප හා සම්බන්ධවී කටයුතු කරන සෑම ආයතනයක් සඳහාම සෞඛ්‍යාරක්ෂිතභාවය ලබා දීමට අප ආයතනය බැඳී සිටිනවා. මෙය අපගේ ගෝලීය හවුල්කරු වන CMPortවිසින් අප උදෙසා තහවුරු කරන ලද ප්‍රමිතියක්. හම්බන්තොට ජාත්‍යන්තර වරායේ බලශක්ති සේවා දෙපාර්තමේන්තුව (ENS) තම ඉලක්කගත ‘අනතුරු රහිත මිනිස් පැය’ 200,000 සීමාව ඔක්තෝම්බර් 01 වන සතිය තුළ සාර්ථකව සපුරා ගැනීමත් සමඟඅනතුරු හේතුවෙන් අහිමි වූ කාල වැඩසටහනෙහි (Lost Time Accident Campaign) සාර්ථකත්වය දැනටමත් අප සනිටුහන් කර තියෙනවා. තම සියලුම මෙහෙයුම් වලදී ආරක්ෂාව, විශ්වාසනීයත්වය සහ කාර්යක්ෂමතාවයට ප්‍රමුඛත්වය ලබා දෙමින්නවෝත්පාදනය කේන්ද්‍ර කර ගනිමින්හම්බන්තොට ජාත්‍යන්තර වරාය කලාපයේ ප්‍රවීණතාවයෙන් පරිපූර්ණ ඉහළම තත්ත්වයේ බහුකාර්ය වරායක් ලෙස ස්ථානගත වෙමින් පවතීම සතුටට කරුණක්” බවයි ඒ මහතා වැඩිදුරටත් පැවසීය. සූරියවැව නුවන් ජයසේකර  ", "URL": "https://www.ada.lk/0/0/0-398703", "Category": "Latest News", "Parent URL": null}