{"Source": "Ada News", "Timestamp": "25 02 2020", "Headline": "ඉඩම් අක්කර ලක්‍ෂයක් වැවිලි සමාගම් අල්ලලා", "News Content": "\nඉඩම් ප්‍රතිසංස්කරණ කොමිෂන් සභාවට අයත් ඉඩම් අක්කර ලක්‍ෂයකට අධික ප්‍රමාණයක් වැවිලි සමාගම් විසින් මේ වනවිට නීතිවිරෝධී ලෙස අල්ලා ගෙන ඇතැයි ඉඩම් හා ඉඩම් සංවර්ධන රාජ්‍ය අමාත්‍ය එස්.බී. දිසානායක මහතා අනාවරණය කර සිටියේය.  හෙතෙම පෙන්වා දුන්නේ, එම ඉඩම් භාවිත කිරීම සඳහා අදාළ කිසිදු වැවිලි සමාගමක් විසින් ඉඩම් ප්‍රතිසංස්කරණ කොමිෂන් සභාව වෙත %සතයක්^ හෝ ගෙවා නොමැති බවයි.\nමීට අමතරව වැවිලි කර්මාන්ත අමාත්‍යාංශය යටතේ ඇති 90%ක් පමණ වතු ප්‍රමාණයක ලාභ ලබන කොටස් තෝරා පෞද්ගලික හිතවත්කම් මත බෙදාදීමට පසුගිය කාලයේ කටයුතු කර ඇති බවද රාජ්‍ය අමාත්‍යවරයා පවසා සිටියේය. අරලියගහ මන්දිරයේදී ඊයේ (24දා) පැවති ඉඩම් ප්‍රතිසංස්කරණ කොමිෂන් සභාවේ රන්බිම ඉඩම් ඔප්පු  ප්‍රදානය කිරීමේ උත්සවයට එක්වෙමින් රාජ්‍ය අමාත්‍යවරයා මේ බව සඳහන් කළේය.  ", "URL": "https://www.ada.lk/0/0/0-358252", "Category": "Latest News", "Parent URL": null}