{"Source": "Ada News", "Timestamp": "6 11 2019", "Headline": "ගෝඨාගේ නායකත්වයක් යටතේ සැමට නිවසක් ලබා දිමේ වැඩපිළිවෙල දියත්  කරනවා - බැසිල්", "News Content": "ගෝඨාභය රාජපක්ෂ මහතාගේ නායකත්වයෙන් පිහිටුවන ආණ්ඩුවෙන් අංග සම්පූර්ණ නිවාස වැඩපිළිවෙලක් දියත් කරලා සැමට නිවසක් ලබා දෙන වැඩපිළිවෙලක් දියත් කරන බව ශ්‍රී ලංකා පොදුජන පෙරමුණු නිර්මාතෘ බැසිල් රාජපක්ෂ මහතා පවසයි. අද (06)කොළඹ පැවති කාන්තා සවිය සංවිධානයේ ජාතික සම්මේලනයේ ප‍්‍රධාන ආරාධිත අමුත්තා වශයෙන් සහභාගී වෙමින් ඔහු මේ බව සඳහන් කළේය. එහිදි වැඩිදුරටත් අදහස් දැක්වු බැසිල් රාජපක්ෂ මහතා, “ණය බරින් ජීවත් වන ජනතාව මුදා ගන්නවා.  කිසිම දරුවෙක් හාමතේ බඩගින්නේ නිදා ගන්නේ නැති තත්ත්වයක් ඇති කරලා ඔවුන්ගේ කුස පිරවීමේ ශක්තිය කාන්තාවට ලබාදෙනවා. කිසිවෙක්ට අත පාන්නේ නැතිව තමන්ගේම ආර්ථීකයක් හදාගන්න ශක්තිය දෙනවා. ඒ සදහා වැඩපිළිවෙලක් ගෝඨාභ රාජපක්ෂ මහතාට තිබෙනවා. ඒ වැඩපිළිවෙල අපි කි‍්‍රයාත්මක කරනවා. ශී‍්‍ර ලංකා පොදුජන පෙරමුණ මෙවර මැතිවරණයට එන්නේ බොහෝ පිරිසක් එක්ක එකතු වෙලයි. ශී‍්‍රලනිපය කියන්නේ අපිත් එක්කම හිටපු පිරිසක්. තවත් විශාල පිරිසක් අපිත් එක්ක එකතු වෙනවා. ඒ කාලෙත් කිව්වේ මහින්ද රාජපක්ෂ මහාතාගේ සැලූන් දොර කියලා. ජාති ආගම් කුල භේදයකින් තොරව සියලූ දෙනාට එකසේ සලකන ආන්ඩුවක් අපි ඇති කරන්නේ. ශී‍්‍ර ලංකා නිදහස් පක්ෂය සුරකින්න කවුරුවත් ඕනේ නැහැ. ශී‍්‍රලනිපය සුරකින්න වැඩියෙන්ම කටයුතු කරන්නේ මහින්ද රාජපක්ෂ මහතා බව මම දන්නවා. රටට ලොකු සේවයක් කරපු පැවතිය යුතු පක්ෂයක්. ඒ වගේම එක්සත් ජාතික පක්ෂයත් නිදහස ලැබීමෙන් පසුව විවිධ අවස්ථාවල රටට සේවය කළ පක්ෂයක්. කොළම නගරය එජාපයට බරයි කියලා කතාවක් තියෙනවා. මේවර ප‍්‍රථම වතාවට කොළඹ නගර සභාවේ ආසන පහ පොහොට්ටුව ජය ගන්න බව පේනවා. මේ රටේ ආර්ථික වශයෙන් අඩුම ආදායමක් ලබන කාන්තාවන් ඇතුලූ හිසට සෙවනක් නැති අයට ඉදිරියට යන්න ඔවුන් වෙනුවෙන් කැපවුනු ජනාධිපතිවරයෙක් අගමැතිවරයෙක් ආන්ඩුවක් මේ රටේ ජනතාව බිහි කරන බව විශ්වාසයි” යනුවෙන් ඔහු වැඩිදුරටත් අවධාරණය කළේය.   ", "URL": "https://www.ada.lk/0/0/0-354179", "Category": "Latest News", "Parent URL": null}