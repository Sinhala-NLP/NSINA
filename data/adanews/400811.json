{"Source": "Ada News", "Timestamp": "22 01 2023", "Headline": "නවසීලන්ත හිස්වන අගමැති ධුරයට හිප්කින්ස් නම් කෙරේ", "News Content": "නවසීලන්තයේ පාලක කම්කරු පක්ෂය සෙනසුරාදා මීළඟ අගමැති ලෙස ක්‍රිස් හිප්කින්ස් නම් කර තිබේ. අගමැති ජසින්ඩා ආර්ඩෙන්ගේ ඉල්ලා අස්වීම ලබන මාසයේ ක්‍රියාත්මක වූ පසු පැසිෆික් දූපත් රාජ්‍ය තුළ කොවිඩ්-19 ප්‍රතිචාරයේ හිටපු ප්‍රධානියා මෙසේ අගමැති ධුරයේ වැඩ භාරගැනීමට අපේක්ෂාවෙන් පසුවෙයි. 44 හැවිරිදි හිප්කින්ස් දැනට අධ්‍යාපන, පොලිස් සහ රාජ්‍ය සේවා අමාත්‍යවරයා වන නමුත් 2020 දී සෞඛ්‍ය අමාත්‍යවරයා ලෙස ප්‍රසිද්ධියට පත්විය. ආර්ඩේන් විසින් 2020 නොවැම්බර් මාසයේදී අලුතින් නිර්මාණය කරන ලද කොවිඩ්-19 ප්‍රතිචාර අමාත්‍යාංශයට හිප්කින්ස් පත් කළේය. ඔහු පසුගිය වසරේ ජූලි දක්වා එම තනතුර දැරූ අතර, පක්ෂයේ පාර්ලිමේන්තු මන්ත්‍රී මණ්ඩලය ඉරිදා ඔහු නිල වශයෙන් අගමැති ධුරය සඳහා අනුමත කරනු ඇතැයි අපේක්ෂා කෙරේ.   ", "URL": "https://www.ada.lk/0/0/0-400811", "Category": "International", "Parent URL": null}