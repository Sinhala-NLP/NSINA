{"Source": "Ada News", "Timestamp": "1 03 2018", "Headline": "මැදිරිගිරිය රෝහලේ ඉදිකිරීම් ජනපති අතින් ජනතා අයිතියට", "News Content": "\r\n\tපිබිදෙමු පොළොන්නරුව වැඩසටහන යටතේ මැදිරිගිරිය රෝහල වෙනුවෙන් ඉදිකෙරුණු හෙද නේවාසිකාගාරය, සෞඛ්‍ය වෛද්‍ය නිලධාරි කාර්යාලය, මාතෘ සායන මධ්‍යස්ථානය සහ වකුගඩු රෝගිී රුධිර කාන්දුකරණ ඒකකය අද (01) පස්වරුවේ ජනාධිපති ගරු මෛත්‍රීපාල සිරිසේන මැතිතුමා ගේ සුරතින් විවෘත කෙරිණි.\r\n \nපීත්තපට කපමින් සහ සමරු ඵලක නිරාවරණය කරමින් ඉදිකිරීම් විවෘත කළ ජනාධිපතිතුමා, රෝහලේ නේවාසිකව ප්‍රතිකාර ලබන රෝගීන්ගේ සුවදුක් විමසීමට ද අමතක නොකළේය. \n \nඋතුරු මැද පළාත් ආණ්ඩුකාර පී.බී. දිසානායක, හිටපු පළාත් සභා අමාත්‍ය සම්පත්  ශ්‍රී නිලන්ත යන මහත්වරුන් සහ පළාත් සෞඛ්‍ය ලේකම් සමන් බන්දුලසේන, පළාත් සෞඛ්‍ය අධ්‍යක්ෂ පාලිත බණ්ඩාර, මැදිරිගිරිය රෝහලේ වෛද්‍ය අධිකාරී සුනිල් සෙනරත් යාපා යන මහත්වරුන් ඇතුථ නිලධාරින් පිරිසක් මෙම අවස්ථාවට එක්ව සිටියහ.\n  ", "URL": "https://www.ada.lk/0/0/0-313700", "Category": "Latest News", "Parent URL": null}