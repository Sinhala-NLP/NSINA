{"Source": "Ada News", "Timestamp": "13 03 2019", "Headline": "SMS සේවාව නිසා දින 125ක දී අලි - දුම්රිය ගැටුම් නෑ", "News Content": "වනඅලින් දුම්රියේගැටීම වළක්වා ගැනීමට ආරම්භ කළ කෙටි පණිවුඩ(එස්.එම්.එස්.)සේවාව හේතුවෙන් ගෙවීගිය දින 125ක කාලය තුළ කිසිදු අනතුරක් සිදුවනැතැයි අලිඇතුන් දුම්රියේ ගැටීම වළක්වා ගැනීමේ ව්‍යාපෘතිය සඳහන් කරයි. දුම්රියමාර්ගආසන්නයේ අලිඇතුන් ගැවසෙන්නේ නම්,ඒ පිළිබඳ දැනුම් දීමට දුරකථන අංකයක් විවෘතකර තිබෙන බවත්,එම අංකයට දිනකට ඇමතුම් හතරක් හෝපහක් ලැබෙනබවත් එම ව්‍යාපෘතියේ ඉංජිනේරු ඉරේෂ් පෙරේරාමහතා සඳහන් කළේය. මීට අමතරවදුම්රියමාර්ග ආසන්නයේ අලිඇතුන් ගැවසෙන්නේ නම්,ඒ පිළිබඳ ස්වයංක්‍රීයව එස්.එම්.එස්. පණිවුඩයක් ලැබෙනඋපකරණ දෙකක් අලි මංකඩ දෙකක මේ වනවිට සවිකර තිබෙන බවත් හෙතෙම පවසා සිටියේය. අලිඇතුන් ගැවසෙන දුම්රිය මාර්ග පිළිබඳජනතාවගෙන් තොරතුරු ලබා ගැනීමටමීට දින 125කට පමණ පෙර 071-4445454 දරන දුරකථන අංකය විවෘත කළ බවත්, ජනතාවගෙන් හා ස්වංක්‍රීය පද්ධතියෙන් ලැබුණු තොරතුරු මත දුම්රියමාර්ග ආසන්නයේ අලිඇතුන් ගැවසීම පිළිබඳ අනතුරු ඇඟවීම් සියයක් නිකුත් කර තිබෙන බවත්ඉරේෂ් පෙරේරා මහතා පැවසීය. ජනතාවගෙන් ලැබෙන තොරතුරුවලට අනුව දුම්රියරියැදුරන්ට හා කාර්යමණ්ඩලවලට අනතුරු ඇඟවීමේ එස්.එම්.එස්. පණිවුඩ නිකුත් කරන බවද ඔහු ප්‍රකාශ කළේය.       ", "URL": "https://www.ada.lk/0/0/0-346292", "Category": "Latest News", "Parent URL": null}