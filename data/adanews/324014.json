{"Source": "Ada News", "Timestamp": "22 04 2018", "Headline": "පාකිස්තාන නිළියට ප්‍රකට ගායකයෙකුගෙන් හිංසා?", "News Content": "\r\n\tපාකිස්ථානයේ ප්‍රකට රංගන ශිල්පිනී මීෂා ෂාෆි විසින් එරට ජනප්‍රිය පොප් ගායකයෙකු වන අලි සෆර් වෙත චෝදනා නඟමින් තමන්ට ලිංගික හිංසනයක් සිදුකළ බව අනාවරණය කර තිබේ.\r\n \r\n\t#MeToo යනුවෙන් ට්විටර් සමාජජාලය තුළ ක්‍රියාත්මක වන ලිංගික හිංසනයන්ට ලක්වූවන් සම්බන්ධ තොරතුරු හෙළි දරව්කරන වැඩසටහන හරහා පාකිස්ථානයේ මෙවැනි සිදුවීමක් වාර්තා වූ ප්‍රථම අවස්ථාව මෙය වෙයි.\r\n \r\n\tතමන්ට ශාරීරික වශයෙන් ඔහු ලිංගික හිංසනයක් සිදුකළ බවට ඇය මෙහිදී පවසා ඇති අතර, මේ චෝදනා ප්‍රතික්ෂේප කරන අලි සෆර් ඊට එරෙහිව නීතිමය පියවර ගන්නා බව පවසා තිබේ.\r\n \r\n\tමෙම හෙළිදරව්ව අනාවරණය වීමත් සමග බොහෝ කාන්තාවන් මීෂා ෂාෆි වෙත සිය සහාය පළ කරමින් අදහස් දක්වා තිබුණද, පාකිස්ථාන සමාජය තුළ මේ පිළිබඳ කාන්තාවට සාධාරණත්වයක් ඉටුවීම සැක සහිත බව බොහෝ දෙනා පවසති.\r\n \n\n  ", "URL": "https://www.ada.lk/0/0/0-324014", "Category": "International", "Parent URL": null}