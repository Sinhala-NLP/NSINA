{"Source": "Ada News", "Timestamp": "5 03 2018", "Headline": "ලක්ෂ 600ක කේරළ කංසා කිලෝ 394.41ක් අත්අඩංගුවට", "News Content": "\r\n\tනාවික හමුදාවට ලැබුණු තොරතුරකට අනුව පොලිස් විශේෂකාර්ය බළකායේ ගෝනහේන කඳවුරේ මෙහෙයුම් අංශයේ නිලධාරීන් විසින් කේරළ කංසා කිලෝග්‍රෑම් 394.41ක් අත්අඩංගුවට ගෙන තිබේ.\n \r\n\tමීගමුව තෙල්වත්ත හන්දියේදී සිදු කළ මෙම විශේෂ වැටලීමට අනුව වෑන් රථයක් නවත්වා පරීක්ෂා කිරීමේදී එහි තිබී කේරළ කංසා තොගය අත්අඩංගුවට ගෙන තිබේ.\r\n \r\n\tඅත්අඩංගුවට ගත් කේරළ කංසා තොගයේ වටිනාකම රුපියල් ලක්ෂ හයසියයක් බවද පොලිස් විශේෂ කාර්ය බළකා මූලස්ථානය සඳහන් කරයි.\r\n \r\n\tඉදිරි නීතිමය කටයුතු සඳහා කංසා තොගය, වෑන් රථයේ රියදුරු සහ වෑන් රථය මීගමුව පොලීසියට බාර දී තිබේ.\r\n \r\n\tඉන්දියාවේ සිට යාත්‍රාවකින් මෙරට මුහුදු සීමාවට රැගෙන විත් මෙරට ජාවාරම්කරුවන්ට කේරළ කංසා තොගය බාර දී තිබෙන බවට පොලීසිය සැක පහළ කරන අතර,මෙම සිද්ධියට සම්බන්ධ අනෙක් පිරිස් අත්අඩංගුවට ගැනීම සඳහා විශේෂ මෙහෙයුමක්ද ආරම්භ කර ඇත.\r\n  ", "URL": "https://www.ada.lk/0/0/0-314424", "Category": "Latest News", "Parent URL": null}