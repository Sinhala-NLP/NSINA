{"Source": "Ada News", "Timestamp": "15 07 2020", "Headline": "මාලදිවයිනේ රැදී සිටි ශ්‍රී ලාංකිකයන් පිරිසක් මත්තල ගුවන් තොටුපළට", "News Content": "මාලදිවයින තුළ රැදී සිටි ශ්‍රී ලාංකිකයන් 177 දෙනෙකු රැගෙන මාලේ නුවර ගුවන් තොටුපළේ සිට ශ්‍රී ලන්කන් ගුවන් සේවයේ විශේෂ ගුවන් යානයක් අද  දින පස්වරුවේ මත්තල ගුවන් තොටුපළ වෙත පැමිණ තිබේ . මෙම ගුවන් මගීන් අතුරින් වැඩි දෙනෙකු එරට සංචාරක හෝටල් වල රැකියා කළ ශ්‍රී ලාංකිකයන් පිරිසක් බවට තොරතුරු වාර්තා වේ . මෙම ශ්‍රී ලාංකිකයන් පිරිස අද  දින පස්වරු 3.10 ට මාලදිවයිනේ මාලේ නුවර ගුවන් තොටුපළේ සිට පැමිණි ශ්‍රී ලන්කන් ගුවන් සේවයේ යූ.එල්.- 102 දරන විශේෂ ගුවන් යානයෙන් මත්තල ගුවන් තොටුපළ වෙත පැමිණ තිබුණි . මත්තල ගුවන් තොටුපළ වෙත පැමිණි මෙම ශ්‍රී ලාංකිකයන් පිරිස පසුව පී.සී.ආර්.පරීක්ෂණ සදහා යොමු කෙරුණි .   ", "URL": "https://www.ada.lk/0/0/0-365446", "Category": "Latest News", "Parent URL": null}