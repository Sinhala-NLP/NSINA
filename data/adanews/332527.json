{"Source": "Ada News", "Timestamp": "29 05 2018", "Headline": "මධ්‍යම කඳුකරයේ වාහන ධාවනය පරිස්සමෙන්", "News Content": "\r\n\tමධ්‍යම කඳුකරයේ පවතින අයහපත් කාලගුණික තත්වයන් මත විටින් විට පවතින වැසි තත්ත්වයන්ට අමතරව විටින් විට දැඩි මීදුම් තත්ත්වයන්ද පවතින බැවින් විවිධ රථ වාහන අනතුරු ඇතිවීමේ අවදානමක්ද හට ගෙන තිබේ.\r\n \r\n\tහැටන් - කොළඹ, හැටන් - නුවරඑළිය,හැටන් - මහනුවර, හැටන් - මස්කෙළිය, වැනි ප්‍රධාන මාර්ගවල මෙන්ම අනෙකුත් ග්‍රාමීය මාර්ගවලද මෙම මීදුම් තත්ත්වයන් විටින් විට දැඩිව පවතී.\r\n \r\n\tමීදුම් තත්ත්වයන් මෙසේ වැඩිවන බොහෝ අවස්ථාවලදි එම මාර්ග නොපෙනී යන තත්වයක් පවතින බවත්, මෙම අවස්ථාවලදී විවිධ රථ වාහන අනතුරු ඇතිවීමේ අවදානමක් පවතින බැවින් ඉතා කල්පනාකාරීව රථ වාහන ධාවනය කරන ලෙසත් හැටන් පොලීසියේ රථ වාහන අංශයේ නිලධාරීහු රියැදුරන්ගෙන් ඉල්ලා සිටිති.\r\n \r\n\tඑමෙන්ම මෙම වැසි තත්ත්වයන් මත මෙම මාර්ග ලිස්සනසුලු තත්ත්වයේ පවතින බවත්, එම තත්ත්වයන් මත අධික වේගයෙන් රථ වාහන ධාවනය නොකර ඉතා කල්පනාකාරීව රථවාහන ධාවනය කරවීමට පියවර ගන්නා ලෙසත් එම නිලධාරීහු රියැදුරන්ගෙන් ඉල්ලා සිටිති.\r\n \n\n  ", "URL": "https://www.ada.lk/0/0/0-332527", "Category": "Latest News", "Parent URL": null}