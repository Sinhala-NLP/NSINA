{"Source": "Ada News", "Timestamp": "24 05 2018", "Headline": "චීනයේ ඇමෙරිකානු තානාපති සේවකයෙකුට අසාමාන්‍ය රෝග ලක්ෂණ", "News Content": "\r\n\tචීනයේ ඇමෙරිකානු තානාපති කාර්යාලයේ සේවකයෙකු අසාමාන්‍ය රෝග ලක්ෂණ පෙන්නුම් කිරීමත් සමග අසාමාන්‍ය හඬ හෝ එළි සම්බන්ධයෙන් තම කාර්ය මණ්ඩලයට අවධානයෙන් සිටින ලෙස ඇමෙරිකාව අනතුරු අඟවා තිබේ.\r\n \r\n\tඅප්‍රකට හා නොපැදිලි නමුත් අසාමාන්‍ය හඬක් සහ පීඩනයක් මෙම තානාපති නිලධාරියාට දැනී ඇති බව විදෙස් වාර්තාවල සඳහන් වෙයි.\r\n \r\n\tඇමෙරිකානු රාජ්‍ය ලේකම් මයික් පොම්පිඕ පවසා සිටියේ ශබ්දයට සම්බන්ධ සැකකටයුතු ප්‍රහාරයක ඇඟවීමක් මෙහි පැවතිය හැකි බවයි.\r\n \r\n\tවෙළෙඳ යුද්ධයක් හේතුවෙන් ඇමෙරිකානු හා චීන සබඳතා පසුගිය කාලය පුරා යම් දෙදරීමකට ලක්ව තිබීමත් මේ සම්බන්ධයෙන් යම් සැකයක් ඉස්මතු කර ඇති බව විදෙස් වාර්තාවල දැක්වෙයි.\r\n \r\n\tකෙසේ වෙතත්, මෙය දැඩිව සලකා බලන බවත්, නමුදු මේ පිටුපස චීන රජය සිටින බවට තමන් එකහෙලා ප්‍රකාශ නොකරන බවත් ඇමෙරිකානු රාජ්‍ය දෙපාර්තමේන්තුව වැඩිදුරටත් පවසා සිටියි.\r\n \n\n  ", "URL": "https://www.ada.lk/0/0/0-331278", "Category": "International", "Parent URL": null}