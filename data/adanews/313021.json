{"Source": "Ada News", "Timestamp": "27 02 2018", "Headline": "චීන ජනපතිගේ ධුර කාලය දීර්ඝ කිරීමට විරෝධයක් මතුවෙයි", "News Content": "\r\n\tචීන ජනපති ෂී ජින්පින් වෙත දෙවැනි ධුර කාලයෙන් පසුවත් බලයේ රැඳී සිටීමට හැකි ලෙස එරට ව්‍යවස්ථා සංශෝධනයක් සිදුකිරීම මේ වනවිට විවාදයට බඳුන්වෙමින් පවතී.\r\n \r\n\tඑරට හිටපු පුවත්පත් කතුවරයෙකු වූ ලී ඩැටොන්ග් විසින් මේ යෝජනාවට විරෝධය දක්වමින් විවෘත ලිපියක් පළ කර තිබේ.\r\n \r\n\tමේ ආකාරයෙන් ජනපති ධුර කාලය දීර්ඝ කිරීම සඳහා කටයුතු කිරීමට යාමෙන් ව්‍යාකූලත්වයේ බීජ රෝපණය වීමට පරිසරය සැකසෙන බව ඔහු පෙන්වා දෙයි.\r\n \r\n\tමේ අතර, මේ සම්බන්ධයෙන් චීන සමාජජාල තුළ දැක්වෙන විරෝධී අදහස් ඉවත් කිරීමට එරට අන්තර්ජාල පාලක මණ්ඩලය කටයුතු කර ඇති බවද කියැවෙයි.\r\n \r\n\tවර්ෂ 2023 න් පසුවද ෂී ජින්පින් චීනයේ ජනපති ධුරයේ රැඳී සිටිනු ඇති බවට වන කටකතා පසුගිය කාලය පුරාවට පැවතිණි.\r\n \n\n  ", "URL": "https://www.ada.lk/0/0/0-313021", "Category": "International", "Parent URL": null}