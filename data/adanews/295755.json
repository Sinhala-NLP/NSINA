{"Source": "Ada News", "Timestamp": "11 12 2017", "Headline": "ඉන්දියාවේ කුඩා දැරියක් අමානුෂික ලෙස මරා දමලා", "News Content": "\r\n\tඉන්දියාවේ උතුරුදිග හර්යානා ප්‍රාන්තයේ වයස අවුරුදු 6ක දැරියක අමානුෂික ලෙස දූෂණය කර, ඝාතනය කිරීමේ සිදුවීම සම්බන්ධයෙන් පුද්ගලයන් කිහිප දෙනෙකුගෙන්ම මේ වනවිට පොලීසිය ප්‍රශ්න කර තිබේ.\r\n \r\n\tපසුගිය දෙසැම්බර් 08 වැනිදා සිය නිවසින් පැහැගනු ලැබූ මෙම දැරියගේ සිරුරු ඇගේ නිවසට යාබද ස්ථානයකින් සොයාගෙන තිබුණේ ඉරිදා දිනයේදීය.\r\n \r\n\tමෙම දැරිය කෙළෙසීම අතිශය බිහිසුණු ස්වභාවයක් ගෙන ඇති බව වාර්තා වීමත් සමග 2012 වසරේ වෛද්‍ය සිසුවිය දූෂණය කර මරාදැමීමේ සිදුවීම මෙන්ම ඉන්දියාව යළිත් කම්පනයට පත්ව ඇති බව විදෙස් වාර්තා පවසයි.\r\n \r\n\tදැරියගේ මව විලාප නගමින් මෙම අපරාධය සිදුකළ අය අල්ලාගන්නා ලෙස පැවසුවත්, පැය 24ක් ගත වන අවස්ථාවේදී පවා කිසිවෙකුත් අත්අඩංගුවට ගැනීමට පොලීසිය අපොහොසත් වී ඇති බව කියැවෙයි.\r\n \r\n\tඉන්දියාව තුළ ස්ත්‍රී දූෂණ සංස්කෘතියක් මේ වනවිට වර්ධනය වෙමින් පවතින අතර, ස්ත්‍රී දූෂණ සම්බන්ධයෙන් දැඩි නීතිරීති හඳුන්වාදෙනු ලැබූවද එරට සමාජය තුළ දැඩි පරිහානියක් සිදුවෙමින් ඇති බව විචාරකයෝ පවසති.\r\n \n \n  ", "URL": "https://www.ada.lk/0/0/0-295755", "Category": "International", "Parent URL": null}