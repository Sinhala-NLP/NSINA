{"Source": "Ada News", "Timestamp": "24 11 2020", "Headline": "අකුරණ ගම්මාන දෙකක් වසා දමයි", "News Content": "අකුරණ ප්‍රාදේශීය ලේකම් කොට්ඨාශයෙන් කොවිඩ්  ආසාධිතයන් 39 දෙනෙකු වාර්තා වාර්තාවීමත් සමඟ එම ප්‍රාදේශීය ලේකම් කොට්ටාශයේ තෙලඹුගහවත්ත හා බුළුගෙහෝතැන්න යන ග්‍රාම නිලධාරී වසම් වසා දැමීමට බලධාරීන් පියවර ගෙන තිබේ .  අකුරණ ප්‍රාදේශීය ලේකම් කොට්ඨාශයෙන් ඉතා කෙටි කලක් තුළදී කොවිඩ් ආසාදිතයින්ගේ වර්ධනයක් පෙන්නුම් කරන බැවින් එසේ එම ගම්මාන වසා දැමීමට සෞඛ්‍ය අංශ හා ආරක්ෂක අංශ පියවර ගෙන තිබේ . මේ අතර අම්පිටිය සෙමනේරිය හා හල්ලොලුව ප්‍රදේශවලින් තවත් කොවිඩ් වෛරස් ආසාදිතයන් දෙදෙනකු වාර්තා වී ඇති අතර ඉන් එක් ආසාදිතයකු මහනුවර මධ්‍යම වෙළඳපොලේ එළවළු වෙළෙඳ පොළේ වෙළඳාමේ යෙදුණ අයෙකු වූ බැවින් අ​ද (24) එම වෙළෙඳපොළ වසා දැමීමට බලධාරීන් පියවර ගෙන තිබේ . මහයියාව නගරසභා ගම්මානයෙන් කොවිඩ්  ආසාදිතයෙකු වාර්තා වීමත් සමඟ එම ගම්මානයේ පි.සි.ආර්. පරීක්ෂණ 91 ක් සිදු කිරීමට බලධාරීන් පියවර ගත් අතර ඉන් තුන් දෙනෙකු කොවිඩ් වෛරස් ආසාදිතයන් බවට තහවුරු වී තිබේ . ෂේන් සෙනෙවිරත්න  ", "URL": "https://www.ada.lk/0/0/0-371992", "Category": "Latest News", "Parent URL": null}