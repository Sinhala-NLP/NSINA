{"Source": "Ada News", "Timestamp": "20 04 2022", "Headline": "UN රුසියානු සහ යුක්රේන ජනාධිපති හමුවක් ඉල්ලයි", "News Content": "රුසියාවේ සහ යුක්රේනයේ ජනාධිපතිවරුන් ඔවුන්ගේ අගනගරවලදී හමුවීමට එක්සත් ජාතීන්ගේ මහලේකම් ඇන්ටෝනියෝ ගුටරෙස් ඉල්ලා ඇති බව එක්සත් ජාතීන්ගේ ප්‍රකාශකයෙක් පවසයි. මෙම මහා අවදානම් සහ ප්‍රතිවිපාක සහිත මේ අවස්ථාවේදී, එක්සත් ජාතීන්ගේ ප්‍රඥප්තිය සහ ජාත්‍යන්තර නීතිය මත පදනම්ව යුක්රේනයේ සාමය සහ බහුපාර්ශ්විකවාදයේ අනාගතය ගෙනඒම සඳහා කඩිනම් පියවර සාකච්ඡා කිරීමට තමා කැමති බව මහලේකම්වරයා සඳහන් කළ බව එම ප්‍රකාශකයා පැවසීය. යුක්රේනය සහ රුසියානු සමූහාණ්ඩුව යන දෙකම එක්සත් ජාතීන්ගේ සංවිධානයේ ආරම්භක සාමාජිකයින් වන අතර, සෑමවිටම මෙම සංවිධානයේ ශක්තිමත් ආධාරකරුවන් වී ඇති බව ඔහු සඳහන් කළේය. මෙම සති අන්තයේ ඕතඩොක්ස් ක්‍රිස්තියානි පාස්කු උත්සවයට පෙර එක්සත් ජාතීන්ගේ ප්‍රධානියා යුක්රේනයේ මානුෂීය විරාමයක් ඉල්ලා දිනකට පසුව මෙම නිවේදනය නිකුත් විය.   ", "URL": "https://www.ada.lk/0/0/0-392523", "Category": "International", "Parent URL": null}