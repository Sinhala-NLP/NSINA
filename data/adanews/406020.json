{"Source": "Ada News", "Timestamp": "4 10 2023", "Headline": "ශ්‍රී ලංකා ක්‍රිකට් ඇෆ්ගනිස්ථානයෙන් බැට කයි - අවමන්සහගත පරාජයකින් ආසියානු ක්‍රීඩා උලෙලෙනුත් ඉවතට", "News Content": "ආසියානු ක්‍රීඩා උළෙලේ ශ්‍රී ලංකාව හා ඇෆ්ගනිස්ථානය අතර පැවැති අර්ධ අවසන් පූර්ව තරගයෙන් ලකුණු 8ක  පරාජයක් ලබමින් ශ්‍රී ලංකා ක්‍රිකට් කණ්ඩායම ආසියානු ක්‍රීඩා උලෙලෙන් ඉවතට විසිවිය. මුලින්ම පන්දුවට පහරදුන් ඇෆ්ගනිස්ථානය සියලු දෙනා දැවී ලකුණු 116ක් රැස්කළ අතර පිළිතුරු ඉනිම ක්‍රීඩා කළ ශ්‍රී ලංකා කණ්ඩායමට සියලු දෙනා දැවී රැස්කළ හැකිවූයේ ලකුණු 108ක් පමණි. සහන් ආරච්චිගේ නායකත්වයෙන් යුතුව ආසියානු ක්‍රීඩා උලෙල සඳහා ශ්‍රී ලංකා පිරිමි කණ්ඩායම සහභාගිවිය. මේ අතර ලෝක කුසලාන තරගාවලිය යටතේ ශ්‍රී ලංකාව හා ඇෆ්ගනිස්තානය අතර ඊයේ පැවැති පුහුනු තරගයෙන්ද ශ්‍රී ලංකාවට එරෙහිව පහසු ජයක් වාර්තා කිරීමට ඇෆ්ගනිස්ථාන කණ්ඩායම සමත්විය. ආසියානු ක්‍රීඩා උළෙලේ කාන්තා ක්‍රිකට් රිදී පදක්කම දිනා ගැනීමට චමරි අතපත්තුගේ නායකත්වයෙන් යුත් කාන්තා කණ්ඩායම සමත්විය.     ", "URL": "https://www.ada.lk/0/0/0-406020", "Category": "Sports", "Parent URL": null}