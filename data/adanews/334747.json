{"Source": "Ada News", "Timestamp": "8 06 2018", "Headline": "බේරුවල මුහුදේදී  ධීවරයෙක් අතුරුදන් ", "News Content": "\r\n\tබේරුවල ධීවර වරායෙන්  පසුගියදා බහුදින ධීවර යාත්‍රාවකින් මුහුදු ගිය ධීවරයෙකු යළි ගොඩබිමට පැමිණෙමින් සිටියදී ඊයේ (07දා) යාත්‍රාවෙන් මුහුදට ඇදවැටී අතරුදන්ව ඇති බව බේරුවල පොලීසිය සඳහන් කරයි.\r\n \r\n\tමෙලෙස අතඅරුදන්ව ඇත්තේ  බණ්ඩාරවත්ත බේරුවල ලිපිනයේ පදිංචි පැතුම් ද සිල්වා  නමැති 38 හැවිරිදි ධීවරයෙකි.\r\n \r\n\tඅතුරුදන්වූ  ධීවරයා ඇතුළු පිරිසක් බේරුවල ධීවර වරායෙන්  පසුගියදා බහුදින ධීවර යාත්‍රාවකින් මුහුදු ගිය අතර  ඊයේ (07දා) ඔවුන්  යළි ගොඩබිමට පැමිණෙමින් සිටයදී බේරුවල ධීවර වාරය ආසන්නයේදී රළ පහරක් වැදීම හේතුවෙන් යාත්‍රාවේ සිටි මෙම ධීවරයා  මුහුදට වැටී අතරුදන්ව ඇති බව බේරුවල පොලීසිය පවසයි.\r\n \r\n\tමේ වන විට අතුරුදන් වූ ධීවරයා  සොයා බේරුවල පොලීසිය සහ  නාවික හමුදා නිලධාරීන් එක්ව මෙහෙයුමක්  දියත්කොට ඇති බවද බේරුවල පොලීසිය පවසයි.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-334747", "Category": "Latest News", "Parent URL": null}