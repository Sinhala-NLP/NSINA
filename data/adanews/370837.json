{"Source": "Ada News", "Timestamp": "26 10 2020", "Headline": "මහරගමින් කෝවිඩ් රෝගීන් 15ක් වාර්තා වෙයි", "News Content": "මහරගම නගර සභා බල ප්‍රදේශයේ කොරෝනා වෛරසය ආසාදනය වූ පුද්ගලයින්  පහළොස් දෙනකු (26) දා වාර්තා වූ බව මහරගම සෞඛ්‍ය වෛද්‍ය නිලධාරී කාර්යාලය පවසයි .\n\nමොවුන්  නාගහවත්ත ,පන්නිපිටිය, වීරමාවත, පතිරගොඩ, ජනතා මාවත ,නාවින්න, ඇරැව්වල, ඇඹුල්දෙනිය සහ ජයගත් පාර යන ප්‍රදේශවල පදිංචිකරුවන් බවද පැවසේ\n\nඑසේම මෙම ආසාදිතයින්  පෑලියගොඩ මත්ස්‍ය වෙළෙඳ සංකීර්ණයෙ හා වරායේ  ආසාදිතයින්ගේ දෙවන පෙළ ආශ්‍රිතයන් බවට හඳුනාගෙන ඇතැයි ද සෞඛ්‍ය වෛද්‍ය නිලධාරී කාර්යාලය  පවසයි .\n\nමෙම පුද්ගලයන් හඳුනාගැනීමෙන් පසුව ඔවුන්ගේ ආශ්‍රිතයින් ලෙස හදුනාගත්  දෙසීයකට ආසන්න පිරිසක් නිවෙස් 25 ස්වයං නිරෝධායනයට ලක් කිරීමට පියවර ගෙන ආසාදිතයින් රෝහල්ගත කිරීමට පියවර ගත්  බවද පැවසේ .\n\nමහරගම  බල පුදේශය 160 කට ආසන්න පිරිසක් පසුගියදා පී.සී.ආර් පරීක්ෂණයට ලක් කොට ස්වයං නිරෝධායනයට  ලක් කර තිබියදී මෙම  ආසාදිතයින්  හඳුනා ගැනීමට හැකිවූ බව බව මහජන සෞඛ්‍ය පරීක්ෂක නිලධාරීන් පවසයි .\n\nඑසේම ස්වයං නිරෝධායනයට  ලක් වන ලෙසට උපදෙස් ලබා දී තිබූ ඇතැම් පිරිස් එම උපදෙස් නොතකමින්  තැන තැන ඇවිදිමින් සංචරණය කල  බවට ලැබී ඇති තොරතුරු පිළිබඳව   පොලිසියේ පැමිණිලි කිරීමට පියවර ගෙන ඇති  බවද සෞඛ්‍ය වෛද්‍ය නිලධාරී කාර්යාලය පවසයි. මත්තේගොඩ ශාන්ත ප්‍රදීප් කුමාර කුලරත්න  ", "URL": "https://www.ada.lk/0/0/0-370837", "Category": "Latest News", "Parent URL": null}