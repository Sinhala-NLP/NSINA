{"Source": "Ada News", "Timestamp": "5 05 2022", "Headline": "පූරාන්ට වගකීම් දෙකක්", "News Content": "බ.ඉ.කොදෙව් එක්දින හා විස්සයි20 ක්‍රිකට් නායකත්වය නිකලස් පූරාන්ට හිමිවී ඇත.ඒ එහි හිටපු නායක කිරන් පොලාඩ් එක්දින පිටියෙන් සමුගැනීමත් සමගිනි. පූරාන් පසුගිය වසරේදී කොදෙව් එක්දින හා විස්සයි20 උපනායකයා ලෙසින් ක්‍රියා කළේය. එහිදී පොලාඩ් ක්‍රීඩා නොකළ, ඔස්ට්‍රේලියාව සමගින් පැවැති විස්සයි20 තරගාවලිය මෙහෙයවීමටද පූරාන් සමත්විය. එම තරගාවලිය3-1ක් ලෙසින් ජය ගැනීමටදකොදෙව්වන්ටහැකිවිය. සමස්තයක් ලෙස පූරාන් අන්තර්ජාතික තරග 10කදී කොදෙව් කණ්ඩායම මෙහෙයවා ඇතත්, එයින් ජය ගැනීමට හැකිවී ඇත්තේ තරග 04ක් පමණි. මේ සමගින් හිස්වන කොදෙව් එක්දින හා විස්සයි20 උපනායකත්වය කඩුලු රකින ක්‍රීඩක ෂේ හෝප්ට හිමි වී ඇත.       ", "URL": "https://www.ada.lk/0/0/0-393019", "Category": "Sports", "Parent URL": null}