{"Source": "Ada News", "Timestamp": "11 06 2018", "Headline": "ආසියා ශාන්තිකර විදුලි සංදේශ තොරතුරු සහ සන්නිවේදන තාක්ෂණ සමුළුව ඇරඹේ", "News Content": "\r\n\t15 වැනි ආසියා ශාන්තිකර විදුලි සංදේශ තොරතුරු සහ සන්නිවේදන තාක්ෂණ සමුළුවේ සමාරම්භක අවස්ථාව ජනාධිපති මෛත්‍රීපාල සිරිසේන මහතාගේ  ප‍්‍රධානත්වයෙන් අද (11දා) පෙරවරුවේ කොළඹ ටාජ් සමුද්‍රා හෝටලයේදී පැවැත්විණි.\r\n \r\n\tමෙවර සමුළුවේ සත්කාරකත්වය ශ‍්‍රී ලංකා විදුලි සංදේශ නියාමන කොමිෂන් සභාව විසින් දරනු ලබන අතර සමුළුව අද සිට ජූනි 13 වන දින දක්වා කොළඹ දී පැවැත්වෙයි.\r\n \r\n\tවිදුලි සංදේශ සහ තොරතුරු සන්නිවේදන තාක්ෂණ ප‍්‍රතිපත්ති සම්පාදකයන් සහ නියාමකයන්ට විදුලි සංදේශ සහ තොරතුරු හා සන්නිවේදන තාක්ෂණ අංශයේ සිදුවන වෙනස්කම්වල ප‍්‍රතිඵලයක් වශයෙන් මුහුණදීමට සිදුවන ගැටලු පිළිබඳව එක්ව සාකච්ඡා කිරීම සඳහා පොදු වේදිකාවක් සැපයීම මෙම සමුළුවේ අරමුණ වී තිබේ. \r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-335215", "Category": "Latest News", "Parent URL": null}