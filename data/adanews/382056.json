{"Source": "Ada News", "Timestamp": "25 07 2021", "Headline": "අන්තර් පළාත් මගි ප්‍රවාහනයට අවසර", "News Content": "අන්තර් පළාත් බස් හා දුම්රිය සේවා අගෝස්තු 01 වැනිදා සිට සීමාසහිතව ආරම්භ කරන බව ප‍්‍රවාහන රාජ්‍ය ඇමැති දිලූම් අමුණුගම මහතා පවසයි.\n \n පවතින තත්ත්වය සැලකිල්ලට ගනිමින් අවසර ලබා දෙන බස් රථ හා දුම්රිය පමණක් ධාවනයට යොදවන බව ද හෙතෙම කීවේය.\n \n මේ අතර අගෝස්තු 01 වැනිදා අන්තර් පළාත් ලංගම බස් රථ 1500 ක් යොදවන බව ලංගම සභාපති කිංස්ලි රණවක මහතා පැවැසීය.\n \n කෙසේ වෙතත් සෞඛ්‍ය සේවා අධ්‍යක්‍ෂවරයාගේ උපදෙස් අනුව බස් රථ යොදවන බවද ඔහු කියා සිටියේය.  ", "URL": "https://www.ada.lk/0/0/0-382056", "Category": "Latest News", "Parent URL": null}