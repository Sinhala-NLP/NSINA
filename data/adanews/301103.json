{"Source": "Ada News", "Timestamp": "4 01 2018", "Headline": "මියගිය පුතාගේ සිරුර දින තුනක් තුරුළු කරගෙන සිටි මවක්", "News Content": "\r\n\tමියගිය සිය විශේෂ අවශ්‍යතා සහිත පුතුගේ සිරුර දින තුනක් තිස්සේ නිවසේ තබාගෙන එය තුරුලු කරගෙන සිටි මවක පිළිබඳ පුවතක් නෙළුව, දෙල්ලව ප්‍රදේශයෙන් වාර්තා වේ.\r\n \r\n\tනෙළුව, දෙල්ලව පදිංචි ඇලිබඩ ගමගේ මධුසංඛ (17)  නමැති විශේෂ අවශ්‍යතා සහිත තරුණයෙකු මෙලෙස ජීවිතක්ෂයට පත්ව ඇත.\r\n \r\n\tජීවිතක්ෂයට පත් තරුණයා සිය මව සහ පියා සමග මෙම නිවසේ ජීවත්ව  සිට අතර, පියා කුලී වැඩ කරමින් මෙම පවුල නඩත්තු කර ඇති බවට තොරතුරු අනාවරණය වී ඇතැයිද පොලීසිය පවසයි.\r\n \r\n\tවාර්තා වන පරිදි එම පියා තම රැකියාව සඳහා ගමෙන් පිටව නැවත නිවසට පැමිණ ඇත්තේ දින 2-3කටපමණ පසුවය. එසේ පිටව ගොස් සිටි අවස්ථාවක විශේෂ අවශ්‍යතා සහිත පුතු හදිසියේ මියගොස් ඇත.\r\n \r\n\tපියා නිවසට පැමිණි අවස්ථාවේදී නිවස තුළින් දුඟදක් වහනය වී ඇති අතර,ඒ ගැන සොයා බැලීමේදී නිවසේ කාමරයේ මියගිය පුතා සමග බිරිඳ නිදාගෙන සිටින අයුරු දැක තිබේ. ඉන් අනතුරුව ඔහු ඒ සම්බන්ධව නෙළුව පොලීසියට දැනුම් දීමෙන් පසු මෙම මළසිරුර සොයාගත් බව පොලීසිය පවසයි.\r\n \n\n \r\n\t \r\n  ", "URL": "https://www.ada.lk/0/0/0-301103", "Category": "Latest News", "Parent URL": null}