{"Source": "Ada News", "Timestamp": "25 04 2021", "Headline": "සෞඛ්‍ය උපදෙස් නොතකා අදත් නුවරඑළියට විශාල ජනතාවක්", "News Content": "කොවිඩ් 19 වෛරසය පැතිර යාමේ අවධානම නොතකා (25) දිනයෙත් දිවයිනේ විවිධ  ප්‍රදේශවල සිටි සංචාරකයන් විශාල පිරිසක් නුවරඑලියට පැමිණ සිටි අයුරු අප කැමරාවේ සටහන් විය. නුවරඑලිය මහ නගර සභාව විසින් සංවිධානය කර ඇති වසන්ත සැණකෙලියට සමගාමිව සංචාරකයන් පිරිස පැමිණ සිටියහ. නුවරඑලිය ග්‍රෙගරි වැව අසන්නයේ 4*4 ජිප් රථ තරගාවලිය පැවති අතර, එම තරගාවලිය නැරඹිමටද විශාල සංචාරකයන් පිරිසක් පැමිණ සිටිය අතර එසෙ පැමිණි සංචාරකයන් විශාල පිරිසක් සෞඛ්‍ය උපදෙස් නොපිලිපදිමින් විනෝද වන අයුරු අප කැමරාවේ සටහන් විය. නුවරඑලිය නගරයේ සියළුම සංචාරක නිකේතන වල සංචාරකයන්ගෙන් පිරි ඇති බවයි නුවරඑලිය ප්‍රදේශවාසින් කියා සිටින්නේ.    ", "URL": "https://www.ada.lk/0/0/0-377633", "Category": "Latest News", "Parent URL": null}