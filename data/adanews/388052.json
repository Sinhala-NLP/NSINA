{"Source": "Ada News", "Timestamp": "4 12 2021", "Headline": "පාකිස්තානයේ සිදුවීම උලමා සභාව හෙළා දකියි", "News Content": "පාකිස්තානයේදී ශ්‍රී ලාංකිකයෙක් කෘර ලෙස ඝාතනය කිරීමේ සිදුවීම ශ්‍රී ලංකා ජම්ඉය්යතුල් උලමා සංවිධානය විසින් හෙළා දැක තිබේ. නිවේදනයක් නිකුත් කරමින් ඔවුන් සඳහයන් කරන්නේ සැකකරුවන් අත්අඩංගුවට ගැනීම සම්බන්ධව ඒරට නීතිය ක්‍රියාත්මක කිරීමේ ආයතන වෙත ප්‍රශංසාව පුදකරන බවයි. පකිස්තානයේ සියල්කොට් හි සිදුවූ අමානුෂික ප්‍රහාරය හෙළා දකිමු සියල්කොට් හි කර්මාන්ත ශාලාවට එල්ල වූ බිහිසුණු අමානුෂික ප්‍රහාරය සහ ශ්‍රී ලාංකික කළමනාකරුවෙකු ගිනි තැබීම අපි තරයේ හෙළා දකිමු. එමෙන්ම මේ සම්බන්ධයෙන් කඩිනම් ක්‍රියාමාර්ගයක් ගෙන සැකකරුවන් 100 කට අධික සංඛ්‍යාවක් අත්අඩංගුවට ගැනීම සම්බන්ධයෙන් පාකිස්තාන නීතිය ක්‍රියාත්මක කිරීමේ අධිකාරියට අපගේ ප්‍රශංසාව ද පුදකර සිටිමු. මෙම ම්ලේච්ඡ ඝාතනය සම්බන්ධයෙන් අපරාධකරුවන්ට එරෙහිව දැඩි ක්‍රියාමාර්ග ගන්නා ලෙස අපි ඉල්ලා සිටිමු. විපතට පත් අයගේ පවුලේ උදවියට සැනසුම, සාධාරණය අත්වේවායි ප්‍රාර්ථනා කරන අතර ඒ වෙනුවෙන් අපගේ බලවත් ශෝකය ප්‍රකාශ කර සිටිමු. ලෝකවාසී සියලු පුරවැසියන්, නීතියේ ආධිපත්‍යයට ගරු කරමින් ප්‍රජාවන් අතර තිරසාර සහෝදරත්වය ගොඩනැගීම සඳහා මානුෂීයව ක්‍රියා කරමින් අපගේ අනාගත පරම්පරාවට යහපත් පරිසරයක් දායාද කිරීම අපගේ අවංක බලාපොරොත්තුවයි.  ", "URL": "https://www.ada.lk/0/0/0-388052", "Category": "Latest News", "Parent URL": null}