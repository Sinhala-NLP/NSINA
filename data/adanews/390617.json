{"Source": "Ada News", "Timestamp": "22 02 2022", "Headline": "බයිඩන් - පූටින් හමුවක් තවම සැලසුම් කර නෑ - ඇමෙරිකාව", "News Content": "එක්සත් ජනපද ජනාධිපති ජෝ බයිඩන් සහ ඔහුගේ රුසියානු ජනාධිපති ව්ලැදිමීර් පූටින් අතර හමුවක් මේ මොහොත වනතෙක්ම නිසැකවම විකල්පයක් නොවන බව ධවල මන්දිරය ප්‍රකාශ කළේය. යම් ලෙසකින් යුක්රේනය සමග ගැටුම් උත්සන්න කිරීමක් සිදු වුවහොත් එවැනි සමුලුවක් අවශ්‍ය වනු ඇති බව ධවල මන්දිර ප්‍රකාශිකා ජෙන් සාකි පැවසුවේ, මේ අවස්ථාවේදී එය නිසැකවම සැලසුම්වල නොමැති බව පවසමිනි. එක්සත් ජනපද රාජ්‍ය ලේකම් ඇන්ටනි බ්ලින්කන් අඟහරුවාදා ප්‍රකාශ කළේ රුසියානු විදේශ අමාත්‍ය සර්ජි ලැව්රොව් සමග බ්‍රහස්පතින්දා පැවැත්වීමට නියමිතව තිබූ හමුව අවලංගු කළ බවයි. මේ අතර, බයිඩන් අඟහරුවාදා යම් අනතුරු ඇඟවීමක් කරනු ලැබුවේ, යුක්රේනය වෙත රුසියානු ආක්‍රමණයක ආරම්භ වීම මුල් කරගනිමින් එක්සත් ජනපදය රුසියාවට එරෙහිව පළමු වාරික සම්බාධක පනවන බවත්, මොස්කව් තවදුරටත් රට තුළට ගියහොත් තවත් බොහෝ දේ බලාපොරොත්තු විය හැකි බවත්ය. කෙසේ වෙතත් පසුගියදා රුසියනු ජනාධිපති ව්ලැදිමීර් පූටින් විසින් නැගෙනහිර යුක්රේනයේ ඩොන්බාස්හි \"ලුගාන්ස්ක් මහජන සමූහාණ්ඩුව (LPR)\" සහ \"ඩොනෙට්ස්ක් මහජන සමූහාණ්ඩුව (DPR)\" යන කලාපයන් ස්වාධීන සහ ස්වෛරී රාජ්‍යයන් ලෙස පිළිගැනීමේ නියෝග දෙකකට අත්සන් කරනු ලැබුවේ ලොවම මවිත කරමිනි.   ", "URL": "https://www.ada.lk/0/0/0-390617", "Category": "International", "Parent URL": null}