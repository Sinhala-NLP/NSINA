{"Source": "Ada News", "Timestamp": "29 10 2018", "Headline": "අගමැති තේරීමේ බලයක් පාර්ලිමේන්තුවට නෑ", "News Content": "අග්‍රාමාත්‍යවරයෙක් තේරීමේ බලයක් පාර්ලිමේන්තුවට නොමැති බවත් පාර්ලිමේන්තුවට ඇත්තේ අගමැතිවරයා ඉවත් කිරීමේ බලය පමණක් බවත් පාර්ලිමේන්තු මන්ත්‍රී උදය ගම්මන්පිල මහතා පවසයි. කොළඹදී පැවැති මාධ්‍ය හමුවකදී ඔහු මේ බව පැවැසීය. අග්‍රාමාත්‍ය රනිල් වික්‍රමසිංහ මහතාට අවශ්‍යනම් ශ්‍රේෂ්ඨාධිකරණයට යා හැකි බවත් ඔහු ප්‍රකාශ කරයි. “අපි රටේ නීතිය අනුගමනය කරනවා. පාර්ලිමේන්තුව කැඳෙව්වා කියලා බලය පෙන්වන්න බෑ. රටේ ජනාධිපතිවරයා පත්කළ අගමැති කෙනෙක් ඉන්නවානම් ඔහු තමයි අගමැති. ඔහු ඉවත් කරන්න ජනාධිපතිවරයාට පුළුවන් අවස්ථා තිබෙනවා. නැත්නම් විශ්වාභංග යෝජනාවක් ගෙන ආ යුතුයි. ව්‍යවස්ථාවේ තිබෙන ක්‍රමවේදවලට අනුව මිසක් පාර්ලිමේන්තුව නැවත කැඳෙව්වා කියා කවුද අගමැති කියලා තීරණය කරන්න බෑ. ව්‍යවස්ථාවේ කොතනකවත් අගමැති තේරීමේ බලයක් පාර්ලිමේන්තුවට හෝ කථානායක දීලා නෑ. අගමැති ඉවත් කිරිම ගැන පමණයි කියලා තියෙන්නේ. රනිල් වික්‍රමසිංහ මහතා ඉවත්කරලා ඉවරයි. කථානායකවරයා ව්‍යවස්ථා විරෝධීව කටයුතු කරනවා.”   ", "URL": "https://www.ada.lk/0/0/0-341770", "Category": "Latest News", "Parent URL": null}