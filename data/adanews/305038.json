{"Source": "Ada News", "Timestamp": "23 01 2018", "Headline": "බලය තිබුණානම් හිටපු ජනපතිට වනදේ ජ.වි.පෙ කියයි", "News Content": "\r\n\tතම පක්ෂය දූෂණ විරෝධී කමිටු හෝ හදිසි වැටලීම ඒකක මෙහෙයවීමේ හෝ අධීක්ෂණය කිරීමේ අධිකාරි බලයත් තිබුණානම් හිටපු ජනාධිපතිවරයා ඇතුළු ඔහුගේ කණ්ඩායමේ සිටින අපරාධකරුවන්ව දූෂිතයන්ට නිදහසේ අනුන්ට අවලාද එල්ල කරමින් සිටීමට නොහැකි වන බව ජනතා විමුක්ති පෙරමුණ සඳහන් කරයි.\r\n \r\n\tවංචා දූෂණ සෙවීමට සහාය දීම සඳහා අගමැතිවරයා විසින් පිහිටවූ දූෂණ මර්දන කමිටු ලේකම් කාර්යාලය අගමැතිවරයා හා මහින්ද රාජපක්ෂ මහතා අතර ඇතිවූ එකඟතාවක් නිසා විසුරුවා හැරී බවට සත්‍යය දන්නා සියල්ලම දන්නා බවද එම පක්ෂයේ දේශපාලන මණ්ඩලය විසින් මාධ්‍ය නිවේදනයක් නිකුත් කරමින් සඳහන් කරයි.\r\n \r\n\tහිටපු ජනාධිපති මහින්ද රාජපක්ෂ මහතාගේ අත්සනින් නිකුත් කළ යහපාලන විපක්ෂයේ භූමිකාව නමින් නිකුත් කර තිබූ මාධ්‍ය නිවේදනයට පිළිතුරු ලෙස ජනතා විමුක්ති පෙරමුණ අද (23දා) මාධ්‍ය නිවේදනයක් නිකුත් කරමින් මේ බව සඳහන් කළේය.\r\n \r\n\tඅදාළ නිවේදනය විකෘති කිරීම්වලින් හා බොරු අවලාදවලින් ප්‍රතිවිරෝධී අදහස්වලින් පිරී පවතින බවද එම නිවේදනයේ සඳහන් කර තිබේ.\r\n \r\n\tහිටපු ජනාධිපති මහින්ද රාජපක්ෂ මහතාගේ අත්සනින් මෙම නිවේදනය නිකුත් කරනු ලැබුවේ ජනවාරි 21 වැනිදාය.\r\n \n\n  ", "URL": "https://www.ada.lk/0/0/0-305038", "Category": "Latest News", "Parent URL": null}