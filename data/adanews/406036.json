{"Source": "Ada News", "Timestamp": "5 10 2023", "Headline": "දුම්රිය වර්ජනයට හේතුව දුම්වැටියක් නිසා ඇතිවූ ගැටුමක්", "News Content": "දුම්රිය නියාමකවරයෙක් හා දුම්රිය ආරක්ෂක අංශයේ නිලධාරීයෙකු අතර ඇතිවූ ගැටුමට හේතුව දුම්වැටියක් මුල්කරගත් කරුණක් බව වාර්තා වෙයි. මෙම ගැටුම හේතුවෙන් ඊයේ පස්වරුවේ සිට හදිසි වැඩ වර්ජනයක් ආරම්භ කර ඇති අතර ඒ අනුව ඊයේ දිනයේදී පමණක් දුම්රිය ගමන්වාර 78ක් අවලංගු වූයේය. මේ හේතුවෙන් මගීන් දැඩි පීඩාවට පත්වූ අතර ඇතැම් දුම්රිය ස්ථානවල උණුසුම්කාරී තත්ත්වයක්ද ඇතිවිය. මේ වන විට අදාළ ගැටුම සම්බන්ධයෙන් පරීක්ෂණ සී.සී.ටී.වී. දර්ශන ඔස්සේ පරික්ෂා ආරම්භ කර තිබේ. එසේම දුම්රිය ස්ථානවල ආරක්ෂාව වෙනුවෙන් හමුදාව හා පොලීසියද කැඳවා තිබේ.  ", "URL": "https://www.ada.lk/0/0/0-406036", "Category": "Latest News", "Parent URL": null}