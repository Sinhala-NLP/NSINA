{"Source": "Ada News", "Timestamp": "8 05 2018", "Headline": "වට්ටක්කා තොග මිලදී ගැනීමට ලක්‍ෂ 50ක්", "News Content": "\r\n\tගොවීන්ගේ වට්ටක්කා තොග මිලදී ගැනීමට මහාභාණ්ඩාගාරයෙන් රුපියල් ලක්‍ෂ 50ක මුදලක් වෙන්කර ඇතැයි කෘෂිකර්ම අමාත්‍යාංශය සඳහන් කරයි.\r\n \r\n\tදිවයිනේ ප්‍රදේශ කිහිපයක වට්ටක්කා වගාකර ඇති ගොවීන් තම අස්වැන්න අලෙවි කරගත නොහැකි බවට මැසිවිලි නංවන බවට කෘෂිකර්ම අමාත්‍යාංශයට වාර්තා වූ බවත්, මෙවර වට්ටක්කා අස්වැන්න ඉහළ යෑම හා ඊට සාපේක්‍ෂව වට්ටක්කා සඳහා වෙළෙඳ පොළේ මිල ගණන් පහළ යෑම හේතුවෙන් මෙම තත්ත්වය උද්ගත වූ බවත් එම අමාත්‍යාංශය පෙන්වා දෙයි.\r\n \r\n\tමෙම කරුණ සැලකිල්ලට ගනිමින් වට්ටක්කා වගා කළ ගොවීන් ආරක්‍ෂා කිරීම සඳහා වැඩපිළිවෙළක් ක්‍රියාත්මක කළ යුතු බවට කෘෂිකර්ම අමාත්‍ය මහින්ද අමරවීර මහතා මහාභාණ්ඩාගාරයෙන් ඉල්ලීමක් කළ බවත්,‍ එම ඉල්ලීම පරිදි ප්‍රදේශ කිහිපයක අතිරික්ත වට්ටක්කා අස්වැන්න මිලදී ගැනීම සඳහා මහාභාණ්ඩාගාරයෙන් රුපියල් ලක්‍ෂ 50ක මුදලක් ලබාදී ඇති බවත් කෘෂිකර්ම අමාත්‍යාංශය සඳහන් කරයි.\r\n \r\n\tඑම මුදල මේ වන විට දිස්ත්‍රික් කෘෂිකර්ම නිලධාරීන් වෙත මුදාහැර තිබෙන අතර, අදාළ වට්ටක්කා අස්වනු මිලදී ගෙන සුදුසු පරිදි වෙළෙඳ පොළ වෙත නිකුත් කිරීමේ වැඩපිළිවෙළක් අරඹන්නැයි අදාළ නිලධාරීන්ට උපදෙස් ලබාදී ඇති බවද එම අමාත්‍යාංශය ප්‍රකාශ කරයි.\r\n \n\n \r\n\t \r\n  ", "URL": "https://www.ada.lk/0/0/0-327768", "Category": "Latest News", "Parent URL": null}