{"Source": "Ada News", "Timestamp": "31 05 2019", "Headline": "යාපනයේ කලපුවක මඩේ තිබී අත්බෝම්බ 7ක් මතුවෙයි", "News Content": "යාපනය කොලොම්බුතුරෙයි ප්‍රදේශයේ කලපුවක් අසලින් සාමාන්‍ය වැසියෙකුට අත්බොම්බ 7ක් ඊයේ (30) දින හමු වී ඇති බවට යාපනය පොලීසිය පවසයි. කොලොම්බුතුරෙයි ස්වාමියාර් විදිය ආසන්නයේ පිහිටි කලපුවකින් අසල නිවැසියෙකු දිය නෑමට ගොස් ඇති අතර එහිදී කලපුව ආසන්නයේ මඩේ තිබි අදාළ  අත්බෝම්බ හමු වී ඇති අතර පසුව එම වැසියා විසින් ඒ බව යාපනය පොලීසියට දැනුම් දී ඇත. අනතුරුව යාපනය පොලීසිය එම ස්ථානයට පැමිණ සිදු කරන ලද සෝදිසියකදී වලදමා තිබූ අත්බෝම්බ  7ක් හමු වී රැගෙන ගොස් ඇති අතර අදාළ  අත්බෝම්බ අධිකරණ නියෝගයකට අනුව පොලිස් විශේෂ කාර්ය බලකා නිලධාරීන්ගේ සහය ඇතිව නිෂ්ක්‍රීය කිරීමට පියවර ගන්නා බවට යාපනය පොලීසිය වැඩිදුරටත් පවසයි.                                                                             ", "URL": "https://www.ada.lk/0/0/0-349013", "Category": "Latest News", "Parent URL": null}