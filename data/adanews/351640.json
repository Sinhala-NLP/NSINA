{"Source": "Ada News", "Timestamp": "20 08 2019", "Headline": "පිළිතුරු පත්‍ර ඇගයිමේදි කිසිඳු අපේක්ෂකයෙකුට අගතියක් සිදු වන්නේ නෑ", "News Content": "2019 වර්ෂයේ පවත්වනු ලබන අ.පො.ස.(උ/පෙළ)  විභාගය හා පහ ශ්‍රේණියේ ශිෂ්‍යත්ව විභාගවල ඇගයීම් කටයුතු පිළිබඳ මේ දිනවල ඇතැම් විද්‍යුත්, මුද්‍රිත හා සමාජ ජාල මාධ්‍ය තුළ පළ කරනු ලබන විවිධ අදහස් හා ඒ ඇසුරින් සමාජය තුළ ගොඩනැගෙන්නා වූ කතිකාවන් නිවැරදි නොවන බව විභාග කොමසාරිස් ජනරාල් සනත් පූජිත මහතා සඳහන් කරයි. අද දින අධ්‍යාපන අමාත්‍යාංශය විශේෂ නිවේදනයක් නිකුත් කරමින් මේ පිළිඳව වැඩිදුරටත් පෙන්වා දුණි. ශ‍්‍රී ලංකා විභාග දෙපාර්තමේන්තුව මඟින් පවත්වනු ලබන සියලු ම පාසල් හා ආයතනික විභාගවල ඇගයීම් ක‍්‍රමවේදය වඩාත් නිරවුල් වූත්, වඩාත් විශ්වසනීයවූත් ක‍්‍රමෝපායන් අනුගමනය කරමින් සිදුකරන බව වගකීමෙන් ප්‍රකාශ කරන බවත්, ඒ අනුව, විද්‍යාත්මක පදනමක සිට ඇගයීම් කටයුතු මෙහෙයවීමට විභාග දෙපාර්තමේන්තුව දරන වෑයම තුළ කිසිදු විභාග අපේක්‍ෂකයකුට අගතියක් සිදු නොවන බවත්  විභාග කොමසාරිස් ජනරාල්වරයා අවධාරණය කරයි. මේ සම්බන්ධ ව වැඩිදුරටත් කරුණු දක්වන කොමසාරිස් ජනරාල්වරයා පාසල් විභාග පිළිතුරු පත‍්‍ර ඇගයීමේ ක‍්‍රියාවලිය සකස් කර ඇති ආකාරය ද පහත පරිදි පෙන්වා දි තිබේ.‍ මේ අනුව, සෑම විභාග අපේක්‍ෂකයකුට ම සාධාරණවූත්, නිරවුල්වූත් ලකුණක් පිරිනැමීමේ අභිලාෂය මෙම ක‍්‍රියාමාර්ග මඟින් ඉටුකර ගැනීමට අපේක්‍ෂා කරන බැවින් මේ දක්වා සෑම අවස්ථාවකදී ම ශ‍්‍රී ලංකා විභාග දෙපාර්තමේන්තුව ඒ සඳහා සියලු ප්‍රයත්නයන් දරා ඇති බව විභාග කොමසාරිස් ජනරාල්වරයා අවධාරණය කරයි. කෂිනි හපුආරච්චි       ", "URL": "https://www.ada.lk/0/0/0-351640", "Category": "Latest News", "Parent URL": null}