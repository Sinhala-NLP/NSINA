{"Source": "Ada News", "Timestamp": "12 01 2018", "Headline": "හෙට නොවෙයි අද වුනත් ගෙදර යන්න ලෑස්තියි - ජනපති", "News Content": "\r\n\tශ්‍රේෂ්ඨාධිකරණය ලබාදෙන ඕනෑම තීරණයක් ඉතා ගෞරවයෙන් යුතුව පිළිගෙන ප‍්‍රජාතන්ත‍්‍රවාදයට හිස නමා හෙට නොව අද වුවත් ජනාධිපති ධූරයෙන් නික්ම යාමට තමා සූදානම් බව ජනාධිපති මෛත්‍රීපාල සිරිසේන මහතා පවසයි.\r\n\tජනාධිපති ගරු මෛතී‍්‍රපාල සිරිසේන මැතිතුමා මේ බව ප‍්‍රකාශ කළේ අද (12) පස්වරුවේ අකුරැස්ස ප‍්‍රදේශයේ පැවති ජන හමුවක් අමතමිනි.\r\n \r\n\tතමා ශ්‍රේෂ්ඨාධිකරණයෙන් මත විමසුමක් සිදු කළේ තමාට ජනාධිපති ධූරයේ රැදී සිටීමට තිබෙන වසර ගණන පිළිබඳ නොව 19 වන ව්‍යවස්ථා සංශෝධනය සමග වර්තමාන ජනාධිපතිවරයාගේ නිල කාලය පිළිබඳ සමාජය තුළ මත දෙකක් ඉදිරිපත්වී තිබීම නිසා බව ද ජනාධිපතිතුමා මෙහිදී වැඩිදුරටත්කි යා සිටියේය.\r\n \r\n\tතමා ජනාධිපති ධූරයේ සැමදා රැදී සිටීමට පැමිණි අයෙක් නොවන බව පැවසූ ජනාධිපතිතුමා එහෙත් තමන් රට වෙනුවෙන් දකින සිහිනයක් වන ජාතික සංහිඳියාව ශක්තිමත් වූ මෙන්ම සියලු ජන කොටස් සහෝදරත්වයෙන් ජීවත්වන ලොව පිළිගත් රාජ්‍යයක් ලෙස ශ‍්‍රී ලංකා මාතෘ භූමිය ඔසවා තැබීමේ සිහිනය වෙනුවෙන් තනතුරු තිබුණත් නැතත් සැමදා කැපවන බව ද අවධාරණය කළේය.\r\n \n\n  ", "URL": "https://www.ada.lk/0/0/0-302929", "Category": "Latest News", "Parent URL": null}