{"Source": "Ada News", "Timestamp": "11 01 2018", "Headline": "විදේශිකයන්ට දරුවන් ලබාදීම ඉතියෝපියාව තහනම් කරයි", "News Content": "\r\n\tවිදේශිකයන් විසින් සිය රටේ දරුවන් හදා වඩා ගැනීම සඳහා ලබාගැනීම තහනම් කිරීමට ඉතියෝපියාව කටයුතු කර තිබේ.\r\n \r\n\tවිශේෂයෙන්ම මෙසේ හදාවඩා ගැනීමට ගන්නා දරුවන් රැසක් විවිධ අතවරයන්ට මෙන්ම නොසලකා හැරීම්වලට ලක්වන බවට ලැබෙන තොරතුරු මත මෙම තීරණයට පැමිණි බව ඉතියෝපියාව පවසයි.\r\n \r\n\tඇමෙරිකානුවන් විසින් ජාත්‍යන්තර වශයෙන් දරුවන් හදාවඩා ගැනීමට ලබාගන්නා රටවල් අතර ඉතියෝපියාව පෙරමුණේ සිටි අතර, එය ප්‍රතිශතයක් ලෙස 20%කි.\r\n \r\n\tසුපරි තාරකා යුවළක් වන බ්‍රැඩ් පිට් සහ ඇන්ජලීනා ජොලීද මෙසේ ඉතියෝපියාවෙන් දරුවෙකු හදාවඩා ගැනීමට ගත්තවුන් අතර වෙති.\r\n \r\n\tකෙසේ වෙතත්, මෙසේ හදාවඩා ගැනීමට ගත් ඉතියෝපියානු ගැහැණු දරුවෙකු මරාදැමීම සම්බන්ධයෙන් ඇමෙරිකානු යුවළක් 2013 වසරේදී වැරදිකරුවන් බවට පත්විය.\r\n \r\n\tමෙම සිදුවීම දරුවන් මෙසේ විදේශයන් හි දරුකමට හදාවඩා ගැනීමට ලබාදීම සම්බන්ධයෙන් විශේෂ කතාබහක් ඇති කර තිබුණු අතර, ඉතියෝපියාව මෙවැනි සිදුවීම් පිළිබඳව දිගින් දිගටම අවධානය යොමුකර අවසානයේදී මෙම නිගමනයට පැමිණ තිබුණි.\r\n \n\n \r\n\t \r\n  ", "URL": "https://www.ada.lk/0/0/0-302576", "Category": "International", "Parent URL": null}