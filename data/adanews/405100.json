{"Source": "Ada News", "Timestamp": "8 08 2023", "Headline": "අධිබලැති විදුලි ධාරාවක් නිසා ගෘහ උපකරණ විනාශයි", "News Content": "හාලිඇල මධ්‍යම  පන්තික  නිවාස යෝජනා ක්‍රමයේ නිවාස රැසක විදුලි උපකරණ රාශියක් ඊයේ (7) පස්වරුවේ හදිසියේ ගලා ආ අධිබලැති විදුලි ධාරිතාවකින් විනාශ වී ගිය බව ජනතාව පවසති. මෙම නිවාස වල නිවැසියන් විදුලි උපකරණ ක්‍රියාත්මක කර භාවිතා කරමින් සිටියදී මෙසේ එක්වරම අධි බලැති විදුලි ධාරාවක් ගලාවිත්  නිවාසවල  විදුලි උපකරණ විනාශ වූ බවද එම නිවැසියන් සදහන් කළේය . මෙහි නිවාස රැසක ශීතකරණ, රූපවාහිනී යන්ත්‍ර, කැසට් යන්ත්‍ර, විදුලි පහන්, ඇතුලු  වටිනා විදුලි  උපකරණ රැසක් විනාශ වී ගිය බවත් ජනතාව කීහ . මේ සම්බන්ධයෙන් ලංකා විදුලි බල මණ්ඩලයෙන් සිදු කල විමසීමකදී එහි ප්‍රකාශයකු සදහන් ක‌ළේ  මේ සම්බන්ධයෙන් සොයා බලා අදාළ ක්‍රියාමාර්ග ගන්නා බවයි . ඇල්ල ප්‍රසාද් රුක්මාල්  ", "URL": "https://www.ada.lk/0/0/0-405100", "Category": "Latest News", "Parent URL": null}