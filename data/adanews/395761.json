{"Source": "Ada News", "Timestamp": "26 07 2022", "Headline": "නව ඉන්දීය ජනපතිනිය වෙත චීන ජනපතිගෙන් සුබ පැතුම්", "News Content": "චීන ජනාධිපති ෂී ජින්පිං ඉන්දීය ජනාධිපති ධුරයට පත් වූ ද්‍රෞපදී මුර්මු වෙත සුබපැතුම් පණිවිඩයක් යවා තිබේ. චීනය සහ ඉන්දියාව එකිනෙකාගේ වැදගත් අසල්වැසියන් බව සඳහන් කළ ෂී, වඩාත් යහපත් සහ ස්ථාවර චීන-ඉන්දියා සබඳතාවයක් දෙරටේ සහ ජනතාවගේ මූලික අවශ්‍යතා සඳහා සේවය කරන අතරම, කලාපීය සහ ලෝක සාමය, ස්ථාවරත්වය සහ සංවර්ධනය සඳහා හිතකර බව පැවසීය. චීන-ඉන්දියා සබඳතාවලට තමන් විශාල වැදගත්කමක් ලබාදෙන අතර, දේශපාලන අන්‍යෝන්‍ය විශ්වාසය වැඩි දියුණු කිරීමට, ප්‍රායෝගික සහයෝගීතාව ගැඹුරු කිරීමට, වෙනස්කම් නිසි ලෙස හසුරුවා ගැනීමට සහ ද්විපාර්ශ්වික සබඳතා නිවැරදි මාවතට තල්ලු කිරීමට ජනාධිපති මුර්මු සමග කටයුතු කිරීමට සූදානම් බව ෂී පැවසීය. ඉන්දියාවේ 15 වැනි ජනාධිපතිවරයා ලෙස මුර්මු සඳුදා දිවුරුම් දුන්නාය. ඇය ඉන්දියාවේ දෙවැනි ජනාධිපතිවරිය වන අතර, ඉන්දියාවේ ගෝත්‍රික ප්‍රජාවෙන් රටේ ඉහළම ව්‍යවස්ථාපිත තනතුරට පත් වූ පළමු වැනි පුද්ගලයා ද වේ.   ", "URL": "https://www.ada.lk/0/0/0-395761", "Category": "International", "Parent URL": null}