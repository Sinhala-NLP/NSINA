{"Source": "Ada News", "Timestamp": "4 04 2018", "Headline": "දින 10ක් තුළ විවිධ අනතුරු නිසා පුද්ගලයන් 50 මරුට", "News Content": "\r\n\tගෙවීගිය දින 10ක කාලය තුළදී සිදු වූ විවිධ අනතුරු නිසා පුද්ගලයන් 50 දෙනෙකු මියගොස් තිබේ.\r\n \r\n\tමෙම පිරිසෙන් 40 දෙනෙකු මියගොස් තිබෙන්නේ සිදු වූ රිය අනතුරු හේතුවෙන් වන අතර, පසුගිය 03 වැනිදා පමණක් රිය අනතුරුවලින් පුද්ගලයන් 06 දෙනෙකු මියගොස් තිබේ.\r\n \r\n\tමීට අමතරව දුම්මලසූරිය ප්‍ර‘දේශයේ සිදු වූ රිය අනතුරකින් පුද්ගලයන් තිදෙනෙකු මරණයට පත්ව ඇති අතර, පසුගිය 02 වැනිදා දඹුල්ල ගල්පොත්ත ප්‍ර‘දේශයේදී සිදු වූ රිය අනතුරකදී පුද්ගලයන් 04 දෙනෙකු මියගොස් තිබේ.\r\n \r\n\tහිනිදුම ප්‍රදේශයේ සිදු වූ දියේ ගිලීමක් නිසා පුද්ගලයන් 04 දෙනෙකු මරණයට පත් වී තිබෙන අතර, ගෙවීගිය දින 10 තුළදී මෙම පිරිසද ඇතුළුව දියේ ගිලි පුද්ගලයන් 06 දෙනෙකු මියගොස් තිබේ.\r\n \r\n\tමීට අමතරව විදුලිසැර වැදීම නිසා දඹුල්ල ප්‍ර‘දේශයේදී පුද්ගලයන් 02 දෙනෙකු මියගොස් තිබෙයි. මාලිගාවත්තේදී සිදු වූ වෙඩි තැබීමකින් එක් පුද්ගලයෙකු මියගොස් තිබේ. කොටගල ප්‍ර‘දේශයේදී සිදු කළ ඝාතන සිද්ධියකදී තවත් පුද්ගලයෙකු මියගොස් තිබේ.\r\n \r\n\tමාර්තු 25 වැනිදා සිට අප්‍රේල් 03 වැනිදා දක්වා කාලය තුළ මෙම පිරිස් මරණයට පත් වී ඇත.\r\n \n\n  ", "URL": "https://www.ada.lk/0/0/0-321061", "Category": "Latest News", "Parent URL": null}