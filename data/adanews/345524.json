{"Source": "Ada News", "Timestamp": "18 02 2019", "Headline": "වාහන අංගණයේදී පාර්ලිමේන්තු මන්ත්‍රීවරයෙක් කොකේන් බීලා - රන්ජන්", "News Content": "කොළඹ දිස්ත්‍රික්කය නියෝජනය කරන පාර්ලිමේන්තු මන්ත්‍රීවරයෙක් පාර්ලිමේන්තු වාහන අංගණයේදී කොකේන් භාවිත කර ඇතැයි රාජ්‍ය අමාත්‍ය රන්ජන් රාමනායක මහතා පැවැසීය. එම මන්ත්‍රීවරයා දිවා ආහාරයේදී මෙසේ සිය වාහනයට පැමිණ කොකේන් භාවිත කර ඇති බවට තොරතුරු ඇතැයි ඔහු සඳහන් කළේය. අද (18දා) මාදිවෙලදී පැවැති මාධ්‍ය හමුවකදී ඔහු මේ බව සඳහන් කළේය. එසේම කැබිනට් මණ්ඩලයේ අමාත්‍යවරුන්, හිටපු අමාත්‍යවරුන් සිටින බවත් ඔහු ප්‍රකාශ කළේය. එසේම වතුකම්කරුවන්ගේ වැටුප ගැන කථා කරන පාර්ලිමේන්තු මන්ත්‍රීවරයෙක්ට කොකේන් භාවිත කරන බවට චෝදනාවක් ඇති බවත් ඔහු  සඳහන් කළේය. \" මම බොරු කියලා දැනටනම් නන්නත්තාර වෙලා නෑ. කිසිදෙයක් ඉල්ලා අස්කර ගන්නේ නෑ. හෙළිදරව් කරන ඒවා කවදාහරි ඔප්පුවෙලා තිබෙනවා\"       ", "URL": "https://www.ada.lk/0/0/0-345524", "Category": "Latest News", "Parent URL": null}