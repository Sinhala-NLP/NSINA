{"Source": "Ada News", "Timestamp": "17 04 2020", "Headline": "කොරෝනා වෙනුවෙන් ප්‍රතිචාර දැක්වීමේදී ශ්‍රී ලංකාව ලෝකයේ 9 වැනි ස්ථානයට", "News Content": "COVID-19 වසංගතය මැඩපැවැත්වීමේදී රටේ නායකත්වය සහ එහි සෞඛ්‍ය පද්ධතියේ සූදානම කෙතරම් කාර්යක්ෂම හා ඵලදායීද යන්න ඇගයීමට ලක් කරන බෝවන රෝග සඳහා වන ගෝලීය ප්‍රතිචාර දැක්වීමේ දර්ශකය ශ්‍රී ලංකාව සහ එහි නායකත්වය ලෝකයේ රටවල් අතර 9 වන ස්ථානයට නම්කර තිබේ. බෝවන රෝග සඳහා ගෝලීය ප්‍රතිචාර (GRIDTM) දර්ශකය සංවර්ධනය කිරීම සඳහා සෑම රටකම පෙන්නුම් කරන ප්‍රතිචාරය සහ නායකත්වය ඇගයීම සඳහා ඕස්ට්‍රේලියාවේ සහතික කළ කළමනාකරණ ගණකාධිකාරීන්ගේ ආයතනය (ICMA) නම්කර තිබේ. ෙශ්‍රී ලංකාව දර්ශකයේ 9 වන ස්ථානයට පත්ව ඇති අතර හොංකොං, එක්සත් අරාබි එමීර් රාජ්‍යය, ජපානය සහ තායිවානය සමඟ ස්ථානයක පසුවෙයි. මෙම දර්ශකයේදී ශ්‍රී ලංකාව පිළිබඳ හඳුන්වාදීමේ දී, වුහාන් හි කොරොන වයිරසය මූලාරම්භය ප්‍රකාශයට පත් කිරීමත් සමඟ ඇති විය හැකි අනතුර වළක්වා ගැනීම සඳහා ශ්‍රී ලංකා බලධාරීන් සුපරීක්ෂාකාරීව කටයුතු කළ බව සඳහන් වෙයි. නවසීලන්තය, සිංගප්පූරුව, අයිස්ලන්තය, ඕස්ට්‍රේලියාව සහ ෆින්ලන්තය පිළිවෙලින් හොඳම රටවල් 5 අතරට පැමිණ ඇත.      ", "URL": "https://www.ada.lk/0/0/0-360910", "Category": "Latest News", "Parent URL": null}