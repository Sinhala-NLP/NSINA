{"Source": "Ada News", "Timestamp": "9 03 2018", "Headline": "හිජාබයට විරෝධය පෑ ඉරාන කතට දෙවසරක සිර දඬුවමක්", "News Content": "\r\n\tමුස්ලිම් කාන්තාවන්ගේ හිස් ආවරණය හෙවත් හිජාබය පැළඳීමේ නීතිය කඩ කළ ඉරාන ජාතික කාන්තාවකට වසර දෙකක සිර දඬුවමක් සමග අධිකරණ තීන්දුවක් ලැබී තිබේ.\r\n \r\n\tතම රටේ හර පද්ධතීන් විනාශ කිරීමට උරදීමේ වරදට ඇයට මෙවැනි දඬුවමක් ලබාදුන් බව එරට නීතිපති දෙපාර්තමේන්තුව සඳහන් කර තිබේ.\r\n \r\n\tඉරානය තුළ හිස ආවරණ ඉවත්කරමින් මුහුණ නිරාවණය කරගෙන යෑමේ වරදට පසුගිය කාලයේ කාන්තාවන් විශාල පිරිසක් අත්අඩංගුවට පත්ව ඇති බව විදෙස් වාර්තා පෙන්වා දෙයි.\r\n \r\n\tඉරානය තුළ වර්ෂ 1979 ට පෙර වඩාත් විවෘත නීති පද්ධතියක් පැවතුණු අතර කාන්තාවන්ටද පුරුෂයන්ට මෙන්ම සහ අයිතීන් බොහෝ අවස්ථාවල හිමිව තිබුණි.\r\n \r\n\tකෙසේ වෙතත්, ඉරාන විප්ලවයත් සමග ඉස්ලාමීය නීතිය එරට රජ කිරීම ආරම්භ වීමත් සමග එරට කාන්තාවන්ට හිස් ආවරණය කරගෙන යෑම අනිවාර්යය කෙරුණු අතර, එය නීතියෙන් දඬුවම් ලැබිය හැකි වරදක් බවටද පත්විය.\r\n \n\n  ", "URL": "https://www.ada.lk/0/0/0-315596", "Category": "International", "Parent URL": null}