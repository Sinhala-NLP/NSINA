{"Source": "Ada News", "Timestamp": "20 08 2021", "Headline": "සෞඛ්‍ය සේවකයින් 3000 කට කොවිඩ්", "News Content": "වෛද්‍යවරුන්, හෙදියන් ඇතුළු තුන්දහසකට අධික සෞඛ්‍ය සේවකයන් පිරිසක් මේ වනවිට කොරෝනා වෛරසය ආසාදනය වීමෙන් රෝගීන් වී ඇති බව සෞඛ්‍ය සේවා ආරංචි මාර්ග පවසයි.\n\nවෛද්‍යවරුන් 209 දෙනකුට කොරෝනා ආසාදනය වී ඇති අතර ඉන් තුන් දෙනෙක් මේ වනවිට ජීවිතක්ෂයට පත්ව ඇති බව රජයේ වෛද්‍ය නිලධාරීන්ගේ සංගමයේ ආරංචි මාර්ග කියා සිටියි.\n\nමේ වනවිට රජයේ රෝහල්වල රාජකාරි කරන හෙද හෙදියන් දහසකට වැඩි පිරිසක් කොරෝනා වෛරසය ආසාදනය වී රෝගී තත්ත්වයට පත්ව සිටින අතර ඉන් තුන්දෙනකු ජීවිතක්ෂයට පත්ව ඇත.\n\nඑමෙන්ම මහජන සෞඛ්‍ය පරීක්ෂකවරුන් 31 දෙනකු මේ වනවිට කොරෝනා වෛරසය ආසාදනය වී ප‍්‍රතිකාර ලබාගෙන තිබේ.\n\nකොරෝනා වෛරසය ආසාදනය වීමෙන් රෝගී වී ඇති සෞඛ්‍ය ක්‍ෂේත‍්‍රයේ සුළු සේවක ගණන 1500 කට අධික බව සෞඛ්‍ය සේවා ආරංචි මාර්ග කියා සිටියේය.  ", "URL": "https://www.ada.lk/0/0/0-383395", "Category": "Latest News", "Parent URL": null}