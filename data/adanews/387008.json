{"Source": "Ada News", "Timestamp": "8 11 2021", "Headline": "ක්‍රොඒෂියා ආර්ථික ඇමතිටත් කොවිඩ් ආසාදනය වෙලා", "News Content": "ක්‍රොඒෂියානු ආර්ථිකය සහ තිරසාර සංවර්ධන අමාත්‍ය ටොමිස්ලාව් කොරික් කොවිඩ්-19 වෛරසයට ධනාත්මක බව පරීක්‍ෂා කර ඇතැයි එරට රජය ප්‍රකාශයක් නිකුත් කරමින් පවසයි. \"අමාත්‍ය කොරික්ට දැඩි අසනීප තත්ත්වයක් නැහැ. වෛද්‍යවරුන්ගේ සහ වසංගත රෝග විශේෂඥයන්ගේ උපදෙස් අනුගමනය කරමින් ඔහු හුදකලාව සිටිමින්, නිවසේ සිට ඔහුගේ රාජකාරි ඉටු කරනු ඇති\" යනුවෙන් එම ප්‍රකාශයේ සඳහන් වේ. මීට පෙර ඉරිදා දිනයේ ධනාත්මක බව පරීක්‍ෂා කළ ක්‍රොඒෂියානු නියෝජ්‍ය අගමැති සහ මුදල් අමාත්‍ය ස්ඩ්‍රැව්කෝ මාරික්ට පසුව ආසන්නව වෛරසය ආසාදිත වූ දෙවැනි රජයේ නියෝජිතයා ඔහුය. පසුගිය පැය 24 තුළ ක්‍රොඒෂියාවේ නව කොවිඩ්-19 ආසාදිතයන් 1,242 ක් සහ ඒ ආශ්‍රිත මරණ 46ක් වාර්තා විය. සඳුදා වන විට, ක්‍රොඒෂියාවේ ක්‍රියාකාරී ආසාදිතයන් සංඛ්‍යාව 29,265ක් වන අතර, ඔවුන් අතර 1,888ක් රෝහලේ සහ 246ක් ශ්වසන යන්ත්‍ර ආධාරයෙන් සිටිති.   ", "URL": "https://www.ada.lk/0/0/0-387008", "Category": "International", "Parent URL": null}