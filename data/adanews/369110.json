{"Source": "Ada News", "Timestamp": "24 09 2020", "Headline": "මහනුවර කඩාවැටුන ගොඩනැගිල්ල ඉදිකිරීමට යොදාගත් අමුද්‍රව්‍ය විශේෂ පරීක්ෂාවට", "News Content": "මහනුවර බූවැලිකඩ සංඝමිත්තා මාවතේ පිහිටි කඩා වැටුන නිවස ඉදිකිරීම සඳහා යොදාගත් අමුද්‍රව්‍යවල ප්‍රමිතිය සෙවීම සඳහා ජාතික ගොඩනැගිලි පර්යේෂණ ආයතනය විශේෂ විමර්ශනයක් ආරම්භ කොට තිබේ . ඊයේ  (23) පස්වරුවේ එම ආයතනයේ විශේෂ නියෝජිත පිරිසක් එම ස්ථානයට ගොස් කඩාවැටුන ගොඩනැගිල්ලේ කොන්ක්‍රීට් වල සාම්පල සහ කම්බි සාම්පල ලබාගෙන තිබේ . එම සාම්පල ජාතික ගොඩනැගිලි පර්යේෂණ ආයතනයේ පරීක්ෂණාගාරයේ දී පරීක්ෂාවට ලක් කිරීමෙන් පසු එහි ප්‍රමිතිය සම්බන්ධව ස්ථිර ප්‍රකාශ කළ හැකි බව බව ජාතික ගොඩනැගිලි පර්යේෂණ ආයතනයේ මහනුවර දිස්ත්‍රික් ප්‍රධානී භූ විද්‍යාඥ සමන්ත බෝගහපිටිය මහතා පැවසීය. එම ගොඩනැගිල්ල කඩා වැටීමට හේතුවූ විද්‍යාත්මක හේතුන් සම්බන්ධව මූලික විමර්ශනයක් සිදු කර තිබෙන බවත් අදාල ගොඩනැගිල්ලේ ගොඩනැගිලි ධර්ම විය පරික්ෂා කිරීමෙන් පසු අවසන් වාර්තාවක් සකස් කරන බවත් කී ඒ මහතා මේ සම්බන්ධව පරීක්ෂණ පවත්වන ආයතන කරනු ලබන ඉල්ලීම මත එම වාර්තා ඔවුනට ලබාදිය හැකි බවද පැවසිය . ෂේන් සෙනෙවිරත්න    ", "URL": "https://www.ada.lk/0/0/0-369110", "Category": "Latest News", "Parent URL": null}