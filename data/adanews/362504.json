{"Source": "Ada News", "Timestamp": "18 05 2020", "Headline": "දකුණු අප්‍රිකාවෙන් දෛනිකව වැඩිම ආසාදිත පිරිස 1,160ක්", "News Content": "දකුණු අප්‍රිකාවේ වාර්තා වූ කොවිඩ්-19 වෛරසය ආසාදිතයන්ගේ එක් දිනක වැඩිවීම 1,160කින් ඉහළ ගොස් ඇති බව එරට ජාතික සෞඛ්‍ය දෙපාර්තමේන්තුව පවසයි. ඒ අනුව එරටින් වාර්තා වන සමස්ත ආසාදිතයන් සංඛ්‍යාව අද (18දා) අලුයම වනවිට 15,515ක් දක්වා ඉහළ ගොස් ඇති අතර, එම ආසාදිතයන්ගෙන් 60%කට වැඩි පිරිසක් බටහිර කේප් පළාතෙන් වාර්තා වීමද විශේෂත්වයකි. අප්‍රිකානු කලාපය තුළ තරමක් ප්‍රමාදව පැතිරීම ආරම්භ වූ කොවිඩ්-19 වෛරසය හේතුවෙන් දකුණු අප්‍රිකාවේ සිදුව ඇති මරණ සංඛ්‍යාව 264කි. එමෙන්ම ආසාදිතයන්ගෙන් 7,006ක් සුවය ලබා තිබේ.   ", "URL": "https://www.ada.lk/0/0/0-362504", "Category": "International", "Parent URL": null}