{"Source": "Ada News", "Timestamp": "14 01 2018", "Headline": "හැව්ලොක්ස් නැවත ජයග්‍රාහී මගට", "News Content": "\r\n\tදෙවැනි අර්ධයේදී දැක්වූ විශීෂ්ඨ ක්‍රීඩා රටාව නිසා ඩයලොග් අන්තර්සමාජ ලීග් රග්බි තරගාවලියේ සිය ජයග්‍රාහී මාවත නැවත විවිර කර ගැනීමට හැව්ලොක්ස් සමත් විය. ඊයේ (13) පැවති තරගයෙන් යුද හමුදා කණ්ඩායම පරදා ලකුණු 27-08 ක ජයක් වාර්තා කිරිමට හැව්ලොක්ස් කන්ඩායම සමත්විය.\r\n \r\n\tකොළඹ හැව්ලොක්ස් පිටියේදී පැවති තරගයේ පළමු අර්ධයේදී හැව්ලොක්ස් ක්‍රීඩකයින්ට යුද හමුදවෙන් තරමක පීඩනයක් එල්ල වූ අතර එම අර්ධය නිමා වූයේ ලකුණු 10-08 ක් ලෙස හැව්ලොක්ස් කණ්ඩායම ඉදිරියෙන් සිටිමිනි.\r\n \r\n\tකෙසේ නමුත් දෙවැනි අර්ධයේදී හැව්ලොක්ස් කණ්ඩායම සිය සුපුරුදු ක්‍රීඩා රටාවට අවතීර්ණ වූ අතර එහිදී තවත් ලකුණු 17 ක් සිය ලකුණූ පුවරුවට එක් කර ගැනිමට ඔවුන් සමත් විය.\r\n \r\n\tජයග්‍රාහී හැව්ලොක්ස් ක්‍රීඩකියන් ගෝල දිනුම් 3 ක් , දඩුවම් පහරක් හා එක් ඩ්‍රොප් ගෝලයක් ආධාරයෙන් ලකුණු රැස් කළ අතර යුද හමුදා ක්‍රීඩකයින් උත්සාහක දිනුමක් හා ගෝල දිනුමක් ආධාරයෙන් ලකුණු රැස් කළහ.           \n \r\n\t \r\n \nඡායාරූප- ඕෂිත වරකපිටිය\n  ", "URL": "https://www.ada.lk/0/0/0-303130", "Category": "Sports", "Parent URL": null}