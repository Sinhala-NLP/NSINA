{"Source": "Ada News", "Timestamp": "13 05 2018", "Headline": "මැලේසියාවේ හිටපු අගමැති නජීබ්ට රටින් පිටවීම තහනම්", "News Content": "\r\n\tමැලේසියාවේ හිටපු අගමැති නජීබ් රසාක්ට සහ ඔහුගේ බිරිඳට රටින් පිටවීම තහනම් කර ඇති බව එරට ආගමන විගමන බලධාරීහු පවසති.\r\n \r\n\tහිටපු අගමැතිවරයා සිය බිරිඳ සමග විදෙස් නිවාඩුවක් ගත කිරීමට යෑමට සූදානම් වන බව සැලවීමත් සමග මෙම තහනම පනවා තිබේ.\r\n \r\n\tමූල්‍ය අක්‍රමිකතා සහ දූෂණ චෝදනා ලැබූ හිටපු අගමැති නජීබ් නායකත්වය දැරූ බාරිසාන් ජාතික ලිගය පසුගියදා පැවති මහ මැතිවරණයෙන් පරාජයට පත්විය.\r\n \r\n\tමැලේසියාවේ කෘතහස්ත දේශපාලඥයෙකු වූ මහතීර් මොහොම්ඩ් හමුවේ නජීබ් පරාජයට පත්වූ අතර, නව අගමැතිවරයා ලෙස තේරීපත් මහතීර් පවසා සිටියේ නජීබ්ගේ දූෂණ චෝදනා සම්බන්ධයෙන් නව පරීක්ෂණයක් ඉදිරියේදී සිදුවනු ඇති බවයි.\r\n \n\n  ", "URL": "https://www.ada.lk/0/0/0-328734", "Category": "International", "Parent URL": null}