{"Source": "Ada News", "Timestamp": "6 08 2022", "Headline": "පූටින් හා එර්ඩෝගන් දෙරට අතර සහයෝගීතාව නංවයි", "News Content": "රුසියානු ජනාධිපති ව්ලැදිමීර් පූටින් සහ ටර්කියේ ජනාධිපති ටයිප් එර්ඩෝගන් දෙරට අතර ප්‍රවාහන, කෘෂිකර්ම, මූල්‍ය සහ ඉදිකිරීම් කර්මාන්තවල සහයෝගීතාව ඉහළ නැංවීමට එකඟ වූ බව පැය හතරක රැස්වීමකින් පසු ඒකාබද්ධ ප්‍රකාශයක් නිකුත් කරමින් පැවසූහ. යුක්රේනය, රුසියාව සහ එක්සත් ජාතීන්ගේ සංවිධානය විසින් පසුගිය මාසයේ ඉස්තාන්බුල් හිදී අත්සන් කරන ලද ගිවිසුමකට ටර්කියේ මැදිහත් විය. ඒ යටතේ යුක්රේනයේ කළු මුහුදේ වරායන්ගෙන් ධාන්‍ය අපනයනය මාස ගණනක් අවහිර කිරීමෙන් පසු නැවත ආරම්භ කිරීමට මග පෑදුණි. \"රුසියාවේ ධාන්‍ය, පොහොර සහ වෙනත් නිෂ්පාදන සඳහා අමුද්‍රව්‍ය බාධාවකින් තොරව අපනයනය කිරීම ඇතුළුව ඉස්තාන්බුල් ගිවිසුම සම්පූර්ණයෙන් ක්‍රියාත්මක කිරීමේ\" අවශ්‍යතාවය පූටින් සහ එර්ඩෝගන් ප්‍රකාශයේ දී අවධාරණය කළහ. රුසියානු ගෑස් සඳහා ගෙවීමේ කොටසක් රුබල් වෙත මාරු කිරීමටද නායකයින් දෙදෙනා එකඟ වූ බව රුසියානු නියෝජ්‍ය අගමැති ඇලෙක්සැන්ඩර් නොවැක් සාකච්ඡාවලින් පසුව වාර්තාකරුවන්ට පැවසීය. 2021 දී දෙරට අතර වෙළෙඳ පරිමාව 57%කින් වර්ධනය වූ අතර මේ වසරේ මුල් මාස පහ තුළ දෙගුණයක් වර්ධනය වී ඇති බව කියයි.   ", "URL": "https://www.ada.lk/0/0/0-396086", "Category": "International", "Parent URL": null}