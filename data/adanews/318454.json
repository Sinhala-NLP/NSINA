{"Source": "Ada News", "Timestamp": "24 03 2018", "Headline": "ඔස්ට්‍රේලියාවට ගොඩගැසූ තල්මසුන් 150න් අඩක් මරුට - ඉතිරිය බේරාගැනීමේ තැතක්", "News Content": "\r\n\tඔස්ට්‍රේලියානු වෙරළ තීරයක් වෙත තල්මසුන් 150කට වැඩි ප්‍රමාණයක් ගොඩගසා ඇති බවත්, එම සතුන්ගේ ජීවිත බේරාගැනීම සඳහා සත්වවේදීන් දැඩි පරිශ්‍රමයක යෙදෙන බවත් වාර්තා වෙයි.\r\n \r\n\tපර්ත් නගරයට කිලෝමීටර් 300ක් පමණ දකුණුදිගින් වූ හේම්ලින් බොක්ක ආශ්‍රිතව මෙම තල්මසුන් ඇසගැටී ඇත්තේ ධීවරයන්ටය.\r\n \r\n\tමෙසේ ගොඩගසා ඇති තල්මසුන්ගෙන් අඩක් පමණ දැනටමත් මියගොස් ඇති බවත්, බටහිර ඔස්ට්‍රේලියානු බලධාරීහු පවසති.\r\n \r\n\tසත්වවේදීන් පවසන්නේ ඔවුන් සෙසු සතුන් බේරාගැනීම සඳහා කටයුතු කරමින් සිටින බවයි.\r\n \r\n\tඑම සතුන් කෙටි වරල් සහිත නියමු තල්මසුන් ගණයට ගැනෙන බව එම සත්වවේදීන් හා බලධාරීන් පවසති.\r\n \n \n  ", "URL": "https://www.ada.lk/0/0/0-318454", "Category": "International", "Parent URL": null}