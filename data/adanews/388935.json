{"Source": "Ada News", "Timestamp": "30 12 2021", "Headline": "මීරිගම - කුරුණෑගල අධිවේගය ජන 15දා විවෘත කරයි", "News Content": "මධ්‍යම අධිවේගී මාර්ගයේ මීරිගම සිට කුරුණෑගල දක්වා වන මාර්ග කොටස එළැඹෙන ජනවාරි 15 දා ජනතා අයිතියට පත්කරන බව මහා මාර්ග අමාත්‍යාංශය පවසයි. මෙම මාර්ග කොටස කිලෝමීටර් 40.9ක දුරකින් යුක්තය. දේශීය අරමුදල් මගින්, දේශීය ඉදිකිරීම් සමාගම් මගින් මෙහි ඉදිකිරීම් සිදුකර තිබේ. මංතීරු හතරකින් සමන්විත මෙම මාර්ගයට මීරිගම, නාකලගමුව, දම්බොක්ක, කුරුණෑගල හා යග්ගපිටිය යන අන්තර් හුවමාරු 05 ඇතුළත් වෙයි.  ", "URL": "https://www.ada.lk/0/0/0-388935", "Category": "Latest News", "Parent URL": null}