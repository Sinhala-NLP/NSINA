{"Source": "Ada News", "Timestamp": "19 09 2018", "Headline": "ඇඹිලිපිටිය කඩදාසි කම්හල කොරියාවට බදු දෙයි", "News Content": "ඇඹිලිපිටිය කඩදාසි කර්මාන්ත ශාලාවේ යන්ත්‍ර සූත්‍ර සහ යටිතල පහසුකම් නවීකරණය කිරීමෙන් පසු නිෂ්පාදන කටයුතු ආරම්භ කිරීමට කොරියන් ස්පා ආයතනය යෝජනාවක් ඉදිරිපත් කර තිබේ. ඒ අනුව රුපියල් මිලියන 1200ක ආයෝජනයක් සහිතව ඇසුරුම් භාණ්ඩ නිපදවීමට අවශ්‍ය කඩදාසි නිෂ්පාදනයට මෙම කම්හල කොරියන් ස්පා ආයතනයට බදු පදනම යටතේ ලබාදීමට කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා ඉදිරිපත් කළ යෝජනාව අමාත්‍ය මණ්ඩලය විසින් අනුමත කරන ලදී. ඇඹිලිපිටිය කඩදාසි කම්හලේ මේ වන විට කිසිදු නිෂ්පාදන කටයුත්තක් සිදු නොවේ.     ", "URL": "https://www.ada.lk/0/0/0-340493", "Category": "Latest News", "Parent URL": null}