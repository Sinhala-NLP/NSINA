{"Source": "Ada News", "Timestamp": "19 05 2018", "Headline": "හැරී - මේගන් විවාහයට සුපිරි තරු රැසක් පැමිණේ", "News Content": "\r\n\tහැරී - මේගන් රාජකීය විවාහ මංගල්‍යයට සහභාගී වීම සඳහා විවිධ ක්ෂේත්‍රයන් හි තරු රැසක් මේ වනවිටත් වින්ඩ්සර් මාලිගය වෙත පැමිණෙමින් සිටියි.\r\n \r\n\tජෝර්ජ් ක්ලූනි හා අමාල් ක්ලූනි යුවළ, බෙකම් යුවළ, ඉඩ්‍රිස් එල්බා, එල්ටන් ජෝන්, ඔප්රා වින්ෆ්‍රි මෙම තරු අතර ප්‍රධාන තැනක් ගෙන තිබුණි.\r\n \r\n\tඩයනාගේ අභාවයෙන් පසුව ඇය මෙලොවින් සමුගන්නා අවස්ථාවේදී ඇය වෙනුවෙන් ගී ගැයූ එල්ටන් ජෝන් මෙවර හැරී සහ මේගන් වෙනුවෙන් නැවත වරක් සිය හඬ අවදි කිරීමට සූදානම්ව සිටින්නේ සතුටුදායක මොහොතකය.\r\n \r\n\tතවත් සුළු මොහොතකින් දෙවැනි එළිසබෙත් රැජින සහ චාල්ස් කුමරු ඇතුළු රාජකීයයන් ප්‍රමුඛ සුවිශේෂී ආරාධිතයන්ගෙන් සෙන්ට් ජෝර්ජ්ස් දේවස්ථානයේ අසුන් ගන්නවා ඇත.\r\n \r\n\tඑක්සත් රාජධානියේ චාල්ස් කුමරුට හා ඩයනා කුමරියට දාව දෙවැනි පුතු ලෙස උපන් හැරී කුමරු, එක්සත් ජනපදයේ උපත ලද මේගන්ගේ අතගැනීමත් සමග ඔවුන් දෙදෙනා සසෙක්ස් හි අධිපාදවරයා සහ අදිපාදවරිය බවට පත්වීමට නියමිතය.\r\n \n        \n  ", "URL": "https://www.ada.lk/0/0/0-330112", "Category": "International", "Parent URL": null}