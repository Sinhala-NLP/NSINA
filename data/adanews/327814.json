{"Source": "Ada News", "Timestamp": "9 05 2018", "Headline": "වර්ජනය අවසන් කරන්න ඇමති ඉල්ලයි", "News Content": "\r\n\tවිදුලි ඉංජිනේරුවන්ගේ ගැටලුව කඩිනමින් විසඳන බවත් අකුරට වැඩ කිරීමේ ව්‍යාපාරය අතහරින ලෙසත් විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.\r\n \r\n\tවිදුලි ඉංජිනේරුවන්ගේ වැඩ වර්ජනය පිළිබඳව නිවේදනයක් නිකුත් කරමින් අමාත්‍යවරයා මේ බව සඳහන් කරයි.\r\n \r\n\t“මිශ්‍ර ජනන සැලැස්මක් වසර 2කට වරක් ලංකා විදුලිබල මණ්ඩලය මගීන් අමාත්‍යාංශයේ අනුමැතිය ඇතුව නියාමන ආයතනය වන මහජන උපයෝගීතා කොමිසමට ඉදිරිපත් කරනවා.\r\n \n\r\n\tමෙවර මහජන උපයෝගිතා කොමිසමේ අනුමැතියෙහි ප්‍රමාදය නිසා ගැටලුකාරි තත්ත්වයක් මතු වී තිබෙනවා. එවැනි පසුබිමක තමයි ඉංජිනේරු සේවා සංගමය අකුරට වැඩ කිරීමේ ව්‍යාපාරයකට යන්නේ.\n\r\n\tජනාධිපතිතුමත්, ආර්ථික කමිටුවත් මේ සම්බන්ධයෙන් දැනුවත් කර අවසන් මිශ්‍ර ජනන සැලැස්ම කැබිනට් මණ්ඩලයට ඉදිරිපත් කර අනුමැතිය ගන්නවා.\n\r\n\tඒ අනුව හැට ලක්ෂයක් වන පාරිබෝගිකයන්ට අවහිරයක් නොවන පරිදි කටයුතු කරන ලෙස ඉංජිනේරු සේවා සංගමයෙන් ඉල්ලා සිටිනවා.”\r\n \n\n  ", "URL": "https://www.ada.lk/0/0/0-327814", "Category": "Latest News", "Parent URL": null}