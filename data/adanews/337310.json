{"Source": "Ada News", "Timestamp": "19 06 2018", "Headline": "අන්තර්ජාතික සහල් පර්යේෂණ ආයතනයේ අධ්‍යක්ෂ ජනරාල්වරයා ජනපති හමුවෙයි", "News Content": "\r\n\tඅන්තර්ජාතික සහල් පර්යේෂණ ආයතනයේ අධ්‍යක්ෂ ජනරාල් ආචාර්ය මැතිව් මොරෙල් (Matthew Morel)  මහතා ඇතුළු නියෝජිත පිරිසක් සහ ජනාධිපති මෛත්‍රීපාල සිරිසේන මහතා අතර හමුවක් අද (19දා) පෙරවරුවේ ජනාධිපති නිල නිවසේදී  සිදුව තිබේ.\r\n \r\n\tමෙහිදීදේශගුණික විපර්යාස හේතුවෙන් මෙරට සහල් නිෂ්පාදනයට සිදුවන බලපෑම අවම කර ගැනීම සඳහා චන්ද්‍රිකා තාක්ෂණය යොදා ගැනීමට අවශ්‍ය තාක්ෂණික සහාය ලබාදීමට සූදානම් බව අන්තර් ජාතික සහල් පර්යේෂණ ආයතනයේ අධ්‍යක්ෂ ජනරාල්වරයා පවසා තිබේ.\r\n \r\n\tඑමෙන්ම ශ‍්‍රී ලංකාවේ සහල් නිෂ්පාදනයේ ගුණාත්මකභාවය ඉහළ නැංවීමට මෙන්ම පසු අස්වනු හානි අවම කර ගැනීම සඳහා නවීන තාක්ෂණික සහාය ලබාදීමට කෘෂිකර්ම දෙපාර්තමේන්තුව සමග එක්ව කටයුතු කිරීමට සූදානම් බව පැවසූ අධ්‍යක්ෂ ජනරාල්වරයා සහල් නිෂ්පාදනයේ අගයදාමය ප‍්‍රවර්ධනය සඳහාද නව තාක්ෂණික ක‍්‍රම හඳුන්වාදීමට  අපේක්ෂා කරන බවද කියා සිටියේය.\r\n \r\n\tමෙම හමුව සඳහා මොහාන් ලාල් ග්‍රේරු, හර්ෂ ද සිල්වා ඇතුළු පිරිසක්ද සහභාගි වී ඇත.\r\n \n  \r\n \r\n\t \r\n  ", "URL": "https://www.ada.lk/0/0/0-337310", "Category": "Latest News", "Parent URL": null}