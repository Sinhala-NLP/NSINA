{"Source": "Ada News", "Timestamp": "6 06 2021", "Headline": "නිරෝධායන ප්‍රතිකාර මධ්‍යස්ථානක් සෞඛ්‍ය අංශය වෙත භාරදෙයි", "News Content": "මහින්දානන්ද අලුත්ගමගේ පදනම විසින් නාවලපිටිය නව කුරුදු වත්තේ සමර්සෙට් වතු යායේ ඉදි කරන ලද කොවිඩ් 19  අතරමැදි ප්‍රතිකාර මධ්‍යස්ථානය එම පදනමේ සභාපති අමාත්‍යය මහින්දානන්ද අලුත්ගමගේ මහතා විසින් නාවලපිටිය දිස්ත්‍රික් මහ රෝහලේ අධ්‍යක්ෂක ජානක සෝමරත්න මහතා වෙත (06) දින භාරදෙනු ලැබුහ. මහින්දානන්ද අලුත්ගමගේ පදනම සහ නාවලපිටිය ප්‍රදේශයේ ව්‍යාපාරික ප්‍රජාවගේ රු ලක්ෂ 90 ක ප්‍රතිපාදන යටතේ සහ නාවලපිටිය ආසනයේ ශ්‍රම බලකායේ දායකත්වයෙන් ඇදන් 300 කින්  සහ  සියළුම පහසුකම් වලින් සමන්විත කොවිඩ් 19 ප්‍රතිකාර මධ්‍යස්ථානයට (07) දින සිට කොවිඩ් 19 රෝගින් ඇතුලත් කර ගැනිමට නියමිතය. ජායාරැප හා සටහන හැටන් රංජිත් රාජපක්ෂ   ", "URL": "https://www.ada.lk/0/0/0-379626", "Category": "Latest News", "Parent URL": null}