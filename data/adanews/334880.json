{"Source": "Ada News", "Timestamp": "9 06 2018", "Headline": "ට්‍රම්ප්-කිම් අද සිංගප්පූරුවට ද.කොරියානුවන් දෙදෙනෙකු සිංගප්පූරුවේදී අත්අඩංගුවට", "News Content": "\r\n\tසිංගප්පූරුවේ උතුරු කොරියානු තානාපතිවරයාගේ නිවසට අනවසරයෙන් ඇතුළු වීමට තැත් කළ දකුණු කොරියානු මාධ්‍යවේදීන් දෙදෙනෙකු පොලිස් අත්අඩංගුවට පත්ව තිබේ.\r\n \r\n\tඑළැඹෙන ජුනි 12දා ඇමෙරිකානු ජනපති ඩොනල්ඩ් ට්‍රම්ප් සහ උතුරු කොරියානු ජනපති කිම් ජොන්ග්-උන් අතර ඓතිහාසික හමුව සිංගප්පූරුවේදී ඇරඹීමට දින කිහිපයක් තිබියදී මෙම අත්අඩංගුවට ගැනීම සිදුව ඇත.\r\n \r\n\tසිංගප්පූරු පොලීසිය සඳහන් කළේ ඔවුන් පසුගිය බ්‍රහස්පතින්දා සවස් කාලයේදී තානාපතිවරයාගේ නිවසට අනවසරයෙන් ඇතුළු වීමට උත්සාහ කර ඇති බවයි.\r\n \r\n\tමේ අතර, මෙම හමුව සඳහා සහභාගී වන උතුරු කොරියානු නායක කිම් ජොන්ග්-උන් අද (10දා) සිංගප්පූරුවට ළඟාවීමට නියමිත බව රොයිටර් පුවත් සේවය වාර්තා කරයි.\r\n \r\n\tඑසේම, සිංගප්පූරුවේ පැවැත්වෙන හමුව සාර්ථක වුවහොත් තමන් උතුරු කොරියානු නායකයාට ධවල මන්දිරය වෙත පැමිණෙන ලෙස ආරාධනයක් කරන බව ට්‍රම්ප් පවසා තිබුණි.\r\n \r\n\tඇමෙරිකානු ජනපති ඩොනල්ඩ් ට්‍රම්ප්ද අද සිංගප්පූරුවට පැමිණීමට නියමිත බව විදෙස් වාර්තා සඳහන් කර ඇත..\r\n \n  \n  ", "URL": "https://www.ada.lk/0/0/0-334880", "Category": "International", "Parent URL": null}