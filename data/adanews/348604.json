{"Source": "Ada News", "Timestamp": "19 05 2019", "Headline": "ත්‍රස්තවාදීන්ට එරෙහිව භාවිත කරන පනත බුද්ධි නිලධාරීන්ට භාවිත කළා", "News Content": "වත්මන් ආණ්ඩුව බුද්ධි අංශ නිලධාරීන්ව රඳවාගෙන ප්‍රශ්න කරනු ලැබුවේ ත්‍රස්තවාදය වැළැක්වීමේ පනතේ විධිවිධාන අනුව බවත් ත්‍රස්තවාදය වැලැක්වීමේ පනත තිබෙන්නේ ත්‍රස්තවාදී උවදුරක් පවතින වෙලාවක ත්‍රස්තවාදීන්ට විරුද්ධව යෙදවීමට පමණක් බවත් හිටපු ජනපති, විපක්ෂනායක මහින්ද රාජපක්ෂ මහතා පැවැසීය. ඔහු මේ බව සඳහන් කළේ 2009 මැයි 19 වෙනිදා කොටිත්‍රස්තවාදය පරාජය කිරීමේ දස වෙනි සංවත්සරය නිමිත්තෙන් විජේරාම නිල නිවසේදීඅද (19දා) පැවැති විශේෂ දේශනයකදීය. “ත්‍රිවිධ හමුදාවේ නිලධාරීන්ගේ අතින් යම් වැරැද්දක් සිදුවෙලා තියෙනවා නම් ඒක විභාග වෙන්න ඕනෙ සාමාන්‍ය නීතිය යටතේයි. මේ ආණ්ඩුව ත්‍රස්තවාදය වැළැක්වීමේ පනත මේ සඳහා භාවිත කළේ සිතා මතාම සන්නද්ධ හමුදා සාමාජිකයන්ට විරුද්ධව පාවිච්චි කළේ මුලු ත්‍රිවිධ හමුදාවම මානසිකව වට්ටන්න. මෙතන ක්‍රියාත්මක වුණේ ලංකාව සම්පූර්ණයෙන්ම නැති භංගස්තාන කිරීමේ අංගසම්පූර්ණ වැඩ පිළිවෙලක්.”   ", "URL": "https://www.ada.lk/0/0/0-348604", "Category": "Latest News", "Parent URL": null}