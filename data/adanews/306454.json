{"Source": "Ada News", "Timestamp": "30 01 2018", "Headline": "මැදවච්චිය දුම්රිය මාර්ගය වසා නොදැමෙයි", "News Content": "\r\n\tමැදවච්චිය සහ තලෙයිමන්නාරම දුම්රිය ස්ථාන අතර පාලම අලුත්වැඩියා කිරීම සඳහා දුම්රිය මාර්ගය වසා දැමීමට ගෙන තිබූ තීරණය තාවකාලිකව අවලංගු කළ බව දුම්රිය දෙපාර්තමේන්තුව සඳහන් කරයි.\r\n \r\n\tපෙබරවාරි පළමු වැනිදා සිට මාර්තු 31 වැනිදා දක්වා මෙම මාර්ගය වසා දැමීමට දුම්රිය දෙපාර්තමේන්තුව තීරණය කර තිබිණි.\r\n \r\n\tපාලම ඉදිකිරීම සඳහා අවශ්‍ය අත්‍යවශ්‍ය භාණ්ඩ හා යන්ත්‍ර සූත්‍ර ඉන්දියාවේ සිට ගෙන ඒම ප්‍රමාද වන බවට අලුත්වැඩියා කටයුතු සිදුකරන සමාගම දන්වා තිබෙන හෙයින් නැවත දැනුම් දෙනතුරු දුම්රිය ධාවනය සාමාන්‍ය පරිදි සිදු වන බව දුම්රිය දෙපාර්තමේන්තුව සඳහන් කරයි.\r\n \n\n  ", "URL": "https://www.ada.lk/0/0/0-306454", "Category": "Latest News", "Parent URL": null}