{"Source": "Ada News", "Timestamp": "13 01 2018", "Headline": "සෞදියේ කාන්තාවන්ටම වෙන්වූ වාහන අලෙවි සැලක්", "News Content": "\r\n\tසෞදි කාන්තාවන්ට ප්‍රථම වරට වාහන ධාවන බලපත්‍ර ලබාදීමට සෞදි රජු ගත් තීරණය හේතුවෙන් කාන්තාවන්ටම වෙන්වූ මෝටර් රථ අලෙවි සැලක් පසුගියදා එරටදී විවෘත කෙරිණි.\r\n \r\n\tසෞදි අරාබිය තුළ සිදුකෙරෙන සමාජ ප්‍රතිසංස්කරණ යටතේ නූතනත්වයට ගැලපෙන සෞදි රාජ්‍යයක් බිහිකිරීමට මෙවැනි ප්‍රතිසංස්කරණ රැසක් එරට රජය විසින් මේ වනවිට හඳුන්වා දෙමින් සිටියි.\r\n \r\n\tපසුගිය වසරේදී සිදුකෙරෙනු මෙම නිවේදනයට අනුව මෙම වසරේ ජූනි මාසයේ සිට මෝටර් රථ ධාවනයට අවස්ථාව සැලසෙන අතර මේ වනවිට කාන්තා රිය පුහුණු පාසල් කිහිපයක්ම එරට තුළ විවෘතව ඇති බවද කියැවෙයි.\r\n \r\n\tමේ නිසාම මෙම මෝටර් රථ වෙළෙඳ සැල විවෘත වූ සැණින් කාන්තාවන් විශාල පිරිසක් එය ආකර්ෂණය කරගෙන තිබූ බව විදෙස් වාර්තා පවසයි.\r\n \n   \n  ", "URL": "https://www.ada.lk/0/0/0-302958", "Category": "International", "Parent URL": null}