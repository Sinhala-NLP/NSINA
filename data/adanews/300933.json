{"Source": "Ada News", "Timestamp": "4 01 2018", "Headline": "රජය වහා ඉල්ලා අස්විය යුතුයි", "News Content": "\r\n\tමහබැංකුව බිද දැමීමට රාජ්‍ය අනුග්‍රහය ලබාදී ඇත්තේ හා වගඋත්තරකරුවන් මහ බැංකුවේ සේවයට බදවාගෙන ඇත්තේ අගමැතිවරයා වන හෙයින් බැඳුම්කර සිදුවීමට අදාළව වගකීම රජය භාරගෙන රජය වහා ඉල්ලා අස්විය යුතු බව පාරිභෝගික අයිතීන් සුරැකීමේ ජාතික ව්‍යාපාරය පවසයි.\r\n \r\n\tබැදුම්කර ගනුදෙනුවෙන් එක් පාර්ශ්වයක් උපයාගෙන ඇති අයතා මුදල් නැවතත් අයකරගෙන ජනතාවට සහන ලබාදිය යුතු බව ඔවුන් පවසයි.\r\n \r\n\tජනතාව බදු මුදල් ගෙවන්නේ රාජ්‍ය අනුග්‍රහය ලබන සොරුන්ට මුදල් හොරකම් කිරීමට නොවන බවත් ජනතාව ඉතාම අමාරුවෙන් ජීවත්වෙද්දී සීමිත පිරිසක් විසින් සුර සැප විදීම සඳහා ජනතා මුදල් සොරකම් කර ඇති බවට ඔප්පුවී හමාර බවත් එම ව්‍යාපාරය නිකුත් කළ නිවේදනයක දැක්වෙයි.\r\n \r\n\tහාල් මිල වැඩිවන විට හා අත්‍යාවශ්‍ය භාණ්ඩ මිල වැඩිවන විට රජය ප්‍රකාශ කලේ රාජපක්ෂ ණය ගෙවීම සඳහා භාණ්ඩ මිල වැඩි කිරීමට සිදුවන බව පැවැසුවත් පාරිභෝගිකයා පසුගිය කාලයේ දුක්වින්දේ රාජ්‍ය අනුග්‍රහය ලබන සොරුන් විසින් ජනතා මුදල් සොරකම් කල නිසා බවත් එම නිවේදනය් දැක්වෙයි.\r\n \n\n \r\n\t \r\n  ", "URL": "https://www.ada.lk/0/0/0-300933", "Category": "Latest News", "Parent URL": null}