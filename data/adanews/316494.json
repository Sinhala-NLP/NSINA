{"Source": "Ada News", "Timestamp": "14 03 2018", "Headline": "දේශීය ව්‍යාපාරවලට මුල්තැන දෙමින් විදෙස් ආයෝජන ක්‍රියාත්මක කිරීම ප්‍රතිපත්තියයි", "News Content": "\r\n\tසෑම අවස්ථාවකම දේශීය ව්‍යාපාරවලට මුල්තැන දෙමින්, විදේශීය ආයෝජන කි‍්‍රයාත්මක කිරීම තම රජයේ ප‍්‍රතිපත්තිය බව ජනපති මෛත්‍රීපාල සිරිසේන මහතා පවසයි.\r\n \r\n\tජපානයේ නිල රාජ්‍ය සංචාරක නිරත ජනපති මෛත්‍රීපාල සිරිසේන මහතා හා ජපානයේ ජයිකා ආයතනයේ සභාපති ෂිනිචි කිතඔකා (Mr. Shinichi Kitaoka) මහතා අතර පැවැති හමුවේදී ජනපතිවරයා මේ බව ප්‍රකාශ කළේය.\r\n \r\n\tරටක් ලෙස රටේ ජනතාව දිරිමත් කළහැකි හා ඔවුන්ට ස්වෝත්සහයෙන් නැගී සිටිය හැකි ව්‍යාපෘතිවලට සහය වන ලෙස මෙහිදී ජයිකා ආයතනයේ සභාපතිවරයාගෙන් ජනපතිවරයා ඉල්ලා ඇති අතර වර්තමානයේදි ශී‍්‍ර ලංකාවට වඩා වැදගත් වන්නේ පොදු ජනතාවගේ ආර්ථිකය නගා සිටුවීමට අවශ්‍ය කුඩා සහ මධ්‍යම පරිමාණ සංවර්ධන ව්‍යාපෘති බව ද පැවැසීය.\r\n \r\n\tශ්‍රී ලංකාවේ සංචාරක කර්මාන්තයේ උන්නතිය වෙනුවෙන් සහයිවීමට ද මෙහිදී ජයිකා සභාපතිවරයා කැමැත්ත පළ කළේය.\r\n \n\n  ", "URL": "https://www.ada.lk/0/0/0-316494", "Category": "Latest News", "Parent URL": null}