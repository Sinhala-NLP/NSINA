{"Source": "Ada News", "Timestamp": "25 02 2022", "Headline": "යුක්රේන අර්බුදය ගැන චීන මතය ලෝකය වෙත කියයි", "News Content": "යුක්රේන අර්බුදය සාමකාමීව සමථයකට පත් කිරීම සඳහා උපකාරී වන සියලුම රාජ්‍යතාන්ත්‍රික ප්‍රයත්නයන්ට චීනය සහාය සහ දිරිමත් කරන බව චීන රාජ්‍ය මන්ත්‍රී සහ විදේශ අමාත්‍ය වැන්ග් යී යළිත් අවධාරණය කරයි. බ්‍රිතාන්‍ය විදේශ ලේකම් ලීස් ට්‍රස්, විදේශ කටයුතු සහ ආරක්ෂක ප්‍රතිපත්ති පිළිබඳ යුරෝපා සංගමයේ ඉහළ නියෝජිත ජෝසප් බොරෙල් සහ ප්‍රංශ ජනාධිපති එමානුවෙල් මැක්රෝන්ගේ රාජ්‍ය තාන්ත්‍රික උපදේශක එමානුවෙල් බොනේ සමග වෙන වෙනම දුරකථන ඇමතුම් අතරතුර යුක්රේන ප්‍රශ්නය සම්බන්ධයෙන් චීනයේ මූලික ස්ථාවරය විස්තර කළ අවස්ථාවේදී ඔහු මේ බව ප්‍රකාශ කර තිබේ. ඒ අනුව, චීනයේ ස්ථාවරය සම්බන්ධයෙන් වැන්ග් පහත කරුණු පහ පැහැදිලි කළේය. • චීනය සියලු රටවල ස්වෛරීභාවයට සහ භෞමික අඛණ්ඩතාවට ගරු කිරීම සහ ආරක්ෂා කිරීම සහ එක්සත් ජාතීන්ගේ ප්‍රඥප්තියේ අරමුණු සහ ප්‍රතිපත්තිවලට දැඩි ලෙස අවනත වීම වෙනුවෙන් ස්ථිරව පෙනී සිටී. • චීනය පොදු, විස්තීර්ණ, සාමූහික සහ තිරසාර ආරක්ෂාව පිළිබඳ සංකල්පය වෙනුවෙන් පෙනී සිටී. • චීනය යුක්රේන ප්‍රශ්නයේ විකාශනය වෙත අවධානය යොමු කරමින් සිටින අතර වර්තමාන තත්ත්වය පමණක් දැකීම අවශ්‍ය නැති දෙයක් ලෙස සලකයි. • යුක්රේන අර්බුදය සාමකාමීව සමථයකට පත් කිරීම සඳහා අවශ්‍ය සියලු රාජ්‍යතාන්ත්‍රික ප්‍රයත්නයන් සඳහා චීනය සහාය සහ දිරිමත් කරයි. • යුක්රේන ප්‍රශ්නය විසඳීම සඳහා එක්සත් ජාතීන්ගේ ආරක්ෂක මණ්ඩලය ඵලදායී කාර්යභාරයක් ඉටුකළ යුතු බවත්, කලාපීය සාමය සහ ස්ථාවරත්වය මෙන්ම සියලු රටවල ආරක්ෂාව ප්‍රමුඛත්වය දිය යුතු බවත් චීනය විශ්වාස කරයි.   ", "URL": "https://www.ada.lk/0/0/0-390731", "Category": "International", "Parent URL": null}