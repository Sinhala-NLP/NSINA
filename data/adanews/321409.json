{"Source": "Ada News", "Timestamp": "6 04 2018", "Headline": "එජාප ප්‍රතිසංවිධාන කටයුතු අද හෙට අනිද්දා", "News Content": "\r\n\tඑක්සත් ජාතික පක්ෂ ප්‍රතිසංවිධාන කටයුතු අද(06දා), හෙට(07) සහ අනිද්දා(08දා) දිනවල සම්පූර්ණයෙන්ම අවසන් කිරීමට එක්සත් ජාතික පක්ෂය තීරණය කර තිබේ.\r\n \r\n\tඑක්සත් ජාතික පක්ෂ පාර්ලිමේන්තු කණ්ඩායමට සහ කෘත්‍යාධිකාරී මණ්ඩලයට මෙම හමුවට සහභාගි වන ලෙස දැනමටත් ලියාපදිංචි තැපෑලෙන් ලිපියවා ඇතැයි ආණ්ඩුපක්ෂයේ ප්‍රධාන සංවිධායක අමාත්‍ය ගයන්ත කරුණාතිලක මහතා පැවසීය.\r\n \r\n\tඑක්සත් ජාතික පක්ෂ ප්‍රතිසංවිධාන කටයුතු සඳහා සහභාගි වන ලෙස එක්සත් ජාතික පෙරමුණේ අමාත්‍යවරුන් වන රාජිත සේනාරත්න සහ පාඨලී චම්පික රණවක මහත්වරුන්ටද ආරාධනා කර ඇතැයි වාර්තාවේ.\r\n \r\n\tපක්ෂ ප්‍රතිසංවිධාන කටයුතු දින තුනක් තුළ කඩිනම් කිරීම සඳහා අග්‍රාමාත්‍ය රනිල් වික්‍රමසිංහ මහතා විසින් පූර්ණ බලැති අධීක්ෂණ මණ්ඩලයක්ද පත්කර ඇත.\r\n \r\n\tඑක්සත් ජාතික පකෂ නියෝජ්‍ය නායක, නිවාස හා ඉදිකිරීම් අමාත්‍ය සජිත් ප්‍රේමදාස, ආරක්ෂක රාජ්‍ය අමාත්‍ය රුවන් විජයවර්ධන, ස්වදේශ කටයුතු  නියෝජ්‍ය අමාත්‍ය ජේ.සී. අලවතුවල යන මහත්වරුන්ගේ ප්‍රධානත්වයෙන් යුතු අමාත්‍ය අනුකමිටු වාර්තා පදනම් කරගනිමින් මෙම පක්ෂ ප්‍රතිසංවිධාන කටයුතු සිදුවේ.\r\n \r\n\tමෙම යෝජනා සැලකිල්ලට ගනිමින් සිදුකරන පක්ෂ ප්‍රතිසංවිධාන යෝජනා ලබන ඉරිදා අගමැති රනිල් වික්‍රමසිංහ මහතාගේ අනුමැතියට යොමුකරන බවද අමාත්‍ය ගයන්ත කරුණාතිලක මහතා පැවසීය.\r\n \n\n  ", "URL": "https://www.ada.lk/0/0/0-321409", "Category": "Latest News", "Parent URL": null}