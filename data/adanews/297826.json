{"Source": "Ada News", "Timestamp": "20 12 2017", "Headline": "පැන්ඩා මළපහ මගින් චීනයෙන් කඩදාසි", "News Content": "\r\n\tචීනය වෙත සංචාරක ආකර්ෂණය කෙරෙහි වැඩි දායකත්වයක් දක්වන පැන්ඩාවන්, ඉන් ඔබ්බට කඩදාසි නිෂ්පාදනය සඳහාද දායක වීමට සූදානම් වන බව වාර්තා වෙයි.\r\n \r\n\tඑරට සීචුආන් පළාතේ පැන්ඩා සංරක්ෂණ ආයතනය විසින් චීනයේ කඩදාසි සමාගමක් සමග ගිවිසුමකට පැමිණ පැන්ඩාවුන්ගේ මළපහ යොදාගෙන කඩදාසි නිෂ්පාදනයට අත ගැසීමට යයි.\r\n \r\n\tපැන්ඩාවුන්ගේ මළපහවල බහුලවම එම සතුන් ආහාරයට ගන්නා බට ගස්වල අපද්‍රව්‍ය පවතින බැවින්, එම පටක යොදා ගනිමින් කඩදාසි නිෂ්පාදනය කිරීමට සූදානම් වීම චෙන්ග්ඩු ෂැන්ග්බාඕ පුවත්පත වාර්තා කර තිබුණි.\r\n \r\n\tවැඩුණු පැන්ඩාවෙකු සෑම දිනකම කිලෝ ග්‍රෑම් 10කට වඩා මළ පහ පිටකරන බවත්, මෙම මළවලට අමතරව එම සතෙකු ආහාරයට නොගෙන ඉවතලන බට අපද්‍රව්‍ය ඇතුළුව දිනකට ආහාර අපද්‍රව්‍ය කිලෝ ග්‍රෑම් 50ක් පමණ පිට කරන බව සඳහන් වෙයි. \r\n \n\n  ", "URL": "https://www.ada.lk/0/0/0-297826", "Category": "International", "Parent URL": null}