{"Source": "Ada News", "Timestamp": "24 11 2021", "Headline": "නත්තල් නිවාඩුව ආසන්නයේ ඉතාලි කොවිඩ් නීති දැඩි කරයි", "News Content": "ඉතාලියේ කොවිඩ්-19 ආසාදන ඉහළ යාමත් සමග නත්තල් සහ අලුත් අවුරුදු නිවාඩුව ආසන්නයේ රට තුළ සීමා කිරීම් දැඩි කළේය. වඩාත්ම වැදගත් නව පියවර වන්නේ අනිවාර්ය එන්නත් අවසර පත්‍රය (ග්‍රීන් පාස්) තවත් ස්ථාන ගණනාවක් දක්වා දීර්ඝ කිරීම සහ එන්නත් නොකළ පුද්ගලයින් සඳහා සීමා වැඩි කිරීමය. අගමැති මාරියෝ ඩ්‍රාගිගේ කැබිනට් මණ්ඩලය විසින් ඒකමතිකව සම්මත කරන ලද නියෝගයකින් ප්‍රකාශයට පත් කරන ලද මෙම පියවර දෙසැම්බර් 6දා සිට බලාත්මක වන අතර එය අවම වශයෙන් ජනවාරි 15දා ​​දක්වා පවතී. \"ග්‍රීන් පාස්\" යනු පුද්ගලයෙකුට අවම වශයෙන් එන්නත එක් මාත්‍රාවක්වත් ලබාගෙන ඇති බව, ආසාදනයෙන් සුවය ලබා ඇති බව හෝ පසුගිය පැය 48 තුළ ඍණාත්මක බව පරීක්‍ෂා කර ඇති බවට සනාථ කරන සහතිකයකි. මේ වන විට, අවන්හල් සහ බාර්, සිනමා ශාලා, ජිම්, රාත්‍රී සමාජශාලා සහ ක්‍රීඩාංගණ වැනි පොදු ස්ථාන වෙත ප්‍රවේශ වීමට \"ග්‍රීන් පාස්\" හිමියන්ට අවසර දී ඇත.   ", "URL": "https://www.ada.lk/0/0/0-387666", "Category": "International", "Parent URL": null}