{"Source": "Ada News", "Timestamp": "15 06 2020", "Headline": "තුම්මුල්ල රිය අනතුරින් මියගිය පොලිස් නිලධාරියාට උසස් විමක්", "News Content": "කොළඹ තුන්මුල්ල ප්‍රදේශයේදී පසුගිය 11 වැනිදා රාත්‍රී සිදුවු රිය අනතුරෙන් මියගිය පොලිස් කොස්තාපල් සිතුම් යොමාල්, පොලිස් සැරයන් ධුරය දක්වා  උසස් කර තිබේ.\n\nපසුගිය දිනකදි  කොළඹ ජාතික රෝහලේ කාර්ය මණ්ඩලයට අතිකාල දීමනා සහ අනෙකුත් දීමනා ගෙවීම සඳහා මුදල් අයකැමි භාරයේ තිබූ රුපියල් ලක්ෂ 79කට ආසන්න මුදලක් කොල්ලකා පළායමින් සිටි සැකකරු අත්අඩංගුවට ගැනීමට රාජ්‍ය  බුද්ධි සේවයට අනුයුක්ත ආධුනික නිලධාරීන් වන මෙම මියගිය පොලිස් කොස්තාපල්වරයා සහ තවත් කොස්තාපල්වරයෙකු කටයුතු කර තිබුණි.\n\nඑම හේතුවෙන් වැඩබලන පොලිස්පතිවරයා විසින් අංක 2016/6 දරණ 2017.04.24 දිනැති ශ්‍රී ලංකා ප්‍රජාතාන්ත්‍රීක සමාජවාදී ජනරජයේ අතිවිශේෂ ගැසට් පත්‍රය සමඟ කියවිය යුතු ශ්‍රී ලංකා නියෝග ඒ 5 හි iv වන කොටසෙහි විශේෂ උසස් කිරීම අනුව, සිතුම් යොමාල් නිලධාරියා පොලිස් කොස්තාපල් තනතුරේ ස්ථිර කර 2020.06.14 දින සිට පොලිස් සැරයන් තනතුරට උසස් කර ඇත යනුවෙන් පොලිස් මාධ්‍ය අංශය නිකුත් කළ නිවේදනයේ වැඩිදුරටත් සඳහන් වේ.    ", "URL": "https://www.ada.lk/0/0/0-364030", "Category": "Latest News", "Parent URL": null}