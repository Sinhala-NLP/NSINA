{"Source": "Ada News", "Timestamp": "28 05 2018", "Headline": "රාජ්‍ය මුද්‍රණ නීතිගත සංස්ථාවේ නව සභාපති  බිනර", "News Content": "\r\n\tරාජ්‍ය මුද්‍රණ නීතිගත සංස්ථාවේ නව සභාපතිවරයා ලෙස බිනර ජයවර්ධන මහතා අද (28දා) පාදුක්ක පානළුව පිහිටි රජයේ මුද්‍රණ නීතිගත සංස්ථා පරිශ‍්‍රයේ දී වැඩ බාරගනු ලැබීය.\r\n \r\n\tඅධ්‍යාපන අමාත්‍ය අකිල විරාජ් කාරියවසම් මහතා විසින් මෙම පත්කිරීම සිදු කර ඇති අතර එම සංස්ථාවේ 20 වැනි සභාපතිවරයා ලෙස  වැඩබාර ගත් බිනර ජයවර්ධන මහතා දිස්ත්‍රික් 306 C-2 සිංහ සමාජයේ උප සිංහාධිපතිවරයා ලෙසද කටයුතු කරයි.\r\n \r\n\tඑම සංස්ථාවේ වැඩ බාර  ගනිමින් මේ වන විට අතිශය පාඩු ලබන තත්ත්වයක පවතින මුද්‍රණ නීතිගත සංස්ථාව ඉතා ඉක්මනින්  ලාභ ලබන ආයතනයක් බවට පත් කරන බවත් මේ වසර  අවසන් වීමට පෙර එහි සැලකිය යුතු වර්ධනයක් අත්පත් කර ගැනීමට බලාපොරොත්තු වන අතර පවතින සම්පත්වලින් උපරිම කාර්යක්ෂම සහ ඵලදායි සේවාවන් රැසක් ඉටු කිරීමට නායකත්වය ගැනීමටත් , සේවක සුභ සිද්ධිය සහ සුභ සාධනය ඉහළ නැංවීමටත් තම පාලන සමය තුළ බලාපොරොත්තු වන බව ඒ මහතා පැවසීය.\r\n \n\n  ", "URL": "https://www.ada.lk/0/0/0-332190", "Category": "Latest News", "Parent URL": null}