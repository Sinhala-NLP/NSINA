{"Source": "Ada News", "Timestamp": "22 08 2018", "Headline": "සිසුවියක් අපයෝජනය කළ යොවුන් පාර්ලිමේන්තු මන්ත්‍රී අත්අඩංගුවට", "News Content": "උසස් පෙළ විභාගය නිමාවී නිවෙස බලා යමින් සිටි  සිසුවියක පැහැරගෙන ගොස්  පලෙයි ප‍්‍රදේශයේ කැලෑවක රඳවාගෙන අපයෝජනය කළ බව කියන සිද්ධියක් සම්බන්ධයෙන්  කිලිනොච්චියේ  යොවුන් පාර්ලිමේන්තුවේ මන්ති‍්‍රවරයකු  අද (22දා)  සැකපිට අත්අඩංගුවට ගත් බව  පුදුකුඩිඉරුප්පු පොලිසිය කියයි. සැකකරු  පලෙයි ප‍්‍රදේශයේ පදිංචි 26 හැවිරිදි කන්දයියා විජයරූබන් නැමති තරුණයෙකි. සිසුවිය විභාගට ගොස්  නැවත නිවසට නොපැමිණි බවට  සිසුවියගේ ඥාතීන් පුදුකුඩුඉරිප්පු පොලිසියට කළ පැමිණිල්ලක් අනුව පොලිසිය පරීක්ෂණ ආරම්භ කර තිබුණු අතර  මුලතිව් පාසලක සිසුවියක  වන  ඇය  ඉකුත් 19 දින උසස් පොළ  විභාගය නිමවී නිවෙස බලා යමින් සිටියදී මෙම සැකකරු වෑන් රථයකින් හා යතුරු පැදි කිහිපයකින් පිරිසක් සමග පැමිණ   සිසුවිය පැහැරගෙන ගොස් පලෙයි කෑලෑ ප‍්‍රදේශයක රැයක් පුරා රඳවාගෙන අපයෝජනය කර ඇති බවට   පොලිසිය වෙත පැමිණිලි ලැබී ඇත. පසුව සැකකාරි මන්ති‍්‍රවරයා පෙරේදා (20) පෙරවරුවේ මෙම සිසුවිය  මුදා හැර ඇති අතර ඇය නිවසට ගොස්  ඥාතීන් සමග පොලිසියට ගොස් සිද්ධිය පැමිණිලි කිරීමෙන් පසුව පුදුකුඩඉරිප්පු පොලීසිය විසින් සැකකාර මන්ත්‍රීවරයා අත්අඩංගුවට ගෙන ඇත. සෙසු සැකකරුවන්ද අත්අඩංගුවට ගැනීමට පරීක්ෂණ ආරම්භ කර ඇත.     ", "URL": "https://www.ada.lk/0/0/0-339543", "Category": "Latest News", "Parent URL": null}