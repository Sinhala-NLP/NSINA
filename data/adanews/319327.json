{"Source": "Ada News", "Timestamp": "28 03 2018", "Headline": "කඩාවැටී ඇති යාපනය හා නැගෙනහිර අධ්‍යාපනය නංවනවා - අගමැති", "News Content": "\r\n\tකඩාවැටී තිබෙන යාපනයේ හා නැගෙනහිර පළාත් අධ්‍යාපනය වසර 10ක් තුළ දියුණු කිරීමට අවශ්‍ය සැලසුම් සකස් කර ඇතැයි අග්‍රමාත්‍ය රනිල් වික්‍රමසිංහ මහතා සඳහන් කළේය.\r\n \r\n\tයුද්ධයට පෙර යාපනයේ අධ්‍යාපනය උසස් මට්ටමක පැවැති බවත්, එහෙත් තිස් අවුරුදු යුද්ධය නිසා යාපනයේ අධ්‍යාපනය කඩාවැටුණු බවත් ඔහු පවසා සිටියේය.\r\n \r\n\tඅධ්‍යාපනය දියුණු කිරීම සඳහා අධ්‍යාපන අමාත්‍යවරයා සහ අධ්‍යාපන රාජ්‍ය අමාත්‍යවරයා විශාල උත්සාහයක් ගනිමින් සිටින බවද අගමැතිවරයා සඳහන් කළේය.\r\n \r\n\tඋතුරු පළාතේ ස්වේච්ජාවෙන් හා කොන්ත්‍රාත් පදනමින් සේවය කළ ගුරුවරුන්, ගුරු සේවයට බඳවාගැනීම සඳහා අවශ්‍ය පත්වීම් ලිපි ලබාදීමට අද (28දා) අරලියගහ මන්දිරයේ පැවැති උත්සවයකට සහභාගි වෙමින් හෙතෙම මේ බව පවසා සිටියේය.\r\n \r\n\tමෙහිදී 494 දෙනෙකුට පත්විවීම් ලිපි ලබාදීම සිදුවිය.\r\n \n\n  ", "URL": "https://www.ada.lk/0/0/0-319327", "Category": "Latest News", "Parent URL": null}