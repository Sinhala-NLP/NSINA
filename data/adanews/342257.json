{"Source": "Ada News", "Timestamp": "12 11 2018", "Headline": "කොළඹ වරායේ ප්‍රතිනැව්ගත කිරීම්හි වර්ධනයක්", "News Content": "කොළඹ වරායේ ප්‍රතිනැව්ගත බහාලු මෙහෙයුම්වල 19.4%ක සුවිශේෂී වර්ධනයක් පෙන්වා ඇතැයි ශ්‍රී ලංකා වරාය අධිකාරිය සඳහන් කරයි. 2017 වසරේ මුල් මාස 9 හා 2018 වසරේ මුල් මාස 9 ක කාලය තුළ සැසදීමේදී මෙම වර්ධනය පෙන්වා දී තිබේ. 2017 වසරේදී ප්‍රතිනැව්ගත බහාලු 3,522,521 මෙහෙයවා ඇති අතර 2018 වසරේදී එම අගය 4 206 630ක් වෙයි. මේ අතර ශ්‍රී ලංකා වරාය අධිකාරියේ ජයබහලු පර්යන්තයේ ප්‍රතිනැව්ගත මෙහෙයුම්වලද එම කාල සීමාවේ 23.3%ක වර්ධනයක් පෙන්නුම් කරන බවද ශ්‍රී ලංකා වරාය අධිකාරිය නිකුත් කළ නිවේදනයක දැක්වෙයි.  ", "URL": "https://www.ada.lk/0/0/0-342257", "Category": "Latest News", "Parent URL": null}