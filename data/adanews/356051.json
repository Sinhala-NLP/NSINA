{"Source": "Ada News", "Timestamp": "26 12 2019", "Headline": "නෝර්වේ කුමරියගේ හිටපු සැමියා අරි බෙන් සියදිවි නසාගෙනලු", "News Content": "නෝර්වේ රජුගේ හිටපු බෑණා වන අරි බෙන් වයස අවුරුදු 47 දී සිය දිවිගමනට සමුදී ඇති බව ඔහුගේ ප්‍රකාශකයෙකු පවසයි. නවකතා හා නාට්‍ය කිහිපයකම කතුවරයෙකුද වන බෙන් 2002 දී මාර්තා ලුවීස් කුමරිය සමඟ විවාහ වූ නමුත් යුවළ දික්කසාද වූයේ මීට වසර දෙකකට පෙරය. ඔහුගේ ප්‍රකාශකයා නෝර්වේහි එන්ටීබී පුවත් ඒජන්සියට පැවසුවේ බෙන් සියදිවි නසා ගත් බවයි. නිවේදනයක් නිකුත් කරමින් නෝර්වේ රජු සහ රැජින කියා සිටියේ ඔහු “ඔහු වසර ගණනාවක් පුරා සිය පවුලේ වැදගත් කොටසක් වූ බවත්, ඔහු සමඟ උණුසුම් හා හොඳ මතකයන් රැගෙන යන” බවත්ය. ඩෙන්මාර්කයේ උපන් බෙන්, හැරල්ඩ් රජුගේ සහ සොන්ජා රැජිනගේ එකම දියණිය සහ වැඩිමහල් දරුවා වන මාර්තා ලුයිස් කුමරියගේ මතභේදාත්මක සහකරුවෙකු විය. බෙන්ට තම අනාගත බිරිඳ හමුවූයේ කුමරියගේ භෞත චිකිත්සක උපදේශකයා වූ ඔහුගේ මව හරහාය. ඔහු එවකට වඩාත්ම ප්‍රසිද්ධ වූයේ සාඩ් ලෙස නිරය යන කෙටිකතා පොතක කතුවරයා ලෙසය. එහෙත් මතභේදයට තුඩු දුන් ඔහු ලාස් වේගාස් හි මත්ද්‍රව්‍යට ඇබ්බැහි වූ ගණිකාවන් සමඟ සාදයක් රූගත කිරීමත් සමගිනි.   ", "URL": "https://www.ada.lk/0/0/0-356051", "Category": "International", "Parent URL": null}