{"Source": "Ada News", "Timestamp": "21 11 2017", "Headline": "උත්තරදේවිට චුන්නාගම්හිදී ගල් ප්‍රහාරයක්", "News Content": "\r\n\tකොළඹ සිට යාපනය කන්කසංතුරෙයි දක්වා ධාවනය වූ උත්තරදේවී දුම්රියට ඊයේ (20දා) රාත්‍රියේදී චුන්නාගම් ප්‍රදේශයේදී කිසිවෙකු විසින් ගල් ප්‍රහාරයක් එල්ල කොට ඇතයි චුන්නාගම් පොලීසිය පවසයි.\r\n \r\n\tචුන්නාගම් දුම්රිය ස්ථානයට කිලෝමීටර් භාගයක් පමණ ආසන්නයේදී මෙම ගල් ප්‍රහාරය එල්ල වූ බවට දුම්රියේ රියදුරු විසින් චුන්නාගම් පොලීසියට පවසා තිබුණි.\r\n \r\n\tඅදාළ ප්‍රහාරය එල්ල වූ අවස්ථාවේදීම චුන්නාගම් පොලීසිය විසින් එම ස්ථානය සෝදිසි කලද කිසිවෙකු අත්අඩංගුවට ගැනීමට නොහැකි වී ඇත. ගල් ප්‍රහාරය එල්ල වීමෙන් දුම්රියේ ගමන්ගත් කිසිවෙකුටත් හානියක් නොවුනද දුම්රියට සුළු හානි සිදුව ඇති බව චුන්නාගම් පොලීසිය පවසයි.\r\n \n\n  ", "URL": "https://www.ada.lk/0/0/0-291362", "Category": "Latest News", "Parent URL": null}