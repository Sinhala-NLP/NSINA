{"Source": "Ada News", "Timestamp": "27 05 2021", "Headline": "නැව් සමාගමෙන් වන්දි ගන්නවා", "News Content": "කොළඹට ආසන්න මුහුදේ ගිනිගනිමින් තිබෙන නැවේ සිට වෙරළට ගොඩ ගසා ඇති රසායනික ඇතුලු  වෙනත් අපද්‍රව්‍ය  හේතුවෙන් සිදුව ඇති පාරිසරික හානිය සඳහා අදාළ නැව් සමාගමෙන් වන්දි  ලබා ගන්නා බව පරිසර අමාත්‍ය මහින්ද අමරවීර මහතා ප්‍රකාශ කළේය. හෙතෙම සඳහන් කර සිටියේ ඒ සම්බන්ධයෙන්  වහා පාරිසරික හානි ඇස්තමේන්තුවක් සකස් කරන ලෙස තමන්  මධ්‍යම පරිසර අධිකාරිය ට උපදෙස් දී ඇති බවයි. සිදුව ඇති පරිසර හානිය සොයා බැලීමට රාජ්‍ය  අමාත්‍යවරුන් වන නාලක  ගොඩහේවා හා ලසන්ත  අලගියවන්න යන මහත්වරු  සමග අද (27දා) පෙරවරුවේ සරුක්කුව ප්‍රදේශයට යෑමෙන් අනතුරුව අමාත්‍යවරයා මේ බව පවසා සිටියේ ය . හෙතෙම වැඩිදුරටත් සඳහන් කර සිටියේ  නැවේ සිට වෙරළට ගොඩ ගසා ඇති අපද්‍රව්‍ය වලින් විශාල පාරිසරික හානියක් සිදුව ඇති බවයි.   ", "URL": "https://www.ada.lk/0/0/0-379093", "Category": "Latest News", "Parent URL": null}