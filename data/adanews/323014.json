{"Source": "Ada News", "Timestamp": "16 04 2018", "Headline": "අර්තාපල්වලින් සකසන ලද ලෝකයේ දිගම අර්තාපල් කේක් ගෙඩිය ලංකාවෙන්", "News Content": "\r\n\tඅර්තාපල්වලින් සකසන ලද ලෝකයේ දිගම අර්තාපල් කේක් ගෙඩිය නිර්මාණය කිරීමට නුවරඑළිය ග්‍රෑන්ඩ් හෝටලයේ සූපවේදීහු සමත්ව සිටිති.\r\n \r\n\tමීටර් 111ක දිගකින් හා කිලෝ 380ක බරකින් යුත් මෙම කේක් ගෙඩිය සැකසීම සඳහා අර්තාපල් බහුලව යොදාගෙන ඇති අතර, ඒ සඳහා රුපියල් තුන්ලක්ෂ දසදහසක පමණ මුදලක් වැය වී ඇතැයි පැවසේ.\r\n \r\n\tනුවරඑළිය ග්‍රෑන්ඩ් හෝටල් පරිශ්‍රය එළිමහනේ සකසා තිබූ මෙම විශාල අර්තාපල් කේක් ගෙඩිය අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ඊයේ (15දා) පැවැති උත්සවයකදී එළිදැක්විණි.\r\n \r\n\tසංචාරක ව්‍යපාරය ප්‍රවර්ධනය කිරීම සහ අර්තාපල්වල අගය වැඩි කිරීම මුල් කරගනිමින් මෙම අර්තාපල් කේක් ගෙඩිය සැකසීමට නුවරඑළිය ග්‍රෑන්ඩ් හෝටල් කළමනාකාරීත්වය විසින් පියවර ගෙන තිබිණි.\r\n \r\n\tමෙම අවස්ථාවට නුවරඑළිය නගරාධිපති චන්දන ලාල් කරුණාරත්න, නුවරඑළිය පොලිස් අධිකාරී මහින්ද දිසානායක යන මහත්වරුන් ඇතුළු ග්‍රෑන්ඩ් හෝටල් කළමනාකාරීත්වය හා සූපවේදීහු එක්ව සිටියහ.       \r\n \n                                                                                              \r\n  ", "URL": "https://www.ada.lk/0/0/0-323014", "Category": "Uncategorized", "Parent URL": null}