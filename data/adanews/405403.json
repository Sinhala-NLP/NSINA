{"Source": "Ada News", "Timestamp": "25 08 2023", "Headline": "වසර 10 කට පසු කෝප් කමිටුවට ආ රාජ්‍ය ආයතනය", "News Content": "මෙහිදී 2019 වර්ෂය සදහා විගණකාධිපති වාර්තාව හා වර්තමාන කාර්යසාධනය පිළිබද පරීක්ෂා කිරීම සිදුවූ අතර රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශ ලේකම් කේ.ඩී.එන්. රංජිත් අසෝක, ජාතික භාෂා අධ්‍යාපන හා පුහුණු ආයතනයේ සභාපති ජයම්පති බණ්ඩාර හීන්කෙන්ද  යන මහත්වරු ඇතුළු නිලධාරීන් පිරිසක් මෙම අවස්ථාවට කැඳවා තිබිණි. මෙහිදී පහත සදහන් කරුණු පිළිබද අවධානය යොමුවිය. පනත කඩිනමින් යාවත්කාලීන කිරීම අධ්‍යක්ෂ ජනරාල්වරයා සම්බන්ධ ගැටලුව මෙම නිලධාරියා සම්බන්ධයෙන් ගනුලබන ක්‍රියාමාර්ග සම්බන්ධයෙන් සති දෙකක් තුළ වාර්තාවක් ලබා දෙන ලෙස අමාත්‍යාංශ ලේකම්වරයාට උපදෙස් ලබා දුන්නේය. එසේම ආයතනයේ ප්‍රධානම තනතුරක් වන අධ්‍යක්ෂ ජනරාල් ධුරය සදහා වැඩබලන නිලධාරියෙකු කඩිනමින් පත්කරන ලෙසත් ස්ථිර අධ්‍යක්ෂ ජනරාල්වරයකු පත් කිරීමට කඩිනමින් පියවර ගන්නා ලෙසත් දැනුම් දුන්නේය. නව ගොඩනැගිල්ලක ස්ථානගතවීමට සති දෙකක කාලයක් පුහුණු පාඨමාලා පැවැත්වීම පෞද්ගලික ආයතන වෙත පවරා තිබීම  අමාත්‍යාංශයේ මැදිහත්වීම ප්‍රමාණවත් නොවීම මීට අමතරව ප්‍රසම්පාදන මාර්ගෝපදේශයන්ගෙන් බැහැරව 2019 වසරේදී ගුවන්විදුලි වැඩසටහනක් සදහා රු. මිලියන 15ක්  සහ රූපවාහිනි වැඩසටහනක් වෙනුවෙන් රු. මිලියන 4ක් වැය කිරීම සම්බන්ධයෙන්ද අවධානය යොමුවිය. මේ පිළිබද ගනු ලබන ක්‍රියාමාර්ග පිළිබද සති දෙකක් තුළ වාර්තා කරන ලෙස ද අමාත්‍යාංශ ලේකම්වරයාට උපදෙස් ලබාදීම සිදුවිය.  එසේම මෙහිදී අදහස් දක්වමින්  ජාතික භාෂා අධ්‍යාපන හා පුහුණු ආයතනයේ සභාපතිවරයා පවසා සිටියේ මේ වන විට ස්වයංව යැපීමට හැකි පරිදි ආයතනය වර්ධනය වූ බවත් රු. මිලියන 162ක මුදල් තැන්පතුවක්ද කිරීමට හැකියාව ලැබූ බවයි.    ", "URL": "https://www.ada.lk/0/0/0-405403", "Category": "Latest News", "Parent URL": null}