{"Source": "Ada News", "Timestamp": "28 12 2017", "Headline": "කොළඹ රැලි පවත්වා ට්‍රම්ප්ව පතුරුගැසීම විහිළුවක් ", "News Content": "\n\n \r\n\tබෞද්ධ උරුමයන් විනාශ කිරීමට විරුද්ධ නොවී, ජෙරුසලම ඊශ‍්‍රාලයේ අගනුවර කරන්න එපා යැයි කියමින් කොළඹ රැලි පවත්වා ට‍්‍රම්ව පතුරු ගැසීම මේ මොහොතේ ලංකාවේ දේශපාලනයේ ඇති ලොකුම විහිළුව  බව ජාතික හෙළ උරුමය සඳහන් කරයි.\r\n \r\n\tපලස්තීන සහයෝගීතා ව්‍යාපාරය සමග එක්ව ජනාධිපති ට‍්‍රම්ගේ තීරණයට එරෙහිව පෙළපාළි යන මෙම දේශපාලඥයන්  උතුරු නැගෙනහිර පළාත්වල ඇතිව තිබෙන යාපනයේ නාගවිරාධිපති හිමියන්ගේ ආදාහනයට තහනම් නියෝග ගැනීම සහ   ති‍්‍රකුණාමලයේ සාම්පූර් සුඩකුඩා බෞද්ධ දාගැබ ඩෝසර් කර සංහිඳියාව විනාශ කිරීම යන සිද්ධි නොසලකා හැර ඇතැයිද එම පක්ෂය පෙන්වා දෙයි.\r\n \r\n\tබෞද්ධ පුරාවස්තු විනාශ වීම ගැන කතා කිරීමට යෑමෙන් ජාතික ආගමික නොසන්සුන්තාවක් ඇතිවේ යැයි කියමින් බෞද්ධ උරුමයේ අයිතිය යටපත් කිරීමට ඊනීයා සංහිඳියාවාදීන්ට ඉඩ නොතැබිය යුතු බව ජාතික හෙළ උරුමයේ මාධ්‍ය ලේකම් බස්නාහිර පළාත් සභා මන්ත්‍රී නිශාන්ත ශ්‍රී වර්ණසිංහ මහතා පවසයි.\r\n  ", "URL": "https://www.ada.lk/0/0/0-299482", "Category": "Latest News", "Parent URL": null}