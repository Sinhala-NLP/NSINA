{"Source": "Ada News", "Timestamp": "26 04 2022", "Headline": "ආර්ථික අර්බුදය ජය ගන්නා හැටි මන්ත්‍රීන්ට උගන්වයි", "News Content": "'ශ්‍රී ලංකාවේ පවතින ආර්ථික අර්බුදය ජය ගන්නේ කෙසේද?' යන මැයෙන් පාර්ලිමේන්තු මන්ත්‍රීවරුන් වෙනුවෙන් පැවැත්වෙන විශේෂ වැඩසටහනක් හෙට (27දා) පාර්ලිමේන්තුවේදී පැවැත්වීමට සැලසුම් කර තිබේ.  ඒ අනුව හෙට පස්වරු 02.30ට පාර්ලිමේන්තුවේ කාරකසභා කාමර අංක 01දී මෙම විශේෂ වැඩසටහන පැවැත්වෙන අතර, මෙම වැඩසටහන සංවිධානය කරනු ලබන්නේ පාර්ලිමේන්තුවේ රජයේ මුදල් පිළිබඳ කාරක සභාව විසිනි.  මේ සඳහා ප්‍රධාන සම්පත්දායකයා ලෙස සම්බන්ධවන්නේ ආචාර්ය ස්වර්නිම් වාග්ලේ මහතායි. ඔහු ආර්ථික ප්‍රතිපත්ති සහ ක්‍රමෝපායන් සම්බන්ධව විශේෂඥයෙකු ලෙස රටවල් 36ක් සමග වර්තමානයේ කටයුතු කරමින් සිටී. එසේම ඔහු ලෝක බැංකුවේ ජ්‍යෙෂ්ඨ ආර්ථික විශේෂඥයෙකු ලෙසද කටයුතු කර තිබේ. මෙම විශේෂ වැඩසටහන සඳහා සහභාගි වන ලෙස පාර්ලිමේන්තුවේ රජයේ මුදල් පිළිබඳ කාරක සභාව සියලුම පාර්ලිමේන්තු මන්ත්‍රීවරුන්ට ආරාධනා කර සිටී.    ", "URL": "https://www.ada.lk/0/0/0-392707", "Category": "Latest News", "Parent URL": null}