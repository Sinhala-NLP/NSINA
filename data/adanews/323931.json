{"Source": "Ada News", "Timestamp": "21 04 2018", "Headline": "විභාග  Online ක්‍රමයට පැවැත්වීමට අවධානය", "News Content": "\r\n\tවිභාග පැවැත්වීම සහ ඇගයීම් ක්‍රියාවලිය Online ක්‍රමයට පැවැත්වීම සම්බන්ධව අධ්‍යාපන අමාත්‍යාංශයේ අවධානය යොමුව ඇත. ඒ අනුව මැලේසියාවේ PUTRA විශ්වවිද්‍යාලයේ පැවැත්වෙන පුහුණු වැඩසටහනක් සඳහා සහභාගිවීමට විභාග දෙපාර්තමේන්තුවේ නිලධාරීන් 12 දෙනෙකු සහ ජාතික අධ්‍යාපන ආයතනයේ ජ්‍යෙෂ්ඨ කථිකාචාර්යවරුන් 3 දෙනෙකුගෙන් සමන්විත කණ්ඩායමක් අප්‍රේල් මස 22 දා දිවයිනෙන් පිටත්ව යාමට නියමිතයි.\r\n \r\n\tමේ අතර විභාග දෙපාර්තමේන්තුවේ විභාග ක්‍රියාවලිය නවීකරණය කිරීමටත් ඒ සඳහා නව තාක්ෂණ ක්‍රමවේද භාවිත කිරීමටත් අවශ්‍ය කටයුතු සිදු කරන ලෙස අධ්‍යාපන අමාත්‍ය අකිල විරාජ් කාරියවසම් මහතා උපදෙස් ලබා දී  ඇත.\r\n \n\n  ", "URL": "https://www.ada.lk/0/0/0-323931", "Category": "Latest News", "Parent URL": null}