{"Source": "Ada News", "Timestamp": "20 10 2022", "Headline": "ඇමෙරිකාව රුසියානු බෝම්බ හෙළන යානා දෙකක් ලුහුබඳී", "News Content": "උතුරු ඇමෙරිකානු අභ්‍යවකාශ ආරක්ෂක විධානය (NORAD) සඳුදා ඇලස්කාව අසල රුසියානු Tu-95 දිගු දුර බෝම්බ හෙලන යානා දෙකක් නිරීක්ෂණය කර තිබේ. එහිදී ඇමෙරිකානු F-16 ප්‍රහාරක ජෙට් යානා දෙකක් විසින් මෙම යානා ලුහුබැඳීමකට ලක්කර තිබුණත්, රුසියානු ගුවන් යානා ජාත්‍යන්තර ගුවන් අවකාශයේ රැඳී සිටිමින් ප්‍රකෝපකාරී හැසිරීමක් පෙන්නුම් නොකළ බව කියැවේ. රුසියානු බෝම්බ හෙලන යානා ඇලස්කන් ගුවන් ආරක්ෂක හඳුනාගැනීමේ කලාපයට (ADIZ) ඇතුළු වන ආකාරය මෙහිදී එක්සත් ජනපදය නිරීක්ෂණය කර ඇත. එක්සත් ජනපදය සිය ජාතික ආරක්ෂාවට අත්‍යවශ්‍ය යැයි සලකන නමුත් එහි භෞමික ගුවන් සීමාවෙන් ඔබ්බට මෙහෙයුම් අරඹා ඇත. එ අනුව, දකුණින් ඇලූටියන් දූපත්වලට මායිම්ව ඇති ඇලස්කන් ADIZ බෙරිං මුහුදේ සියලුම ප්‍රදේශ ආවරණය කරයි.   ", "URL": "https://www.ada.lk/0/0/0-398085", "Category": "International", "Parent URL": null}