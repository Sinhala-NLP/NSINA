{"Source": "Ada News", "Timestamp": "30 08 2018", "Headline": "05 දා කොළඹ කටයුතු අඩාල වේවි", "News Content": "ඒකාබද්ධ විපක්ෂය විසින් එළඹෙන (05දා) කොළඹදී පැවැත්වීමට නියමිත උද්ඝෝෂණය කොළඹ පාසල් ඇතුළු රාජ්‍ය හා පෞද්ගලික ආයතන බොහෝමයක කටයුතු අඩාලවනු ඇති බව පාර්ලිමේන්තු මන්ත්‍රී කංචන විජේසේකර මහතා අද (30දා) පැවසීය. රාජ්‍ය හා පෞද්ගලික ආයතනවල වෘත්තීය සමිති, ගුරුවරුන්, නීතිඥයන්, වෛද්‍යවරුන්, පාසල් වෑන් රථ, දුම්රිය, බස්රථ ඇතුලු බොහෝ පාර්ශ්ව මෙම උද්ඝෝෂණයට එක්වන බවද මන්ත්‍රීවරයා සඳහන් කළේය. මෙම තත්ත්වය මත එදින බදාදා දිනයක් වුවද රාජ්‍ය ආයතනවලින් ජනතාවට සේවා සපයා ගැනීමට නොහැකි වනු ඇති බවද ඔහු කීය. උද්ඝෝෂණයට සහභාගිවීමට කොළඹට පැමිණෙන ජනතාව පාලනය කිරීමට ඒකාබද්ධ විපක්ෂයේ මන්ත්‍රීවරුන්ට හා වෘත්තිය සමිති නායකයන්ට වගකීම් පවරා තිබෙන බවද හෙතෙම පවසා සිටියේය.  බොරැල්ල ඇන්.ඇම්. පෙරේරා කේන්ද්‍රයේ පැවති ඒකාබද්ධ විපක්ෂයේ මාධ්‍ය හමුවේදී මෙම අදහස් දක්වා සිටියේය.   ", "URL": "https://www.ada.lk/0/0/0-339819", "Category": "Latest News", "Parent URL": null}