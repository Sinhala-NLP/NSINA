{"Source": "Ada News", "Timestamp": "3 04 2018", "Headline": "අපට චෝදනා කරමින් බටහිර ළදරු ක්‍රීඩා කරනවා - රුසියාව", "News Content": "\r\n\tරුසියාවේ හිටපු බුද්ධි නිලධාරියෙකුට හා ඔහුගේ දියණියට රුසියාව විසින් විෂ ශරීරගත කිරීමක් සිදුකළේ යැයි පවසමින් බ්‍රිතාන්‍ය ඇතුළු බටහිර රටවල් ළදරු ක්‍රීඩාවක නිරත වන බව රුසියානු විදේශ අමාත්‍ය සර්ජි ලැව්රෝව් චෝදනා කරයි.\r\n \r\n\tඅමාත්‍යවරයා පෙන්වා දෙන්නේ මේ සෑම රටක්ම පාහේ කිසිදු ආකාරයකින් පිළිගත නොහැකි ආකාරයේ ක්‍රියා පිළිවෙතක් අනුගමනය කරමින්, මහා බොරුවක් සහ වංක තොරතුරු සමුදායක් මුදාහරිමින් සිටින බවයි.\r\n \r\n\tමෙම සිදුවීම මූලික කරගනිමින් රුසියානු රාජතාන්ත්‍රිකයන් සිය ගණනක් මේ වනවිටත් බ්‍රිතාන්‍ය, ඇමෙරිකාව ප්‍රමුඛ යුරෝපා රටවල් 29කින් නෙරපා තිබේ.\r\n \r\n\tකෙසේ වෙතත්, මේ සිදුවීම තරයේ ප්‍රතික්ෂේප කරමින් ඊයේ දිනයේදීද රුසියාව විසින් යළිත් අවධාරණය කර තිබුණි.\r\n \n\n  ", "URL": "https://www.ada.lk/0/0/0-320522", "Category": "International", "Parent URL": null}