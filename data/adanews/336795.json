{"Source": "Ada News", "Timestamp": "18 06 2018", "Headline": "යාපනයේ ආවා කල්ලිය තවත් දෙදෙනෙකු කපා පලායයි", "News Content": "\r\n\tයාපනය කෝපායි කොකුවිල් ප්‍රදේශයේදී ඊයේ (17) රාත්‍රියේ තියුණු ආයුධ ගත් පිරිසකගේ පහරදීමක් හේතුවෙන් දෙදෙනෙකු තුවාල ලබා රෝහල්ගත කොට ඇති බව කෝපායි පොලීසිය පවසයි.\r\n \r\n\tකොකුවිල් නැගෙනහිර ප්‍රදේශයේදී මෙම පහරදීම සිදුව ඇති අතර ඊයේ රාත්‍රියේ ගොවිතැන් කටයුතු නිම කොට කුඹුරේ සිට නිවස කරා පැමිණෙමින් සිටි දෙදෙනෙකු මෙලෙස පහරකෑමට ලක්ව තිබේ.\r\n \r\n\tමෙම පහරදීමෙන්  28 හැවිරිදි ශ්‍රී රංගනාදන් කේමලන් හා 24 හැවිරිදි ෂන්මුගරාසා සිවදීපන් නැමති අය බරපතළ තුවාල ලබා රෝහල්ගත කොට ඇත.\r\n \r\n\tඅදාළ ගොවීන් දෙදෙනා නිවසට පැමිණෙමින් සිටියදී යතුරුපැදිවලින් පැමිණි 15 දෙනෙකුගෙන් යුත් කණ්ඩායමක් තමන්ට පහරදී පලාගිය බවත් පහරදුන් පිරිස් නාඳුනන බවත් තුවාලකරුවන් පොලීසියට පවසා තිබේ.\r\n \r\n\tමෙම පහරදීම ආවා කල්ලියේ ක්‍රියාවක් බවත් සැකකරුවන් අත්අඩංගුවට ගැනීම සඳහා වැඩිදුර විමර්ශන සිදුකරන බවත්  කෝපාලිය පොලීසිය සඳහන් කරයි.\r\n \n\n \r\n\t \r\n  ", "URL": "https://www.ada.lk/0/0/0-336795", "Category": "Latest News", "Parent URL": null}