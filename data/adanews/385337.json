{"Source": "Ada News", "Timestamp": "29 09 2021", "Headline": "IPL තරඟ කාලසටහනේ වෙනසක්", "News Content": "මෙවර IPL තරගාවලියේ මූලික වටයේ අවසන් තරග දෙක එකම වේලාවකදී පැවැත්වීමට තරගාවලියේ සංවිධායකයින් තීරණය කර තිබේ. ඒ අනුව මෙවර තරගාවලියේ මූලික වටයේ අවසන් තරග දෙක වන සන්රයිසස් හයිදරාබාද් හා මුම්බායි ඉන්දියන්ස් කණ්ඩායම් අතර තරගයත්, රෝයල් චැලෙන්ජර්ස් බැංගලෝර් හා දිල්ලි කැපිටල්ස් අතර තරගයත් ලබන 8 වනදා මෙරට වේලාවෙන් රාත්‍රී 7.30ට ආරම්භ කෙරෙනු ඇ​ත. මෙලෙස එක් වේලාවකදී තරග දෙකක් පැවැත්වෙන්නේ අයි.පී.එල් ඉතිහාසයේ පළමු වරටයි. අදාළ තරග දෙක පිළිවෙලින් අබුඩාබි හීදී හා ඩුබායි හී දී පැවැත්වීමට නියමිතයි.    ", "URL": "https://www.ada.lk/0/0/0-385337", "Category": "Sports", "Parent URL": null}