{"Source": "Ada News", "Timestamp": "17 01 2018", "Headline": "ක්‍රිඩක ක්‍රීඩිකාවන් වැඩිම අවමාන වින්ඳේ වත්මන් රජය යටතේයි - අර්ජුන", "News Content": "\r\n\tක්‍රීඩක ක්‍රීඩිකාවන්ට අපහාස වන කාලයක රජයේ ඇමතිවරයෙකු ලෙස කටයුතු කිරීමට සිදුවීමතරම් අවමානයක් මේ දක්වා තමන් විඳනැතැයි ඛනිජ තෙල් සම්පත් අමාත්‍ය අර්ජුන රණතුංග මහතා පැවසීය.\r\n \r\n\tඑමෙන්ම මෙරට ක්‍රීඩාවට මෙන්ම ක්‍රීඩක ක්‍රීඩිකාවන්ට වැඩිම අවමාන සහ අපහාස විඳින්නට සිදුවූයේ වර්මාන රජය යටතේ බවද ඒ මහතා වැඩිදුරටත් සඳහන් කර සිටියේය.\r\n \r\n\tකඩාවැටෙමින් තිබෙන මෙරට ක්‍රීඩාවට විසඳුම් ලබානොදී බලධාරීන් ඒ සඳහා පැලැස්තර විසඳුම් ලබාදීම තුළින්මෙරට ක්‍රීඩාව තව තවත් ප්‍රපාතයට ගමන් කරමින් තිබෙන බවද අමාත්‍යවරයා සිය දේශනයේදී සඳහන් කර සිටියේය.\r\n \r\n\tමෙරට ප්‍රවීණතම මලල ක්‍රීඩා පුහුණුකරුවෙකු වන යෝගානන්ද විජේසුන්දර මහතා ඇගයීමේ උපහාර උලෙළෙට සහභාගි වෙමින් අමාත්‍යවරයා ඉහත අදහස් දැක්වීය. උපහාර උලෙළ අද (17දා) කොළඹ ඔලිම්පික් කමිටු ශ්‍රවණාගාරයේදී පැවැත්විණි. \r\n \n\n  ", "URL": "https://www.ada.lk/0/0/0-303836", "Category": "Sports", "Parent URL": null}