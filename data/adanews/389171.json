{"Source": "Ada News", "Timestamp": "8 01 2022", "Headline": "චීන විදේශ ඇමති පැමිණෙයි", "News Content": " දෙදින නිල සංචාරයක් සදහා චීන විදේශ අමාත්‍ය වෑන් යී මහතා අද (08දා) රාත්‍රී කටුනායක ගුවන් තොටුපළ ඔස්සේ ශ්‍රී ලංකාවට පැමිණියේය. ඔහු සමග දූත පිරිස ලෙස 18 දෙනෙකු ද එම ගුවන් යානයෙන් පැමිණ තිබුණි . ඔවුන් චීනයේ බෙයිජිං නුවර සිට චීනයට අයත් බී.- 8415 දරන විශේෂ ගුවන් යානයෙන් රාත්‍රී 08.20 ට කටුනායක ගුවන් තොටුපළ වෙත පැමිණ තිබුණි. මෙම පිරිස පිළිගැනීම සඳහා අමාත්‍ය නාමල් රාජපක්ෂ, රාජ්‍යය අමාත්‍ය ඩී.වී.චානක යන මහත්වරු  පැමිණ සිටියහ .  චීන විදේශ අමාත්‍යවරයා ඇතුළු දුත පිරිස ශ්‍රී ලංකා සංචාරය නිමා කර 01/09 දින දහවල් ඔවුන් පැමිණි ගුවන් යානයෙන්ම ආපසු චීනයේ බෙයිජිං නුවර බලා පිටත්ව යාමට නියමිතය.  ", "URL": "https://www.ada.lk/0/0/0-389171", "Category": "Latest News", "Parent URL": null}