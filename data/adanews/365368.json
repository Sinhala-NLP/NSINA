{"Source": "Ada News", "Timestamp": "14 07 2020", "Headline": "බීජිං ආසාදිත පොකුරෙන් අට වැනි දිනටත් ආසාදිතයන් නෑ", "News Content": "ජුනි මාසයේ ආරම්භ වූ චීනයේ, බීජිං හි තොග වෙළෙඳ පොළ හා සම්බන්ධ කොරෝනා වෛරස ආසාදිත පොකුර මේ වනවිට පාලනය කර ඇති බව පෙනෙන්නට තිබේ. ඒ අනුව චීන අගනුවර අඛණ්ඩව දින අටක් පුරා කිසිදු ආසාදිතයෙකු වාර්තා කර නොමැති බව එරට සෞඛ්‍ය අංශ පෙන්වා දෙයි. චීනයේ ජාතික සෞඛ්‍ය කොමිසම විසින් අඟහරුවාදා ප්‍රධාන භූමියේ නව ආසාදිතයන් 5 දෙනෙකු වාර්තා කර ඇති බව සඳහන් කර තිබුණත්, ඔවුන් සියලු දෙනාම විදේශයන්ගෙන් පැමිණි අය බවද කියයි. මෙම ආසාදිත පොකුර අවසන් කිරීම සඳහා ආසාදිතයන් හඳුනාගැනීම සහ ඔවුන්ගේ සම්බන්ධතා සොයාගැනීමටත්, කොවිඩ්-19 පරීක්ෂණ කඩිනම්ව සිදුකිරීමටත් චීන බලධාරීන් වඩාත් වේගවත් ක්‍රියාමාර්ග ගෙන තිබුණි.   ", "URL": "https://www.ada.lk/0/0/0-365368", "Category": "International", "Parent URL": null}