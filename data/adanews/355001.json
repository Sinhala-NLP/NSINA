{"Source": "Ada News", "Timestamp": "26 11 2019", "Headline": "සජිත් පරාජයට පත්වීමට හේතු ගණනාවක් තියෙනවා", "News Content": "මේ මැතිවරණය කණ්ඩායම් ගණනාවක් එකට එකතුවෙලා කරපු එකක්. මේ මැතිවරණය මෙහෙයවන්න ලැබුණේ ඉතාමත් කෙටි කාලයක්. තුළ මැතිවරණය මෙහෙයවන්න මෙහෙයුම් කමිටුවක් පත් කළා. ඒක අපේක්‍ෂකතුමාගේ ප්‍රධානත්වයෙන් තිබුණේ. මෙහෙයුම් කමිටුවේ ප්‍රධානත්වය එතුමා දැරුවත් පක්‍ෂ නායකයෝ සියලුදෙනාම එකට වැඩ කළා. අනිත් කරුණ නම් මේ මැතිවරණ ව්‍යාපාරයේ සජිත් ප්‍රේමදාස මහතාට අපේක්‍ෂකත්වය ලබාදුන්නේ කවදාද කියල හොයල බලන්න ඕන. ජනාධිපතිවරණය ප්‍රකාශයට පත්කරන නිල නිවේදනය ප්‍රකාශයට පත්කරලා සතියකට පස්සේ තමයි එතුමාට ජනාධිපතිවරණය මෙහෙයවන්න දුන්නේ. එහෙම නම් ඒ වගකීම භාරගන්නේ කවුද? ජනාධිපතිවරණයක් එනවා කියල පෙනි පෙනී තිබිලා දින වකවානු ගැන දැන දැන එතුමාට තරග කරන්න අවස්ථාව නොදී අන්තිම මොහොත දක්වා මේක ඇදගෙන යාමේ වගකීම කවුද භාරගන්නේ. ඒක නිසා මැතිවරණ ප්‍රචාරක ව්‍යාපාරය අපිට සති හතරකට සීමා වුණා. රැස්වීම් මාලාව ඉතාමත් වේගයෙන් කරන්න සිදුවුණා. දීපව්‍යාප්තව සිදුකළ සංවිධාන කටයුතුවල අඩුපාඩු සිදුවුණා. යනුවෙන් සජිති ප්‍රෙමදාස මහතාගේ මැතිවරණ පරාජය පිලිබඳව එක්සත් ජාතික පක්‍ෂයේ හිටපු මහලේකම් හා සජිත් ප්‍රේමදාස මහතාගේ ඡන්ද ව්‍යාපාරය මෙහෙය වූ තිස්ස අත්තනායක මහතා ‘අද’ සමග මෙසේ කතා බහක නිරත විය.     ", "URL": "https://www.ada.lk/0/0/0-355001", "Category": "Latest News", "Parent URL": null}