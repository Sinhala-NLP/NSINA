{"Source": "Ada News", "Timestamp": "7 05 2020", "Headline": "කුරුණෑගල ශික්ෂණ රෝහලේ අධ්‍යක්ෂවරයා මාරු කරයි", "News Content": "කුරුණෑගල ශික්ෂණ රෝහලේ අධ්‍යක්ෂ වෛද්‍ය සරත් වීරබණ්ඩාර මහතා වහාම ක්‍රියාත්මක වන පරිදි සෞඛ්‍ය අමාත්‍යාංශය වෙත මාරු කර යවා ඇත . සෞඛ්‍ය හා දේශීය වෛද්‍ය අමාත්‍යාංශයේ ලේකම් භද්‍රානි ජයවර්ධන මහත්මිය විසින් එම ස්ථාන මාරුව සම්බන්ධයෙන් වන නියෝගය එවා ඇති අතර , අදාළ ස්ථාන මාරුවෙන් පසුව කුරුණෑගල ශික්ෂණ රෝහලේ අධ්‍යක්ෂ ධූරයේ වැඩ බැලීම සඳහා නියෝජ්‍ය අධ්‍යක්ෂ වෛද්‍ය චන්දන කැඳන්ගමුව මහතාව පත්කර ඇත . කොව්ඩ් 19 වසංගතය මර්දනය සඳහා කුරුණෑගල ශික්ෂණ රෝහල තුළ නිසි ක්‍රියාමාර්ග ගෙන නොමැති බවට වෛද්‍ය සරත් වීරබණ්ඩාර මහතාට එරෙහිව කුරුණෑගල ශික්ෂණ රෝහල සුරැකීමේ සංවිධානය විසින් චෝදනා එල්ල කර තිබෙන අතර , එම චෝදනා  සම්බන්ධයෙන් විමර්ශනයක් සිදු කෙරෙන තෙක් ඊයේ (6) දිනයේ සිට අදාළ ස්ථාන මාරුව ලබාදී ඇත .   ", "URL": "https://www.ada.lk/0/0/0-361938", "Category": "Latest News", "Parent URL": null}