{"Source": "Ada News", "Timestamp": "30 01 2020", "Headline": "ඉන්දීය විශ්වවිද්‍යාල විරෝධයේ වෙඩි තැබීමකින් සිසුවෙකුට තුවාල", "News Content": "ඉන්දීය අගනුවර වන දිල්ලියේ මතභේදාත්මක පුරවැසි නීතියකට විරෝධය පළ කරමින් සිදුවූ විරෝධතාවක් අතර සිදුවූ වෙඩි තැබීමකින් සිසුවෙකුට තුවාල සිදුව තිබේ. නගරයේ කීර්තිමත් ජාමියා මිලියා ඉස්ලාමියා විශ්ව විද්‍යාලයෙන් පිටතදී ප්‍රහාරය එල්ල කළ තුවක්කුකරු පොලිසිය විසින් අත්අඩංගුවට ගෙන ඇත. අධ්‍යාපන ආයතන තුළ වෙඩි තැබීම් ඉන්දියාවේ සාමාන්‍ය සිදුවීමක් නොවන නමුත්, මෙම තැනැත්තා නිදහස අවශ්‍යදැයි විමසමින් මෙම වෙඩි තැබීම සිදුකර ඇති බව වාර්තා වෙයි. මෙහිදී \"අසාඩි\" යනු මතභේදාත්මක වචනයක් බවට පත්ව ඇත්තේ එය බොහෝ විට කාශ්මීරයන් විසින් ඉන්දියානු පාලනයට විරුද්ධ වන බැවිනි. කෙසේ වෙතත්, මෙම පදය භාවිත කරන කාශ්මීරයෙන් පිටත විරෝධතාකරුවන් පවසන්නේ එය කුසගින්න සහ දුප්පත්කම වැනි කාරණා වලින් නිදහස් වීමක් අදහස් කළ හැකි බවයි. ජමියා මිලියා ඉස්ලාමියා විශ්ව විද්‍යාලයේ තුවාල ලැබූ සිසුවාගේ අතට වෙඩි වැදී ඇති අතර,ප්‍රතිකාර සඳහා රෝහල් ගත කර තිබේ.   ", "URL": "https://www.ada.lk/0/0/0-357344", "Category": "International", "Parent URL": null}