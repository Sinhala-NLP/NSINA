{"Source": "Ada News", "Timestamp": "3 05 2018", "Headline": "පාසල් දැරියක අපයෝජනය කළැයි තරුණයෙක් අත්අඩංගුවට", "News Content": "\r\n\tබාලවයස්කාර (අවු.15) පාසල් දැරියක බරපතළ ලෙස අප‍යෝජනය කළ බව පැවසෙන 18 හැවිරිදි තරුණයෙකු අද (03දා) අත්අඩංගුවට ගත් බව ගිරාඳුරුකෝට්ට පොලිසිය පවසයි.\r\n \r\n\tඅදාළ සිසුවිය ගිරාඳුරුකෝට්ට, ගිරාලගොල්ල ප්‍රදේශයේ පාසලක ඉගෙනුම ලබන අතර, ඇය පාසල් නොපැමිණි බවට ඇයගේ මිතුරියක විසින් දෙමවුපියන්ට දැන්වීමෙන් පසු අදාළ සිසුවියගෙන් ප්‍රශ්න කිරීමේදී සිද්ධිය අනාවරණය වී තිබේ.‍\r\n \r\n\tසැකකරු තමන්ව ත්‍රිරෝද රථයකට නංවාගෙන නිවසට තරමක් දුරින් පිහිටි පාළු ස්ථානයකට ගෙනගොස් තමන්ව අපයෝජනය කළ බවට අදාළ සිසුවිය දෙමවුපියන්‍ට පැවසීමෙන් අනතුරව ‍පොලීසියට පැමිණිලි කර තිබිණි.\r\n \r\n\tඅගතියට පත් දැරියගේ පියා මිය‍ගොස් ඇති අතර, මව සහ සහෝදරයෙකු සමග ඇය ජීවත් වන බව විමර්ශනවලදී අනාවරණය වී ඇත.\r\n \r\n\tසැකකරු විසින් අදාළ දැරිය නංවා ගෙන ගිය බව පැවසෙන ත්‍රිරෝද රථයේ රියදුරු සැකපිට අත්අඩංගුවට ගැනීමට පොලීසිය කටයුතු කර තිබිණි.\r\n \r\n\tඅදාළ දැරිය වෛද්‍ය පරීක්‍ෂණයකට යොමු කරන බවත්, සැකකරු අධිකරණයට ඉදිරිපත් කරන බවත් පොලීසිය සඳහන් කළේය.\r\n \r\n\tසිද්ධිය සම්බන්ධයෙන් ගිරාඳුරුකෝට්ට පොලිස් ස්ථානාධිපති ප්‍රධාන පොලිස් පරීක්‍ෂක සමන් අංගම්මන මහතා ඇතුළු නිලධාරීහු වැඩිදුර පරීක්ෂණ පවත්වති.\r\n \n\n  ", "URL": "https://www.ada.lk/0/0/0-326534", "Category": "Latest News", "Parent URL": null}