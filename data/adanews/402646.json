{"Source": "Ada News", "Timestamp": "30 03 2023", "Headline": "ෆ්‍රැන්සිස් පාප් තුමන්ව හදිසියේ රෝහල්ගත කරයි", "News Content": "ශ්වසන අපහසුතාවක් හේතුවෙන් පළමු වැනි ෆ්‍රැන්සිස් පාප් තුමන් හදිසියේ රෝහල්ගත කර ඇති බව වතිකානුව නිවේදනය කරයි. ඒ අනුව, එලැඹෙන සිකුරාදා දිනය වනතුරු පාප් තුමන් සම්බන්ධ වන සියලුම වැඩසටහන් අවලංගු කර ඇති අතර, ඉරිදා දේව මෙහෙයටද පාප් තුමන්ට සහභාගී වීමට ලැබේවිද යන්න තවමත් පැහැදිලි නැත. කෙසේ වෙතත්, මෙය කොවිඩ්-19 තත්ත්වයක් නොවන බවත්, පසුගිය දින කිහිපය පුරා හුස්ම ගැනීමේ අපහසුතා සම්බන්ධයෙන් පාප් තුමන් පැවසූ බවද වතිකානුව තවදුරටත් තහවුරු කරයි. ඒ අනුව, පාප් තුමන්ට දින කිහිපයක් වෛද්‍ය අධීක්ෂණය යටතේ ප්‍රතිකාර ගැනීමට සිදුවනු ඇති බවද වතිකානුව වැඩිදුරටත් නිවේදනය කරයි.   ", "URL": "https://www.ada.lk/0/0/0-402646", "Category": "International", "Parent URL": null}