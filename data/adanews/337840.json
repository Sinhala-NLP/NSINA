{"Source": "Ada News", "Timestamp": "3 07 2018", "Headline": "වැලිකන්දේ වෙල්යායක දස හැවිරිදි  වනඅලි මළසිරුරක්", "News Content": "පොළොන්නරුව වැලිකන්ද මහින්දාගම නව මැණික්දෙණිය ප්‍රදේශයේ  කුඹුරු යායක් තුළ  වනඅලියෙකුගේ මළසිරුරක් ඊයේ (02දා)  සොයාගත් බව  වනජීවී නිලධාරීන් පවසයි. මෙලෙස මියගොස් ඇත්තේ වැලිකන්ද අසේලපුර වැව් රක්ෂිතයේ සැරිසරන අවු. 10ත් 12ත් අතර වයසේ පසුවන වනඅලියෙකු වන අතර මියයෑමට හේතුව මෙතෙක් අනාවරණය වී නොමැත. වනඅලියාගේ පශ්චාත් මරණ පරීක්ෂණ  අද (03දා) සිදු කිරීමට නියමිත අතර විදුලිසැර වැද්දවීමකින් මරාදමා ඇති බවට වනජීවී නිලධාරීන්  සැක පළ කරයි.  තුෂාර තෙන්නකෝන්  ", "URL": "https://www.ada.lk/0/0/0-337840", "Category": "Latest News", "Parent URL": null}