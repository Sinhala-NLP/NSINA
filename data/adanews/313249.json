{"Source": "Ada News", "Timestamp": "28 02 2018", "Headline": "පොහොට්ටුවේ ජයට කිරිබත් කෑ අය දුෂ්කර සේවයට ", "News Content": "\r\n\tපළාත් පාලන මැතිවරණයේදී ශ්‍රී ලංකා පොදුජන පෙරමුණ ජයග්‍රහණය කිරීමේ ප්‍රීතිය නිමිත්තෙන් කිරිබත් කෑ විදේශ සේවා නියුක්ති කාර්යාංශයේ සේවකයන් 30 දෙනෙකු ස්ථානමාරු කිරීම සම්බන්ධයෙන් අධිකරණය හමුවට යන  බව ශ්‍රී ලංකා පොදුජන පෙරමුණේ සභාපති මහාචාර්ය ජී.එල්. පීරිස් මහතා පැවසීය.\r\n \r\n\tදේශපාලනික වශයෙන් පළිගැනීම සඳහා එම සේවකයන් දිවයිනේ ඈත ප්‍රදේශවලට මාරුකර තිබීම නීතිවිරෝධී බැවින් අධිකරණ ක්‍රියාමාර්ග ගැනීමට අවශ්‍ය කටයුතු සිදුකරන්නැයි නීතිඥයන්ට උපදෙස් ලබාදුන් බවද සභාපතිවරයා සඳහන් කළේය.\r\n \r\n\tඑම සේවකයන්ගේ මානව හිමිකම් කඩවී තිබෙන බැවින් ශ්‍රී ලංකා මානව හිමිකම් කොමිසමට පැමිණිලි කරන බවත්, තලතා අතුකෝරල ඇමතිවරියගෙන් එම සේවකයන්ට පෞද්ගලිකව වන්දි ලබාගැනීම සඳහා කටයුතු කරන බවත් හෙතෙම පවසා සිටියේය.\r\n \r\n\tසභාපතිවරයා මේ බව පැවසුවේ, අද (28දා) බොරැල්ල ඇන්.ඇම්.පෙරේරා කේන්ද්‍රයේ පැවති මාධ්‍ය හමුවකදීය.\r\n \n\n  ", "URL": "https://www.ada.lk/0/0/0-313249", "Category": "Latest News", "Parent URL": null}