{"Source": "Ada News", "Timestamp": "20 11 2017", "Headline": "හංගන්න දෙයක් නෑ - වැරදි වෙන්න පුළුවන්", "News Content": "\r\n\tරටට වෙලා තියෙන හානිය බැඳුම්කර කොමිසමේදී පැහැදිලි කිරීමට අවස්ථාව ලැබුණු බව අග්‍රාමාත්‍ය රනිල් වික්‍රමසිංහ මහතා අද(20දා) පැවසීය.\r\n \r\n\tබැඳුම්කර කොමිසම හමුවේ පෙනී සිටීමෙන් අනතුරුව මාධ්‍ය වෙත අදහස් දක්වමින් වික්‍රමසිංහ මහතා සඳහන් කළේ අඩුපාඩු සිදුවිය හැකි වුවද කිසිවක් සැඟවීමට නොමැති බවත්, තමා සහ එක්සත් ජාතික පක්ෂයේ සභාපතිවරයා ඇතුළු ඇමතිවරුන් බියකින් තොරව  කොමිසම හමුවේ පෙනී සිටි බවත්ය.\r\n \r\n\tඑහිදී වැඩිදුරටත් අදහස් දැක්වූ රනිල් වික්‍රමසිංහ මහතා,\r\n \r\n\t“කොමිසමේ සභාපතිවරයාට ස්තුතිවන්ත වෙනවා මට එම අවස්ථාව ලබාදීම සම්බන්ධව.මට අද හුඟක් කරුණු පැහැදිලි කරන්න අවස්ථාව ලැබුණා.අපේ ආර්ථික ප්‍රතිපත්තිය, රටේ වෙලා තියෙන හානිය ඇතුළු සියල්ලම මට මෙතනදි පැහැදිලි  කරන්න අවස්ථාව ලැබුණා.මමත් අපේ පක්ෂයේ සභාපතිතුමාත්, ලේකම්තුමත්, ඇමතිවරුත් කිසිම බයක් නැතිව ඉදිරිපත් වුණා.\r\n \r\n\tඅපි යහපාලනය ඉදිරියට ගෙනියනවා.මොකවත් හංගන්න දෙයක් නැහැ.වැරදි වෙන්න පුළුවන්.අඩුපාඩු වෙන්න තියෙනවා.අපි යහපාලනය ඉදිරියට ගෙනියනවා” යනුවෙන් පවසා සිටියේය.\r\n \r\n\tආණ්ඩු පක්ෂයේ ඇමතිවරුන්  පිරිසක්ද මෙම අවස්ථාවට එක්ව සිටියහ.\r\n \n                                   \n \n\n  ", "URL": "https://www.ada.lk/0/0/0-291057", "Category": "Uncategorized", "Parent URL": null}