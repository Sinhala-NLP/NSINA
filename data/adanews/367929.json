{"Source": "Ada News", "Timestamp": "1 09 2020", "Headline": "විදේශයන්හි සිටින අපරාධකරුවන් 14ට රතු නිවේදන", "News Content": "විවිධ අපරාධවලට සම්බන්ධ එහෙත් දැනට විදේශයන්හි රැඳී සිටින සංවිධානාත්මක අපරාධකරුවන් 14ක් අත්අඩංගුවට ගැනීම වෙනුවෙන් රතු නිවේදන ලබාගෙන ඇති බව ජ්‍යෙෂ්ඨ පොලිස් අධිකාරී රුවන් ගුණසේකර මහතා පවසයි. මාධ්‍ය වෙත ප්‍රකාශයක් කරමින් ඔහු මේ බව සඳහන් කළේය. “විවිධ අපරාධවලට සම්බන්ධ සැකකරුවන් කිහිප දෙනෙක් මේ වන විට විදේශයන්හි සැඟව සිටිනවා. එසේ විදේශයන්හි රැඳි සිටින අධිකරණ ක්‍රියාවලියට අවශ්‍ය කරන අපරාධකල්ලි සාමජිකයන් 14 දෙනෙකුට පසුගිය මාස දෙක තුළදී රතු නිවේදන ලබා ගැනීමටත් අපරාධ පරීක්ෂණ දෙපාර්තමේන්තු කටයුතු කළා. මෙම 14 දෙනා මනුෂ්‍ය ඝාතනය, මත්ද්‍රව්‍ය ජාවාරමට අවශ්‍ය සැකකරුවන්. ඔවුන්ව හැකි ඉක්මනින් අත්අඩංගුවට ගෙන අධිකරණයට ඉදිරිපත් කිරීමට කටයුතු කරමින් තිබෙනවා. නම් දෙන්න අවස්ථාවක් නෑ. ඔවුන් අත්අඩංගුවට ගත් විට නම් ලබාදීමට කටයුතු කරනවා”  ", "URL": "https://www.ada.lk/0/0/0-367929", "Category": "Latest News", "Parent URL": null}