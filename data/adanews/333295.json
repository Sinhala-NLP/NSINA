{"Source": "Ada News", "Timestamp": "3 06 2018", "Headline": "යාපනයේ උසස්පෙළ සිසුවෙකු අතුරුදන්", "News Content": "\r\n\tකිලිනොච්චිය පුනරීන් සිට යාපනය දක්වා දර රැගෙන ගිය 17 හැවිරිදි උසස්පෙළ සිසුවෙකු පසුගිය 29 වනදා සිට අද (03දා) වනතුරු අතුරුදහන්ව ඇති බවට පුනරීන් පොලීසියට හා යාපනය පොලීසියට පැමිණිලි ලැබී ඇත.\r\n \r\n\tපසුගිය 29 වනදා සවස එම පාසල් සිසුවා යාපනය කච්චේරිය අසළ පිහිටි නො.44/12 ඒ-9 පාර සින්නයියා මරකන්දන් නැමති ලිපිනයට පාපැදියකින් දර රැගෙන ගොස් ඇති අතර දර ලබා දීමෙන් පසුව එදින අඳුර වැටී ඇති හෙයින් නිවෙස් හිමියන් විසින් පාසල් සිසුවාට එම නිවසේ නවාතැන් දී ඇති අතර පසු දින (30) අළුයම 5.30ට පමණ පාසල් සිසුවා විසින් එම නිවසෙන් පිටත් වූ බවට නිවෙස්  හිමියන් විසින් යාපනය පොලීසියට පවසා ඇත.\r\n \r\n\tකිලිනොච්චිය පුනරීන්හි 6 කණුව ප්‍රදේශයේ පදිංචි සිවකුමාර් ජෙයරාජ් නැමති සිසුවා ඉගෙනුම ලබන්නේ පුනරීන් විග්නේස්වරා විදුහලේ උසස්පෙලය.\r\n \r\n\tකෙසේ වෙතත් 30 වනදා පිටත් වූ පාසල් සිසුවා දින හතරක් නොමැතිවීම නිසා පුනරීන් පොලීසිය හා යාපනය පොලීසිය විසින් පරික්ෂණයක් අරඹා ඇත. \r\n \n\n \r\n\t \r\n \r\n\t      \r\n \r\n\t \r\n  ", "URL": "https://www.ada.lk/0/0/0-333295", "Category": "Latest News", "Parent URL": null}