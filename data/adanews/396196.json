{"Source": "Ada News", "Timestamp": "10 08 2022", "Headline": "රජයේ මුදල් පිළිබඳ කාරක සභාවට මන්ත්‍රීවරු 21ක්", "News Content": "නව වැනි පාර්ලිමේන්තු තෙවැනි සභාවාරයේ රජයේ මුදල් පිළිබඳ කාරක සභාවේ සේවය කිරීම සඳහා පාර්ලිමේන්තු මන්ත්‍රීවරුන් 21 දෙනෙකු තේරීම් කාරක සභාව විසින් නම් කර ඇති බව කථානායක මහින්ද යාපා අබේවර්ධන මහතා අද (10දා) පාර්ලිමේන්තුවට දැනුම් දුන්නේය. ස්ථාවර නියෝග 121 විදිවිධාන ප්‍රකාරව සහ  පාර්ලිමේන්තුවේ සම්මත කර ගත් යෝජනාව ප්‍රකාරව තේරීම් කාරක සභාව විසින් මෙම නම් කිරීම් සිදු කර තිබේ. මෙවර කාරක සභාවේ සේවය කිරීම සඳහා පාර්ලිමේන්තු මන්ත්‍රීවරැන් නම් කිරීමේදී දෙවැනි සභාවාරයේ සේවය කළ පාර්ලිමේන්තු මන්ත්‍රීවරැන් 06 දෙනෙකුගේ වෙනසක් සිදු කර ඇත. ඒ අනුව දෙවැනි සභාවාරයේ රජයේ මුදල් කාරක සභාවේ කටයුතු කළ කංචන විජේසේකර, මනූෂ නානායක්කාර, ඩිලාන් පෙරේරා, කුමාර වෙල්ගම, සරත් වීරසේකර සහ නාලක ගොඩහේවා යන මන්ත්‍රීවරැන් මෙවර නම් කර නොමැත. ඒ වෙනුවට දුමින්ද දිසානායක, ශෙහාන් සේමසිංහ, සිරිපාල ගම්ලත්, වෛද්‍ය සීතා අරඹේපොල, හර්ෂණ රාජකරැණා සහ චමින්ද විජේසිරි  යන මන්ත්‍රීවරැන් මෙරව නම් කර තිබේ. සුසිල් ප්‍රේමජයන්ත් මහතා පාර්ලිමේන්තුවේ සභානායක ධුරයට පත් කිරීම හේතුවෙන් මෙලස කාරක සභාවෙන් ඉවත් කර ඇති අතර, සෙසු මන්ත්‍රීවරැන් විවිද හේතූන් මත ඉවත් කිරීම සිදු කර ඇත. ඒ අනුව රජයේ මුදල් කාරක සභාවේ සේවය කිරීම සඳහා පත් කළ මන්ත්‍රීවරුන් පහත පරිදි වේ.  ", "URL": "https://www.ada.lk/0/0/0-396196", "Category": "Latest News", "Parent URL": null}