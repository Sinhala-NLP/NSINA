{"Source": "Ada News", "Timestamp": "4 04 2022", "Headline": "ආණ්ඩුවට ගෙදර යන ලෙසට බල කරමින් ඌව සරසවි සිසුන් උද්ගෝෂණයේ", "News Content": "ජන පීඩක ආණ්ඩුවට ගෙදර යන ලෙසට බල කරමින් ඌව වෙල්ලස්ස විශ්ව විද්‍යාලයේ සිසුන් දෙදහසක් පමණ  අද (4දා) බදුල්ලේදී උද්ගෝෂණය කළහ . බදුල්ල පස්සර පාරේ පිහිටි ඌව වෙල්ලස්ස විශ්ව විද්‍යාලයේ සිට මහ වැසිමැද පෙළපාලියකින් බදුල්ල නගරයට පැමිණි මෙම සිසුන්  බදුල්ල මධ්‍යම බස්නැවතුම්පොල ඉදිරියේදී  උද්ගෝෂණයේ නියැලුනහ . ඉන්පසු සේනනායක පිටියට රැස්ව රැස්විමක් පවත්වා පවතින ජන පීඩක ආණ්ඩුව පළවාහැර තරුණයන්ට නායකත්වය ලැබෙන රටට  හා ජනතාවට ආදරය කරන ආණ්ඩුවක් පිහිටවිය යුතු බව අවධාරණයකළහ. බදුල්ලේ පාලිත ආරියවංශ       ", "URL": "https://www.ada.lk/0/0/0-392013", "Category": "Latest News", "Parent URL": null}