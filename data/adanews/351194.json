{"Source": "Ada News", "Timestamp": "5 08 2019", "Headline": "රාජිත තවත් අර්බුදයක් ඇති කළා - GMOA", "News Content": "බාල ඖෂධ ලබාදී සහ ඖෂධ හිඟයක් ඇති කර රටේ සෞඛ්‍ය අර්බුදයකට ලක් කළ සෞඛ්‍ය අමාත්‍යවරයා සීමාවාසික වෛද්‍යවරුන්ට පත්වීම් ලබා නොදී තවත් අර්බුදයක් නිර්මාණය කර තිබෙන බව රජයේ වෛද්‍ය නිලධාරීන්ගේ සංගමය සඳහන් කරයි. සීමාවාසික වෛද්‍යවරුන්ගේ දැඩි හිඟයක් රට තුළ ඇති වී තිබෙන බවත්, එසේ තිබියදී රජයේ වෛද්‍ය පීඨවල අවසන් වසර විභාගය සමත් දහසකට (1000) අධික පිරිසකට මාස ගණනාවක් තිස්සේ සීමාවාසික පත්වීම් ලබාදීම ප්‍රමාද කරමින් සිටින බවද එම සංගමයේ සහකාර ලේකම් වෛද්‍ය නවින්ද සොයිසා මහතා සඳහන් කළේය. සෞඛ්‍ය අමාත්‍යවරයා සෞඛ්‍යට සිදුකරන හානියට ඉදිරියේදී වෘත්තිය ක්‍රියාමාර්ගවලින් පිළිතුරු ලබාදෙන බවද අද (05දා) පැවැති මාධ්‍ය සාකච්ඡාවකදී සොයිසා මහතා සඳහන් කළේය.        ", "URL": "https://www.ada.lk/0/0/0-351194", "Category": "Latest News", "Parent URL": null}