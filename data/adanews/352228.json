{"Source": "Ada News", "Timestamp": "10 09 2019", "Headline": "රූපවාහිනියේ වෙනසකට ජනපති දිගින් දිගටම බාධා කළා", "News Content": "ජාතික රූපවාහිනිය දිගින් දිගටම පාඩු ලැබූ බවත් එයට විසඳුමක් ලෙස තමන් කළමනාකරණ වෙනසක් සිදුකිරීමට උත්සාහ කළත් ජනපති මෛත්‍රීපාල සිරිසේන මහතාට එයට දිගින් දිගටම බාධා කළ බව ආරක්ෂක රාජ්‍ය අමාත්‍ය, ජනමාධ්‍ය කැබිනට් නොවන අමාත්‍ය රුවන් විජයවර්ධන මහතා පවසයි. ශ්‍රී ලංකා රූපවාහිනී සංස්ථාව ආරක්ෂක අමාත්‍යාංශය යටතට පවරගැනීමට ජනපති මෛත්‍රීපාල සිරිසේන මහතා ගත් තීරණය පිළිබඳව කරුණු පැහැදිලි කරමින් සිය ට්විටර් ගිණුම හරහා ප්‍රකාශයක් කරමින් ඔහු මේ බව පැවැසීය. පාඩු ලබන ජාතික රූපවාහිනීය පවත්වා ගෙන යාමට භාණ්ඩාගාරය මගින් ජනතාවගේ බදු මුදල් රු. කෝටි 4 මාසිකව වැය කරයි. මෙයට විසදුමක් ලෙස මා විසින් සිදු කිරීමට යෙදුණු කළමනාකරණ වෙනසට ජනපති විසින් දිගින් දිගටම බාධා කරන ලදී. මෙහි අවසන් ජවනිකාව වුයේ ජනපති අන්තනෝමතික ලෙස රූපවාහිනිය පවරා ගැනීමයි.  ", "URL": "https://www.ada.lk/0/0/0-352228", "Category": "Latest News", "Parent URL": null}