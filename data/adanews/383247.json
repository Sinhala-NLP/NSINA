{"Source": "Ada News", "Timestamp": "17 08 2021", "Headline": "ඇෆ්ගන් ක්‍රිකට් කණ්ඩායම අවිශ්ක යටතට", "News Content": "ඇෆ්ගනිස්තාන ක්‍රිකට් කණ්ඩායමේ ප්‍රධාන පුහුණුකරු ලෙස හිටපු ශ්‍රී ලංකා පිතිකරුවෙක් මෙන්ම පුහුණුකරුවෙක් වෙන අවිශ්ක ගුණවර්ධන මහතා පත්කර තිබේ. ඇෆ්ගනිසිතාන ක්‍රිකට් ආයතනය සිය ෆේස් බුක් ගිණුමෙන් මේ බව නිවේදනය කර තිබේ. ඇෆ්ගනිස්තාන කණ්ඩාම හා පාකිස්තාන කණ්ඩායම අතර එක්දින තරග තුනක් ශ්‍රී ලංකාවේදී ලබන සැප්තැම්බර් මාසයේදී පැවැත්වීමට නියමිත අතර එම තරගාවලියේදී අවිශ්ක නිල වශයෙන් ඇෆ්ගන් පුහුණුකරු වශයෙන් කටයුතු කිරීමට නියමිතය ඔස්ට්‍රේලියාවේ හිටපු වේග පන්දු යවන්නෙක් වන ෂෝන් ටේට් මේ වන විට ඇෆ්ගනිස්තානයේ පන්දු යැවීමේ පුහුණුකරු ලෙස කටයුතු කරයි. ඇෆ්ගනිස්තාන - පාකිස්තාන තරගාවලියේදී අවිශ්ක පිතිකරණ පුහුණුකරු වශයෙන්ද කටයුතු කිරීමට නියමිතය.  ", "URL": "https://www.ada.lk/0/0/0-383247", "Category": "Sports", "Parent URL": null}