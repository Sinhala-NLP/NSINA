{"Source": "Ada News", "Timestamp": "29 08 2019", "Headline": "විධායක ජනපතිධුරය අහෝසි කිරිමට ඉඩ දෙන්නේ නෑ - කනක", "News Content": "විධායක ජනපතිධුරය අහෝසි කිරීමට ඉඩ නොදෙන බව පාර්ලිමේන්තු මන්ත‍්‍රී කනක හේරත් මහතා පවසයි. අද කොළඹදී පැවැති මාධ්‍ය හමුවකදී ඔහු මේ බව පැවැසීය. “රනිල් වික‍්‍රමසිංහ විධායක ජනාධිපති ධුරය අහෝසි කරන්න ජනාධිපතිවරයා සමග ඊයේ පෙරේදා සාකච්ඡා කරලා තියෙනවා. ජනාධිපති අපේක්ෂකයෙක් වෙන්න බැරි නිසා රනිල් එකම විසඳුම හැටියට දකින්නේ විධායක ජනාධිපති ධූරය අහෝසි කිරීමයි. අවුරුදු හතරහමාරක් බලයේ ඉඳලා තමන්ට පත්වෙන්න බැරිවෙන කොට තමයි ආණ්ඩුක‍්‍රම ව්‍යවස්ථාව වෙනස් කරලා විධායක ජනාධිපති ධුරය අහෝසි කරන්න රනිල් වික‍්‍රමසිංහ තීරණය කරලා තිබෙන්නේ. විධායක ජනාධිපති ධූරය අහෝසි කිරීම සඳහා අපි ඉඩ දෙන්නේ නැහැ. අද ආණ්ඩුවට තුනෙන් දෙකක බහුතරයක් නැහැ. ජනමත විචාරණයක් මේ ඉදිරි මාස තුනක දී තියන්න හැකියාවකුත් නැහැ. ඉදිරි ජනාධිපතිවරණය සාර්ථකව පැවැත්වීම සඳහා ප‍්‍රජාතන්ත‍්‍රවාදී සියලු දෙනා  දැනටම කටයුතු කරනවා.”     ", "URL": "https://www.ada.lk/0/0/0-351896", "Category": "Latest News", "Parent URL": null}