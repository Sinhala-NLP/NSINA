{"Source": "Ada News", "Timestamp": "29 11 2017", "Headline": "හදිසි ගින්නකින් අම්බලන්තොට නගරයේ වෙළෙඳසැලකට හානි", "News Content": "\r\n\tඅම්බලන්තොට නගරයේ වෙළෙඳසැලක  තෙමහල් ගොඩනැගිල්ලක ඉහළ මාලයේ අද (29දා) දහවල්  ඇතිවූ ගින්නකින් ගොඩනැගිල්ලට ආලාභ හානි සිදුවී ඇතැයි අම්බලන්තොට පොලීසිය පවසයි.\r\n \r\n\tඅදාළ ගොඩනැගිල්ලේ ඉහළ මාලයෙන් දුමක් යන බවට ඒ අසල සිටි පුද්ගලයෙකු විසින් දැක, ඒ බව වෙළෙඳසැලේ හිමිකරුට දැනුම්දී තිබේ. අනතුරුව  එම ස්ථානයට එකතුවූ පිරිස් විසින් මහත් පරිශ්‍රමයක් දරා  ගින්න නිවා  දැමීමට කටයුතු කර ඇතැයි පරීක්ෂණවලදී අනාවරණය විය.\r\n \r\n\tගින්නට හේතුව මෙතෙක් අනාවරණය වී නොමැති අතර රෙදි සෝදන යන්ත්‍රයකින් හටගත් විදුලි කාන්දුවක් ගින්නට හේතුව වී ඇති බවට පොලීසිය සැකපළ කරයි..\r\n \r\n\tගින්නෙන් සිදු වූ අලාභ හානිය පිළිබඳ මෙතෙක් ගණනය කර නොමැත.\r\n \r\n\tසිද්ධිය සම්බන්ධයෙන් අම්බලන්තොට පොලීසිය වැඩිදුර පරීක්ෂණ පවත්වයි.\r\n \n  \n  ", "URL": "https://www.ada.lk/0/0/0-293156", "Category": "Latest News", "Parent URL": null}