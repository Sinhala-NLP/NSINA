{"Source": "Ada News", "Timestamp": "7 11 2021", "Headline": "ෆයිසර් එන්නත් තොගයක් කටුනායක ගුවන් තොටුපළට", "News Content": "ඇමෙරිකානු \" ෆයිසර් \" එන්නත් 202,000 ක ප්‍රමාණයක් 11/07 දින රාත්‍රී  කටුනායක ගුවන් තොටුපළ වෙත කටාර් ගුවන් සේවයේ ගුවන් යානයකින් දෝහා සිට රැගෙන විත් තිබේ . මෙම එන්නත් නෙදර්ලන්තයේ ඇම්ස්ටර්ඩෑම් නුවර සිට පළමුවෙන්ම  ගුවන් මගින් කටාර් රාජ්‍යයේ දෝහා වෙත ගෙනැවිත් තිබේ . කිලෝ ග්රැම් 1204 ක් බර මෙම එන්නත් තොගය පෙට්ටි 35 ක අසුරා තිබේ . එතැන් සිට මෙම එන්නත් තොගය කටාර් ගුවන් සේවයේ කිව්.ආර්.- 8040 දරන භාණ්ඩ ප්‍රවාහන ගුවන් යානය මගින් 11/07 දින රාත්‍රී 07.13 ට කටුනායක ගුවන් තොටුපළ වෙත රැගෙන විත් තිබුණි .  ගුවන් යානයෙන් මෙම එන්නත් තොගය ගොඩ බෑමෙන් පසුව , ශ්‍රී ලංකා ඖෂධ නීතිගත සංස්ථාවේ කොළඹ පිහිටි මධ්‍යම ගබඩා සංකීර්ණය වෙත , ඔවුන්ගේ ශීතකරණ පහසුකම් සහිත ලොරි රථ මගින් රැගෙන යෑමට පියවර ගෙන තිබුණි .  ", "URL": "https://www.ada.lk/0/0/0-386960", "Category": "Latest News", "Parent URL": null}