{"Source": "Ada News", "Timestamp": "2 09 2022", "Headline": "ගෝලීය කොවිඩ් ආසාදන මිලියන 600ක් - WHO", "News Content": "ලෝක සෞඛ්‍ය සංවිධානයේ (WHO) නවතම දත්තවලට අනුව ගෝලීය කොවිඩ්-19 රෝගීන් සංඛ්‍යාව මිලියන 600ක් ඉක්මවා ඇත. බ්‍රහස්පතින්දා වන විට, ලෝක සෞඛ්‍ය සංවිධානය වාර්තා කළේ, මරණ 6,472,914 ඇතුළුව ගෝලීය වශයෙන් කොවිඩ්-19 රෝගීන් 600,555,262 ක් තහවුරු වී ඇති බවයි. එක්සත් ජනපදයේ වැඩිම තහවුරු වූ රෝගීන් සහ මරණ සංඛ්‍යාවක් ඇති අතර, රෝගීන් මිලියන 93.21කට වඩා සහ මරණ මිලියන 1.03කට වඩා ඇත. මෙය ගෝලීය සමස්තයෙන් 15%කට ආසන්න ප්‍රමාණයකි. මීළඟ ඉහළම එකතුව වාර්තා වී ඇත්තේ ඉන්දියාවේ සහ බ්‍රසීලයේ වන අතර, පිළිවෙලින් මිලියන 44 සහ මිලියන 34 ඉක්මවා ඇති රෝගීන් මෙන්ම මරණ 527,911 සහ 683,851ක්ද තහවුරු කර ඇත. ලෝක සෞඛ්‍ය සංවිධානයේ කලාපීය කාර්යාල සම්බන්ධයෙන් ගත් කල, යුරෝපය සහ ඇමෙරිකාව මේ වනවිට තහවුරු වූ රෝගීන් මිලියන 248 සහ මිලියන 175කට වඩා වාර්තා කර ඇති අතර, පිළිවෙලින් මරණ 2,077,355 සහ 2,817,530 වාර්තා වේ. මෙම කලාප දෙක ඒකාබද්ධව ලොව මුළු තහවුරු වූ රෝගීන්ගෙන් 70%කට වැඩි ප්‍රමාණයක් සහ මරණවලින් 75%කට වඩා වැඩි ප්‍රමාණයක් වේ. සතිපතා නව කොවිඩ්-19 රෝගීන් සහ මරණ සංඛ්‍යාව අඛණ්ඩව අඩුවෙමින් පැවතුනද, ලෝක සෞඛ්‍ය සංවිධානයේ අධ්‍යක්ෂ ජනරාල් පසුගිය සතියේ ප්‍රකාශ කළේ ලෝකය \"මේ වසරේ මේ දක්වා වාර්තා වූ මරණ මිලියනයක ඛේදනීය සන්ධිස්ථානය පසු කර ඇති බවයි. කෙසේ වෙතත්, මෙම ආසාදිත අගයන් සහ මරණ සංඛ්‍යාව මීට වඩා වැඩි බව මේ සම්බන්ධයෙන් දත්ත විශ්ලේෂණය කරන ගෝලීය ආයතන වැඩිදුරටත් පවසා සිටියි.   ", "URL": "https://www.ada.lk/0/0/0-396850", "Category": "International", "Parent URL": null}