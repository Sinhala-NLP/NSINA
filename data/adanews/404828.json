{"Source": "Ada News", "Timestamp": "24 07 2023", "Headline": "බිබිල නිල්ගල වන රක්ෂිතයේ ගින්නක්", "News Content": "බිබිල නිල්ගල වන රක්ෂිතයේ 24 දින දවල් ඇතිවු ගින්නක් සීඝ්‍රයෙන් පැතිරීගොස් පැය තුනකට පසු නිවී යෑමෙන් පසු අක්කර සිය ගණනක පමණ භුමියේ ගස් වැල් ගින්නෙන් දැවීගොස් තිබෙන බව අවට ගම්වාසින් කියයි. බුද්ධදාස රජුගේ ඔසු උයන නමින් හදුන්වන නිල්ගල ඖෂධීය වනයේ අරළු,බුළු,නෙල්ලි කුඩුම්බේරිය කොළ,\r\nබිම් කොහොඹ ඇතුලු ඖෂධ ශාක හා කළුවර,බුරුත,ගම්මාලු,ඇතුලු වටිනා දැව ගස් හා අලි,කොටි, වළසුන්,\r\nවල්ඌරන්,මිමින්නන්,හාවුන්,මුවන්,ගෝනුන්,පක්ෂීන් හා උරගයින් ඇතුලු දුරුලබ වර්ගයේ වන සතුන් විශාල\r\nවශයෙන් වෙසෙන අක්කර හැටපන්දහසක වනයකි. සෑම වසරකම නියං කාලය වන ජුලි සිට සැප්තැම්බර් මාසවලදී වනය විටින් විට මාස දෙක තුනක් තිස්සේ \r\nගිනි ගැනීමෙන් අක්කර දහස් ගණනක් ගින්නට හසුවී වනයේ යටි රෝපනය වන මානම් ඉලුක් ඇතුලු ශාක \r\nවිනාශ වී යන බව ගම්වාසීන් කියයි. වනයේ නිතරම ගින්න තිබෙන බවත් සුළං හමන අවස්ථාවලදී ගින්න සීඝ්‍රයෙන් පැතිරී යන බවත් අවට \r\nගම්වාසීන් කියයි. වසරක් පාසා වනය ගිනි ගැනීම නිසා කුඩුම්බේරිය ශාක හා  අරළු,බුළු,නෙල්ලි ඵලදාව සරු වන බව ගැමියන්\r\nකියන අතර ඇතැම් අවස්ථාවලදි ප්‍රදේශයේම ජනතාව වනයට ගිනි තබති. බිබිල අඩවි වනකාර්යාලයේ නිළධාරියෙකුගෙන් කළ විමසීමකදී කියා සිටියේ වනය ගිනි ගන්නා \r\nඅවස්ථාවලදී වන අඩවි කාර්යාලයේ නිළධාරීන් එක්ව ගින්න නිවා දමන බවයි.\r\nනියං කාලයේදී සුලග නිසා පැතිරී යන ගින්න නිවන්න අසීරු බවද පවසන නිළධාරියා කියා සිටියේ වනය ආරක්ෂා කිරීමට නිතර කැපවන බවයි.   ", "URL": "https://www.ada.lk/0/0/0-404828", "Category": "Latest News", "Parent URL": null}