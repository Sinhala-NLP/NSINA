{"Source": "Ada News", "Timestamp": "23 12 2018", "Headline": "රට නොබෙදන බව UNP මහානායක හිමිවරුන්ට කියයි", "News Content": "එක්සත් ජාතික පක්ෂයට රට බෙදීමට කිසිඳු අවශ්‍යතාවක් නොමැති බව එම පක්ෂය විසින් මහානායක හිමිවරුන් වෙත පවසා තිබේ. අද (23දා) එක්සත් ජාතික පක්ෂයේ මැති ඇමතිවරු පිරිසක් මල්වතු හා අස්ගිරි මහානායක හිමිවරුන් බැහැ දැක මේ බව සඳහන් කර තිබේ. එම හමුවෙන් අනතුරුව මාධ්‍ය වෙත අදහස් දැක්වූ පාලිත රංගෙ බණ්ඩාර මහතා, “කඩිනමින්ම ඇවිල්ලා යථා තත්ත්වය පසක් කර දීමට කටයුතු කළා. අපි ඉදිරියටත් බලාපොරොත්තුවෙනවා හැම කටයුත්තක්ම මහානායක හිමිපාණන්වහන්සේලාට දැනුවත් කරන්න. මහින්ද රාජපක්ෂ මහත්තයා ෂැංග්‍රීලා එකේ ඉදන් රට විකුණනවා කියනවා. ෂැංග්‍රීලා එකට ඉඩම වික්කේත් මහින්ද රාජපක්ෂ මහතායි. අපි එක බිම් අඟලක්වත් විදේශයකට විකුණලාවත් රට බෙදලවත් නෑ.”   ", "URL": "https://www.ada.lk/0/0/0-343661", "Category": "Latest News", "Parent URL": null}