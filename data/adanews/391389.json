{"Source": "Ada News", "Timestamp": "17 03 2022", "Headline": "යුරෝපා පාරිභෝගික භාණ්ඩ මිල වාර්තාගත ලෙස ඉහළට", "News Content": "යුරෝපයේ පෙබරවාරි පාරිභෝගික මිල උද්ධමනය පසුගිය වසරේ වාර්ෂිකව පැවති 0.9% හා සසඳන විට 5.9%කින් වේගවත් වී ඇති අතර, එය වාර්තාගත වේගවත්ම වාර්ෂික ඉහළ යෑමක් සනිටුහන් කරන බව යුරෝස්ටැට් සංඛ්‍යාලේඛන ඒජන්සිය පවසයි. දර්ශකය ජනවාරි මාසයේ 5.1% සිට තියුණු ලෙස ඉහළ ගියේය. ලිතුවේනියාව (14.0%), එස්තෝනියාව (11.6%) සහ චෙක් ජනරජයේ (10.0%) මිල ගණන් වැඩි වශයෙන් ඉහළ ගියේය. අඩුම වාර්ෂික මිල ඉහළ යාමේ අනුපාත දැක්වෙන්නේ මෝල්ටාවේ සහ ප්‍රංශයේ (දෙකම 4.2%) පමණි. පෘතුගාලය, ෆින්ලන්තය සහ ස්වීඩනය යන රටවල 4.4%ක සීමාවක පවතී. නියෝජිතායතනයේ දත්තවලට අනුව, උද්ධමනය පහත වැටී ඇත්තේ යුරෝපා සංගමයේ සාමාජික රටවල් දෙකක පමණකි. බලශක්ති අංශයේ ඉහළම උද්ධමනයක් වාර්තා කර ඇති අතර, සේවා, ආහාර, මධ්‍යසාර, දුම්කොළ සහ බලශක්ති නොවන කාර්මික භාණ්ඩවලද ඉන් පසුව මිල ඉහළ යෑමක් පවතී. රටේ ආර්ථිකය පවත්වාගෙන යාම සඳහා යුරෝපා සංගමයේ සම්බාධකවලට එරෙහිව රුසියාව විසින්ද තම ක්‍රියාමාර්ග ගැනීමත් සමග යුරෝපයේ මෙම තත්ත්වය හටගෙන ඇත. මොස්කව් 2022 අවසානය දක්වා වෙනත් අයිතම අතර ටෙලිකොම්, වෛද්‍ය, වාහන, කෘෂිකාර්මික, විදුලි සහ තාක්‍ෂණ උපකරණ ඇතුළු අයිතම 200කට වැඩි ප්‍රමාණයක් අපනයනය කිරීම තහනම් කළේය. එමෙන්ම රුසියාවට එරෙහිව සතුරු ක්‍රියාමාර්ග ගන්නා රාජ්‍යයන්ට දැව සහ දැව නිෂ්පාදන අපනයනද තහනම් කළේය.   ", "URL": "https://www.ada.lk/0/0/0-391389", "Category": "International", "Parent URL": null}