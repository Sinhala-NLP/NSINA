{"Source": "Ada News", "Timestamp": "30 04 2018", "Headline": "පාලක පන්තියේ අර්බුදය උත්සන්න වෙලා", "News Content": "\r\n\tආර්ථික අර්බුදය එලෙස පවතිද්දී පාලක පන්තියේ අර්බුදය උත්සන්න වී තිබෙන බවත්,පළාත් පාලන මැතිවරණයේ ප්‍රතිඵලය හා අගමැතිට එරෙහි විශ්වාසභංග යෝජනාව හේතුවෙන් හවුල් ආණ්ඩුවේ අවුල වැඩි වී තිබෙන බවත් ජනතා විමුක්ති පෙරමුණ සඳහන් කරයි.\r\n \r\n\tමේ හේතුවෙන් රට තුළ ආණ්ඩුවක් නැති තත්ත්වයට පත්ව අරාජිත වී තිබෙන බවද එම පක්‍ෂය විසින් නිකුත් කරන ලද මැයි දින පණිවුඩයේ සඳහන් කර තිබේ.\r\n \r\n\tලංකාව දැවන්ත මූල්‍ය අර්බුදයකට ලක්ව ඉන් ගොඩ ඒමට නොහැකිව ඒ තුළට ගිලෙමින් තිබෙන බවත්, රටතුළ ගොඩනැගී ඇති දැවන්ත ණය කන්දරාවත්, විදේශ වෙළෙඳාමේ පාඩුව හා විදේශ වත්කම් විශාල ලෙස පහළ වැටීමත් නිසා රුපියල බාල්දු වෙමින් විශාල අර්බුදයකට මග විවර කර තිබෙන බවත් එම නිවේදනයේ සඳහන් කර ඇත.\r\n \n\n  ", "URL": "https://www.ada.lk/0/0/0-325863", "Category": "Latest News", "Parent URL": null}