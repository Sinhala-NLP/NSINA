{"Source": "Ada News", "Timestamp": "1 07 2022", "Headline": "ලිබියානු විරෝධතාකරුවෝ පාර්ලිමේන්තුට කඩා වදිති", "News Content": "පිරිහෙමින් පවතින ජීවන තත්ත්වයන්ට සහ දේශපාලන අස්ථාවරත්වයට එරෙහිව උද්ඝෝෂකයින් සිකුරාදා ලිබියාවේ නැගෙනහිර ටොබ්රුක් නගරයේ පාර්ලිමේන්තු ගොඩනැගිල්ලට කඩා වැදුණු බව ලිබියානු මාධ්‍ය වාර්තා කරයි. රූපවාහිනී නාලිකා කිහිපයක් කියා සිටියේ විරෝධතාකරුවන් ගොඩනැගිල්ලට ඇතුළු වී එහි වූ බොහෝ දේ විනාශ කර ඇති බවයි. කෝපයට පත් තරුණ විරෝධතාකරුවන් ටයර් පුළුස්සා දැමීමත් සමග ප්‍රදේශය කළු දුමාරයකින් නැගී තිබූ බවද මාධ්‍ය වාර්තා කර තිබුණි. තවත් වාර්තා සඳහන් කළේ පාර්ලිමේන්තු ගොඩනැගිල්ලේ කොටසක් ගිනිගෙන ඇති බවයි.   ", "URL": "https://www.ada.lk/0/0/0-395029", "Category": "International", "Parent URL": null}