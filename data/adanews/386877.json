{"Source": "Ada News", "Timestamp": "5 11 2021", "Headline": "තිස්සමහරාම පාසල් දෙකකින් කොවිඩ් ආසාදිතයින්", "News Content": "තිස්සමහරාම ප‍්‍රදේශයේ පාසල් දෙකක දරුවන් පස් දෙනකුට කොරෝනා වෛරසය ආසාදනය වීම හේතුවෙන් එම පාසල්වල පන්ති කිහිපයක් වසා දැමීමට පියවර ගත් බව තිස්සමහරාම සෞඛ්‍ය වෛද්‍ය නිලධාරි කාර්යාලයෙහි පරිපාලන මහජන සෞඛ්‍ය පරීක්ෂක අනුර විජේමුණී මහතා පැවැසුවේය.\n\r\nතිස්සමහරාම දෙබරවැව ජනාධිපති කනිෂ්ඨ විද්‍යාලයෙහි දරුවන් තිදෙනෙකුට මෙසේ කොරෝනා වෛරසය ආසාදනය විම හේතුවෙන් එම පාසලෙහි පන්ති දෙකක් හා තිස්සමහරාම ඇල්ලගල ප‍්‍රාථමික විද්‍යාලයෙහි දරුවන් දෙදෙනකුට කොරෝනා වෛරසය ආසාදනය වී ඇති අතර එම පාසලේ පන්ති දෙකක් මෙසේ වසා දැමීමට පියවර ගෙන තිබේ. වෛරසය ශරීර ගතවූ දරුවන් හදුනා ගැනීම සඳහා මේ වන විට එම පාසලෙහි දරුවන්ගේ පි. සී. ආර් පරික්ෂණ පැවැත් වෙමින් පවතින බවද මහජන සෞඛ්‍ය පරීක්ෂකවරයා සඳහන් කළේය.  ", "URL": "https://www.ada.lk/0/0/0-386877", "Category": "Latest News", "Parent URL": null}