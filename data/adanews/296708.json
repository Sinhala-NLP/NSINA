{"Source": "Ada News", "Timestamp": "15 12 2017", "Headline": "විශාලතම මගී ගුවන් යානයක් කටුනායකට", "News Content": "\r\n\tලොව විශාලතම මගී ගුවන් යානයක් වන A -380 එයා බස් වර්ගයේ ගුවන් යානයක් හදිසියේ ඉන්ධන ලබා ගැනීම සඳහා කටුනායක බණ්ඩාරනායක ජාත්‍යන්තර ගුවන් තොටුපොළ වෙත 12/15 දින අලුයම පැමිණියේය .\r\n \r\n\tමෙම ගුවන් යානය ඕස්ට්‍රේලියාවේ සිඩ්නි සිට ඩුබායි බලා ගමන් ගනිමින් තිබූ එකකි.එමිරේට්ස් ගුවන් සේවයට අයත් ඊ.කේ  - 413 දරන මෙම ගුවන් යානය 12/15 අලුයම 5.07 ට කටුනායක ගුවන් තොටුපොළ වෙත පැමිණියේය .\r\n \r\n\tඑම යානය තුළ මගීන් 405 ක් සහ කාර්යය මණ්ඩලය 25ක් සිටි අතර , ඔවුන් මෙම ගුවන් යානයෙන් පිටතට නොපැමිණියහ.යානයට අවශ්‍ය ඉන්ධන ලබා ගැනීමෙන් අනතුරුව උදෑසන 6.40 ට පමණ කටුනායක ගුවන් තොටුපොළෙන් ඩුබායි බලා පිටත්ව ගියේය.\r\n \n\n  ", "URL": "https://www.ada.lk/0/0/0-296708", "Category": "Latest News", "Parent URL": null}