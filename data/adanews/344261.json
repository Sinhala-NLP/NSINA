{"Source": "Ada News", "Timestamp": "10 01 2019", "Headline": "ලංකාවේ කුඩු ව්‍යාප්තියට වග කිව යුත්තේ ‌දේශපාලඥයින් ‌", "News Content": "ශ්‍රී ලංකාව ලෝකයේ හෙරොයින් ජාවාරම් කරන මධ්‍යස්ථානය බවට පත්ව ඇති බවත් ඒ සඳහා දේශපාලඥයින් වගකිව යුතු බවත් විපක්ෂනායක මහින්ද රාජපක්ෂ මහතා පැවැසීය. අද (10දා) හික්කඩුවේ පැවැති ආගමික උත්සවයකදී ඔහු මේ බව සඳහන් කළේය. “ලංකාව ලෝකයේ කුඩු මධ්‍යස්ථානය බවට පත්වෙලා. මේකට වග කියන්න ඕන දේශපාලඥයින්. ඉතිහාස‌යේ මින් පෙර නොතිබූ කුඩු තොග දැන් දැන් ශ්‍රී ලංකාවේ තියෙනවා. සෑම කුඩු වර්ගයක්ම තිබෙනවා. කුඩු, ගංජා ඇල්ලුවාම දේශපාලඥයින් ඒවා නිදහස් කරනවා. ආසන්නතම සිදුවීම තමයි උතුරේ කේරළ ගංජා ඇල්ලුවාම ඒවා නිදහස් කරන්න එහේ ඉන්න දේශපාලකයන් කටයුතු කරනවා. රටේ කුඩු ව්‍යාප්තියට වගකිවයුත්තේ දේශපාලඥයින්. ඔවුන් කුඩු ගංජා මර්දනය කරනවා වෙනුවට කරන්නේ පොලීසිය කුඩුකාරයින්, ගංජාකාරයින් ඇල්ලුවාම ඔවුන් නිදහස් කරගන්න දේශපාලඥයින් කටයුතු කරනවා.”   ", "URL": "https://www.ada.lk/0/0/0-344261", "Category": "Latest News", "Parent URL": null}