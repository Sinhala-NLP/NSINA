{"Source": "Ada News", "Timestamp": "1 04 2018", "Headline": "දේශපාලන නායකයින් පොදු න්‍යාය පත්‍රයකින් කටයුතු කළ යුතුයි", "News Content": "\r\n\tරටේ තරුණ පරපුරට යහපත් සමාජයක් සහ යහපත් රටක් ගොඩනගාදීමට සියලුදෙනා සාමුහිකත්වයෙන් වගකීම් ඉටුකළ යුතු බව ජනාධිපති මෛත්‍රීපාල සිරිසේන මහතා පවසයි.\r\n \r\n\tඔහු මේ බව සඳහන් කළේ ඊයේ (31දා) පස්වරුවේ නිකවැරටිය පශු සම්පත් සංවර්ධන මධ්‍යස්ථානයේ දී පැවති ,ජාතික යොවුන් පුරය 2018, සමාප්ති උත්සවය අමතමිනි.\r\n \r\n\tවර්තමානයේදී ලොව දියුණු රටවල් එම දියුණුව කරා ළඟාවී ඇත්තේ සියලුදෙනා රට වෙනුවෙන් පොදු අරමුණක් යටතේ කටයුතු කිරීම නිසා බවද ජනපතිවරයා සඳහන් කළේය.\r\n \r\n\tඑබැවින් පෞද්ගලික න්‍යාය පත‍්‍රවලින් බැහැරව රට වෙනුවෙන් පොදු න්‍යාය පත‍්‍රයක් ඔස්සේ සියලු දේශපාලන නායකයින් මෙන්ම  සියලු දේශපාලන සංවිධාන කටයුතු කිරීමේ වැදගත් බවත් කියා සිටියේය.\r\n \r\n\tමෙහිදී ජනාධිපතිතුමා වැඩිදුරටත් අවධාරණය කළේ රටේ තාරුණ්‍යයේ අපේක්ෂාවන් මුදුන් පත් කිරීම වෙනුවෙන් රජය උපරිම කැපවීමෙන් කටයුතු කරන බවද ජනපතිවරයා වැඩිදුරටත් පැවැසීය.\r\n \n\n  ", "URL": "https://www.ada.lk/0/0/0-320013", "Category": "Latest News", "Parent URL": null}