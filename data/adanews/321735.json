{"Source": "Ada News", "Timestamp": "8 04 2018", "Headline": "ට්‍රම්ප් කුලුනේ පිපිරීමක් පුද්ගලයෙක් මරු දකියි", "News Content": "\r\n\tඇමෙරිකාවේ නිව්යෝක් නගරයේ පිහිටි ට්‍රම්ප් කුලුනේ සිදුවූ පිපිරීමකින් එක් පුද්ගලයෙකු ජීවිතක්ෂයට පත්ව, ගිනි නිවන භටයන් සිව්දෙනෙකු තුවාල ලබා තිබේ.\r\n \r\n\tමියගිය තැනැත්තා ගොඩනැගිල්ලේ වාසය කරන අයෙකු බවත්, ඔහු රෝහලට රැගෙන යන අවස්ථාවේදී ජීවිත්ෂයට පත්වූ බවත් ගිනි නිවන හමුදාව පවසයි.\r\n \r\n\tඇමෙරිකානු ජනපති ඩොනල්ඩ් ට්‍රම්ප්ට අයත් මෙම ගොඩනැගිල්ලේ ට්‍රම්ප්ට අයත් නිවාසයක් මෙන්ම ඔහුගේ කාර්යාලයද වෙයි.\r\n \r\n\tකෙසේ වෙතත්, මේ වනවිට ට්‍රම්ප්, බිරිඳ මෙලානියා සහ බාල පුතු බැරන් වොෂිංටනයේ ජීවත් වෙති.\r\n \r\n\tගින්න ඇතිවී තිබෙන්නේ ගොඩනැගිල්ලේ 50 වැනි මහලෙහි මහල් නිවාස හා කාර්යාල පිහිටි ස්ථානයකය බව කියැවෙයි.\r\n \r\n\tකෙසේ වෙතත්, මෙම ගින්නට හේතුව මෙතෙක් අනාවරණය වී නොමැත.\r\n \r\n\tග්‍රිනීච් වේලාවෙන් ප.ව.10.00ට පමණ ඝන කළු දුමාරයක් ගොඩනැගිල්ලේ ඉහළ මහලකින් පිටතට විහිදෙන ආකාරය ඡායාරූපවලට නැගී තිබුණි.\r\n \r\n\tමේ අතර ට්විටර් පණිවුඩයක් නිකුත් කරමින් ඇරමෙරිකානු ජනපතිවරයා පවසා තිබුණේ කුලුනේ ඇති වූ ගින්න මැඬපවත්වා ඇති බවයි. කුලුණ ඉතා ආරක්ෂිත ආකාරයෙන් ඉදිකරන ලද ගොඩනැගිල්ලක් බවත්, ගිනි නිවන භටයන් ගින්න මැඬපැවැත්වීම සඳහා උපරිම දායකත්වයක් දක්වා ඇති බවත් ඔහු සඳහන් කර තිබුණි.\r\n \n  \n  ", "URL": "https://www.ada.lk/0/0/0-321735", "Category": "International", "Parent URL": null}