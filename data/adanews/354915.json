{"Source": "Ada News", "Timestamp": "24 11 2019", "Headline": "පරිසර අලංකරණ කටයුතු ගැන ජනපතිගෙන් පොලීසියට නියෝග", "News Content": "පරිසරය ආරක්ෂා කිරීමට හා පරිසර අලංකරණය නැවත විධිමත් තත්ත්වයකට පත්කිරීම සඳහා ජනපති ගෝඨාභය රාජපක්ෂ මහතා ශ්‍රී ලංකා පොලීසියට නිශ්චිත උපදෙස් ලබාදී ඇත. එම උපදෙස් මත හා ආරක්ෂක ලේකම්වරයාගෙන් අධීක්ෂණය මත පරිසරය සුරැකීමේ ක්‍රියාවලිය ආරම්භ කර ඇතැයි පොලිස් මාධ්‍ය ප්‍රකාශක කාර්යාලය පවසයි. මේ යටතේ මූලිකවම ශ්‍රී ලංකා පොලීසියේ පාරිසරික දිසාව නැවත ප්‍රතිසංවිධානය කිරීම ආරම්භ කර තිබේ. කොළඹ නගරයේ පවිත්‍රතා කටයුතු කරන සමාගම්වලට පොලීසිය උපදෙස් දී ඇත්තේ එම ක්‍රියාවලිය පෙ.ව. 5.30 වන විට ආරම්භ කරන ලෙසත් ඉන් අනතුරුව පැය 24 පුරාම සේවයන් යොදවා එම තත්ත්වය පවත්වාගෙන යා යුතු බවත්ය.      ", "URL": "https://www.ada.lk/0/0/0-354915", "Category": "Uncategorized", "Parent URL": null}