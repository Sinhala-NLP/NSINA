{"Source": "Ada News", "Timestamp": "24 05 2018", "Headline": "පාර්ලිමේන්තුව යටවෙයිද - නාවික හමුදාව සූදානමින්", "News Content": "\r\n\tකොළඹ අවට ප්‍රදේශවලට තවදුරටත් පැය කිහිපයක් එක දිගට වැසි ඇතිවුවහොත් පාර්ලිමේන්තු පරිශ්‍රයේද යටවීමේ අවදානමක් පවතින බව මහනගර හා බස්නාහිර සංවර්ධන අමාත්‍යංශය පාර්ලිමේන්තුවට දැනුම් දී ඇත.\r\n \r\n\tමෙම අවදානම පිළිබ﻿ඳව තමා කතානායක කරු ජයසූරිය මහතාට දැනුම් දුන් බවත් කාතානායකවරයා ඒ සම්බන්ධයෙන් අවශ්‍ය පියවර ගනිමින් සිටින බවත් බස්නාහිර සහ මහ නගර සංවර්ධන ඇමැති පාඨලී චම්පික රණවක මහතා පැවැසීය.  \r\n \r\n\tපාර්ලිමේන්තු පරිශ්‍රය පමණක් නොව ඒ අවට පිහිටි නිවාස කිහිපයකට ද මෙම අවදානම පවතින බව ඇමතිවරයා කීවේය.\r\n \r\n\tපාර්ලිමේන්තු සංකීර්ණය වටා පිහිටි දියවන්නා ඔයේ ජල මට්ටම මේ වනවිට සීඝ්‍ර‘යෙන් ඉහළගොස් ඇති බවත් තවදුරටත් එක දිගට පැය කිහිපයක් වැසි ඇති වුවහොත් පාර්ලිමේන්තු පරිශ්‍රය ජලයෙන් යටවීමේ අවදානම පවතින බවත් ඇමති රණවක මහතා කීය.\r\n \r\n\tදියවන්නා  එයේ ජල මට්ටම තවදුරටත් ඉහළ ගියහොත් ඇතිවන අවදානම අවම කර ගැනීම සඳහා වැලිකොට්ට ගැසීමට සිදුවන බව කී ඇමැතිවරයා ඒ සඳහා නාවික හමුදාවේ විශේෂ කණ්ඩායමක් ද පාර්ලිමේන්තු පරිශ්‍ර‘යේ සිටින බව කීවේය.\r\n \r\n\tමේ සම්බන්ධයෙන්  අදහස් දැක්වූ පාර්ලිමේන්තු පොලිසියේ නිලධාරියෙකු පවැසුවේ එවැනි ගංවතුර තත්ත්වයක් ඇති වුවහොත් ඊට මුහුණදීමට සියලු දේ සූදානම් කර තිබෙන බවයි.\r\n \r\n\tදියවන්නා ඔයේ ජල මට්ටම පිලිබඳව නිරන්තර විමසිල්ලෙන් සිටීමට විශේෂ කණ්ඩායමක් යෙදවූ බවද එම නිලධාරියා කීවේය.\r\n \r\n\tදියවන්නා ඔයේ ජල මට්ටම ගැන නාවික අංශ නිලධාරීහුද අවධානයෙන් පසුවෙති.\r\n \r\n\tගංවතුර සමඟ දියවන්නා ඔයේ කිඹුල් බියක් ද ඇතිවී තිබෙන බව පාර්ලිමේන්තු නිලධාරීහු කියති.  \r\n \n\n  ", "URL": "https://www.ada.lk/0/0/0-331337", "Category": "Latest News", "Parent URL": null}