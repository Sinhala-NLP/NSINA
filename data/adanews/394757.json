{"Source": "Ada News", "Timestamp": "23 06 2022", "Headline": "පිරවුම්හලට බාධා වන ලෙස නවතා තිබු යතුරුපැදි 10ක් අත්අඩංගුවට", "News Content": "බේරුවල අයි.ඕ.සී ඉන්ධන හලේ  රාජකාරි කටයුතුවලට බාධා වන ලෙස  ගාල් කර දමාගොස් තිබූ  අයිතිකරුවන් නොහඳුනන යතුරුපැදි දහයක් අද(23දා) අත්අඩංගුවට ගත් බව බේරුවල පොලීසිය  පවසයි.\n\r\nරුපියල් ලක්ෂ 85 කට වැඩි වටිනාකමකින් යුතු  මෙම යතුරුපැදි වල  අයිතිකරුවන් හඳුනා ගැනීමට පොලීසිය මහජන සහය පතයි.\n\r\nඉන්ධනහල් කළමනාකරු බේරුවල පොලිසියට කළ පැමිණිල්ල  මත  අනන්‍යතාවය නොමැතිමෙම  යතුරු පැදි අත්අඩංගුවට ගෙන බේරුවල පොලිස් භාරයේ  තිබෙන බවත් මෙම  යතුරු පැදි වල හිමිකරුවන් අනන්‍යතාවය තහවුරු කළ හැකි  ලිපි ලේඛන සමග බේරුවල පොලිසියේ   සුළු පැමිණිලි අංශයේ ස්ථානාධිපති උප පොලිස් පරීක්ෂක  රාජවසම්  මහතා   හමුවෙන ලෙස බේරුවල  පොලිස් ස්ථානාධිපති  ලලිත් පත්මකුමාරමහතා පැවසීය . අලුත්ගම තුසිත කුමාර ද සිල්වා   ", "URL": "https://www.ada.lk/0/0/0-394757", "Category": "Latest News", "Parent URL": null}