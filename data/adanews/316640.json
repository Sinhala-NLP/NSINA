{"Source": "Ada News", "Timestamp": "14 03 2018", "Headline": "පොලිස් නිලධාරීන් ගෞරවය රැක ගනීවි යැයි විශ්වාස කරනවා", "News Content": "\r\n\tපොලිස් නිලධාරීන්ට බලපා තිබූ ගැටලු රාශියකට මේ වන විට විසඳුම් ලබා දී තිබෙන නිසා ඔවුන් පොලිස් සේවයේ අභිමානය ගරුත්වය රැක ගනිමින් කටයුතු කරන ඇති බවට තමා විශ්වාස කරන බව පොලිස්පති පූජිත ජයසුන්දර මහතා සඳහන් කළේය.\r\n \r\n\tරටේ පවතින පැරණිතම ආයතනයක් වන පොලීසිය වඩා නිවැරදිව හා විනිවිද භාවයකින් කටයුතු කරමින් රටට සේවය කළ යුතු බවද පවසා සිටියේය.\r\n \r\n\tපොලිස් සංස්කෘතික අංශයේ පුහුණුවීම් සඳහා දෙමහල් ගොඩනැගිල්ලක් ඉදිකිරීමට මුල්ගල තැබීමේ අවස්ථාවට අද (14) සහභාගි වෙමින් මේ බව සඳහන් කළ පොලිස්පතිවරයා වැඩි දුරටත් සඳහන් කළේ රටක පවතින කලාව මිනිසුන් පිනවීමට පමණක් තිබෙන දෙයක් නොවන බවත් ඒ තුළින් රටේ සහා සමාජයේ විනය විදහා දැක්වෙන බවයි..\r\n \r\n\tදෙමහල් ගොඩනැගිල්ල දින 150ක කාලයක් තුළ ඉදිකර පොලිස් සංස්කෘතික අංශයට භාරදීමට නියමිත අතර මේ සඳහා රුපියල් මිලියන 19.4ක් වැය වන බවද පොලිස්පතිවරයා  වැඩිදුරටත් පවසා සිටියේය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-316640", "Category": "Latest News", "Parent URL": null}