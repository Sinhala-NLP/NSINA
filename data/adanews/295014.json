{"Source": "Ada News", "Timestamp": "7 12 2017", "Headline": "දුම්රියේ තවත් පිරිසක් වර්ජනයට එක්වෙති", "News Content": "\r\n\tතෘතීක මට්ටමට පත්කර වැටුප් ඉහළ දමන බවට ලබාදුන් පොරොන්දුව ඉටුනොකරන බැවින් අද (07දා) මධ්‍යම රාත්‍රියේ  සිට සේවයෙන් ඉවත්ව සිටීමට තීරණය කර තිබෙන බව දුම්රිය මෙහෙයුම් අධීක්‍ෂණ නිලධාරීන්ගේ සන්ධානය සඳහන් කරයි.\r\n \r\n\tමේ අනුව අද රාත්‍රී 12.00 සිට දුම්රිය පාලකවරුන්, දුම්රිය නියාමකවරුන් ඇතුළු අධීක්ෂණ නිලධාරීන් සේවයෙන් ඉවත් වන බවද එම සංවිධානයේ සමකැඳවුම්කරු ලාල් ආරියරත්න මහතා සඳහන් කළේය.\r\n \r\n\tවැටුප් වැඩි කිරීමට අදාළ කැබිනට් පත්‍රිකාව සතියක් තුළ ඉදිරිපත් කරන බවට නොවැම්බර් 08 වැනිදා පොරොන්දු වූ බවද හෙතෙම පවසා සිටියේය.\r\n \r\n\tමීට අමතරව වෙනත් ගැටලුවක් මූල්කර ගනිමින් දුම්රිය එන්ජින්  රියදුරෝද සේවයෙන් ඉවත්ව සිටිති. \r\n \n\n  ", "URL": "https://www.ada.lk/0/0/0-295014", "Category": "Latest News", "Parent URL": null}