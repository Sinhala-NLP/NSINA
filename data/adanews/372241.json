{"Source": "Ada News", "Timestamp": "30 11 2020", "Headline": "බැසිල්ට එරෙහිව පනවා තිබූ විදෙස් ගමන් තහනමක් ඉවතට", "News Content": "2015 වසරේ පැවති ජනාධිපතිවරණය සමයේ දිවිනැගුම සංවර්ධන අරමුදලින් රුපියල් මිලියන 38 ක මුදලක් වැය කර දිවයින පුරා පිහිටි ප්‍රාදේශීය සභා වෙත ජී.අයි.පයිප්ප බට මිලදීගෙන බෙදාහැරීම තුළින් රජයේ  මුදල් සාවද්‍ය ලෙස පරිහරණය කළ බවට චෝදනා කරමින් බැසිල් රාජපක්ෂ මහතාට එරෙහිව පනවා තිබූ නඩුවට අදාළව හිටපු අමාත්‍ය බැසිල් රාජපක්ෂ මහතාට පනවා තිබූ විදෙස් ගමන් තහනම අද දිනයේදී ඉවත් කෙරිණි. එම නඩුව අද මෝසමක් මාර්ගයෙන් කැඳවනු ලැබූ අවස්ථාවේදී බැසිල් රාජපක්ෂ මහතා වෙනුවෙන් පෙනී  සිටි නීතිඥවරුන් කොළඹ මහාධිකරණ විනිසුරුවරයාගෙන් කළ ඉල්ලීමකට අනුව මෙසේ විදෙස් ගමන් තහනම ඉවත් කෙරිණි. ඒ අනුව බැසිල් රාජපක්ෂ මහතාට එරෙහිව පනවා තිබූ විදෙස් ගමන් තහනම ඉවත් කරන ලෙස ආගමන විගමන පාලකවරයාට විනිසුරුවරයා නියෝග කළේය.  ", "URL": "https://www.ada.lk/0/0/0-372241", "Category": "Latest News", "Parent URL": null}