{"Source": "Ada News", "Timestamp": "18 02 2018", "Headline": "රජය මේ වනවිට අවයව බද්ධයක", "News Content": "\r\n\tරජය මේ වනවිට අවයව බද්ධ කිරීමක සිටින බව සෞඛ්‍ය අමාත්‍ය රාජිත සේනාරත්න මහතා පැවසීය.\r\n \r\n\tශ්‍රී ජයවර්ධනපුර මහ රෝහල සංවිධානය කළ අවයව දන්දීමේ දින පාගමනට අද (18දා) පෙරවරුවේ එක්වෙමින් සෞඛ්‍ය අමාත්‍යවරයා මේ බව ප්‍රකාශ කළේය.\r\n \r\n\tකෙසේ වෙතත් ඉන් අනතුරුව ඔහු ඒ පිළිබඳ අදහස් නොදක්වා සිටි අතර, ඉදිරියේදී අවයව දන්දෙන රෝගීන්ගෙන් කිසිදු ගාස්තුවක් අය නොකරන බවද ඔහු පැවසීය.\r\n \r\n\tඉදිරියේදී එම තීරණය නියෝගයක් ලෙස ප්‍රකාශයට පත් කිරීමට තමා බලාපොරොත්තු වන බවදඅමාත්‍යවරයා සඳහන් කළේය.\r\n \r\n\t“2015 වසරේදී මම සෞඛ්‍ය අමාත්‍ය ධුරයට පත්වන විට අවයව බද්ධ කිරීම කඩාකප්පල් වී තිබුණා. නමුත් ඉන් පසු අක්මා බද්ධය ආරම්භ කළ අතර, පසුව හෘද බද්ධ කිරීම් පවා සිදු කළා. අනුරාධපුර, මහනුවර, පේරාදෙණිය, ශ්‍රී ජයවර්ධනපුර යන මහ රෝහල්වලදී අවයව බද්ධ සිදු කරනවා. මෙහිදී හෘද බද්ධය විශේෂිත වුණා. මමත් මහනුවරට ගොස් වෛද්‍යවරුන් සහ රෝගියා හමු වී අවශ්‍ය පහසුකම් ලබාදුන්නා. නමුත් දෙවැනි හෘද බද්ධය අසාර්ථක වුණේ විශේෂඥ වෛද්‍යවරුන්ගේ අරගලය හේතුවෙන්.\r\n \r\n\tදැනට අවයව බද්ධ කිරීම් සිදුවන්නේ ප්‍රධාන රෝහල් කීහිපයක විතරයි. නමුත් ඉදිරියේදී තවත් රෝහල් කිහිපයක අවයව බද්ධ කිරීම් ආරම්භ කරනවා. ඇතැම් වෛද්‍යවරුන්ද ඊට උනන්දුවක් දක්වනවා. එය කඩාකප්පල් නොකර සහයෝගය ලබාදිය යුතුයි.”\r\n \n\n \r\n\t \r\n  ", "URL": "https://www.ada.lk/0/0/0-310659", "Category": "Latest News", "Parent URL": null}