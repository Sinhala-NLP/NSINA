{"Source": "Ada News", "Timestamp": "24 01 2022", "Headline": "මහතීර් රෝහලේ, පැතිර යන කටකතා බොරු - දියණිය", "News Content": "මැලේසියාවේ හිටපු අගමැති මහතීර් මොහොමඩ් රෝහල්ගතව ප්‍රතිකාර ලබන අතර ඔහුගේ පවුලේ අය ඔහු සමග සන්නිවේදනය කර ඇති බව ඔහුගේ දියණිය ප්‍රකාශ කළාය. මරීනා මහතීර් ප්‍රකාශයක් නිකුත් කරමින් කියා සිටියේ පවුලේ අය සියලු දෙනාගේ යාච්ඤාවලට ස්තූතිවන්ත වන අතර නොදන්නා මූලාශ්‍රවලින් ඔහු ගැන පැතිර යන කටකතා ජනතාව නොසලකා හරිනු ඇතැයි බලාපොරොත්තු වන බවයි. ඇය සෙනසුරාදා සවස පැවසුවේ මහතීර්ගේ තත්ත්වය ස්ථාවර බවත්, ජනවාරි 8 වැනි දින වෛද්‍ය ක්‍රියා පටිපාටියකින් පසු ප්‍රතිකාරයකට හොඳින් ප්‍රතිචාර දක්වන බවත්ය. හෘදයාබාධ පිළිබඳ ඉතිහාසයක් ඇති හිටපු අග්‍රාමාත්‍යවරයා මේ මස ජාතික හෘද ආයතනයට ඇතුළත් කළ දෙවැනි අවස්ථාව මෙයයි.   ", "URL": "https://www.ada.lk/0/0/0-389628", "Category": "International", "Parent URL": null}