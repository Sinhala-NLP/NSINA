{"Source": "Ada News", "Timestamp": "9 01 2018", "Headline": "උතුරේ ධීවර හා නාවික ප්‍රජාවට කාලගුණයෙන් අනතුරු ඇඟවීමක්", "News Content": "\r\n\tදිවයිනට උතුරු දෙසින් වන මුහුදු ප්‍රදේශවල පවතින ක්‍රියාකාරී වලාකුළු පද්ධතිය හේතුවෙන් ත්‍රිකුණාමලය සිට කන්කසන්තුරේ හරහා මන්නාරම දක්වා ගැඹුරු හා නොගැඹුරු මුහුදු ප්‍රදේශවල තද වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කරයි.\r\n \r\n\tඑසේම සුළඟේ වේගය ක්ෂණිකව පැයට කිලෝමීටර් 70-80 දක්වා ඉහළ යෑමට ඉඩ ඇති බවත්, මුහුදු ප්‍රදේශ ක්ෂණිකව රළු විය හැකි බවත් එම දෙපාර්තමේන්තුව අද පෙරවරුවේ නිකුත් කළ නිවේදනයක දැක්වේ.\r\n \r\n\tධීවර හා නාවික ප්‍රජාවට මේ පිළිබඳව විමසිලිමත් වන ලෙස එම දෙපාර්තමේන්තුව වැඩිදුරටත් පවසා සිටී.\r\n \n\n \r\n\t \r\n  ", "URL": "https://www.ada.lk/0/0/0-302031", "Category": "Latest News", "Parent URL": null}