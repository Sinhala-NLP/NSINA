{"Source": "Ada News", "Timestamp": "24 12 2017", "Headline": "අලිද - කුඹියෝද කියා මේ මැතිවරණයෙන් තීරණය වේවි", "News Content": "\r\n\tමැතිවරණයේ ප්‍රතිඵලය කුමක් වුවත් පොල්ගෙඩියේ මිල හෝ හාල් සේරුවේ මිල අඩුනොවන බවත් ඒවා ජාතික  දේශපාලනය හා එකතු වූ ප්‍රශ්ණ මිස ප්‍රා‍දේශීය දේශපාලනය තුළින් විසදාගත හැකි ප්‍රශ්න නොවන බව ප්‍රවාහන හා සිවිල් ගුවන්සේවා අමාත්‍ය නිමල් සිරිපාල ද සිල්වා මහතා බදුල්ල අන්දෙනියේදි පැවැති ජනහමුවකදී අද (24දා)  පැවසීය.\r\n \r\n\tහුගාක් අය කියනවා ආණ්ඩු පෙරලන මැතිවරණයක් ලෙස සලකලා මේක  කරන්න කියලා. මේකෙන්  කවුරු දිනුවත් ආණ්ඩු පෙරලෙන්නේ නැහැ. ආණ්ඩු හැදෙන්නෙත් නැහැ . තියෙන ආණ්ඩුව ඔය විදියටම යනවා .\r\n \r\n\tමේ මැතිවරණයේ ප්‍රතිඵල මොනවා වුවත් පොල්ගෙඩියේ ගාණ අඩුවෙන්නෙත් නැහැ. හාල් සේරුවේ ගාණ අඩුවෙන්නෙත් නැහැ . ඒවා ජාතික දේශපාලනය හා එකතුවූ ප්‍රශ්ණ මිසක් ප්‍රා‍දේශීය දේශපාලනය තුළින් විසදන්න පුළුවන් දේවල් නොවෙය.\r\n \r\n\tහැමෝටම තරම දැනගන්න මේ මැතිවරණ ප්‍රතිඵල වලින් පුළුවන් වෙය.සමහර අය හිතනවා අලිතරම් මහතයි කියලා. අලි තරම් විශාලයි කියලා. නමුත් අලිද ,මීයෝද , කුහුඹියෝද කියන එක මේ මැතිවරණ ප්‍රතිඵල වලින් ජනතාව තේරුම් කර දෙනවා” \r\n \n\n \r\n\t \r\n  ", "URL": "https://www.ada.lk/0/0/0-298635", "Category": "Latest News", "Parent URL": null}