{"Source": "Ada News", "Timestamp": "24 10 2021", "Headline": "ඩෙල්ටා ප්ලස් රටට ඒමේ අවදානමක්", "News Content": "ඩෙල්ටා කොවිඞ් ප‍්‍රභේදයේ අනුප‍්‍රභේද ලෙස සැලකෙන ඩෙල්ටා ප්ලස් ප‍්‍රභේදය මෙරටට පැමිණීමේ හැකියාවක් පවතින බව නියෝජ්‍ය සෞඛ්‍ය සේවා අධ්‍යක්‍ෂ විශේෂඥ වෛද්‍ය හේමන්ත හේරත් මහතා පැවැසීය.\n\r\nඩෙල්ටා ප්ලස් පමණක් නොව විදේශ රටවල තිබෙන ඕනෑම කොවිඞ් ප‍්‍රභේදයක් මෙරටට පැවරීමේ බැරිකමක් නැතැයි පැවැසූ විශේෂඥ වෛද්‍ය හේමන්ත හේරත් මහතා එය තීරණය වන්නේ සංචරණය මත යැයිද සඳහන් කළේය.\n\r\nමෙම ප‍්‍රභේදය හෝ මෙවන් ප‍්‍රභේදයක් මේවා පැවතියද ජනතාව සෞඛ්‍ය පුරුදු හා උපදෙස් නීති පරිදි පිළිපදින්නේ නම් එය පාලනය කර ගැනීමට හැකිවනු ඇතැයිද විශේෂඥ වෛද්‍ය හේමන්ත හේරත් මහතා වැඩිදුරටත් සඳහන් කළේය.\n\r\nදකුණු අපි‍්‍රකාවේ පැතිර ගිය කොවිඞ් ප‍්‍රභේද මෙරටට නොපැමිණි බවත්, ඒ වගේ මෙම ප‍්‍රභේදයේ මෙරටට පැමිණීමට හා නොපැමිණීමට පුළුවන් බවත් පැවසීය.  ", "URL": "https://www.ada.lk/0/0/0-386358", "Category": "Latest News", "Parent URL": null}