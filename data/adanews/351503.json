{"Source": "Ada News", "Timestamp": "15 08 2019", "Headline": "ටිකිරි ඇතින්න දැන්  සුවෙන්", "News Content": "ටිකිරි ඇතින්න දළඳා පෙරහැරේ විෂ්ණු දේවාල පෙරහැරට සහභාගි වි සිට නැවත ගාල් කර සිටියදි බිම පෙරළි  තිබු බවත් එසේ බිම පෙරළි  තිබුණේ ඇයගේ වයස තත්ත්වය මත බවත් මේ වන විට ඇය හොඳින් පසුවන අතර සතියකින් පමණ වෛද්‍ය පරික්ෂණයකට ලක් කර ඇගේ සෞඛ්‍ය තත්ත්වය නිවරැදිව කිව හැකි බව පේරාදෙණිය විශ්ව විද්‍යාලයේ මහාචාර්‍ය අසෝක දංගොල්ල මහතා පවසයි. පසුගිය දිනවල සමාජ මාධ්‍ය මගින් ශරීර සෞඛ්‍ය පිරිහුණු වයෝවෘද්ධ ටිකිරා නම් ඇතින්නක් දළඳා පෙරහැරේ ගමන් කිරිම සම්බන්ධව විශාල වශයෙන් විවේචන එල්ල විය. එම අවස්ථාවේදි ටිකිරි ඇතින්නගේ හිමිකරු වන එල්.එල් තිලකරත්න මහතා විසින් ශරීර සෞඛ්‍ය පිරිහුණු වයෝවෘද්ධ ටිකිරා නම් ඇතින්න මහනුවර ඇසළ පෙරහරට සම්බන්ධ කර ගැනීම සම්බන්ධව සමාජ මාධ්‍ය  මගින් එල්ල කරන චෝදනා සියල්ල අසත්‍ය බවත්  මහනුවර විෂ්ණු දේවාලය නියෝජනය කරමින් තුන්වන රන්දෝලියට පමණක්  ටිකිරා ඇතින්න  ගමන් කල බව පැවසීය. පසුගිය වසරේ පෙරහැරෙන් පසුව  ආහාර ජීර්ණය නොවීමේ රෝගයකින් මාස 06ක පමණ කාලයක්  ටිකිරි ඇතින්න පෙළුණු බවත් ඊට ප්‍රතිකාර කරන අතර රෝගය සුවවීම ප්‍රාර්ථනය කරමින් භාරයක් වූ බවත්  එම රෝගය  සුව වු  පසු දළඳා පෙරහැරේ ගමන් කරවන බවට  භාර වු බවත්  ඉන්පසු රන්දෝලි පෙරහැරවල්   එකකට  හෝ දෙකකට සම්බන්ධ කරන බවට විෂ්ණු දෙවියන්ට භාරයක්වූ වු නිසා  එම භාරය ඔප්පු කිරීමට මෙලෙස සතා පෙරහරට එක් කළේයැයි  ටිකිරා ඇතින්නගේ හිමිකරු වන එල්.එල් තිලකරත්න මහතා පැවසීය. මේ වනවිට සාමාන්‍ය සතෙකු ලෙස ආහාර පාන ගන්නා බවත් දිගින් දිගටම මෙසේ සමාජ මාධ්‍ය තුළින් ගෙන යන කතා අසත්‍ය බවත් සියලු සතුන් වයසට යන විටදි තරුණයෙකු මෙන් ක්‍රියාශිලි නොවන බවද තිලකරත්න මහතා පැවසීය. චමිිල් රූපසිංහ      ", "URL": "https://www.ada.lk/0/0/0-351503", "Category": "Latest News", "Parent URL": null}