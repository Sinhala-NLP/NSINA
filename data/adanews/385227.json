{"Source": "Ada News", "Timestamp": "26 09 2021", "Headline": "අප්‍රිකානු මහද්වීපයේ ආසාදන මිලියන 8.23ක් ​​දක්වා ඉහළට", "News Content": "අප්‍රිකානු මහද්වීපයේ තහවුරු වූ කොවිඩ්-19 ආසාදිතයන් සංඛ්‍යාව සෙනසුරාදා දහවල් වන විට 8,230,065ක් දක්වා ඉහළ ගොස් ඇති බව අප්‍රිකානු රෝග පාලන හා වැළැක්වීමේ මධ්‍යස්ථාන (අප්‍රිකානු CDC) පවසයි. අප්‍රිකානු සංගමයේ විශේෂිත සෞඛ්‍ය සේවා ඒජන්සිය වන අප්‍රිකානු CDC පැවසුවේ මහාද්වීපය පුරා වසංගතයෙන් දැනට මියගිය සංඛ්‍යාව 209,288ක් බවයි. ඒජන්සියට අනුව දකුණු අප්‍රිකාව, මොරොක්කෝව, ටියුනීසියාව සහ ඉතියෝපියාව මහාද්වීපයේ වැඩිම රෝගීන් සංඛ්‍යාවක් සිටින රටවල් අතර වේ. අප්‍රිකාවේ වැඩිම ආසාදිතයන් සංඛ්‍යාව 2,894,342ක් දකුණු අප්‍රිකාවෙන් වාර්තා වී ඇති අතර\" උතුරු අප්‍රිකානු රට වන මොරොක්කෝවේ සෙනසුරාදා දහවල් වන විට ආසාදිතයන් 927,127ක් වාර්තා වී තිබේ. අප්‍රිකානු CDCයට අනුව, මහාද්වීපයේ වැඩිම බලපෑමට ලක් වූ ප්‍රදේශය දකුණු අප්‍රිකාව වන අතර, එම මහාද්වීපයේ උතුරු හා නැගෙනහිර ප්‍රදේශ පසුවන අතර, මධ්‍යම අප්‍රිකාව එම කලාපයේ අඩුම වශයෙන් බලපෑමට ලක් වූ කලාපය වේ.   ", "URL": "https://www.ada.lk/0/0/0-385227", "Category": "International", "Parent URL": null}