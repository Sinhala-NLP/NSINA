{"Source": "Ada News", "Timestamp": "23 05 2018", "Headline": "ගුරුවරුන්ගෙන් දරුවන්ට හිරිහැර සිදුවන බවට තොරතුරු තියෙනවා", "News Content": "\r\n\tගුරුවරුන්ගෙන් දරුවන්ට සිදුවන හිරිහැර සහ අසාධාරණකම් පිළිබඳවද තොරතුරු රැසක් වාර්තාවී තිබෙන බව ජනාධිපති මෛත්‍රීපාල සිරිසේන මහතා පවසයි.\r\n \r\n\tජනාධිපතිවරයා ලෙස තමා වෙත ලැබෙන ලිපි, දුරකථන ඇමතුම් සහ ඇතැම් සාකච්ඡාවලදී මෙම කරුණු අනාවරණය වෙන බවද ජනපතිවරයා සඳහන් කළේය.\r\n \r\n\tමෙම අයහපත් තත්ත්වය පිළිබඳ බලධාරීන්ගේ කඩිනම් අවධානය යොමුවිය යුතු බවද ජනාධිපතිතුමා අවධාරණය කළේ අද (23) බිංගිරිය, වයඹ ජාතික අධ්‍යාපන විද්‍යා පීඨයේ පැවති උත්සවයකට එක්වෙමිනි.\r\n \r\n\tඅද ගුරු සේවයේ සිටින දෙලක්ෂ පනස්දහසකට වැඩි පිරිස අතරේ එම උතුම් වෘත්තියට සුදුසුකම් නොලබන සියයට අටක් -සියයට නමයක් අතර පිරිසක් සිටින බවද සිදුකළ සමීක්ෂණවලින් කරුණු පෙන්වා දී තිබෙන බව මෙහිදී සඳහන් කළ ජනාධිපතිතුමා ඒ අධ්‍යාපන සුදුසුකම් අනුව නොව සිය සේවයට දක්වන ගෞරවය, කැපවීම, කුසලතාව සහ දක්ෂතාව මත පෙන්වන දුර්වලතා අනුව බවද පෙන්වා දුන්නේය.\r\n \r\n\t \r\n \n\n  ", "URL": "https://www.ada.lk/0/0/0-331156", "Category": "Latest News", "Parent URL": null}