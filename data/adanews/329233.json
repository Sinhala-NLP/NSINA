{"Source": "Ada News", "Timestamp": "15 05 2018", "Headline": "බදු බර වැඩි කිරීමට ආණ්ඩුවට පිළිතුරු 22දා සිට", "News Content": "\r\n\tබදු බර වැඩි කරමින් සහ භාණ්ඩ මිල ඉහළ දමමින් ආණ්ඩුව සිදු කරන ක්‍රියාකලාපයට එරෙහිව මේ මස 22 වැනිදා සිට ආණ්ඩුවට පිළිතුරු ලබාදෙන බව ජාතික වෘත්තීය සමිති මධ්‍යස්ථානය සඳහන් කරයි.\r\n \r\n\tසතපහක මුදලක් නොඋපයන ආණ්ඩුව ජනතාව මත බදු බර පටවා සහ භාණ්ඩ මිල ඉහළ දමමින් ජනතාවගේ මුදල් කොල්ලකා ගැනීමක් සිදු කරන බවද එම මධ්‍යස්ථානයේ සභාපති කේ.ඩී. ලාල්කාන්ත මහතා අද (15දා) පැවැති මාධ්‍ය සාකච්ඡාවකදී සඳහන් කළේය.\r\n \r\n\tමෙම ක්‍රියාව පරාජය කළ හැක්කේ පොදු ජන සටනකින් බවත්, මේ අනුව 22 වැනිදා කොළඹදී දැවැන්ත විරෝධතා රැලියක් පැවැත්වීමට සැලසුම් කර තිබෙන බවත් හෙතෙම පවසා සිටියේය.\r\n \r\n\tරැලියට සමගාමීව දැවන්ත පාගමනක් හා වෙනත් ක්‍රියාමාර්ග රාශියක් සිදු කරන බවත්, අනෙකුත් ක්‍රියාමාර්ග එදිනෙන් පසු සිදු කරන බවත් ඒ මහතා පැවසීය.\r\n \n\n  ", "URL": "https://www.ada.lk/0/0/0-329233", "Category": "Latest News", "Parent URL": null}