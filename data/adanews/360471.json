{"Source": "Ada News", "Timestamp": "8 04 2020", "Headline": "දැඩි ක්‍රියාමාර්ග නැත්නම් කොවිඩ් 19 ජූනි දක්වා", "News Content": "කෝවිඩි-19 වසංගතය පාලනය කිරීමට රජය දැඩි ක්‍රියාමාර්ග නොගතහොත් එය ලබන ජූනි මාසය දක්වා පැවතිය හැකි බව රජයේ වෛද්‍ය නිලධාරින්ගේ සංගමය සඳහන් කරයි. මේ වන විට වසංගත තත්ත්වය රටතුළ සීඝ්‍රයෙන් පැතිර යන බවත් මේ තත්ත්වය දිගටම පැවතුනහොත් උපරිම මට්ටමේ දී රෝගීන් 2500 ට වඩා වාර්තා වීමට ඉඩ ඇති බවද එම සංගමයේ වෛද්‍ය සමන්ත ආනන්ද මහතා පැවසීය . සෞඛ්‍ය පද්ධතියට දරාගත නොහැකි ආකරයට රෝගීන් වාර්තා වුවහොත් එය පාලනය කිරීමට නොහැකි වන බවත් එබැවින් වහාම අවශ්‍ය ක්‍රියාමාර්ග මේ මොහොතේදීම ගතයුතු බවත් හෙතෙම සඳහන් කළේය.                                                                    ", "URL": "https://www.ada.lk/0/0/0-360471", "Category": "Latest News", "Parent URL": null}