{"Source": "Ada News", "Timestamp": "2 04 2019", "Headline": "SLFP මැයි රැලියට MRටත් ආරාධනා", "News Content": "ශ්‍රී ලංකා නිදහස් පක්‍ෂ මැයි දින සැමරුමට හිටපු ජනාධිපති මහින්ද රාජපක්‍ෂ මහතාට ආරාධනා කරන බව ශ්‍රී ලංකා නිදහස් පක්‍ෂ මැයි දින කමිටුවේ සභාපති නිමල් සිරිපාල ද සිල්වා මහතා ස﻿ඳහන් කළේය. මීට අමතරව ඒකාබද්ධ විපක්‍ෂයේ සිටින සියලුම ශ්‍රී ලංකා නිදහස් පක්‍ෂ සාමාජිකයන්ටද ආරාධනා කරන බවත්, මැයි දින සැමරුම ගම්පහ නගර සභා ක්‍රීඩාංගණයේදී පවත්වන බවත් අද (02දා) පැවැති මාධ්‍ය සාකච්ඡාවකදී හෙතෙම පවසා සිටියේය. පක්‍ෂ සභාපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වෙන මැයි දින සැමරුමට සමස්ත ලංකාවම නියෝජනය කරමින් සාමාජිකයන් සහභාගි කර ගන්නා බවද ඔහු පැවසීය.     ", "URL": "https://www.ada.lk/0/0/0-346987", "Category": "Latest News", "Parent URL": null}