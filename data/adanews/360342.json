{"Source": "Ada News", "Timestamp": "5 04 2020", "Headline": "’’සමගි සහන අරමුදල’’  මගින් මුව ආවරණ 10,000ක පරිත්‍යාගයක්", "News Content": "සමගි ජනබලවේගයේ මැතිවරණ  අපේක්ෂකයින්ගේ අරමුදල් පරිත්‍යාගයෙන් යුක්තව ගොඩනැගුනු 'සමගි සහන අරමුදල' මගින් සිදු කරනු ලබන සමාජ සත්කාර වැඩසටහනේ පළමුවැන්න ලෙස අද (5) මුව ආවරණ 10,000ක් සෞඛ්‍ය අමාත්‍යාංශය වෙත ලබා දී තිබේ.\n\nඅදාල මුව ආවරණ තොගය ලබා දුන්නේ කොරෝනා උවදුර තුරන් කිරීමට අතිමහත් මෙහෙවරක් ඉටු කරනු ලබන මහජන සෞඛ්‍ය පරීක්ෂකවරුන්ගේ ප්‍රයෝජනය සඳහා බව සමගි ජනබලවේගය සඳහන් කරයි.\n\nඅදාල මුව ආවරණ තොගය සෞඛ්‍ය සේවා අධ්‍යක්ෂ වෛද්‍ය අනිල් ජාසිංහ මහතා වෙත භාර දීමේ අවස්‍ථාවට සමගි ජන බලවේගයේ මහලේකම් රන්ජිත් මද්දුමබණ්ඩාර,හිටපු රාජ්‍ය අමාත්‍ය සුජීව සේනසිංහ,හිටපු මන්ත්‍රී එස්.එම් මරික්කාර් ඇතුලු පිරිසක් සහභාගී වී ඇත.     ", "URL": "https://www.ada.lk/0/0/0-360342", "Category": "Latest News", "Parent URL": null}