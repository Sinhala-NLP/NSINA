{"Source": "Ada News", "Timestamp": "15 06 2020", "Headline": "බීජිංහි නව කොවිඩ් ආසාදිතයන් 36ක්", "News Content": "බීජිං, ජුනි 15 (ෂින්හුවා) COVID-19 ආසාදනය වූ රෝගීන් 49 ක් චීන ප්‍රධාන භූමියෙන් වාර්තා වී ඇති අතර  ඉන් 39 ක් දේශීය වශයෙන් සම්ප්‍රේෂණය වූ රෝගීන් වන අතර ඉතිරි 10 දෙනා විදේශයන්හි සිට පැමිණි පුද්ගලයන් වෙයි. දේශීයව සම්ප්‍රේෂණය වූ රෝගීන්ගෙන් 36 ක් බීජිං සහ 3 ක් හෙබෙයි පළාතේ වාර්තා වී තිබේ. ඉරිදා සුවය ලැබීමෙන් පසු එක් අයෙකු රෝහලෙන් පිටව ගොස් ඇති අතර මරණ කිසිවක් වාර්තා වී නොමැත. ඉරිදා වන විට, ප්‍රධාන භූමියේ තහවුරු වූ රෝගීන් 83,181 ක් දක්වා ඉහළ ගොස් ඇති අතර, තවමත් ප්‍රතිකාර ලබමින් සිටින රෝගීන් 177 ක් වන අතර ඉන් දෙදෙනෙකුගේ තත්ත්වය බරපතල වෙයි. සුවය ලැබීමෙන් පසු පුද්ගලයින් 78,370 ක් නිදහස් කර ඇති අතර 4,634 දෙනෙකු මෙම රෝගයෙන් මියගොස් ඇති බව කොමිසම පවසයි.    ", "URL": "https://www.ada.lk/0/0/0-364017", "Category": "Latest News", "Parent URL": null}