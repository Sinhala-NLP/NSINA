{"Source": "Ada News", "Timestamp": "3 04 2018", "Headline": "අගමැතිට ඉල්ලා අස්වෙන්න කියන්න සදාචාරාත්මක අයිතියක් නැතිලු", "News Content": "\r\n\tඅගමැතිවරයාට ඉල්ලා අස්වන ලෙසට ඉල්ලීමක් කිරීමට ජනාධිපතිවරයාට හෝ ඔහුගේ කණ්ඩායමට සදාචාරාත්මක අයිතියක් නොමැති බව ආචාර්ය වික්‍රමබාහු කරුණාරත්න මහතා සඳහන් කළේය.\r\n \r\n\tජනවාරි 08 වැනිදා ඇති වූ වෙනසට මුල් වුයේ එක්සත් ජාතික පක්ෂය ප්‍රමුඛ පක්ෂ හා සංවිධාන බවත්, ජනවරම ලබාදුන්නේ යහපාලනයෙන් රට ඉදිරියට ගෙනයාමට බවත් අද (03දා) පැවැති මාධ්‍ය සාකච්ඡාවකදී ඔහු සඳහන් කළේය.\r\n \r\n\tපුරවැසි සංවිධාන එකමුතුව පැවැත්වූ මාධ්‍ය සාකච්ඡාවකදී මේ බව කී වික්‍රමබාහු කරුණාරත්න මහතා වැඩිදුරටත් සඳහන් කළේ ජනතාව ලබා දී ඇති ජනවරමට අනුව අගමැතිවරයාට ඉල්ලා අස්වීමටද නොහැකි බවයි.\r\n \r\n\tසිදුවිය යුත්තේ මහින්ද රාජපක්ෂ මහතා ලබාදී තිබෙන ලණුව නොකා දෙදෙනා සමග එක්ව රට දියුණු කිරීම බවද හෙතෙම සඳහන් කළේය.\r\n \n\n  ", "URL": "https://www.ada.lk/0/0/0-320737", "Category": "Latest News", "Parent URL": null}