{"Source": "Ada News", "Timestamp": "27 07 2022", "Headline": "යුරෝපා ඇමතිවරු ශීත ඍතුව සඳහා ගෑස් කපා හැරීමට යයි", "News Content": "යුරෝපා සංගමයේ සාමාජික රටවල් අඟහරුවාදා බ්‍රසල්ස්හිදී බලශක්ති අමාත්‍යවරුන් හමුවීමෙන් පසු මෙම ශීත සෘතුවේ ගෑස් පරිභෝජනය 15%කින් ස්වේච්ඡාවෙන් කපා හැරීමට එකඟ වී තිබේ. හදිසි අවස්ථාවකදී පරිභෝජනය අඩු කිරීම අනිවාර්ය කරන විශේෂ යාන්ත්‍රණයක් වන \"යුනියන් ඇලර්ට්\"ද ගිවිසුමට ඇතුළත් වේ. මෙය ක්‍රියාත්මක කළ හැක්කේ යුරෝපා සංගමයේ සාමාජික රටවල නායකයන්ගෙන් සැදුම්ලත් යුරෝපීය කවුන්සිලයේ අනුමැතියෙන් පසුව පමණි. \"ගෑස් සඳහා ඇති ඉල්ලුම අඩු කිරීම සඳහා එකට ක්‍රියා කිරීමෙන්, අදාළ සියලුම ජාතික විශේෂතා සැලකිල්ලට ගනිමින්, පූටින්ගේ බලශක්ති බ්ලැක්මේල් හමුවේ සාමාජික රටවල් අතර අත්‍යවශ්‍ය සහයෝගීතාව සඳහා යුරෝපා සංගමය ශක්තිමත් පදනමක් ලබාගෙන තිබෙනවා\" නිවේදනයක් නිකුත් කරමින් යුරෝපා කොමිසමේ ජනාධිපති උර්සුලා වොන් ඩර් ලේන් පැවසීය.   ", "URL": "https://www.ada.lk/0/0/0-395780", "Category": "International", "Parent URL": null}