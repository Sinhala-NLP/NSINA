{"Source": "Ada News", "Timestamp": "21 05 2018", "Headline": "ඉහළ කොත්මලේ ජලාශයේ වාන් දොරටු දෙකක් විවෘත කෙරේ", "News Content": "\nමධ්‍යම කඳුකරයේ බටහිර බෑවුම් ප්‍රදේශ  ඇද හැළෙන අධික වර්ෂාවත් සමග ඉහළ කොත්මලේ ජලාශයේ වාන් දොරටු දෙකක් විවෘත කර ඇත.\n \nඑම ප්‍රදේශයට තවදුරටත් වැසි ලැබෙමින් පවතින නිසා  ජලාශ වේල්ලේ සෙසු වාන් දොරටු ස්වයංක්‍රියව විවෘත වන බැවින් වේල්ලට පහළින් කොත්මලාඔය දෙපස පදිංචිකරුවන් සැලකිලිමත්ව සිටින ලෙසද විදුලි බලාගාර ඉංජිනේරුවන් ජනතාවගෙන් ඉල්ලා සිටියි. \n \nඑමෙන්ම නුවරඑළිය - හැටන් ප්‍රධාන මාර්ගයේ ස්ථාන කිහිපයකම පස්කඳු කඩාවැටීම හේතුවෙන් එම මාර්ගවල වාහන ධාවනය කිරිමේදි සැලකිලිමත් වන  ලෙසද සෙමින් රිය ධාවනය කරවන ලෙසද පොලීසිය රියදුරන්ගෙන් ඉල්ලා සිටියි.\n \n\n  ", "URL": "https://www.ada.lk/0/0/0-330498", "Category": "Latest News", "Parent URL": null}