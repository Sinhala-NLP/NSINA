{"Source": "Ada News", "Timestamp": "7 03 2018", "Headline": "බැංකු ණය නොදීමෙන් මෝල් හිමියන් සියයට 95ක් අසරණයි", "News Content": "\r\n\tමාස් කන්නයේ වී මිලදී ගැනීමට රජය මැදිහත් වී කුඩා හා මධ්‍ය පරිමාණ මෝල් හිමියන්ට ලබාදෙන බැංකුණය මුදලමෙවර කන්නයේදී ලබා නොදීම නිසා මෝල් හිමියන්ගෙන් 95෴කට වැඩි ප්‍රමාණයකට මෙවර වී මිලදී ගැනීමට නොහැකි වී තිබෙන බව එක්සත් සහල් නිපදවන්නන්ගේ සංගමය සඳහන් කරයි.\r\n \r\n\tබදු සහන යටතේ විශාල සහල් තොග ලංකාවට ගෙන්වා තිබෙන බැවින් දැනට වී මිලදී ගන්නා කුඩා හා මධ්‍ය පරිමාණ මෝල් හිමියන් කිහිපදෙනා පවා දැඩි අනතුරකට ලක්ව තිබෙන බවද එම සංගමයේ ලේකම් මුදිත පෙරේරා මහතා සඳහන් කළේය.\r\n \r\n\tබදු සහන යටතේ සීමාවක් නොමැතිව සහල් ගෙන්වීමට අවසර ලබා නොදීම නිසා මහාපරිමාණ මෝල් හිමියන් කිහිපදෙනෙකු අතිවිශාල වශයෙන් සහල් තොග රටතුළට ගෙන්වා තිබෙන බවත්, අඩුම තරමින් රට තුළට ගෙන්වූ සහල් තොගවල ප්‍රමාණය කොතරම්ද යන්න පිළිබඳව වත් කිසිවෙකු නොදන්නා බවද පවසා සිටියේය.\r\n \r\n\tමේ නිසා අධික පොලියකට ණය ලබාගෙන වී මිලදී ගැනීමට කුඩා හා මධ්‍ය පරිමාණ මෝල් හිමියන් බියක් දක්වන බවත්, රජය මැදිහත්ව සහන පොලී මුදලකට ලබාදෙන බැංකු ණය මුදල්වත් ලබාදීමට මෙතෙක් වැඩපිළිවෙළක් සකස් කර නොමැති බවද සඳහන් කළේය.\r\n \r\n\tමේ නිසා යම් තරමකින් සක්‍රීයව පවතින කුඩා හා මධ්‍යපරිමාණ මෝල් 400කට අධික ප්‍රමාණයක් වැසීයාමේ අවදානමකට ලක්ව තිබෙන බවද පවසා සිටියේය.\r\n \n\n  ", "URL": "https://www.ada.lk/0/0/0-314745", "Category": "Latest News", "Parent URL": null}