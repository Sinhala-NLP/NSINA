{"Source": "Ada News", "Timestamp": "20 10 2022", "Headline": "ඇමෙරිකානුවන්ගෙන් අඩක් තවත් රැකියාවක් සොයනවාලු", "News Content": "ඉහළ උද්ධමනය හේතුවෙන් ඇමෙරිකානුවන්ගෙන් අඩකට වඩා තම ජීවන වියදම් සපුරාගැනීම සඳහා දෙවැනි රැකියාවක් කිරීමට තල්ලු කර ඇති බව එක්සත් ජනපද අත්දැකීම් කළමනාකරණ සමාගමක් වන Qualtrics හි නව සමීක්ෂණයක් පෙන්වා දෙයි. පූර්ණ කාලීන එක්සත් ජනපද සේවකයන් 1,000කට වැඩි පිරිසක් මත සිදුකරන ලද සමීක්ෂණයෙන් හෙළි වූයේ කම්කරුවන්ගෙන් 38%ක් පමණ දෙවැනි රැකියාවක් සොයමින් සිටින අතර, තවත් 14%ක් එසේ කිරීමට සැලසුම් කර ඇති බවයි. \"අයවැය දැඩි වීමත් සමග කම්කරුවන් නව රැකියා සොයා ගැනීම ඇතුළුව ඉහළ යන ජීවන වියදම සපුරාලීමට ක්‍රම සොයමින් සිටිනවා\" ක්වාල්ට්‍රික්ස් ප්‍රධාන සේවා ස්ථාන මනෝවිද්‍යාඥ බෙන්ජමින් ග්‍රේන්ජර් ප්‍රකාශයේ පැවසීය. දරුවන් සිටින සේවකයන්ට මූල්‍ය පීඩනය ඊටත් වඩා දැනෙන බව අධ්‍යයනය පැවසුවේ, වැඩ කරන දෙමාපියන්ගෙන් 70%ක් පමණ පවසන්නේ ඔවුන්ගේ වැටුප ඉහළ යන වියදම් සමඟ නොගැලපෙන බවයි. එක්සත් ජනපද කම්කරු දෙපාර්තමේන්තුව පසුගිය සතියේ වාර්තා කළේ, ෆෙඩරල් සංචිතයේ තවත් විශාල අනුපාත ඉහල යාමක් තහවුරු කරමින්, මූලික උද්ධමනය දශක හතරක ඉහළම අගයක් දක්වා ඉහළ යාමත් සමග, සැප්තැම්බර් මාසයේදී රටේ පාරිභෝගික උද්ධමනය පසුගිය වසරට සාපේක්ෂව 8.2%කින් ඉහළ ගිය බවයි. ඒ අතරම, ඩලස් ෆෙඩරල් රිසර්ව් බැංකුව විසින් ඔක්තෝබර් 4දා ප්‍රකාශයට පත් කරන ලද වාර්තාවකට අනුව, ඇමෙරිකානුවන්ගේ වැටුප් උද්ධමනය හේතුවෙන් දැඩි අනුපාතයකින් අහිමි වෙමින් පවතින බවද සඳහන් කළේය.   ", "URL": "https://www.ada.lk/0/0/0-398087", "Category": "International", "Parent URL": null}