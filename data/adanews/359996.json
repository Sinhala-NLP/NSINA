{"Source": "Ada News", "Timestamp": "30 03 2020", "Headline": "බේරුවලින් සමස්ත කොවිඩ් ආසාදිතයන් 8 යි - පන්නිල ගම වසයි", "News Content": "බේරුවල සෞඛ්‍ය වෛද්‍ය නිලධාරී කොට්ඨාශයට අයත් බේරුවල පන්නිල ප්‍රදේශයේ පදිංචිකරුවකු කොරෝනා වෛරස් ආසාදිතයකු ඊයේ (29) රාත්‍රියේ සෞඛ්‍ය අංශ මැදිහත්ව කළුතර නාගොඩ රෝහලට ඇතුළත් කර ඇතැයි බේරුවල සෞඛ්‍ය වෛද්‍ය නිලධාරි වෛද්‍ය වරුණ සෙනෙවිරත්න මහතා පැවසීය. හඳුනාගත් ආසාදිතයා පදිංචි බේරුවල පොලිස් වසමේ පන්නිල ග්‍රාමය සම්පූර්ණයෙන්ම වසා දැමීමට පොලීසිය සහ සෞඛ්‍ය අංශ කටයුතු කර තිබෙන බව කියයි. මෙම ආසාදිතයා මැ,ණික් ව්‍යාපාරයට සම්බන්ධ වන අතර එම පුද්ගලයා ස්ථාන 20 ට වැඩි ප්‍රමාණයක සැරිසරා ඇති අතර එම ස්ථාන හා පුද්ගලයන් සොයා නිරෝධායන කටයුතු සිදු කිරීමට පියවර ගන්නා බව පැවසීය. ඊයේ (29)රාත්‍රියේ හමුවූ ආසාදිතයා සමග බේරුවලින් මේ වන විට කොරෝනා ආසාදිතයින් 8 දෙනෙකු හමු වී ඇති බව වෛද්‍ය වරුණ සෙනෙවිරත්න මහතා වැඩිදුරටත් පැවසීය. අලුත්ගම තුසිත කුමාර සිල්වා   ", "URL": "https://www.ada.lk/0/0/0-359996", "Category": "Latest News", "Parent URL": null}