{"Source": "Ada News", "Timestamp": "25 03 2018", "Headline": "රජය පිල් දෙකක්- ආණමඩුවේ ධම්මදස්සි හිමි", "News Content": "\r\n\tඕනෑම රටක කිසියම් ප්‍රමාණයකට තමන්ගේ රටේ ස්වාධිනත්වය ආරක්ෂා කරගෙන දේශපාලන ආර්ථික වශයෙන් කටයුතු කිරීමට හැකියාවක් තිබිය යුතු බවත් ජාත්‍යන්තරයේ සියලු දේවල් වලට අනුගත වී කටයුතු කරන්නට යැමෙන් රටේ ස්වාධිනත්වය නැති වී යන බවත් එබදු තත්වයකට දැන් පත්වි ඇති බව අස්ගිරි පාර්ශවයේ අනුනායක ආණමඩුවේ ධම්මදස්සි නාහිමියෝ පවසති.\r\n \r\n\tශ්‍රී ලංකා පොදු ජන පෙරමුණේ සභාපති මහාචාර්ය ජී. එල්. පීරිස් මහතා අද (25දා) මහනුවරට පැමිණි අවස්ථාවේදී උන්වහන්සේ මේ බව ප්‍රකාශ කළහ.\r\n \r\n\tඅස්ගිරි පාර්ශවයේ අනුනායක අණමඩුවේ ධම්මධස්සි නාහිමියන් මෙසේද පැවසූහ.\r\n \r\n\t“අපි කළ යුතුතේ ජාත්‍යන්තරය ප්‍රතික්ෂේප කිරීම නෙවෙයි.එක්සත් ජාතීන්ගේ සංවිධානය,මානව හිමිකම් කොමිසම ආදි දේවල් ඒවත් ඒකාබද්ධ කරගෙන ඒවටත් අනුමැතියක් අනුග්‍රහයක් දක්වමින් තමා යන්න අවශ්‍ය. නමුත් ඒ නිසා අපේ සියලු ස්වාධිනත්වයන් නැති වෙලා යනවනම් රටක් ගෙනයාමට නොහැකියි.\r\n \r\n\tදැන් මට පේන විදිහට පහු ගිය රජයේ නොයෙක් විදිහේ දෝෂාරෝපණ චෝදනා ඉදිරිපත් කරළ මේ රජය බලයට පත්වුණායින් පසු පමණට වඩා අන්තර් ජාතික ජාත්‍යන්තරයේ නොයෙක් විදිහේ සංවිධාන වල බලපෑම් වලට යටත් වෙලා යන ගතියක් පේනව.\r\n \r\n\tඇත්ටම රජය පිල් දෙකක් ජනාධිපතිතුමා නිතර කියන දෙයක් තමා අපේ ශ්‍රි ලංකා නිදහස් පක්ෂයක් බිහිකරගන්න ඕන කියල. මෙලෙස ඒකාබද්ධ වෙලා යමින්ම කියනව,රනිල් වික්‍රමසිංහ අගමැතිතුමා කියනව අපිට එක්සත් ජාතික පක්ෂ රජයක් බිහිකරගන්න ඕන කියල. එතකොට මේ දෙගොල්ලො එකමුතු වෙලා ඉදීම බොරුවක් බව පේනව. ඒ ඇත්තන් එකමුතු වෙලා හිටියත් ඒ දෙපක්ෂයේ අදහස වෙලා තියෙන්නෙ වෙන් වෙලා තමන්ගෙ රජයක් පිහිටුවන්න. ඒකෙන් මේ ඒකාබද්ධ වීම නැතිවී යෑම.”\r\n \n\n \r\n\t \r\n  ", "URL": "https://www.ada.lk/0/0/0-318597", "Category": "Latest News", "Parent URL": null}