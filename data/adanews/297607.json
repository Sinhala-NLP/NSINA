{"Source": "Ada News", "Timestamp": "19 12 2017", "Headline": "මැතිවරණයකදී වියදම් කරන මුදලට සීමාවක් තවමත් නෑ", "News Content": "\r\n\tඅපේක්ෂකයෙකුට හා පක්ෂයකට මැතිවරණයේදී වියදම් කළ හැකි මුදල තවමත් සීමා කර නොමැති නිසා මෙවර මැතිවරණයේදී අපේක්ෂකයන් හෝ පක්ෂවලට ඡන්ද දායකයන් මුදලට ගතහැකි තත්ත්වයක් උදාවී තිබෙන බව පැපරල් සංවිධානය සඳහන් කරයි.\r\n \r\n\tමෙතෙක් පළාත් පාලන ආයතනයකට වියදම් කළ මුදල එක් කොට්ඨාසයක වියදම් කිරීම දක්වා කුඩා වී  තිබෙන බවත්, මේ හරහා එක් පවුලකට රුපියල් දස දහසක, පහළොස් දහසක මුදලක් වුවද වියදම් කිරීමට හැකියාව තිබෙන බවද එම සංවිධානයේ විධායක අධ්‍යක්ෂ රොහාන් හෙට්ටිආරච්චි මහතා සඳහන් කළේය.\r\n \r\n\tමුදල් වියදම් කිරීම පිළිබඳ සීමා කරමින් මැතිවරණ නිරීක්ෂණ සංවිධාන එක්ව සකස් කළ කෙටුම්පත ජනාධිපතිවරයා ඇතුළු මහජන නියෝජිතයන්ට මීට මාස දෙකකට පෙර ලබාදී තිබෙන බවද අද (19දා) පැවැති මාධ්‍ය සාකඡෘවේදී හෙතෙම පවසා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-297607", "Category": "Latest News", "Parent URL": null}