{"Source": "Ada News", "Timestamp": "18 02 2019", "Headline": "සටන්කාමී විමුක්තිකාමීන් සහ ස්විස්ටර්ලන්ත නියෝජිතයින් අතර හමුවක්", "News Content": "ස්විස්ටර්ලන්තයේ ශ්‍රී ලංකාව පිළිබඳව පත්කොට ඇති මහලේකම් කිසෙල් ස්සෙලප්වරිය ඇතුළු නියෝජිතයින් පිරිසක් පුනරුත්තාපනය වූ හිටපු කොටි සාමාජිකයින්ගෙන් සැදුම්ලත් පක්ෂයක් වූ සටන්කාමී විමුක්තිකාමීන්ගේ පක්ෂ සාමාජිකයින් සමඟ සාකච්ඡාවක් යාපනයේදී පැවැත්විය. යාපනයේ පිහිටි පෞද්ගලික හෝටලයකදී මෙම හමුව පැවති අතර මෙම සාකච්ඡාවට සටන්කාමී විමුක්තිකාමීන්ගේ පක්ෂනායක කේ.තුලසි ඇතුළු එම පක්ෂ ක්‍රියාකාරීන් පිරිසක් සහභාගී වී සිටියහ. එහිදී සටන්කාමී විමුක්තිකාමීන්ගේ පක්ෂනායක කේ.තුලසි විසින් මහලේකම් වරියට පවසා ඇත්තේ මේ වනවිට පුනරුත්තාපනය වූ හිටපු කොටි සාමාජික පිරිස් සිටින පවුල් රැසකට එදිනෙදා බලපාන ආර්ථිකමය හා සමාජමය ඇතුළු ගැටලු රැසක් ඇතිව තිබෙන බවටත් අදාළ ගැටලු වෙනුවෙන් විසඳුම් ලබා දීමට රජය විසින් සැලකිල්ලක් නොදැක්වන බවටයි. එමෙන්ම යුද සමයේදී අතුරුදහන් වූවන් හා දේශපාලන සිරකරුවන් සම්බන්ධයෙන්ද මේ වනවිට ගැටලු රැසක් ඇතිව තිබෙන හෙයින් ස්විස්ටර්ලන්ත රජය වශයෙන් ශ්‍රී ලංකා රජය සමඟ සාකච්ඡා කොට අදාල ගැටලු වෙනුවෙන් විසඳුම් ලබාදීමට කටයුතු කරන ලෙසට ඉල්ලා ඇත. එහිදී ස්විස්ටර්ලන්ත මහලේකම් වරිය වූ කිසෙල් ස්සෙලප් මහත්මිය විසින් අදාළ ඉල්ලීම් සම්බන්ධයෙන් තම නිලධාරීන් සමඟ සාකච්ඡා කිරීමට පියවර ගන්නා බවටද පවසා සිටියාය.     ", "URL": "https://www.ada.lk/0/0/0-345507", "Category": "Latest News", "Parent URL": null}