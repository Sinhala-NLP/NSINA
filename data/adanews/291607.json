{"Source": "Ada News", "Timestamp": "22 11 2017", "Headline": "බ්ලූ ෆින් ටූනා මත්ස්‍යයෙක් ධීවර දැලකට - වටිනාකම  කෝටි 2යි", "News Content": "\r\n\tදුර්ලභ ගණයේ මත්ස්‍ය විශේෂයක් වන බ්ලූෆින් ටූනා මත්ස්‍යයෙකු ඊයේ (21දා) මීගමුවේ ධීවරයන්ට හසුව ඇතැයි වාර්තාවේ.  කිලෝ 230කටත් වඩා බරකින් යුත් මෙම මත්ස්‍යයාගේ වටිනාකම රුපියල් කෝටි දෙක ඉක්මවන බව මීගමුව ධීවර සකසුරුවම් කේන්ද්‍රයේ සමාජිකයෙක් පැවැසීය.\r\n \r\n\tමේ පිළිබඳව අදහස් දැක්වූ  තොග මාළු ව්‍යාපාරිකයෙකු කියා සිටියේ බ්ලූ ෆින් ටූනා යනු ඉතාමත් දුර්ලභ විශේෂයක් බවත් මෙම මත්ස්‍ය විශේෂය  සමාන්‍යයෙන්  දිවයිනේ මුහුදු කලාපය තුළ දකින්නට නොලැබුණද නවසීලන්තය වැනි මුහුදු කලාපයන්හි බහුල  ලෙස  දක්නට ලැබුණු බවද  පවසා සිටියේය.\r\n \r\n\tජංගම   දුරකථනයකින්  කරන ලද  ගනුදෙනුවකින් මීගමුව මුහුදේ සිට ගොඩබිමට ගෙන ඒමටත් පෙර  බහුදින යාත්‍රාවක්  තුළදී  කෝටි දෙකකට වඩා වැඩි මිලකට මෙම මත්ස්‍යා  අලෙවි වී ඇතැයි ද  වාර්තා වේ.\r\n \n\n \r\n\t \r\n  ", "URL": "https://www.ada.lk/0/0/0-291607", "Category": "Latest News", "Parent URL": null}