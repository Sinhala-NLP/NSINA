{"Source": "Ada News", "Timestamp": "19 12 2022", "Headline": "ලංකා සීනි සමාගමේ නව සභාපති මේජර් ජෙනරාල් (විශ්‍රාමික) සාරද සමරකෝන්", "News Content": "ලංකා සීනි සමාගමේ නව සභාපතිවරයා ලෙස මේජර් ජෙනරාල් (විශ්‍රාමික) සාරද සමරකෝන් මහතා අද (19) එම ධූරයේ වැඩ භාරගනු ලැබීය. ශ්‍රී ලංකා යුදහමුදාවේ ගජබා රෙජිමේන්තුවේ සේවයකළ හෙතෙම ජනතා වතු සංවර්ධන මණ්ඩලයේ ප්‍රධාන විධායක නිලධාරී ලෙසද කටයුතුකර ඇත. ලංකා සීනි සමාගමේ සභාපතිවරයා ලෙස කටයුතු කළ ජනක නිමලචන්ද්‍ර මහතා ඉවත්කිරීමෙන් පසු පුරප්පාඩුවූ සභාපතිධූරයට මේජර් ජෙනරාල් සාරද සමරකෝන් මහතා කර්මාන්ත ඇමති රමේෂ් පතිරණ මහතාගේ නිර්දේශය මත පත්කොට ඇත. මොනරාගල සුමනසිරි ගුණතිලක    ", "URL": "https://www.ada.lk/0/0/0-399757", "Category": "Latest News", "Parent URL": null}