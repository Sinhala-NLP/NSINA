{"Source": "Ada News", "Timestamp": "30 07 2019", "Headline": "ආණ්ඩුව දින 7ක් තුළ ගෙදර යා යුතුයි - රතන හිමි", "News Content": "රිෂාඩ් බද්යුදීන් මහතාට යළිත් අමාත්‍යධුරයක් ලබාදීමට එරෙහිව විරෝධය දැක්වීම සඳහා උන්වහන්සේ කැඳවා තිබූ මාධ්‍ය හමුවකදී  උන්වහන්සේ මේ බව සඳහන් කළහ. “රිෂාඩ් බද්යුදීන් අමාත්‍යවරයා සහරාන් ඇතුළු ත්‍රස්තවාදී කල්ලියට උදව් කිරීම සම්බන්ධව අපි සාක්ෂි රාශියක් ලබා දී තිබෙනවා. ඒ පරීක්ෂණ මෛත්‍රි - රනිල් ආණ්ඩුව මාසයකින් ඉවර කරලා ඔහුට අද ඇමතිකම දීලා තිබෙනවා. ඔවුන් මේ පහරදුන්නේ මේ රටේ හෘද සාක්ෂියට. ඔවුන් මේ පහරදුන්නේ මේ රටේ ජනතාවට, ඔවුන් මේ පහර දුන්නේ ඔවුන් බලයට පත්කරපු ප්‍රජාතන්ත්‍රවාදී බලවේගවලට.  ඒ නිසා තීන්දුව ගන්නේ මහ ජනතාව සමග. දැන් සටනක් තිබෙනවා මොකක්ද මේ සටන මෛත්‍රී - රනිල් ආණ්ඩුවේ බලලෝභී දේශපාලනයට ඉඩ දෙනවද? මේ රට රැක ගැනීම සඳහා එක හඬින් එක බලයක් වෙලා නැගී සිටිනවාද? කියලා. මේ ආණ්ඩුව දින 7ක් තුළ වහාම ගෙද යන්න ඕන. ලක්ෂ සංඛ්‍යාත, කෝටි සංඛ්‍යාත ජනතාවට අපි ආරාධනා කරනවා මෙයත් සමග එකතුවෙන්න කියලා.”   ", "URL": "https://www.ada.lk/0/0/0-350993", "Category": "Latest News", "Parent URL": null}