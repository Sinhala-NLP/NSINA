{"Source": "Ada News", "Timestamp": "22 12 2022", "Headline": "ආසියානු මත්ද්‍රව්‍ය රජු චී ලොප් ඔස්ට්‍රේලියාවට පිටුවහල් කරයි", "News Content": "ආසියාවට අවශ්‍ය යැයි කියන මත්ද්‍රව්‍ය රජු ලෙස සැලකෙන, සේ චී ලොප් ඔස්ට්‍රේලියාවට පිටුවහල් කර ඇති අතර එහිදී ඔහුට ජීවිතාන්තය දක්වා සිරදඬුවම් නියම විය හැකි බව කියයි. ජපානයේ සිට නවසීලන්තය දක්වා ආසියා පැසිෆික් කලාපයේ රටවල් කිහිපයක් පුරා ඩොලර් බිලියන ගණනක මත්ද්‍රව්‍ය මෙහෙයුමක් දියත් කළ බවට සේ චී ලොප් වෙත චෝදනා එල්ල විය. මෙක්සිකානු මත්ද්‍රව්‍ය අධිරාජ්‍යයා වන එල් චාපෝ සමග සැසඳෙන මෙම ආසියානු මත්ද්‍රව්‍ය රජු පසුගිය වසරේ නෙදර්ලන්ත ගුවන් තොටුපළකදී ඉන්ටර්පෝල් විසින් අත්අඩංගුවට ගනු ලැබීය. වසර දෙකකට ආසන්න අධිකරණ ක්‍රියාවලියකින් පසුව, අවසානයේ ඔහු බ්‍රහස්පතින්දා පිටුවහල් කරන ලදී. ඔස්ට්‍රේලියානු සන්නද්ධ පොලිසිය මාංචු දමා මෙල්බර්න් ගුවන් තොටුපළේදී ගුවන් යානයෙන් ඔහුව පිටතට රැගෙන යන අයුරු දැක්වෙන ඡායාරූප නිකුත් කර ඇති අතර, ඔහු බ්‍රහස්පතින්දා ප්‍රාදේශීය අධිකරණයකට මුහුණ දීමට නියමිතය.   ", "URL": "https://www.ada.lk/0/0/0-399893", "Category": "International", "Parent URL": null}