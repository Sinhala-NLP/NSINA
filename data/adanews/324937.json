{"Source": "Ada News", "Timestamp": "26 04 2018", "Headline": "ඒකාබද්ධයේ සිටින හා ඇමති කමින් ඉවත් වූ මන්ත්‍රී පිරිසක් යළි ආණ්ඩුවට?", "News Content": "\r\n\tඒකාබද්ධ විපක්ෂයේ මන්ත්‍රීවරුන් පිරිසක් සහ ශ්‍රීලංකා නිදහස් පක්ෂයේ අමාත්‍යධුරවලින් ඉවත් වූ කණ්ඩායමේ මන්ත්‍රීවරුන් පිරිසක් යළි ආණ්ඩුවට එක්වීමට නියමිත බව වාර්තාවේ.\r\n \r\n\tමෙම පිරිස් ආණ්ඩුවට එක්කරගැනීම සඳහා ශ්‍රීලංකා නිදහස් පක්ෂයේ ජ්‍යෙෂ්ඨ සාමාජිකයන් කිහිපදෙනෙකුම මේදිනවල  අවස්ථා කිහිපයකදී සාකච්ඡා කර ඇති බවද දේශපාලන ආරංචිමාර්ග 'අද'ට පැවසීය.\r\n \r\n\tඅමාත්‍ය ධුරවලින් ඉවත් වූ ශ්‍රීලංකා නිදහස් පක්ෂයේ 16 දෙනාගේ කණ්ඩායමෙන් කිහිපදෙනෙකු යළි ආණ්ඩුව සමග එක්වීමට කැමැත්ත පළ කර ඇති බවත්, මේසම්බන්ධයෙන් ජනාධිපති මෛත්‍රීපාල සිරිසේන මහතාටද දැනුම්දී ඇති බවත් වාර්තාවේ.\r\n \r\n\tහිස් වූ අමාත්‍යධුර සඳහා පුද්ගලයන් පත්කිරීමට පෙර ඒකාබද්ධ විපකෂයේ මන්ත්‍රීවරුන් පිරිසක් ආණ්ඩුවට එක්කර ගැනීමටත්, ඔවුන්ට අමාත්‍ය තනතුරු ලබාදීම පිළිබඳවත් මෙම දෙපාර්ශ්වය අතර සාකච්ඡා වී ඇත.\r\n \r\n\tඑමෙන්ම මෙම පිරිස මැයි මස 08 වැනිදාට පෙර ආණ්ඩුවට එක්කරගැනීමටත්, ඉන්පසුව ආණ්ඩුවේ වැඩපිළිවෙළ ක්‍රියාත්මක කිරීමටත් මේ වනවිටත් සාකච්ඡා වෙමින් පවතින බව වාර්තාවේ.\r\n \r\n\tකෙසේ වුවද ආණ්ඩුවට එක්වන පිරිස කොපමණද යන්න සම්බන්ධයෙන් මෙතෙක් අවසන් සාකච්ඡාවක් සිදුව නැතැයිද දේශපාලන ආරංචිමාර්ග 'අද'ට පැවසීය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-324937", "Category": "Latest News", "Parent URL": null}