{"Source": "Ada News", "Timestamp": "11 07 2021", "Headline": "ශ්‍රී ලංකා නිදහස් පක්ෂයට ඉන්න කියන්නෙත් නෑ යන්න කියන්නෙත් නෑ", "News Content": "ශ්‍රී ලංකා නිදහස් පක්ෂයට වෙනම පක්ෂයක් හැටියට සාකච්ඡා කරන්න, තීන්දු තීරණ ගන්න පුලුවන් ඒ අයට ආණ්ඩුව එක්ක ඉන්නවනම් ඉන්න පුළුවන් නැත්තං යන්න පුළුවන් අපි යන්න කියන්නෙත් නෑ ඉන්න කියන්නෙත් නෑ ගියා කියලා ආණ්ඩුවට ප්‍රශ්නයක් ඇති වෙන්නේ නම් නෑ කියලා මට ස්ථිරවම කියන්න පුළුවන් . වත්මන් රජය තුනෙන් දෙකක බලයක් තිබෙන ආණ්ඩුවක් යැයිද ප්‍රවාහන රාජ්‍ය අමාත්‍ය දිලුම් අමුණුගම පැවසීය . දොරින් දොරට කප්රුක පොල් පැළ ලක්ෂ 40 ක් සිටුවීමේ ජාතික වැඩසටහනට සමගාමීව මහනුවර නුගවෙලදි පෙරේදා (10) පැවැති පති පොල් පැල බෙදා දීමේ උත්සවයෙන් අනතුරුව මාධ්‍ය හමුවේ අදහස් දක්වමින් දිලුම් අමුණුගම එසේ පවසමින් වැඩිදුරටත් මෙසේ පැවසීය . දෝෂාභියෝගයක් හෝ විශ්වාසභංගයක් ගෙන අයට ඒවා ගෙනාවට පස්සේ ආණ්ඩුවට තිබෙන බලය බලාගන්න පුළුවන් වේවි .ඒවා ඉදිරිපත් කරන්න පුළුවන් වුණාට දිනන්න බෑ . එක්සත් ජාතික පක්ෂය සමඟ හවුල් ආණ්ඩු ගොඩනැඟූ ශ්‍රී ලංකා නිදහස් පක්ෂය පසුගිය ජනාධිපතිවරණයේදී ගෝඨාභය රාජපක්ෂ මහතාගේ ජයග්‍රහණය වෙනුවෙන් සහාය දීම නිසා ඔවුන්ට ද පොදු පෙරමුණ සමඟ පසුගිය මහ මැතිවරණයේදී තරඟ කිරීමේ අවස්ථාව ලබා දුන්නා . එසේ නොමැතිව ශ්‍රී ලංකා නිදහස් පක්ෂය තනිව තරග කළා නම් මන්ත්‍රී ආසන දෙකකට වඩා ජය ගැනීමේ හැකියාවක් ඔවුන්ට තිබුණේ නැහැ . ජනාධිපතිවරණයේදී ලබාදුන් සහය අගය කරන අතරම ඒ සඳහා අවශ්‍ය ගෞරවයද ඔවුන්ට ලබාදී තිබෙන බවද අමාත්‍යවරයා වැඩිදුරටත් පැවසීය . ෂේන් සෙනෙවිරත්න  ", "URL": "https://www.ada.lk/0/0/0-381363", "Category": "Latest News", "Parent URL": null}