{"Source": "Ada News", "Timestamp": "11 08 2019", "Headline": "පාට පක්ෂ භේද නැතුව මේ මොහොතේ රජයේ වැඩ පිළිවෙලට එක්වන්න - මංගල", "News Content": "මේ මොහොතේ රජය ගෙන යන වැඩ පිළිවෙල ඉදිරියට ගෙන යාමට පාට පක්ෂ භේද අමතක කොට සියලු  දෙනා එකට එකතුව රජයට සහයෝගය දිය යුතු බව මුදල් අමාත්‍ය මංගල සමරවිර මහතා පැවසිය . මාතර හක්මන ප‍්‍රධාන මාර්ගය පළල්කර සංවර්ධනය කිරිම , මාතර පරෙවිදුවට නව පාලමක් ඉදිකිරිම , සහ මාතර කොටුවේගොඩ  වෙරළ උද්‍යානය ඉදිකිරිම යන සංවර්ධන ව්‍යාපෘති ති‍්‍රත්වයේ වැඩආරම්භ කිරිම  සදහා අද (11)  මාතරදි පැවති උත්සවය අමතමින් ඔහු මේ  බව පැවසිය . එහිදි වැඩිදුරටත් අදහස් දැක්වු අමාත්‍යවරයා,                     ‘‘ මට සන්තෝෂයි කියන්න මේ  කෙටි කාලය තුළ  රැකි  රක්ෂා පන්දහසකට අධික සංඛ්‍යාවක් මාතරට ලබාදිලා තියෙනවා . ඒ වගේම මාතර තවත් අමාත්‍යවරු දෙදෙනෙක් සිටිනවා ඔවුන්ගේ සහයෝගය ඇතිව රැකි රක්ෂා ලබාදිලා මෙතෙක් නොවුන සංවර්ධනය ඉදිරියට ගෙනයන්න අවශ්‍යයි . මොකද අපි දේශපාලනය කතා කරන්න කැමති නැහැ . නමුත් අපි දැක්කා බොහොම කයිවාරු ගහනවා පසුගිය කාලයේ කරපු සංවර්ධනය ගැන . මම අහනවා මිත‍්‍රවරුනි කෝ ඒ කරපු සංවර්ධනයේ සලකුණු මේ  මාතර දිස්ති‍්‍රක්කය තුළ  , අවුරු දු 10 ක් තුළ  පාරක් පළල් කරගන්න බැරිවුනා , අවුරු දු 10 ක් අපි කලින් කරපු සංවර්ධනය කැලැ වෙන්න ඉඩ දුන්නා , ඒ කාලය තුල රැකි  රක්ෂා අඩුමගානේ දහසක්වත් දිලා තියෙද කියලා මම අහන්න කැමතියි . බොහෝ දෙනා එදා සල්ලි දිලා රැකියා  ලබාගත්තේ . ඒ වැඩපිළිවෙල අපි අවසන් කරලා තියෙනවා . හැම කෙනාම රජයේ රැකියා  හොයන්නෙ නැති වෙන්න පුළුවන් . අන්න ඒ අයටත් අපි එන්ටර්ප‍්‍රසිසස් ශි‍්‍ර ලංකා ණය යෝජනා ක‍්‍රමය ආරම්භ කරලා තියෙනවා . විශේෂයෙන් හැකියාව දක්ෂතාවය අදහස් තියෙන තරුණ තරුණියන්ට පොලිය ගෙවලා අපි ඒඅයට කුඩා ව්‍යාපෘති ආරම්භ කරන්න අතහිත දෙනවා. ඒ වගේම උපාධිධාරියෙකුට විශ්ව විද්‍යාලයෙන් එලියට ආවම පොළි රහිතව ලක්ෂ 15 දක්වා ණය ලබාදෙනවා තමන්ගෙම කුඩා ව්‍යාපාරයක් ආරම්භ කරන්න . ඊට අමතරව කාන්තාවන් ව්‍යාපාර කරනවනම්  ලබාදෙන ඒ පොළි සහනයට තවත් 10% ක් ලබාදිලා තියෙනවා . මාතර දිස්ති‍්‍රකය තුල මේ  වනවිට විසිපන්දහසක් ව්‍යාපෘති අලූතින් ආරම්භ කරලා ක‍්‍රමක‍්‍රමයෙන් පියවරෙන් පියවර දියුණු වෙමින් තියෙනවා . අපි මේ  වැඩ කරන්න ඕන  යුගයක් කතා කරකර ඉන්න යුගයක් නෙමෙයි . නමුත් තමුන්නාන්සෙලා මේ  තිරණාත්මක මොහොතේ  මේ  ගෙන යන වැඩපිළිවෙල ඉදිරියට ගෙනයාම සදහා පාට පක්ෂ භේද අමතක කරලා එකතු වෙන්න . ඒ තුළින් අපි මිළග වසර කිහිපය තුළ  රට සංවර්ධනය කරනවා . ඒ වගේම කියන්න ඕන  ජල ප‍්‍රවාහන මණ්ඩලය මහවැලියට වඩා වැඩි මුදලක් වියදම්  කරපු මාතර ස්ටෙෆ් 4 ජල ව්‍යාපෘතිය කි‍්‍රයාත්මක වෙමිනි පවතිනවා.  ඒ ව්‍යපෘතිය හරහා හිටපු ජනාධිපතිතුමාගේ බෙලිඅත්ත ආසනයටත් ජලය ලබා දෙනවා ’’ යැයි සමරවිර මහතා වැඩිදුරටත් පැවසිය .     ", "URL": "https://www.ada.lk/0/0/0-351363", "Category": "Latest News", "Parent URL": null}