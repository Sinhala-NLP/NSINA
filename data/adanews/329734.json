{"Source": "Ada News", "Timestamp": "17 05 2018", "Headline": "යුද හමුදාව හා රාජිතගේ කැලෑ හමුදා අතර වෙනසක් තිබෙනවා", "News Content": "\r\n\tආණ්ඩුව දැනුම්වත්ව කොටි සංවිධානය උතුරේ ජනසංහාර සති පවත්වද්දී දකුණේ ඇමතිවරුන් රණවිරුවන්ට නිග්‍රහ කරමින් සිටින බව ඒකාබද්ධ විපක්ෂය අද (17දා) සඳහන් කළේය.\r\n \r\n\tරටට නිදහස දිනා දුන් රණවිරුවන් සැමරීමට පාර්ලිමේන්තු ක්‍රීඩාංගණයේ ටෙන්ට් තුනක් ගසමින් සංස්කෘතික සංදර්ශනයක් පමණක්  සූදානම් කර තිබීම කනගාටුවට කරුණක් බවද එම එම පක්ෂය පවසා සිටියේය.\r\n \r\n\tබොරැල්ල ඇන්.ඇම්.පෙරේරා කේන්ද්‍රයේ ඒකාබද්ධ විපක්ෂය සංවිධානය කර තිබූ මාධ්‍ය හමුවකට එක්වෙමින් සිසිර ජයකොඩි, දිලුම් අමුණුගම යන මන්ත්‍රීවරුන් සඳහන් කළේ ශ්‍රී ලංකා යුද හමුදාව සහ රාජිත සේනාරත්න මහතාගේ කැලෑ හමුදා අතර වෙනස්කමක් තිබෙන බවයි.\r\n \r\n\tරණවිරුවන් අතින් සාමාන්‍ය ජනතාව මියගිය බවත්, කොටි සංවිධානයේ සැමරුම් සාධාරණීකරණය කිරීමක් කැබිනට් ප්‍රකාශකවරයා වශයෙන් රාජිත සේනාරත්න මහතා සිදු කර තිබෙන්නේ රජයේ නිල ස්ථාවරය අනුවදැයි ජනාධිපතිවරයා හා  අගමැතිවරයා රටට පැවසිය යුතු බවද එම මන්ත්‍රීවරු පැවසූහ.\r\n \n\n  ", "URL": "https://www.ada.lk/0/0/0-329734", "Category": "Latest News", "Parent URL": null}