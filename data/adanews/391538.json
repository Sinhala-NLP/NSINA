{"Source": "Ada News", "Timestamp": "23 03 2022", "Headline": "අපට අවශ්‍ය පහසුකම් කිසිවක් නෑ - සංචාරකයින්", "News Content": "ශ්‍රි ලංකාව කියන්නේ හොඳ රටක් ඒ වගේම හොඳ මිනිස්සු ඉන්නේ,අපිට ලංකාවට එන්න කියලා රජයෙන් ආරාධනා කරනවා , එහෙම ආවම අපට අවශ්‍ය පහසුකම් කිසිවක් නොමැති බව, ජර්මනියේ සිට ලංකාවේ සංචාරයක් සදහා පැමිණි කාන්තාවක් (22) දින නුවරඑලියේදි පැවසිය. නුවරඑලියේ ඉන්ධන පිරවුම්හලට ත්‍රිරෝද රථයකින් පැමිණි එම කාන්තාව මෙසේ පැවසිය.\r\nමම ලංකාවට ආවේ මිට දින කිහිපයකට ප්‍රථම , කටුනායකින් කුලි පදනම මත ලබාගත් ත්‍රිරෝද රථයකින් තමයි මම තොරාගත් ස්ථාන වල සංචාරය කරන්න සැලසුම් කරලා ඉන්නේ.\r\nමම නුවරඑලියට ආවේ (21) දින , මම  (22) දින ඇල්ල ප්‍රදේශයට යන්න තමයි ත්‍රිරෝද රථයෙන් ඉන්ධන පිරවුම්හල අසලට ආවේ හැබැයි මට ඇල්ලට යන්න පෙට්‍රල් ටිකක් ගන්න මෙම ඉන්ධන පිරවුම්හලේ ඉන්ධන නැ.\r\nමම කටුනායක ඉඳලම ත්‍රිරෝද රථයෙන් යන සැම ස්ථානයකම ත්‍රිරෝද රථයේ ප්ලාස්ටික් බෝතලයක් තියාගෙන ඉන්නවා පෙට්‍රල් තියෙන තැනකින් ගන්න.\r\nදැනට ත්‍රිරෝද රථයේ තියෙන පෙට්‍රල් වලින් යන්න පුළුවන් උපරිම දුරක් යනවා යනුවෙන් පැවසිමෙන් අනතුරුව ශ්‍රි ලංකාව පිලිබදව ඔබ සතුටු වෙනවද යනුවෙන් අප කල විමසුමකට ඇය සිංහල බසින් මෙසේ පැවසිය. (හොඳට කරලා තියෙනවා).     ", "URL": "https://www.ada.lk/0/0/0-391538", "Category": "Uncategorized", "Parent URL": null}