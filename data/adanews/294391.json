{"Source": "Ada News", "Timestamp": "5 12 2017", "Headline": "ආවා කල්ලියට අමතරව තවත් කල්ලියක්", "News Content": "\r\n\tකිසියම් පිරිසක් විසින් යාපනය, මීසාලෙයි ප‍්‍රදේශයේදී ඊයේ (04දා) රාත‍්‍රියේ තරුණයන් දෙදෙනෙකුට පහරදී ඇති ඇති බව චාවකච්ඡේරි පොලීසිය පවසයි.\r\n \r\n\tමෙම පහරකෑමෙන් කැපුම් තුවාල ලැබූ තරුණයන් දෙදෙනෙකු චාවකච්ඡේරි රෝහලට ඇතුළත් කොට තිබේ.\r\n \r\n\tත්‍රිරෝද රථයකින් පැමිණි පිරිසෙන් එක් අයෙකු විසින් මෙම පහරදීම සිදු කොට ඇති බවට තොරතුරු ලැබී ඇති අතර එම පිරිස් අත්අඩංගුවට ගැනීමට සෝදිසි පරීක්ෂණයක්ද ආරම්භ කොට ඇති බව චාවකච්ඡේරි පොලීසිය පවසයි.\r\n \r\n\tමේ අතර චාවකච්ඡේරි ප්‍රදේශයේ ක්‍රියාත්මක අජිත් ටීම් නැමති කල්ලියක් විසින් මෙම පහරදීම සිදු කොට ඇති බවද පොලීසියට තොරතුරු ලැබී ඇත.  \r\n \n\n  ", "URL": "https://www.ada.lk/0/0/0-294391", "Category": "Latest News", "Parent URL": null}