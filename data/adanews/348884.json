{"Source": "Ada News", "Timestamp": "27 05 2019", "Headline": "වව්නියාව අඩු ආදායම් ලාභී පවුලකට හේරත්ගෙන් නිවසක්", "News Content": "වව්නියාව දිස්ත්‍රීක්කයේ නැවත පදිංචිව අඩු ආදායම්ලාබී පවුල් වෙනුවෙන් වන්නි ආරක්ෂක සේනා මූලස්ථානය විසින් ස්ථීර නිවාස සාදා දීමේ වැඩසටහන වෙනුවෙන් ශ්‍රී ලංකා ජාතික ක්‍රිකට් කණ්ඩායයමේ ටෙස්ට් නායකයෙකුද වූ රංගන හේරත් මහතා දායකත්වය ලබා දී ඇත. මේ අනුව වන්නි ආරක්ෂක සේනා ආඥාපති මේජර් ජෙනරල් කුමුදු පෙරේරා මහතාගේ උපදෙස්මත 21 වන සේනාංක බල ප්‍රදේශයේ සහ 56 සේනාංක බල ප්‍රදේශයේ නැවත පදිංචි අඩුආදායම්ලාබී පවුල් දෙකක් වෙනුවෙන් අංග සම්පූරණ නිවාස දෙකක් සැදීම සඳහා මුල ගල තැබීම ඊයේ (26) දින සිදු විය. එහිදී එක් නිවසක් වෙනුවෙන් ක්‍රිකට් ක්‍රීඩක රංගන හේරත් මහතා මූල්‍යමය දායකත්වය දරන අතර අනෙක් නිවස වෙනුවෙන් පෞද්ගලික බැංකුවක ජ්‍යේෂ්ඨ නියෝජ්‍ය සාමාන්‍යාධිකාරී තාරක රන්වල මහතා විසින් මූල්‍ය දායකත්වය දරනු ලබයි. මෙසේ ඉදිකරුනු ලබන නව නිවාස වෙනුවෙන් ශ්‍රම දායකත්වයෙ ලබා දෙන්නේ 2වන විජයබාහු පාබල රෙජිමේන්තුව සහ 7වන ශ්‍රීලංකා සිංහ රෙජිමේන්තුවේ සෙබලුන් විසිනි.       ", "URL": "https://www.ada.lk/0/0/0-348884", "Category": "Latest News", "Parent URL": null}