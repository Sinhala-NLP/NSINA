{"Source": "Ada News", "Timestamp": "22 10 2021", "Headline": "ගෝලීය දේශගුණ සමුළුවට පෙරම UN අනතුරු අඟවයි", "News Content": "දේශගුණික විපර්යාස හේතුවෙන් ලෝකය ව්‍යසනයේ මාවතකට ගමන් කරමින් සිටින බව එක්සත් ජාතීන්ගේ සංවිධානය අනතුරු අඟවයි. එක්සත් ජාතීන්ගේ ප්‍රධානී ඇන්ටෝනියෝ ගුටරෙස් පවසන්නේ ලෝකය අනතුරට ලක්වීම වළක්වා ගැනීමට නියමිත වේලාව පැමිණෙනු ඇතැයි තවමත් බලාපොරොත්තුවෙන් සිටින බවය. මෙවර COP26 දේශගුණික සමුළුවේදී නව දේශගුණික එකඟතාවකට පැමිණිය හැකි බවද හෙතෙම අවධාරණය කළේය. ලෝක නායකයන් COP21 හි 2015 පැරිස් ගිවිසුමට එලැඹුණු නමුත්, එකඟ වූ ඉලක්ක සපුරා ගැනීමට අපොහොසත් වී ඇත. මෙම ගිවිසුම මගින් ගෝලීය උණුසුම සෙල්සියස් අංශක දෙකකට වඩා සීමා කළ යුතු නමුත් ඒ වෙනුවට එය 2.7ක් දක්වා ඉහළ නැග තිබේ.   ", "URL": "https://www.ada.lk/0/0/0-386335", "Category": "International", "Parent URL": null}