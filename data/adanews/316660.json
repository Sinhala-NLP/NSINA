{"Source": "Ada News", "Timestamp": "15 03 2018", "Headline": "අයහපත් කාලගුණ තත්ත්වය සාමාන්‍ය වෙයි", "News Content": "\r\n\tපැවැති අඩුපීඩන තත්ත්වය අරාබි මුහුද දෙසට ගමන් කරමින් තිබෙන නිසා මෙතෙක් ඇතිවී තිබූ අයහපත් කාලගුණ තත්ත්වය අද (15දා) සිට සාමාන්‍ය තත්ත්වයක් වන බව කාලගුණ විද්‍යා දෙපාර්තමේන්තුව සඳහන් කරයි.\r\n \r\n\tඑහෙත් අද දිනය තුළදීත් නැගෙනහිර, වයඹ, මධ්‍යම, සබරගමුව, දකුණ හා උතුරු මැද පළාත්වල සමහර ස්ථානවලට වැසි ඇතිවිය හැකි බවද එම දෙපාර්තමේන්තුව පෙන්වා දෙයි.\r\n \r\n\tවැසි ඇතිවුවද තද වැසි හා තද සුළං ඇතිවිය නොහැකි බවට අනුමාන කරන බවද කාර්ය නියුක්ත කාලගුණ විද්‍යඥ ජනක කුමාර මහතා සඳහන් කළේය.\r\n \r\n\tඑහෙත් ගිගුරුම් සහිත වැසි ඇති වනවිට එම ප්‍ර‘දේශවල සුළඟේ ක්ෂණිකව ඉහළ යා හැකි බවද පවසා සිටියේය.\r\n \r\n\tපීඩන අවපාතය ගැඹුරු මුහුදේ පවතින නිසා පුත්තලම සිට ගාල්ල හරහා මාතර දක්වා වූ ගැඹුරු මුහුදු ප්‍ර‘දේශවල සුළඟේ වේගය පැයට කිලෝමීටර් 70 ත් 80 ත් දක්වා ඉහළ යා හැකි බවද සඳහන් කළේය.\r\n \n\n \r\n\t \r\n  ", "URL": "https://www.ada.lk/0/0/0-316660", "Category": "Latest News", "Parent URL": null}