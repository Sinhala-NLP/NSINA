{"Source": "Ada News", "Timestamp": "17 05 2018", "Headline": "බල්ලන් අල්ලන්නා හා විනාශකරන්නා දැන්වීම වැරැද්දක් - රෝසි", "News Content": "\r\n\tකොළඹ නගර සභාවේ පවතින පුරප්පාඩු පිළිබඳව පළකළ පුවත්පත් දැන්වීමක බල්ලන් අල්ලන්නා හා බල්ලන් විනාශකරන්නා යන පුරප්පාඩු පිළිබඳව දැන්වීම් පළකිරීම අත්වැරැද්දක් බව කොළඹ නගරාධිපති රෝසි සේනනායක මහත්මිය පවසා තිබේ.\r\n \r\n\tඊයේ මෙම දැන්වීම පළකර තිබූ අතර ඒ පිළිබඳව සමාජ මාධ්‍ය තුළ දැඩි විරෝධයක් එල්ල විය. එම තනතුරු දෙකට අමතරව ගවයන් අල්ලන්නා යන තනතුරක් සඳහාද අයදුම්පත් කැඳවා තිබුණි.\r\n \r\n\tතමා එය ඉවත්කර ගන්නා ලෙස කොළඹ නාගරික කොමසාරිස්වරයාට වහාම නියෝග කළ බවත් ඇය පවසා ඇත.\r\n \r\n\tඔටාරා ගුණවර්ධන මහත්මියගේ ප්‍රධානත්වයෙන් ක්‍රියාත්මක එම්බාර්ක් පදනම මේ පිළිබඳව රෝසි සේනානයක මහත්මියගෙන් විමසා ඇති විට එයට පිළිතුරු දෙමින් නගරාධිපතිනිය ඉහත අදහස් දක්වා ඇත.\r\n \n\n \n\n  ", "URL": "https://www.ada.lk/0/0/0-329667", "Category": "Latest News", "Parent URL": null}