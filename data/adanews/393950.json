{"Source": "Ada News", "Timestamp": "31 05 2022", "Headline": "ගං වතුර අවදානමක්", "News Content": "තද වැසි තත්වය නිසා ගංගා හතරක ජල මට්ටම ඉහළ ගොස් ඇතැයි වාරිමාර්ග දෙපාර්තමේන්තුව සඳහන් කරයි . කළු, ගිං, නිල්වලා ගංගා සහ අත්තනගලු ඔයෙහි ජල මට්ටම ඉහළ යමින් පවතින අතර ඒ ආශ්‍රිත පහත්බිම් වලට ගං වතුර අවදානමක් ද පවතින  බව එම දෙපාර්තමේන්තුව පවසයි. කළු ගඟ මිල්ලකන්ද ප්‍රදේශයෙන් ද,  නිල්වලා ගඟ පානදුගම ප්‍රදේශයෙන් ද සුළු ගං වතුර මට්ටමක් දක්වා ඉහළ ගොස් ඇති බවද වාරිමාර්ග දෙපාර්තමේන්තුව සඳහන් කළේය.  ", "URL": "https://www.ada.lk/0/0/0-393950", "Category": "Latest News", "Parent URL": null}