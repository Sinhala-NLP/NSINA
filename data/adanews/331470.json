{"Source": "Ada News", "Timestamp": "24 05 2018", "Headline": "ආණ්ඩුවෙන් ඉවත්වූ TBට FCID කැඳවීමක්", "News Content": "\r\n\tහිටපු අමාත්‍ය ටී.බී. ඒකනායක මහතා සමග ආණ්ඩුවෙන් ඉවත් වූ 15 දෙනා ලබන 28 වැනිදා පොලිස් මූල්‍ය අපරාධ කොට්ඨාසයට යන බව පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා සඳහන් කළේය.\r\n \r\n\tසංස්කෘතික අමාත්‍ය ධුරය දරන කාලයේදී පන්සලක පැවැත්වූ පෙරහරක වාහනයක් ලබාදී තිබෙන බවට චෝදනා කර ටී.බී. ඒකනායක මහතාට ලබන සඳුදා පොලිස් මූල්‍ය අපරාධ කොට්ඨාසයට පැමිණෙන ලෙස දන්වා තිබෙන බවද ඔහු පවසා සිටියේය.\r\n \r\n\tආණ්ඩුවෙන් ඉවත් වීමත් සමග සුපුරුදු පලිගැනීම ආරම්භ කර තිබෙන බවත්, මහ බැංකුව හොරා කෑ පුද්ගලයා නිදැල්ලේ සිටීමට ඉඩහැර පන්සලකට වාහනයක් දුන් පුද්ගලයාට එරෙහිව කටයුතු කරමින් සිටින බවද අද (24දා) පැවැති සාකච්ඡාවකදී මන්ත්‍රීවරයා සඳහන් කලේය.\r\n \r\n\tමේ නිසා මන්ත්‍රීවරයාට සහයෝගය ලබා දීම සඳහා ආණ්ඩුවෙන් ඉවත් වූ ඉතිරි 15 දෙනාද එදිනට පොලිස් මූල්‍ය අපරාධ කොට්ඨාසයට යන බවද ඔහු පවසා සිටියේය.\r\n \n\n  ", "URL": "https://www.ada.lk/0/0/0-331470", "Category": "Latest News", "Parent URL": null}