{"Source": "Ada News", "Timestamp": "23 12 2018", "Headline": "හිතන්න බැරි සහන දෙනවා- කිරිඇල්ල", "News Content": "ඉදිරි අයවැයේදී ජනතාවට සිතා ගැනීමට නොහැකි සහන ලබාදෙන බව අමාත්‍ය ලක්ෂ්මන් කිරිඇල්ල මහතා සඳහන් කරයි. අද (23දා) මහනුවරදී අස්ගිරි හා මල්වතු මහානායක හිමිවරුන් බැහැදැකීමෙන් අනතුරුව මාධ්‍ය වෙත අදහස් දක්වමින් ඔහු මේ බව සඳහන් කළේය. “ඉදිරියේදී තව අය එන්න ඉන්නවා. ඔවුන් ආවේ දේශපාලන ගමනකට. ඇමතිකම් බලාගෙන් ආවා නෙමෙයි. ඉදිරියේදි ඔවුන් අපිත් සමග තරග කරනවා. දැන් අපේ රටේ ජනතාවට ව්‍යවස්ථාව ගැන හොඳ අවබෝධයක් තිබෙනවා. ව්‍යවස්ථාව අනුව ඇමතිවරු නම් කරන්නේ අගමැතිතුමා. විෂයන් බෙදන්නේ ජනාධිපතිතුමා. දෙපාර්ශ්වය මේ ගැටලුව විසඳා ගනීවි. රජය ස්ථාවරයි. ඉදිරියෙදි අය වැය ආපුවාම බලාගන්න පුළුවන් ඒ අයට කොච්චරක් ඉන්නවද කියලා. හිතන්න බැරි සහන ජනතාවට දෙනවා. අත්‍යාවශ්‍ය භාණ්ඩ මිල, විශ්‍රාම වැටුප්, දිළිදු දීමනා. හිතන්න බැරි සහන දෙනවා.”  ", "URL": "https://www.ada.lk/0/0/0-343655", "Category": "Latest News", "Parent URL": null}