{"Source": "Ada News", "Timestamp": "10 02 2019", "Headline": "තායිලන්තයේ උබොල්රටානා කුමරියගේ දේශපාලන ආගමනය", "News Content": "තායිලන්ත රජුගේ සහෝදරිය වන උබොල්රටානා රාජකන්‍යා හිටපු කුමරිය එරට අගමැති සටනට හදිසියේම පැමිණීමට තීරණය කිරීමත් සමග රජ පවුලේ යම් දෙදරීමක් ඇතිකර තිබේ. මෙය කිසිවෙතුක් අපේක්ෂා නොකළ තත්ත්වයක් වන අතර, 67 හැවිරිදි උබොල්රටානා කුමරිය හිටපු අගමැති තක්ෂින් ෂිනවත්‍රාට සම්බන්ධ පක්ෂයකින් ඉදිරිපත් වීම මෙම අර්බුදය තවත් ඔඩුදිවීමට හේතු වී ඇත. තායිලන්තයේදී සම්ප්‍රදානුකූලව තායි රජ පවුල ප්‍රසිද්ධ දේශපාලන කටයුතුවලින් ඈත් ව සිටින අතර ඇයගේ මෙම තීන්දුව ඊට එරෙහිව යන්නක් බව දේශපාලන විචාරකයෝ පවසති. කෙසේ වෙතත්, මෙවර තායිලන්ත මැතිවරණය ලබන මාර්තු 24දා පැවැත්වීමට නියමිත අතර, වසර 5ක් පුරා එරට පවතින්නේ හමුදා පාලනයකි. භූමිබෝල් අදුල්යාදේව් රජුගේ වැඩිමහලු දියණිය වන ඇය, ඇමෙරිකානුවෙකු සමග විවාහ වීමත් සමග ඇගේ රාජකීයත්වය ඇයට අහිමි විය.   ", "URL": "https://www.ada.lk/0/0/0-345250", "Category": "International", "Parent URL": null}