{"Source": "Ada News", "Timestamp": "9 05 2018", "Headline": "බැලුම්ගල ඩෝසර් කිරීමට තවත් දෙනෙකුගේ වැඩතහනම්", "News Content": "\r\n\tඉපලෝගම පුරාවිද්‍යා භූමිය ඩෝසර් කිරීමේ සිද්ධියට අදාළව නිවාස සංවර්ධන අධිකාරියේ තවත් නිලධාරීන් දෙදෙනෙකුගේ වැඩ තහනම් කරන බව නිවාස සංවර්ධන අධිකාරියේ සභාපති සාගර පලන්සූරිය මහතා සඳහන් කළේය.\r\n \r\n\tසිද්ධිය සම්බන්ධයෙන් මේ වනවිට නිවාස සංවර්ධන අධිකාරීයේ අනුරාධපුර දිස්ත්‍රික් කළමනාකාරිනියගේ හා තාක්ෂණ නිලධාරියාගේ වැඩ තහනම් කර තිබෙන බවද අද (09දා) පැවැති මාධ්‍ය සාකච්ඡාවකදී ස﻿ඳහන් කළේය.\r\n \r\n\tමීට අමතරව ව්‍යපෘතිය භාරව සිටි නිලධාරියාගේ හා ඉංජිනේරුවරයාගේ වැඩ තහනම් කරන බවත්, පරීක්ෂණයේදී වැරදිකරුවන් වන සියලුම දෙනාට විනයානුකූල පියවර ගන්නා බවද සඳහන් කළේය.\r\n \r\n\tනිවාස ව්‍යාපෘතියක් ඉදිකිරීම සඳහා අක්කර 10ක භූමියක් වෙන් කර තිබූ බවත්, එම භූමිය පුරාවිද්‍යා දෙපාර්තමේන්තුවට අයත් නොවන නමුත් අක්කර 10 එළි පෙහෙළි කිරීමේදී පුරා විද්‍යා භූමියේ අක්කරයට වැඩි ප්‍රමාණයක් ඩෝසර් කර තිබෙන බවද පවසා සිටියේය.\r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-328011", "Category": "Latest News", "Parent URL": null}