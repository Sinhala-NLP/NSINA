{"Source": "Ada News", "Timestamp": "12 06 2018", "Headline": "වෙබ් කතුවරයෙක් අත්අඩංගුවට ගන්න කීවේ නෑ", "News Content": "\r\n\tඑංගලන්තයේ සිට ක්‍රියාත්මක වන ලංකාඊනිවුස් වෙබ් අඩවියේ කතෘ ප්‍රදීප් සඳරුවන් මහතා අත්අඩංගුවට ගන්නා ලෙස හෝ ඔහුව ශ්‍රී ලංකාවට පිටුවහල් කරන ලෙසට ජනපති මෛත්‍රීපාල සිරිසේන මහතා ශ්‍රී ලංකාවේ බ්‍රිතාන්‍ය මහ කොමසාරිස් ජේම්ස් ඩවුරිස් මහතාගෙන් ඉල්ලා ඇති බවට වාර්තා වන තොරතුරු අසත්‍ය බව ජනපති මාධ්‍ය අංශය නිවේදනය කරයි.\r\n \r\n\tජනපති මෛත්‍රීපාල සිරිසේන මහතා හා බ්‍රිතාන්‍ය මහ කොමසාරිස්වරයා අතර පැවැති හමුවේදී එවැනි කිසිම ඉල්ලීමක් කර නොමැති බවත් එම නිවේදනයේ වැඩිදුරටත් දැක්වෙයි.\r\n \n\n  ", "URL": "https://www.ada.lk/0/0/0-335476", "Category": "Latest News", "Parent URL": null}