{"Source": "Ada News", "Timestamp": "27 01 2018", "Headline": "ඇෆ්ගනිස්ථානයේ මරාගෙන මැරෙන ගිලන් රථ බෝම්බයෙන් 40ක් මරුට", "News Content": "\r\n\tඇෆ්ගනිස්ථානයේ කාබුල් අගනුවර සිදුවූ මරාගෙන මැරෙන බෝම්බ ප්‍රහාරයකින් පුද්ගලයන් 40 දෙනෙකු ජීවිතක්ෂයට තවත් 140 දෙනෙකු තුවාල ලබා තිබේ.\r\n \r\n\tපොදු ප්‍රවාහන සේවා සඳහා වසා දමා ඇති මාර්ගයක් අසල වූ පොලිස් මාර්ග බාධකයක් වෙත ගිලන් රථයක් ස්වරූපයෙන් පැමිණි මෙම මරාගෙන මැරෙන ප්‍රහාරක රථය එම ස්ථානයේදී බෝම්බය පුපුරුවාගෙන තිබේ.\r\n \r\n\tඇෆ්ගනිස්ථානයේ පැරණි අභ්‍යන්තර කටයුතු අමාත්‍යාංශ ගොඩනැගිල්ල, යුරෝපා සංගම් කාර්යාලය ගොඩනැගිල්ල සහ උසස් සාමයක් සඳහා වූ කවුන්සිලයේ ගොඩනැගිල්ල යන ගොඩනැගිලි රැසක් මීට යාබදව ඇති බව කියයි.\r\n \r\n\tමෙම ප්‍රහාරයේ වගකීම මේ වනවිටත් ඉස්ලාමීය තලේබාන් සංවිධානය විසින් භාරගෙන ඇත.\r\n \r\n\tමීට සතියකට පෙර තලේබාන් තස්තයන් විසින් කාබුල් නගරයේ සුඛෝපභෝගී හෝටලයක් වෙත එල්ල කළ ප්‍රහාරයකින් පුද්ගලයන් 22 දෙනෙකු ජීවිතක්ෂයට පත්විය.\r\n \n \n  ", "URL": "https://www.ada.lk/0/0/0-306005", "Category": "International", "Parent URL": null}