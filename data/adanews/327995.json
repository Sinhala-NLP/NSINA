{"Source": "Ada News", "Timestamp": "9 05 2018", "Headline": "නේමාර් රියල් මැඩ්රිඩ් කණ්ඩායමට එක් කර ගැනීමේ සූදානමක්", "News Content": "\r\n\tබ්‍රසීල සුපිරි පාපන්දු ක්‍රීඩක නේමාර්ද සිල්වා රියල් මැඩ්රිඩ් කණ්ඩායමට එක් කර ගැනීමට එම කණ්ඩායමේ අවධානය යොමුව ඇති බව වාර්තා වෙයි.\r\n \r\n\tමේ සම්බන්ධයෙන් රහස් හමු කිහිපයක්ම නේමාර් හා රියල් මැඩ්රිඩ් කණ්ඩායමේ ඉහළ නිලධාරීන් අතර පවත්වා ඇති බවත් ජාත්‍යන්තර මාධ්‍ය වාර්තා කරයි.\r\n \r\n\tනේමාර්ව මේ වන විට ප්‍රංශයේ පැරිස් සෙන්ට් ජර්මෙයින් කණ්ඩායමට ක්‍රීඩා කරන අතර ඔහුව එම කණ්ඩායමෙන් නිදහස් කිරීමට නම් ඔවුන් යුරෝ මිලියන 260ක් ඉල්ලීමට සූදානමින් සිටින බවත් වාර්තා වෙයි.\r\n \r\n\tයම් හෙයකින් එම අගයට නේමාර් රියල් මැඩ්රිඩ් කණ්ඩායමට එක්වුවහොත් ඉතිහාසයේ ක්‍රීඩකයෙක් මිලදී ගැනීමට කණ්ඩායමක් ගෙවන ඉහළම වටිනාකම ලෙස එය ඉතිහාසයට එක්වෙනු ඇත.\r\n \r\n\tනේමාර් බාසිලෝනා කණ්ඩායමට ක්‍රීඩා කරමින් සිටින විට මීට මාස කිහිපයකට පෙර පැරස් සෙන්ට් ජර්මෙයින් කණ්ඩායමට එක්වූයේ යුරෝ මිලියන 200ක ගිවිසුමක් යටතේය.\r\n \n\n  ", "URL": "https://www.ada.lk/0/0/0-327995", "Category": "Sports", "Parent URL": null}