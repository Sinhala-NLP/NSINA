{"Source": "Ada News", "Timestamp": "3 02 2018", "Headline": "19 න් පහළ ලෝක කුසලානය ඉන්දියාවට ", "News Content": "\r\n\tඔස්ට්‍රේලියානු කණ්ඩායම කඩුලු 8කින් පරාජයට පත්කරමින් 19 න් පහළ ලෝක කුසලානය තමන් සතු කර ගැනීමට ඉන්දීය කණ්ඩායම සමත්විය.\r\n \r\n\tනවසීලන්තයේ පැවැති අවසන් මහ තරගයේ මුලින්ම පන්දුවට පහරදුන් ඔස්ට්‍රේලියා කණ්ඩායම පන්දුවාර 47.2කදී සියල්ලන්ම දැවි ලකුණු 216ක් රැස්කළේය.\r\n \r\n\tපිළිතුරු ඉනිම ක්‍රීඩා කළ ඉන්දීය කණ්ඩායම පන්දුවාර 38.5කදි කඩුලු දෙකක් දැවි ලකුණු 220ක් රැස්කරමින් තරගය ජයග්‍රහණය කළේය.\r\n \r\n\tආරම්භක පිතිකරු මන්ජෝට් කල්රා නොදැවී ලකුණු 101ක් රැස්කරමින් ඉන්දීය කණ්ඩායම ජයග්‍රහණය කරා රැගෙන ගියේය.\r\n \n   \n  ", "URL": "https://www.ada.lk/0/0/0-307258", "Category": "Uncategorized", "Parent URL": null}