{"Source": "Ada News", "Timestamp": "29 08 2018", "Headline": "චන්ද්‍ර රාජපක්ෂගේ අවමංගල්‍යයට යන්න තිබුණා නම් යනවා", "News Content": "හිටපු ජනපති මහින්ද රාජපක්ෂ මහතාගේ බාල සොහොයුරු චන්ද්‍රා රාජපක්ෂ මහතාගේ අවමංගල්‍ය අවස්ථාවට තමාට යෑමට අවස්ථාවක් නොලැබුණ බවත් ලැබුණා නම් තමන්ද එම අවස්ථාවට එක්වෙන බවත් සෞඛ්‍ය අමාත්‍ය රාජිත සේනාරත්න මහතා පැවැසීය. කැබිනට තීරණ දැනුම්දීමේ මාධ්‍ය හමුවට එක්වෙමින් ඔහු මේ බව ප්‍රකාශ කළේය. චන්ද්‍රා රාජපක්ෂ මහතා කොළඹ නොපැමිණි බවත් රාජපක්ෂවරුන්ගෙන් කොළඹට නොපැමිණි එකම පුද්ගලයා ඔහු බවත් ප්‍රකාශ කළේය. එහෙයින් ඔහුත් සමග එතරම් සබඳතාවක් නොතිබුණ බවත් අමාත්‍යාවරයා ප්‍රකාශ කළේය. “මට යන්න බැරිවුණා. පුළුවන් වුණානම් යනවා. පාර්ලිමේන්තුවේත් එකට තේ බීලා, කාලා ගිහිල්ලා තමයි අනිත් පැත්තට කටයුතු කරන්නේ.”    ", "URL": "https://www.ada.lk/0/0/0-339765", "Category": "Latest News", "Parent URL": null}