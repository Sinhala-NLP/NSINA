{"Source": "Ada News", "Timestamp": "13 03 2019", "Headline": "ඉදිරියේදී රටපුරා අපනයන ගම්මාන 5,000 ක් ආරම්භ කරනවා - දයා", "News Content": "ප‍්‍රාථමික කර්මාන්ත අමාත්‍යංශය බාර ගන්නා විට වාඩිවීමට පුටුවක් මේසයක්වත් නොතිබූ බවත් 36,000කින් යුතු කාර්ය මණ්ඩලයක් සිටින කෘෂිකර්මාන්ත අමාත්‍යංශයට වඩා වැඩි සේවාවක් මේ වනවිට ද සිදුකර ඇති බවත්ඉදිරියේදී රටපුරා අපනයන ගම්මාන 5000 ක් ඇති කිරිමට කටයුතු කරන බවත් ප‍්‍රාථමික කර්මාන්ත හා සමාජ බලගැන්විම් අමාත්‍ය දයා ගමගේ මහතා පැවසීය. ඔහු මේ බව පැවසුවේ බද්දේගම නගරයේදී පැවැති සමෘද්ධි සුවබොජුන්හල විවෘත කිරිමෙන් අනතුරුව පැවැති ජනහමුවට සහභාගි වෙමිනි. එහිදි තවදුරටත් අදහස් දැක්වූ අමාත්‍යවරයා, වසවිස නැති ආහාරවලින් යුතු මේ සමෘද්ධි බොජුන්හල වගේබොජුන්හල් 350 ක් රටපුරා පිහිටුවන්න අපි කටයුතු කරනවා. ඒදා මේ ව්‍යාපෘතිය පේ‍්‍රමදාස මහත්තයා ආරම්භ කළේ ජනසවිය කියලා. එතුමා නැති බැරි අය ඇති හැකි අය බවට පත්කිරිමට ඔවුන් සවිබල ගැන්විමටයි මේ ව්‍යාපෘතිය ආරම්භ කළේ.  මංගල සමරවීර මුදල් ඇමැතිවරයා අයවැය ලේඛනය ඉදිරිපත් කරන කොට කිව්වා හම්බන්තොට දිස්ත‍්‍රික්කයේ ජනතාව ලක්‍ෂයකට වැසිකිලි පහසුකම් නැහැ කියලා. විපක්‍ෂ නායකතුමා නැගිටලා කිව්වා ඔය බොරු කියන්නේ දිස්ත‍්‍රික්කකේ ඉන්නේ වැසිකිලි නැති අය 15,000 යි කියලා. ඉතින් හරිනේ පවුල් 15,000 යි ඔක්කොම ජනතාව ලක්‍ෂයයි. හැබැයි අරලියගහ මන්දිරයේ වැසිකිලි වලට වායුසමිකරණත් හයිකරලා තිබුණේ. තමන්ට ජන්දේ දීපු ජනතාවට වැසිකිලියක්වත් හදන්න උදව් නොකරපු මේ නායකයෝ තමන්ගේ දරුවන්ගේ වැසිකිලි වායුසමිකරණය කරන්න උනන්දු වුණා. මහින්ද රාජපක්‍ෂ ජනාධිපතිවරයා බලයට පත් වෙන කොට සියයට 14ක් වෙච්ච අපනයන ආදායම 2015 වෙනකොට සියයට 12 දක්වා කඩාවැටිලා තිබුණා. අපේ බලයට එනකොට අපනයනය තිබුණේ ඩොලර් බිලියන 11,300 යි. අගමැතිතුමාට උපදෙස් දුන්නා මේක දෙගුණයක් කරන්න. ඒ කියන්නේ 22,600 දක්වා වැඩි කරන්න යැයි ඔහු වැඩිදුරටත් පැවසිය.   ", "URL": "https://www.ada.lk/0/0/0-346304", "Category": "Latest News", "Parent URL": null}