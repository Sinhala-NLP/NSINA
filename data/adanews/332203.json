{"Source": "Ada News", "Timestamp": "28 05 2018", "Headline": "ඇමෙරිකාවටත් හදිසි ගංවතුර තත්ත්වයක්", "News Content": "\r\n\tඇමෙරිකා එක්සත් ජනපදයේ මේරිලෑන්ඩ් ප්‍රාන්තයේ පිහිටි එලිකොට් නගරයට පෙර නොවූවිරූ දරුණු ගංවතුර තත්ත්වයක් බලපා තිබේ.\r\n \r\n\tඇද හැලුණු ධාරානිපාත වර්ෂාවත් සමග ඒ ආසන්නයේ වූ පැටප්ස්කෝ ගංගාවේ ජලමට්ටම් වාර්තාගත ඉහළ යමින් මෙම හදිසි ගංවතුර තත්ත්වය ඇති කර තිබේ.\r\n \r\n\tනගරයේ ඇතැම් ප්‍රදේශවල ගොඩනැගිලිවල ඉහළ මහළ දක්වා ජල මට්ටම් වාර්තා වූ බව සහන කණ්ඩායම් සහ ගිනි නිවන හමුදා පවසයි.\r\n \r\n\tකෙසේ වෙතත්, මෙම ගංවතුර තත්ත්වයෙන් ජීවිත හානි කිසිවක් මෙතෙක් වාර්තා වී නොමැති අතර, පුද්ගල අතුරුදන් වීම්ද වාර්තා නොවන බව බලධාරීහු පවසති.\r\n \r\n\tකෙසේ වෙතත්, නගරය හරහා ගලාගිය දැඩි ජල පහරේ මෝටර් රථ සෙල්ලම් කාර් රථ ගසාගෙන ගිය බව සිද්ධිය ඇසින් දුටුවෝ පවසති.\r\n \r\n\tමීට වසර දෙකකට පෙරද මෙම ප්‍රදේශයට තරමක ගංවතුර තත්ත්වයක් ඇතිවී තිබුණු අතර, එහිදී පුද්ගල මරණ දෙකක් වාර්තා වී නිවාස හා ගොඩනැගිලි කිහිපයකට සිදුවූ අලාභානි සිදුව තිබුණි.\r\n \n  \n  ", "URL": "https://www.ada.lk/0/0/0-332203", "Category": "International", "Parent URL": null}