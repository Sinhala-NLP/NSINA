{"Source": "Ada News", "Timestamp": "27 08 2018", "Headline": "බසය අඩි 150 ක් ප්‍රපාතයේ - ළමයෙක් මරුට", "News Content": "කන්දෙගෙදර සිට බදුල්ල බලා ධාවනය වූ ලංගම බස් රථයක්  අද උදෑසන 8.00 ට පමණ බදුල්ල අලුගොල්ල කන්දෙන් අඩි 150ක ප්‍රපාතයකට පෙරළී අනතුරට ලක්වීමෙන් 13 හැවිරිදි දරුවෙකු මියගොස් 34 දෙනෙක් තුවාල ලබා ඇති බව බදුල්ල පොලීසිය  පවසයි. බදුල්ල ඩිපෝවට අයත් බස් රථයක්‍ මෙලෙස අනතුරට පත්ව ඇත. අනතුරට පත් බස් රථයේ රියදුරා මාර්ගයේ පටු ස්ථානයකදී වාහනයකට ඉඩදීමට යෑමේදී  බසය පෙරළී ඇති බව විමර්ශනවලදී අනාවරණය වූ බව පොලීසිය පවසයි. රෝහල් ගත කළ තුවාල කරුවන්ගෙන් 3 දෙනෙකුගේ තත්ත්වය බරතපළ අතර බදුල්ල  පොලීසිය අනතුර පිළිබඳ වැඩිදුර පරීක්ෂණ පවත්වයි. පාලිත ආරියවංශ/ප්‍රසාද් රුක්මාල්   ", "URL": "https://www.ada.lk/0/0/0-339677", "Category": "Latest News", "Parent URL": null}