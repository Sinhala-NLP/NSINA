{"Source": "Ada News", "Timestamp": "26 11 2018", "Headline": "මාතර සිසුවා ඝාතනයේ ප්‍රධාන සැකකරු අධිකරණයට භාරවෙයි", "News Content": "මාතරදී උපකාරක පංතියක් ආසන්නයේදී සිසුවෙක් තියුණු ආයුධයකින් පහරදී ඝාතනය කිරිමේ සිදුවීමේ ප්‍රධාන සැකකරු මාතර මහේස්ත්‍රාත් අධිකරණයට භාර වී තිබේ. සැකකරු ලබන 03 දා තෙක් රක්ෂිත බන්ධනාගාර ගත කර ඇති අතර ඔහු අවුරුදු 17ක් වන සිතිජ සෞන්දර්යය නම්වෙයි. මේ අතර ඝාතනය සඳහා පැමිණි තවත් අවුරුදු 17ක් වන සැකකරුවෙක් මාතර පොලිස් අධිකාරී කාර්යාලයට භාර වීමෙන් අනතුරුව පොලිස් අත්අඩංගුවට ගෙන තිබේ. සැකකරු නිම්නජිත් සමරසිංහ නම් වෙයි. සිසුවා ඝාතනය කිරීමෙන් පසුව ප්‍රධාන සැකකරු ඇතුළු තිදෙනෙක් ප්‍රදේශයෙන් පළා ගොස් තිබුණි.ඝාතයට යොදාගත් යතුරුපැදිය පොලීසිය විසින් සොයාගෙන තිබූ අතර පොලිස් කණ්ඩායම් පහක් යටතේ සිද්ධිය පිළිබඳව පරීක්ෂණ පවත්වයි.     ", "URL": "https://www.ada.lk/0/0/0-342776", "Category": "Latest News", "Parent URL": null}