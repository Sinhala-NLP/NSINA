{"Source": "Ada News", "Timestamp": "25 01 2018", "Headline": "FBI ප්‍රශ්න කිරීම්වලට සූදානම් වන බව ට්‍රම්ප් කියයි", "News Content": "\r\n\t2016 ඇමෙරිකානු ජනාධිපතිවරණය සමයේ සිදුවූයේ යැයි කියන රුසියානු අතපෙවීම සම්බන්ධයෙන් FBI ආයතනය සිදුකරන පරීක්ෂණයේදී තමන් ඔවුන්ගේ ප්‍රශ්න කිරීම්වලට මුහුණදීමට සූදානමින් සිටින බව ඇමෙරිකානු ජනපති ඩොනල්ඩ් ට්‍රම්ප් පවසයි.\r\n \r\n\tමේ සඳහා තම නීතීඥයන්ගේ උපදෙස් ලබාගනිමින් සිටින බව පවසන ට්‍රම්ප්, ඒ සමග තමන් එම ප්‍රශ්න කිරීම් ඉදිරියට පැමිණීමට බලාපොරොත්තුවෙන් සිටින බව හෙතෙම සඳහන් කරයි.\r\n \r\n\tපසුගිය ජනාධිපතිවරණයේදී ට්‍රම්ප්ට වාසි ගෙනදෙන අයුරින් රුසියානු අතපෙවීමක් සිදුව ඇති බවට කෙරෙන චෝදනාව මැතිවරණය අවස්ථාවේදී පවා පැවතුණි. විශේෂයෙන්ම ඩිමොක්‍රටික් පක්ෂයෙන් එම චෝදනාව දැඩිව නැගුණි.\r\n \r\n\tකෙසේ වෙතත්, ට්‍රම්ප් ජනාධිපතිවරයා මුල සිටම එය ප්‍රතික්ෂේප කරයි.\r\n \n\n  ", "URL": "https://www.ada.lk/0/0/0-305613", "Category": "International", "Parent URL": null}