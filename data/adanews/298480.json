{"Source": "Ada News", "Timestamp": "22 12 2017", "Headline": "වසර 103කට පසුව හමුවූ ඔස්ට්‍රේලියානු සබ්මැරීනය", "News Content": "\r\n\tපළමු වැනි ලෝක යුද සමයේදී අතුරුදන් වූ ඔස්ට්‍රේලියාවේ පළමු වැනි නාවුක සබ්මැරීනයේ සුන්බුන් වසර 103ක ගවේෂණයකින් පසුව හමුවී තිබේ.\r\n \r\n\tඑදා මිත්‍ර හමුදාවන්ට අහිමි වූ ප්‍රථම සබ්මැරීනය ලෙස HMAS AE-1, සැලකුණු අතර, එහි ඔස්ට්‍රේලියානු හා බ්‍රිතාන්‍ය කාර්ය මණ්ඩල සාමාජිකයන් 35 දෙනෙක් රාජකාරියෙහි නිරතව සිටියහ.\r\n \r\n\tමෙම සබ්මැරීනය වර්ෂ 1914 සැප්තැම්බර් 14 වැනි දින පැපුවා නිව්ගිනියාවට ආසන්න මුහුදේදී අතුරුදන්ව තිබුණි.\r\n \r\n\tපැපුවා නිව්ගිනියාවට අයත් ඩියුක් ඔෆ් යෝක් දූපතට ආසන්නව සබැමැරීනය සොයාගෙන තිබුණේ දැඩි පරිශ්‍රමයකින් පසුවය.\r\n \r\n\tමෙම සොයාගැනීමත් සමග ඔස්ට්‍රේලියානු නාවුක ඉතිහාසයේ පැරණිතම අභිරහස විසඳෙන බව ඔස්ට්‍රේලියානු රජය අවධාරණය කරයි.\r\n \n  \n  ", "URL": "https://www.ada.lk/0/0/0-298480", "Category": "International", "Parent URL": null}