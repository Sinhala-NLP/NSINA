{"Source": "Ada News", "Timestamp": "23 02 2021", "Headline": "කොටගල කොවිඩ් ආසාදිතයින් ගණන  77ක් දක්වා ඉහළට", "News Content": "කොටගල සෞඛ්‍ය වෛද්‍ය බල ප්‍රදේශයේ ශා/ කේලේයාර් ද්‍රවිඩ විදුහලින් කොවිඩ් ආසාදිත සිසුවකු හා සිසුවියක් අලුතින් හදුනා ගැනිමත් සමග එම සෞඛ්‍ය වෛද්‍ය බල ප්‍රදේශයේ කොව්ඩ් ආසාදිතයන් ගණන 77 දක්වා ඉහල ගොස් ඇති බව කොටගල සෞඛ්‍ය වෛද්‍ය කාර්යාලයේ නිලධාරියකු පවසයි. මෙම ආසාදිත සිසුවා හා සිසුවිය ශා/ කේලේයාර් ද්‍රවිඩ විදුහලේ 10 හා 11 ශ්‍රේණිවල ඉගෙනුම ලබන බවත් මෙම සිසුන් දෙදෙනාගේ ආශ්‍රිතයන් ලෙස එම පංති දෙකේ සිසු සිසුවියන් 63 දෙනකු හදුනා ගෙන ඇති බවත් එම තත්වයන් මත එමසිසු සිසුවියන් හා ඔවුන්ගේ පවුල්වල සමාජිකයන් පි. සි. ආර්. පරික්ෂාවන්ට ලක් කර එම පවුල් 63 ස්වයං නිරෝධානයට ලක් කිරිමට පියවර ගත් බවද ඔහු පවසන ලදි. මෙම ආසාදිත සිසුන් දෙදෙනා තලවාකැලේ ඩෙවන් වතුයායේ එකම පවුලේ සහෝදර සහෝදරියන් බවත් මෙම ආසාදිතයන් කොවිඩ් ප්‍රතිකාර මධ්‍යස්ථාන වෙත පිටත් කර හැරිමට පියවර ගෙන ඇති බවත් මොවුන්ගේ ආශ්‍රිතයන් වන පි. සි. ආර්. පරික්ෂාවන්ට ලක් කරන ලද සිසු සිසුවියන් ඇතුළු ඔවුන්ගේ පවුල්වල  පි. සි. ආර්. වාර්ථා ලැබිමෙන් පසු එම වාර්ථා මත ඉදිරි කටයුතු සිදු කරන බවද එම නිලධාරියා තවදුරටත් පවසන ලදි.  ( චන්ද්‍ර සෙල්ලහේවා හැටන්)  ", "URL": "https://www.ada.lk/0/0/0-375315", "Category": "Latest News", "Parent URL": null}