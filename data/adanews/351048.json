{"Source": "Ada News", "Timestamp": "31 07 2019", "Headline": "උක් ප්‍රධාන වැවිලි බෝගයක් වෙයි", "News Content": "ශ්‍රී ලංකාවේ ප්‍රධාන වැවිලි බෝගයක් ලෙස උක් බෝගය නම් කිරීමට කැබිනට් අනුමැතිය ලැබී තිබේ. ශ්‍රී ලංකාවේ වත්මන් සීනි පරිභෝජනය වාර්ෂිකව මෙට්‍රික් ටොන් 670000ක් වන අතර එම අවශ්‍යතාවෙන් 91%ක් සපුරා ගන්නේ ආනයනය මගිනි. ඒ සඳහා වාර්ෂිකව ඩොලර් මිලියන 350ක් පමණ විදේශ විනිමයක් වැයවෙයි. 2020 වන විට දේශීය සීනි අවශ්‍යතාව මෙට්‍රික් ටොන් 700000ක් බවට වැඩිවෙනු ඇතැයිද අපේක්ෂා කරයි. එම අවශ්‍යතාව සපුරා ගැනීම වෙනුවෙන් මොනරාගල, මඩකලපුව, කිලිනොච්චිය, අනුරාධපුරය, ත්‍රිකුණාමලය, අම්පාර, බදුල්ල හා පොලොන්නරුව යන දිස්ත්‍රික්කවල හෙක්ටයාර 104000ක උක් වගා කිරීමටද රජය සැලසුම්කර තිබේ. ඒ හා සමගාමීව මෙසේ උක් බෝගය ශ්‍රී ලංකාවේ ප්‍රධාන වැවිලි බෝගයක් ලෙස නම් කිරීමට කටයුතු යොදා ඇත.   ", "URL": "https://www.ada.lk/0/0/0-351048", "Category": "Latest News", "Parent URL": null}