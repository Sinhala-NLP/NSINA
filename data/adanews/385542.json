{"Source": "Ada News", "Timestamp": "3 10 2021", "Headline": "බූස්ටර් මාත්‍රාව ලැබූ ඊශ්‍රායල් වැසියන්ට හරිත බලපත්‍රයක්", "News Content": "ඊශ්‍රායලය තුළ කොවිඩ්-19 වෛරසයට එරෙහිව තුන්වැනි එන්නත් මාත්‍රාව ලබා ගත් අය පමණක් අවන්හල්, ජිම් සහ වෙනත් බොහෝ ස්ථාන වලට ඇතුළුවීමට ඉඩ සලසන \"හරිත අවසර පත්‍රයක්\" සඳහා සුදුසුකම් ලබාගන්නා බව ඊශ්‍රායලය එරට ජනතාවට දැනුම්දී තිබේ. ඊශ්‍රායලය ෆයිසර්-බයෝඑන්ටෙක් බූස්ටර් මාත්‍රා ලබාදීම ආරම්භ කර ඇති අතර, ජූලි මාසයේදී අවදානම් කණ්ඩායම්වල සාමාජිකයින්ට පරිපාලනය කිරීම ආරම්භ කරනු ලැබීය. පසුව අගෝස්තු අවසානය වනවිට වයස අවුරුදු 12ට වැඩි ඕනෑම අයෙකුට බූස්ටර් මාත්‍රා ලබාදීම ආරම්භ කළේය. ඒ අනුව එන්නත් මාත්‍රා තුනක් අවශ්‍ය වූ හෝ මෑතකදී කොවිඩ්-19 වෙතින් සුවය ලැබූ අයට නව හරිත අවසර පත්‍රය නිකුත් කෙරෙමින් පවතී.   ", "URL": "https://www.ada.lk/0/0/0-385542", "Category": "International", "Parent URL": null}