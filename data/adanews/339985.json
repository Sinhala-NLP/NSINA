{"Source": "Ada News", "Timestamp": "4 09 2018", "Headline": "නවක වධය ලබාදුන් ශිෂ්‍ය භික්ෂූන් වහන්සේ 5ක් යළි රිමාන්ඩ්", "News Content": "රුහුණ විශ්වවිද්‍යාලයේ පළමු වසරේ ශිෂ්‍ය භික්ෂුවකට නවකවදය දුන් බව පැවසෙන එම විශ්වවිද්‍යාලයේ ශිෂ්‍ය භික්ෂූන් වහන්සේලා 05නම ලබන 17 වැනිදා දක්වා තවදුරටත් රක්‍ෂිත බන්ධනාගාරගත කරන ලෙස මාතර අතිරේක මහේස්ත්‍රාත්  නිල්මිණි කුසුම් විතාරණ මහත්මිය ඊයේ (03දා) නියෝග කළාය. පසුගිය අගෝස්තු මස 09 වැනිදා රුහුණ විශ්වවිද්‍යාලයේ මානව ශාස්ත්‍ර හා සමාජ විද්‍යා පීඨයට ඇතුළත්ව තිබූ නවක ශිෂ්‍ය භික්ෂුවකට අමානුෂික ලෙස නවකවදය ලබාදීම සම්බන්ධයෙන් මාතර මූලස්ථාන පොලීසියේ අපරාධ විමර්ශන අංශය මගින් සැකකාර ශිෂ්‍ය භික්ෂූන් වහන්සේලා පස් නම අත්අඩංගුවට ගෙන අධිකරණයට ඉදිරිපත් කිරීමෙන් පසු රක්‍ෂිත බන්ධනාගාරගත කෙරිණි. ඒ අනුව ඊයේ (03දා) සැකකාර ශිෂ්‍ය භික්ෂූන් වහන්සේලා පස්නම යළි අධිකරණයට ඉදිරිපත් කර තිබිණි. මාතර මහේෂ් මලවරආරච්චි    ", "URL": "https://www.ada.lk/0/0/0-339985", "Category": "Latest News", "Parent URL": null}