{"Source": "Ada News", "Timestamp": "6 02 2022", "Headline": "ජර්මනිය ලිතුවේනියාවට තවත් හමුදා යොදවනවාලු", "News Content": "යුක්රේනයේ දේශසීමා ආසන්නයේ රුසියානු හමුදා විශාල වශයෙන් රැස්වීමට ප්‍රතිචාර වශයෙන් මිලිටරි සන්ධානය වන නේටෝවේ නැගෙනහිර කොටස ශක්තිමත් කිරීමේ උත්සාහයක් ලෙස ලිතුවේනියාවට තවත් හමුදා යැවීමට සූදානම් බව ජර්මානු චාන්සලර් ඔලාෆ් ෂෝල්ස් පවසයි. \"ලිතුවේනියාවේ ජර්මානු ප්‍රමුඛ යුධ සන්ධානය ශක්තිමත් කිරීමට අවශ්‍ය සියල්ල කිරීමට අපි සූදානම්\" යැයි ඔලාෆ් සඳහන් කළේය. ඉදිරියේදී බර්ලිනයට පැමිණීමට නියමිත එස්තෝනියාව, ලැට්වියාව සහ ලිතුවේනියාව යන බෝල්ටික් රාජ්‍ය තුනේ නායකයින් සමග මෙම යෝජනාව සාකච්ඡා කරන බව ෂෝල්ස් පැවසීය. රුසියාව යුක්රේනයට ප්‍රධාන ආක්‍රමණයක් සඳහා සූදානම් වීම වේගවත් කර ඇති බවට එක්සත් ජනපදය බරපතල අනතුරු ඇඟවීම් ප්‍රකාශ කර ඇති පසුබිමක, යුරෝපය අර්බුදය සමනය කිරීමට උත්සාහ කරමින් සිටියි. ප්‍රංශ ජනාධිපති එමානුවෙල් මැක්‍රොන් සඳුදා රුසියාවට සහ අඟහරුවාදා යුක්‍රේනයට ගොස් අර්බුදය උත්සන්න කිරීමට සහ එය වැළැක්වීමේ සාම සැලැස්මක් ඉදිරියට ගෙන යාමට උත්සාහ කරනු ඇතැයි අපේක්ෂා කෙරේ.   ", "URL": "https://www.ada.lk/0/0/0-390041", "Category": "International", "Parent URL": null}