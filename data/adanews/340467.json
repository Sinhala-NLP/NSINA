{"Source": "Ada News", "Timestamp": "18 09 2018", "Headline": "සීනි මිල ඉහළට", "News Content": " ආනයනික සීනි කිලෝවකට රුපියල් 15ක බදු මුදලක් එකතු කිරීම සහ ඩොලරයේ අගය ඉහළ යෑම හේතුවෙන් සීනි කිලෝවක තොග මිල රුපියල් 19ත්, 20ත් අතර මුදලකින් ඉහළ දැමූ බව සීනි ආනයනකරුවන්ගේ සංගමය සඳහන් කරයි. මේ අනුව රුපියල් 92ත්, 93ත් වශයෙන් අලෙවි වූ සීනි කිලෝවක තොග මිල රුපියල් 108ත්, 110ත් අතර මුදලක් දක්වා ඉහළ යන බවද එම සංගමයේ සභාපති පරාක්‍රම අබේසේකර මහතා සඳහන් කළේය. මේ අනුව සීනි කිලෝවක් සිල්ලර මිලට අලෙවි කිරීමේදී රුපියල් 120 ඉක්ම විය හැකි හෙතෙම බවද පවසා සිටියේය. රුපියලට සාපේක්ෂව ඩොලරයේ අගය අඛණ්ඩව ඉහළ යන බවත්, භාණ්ඩ ගෙන්වීමේදී (ආනයනය කිරීමේදී) එය බලාපන බවත් ඒ මහතා සඳහන් කළේය. එහෙත් සීනි ආනයනය සිදු වන බැවින් සීනි හිඟයක් ඇති නොවන බවද ඔහු පවසා සිටියේය. එච්.අයි. තුෂාර  ", "URL": "https://www.ada.lk/0/0/0-340467", "Category": "Latest News", "Parent URL": null}