{"Source": "Ada News", "Timestamp": "8 09 2023", "Headline": "විශ්වාසභංගයෙන් කෙහෙළිය ජය ගනියි", "News Content": "සෞඛ්‍ය අමාත්‍ය කෙහෙළිය රඹුක්වැල්ල මහතාට එරෙහිව සමගි ජන බලවේගය ඉදිරිපත් කළ විශ්වාසභංග යෝජනාව වැඩි ඡන්ද 40කින් පාර්ලිමේන්තුවේදී අද (8) පස්වරුවේ පරාජයට පත්විය. යෝජනාවට විරුද්ධව ඡන්ද 113ක් ලැබුණු අතර ඊට පක්ෂව  ලැබුණේ ඡන්ද 73ක් පමණි. ශ්‍රී ලංකා පොදුජන පෙරමුණේ මන්ත්‍රීවරු යෝජනාවට විරුද්ධව ඡන්දය ප්‍රකාශ කළහ. යෝජනාවට පක්ෂව ඡන්දය ප්‍රකාශ කළ පිරිසට  සමගි ජන බලවේගය, දෙමළ ජාතික සන්ධානය සහ   නිදහස ජනතා සභාව යන පක්ෂවල මන්ත්‍රීවරු  ඇතුළත් වූහ. ඡන්දය විමසන අවස්ථාවේදී මන්ත්‍රීවරු 38ක් සභාවේ නොසිටියහ.    ", "URL": "https://www.ada.lk/0/0/0-405655", "Category": "Latest News", "Parent URL": null}