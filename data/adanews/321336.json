{"Source": "Ada News", "Timestamp": "5 04 2018", "Headline": "පිලිපීන සංචාරක දූපත් වෙරළක් මාස 6කට වැසීමට යයි", "News Content": "\r\n\tපිලිපීනයේ නොකිලිටි මුහුදු තීරයක් ලෙස ප්‍රචලිත බොරොකේ දූපත සංචාරකයන් සඳහා මාස 06ක කාලයක් වසා දැමීමට බලධාරීන් පියවර ගෙන තිබේ.\r\n \r\n\tපිලිපීන ජනපති රොඩ්‍රිගෝ ඩුටාර්ටේගේ ප්‍රකාශකයෙකු උපුටා දක්වමින් මෙම තහනම අප්‍රේල් 26 වැනිදා සිට ඇරඹෙනු ඇති බව විදෙස් වාර්තා සඳහන් කළේය.\r\n \r\n\tමෙම වසර ආරම්භයේදී ඔහු පවසා සිටියේ සංචාරක ක්‍රියාකාරකම් හේතුවෙන් මේ වනවිට එම දූපත් වෙරළ තීරය වැසිකිළි වලක් බවට පත්වෙමින් පවතින බවයි.\r\n \r\n\tසුදෝසුදු වැලි තලාවකින් යුතු මෙම මුහුදු තීරය සංචාරකයන් බොහෝ සෙයින් ආකර්ෂණය කරන ප්‍රදේශයක් ලෙස ප්‍රචලිතය.\r\n \r\n\tපසුගිය වසරේදී පමණක් මෙම ප්‍රදේශයට පැමිණ ඇති සංචාරකයන් ප්‍රමාණය මිලියන 2කි.\r\n \r\n\tකෙසේ වෙතත්, මෙම සංචාරක ක්‍රියාකාරකම් හේතුවෙන් මෙම ප්‍රදේශයේ සොබාදහමට දැඩි තර්ජනයක් එල්ල වී ඇති බව සඳහන් වෙයි.\r\n \r\n\tනමුත්, හිටි හැටියේම මෙවැනි දැඩි තීරණයක් ගැනීම එම ප්‍රදෙශයේ ව්‍යාපාරික කටයුතුවල යෙදෙන බොහෝ දෙනෙකුගේ කණස්සල්ලට හේතු වී ඇති බව විදෙස් වාර්තා වැඩිදුරටත් පවසයි.\r\n \n \n  ", "URL": "https://www.ada.lk/0/0/0-321336", "Category": "International", "Parent URL": null}