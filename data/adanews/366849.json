{"Source": "Ada News", "Timestamp": "12 08 2020", "Headline": "ප්‍රංශයේ කොවිඩ්-19 ආසාදන දිනක් තුළ දෙගුණයක් වෙලා", "News Content": "ප්‍රංශ සෞඛ්‍ය බලධාරීන් අඟහරුවාදා ගෙවීගිය පැය 24 ක් තුළ නව කොවිඩ්-19 ආසාදන 1,397ක් වාර්තා කර ඇති අතර, එය ඊට පෙර සඳුදා වාර්තා වූ ආසාදිතයන් සංඛ්‍යාව මෙන් දෙගුණයක් බව කියයි. එරට සෞඛ්‍ය අමාත්‍යාංශය සඳහන් කළේ, නව කොරෝනා වෛරසය හේතුවෙන් රෝහල්ගත වූවන්ගේ නව මරණ 15ක් අඟහරුවාදා දිනයේ වාර්තා වී ඇති බවයි. කෙසේ වෙතත් සඳුදා සහ සෙනසුරාදා අතර දින තුනක කාලයේදී 16ක් දක්වා වැඩිවූ ආසාදිත මරණ සමග, රටේ සමස්ත කොවිඩ්-19 මරණ සංඛ්‍යාව 30,354ක් දක්වා ඉහළ ගොස් ඇති බවද එම දත්ත පෙන්වා දෙයි.   ", "URL": "https://www.ada.lk/0/0/0-366849", "Category": "International", "Parent URL": null}