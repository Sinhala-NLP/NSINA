{"Source": "Ada News", "Timestamp": "4 10 2020", "Headline": "ඩුබායි සිට ලාංකිකයන් පිරිසක් මත්තල ගුවන් තොටුපළට", "News Content": "එක්සත් අරාබි එමීර් රාජ්‍යයේ රැකියා සදහා ගොස් සිටි ශ්‍රී ලාංකිකයන් 400 දෙනෙකු අද  දින සවස ඩුබායි සිට එමිරේට්ස් ගුවන් සේවයේ විශේෂ ගුවන් යානයකින් මත්තල ගුවන් තොටුපළ වෙත පැමිණ තිබේ . එමිරේට්ස් ගුවන් සේවයේ ඊ.කේ.- 650 දරන විශේෂ  ගුවන් යානයෙන් මෙම පිරිස අද  දින සවස 4.50 ට මත්තල ගුවන් තොටුපළ වෙත පැමිණ තිබුණි . වැඩිහිටි ශ්‍රී ලාංකික ගුවන් මගීන් 393 දෙනෙකු සහ කුඩා දරුවන් 07 දෙනෙකු මෙම ගුවන් යානයෙන් පැමිණ තිබුණි . මෙම ගුවන් මගීන් සියලු දෙනා මත්තල ගුවන් තොටුපළේ දී පී.සී.ආර්.පරීක්ෂණ සදහා යොමු කිරීමෙන් අනතුරුව නීරෝධායන කටයුතු සදහා රැගෙන ගොස් තිබේ .   ", "URL": "https://www.ada.lk/0/0/0-369542", "Category": "Latest News", "Parent URL": null}