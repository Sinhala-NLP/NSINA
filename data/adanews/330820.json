{"Source": "Ada News", "Timestamp": "22 05 2018", "Headline": "ආපදා ප්‍රදේශවල අකුරට වැඩ කිරීම නවත්වයි", "News Content": "\r\n\tආපදාවන්ට ලක්වූ ප්‍රදේශවල ජනතාවට සහන ලබාදීම සඳහා එම ප්‍රදේශවල අකුරට වැඩ කිරීමේ වෘත්තීය ක්‍රියාමාර්ගය තාවකාලිකව නවතා දැමු බව ලංකා විදුලිබල මණ්ඩල ඉංජිනේරු සංගමය සඳහන් කරයි.\r\n \r\n\tඅඩු වියදම් 20 අවුරුදු ජනන සැලැස්ම ක්‍රියාත්මක කරන ලෙස ඉල්ලා මේ මස 08 වැනිදා සිට අකුරට වැඩකිරීමේ වෘත්තීය ක්‍රියාමාර්ගයක් දියත් කර තිබෙන බවද එම සංගමය පෙන්වා දෙයි.\r\n \r\n\tබොහෝ ප්‍රදේශවලට ඇදහැළෙන වර්ෂාව නිසා යම් යම් ආපදා තත්වයන් ඇති වෙමින් තිබෙන බවත්, එම ප්‍රදේශවල ජනතාවට සහන සැලසීම සඳහා අඛණ්ඩව විදුලිය ලබාදිය යුතු බවත් එම සංගමය සඳහන් කරයි.\r\n \r\n\tමේ නිසා ආපදාවන්ට ලක් වූ ප්‍රදේශවල අකුරට වැඩ කිරීමේ වෘත්තීය ක්‍රියාමාර්ගය තාවකාලිකව ඉවත් කළ බවද එම සංගමය පෙන්වා දෙයි.\r\n \n\n  ", "URL": "https://www.ada.lk/0/0/0-330820", "Category": "Latest News", "Parent URL": null}