{"Source": "Ada News", "Timestamp": "9 01 2018", "Headline": "චන්දිමාල් එක්දින කණ්ඩායමට - මාලිංග නෑ", "News Content": "\r\n\tබංග්ලාදේශයේදි පැවැත්වීමට නියමිත තුන්කොන් එක්දින ක්‍රිකට් තරගාවලිය සඳහා නම් කළ ශ්‍රී ලංකා ක්‍රිකට් කණ්ඩායමට ටෙස්ට් නායක දිනේෂ් චන්දිමාල් නම් කර ඇත.\r\n \r\n\t16 දෙනෙකුගෙන් යුත් මෙම සංචිතයට නවක ක්‍රීඩක ශෙහාන් මධුශංකද නම් කර ඇත.\r\n \r\n\tකුසල් මෙන්ඩිස්, කුසල් පෙරේරා, අසේල ගුණරත්නද සංචිතයට ඇතුළත්වෙයි.\r\n \r\n\tබංග්ලාදේශයේ පැවැත්වන තරගාවලියට එක්වීමට ශ්‍රී ලංකා කණ්ඩායම 13 දා දිවයිනෙන් පිටත්ව යෑමට නියමිතය.\r\n \r\n\tනව එක්දින නායක ඇන්ජලෝ මැතිව්ස්ගේ හා නව පුහුණුකරු චන්දික හතුරුසිංහගේ පළමු තරගාවලිය මෙය වෙයි.\r\n \r\n\tතරගාවලිය සඳහා මූලික සංචිතය නම්කරන අවස්ථාවේදී ලසිත් මාලිංගගේ නම ඇතුළත් නොවුණ අතර ක්‍රිකට් ආයතනය එහිදී පැවැසුවේ මාලිංග විවේක ගන්වා ඇති බවයි.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-302088", "Category": "Sports", "Parent URL": null}