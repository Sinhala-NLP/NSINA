{"Source": "Ada News", "Timestamp": "26 09 2021", "Headline": "වැඩි කළ දඩ මුදල් අයකිරිම හෙට සිට", "News Content": "පාරිභෝගික අධිකාරි පනතේ නව වගන්ති හෙට (27 දා) සිටම කි‍්‍රයාත්මක කරන බව පාරිභෝගික අමාත්‍යාංශය පවසයි.\n\r\nපාරිභෝගික සේවා අධිකාරි පනත් සංශෝධන කෙටුම්පත ඉකුත් 22 දා පාර්ලිමේන්තුවේ සම්මත වූ අතර එදිනම සවස පනත් කෙටුම්පතට කථානායක මහින්ද යාපා අබේවර්ධන මහතා අත්සන් කර බලාත්මක කළේය.\n\r\nඒ අනුව පාරිභෝගික අධිකාරිය විසින් පනවන නියමයන් කඩකරන පුද්ගලයන්ට හා ආයතනවලට පැනවූ දඩ මුදල් වැඩි කරනු ලැබීය. භාණ්ඩ සැඟවීම, පාලන මිල ඉක්මවා භාණ්ඩ විකිණීම සිදුකරන අයට මෙම දඩ මුදල් වැඩි කිරීම බලපැවැත්වෙයි.\n\r\nවැරදිකරුවන් වන පුද්ගලයන්ට පනවන දඩ මුදල රුපියල් මිලියනය දක්වාත් ආයතනවලට එරෙහිව පැනවිය හැකි දඩ මුදල රුපියල් කෝටිය දක්වාත් වැඩි කර ඇත.  ", "URL": "https://www.ada.lk/0/0/0-385178", "Category": "Latest News", "Parent URL": null}