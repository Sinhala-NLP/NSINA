{"Source": "Ada News", "Timestamp": "18 02 2018", "Headline": "ඊශ්‍රායල් අගමැතිවරයා ඉරානයට දෙහි කපයි", "News Content": "\r\n\tජර්මනියේ මියුනිච් නගරයේ පැවති ආරක්ෂක සමුළුවක් අමතමින් ඊශ්‍රායල් අගමැති බෙන්ජමින් නෙතන්යාහු විසින් ඉරානය වෙත දැඩි විවේචනයක් එල්ල කර තිබේ.\r\n \r\n\tඔහු පවසන්නේ ඉරානය යනු සමස්ත ලෝකයටම බරපතළ අවදානම් ගෙනදෙන රාජ්‍යයක් බවයි.\r\n \r\n\tත්‍රස්තවාදයේ තොණ්ඩුව තම ගෙල මත පැළඳවීමට ඉරානයට කිසිම අවස්ථාවක ඉඩක් ලබා නොදෙන බවද අගමැතිවරයා මෙහිදී අවධාරණය කර තිබේ.\r\n \r\n\t2015 දී ඔබාමා රජයේ මැදිහත්වීමෙන් ඇති කළ ඉරාන න්‍යෂ්ටික ගිවිසුම දෝෂදර්ශනයට ලක්කළ නෙතන්යාහු, එය භයානක ඉරාන ව්‍යාඝ්‍රයන් ලිහා දැමීමක් ලෙස හඳුන්වා තිබේ.\r\n \n\n  ", "URL": "https://www.ada.lk/0/0/0-310800", "Category": "International", "Parent URL": null}