{"Source": "Ada News", "Timestamp": "13 03 2018", "Headline": "සමාජ මාධ්‍ය තහනම සිකුරාදා ඉවතට", "News Content": "\r\n\tෆේස්බුක් ඇතුළු සමාජ මාධ්‍ය ජාල සඳහා පනවා ඇති තහනම සිකුරාදා (16දා) ඉවත් කරන බව විදුලි සංදේශ අමාත්‍ය හරින් ප්‍රනාන්දු බීබීසී සිංහල සේවයට පවසා ඇත.\r\n \r\n\tශ්‍රී ලංකා විදුලි සංදේශ නියාමන කොමිෂන් සභාවේ අද පැවති සාකච්ඡාවට ජනාධිපති මෛත්‍රීපාල සිරිසේන මහතාද දුරකථනය ඔස්සේ සම්බන්ධ වී ඇති අතර එහිදී අදාළ එකඟතාවට පැමිණි බව අමාත්‍යවරයා සඳහන් කර ඇත.\r\n \r\n\tෆේස්බුක් ඔස්සේ වෛරී ප්‍රකාශන පළකිරීම අවහිර කරන බවට ෆේස්බුක් සමාගමෙන් තහවුරු කිරීමක් ආණ්ඩුව අපේක්ෂා කළ අතර ඒ සඳහා මේ වනවිටත් එකඟතාව පළකර ඇති එම සමාගමේ නිලධාරීන් පිරිසක් ලබන බ්‍රහස්පතින්දා (15දා) ශ්‍රී ලංකාවට පැමිණෙන බව ද අමාත්‍යවරයා සඳහන් කර ඇත.\r\n \n\n \r\n\t \r\n \n\r\n\t \r\n  ", "URL": "https://www.ada.lk/0/0/0-316336", "Category": "Latest News", "Parent URL": null}