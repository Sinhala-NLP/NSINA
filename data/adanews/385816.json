{"Source": "Ada News", "Timestamp": "9 10 2021", "Headline": "දූෂණ විමර්ශන මැද ඔස්ට්‍රියාවේ චාන්සලර් ඉල්ලා අස්වීමට යයි", "News Content": "තමන් දූෂණ විමර්ශනයක ඉලක්කය බවට පැමිණිලිකරුවන් චෝදනා කිරීම හේතුවෙන් ඇති වූ රජයේ අර්බුදය සමනය කිරීමේ අපේක්ෂාවෙන් තම ධුරයෙන් ඉවත් වීමට සැලසුම් කර ඇති බව ඔස්ට්‍රියානු චාන්සලර් සෙබස්තියන් කර්ස් පවසයි. 35 හැවිරිදි කර්ස් පැවසුවේ ඔහු වෙනුවට විදේශ ඇමති ඇලෙක්සැන්ඩර් ෂැලන්බර්ග් වැඩබලන චාන්සලර්වරයා ලෙස පත්කළ යුතු බවට යෝජනා කළ බවයි. කර්ස්ට ධුරයෙන් ඉවත් වන්නැයි විපක්ෂයේ නායකයන් ඉල්ලා සිටි අතර අඟහරුවාදා ඔහුට එරෙහිව විශ්වාසභංග යෝජනාවක් පාර්ලිමේන්තුවට ගෙන ඒමට සැලසුම් කර තිබුණි.   ", "URL": "https://www.ada.lk/0/0/0-385816", "Category": "International", "Parent URL": null}