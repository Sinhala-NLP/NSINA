{"Source": "Ada News", "Timestamp": "24 10 2018", "Headline": "‘එක් තීරයක් එක් මාවතක්’ අවුරුදු පහයි", "News Content": "චීන ජනාධිපති ෂි ජන්පින් මහතාගේ සංකල්පයක් වන 21 වැනි සියවසේ සේද මාවත හෙවත් 'එක් තීරයක් - එක් මාවතක්' සංවර්ධන උපායමාර්ගය ලොවට හඳුන්වාදී පස් වසරක් සපිරීම නිමිත්තෙන් අද (24දා) උදෑසන කොළඹ ගලධාරී හෝටලයේදී සංවත්සර උත්සවයක් පැවැත්විණි. ශ්‍රී ලංකා චීන සමාජ හා සංස්කෘතික සංගමයේ ප්‍රධානත්වයෙන්, හා විදේශීය රටවල මිත්‍රත්වය සඳහා වන චීන ජනතා සංගමය (CPAFFC) මගින් සංවිධානය මෙය සංවිධානය කර තිබුණි. ලංකාවේ චීන තානාපති කාර්යාල හා චීන මිත්‍රත්වය සඳහා වන දකුණු ආසියානු සංගමය (OSARFFC) මෙම සමුළුවට සහභාගි වෙයි. 'එක් තීරයක් - එක් මාවතක්' 21 වැනි සියවසේ සේද මාවත සංවර්ධන උපායමාර්ගික සැලසුම් මගින් සමස්ත ලෝකයටම ප්‍රතිලාභ ලැබෙන පරිදි ක්‍රියාත්මක කෙරේ. එහිදී 'එක් තීරයක් - එක් මාවතක්' සංකල්පය කොටස් දෙකක් යටතේ ක්‍රියාත්මක වන අතර, මධ්‍යම ආසියාව මැද පෙරදිග හරහා පැවැති ඉපැරණි සේද මාවත (One Belt one Road) ඔස්සේ ද, එමෙන්ම ආසියාව අප්‍රිකාව හා යුරෝපා රටවල් සමග සම්බන්ධතා තරකර ගැනීම යටතේ සමුද්‍රික සේද මාවත (one Road Initiative) ක්‍රියාත්මක වෙයි. ශ්‍රී ලංකාවද 'එක් තීරයක් - එක් මාවතක්' වැඩසටහන යටතේ ප්‍රධාන මධ්‍යස්ථානයකි. සටහන/ඡායාරූප - ඉසුරු පෙරේරා   ", "URL": "https://www.ada.lk/0/0/0-341593", "Category": "Uncategorized", "Parent URL": null}