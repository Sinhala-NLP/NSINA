{"Source": "Ada News", "Timestamp": "3 10 2019", "Headline": "ලාංඡනය පිළිබඳ සාකච්ඡාව එකඟතාවකින් තොරයි-දයාසිරි", "News Content": "ජනාධිපති අපේක්ෂක ගෝඨාභය රාජපක්ෂ මහතා සහ ශ්‍රී ලංකා නිදහස් පක්ෂය අතර, පුළුල් සන්ධානයක් ගොඩනැගීමේදී ජනාධිපතිවරණයට භාවිත කරන ලාංඡනය පිළිබඳ සාකච්ඡා එකඟතාවකින් තොරව අවසන් වී තිබේ. ලාංඡනය වෙනස් කිරීම පිළිබඳව අද (03දා) රාත්‍රී දීර්ඝ ලෙස සාකච්ඡා කර තිබුණු අතර, එය එකඟතාවකින් තොරව අවසන් වුවත්, පුළුල් සන්ධානයක් ගොඩනැගීම පිළිබඳව යම් යම් එකඟතාවන්වලට පැමිණ තිබේ. මේ පිළිබඳව ශ්‍රී ලංකා නිදහස් පක්ෂ මහ ලේකම් දයාසිර ජයසේකර මහතාගෙන් 'අද' කළ විමසීමකදී සඳහන් කළේ ලාංඡනය පිළිබඳව අවසන් තීරණයක් සාකච්ඡාවලදී පැමිණීමට නොහැකි වූ බවයි.  ", "URL": "https://www.ada.lk/0/0/0-353013", "Category": "Latest News", "Parent URL": null}