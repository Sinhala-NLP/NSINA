{"Source": "Ada News", "Timestamp": "11 12 2018", "Headline": "රනිල් මන්ත්‍රීධුරයේ කටයුතු කිරිම වළක්වමින් නියෝගයක් ඉල්ලා පෙත්සමක්", "News Content": "හිටපු අග්‍රාමාත්‍ය රනිල් වික්‍රමසිංහ මහතා පාර්ලිමේන්තු මන්ත්‍රීවරයෙක් ලෙස කටයුතු කිරිම වළක්වමින් කෝවෝ වොරොන්ටෝ රීට් ආඥාවක් නිකුත් කරන ලෙස ඉල්ලමින් අභියාචනාධිකරණයට පෙත්සමක් ඉදිරිපත් කර තිබේ. කොළඹ නාගරික මන්ත්‍රී ශර්මිලා ගෝනවල මහත්මිය මෙම පෙත්සම ගොනුකර තිබේ. ඇය අභියාචනාධිකරණයෙන් ඉල්ලා ඇත්තේ පෙත්සම් විභාගය අවසන් වන තෙක් රනිල් වික්‍රමසිංහ මහතා පාර්ලිමේන්තු මන්ත්‍රිධුරයේ කටයුතු කිරිම වළක්වමින් අතුරු තහනම් නියෝගයක් නිකුත් කරන ලෙසයි. රනිල් වික්‍රමසිංහ, අකිල විරාජ් කාරියවසම්, පාර්ලිමේන්තු මහ ලේකම් ධම්මික දසනායක ඇතුළු පස් දෙනෙක් මෙම පෙත්සමේ වගඋත්තරකරුවන් ලෙස නම් කර තිබේ.   ", "URL": "https://www.ada.lk/0/0/0-343288", "Category": "Latest News", "Parent URL": null}