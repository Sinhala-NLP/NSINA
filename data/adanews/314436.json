{"Source": "Ada News", "Timestamp": "5 03 2018", "Headline": "දිගන හා තෙල්දෙනියේ කලහකාරීව හැසිරුනු 24ක් අත්අඩංගුවට", "News Content": "\r\n\tඅද දින දිගන හා තෙල්දෙනිය ප්‍රදේශවලදී කලහකාරී ලෙස හැසිරුණු පිරිසගෙන් 24 දෙනෙකු තෙල්දෙනිය පොලීසිය මගින් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි.\n \r\n\t2000ක පමණ  පිරිසක් අද (05දා) දහවල් දිගන නගරයට හා තෙල්දෙනිය ප්‍රදේශයට කඩා වැදී ආගමික ස්ථානයකට,වෙළෙඳ සැල් හා නිවාස කිහිපයකට ගිනි තබා විනාශ කර තිබේ.\r\n \r\n\tකලහකාරී පිරිස්  විසුරුවා හැරීම පිණිස පොලීසිය කඳුළු ගෑස් ප්‍රහාර එල්ල කළද ඔවුන් ඒවා විඳගනිමින් පොලීසියටද ගල් ප්‍රහාර එල්ල කර අදාළ කඩකප්පල්කාරී ක්‍රියාවන් අඛණ්ඩව සිදුකරමින් ඉදිරියට පැමිණෙමින් රථවාහනවලටද පහර දුන්නේය.\r\n \r\n\tතෙල්දෙනිය පොලීසිය මගින් අත්අඩංගුවට ගත් සැකකරුවන් පල්ලෙකැලේ පොලීසියේ 10ක්ද, මැණික්හින්න පොලීසියේ 14 දෙනෙක්ද රඳවා තිබේ. එයින් කොටසක් පොලිස් ඇප මත මුදා හැර ඇති අතර, අනෙකුත් සැකකරුවන් අධිකරණයට ඉදිරිපත් කිරීමට නියමිත බවද පොලිස් මාධ්‍ය ප්‍රකාශක කාර්යාලය පැවසීය.\r\n  ", "URL": "https://www.ada.lk/0/0/0-314436", "Category": "Latest News", "Parent URL": null}