{"Source": "Ada News", "Timestamp": "13 02 2019", "Headline": "මධූෂ්ගේ අනියම් බිරිඳට අයත් වාහන දෙකක් STF භාරයට", "News Content": "ඩුබායිහිදී අත්අඩංගුවට පත් පාතාල කල්ලි නායක මාකඳුරේ  මධුෂ්ගේ  අනියම් බිරිඳ යැයි පවසන කාන්තාවකගේ  පුංචි අම්මාගේ  නිවසේ තිබී මධුෂ්ට අයත් බව කියන KDH වෑන් රියක් හා ප්‍රාඩෝ ජීප් රියක් පොලිස් විශේෂ කාර්ය බළකාය විසින් සිය භාරයට ගෙන තිබේ .  කැලණිය, ගෝනවල නිවසක තිබී මෙම වාහන  සොයාගෙන ඇත. මධුෂ්ගේ අනියම් බිරිඳ බව කියන අයගේ මවගේ නමට (ඇය මියගොස් තිබේ) වෑන් රිය ලියාපදිංචි කර තිබී අතර තවත් ජීප් රථය ඇයගේ ඥාතියකුගේ නමට ලියාපදිංචි කර ඇති  බවට මූලික පරීක්ෂණවලදී හෙළිව තිබේ. මීට පෙරද මාකඳුරේ මධූෂ්ගේ නමට තිබූ මෝටර් රථයක් අත්අඩංගුවට ගනු ලැබීය.  ", "URL": "https://www.ada.lk/0/0/0-345386", "Category": "Latest News", "Parent URL": null}