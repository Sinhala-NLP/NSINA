{"Source": "Ada News", "Timestamp": "9 04 2022", "Headline": "විල් ස්මිත්ට වසර 10ක ඔස්කාර් තහනමක්", "News Content": "චලන චිත්‍ර කලා හා විද්‍යා ඇකඩමිය විසින් සුප්‍රසිද්ධ හොලිවුඩ් රංගන ශිල්පී විල් ස්මිත්ට ඉදිරි වසර 10ක් සඳහා එහි කිසිදු උත්සවයකට සහභාගී වීම තහනම් කරන බව එම සංවිධානය පවසයි. සමූහයේ පාලක මණ්ඩලය විසින් මෙම තීරණය ගෙන ඇති අතර \"අපගේ ඇකඩමි පවුලට\" යන විවෘත ලිපියක් මගින් ප්‍රකාශයට පත්කර ඇත. එය ඇකඩමියේ සභාපති ඩේවිඩ් රූබින් සහ එහි ප්‍රධාන විධායක නිලධාරී ඩෝන් හඩ්සන් විසින් අත්සන් කරන ලදී. ස්මිත්ගේ තහනම පසුගිය මාසයේ ඔස්කාර් විකාශනය අතරතුර බොහෝ සාකච්ඡා කරන ලද ශාරීරික ආරවුල් පිළිබඳ සඳහනක් වන වේදිකාවේ ඔහුගේ පිළිගත නොහැකි හා හානිකර ක්‍රියාවන්ට ප්‍රතිචාරයක් බව කියයි. වැඩසටහන මෙහෙයවූ ක්‍රිස් රොක් විසින් විල් ස්මිත්ගේ බිරිඳ වන ජාඩා පින්කට් ස්මිත්ගේ කැපී පෙනෙන ලෙස හිසකෙස් ගැලවී යාම (රෝගී තත්ත්වයක ප්‍රතිඵලයක් නිසා) ගැන විහිළු කිරීමෙන් පසු ස්මිත් වේදිකාවට කඩා වැදී විකට නළුවාට කම්මුල් පහරක් එල්ල කළේය. මෙම සිදුවීමෙන් මොහොතකට පසු, ස්මිත් හොඳම නළුවා සඳහා වූ ඇකඩමි සම්මානය පිළිගැනීමට ගිය අතර, ඔහුගේ හැසිරීම සම්බන්ධයෙන් ඇකඩමියෙන් සමාව අයැද සිටියේය. නමුත් දිනක් ගතවන තුරු ඔහු රොක්ගෙන් සමාව අයැද සිටියේ නැත. ඇකඩමියේ ලිපියේ සඳහන් වන්නේ පාලක මණ්ඩලය විසින් දශක ගණනාවක් පැරණි මාධ්‍ය සංවිධානයෙන් ස්මිත්ගේ ඉල්ලා අස්වීම පිළිගත් බවත්, සම්බන්ධ වූ සියල්ලන්ටම සුවය සහ ප්‍රතිෂ්ඨාපනය ගැන බලාපොරොත්තුවක් ප්‍රකාශ කිරීමට පෙර සිය සන්සුන් භාවය පවත්වා ගැනීම ගැන රොක්ට ගැඹුරු කෘතඥතාවක් ප්‍රකාශ කරන බවය. කෙසේ වෙතත්, රෝගා බාධයක් නිසා හිසකෙස් යාමේ රෝගයට ගොදුරුව සිටි විල් ස්මිත්ගේ බිරිඳට ප්‍රසිද්ධියේ අපහාසයක් කිරීම සම්බන්ධයෙන් රොක් වෙත කිසිදු දඬුවමක් පැනවීමට ඇකඩමිය කටයුතු නොකිරීමද විශේෂත්වයක් විය.   ", "URL": "https://www.ada.lk/0/0/0-392188", "Category": "International", "Parent URL": null}