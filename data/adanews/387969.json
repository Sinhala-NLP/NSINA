{"Source": "Ada News", "Timestamp": "2 12 2021", "Headline": "තවත් ෆයිසර් එන්නත් මාත්‍රා තොගයක් දිවයිනට", "News Content": "ශ්‍රී ලංකාවට පරිත්‍යාගයක් ලෙස ලැබුණ \" ෆයිසර් \" එන්නත් මාත්‍රා 182,400 ක් ඩුබායි සිට 12/02 දින උදෑසන කටුනායක ගුවන් තොටුපළ වෙත රැගෙන විත් තිබේ . කිලෝ ග්රැම් 1,014 ක් බරැති මෙම එන්නත් තොගය පෙට්ටි 32 ක අසුරා නෙදර්ලන්තයේ ඇම්ස්ටර්ඩෑම් නුවර සිට මුලින්ම එක්සත් අරාබි එමීර් රාජ්‍යයේ ඩුබායි වෙත මුලින්ම ගුවන් මගින් ගෙනැවිත් තිබුණි . ඉන්පසුව මෙම එන්නත් තොගය ඩුබායි සිට එමිරේට්ස් ගුවන් සේවයේ ඊ.කේ.- 650 දරන භාණ්ඩ ප්‍රවාහන ගුවන් යානයෙන් 12/02 දින උදෑසන 08.45 ට කටුනායක ගුවන් තොටුපළ වෙත රැගෙන විත් තිබුණි . ගුවන් යානයෙන් ගොඩ බාන ලද මෙම එන්නත් තොගය සෞඛ්‍ය අමාත්‍යාංශයේ විශේෂ ශීතකරණ පහසුකම් සහිත ලොරි රථ මගින් ඔවුන්ගේ කොළඹ පිහිටි මධ්‍යම ගබඩා සංකීර්ණය වෙත ගෙන යාමට පියවර ගෙන තිබේ .  ", "URL": "https://www.ada.lk/0/0/0-387969", "Category": "Latest News", "Parent URL": null}