{"Source": "Ada News", "Timestamp": "29 03 2019", "Headline": "විදුලි කප්පාදුව ගැන මහින්දානන්දගෙන් හෙළිදරව්වක්", "News Content": "අමාත්‍ය රවී කරුණානායක මහතාට මේ වන විට හෙලිකොප්ටර් නොමැතිව වැඩක් කිරීමට නොහැකි බව පාර්ලිමේන්තු මන්ත්‍රී මහින්දානන්ද අලුත්ගමගේ මහතා පැවැසීය. පසුගිය අමාත්‍යවරුන් සිය සාක්කුවට දා ගත් ආකාරයට විදුලි බල අමාත්‍යාංශයේ ලේකම් සුරෙන් බටගොඩ මහතා රවී කරුණනායක මහතාට හෙලිකොප්ටර් ලබාදී ඔහුවත් තම පැත්තට ගත් බවද මන්ත්‍රීවරයා සඳහන් කළේය. \"විදුලි බල මණ්ඩලය 50 වැනි සංවත්සරය සමරන්න යන විට රටේම විදුලි කප්පාදුවක් සිදුකරමින් පවතිනවා. අවුරුදු කන්න වෙන්නෙත් කලුවරේ. අපිට නම් ප්‍රශ්ණයක් නෑ. අපේ ඔබලාගේ ගෙවල් වලනම් ජෙනරේටස් තිබේවි. අහිංසක මනුස්සයා අඳුරේ. මේක සාමාන්‍ය විදුලි කප්පාදුවක් නෙමෙයි. මේක අසාමාන්‍ය විදුලි කප්පාදුවක්. මේ විදුලි කප්පාදුව ලේකම් සුරේන් බටගොඩ මහතා වගකිව යුතුයි. මම දන්නවා එයා කාමරයේ ඉඳන් අහගෙන් ඉන්නවා. මෙයා හැම ඇමතිවරයෙක්ම තමන්ගේ සාක්කුවට දාගත්තා. රංජිත් සියඹලාපිටිය මහතාට රැකියාවල් 4000ක් දීලා ඔහුව සාක්කුවට දාගත්තා. දැන් රවී කරුණානායක මහතාට චොපර් දීලා සාක්කුවේ දා ගත්තා. එයා දැන් චොපර් ඇමති. දැන් චොපර් නැතිව යන්න බෑ. පුත්තලමට යන්නෙත් චොපර් එකෙන්. නිලධාරීවාදය තමයි ආණ්ඩුව අපහසුතාවට ලක්කරන්නේ. මේ කළේ හදිසි විදුලිය මිලදී ගැනීමට කොමිස් ගන්නයි. මෙගාවොට් 1 එකේ ජෙනරේටරස් 50ක් අමාත්‍යාංශය ගෙනාවා. එයින් වැඩ කරන්නේ දැන් ජෙනරේටරස් 2යි. \"     ", "URL": "https://www.ada.lk/0/0/0-346864", "Category": "Latest News", "Parent URL": null}