{"Source": "Ada News", "Timestamp": "12 05 2019", "Headline": "ගම්මන්පිලගේ කතාව අසත්‍යයි - තලතා", "News Content": "අධිකරණ විනිශ්චයකාරවරුන් කිහිප දෙනෙකු අප්‍රේල් මස 08 වන දින සිට 12 වන දින දක්වා ඇමරිකානු එක්සත් ජනපදයේ කරන ලද සංචාරය සම්බන්ධයෙන් පාර්ලිමේන්තු  මන්ත්‍රි උදය ගම්මන්පිල මහතා කරන  ලද ප්‍රකාශය සත්‍යයෙන් තොර දේශපාලන වාසි ලබා ගැනීම සදහා කරන ලද ප්‍රකාශයක් ලෙස වගකීමෙන් ප්‍රතික්ෂේප කරන බව අධිකරණ අමාත්‍ය තලතා අතුකෝරාළ මහත්මිය ප්‍රකාශ කරයි. මෙම ප්‍රකාශය තුළ නම් සඳහන් කරමින් දක්වන ලද ඇමරිකානු තානාපති කාර්යාලයේ ඇමරිකානු අධිකරණ දෙපාර්තමේන්තුවේ නීති උපදේශක පැට්‍රික් ජේ එහෙලර් (Patrick J.Ehelers) මහතාට යම්කිසි සිත් වේදනාවක් හෝ අපහසුතාවයක් ඇති වුයේ නම් ශ්‍රී ලංකා රජය සහ ගරු අධිකරණය වෙනුවෙන් තම කණගාටුව ප්‍රකාශ කරන බවත් ඇය නිකුත් කළ නිවේදනයක දැක්වෙයි.   ", "URL": "https://www.ada.lk/0/0/0-348339", "Category": "Latest News", "Parent URL": null}