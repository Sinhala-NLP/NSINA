{"Source": "Ada News", "Timestamp": "7 08 2018", "Headline": "විදෙස්ගත ‌ වෙන්න  එපා - ජනපති ඉංජිනේරුවන්ට කියයි", "News Content": "විදෙස්ගතවීමට සූදානමින් සිටින ඉංජිනේරුවන් රට වෙනුවෙන් තම යුතුකම් ඉටුකිරීම වෙනුවෙන් තවත් වසර කිහිපයක් මවු බිමේ රැඳී සිටින ලෙස ජනපති මෛත්‍රීපාල සිරිසේන මහතා ඉල්ල සිටියි. ජනාධිපතිවරයා  මේ බව ප්‍රකාශ කළේ තිරසර දැක්ම එළිදැක්වීම සහ තිරසර කතිකාව ජනගත කිරීමේ අවස්ථාවට ඊයේ (06දා) පස්වරුවේ කොළඹ බණ්ඩාරනායක ජාත්‍යන්තර සම්මන්ත‍්‍රණ ශාලාවේදී එක්වෙමිනි. තිරසර සංවර්ධන ඉලක්ක සපුරාගැනීම යනු රටත්, ජාතියත් ජයග‍්‍රහණය කරා ගෙනයාම වන අතර, ජාතියේ හෙට දවස වෙනුවෙන් එම වැඩපිළිවෙළ සාර්ථක කර ගැනීමට එක්වන ලෙස ජනාධිපතිවරයා සියලු දේශපාලන නායකයින්ට,  විද්වතුන්ට, පෞද්ගලික අංශ ව්‍යාපාරිකයින් ඇතු`ථ සියලු ක්ෂේත‍්‍ර නියෝජනය කරන පිරිස් වෙත සහ පාසල් දරුවන් ඇතුළු සමස්ත පුරවැසියන්ට ආරාධනා කිරීමටත් කටයුතු කළේය. මෙහිදී ජනාධිපතිවරයා ජාතික තිරසර කතිකාව වෙත විශේෂ යෝජනා දෙකක්  ද ඉදිරිපත් කරනු ලැබීය. ඒ අලි මිනිස් ගැටුමට ස්ථීරසාර විසදුමක් සෙවීම  සහ  රටේ ආහාර නිෂ්පාදනයෙන් සියයට 32 කට වැඩි ප‍්‍රමාණයක් සතුන් විසින් විනාශකර දැමීම නිසා මතුව ඇති ගැටලුවලට විසදුම් ලබා ගැනීම පිළිබඳ සියලුදෙනාගේ අදහස් සහ යෝජනා ලබා ගැනීම පිළිබඳවයි. මේ පිළිබඳ සිය යෝජනා දේශපාලන පක්ෂ භේදයෙන් සහ දේශපාලන කුහකත්වයෙන් තොරව ඉදිරිපත් කරන ලෙසත් එම විවේචන සහ චෝදනා කරන සියලුදෙනාට ආරාධනා කරන බවත් අවශ්‍යනම් තමා පෞද්ගලිකවම හමුවී වුව ද එම යෝජනා භාරදිය හැකි බවත් ජනපතිවරයා කියා සිටියේය. එමෙන්ම තිරසර සංවර්ධන කතිකාව විවේචනයට, සංවාදයට සහ සාකච්ඡාවට විවෘත අතර විවේචන සතුටින් භාරගන්නා නමුත් අවශ්‍ය වන්නේ විසදුම් සහ කි‍්‍රයාත්මක කළ හැකි යෝජනා සහයෝගය සහ සහභාගිත්වය බව ද ජනාධිපතිවරයා සඳහන් කළේය.             ", "URL": "https://www.ada.lk/0/0/0-339005", "Category": "Latest News", "Parent URL": null}