{"Source": "Ada News", "Timestamp": "5 04 2021", "Headline": "කොස්ගොඩ තාරක ඇතුළු සිවු දෙනෙකුට ඩෙංගු", "News Content": "සංවිධානාත්මක අපරාධ කල්ලි සාමාජික  කොස්ගොඩ තාරක ඇතුළු  අපරාධ කල්ලි සාමාජිකයන්  සිවුදෙනෙකු ඩෙංගු රෝගය වැළඳීම හේතුවෙන්  කොළඹ ජාතික රෝහල වෙත ඇතුළත් කර ඇතැයි උසස් පොලිස් නිලධාරියෙක් පැවැසීය . එම පිරිස අතර  ධර්මකීර්ති තාරක පෙරේරා නොහොත් කොස්ගොඩ තාරක , කොස්ගොඩ තාරක ගේ සහෝදරයා වන මධුක නිර්මාල් පෙරේරා,ඩබ්ලිව් එම් පී පි බණ්ඩාර   හා මොහොමඩ් ඉබ්බ්‍රාඉම්  යන  පුද්ගලයන්  බව  උසස් පොලිස් නිලධාරියා කීය . අපරාධ කල්ලි සාමාජිකයින් සිව් දෙනා අංක 43 වාට්ටුවේ ප්‍රතිකාර ලබන බව  රෝහල් ප්‍රකාශකයකු පැවසීය  මෙම අපරාධ කල්ලි සාමාජිකයන් සිව්දෙනා අපරාධ පරීක්ෂණ දෙපාර්තමේන්තුවේ රැඳවුම් නියෝග  රඳවා සිටි අයවලුන් බවත් එම පුද්ගලයන් ට අපරාධ පරීක්ෂණ දෙපාර්තමේන්තුව මගින් විශේෂ පොලිස් ආරක්ෂාවක් යොදවා ඇතැයි  උසස් පොලිස් නිලධාරියා වැඩිදුරටත් පැවසීය .  බණ්ඩාරගම බිමල් ශ්‍යාමන් ජයසිංහ  ", "URL": "https://www.ada.lk/0/0/0-376878", "Category": "Latest News", "Parent URL": null}