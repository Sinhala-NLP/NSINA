{"Source": "Ada News", "Timestamp": "7 03 2018", "Headline": "ලේ වගුර කලත්තන දේශපාලන සූකරයෝ තුන් දෙනෙක් ඉන්නවා", "News Content": "\r\n\tරට තුළ ඇඳිරි නීතිය බලපවත්වන අවස්ථාවන්හදී නීතිය කඩකරන්නන්ට එරෙහිව දැඩිව නීතිය ක්‍රියාත්මක කළ යුතු බවත් එසේ නොමැති වීමෙන් රටේ නීතිය හෑල්ලුවීමකට ලක්වන බවත් මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පෙන්වා දෙයි.\r\n \r\n\tඅමාත්‍යවරයා මේ බව පෙන්වා දුන්නේ බත්තරමුල්ල පිහිටි ජාතික හෙළ උරැමය ප්‍රධාන කාර්යාලයේදී අද (07දා) පස්වරැවේ පැවති මාධ්‍ය හමුවකට එක්වෙමිනි.\r\n \r\n\tඑහිදී මාධ්‍යවේදීන් විසින් අසන ලද ප්‍රශ්න වලට පිළිතුරු දුන් අමාත්‍යවරයා මෙසේ ද පවසා සිටියේය.\r\n \r\n\t ʻʻලේ වගුරේ බැහැගෙන ලේ වගුර කලත්තන දේශපාලන සූකරයෝ තුන් දෙනෙක් ඉන්නවා. ඔවුන්ගේ බියවැද්දවීම් වලට හසුවෙන්න එපා කියලා ජනතාවගෙන් ඉල්ලනවා. විමල් වීරවංශ මහතා ගැන මම කියන්නේ නෑ. තමන්ගේ උප්පත්තියේ ඉඳලා වංචා කළ කෙනෙකුට  උත්තර දෙන්න මට අවශ්‍ය නෑ. බොල් වීරයෝ නිසා තමයි ප්‍රශ්න තවත් වැඩි වෙන්නේ.ʼʼ\r\n \n\n  ", "URL": "https://www.ada.lk/0/0/0-314996", "Category": "Latest News", "Parent URL": null}