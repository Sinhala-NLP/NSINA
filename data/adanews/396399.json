{"Source": "Ada News", "Timestamp": "18 08 2022", "Headline": "20,000ක අල්ලසක් ගත් පොලිස් සැරයන් අත්අඩංගුවට", "News Content": "හැටන් මහෙස්ත්‍රාත් අධිකරණයේ විභාග වෙමින් පවතින නඩුවකට සහයෝගය දැක්විම පිණිස පැමිණිලි පාර්ශවයෙන් රු 20000 අල්ලස් මුදලක් ලබාගත්තේ යැයි කියන සිද්ධියක් සම්බන්ධයෙන් එම අධිකරණයේ රාජකාරි කරන පොලිස් සැරයන්වරයෙකුව අල්ලස් සහ දුෂණ විමර්ෂණ අංශයේ නිලධාරින් විසින් ඊයේ (17දා) පස්වරුවේ අත්අඩංගුවට ගෙන ඇත. හැටන් ප්‍රදේශයේ පදිංචිකරුවෙකුගේ අස්ථානගත වු ණය කාඩ් පතක් සම්බන්ධයෙන් හැටන් පොලිසිය විසින් අත්අඩංගුවට ගෙන අධිකරණය වෙත ඉදිරිපත් කර තිබු සැකකරුවෙකුට නිතිය තදින් ක්‍රියාත්මක කිරිමට අවශ්‍ය කටයුතු කරන බව පවසා පැමිණිලි පාර්ශවයෙන් රු 50000 මුදලක් අල්ලස් වශයෙන් සැකකාර සැරයන්වරයා ඉල්ලා ඇති අතර , ඒ සම්බන්ධයෙන් අගතියට පත් පාර්ශවය විසින් අල්ලස් සහ දුෂණ විමර්ෂණ අංශයට කරන ලද පැමිණිල්ලක්  මත සැරයන්වරයා ඉල්ලා සිටි අල්ලස් මුදලින් රු 20000 මුදලක් ඔහුට ලබාදෙන අවස්තාවේ අල්ලස් සහ දුෂණ විමර්ෂණ අංශයේ නිලධාරින් විසින් අත්අඩංගුවට ගෙන ඇත. අත්අඩංගුවට ගත් සැකකාර සැරයන්වරයා හැටන් මහෙස්ත්‍රාත්වරයා වෙත ඉදිරිපත් කිරිමට නියමිතය.  ", "URL": "https://www.ada.lk/0/0/0-396399", "Category": "Latest News", "Parent URL": null}