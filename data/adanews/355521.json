{"Source": "Ada News", "Timestamp": "10 12 2019", "Headline": "දක්ෂ තානාපතිවරුනුත් ආපසු ලංකාවට කැඳවලා - කථානායක", "News Content": "නව රජය මගින් නැවතත් දිවයිනට කැඳවූ ශ්‍රී ලංකාවේ විදේශ දූත මණ්ඩල සේවාවල නිරතව සිටි තානාපතිවරුන් හා මහ කොමසාරිස්වරුන් අතර දක්ෂ පුද්ගලයන් සීමිත පිරිසක්ද සිටින බව කථානායක කරු ජයසූරිය මහතා සිය ට්විටර් ගිණුමෙන් ප්‍රකාශ කරයි. විදේශ දූත මණ්ඩල සේවාවලට හිතවත්කම් මත හා වෙනත් හේතු මත පත්කර තිබූ තානාපතිවරුන් හා මහ කොමසාරිස්වරුන් යළි ශ්‍රී ලංකාවට කැඳවීමට වත්මන් රජය කටයුතු කර තිබේ. මේ පිළිබඳව වැඩිදුරටත් අදහස් දක්වන කරු ජයසූරිය මහතා ප්‍රකාශ කරන්නේ කිසියම් රටක් පිළිබඳව පළමු හැඟීම එම රටේ තානපතිවරුන් හා මහකොමසාරිස්වරුන් විසින් නිර්මාණය කරන බවත් එම පත්වීම් ඒ සඳහා සුදුසුව වෘත්තිකයන් පත්කළ යුතු බවත්ය.  The first impression of a country is created by its Ambassadors and High Commissioners. It is important to appoint truly capable and eminent professionals to those positions. I am sure there are a few very capable personalities among those who have now been recalled.  ", "URL": "https://www.ada.lk/0/0/0-355521", "Category": "Latest News", "Parent URL": null}