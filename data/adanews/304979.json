{"Source": "Ada News", "Timestamp": "23 01 2018", "Headline": "එජාපයට ඡන්දය දෙන්න බැරිනම් SLFP හෝ JVP දෙන්න", "News Content": "\r\n\tඑක්සත් ජාතික පක්ෂයට ඡන්දය දෙන්න බැරිනම් ශ්‍රී ලංකා නිදහස් පක්ෂයට හෝ ජනතා විමුක්ති පෙරමුණට ඡන්දය දෙන්නැයි නියෝජ්‍ය අමාත්‍ය රන්ජන් රාමනායක මහතා පැවැසීය.\r\n \r\n\t මොරටුවේදී පැවැති ජනහමුවක් අමතමින් ඔහු මේ බව පවසා සිටියේය.\r\n \r\n\t“හාකබෝන් ගාලා හරි මේ දෙන්නා අලවනවා. මේ දෙන්නා කසාද බැන්දේ 2015  ජනවාරි 8 වැනිදා. තාම යන්නේ හනිමූන් එක. එහෙම වෙන් වෙන්න දෙන්න බෑ. මේ වගේ ජනපති කෙනෙක්. මේ වගේ අගමැති කෙනෙක් අපිට ආයේ හම්බවෙනවා කියලා හිතන්න එපා.\r\n \r\n\tජනාධිපතිරයා තම විධායක බලතල අඩුකර ගත්තා. තම වියදම් කොච්චර අඩුකර ගත්තද?  ඒව‍ගේම මේක හොරකම් මැරකම් නැත්තටම නැති ආණ්ඩුවක් කියලා මම කවදාවක් කියෙන්නේ නෑ. හොරු කවදාවක් මේ ලෝකේ නැතිව යන්නේ නෑ.\r\n \r\n\tහොරකම් අවම කරන, හොරු අල්ලන, හොරුන්ට එරෙහිව කොමිෂන් තියෙන ආංණ්ඩුවක් අපිට ඕන. ඒ කාලේ ජනපතිවරයා ෆයිල් හැංගුවා\r\n \r\n\tඑක්සත් ජාතික පක්ෂයට ඡන්දය දෙන්න බැරිනම් ශ්‍රී ලංකා නිදහස් පක්ෂයට ඡන්දය දෙන්න. ඒ දෙකටම දෙන්න  බැරිනම් ජනතා විමුක්ති පෙරමුණේ ඉන්නවා හොරකම් නොකරන අය. එ අයට ඡන්දය දෙන්න. මෙන්න වැන්දා අර පෝරිසාදයාට නම් ආයේ එන්න දෙන්න එපා. ලංකාවේ ජනතාව දේශපාලකයන්ගෙන් ප්‍රශ්න අහනකම් මේ රට හදන්න බෑ.”\r\n \n\n \r\n\t \r\n  ", "URL": "https://www.ada.lk/0/0/0-304979", "Category": "Latest News", "Parent URL": null}