{"Source": "Ada News", "Timestamp": "28 06 2018", "Headline": "බ්‍රසීලයත් අවසන් 16ට", "News Content": "බ්‍රසීල කණ්ඩායම හා සර්බියා කණ්ඩායම අතර පැවැති තරගය ගෝල 2-0ක් ලෙස ජයගත් බ්‍රසීලය පාපන්දු ලෝක කුසලාන තරගාවලියේ අවසන් 16 දෙනා අතරට පිවිසීමට සමත්විය. ඊ කාණ්ඩයේ තරගයක් වූ මෙය ඊයේ (27දා) පැවැතියේය. තරගයේ පළමු අර්ධයේදී පවුලින්හෝ (36’) වාර්තා කළ ගෝලයත් සමගින් ඔවුන් තරගයේ පෙරමුණ ගැනීමට සමත්විය. ඉන් අනතුරුව දෙවැනි අර්ධයේදී ක්‍රියාත්මක වූ තියාගේ සිල්වා (60’) බ්‍රසීලය වෙනුවෙන් දෙවැනි ගෝලය වාර්තා කිරීමට සමත්විය.  තරගයේ වීරය ලෙස පිල්පේ කෝටිනෝ සම්මාන ලැබීය.  ", "URL": "https://www.ada.lk/0/0/0-337686", "Category": "Sports", "Parent URL": null}