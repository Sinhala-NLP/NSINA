{"Source": "Ada News", "Timestamp": "23 08 2018", "Headline": "ඥානසාර හිමියන්ට පනවා ඇති සිරදඬුවම ගැන ජනපති සමග සාකච්ඡා කරනවා", "News Content": "ගලගොඩඅත්තේ ඥානසාර හිමියන්ට පනවා ඇති සිරදඬුවම්  සම්බන්ධව තමන් ජනාධිපතිවරයා සහ කැබිනට් මණ්ඩලය සමග සාකච්ඡා කරන බව බුද්ධශාසන අමාත්‍ය ගාමිණී ජයවික්‍රම පෙරේරා මහතා පැවසීය. බොදුබල සේනා සංවිධානයේ නියෝජිතයන් පිරිසක් බුද්ධශාසන අමාත්‍යාංශයට පැමිණ ඥානසාර හිමියන් සම්බන්ධව සාකච්ඡා කළ අවස්ථාවේදී අමාත්‍යවරයා මේ බව පවසා සිටියේය. ඥානසාර හිමියන්ට නිදහස ලබාගැනීම සඳහා බුද්ධ ශාසන අමාත්‍යාංශයට කළ හැකි සියලු මැදිහත්වීම් සිදුකරන බවද ඒ මහතා සඳහන් කළේය. තමන් භික්ෂූන් වහන්සේලා වෙනුවෙන් පෙනී සිටින බවත්,හැකි සෑම විටම උන්වහන්සේලාගේ ජාතික හා ශාසනික කටයුතු සඳහා සහාය ලබාදෙන බවත් හෙතෙමපවසා සිටියේය.     ", "URL": "https://www.ada.lk/0/0/0-339574", "Category": "Religion", "Parent URL": null}