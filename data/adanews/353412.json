{"Source": "Ada News", "Timestamp": "17 10 2019", "Headline": "එක්සත් ජනපද සටන් විරාමය තුර්කි ජනපති ප්‍රතිකේෂ කරයි", "News Content": "උතුරුදිග සිරියාව තුළ වහාම සටන් විරාමයක් කැඳවන ලෙස එක්සත් ජනපදය කළ ඉල්ලීම තුර්කි ජනපති රිසෙප් එර්ඩෝගන් ප්‍රත්ක්ෂේප කර තිබේ. එක්සත් ජනපද උප ජනාධිපති සහ එක්සත් ජනපද රාජ්‍ය ලේකම් තුර්කියේ සංචාරයකට පැමිණීමට නියමිතව තිබියදී තුර්කි නායකයා මෙම අදහස් මතු කිරීමද විශේෂත්වයකි. තුර්කියේ ප්‍රධාන මිතුරා වූ එක්සත් ජනපදය උතුරුදිග සිරියාවෙන් ඉවත්වීමත් සමග තුර්කිය විසින් කුර්දි හමුදා පලවා හැරීම සඳහා මෙහෙයුම් ආරම්භ කළේය. මේ අතර, සිරියාවට සහාය දක්වන රුසියාව කියා සිටියේ තුර්කි සහ සිරියානු හමුදා අතර ගැටුම් වැළැක්වීම සඳහා ඔවුන්ද මැදිහත් වූ බවයි. තුර්කිය කුර්දි නායකත්වයෙන් යුතු සිරියානු ප්‍රජාතන්ත්‍රවාදී බලකාය ත්‍රස්ත සංවිධානයක් ලෙස සලකන අතර, එක්සත් ජනපද හමුදා තුර්කියෙන් ඉවත්වීම තුර්කියට කොළ එළියක් ලබාදුන් බවට ට්‍රම්ප් පරිපාලකයෝ විරෝධය දක්වති. දැනට තුර්කියේ සිටින සිරියානු සරණාගතයන් මිලියන 2ක් පමණ නැවත පදිංචි කරවීම සඳහා සිරියාව දෙසට කිලෝමීටර් 30ක් දක්වා 'ආරක්ෂිත කලාපයක්' නිර්මාණය කිරීම තම අරමුණ බව තුර්කිය බලධාරීහු පවසති.   ", "URL": "https://www.ada.lk/0/0/0-353412", "Category": "International", "Parent URL": null}