{"Source": "Ada News", "Timestamp": "7 11 2019", "Headline": "සජිත්ගේ ගෝඨාගේ යෝජනාවට ජනපති එකඟ නොවෙයි", "News Content": "මෙවර ජනාධිපතිවරණයේ ප‍්‍රධාන පක්ෂ දෙකේ ම අපේක්ෂකයන් රසායනික පොහොර නොමිලයේ ලබාදෙන බවට කර ඇති යෝජනාවට තමා එකඟ නොවන බව ජනපති මෛත්‍රීපාල සිරිසේන මහතා පවසයි. කලු ගඟ ජලාශයේ දියවර මංගල්‍යය හා අඹන නව නගරය ජනතා අයිතියට පවරාදීමේ අවස්ථාවට අද පෙරවරුවේ එක්වෙමින් ජනපතිවරයා මේ බව පැවැසීය. රසායනික පොහොර භාවිතය වකුගඩු රෝගය ඉහළයාමට ප‍්‍රධාන හේතුවක් වී ඇති බවට මේ වන විට තහවුරු වී ඇති බවත් ගොවි ආර්ථිකය ශක්තිමත් කිරීම සහ ගොවීන්ට පහසුකම් සැලසීම දේශපාලන නායකයන්ගේ වගකීම වුව ද සෞඛ්‍ය සම්පන්න ජනතාවක් බිහිකිරීමට බාධාවක් වන තීන්දු තීරණවලට කිසිවිටෙකත් එළැඹිය යුතු නොවන බවද ජනපතිවරයා  පැවැසීය. සෞඛ්‍ය සම්පන්න නීරෝගි ජාතියක් වෙනුවෙන් රසායනික පොහොර භාවිතයෙන් බැහැරව කාබනික පොහොර භාවිතා කිරීමේ ප‍්‍රතිපත්තියක් කරා රට ගමන් කළයුතු බව ද ජනාධිපතිවරයා පෙන්වා දුන්නේය.   ", "URL": "https://www.ada.lk/0/0/0-354207", "Category": "Latest News", "Parent URL": null}