{"Source": "Ada News", "Timestamp": "7 06 2018", "Headline": "නෙදර්ලන්ත රැජිනගේ බාල සොයුරිය සියදිවි නාසාගෙන?", "News Content": "\r\n\tනෙදර්ලන්තයේ මැක්සිමා රැජිනගේ බාල සොහොයුරිය ආර්ජන්ටිනාවේ බුවනෝස් එයාස් අගනගරයේ පිහිටි සිය නිවසේදී ජීවිතක්ෂයට පත්ව සිටියදී සොයාගෙන තිබේ.\r\n \r\n\t33 හැවිරිදි වියේ පසුවන ඉනීස් සොරෙගුඒටා නමැති ඇය සියදිවි හානි කරගෙන ඇති බව මූලික පරීක්ෂණවලින් හෙළි වී ඇති බව විදෙස් වාර්තා පවසයි.\r\n \r\n\tනෙදර්ලන්තයේ ඔටුන්න හිමි විල්ලෙම් අලෙක්සැන්ඩර් කුමරු සහ එවකට මැක්සිමා කුමරිය අතිනත ගන්නා අවස්ථාවේදී දෙවැනි මනාලියක් ලෙස සැරසී සිටියේද ඇය බව කියයි.\r\n \r\n\tආර්ජන්ටිනා සම්භවයක් ඇති මැක්සිමා රැජින මෙම පුවත ඇසීමෙන් මහත් කම්පනයකට පත්ව ඇති බව නෙදර්ලන්ත රාජකීයයෝ පවසති.\r\n \n  \n  ", "URL": "https://www.ada.lk/0/0/0-334675", "Category": "Latest News", "Parent URL": null}