{"Source": "Ada News", "Timestamp": "5 07 2019", "Headline": "අක්මීමන වෙඩි තැබූ සෙබළා 581 බලසේනාධිපති යටතට", "News Content": "අක්මීමන උපනන්ද විදුහලේ සිදුවූ වෙඩි තැබීමකින් පුද්ගලයෙකු ඝාතනය වීමේ සිදුවීම සම්බන්ධයෙන් අත්අඩංගුවට ගත් එම පාසලේ රාජකාරියේ නිරතව සිටි යුද හමුදා සෙබළා බූස්ස 581ක් වන බලසේනා මූලස්ථානාධිපති වෙත භාර කර තිබේ. ඊයේ (04දා) දහවල් මෙම වෙඩි තැබීම සිදුවූ අතර අත්අඩංගුවට පත් හමුදා සෙබළා ගාල්ල අතිරේක මහේස්ත්‍රාත් අධිකරණයට ඉදිරිපත් කිරීමෙන් පසුව මෙසේ බූස්ස 581 වැනි බලසේලා මූලස්ථානාධිපති වෙත භාර කර තිබේ. සිද්ධිය සම්බන්ධයෙන් හදිසි අවස්ථා රෙගුලාසි අනුව කටයුතු කරන හෙයින් නීතිපති උපදෙස් ලැබෙන තෙක් මෙසේ රඳවා තබන ලෙස අධිකරණය නියෝග කර තිබේ. එසේම මේ සම්බන්ධයෙන් වහාම නීතිපති උපදෙස් ලබා ගන්නා ලෙසද අක්මීමන පොලීසියට අධිකරණය නියෝග කර තිබේ. සිද්ධිය සම්බන්යෙන් සහකාර පොලිස් අධිකාරීවරයෙකුගේ අධීක්ෂණය යටතේ විමර්ශන පවත්වයි.  ", "URL": "https://www.ada.lk/0/0/0-350251", "Category": "Latest News", "Parent URL": null}