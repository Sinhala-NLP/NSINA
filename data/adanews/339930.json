{"Source": "Ada News", "Timestamp": "3 09 2018", "Headline": "ජනබලය පවත්වන්නේ නඩු වලට බයෙන්", "News Content": "ඒකාබද්ධය 'ජනබලය' නමින් විරෝධතාවක් පවත්වන්නේ ඔවුන්ට එරෙහිව පවතින නඩුවලට බියෙන් බවත්, එම නඩු දෙසැම්බර් මස වන විට විභාග කර අවසන් කරන බවත් විදේශ රැකියා, විදුලි සන්දේශ හා ඩිජිටල් යටිතල පහසුකම් අමාත්‍ය හරින් ප්‍රනාන්දු මහතා බදුල්ලේදී පැවසීය. “රැලි පටන්ගත්තේ නුගේගොඩින්. එක රැලියක් පවත්වා පළමු වෙඩිමුරය කිව්වා. ඊට පස්සේ මහනුවරට ගිහින් දෙවැනි වරටත් කිව්වා වෙඩි මුරයක් තියෙනවා කියල. ඊට පස්සේ මහනුවර  ඉඳන් පාදයාත්‍රාවක් ඇවිල්ලා කිව්වා ආණ්ඩුව පෙරළන වෙඩි මුරය කියලා. ඒත් ඒ එක වෙඩිල්ලක්වත් පත්තු වුණේ නැහැ. මේක  ප්‍රෝඩාවක්. හිරේ යන්න තියෙන කාලය ළංවෙන කොට කරන උත්සාහයන් බව ජනතාව තේරුම් ගන්න ඕන. අලුත් අධිකණයක් හදලා තියෙනවා. අපි බෙල්ලෙන් අල්ලලා මිනිස්සු හිරේ දාලා නැහැ. නඩුව මා 06ක්  කල් යනකොට ඒ මිනිස්සුන්ට බොරු කරකර ඉන්න පුළුවන් කාලයත් වැඩි වෙන්න පුළුවන්. දෙසැම්බර් වන විට මේ නඩු එක දිගටම  අහල ඉවර කරනවා . මේගොල්ලගේ  හදවත් දන්නවා  වැඩේ වරදින බව. ඒ නිසා බය වෙලා මේ ජනබල ගෙන්වලා පෙන්වන්න හදනවා. මේ මොනවා කළත් අලුත් අධිකරණ හරහා මේ අය වැරදිකරුවන් වන එක වළක්වන්න බැහැ” යැයි අමාත්‍යවරයා වැඩිදුරටත් පවසා සිටියේය. පාලිත ආරියවංශ/ප්‍රසාද් රුක්මාල්   ", "URL": "https://www.ada.lk/0/0/0-339930", "Category": "Latest News", "Parent URL": null}