{"Source": "Ada News", "Timestamp": "7 06 2019", "Headline": "හදිසි කැබිනට් රැස්වීමේ දී ජනපති ආවේගයෙන්", "News Content": "අද (07දා) රාත්‍රී පැවති විශේෂ කැබිනට් රැස්වීමේ දී ජනාධිපතිවරයා පාස්කු ඉරිදා ප්‍රහාරය පිළිබඳ සොයා බැලීමට පත් කළ පාර්ලිමේන්තු තේරීම් කාරක සභාවේ කටයුතු සම්බන්ධයෙන් තමන්ගේ දැඩි විරෝධය පළ කර තිබේ. මෙම කැබිනට් සාකච්ඡාවට කතානායකවරයාද කැඳවා ඇති ජනාධිපතිවරයා මෙම තේරීම් කාරක සභාව හරහා ජාතික ආරක්ෂාවට අදාළ සංවේදී කරුණු නිරාවරණය වීමෙන් ඇති විය හැකි අනිටු විපාක පිළිබඳව පවසා ඇති අතර මේ සම්බන්ධයෙන් ඉක්මන් තීරණයක් ගන්නා ලෙස කැබිනට් මණ්ඩලයට සහ කතානායකවරයාට පවසා ඇත. ජනාධිපතිවරයා දැඩි ආවේගයකින් මෙහිදී කතා කළ බව වාර්තාවෙයි. ඊයේ (06දා) විජේදාස රාජපක්ෂ මහතා යොමු කළ ලිපිය ද මෙම අවස්ථාවේ දී ඉදිරිපත් කර ඇති ජනාධිපතිවරයා රටක් විනාශ කිරීමට ඉඩ දිය නොහැකි යැයි පවසා ඇතැයි ද වාර්තාවෙයි.   ", "URL": "https://www.ada.lk/0/0/0-349294", "Category": "Latest News", "Parent URL": null}