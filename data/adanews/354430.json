{"Source": "Ada News", "Timestamp": "15 11 2019", "Headline": "අලුත්ම ඡන්ද 947,606ක්", "News Content": "ජනාධිපතිවරණයක් සඳහා සිය පළමු ඡන්දය භාවිත කරන අලුත් ඡන්ද 947,606ක් මෙවර ජනාධිපතිවරණය සඳහා භාවිත කිරීමට සුදුකම් ලබා තිබේ. මෙවර ජනාධිපතිවරණය සඳහා 2018 ඡන්දහිමි නාමලේඛනය භාවිත කරන අතර, ඒ අනුව ලියාපදිංචි ඡන්ද හිමියන්ගේ සංඛ්‍යාව 15,992,096කි. 2015 වර්ෂයේ සිට 2018 වර්ෂය දක්වා ඡන්ද 947,606 සංඛ්‍යාවක් අලුතින් ලියාපදිංචි වී ඇත.  ඒ අනුව 2015 වසරින් පසුව මෙවර (2019) පැවැත්වෙන ජනාධිපතිවරණය සඳහා පළමුවරට ඡන්දය භාවිත කරන නව ඡන්දදායකයන් 947,606ක් එකතු වී ඇත. ඒ අනුව 2015 වසරේදී ඡන්ද 37,6715ක්, 2016දී ඡන්ද 190,765ක්, 2017දී ඡන්ද 148,897ක් සහ 2018 වසරේදී ඡන්ද 231,229ක් අලුතින් එකතු වී තිබේ.  මෙවර ජනාධිපතිවරණය සඳහා සමස්ත ඡන්දදායකයන් සංඛ්‍යාව 15,992,096 කි.       ", "URL": "https://www.ada.lk/0/0/0-354430", "Category": "Latest News", "Parent URL": null}