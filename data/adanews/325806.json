{"Source": "Ada News", "Timestamp": "30 04 2018", "Headline": "මෙවර සිරිපා වන්දනාව පරිසර හිතකාමීයි", "News Content": "\r\n\tමෙවර ශ්‍රීපාද වන්දනා සමය (2017-2018) පරිසර හිතකාමී ලෙස සිදුවූ බව ශ්‍රීපාද ස්ථානාධිපති, සබරගමුව පළාතේ ප්‍රධාන සංඝනායක, ඌව වෙල්ලස්ස විශ්වවිද්‍යාලයේ කුලපති පූජ්‍ය බෙංගමුවේ ධම්මදින්න හිමියෝ පවසති.\r\n \r\n\tඋන්වහන්සේ මේ බව පවසා සිටියේ, ඊයේ (30දා) දිනයෙන් අවසන් වූ මෙවර ශ්‍රීපාද වන්දනා සමය සම්බන්ධයෙන් නල්ලතන්නිය බෞද්ධ මධ්‍යස්ථානයේ පැවැති විශේෂ මාධ්‍යය හමුවකදීය.\r\n \r\n\tරජයේ මැදිහත්වීමෙන් වන්දනාකරුවන් දැනුවත් කිරීම හේතුවෙන්  ශ්‍රීපාද පරිසරය පද්ධතිය මෙවර සැලකිය යුතු ආකාරයකින් රැකගෙන ශ්‍රීපාද වන්දනා සමය පවත්වා අවසන් කිරීමට හැකිවූ බව උන්වහන්සේ පවසා සිටියහ.\r\n \r\n\tශ්‍රීපාද අවාරයේදී ශ්‍රීපාදය කරුණා නොකරන ලෙසටත්, එසේ ශ්‍රීපාදය කරුණා කිරීමට අවශ්‍ය නම් ඒ සඳහා අදාළ අංශ වෙතින් අවසර ලබාගෙන ශ්‍රීපාදය කරුණා කරන ලෙසත් ශ්‍රීපාද ස්ථානාධිපති හිමියෝ බැතිමතුන්ගෙන් ඉල්ලා සිටිති.\r\n \n\n \r\n\t \r\n  ", "URL": "https://www.ada.lk/0/0/0-325806", "Category": "Latest News", "Parent URL": null}