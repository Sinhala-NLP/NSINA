{"Source": "Ada News", "Timestamp": "15 03 2018", "Headline": "මිනින්දෝරු තෙදින වර්ජනය අද අවසන්", "News Content": "\r\n\tමිනින්දෝරු දෙපාර්තමේන්තුවේ රාජකාරිඇමෙරිකාවට පැවරීමට ගන්නා උත්සාහයට එරෙහිව ආරම්භ කළ තෙදින වැඩවර්ජනය අද (16දා) අවසන් කරන බව රජයේ මිනින්දෝරු සංගමය සඳහන් කරයි.\n \r\n\tමීට අමතරව අද දහවල් කොළඹ නගරය තුළදී විරෝධතා ව්‍යාපාරයක් පවත්වන බවත්, ඊයේ (15දා) දිනයේදී ජනතාව දැනුවත් කිරීම සඳහා අත්පත්‍රිකා බෙදාහැරි බවත් එම සංගමයේ සභාපති දුමින්ද උඩුගොඩ මහතා සඳහන් කළේය.\r\n \r\n\tසැලසුම් කර තිබෙන වැඩපිළිවෙළට අනුව මිනින්දෝරු දෙපාර්තමේන්තු කටයුතු ඇමෙරිකානු සමාගමකට පැවරීමට  කටයුතු කළහොත් රටට රුපියල් මිලියන විසිපන්දහසකට අධික මුදලක් අහිමිවන බවද හෙතෙම පවසා සිටියේය.\r\n \r\n\tඅද දිනයේ වැඩවර්ජනය නවතා දැමුවද, අදාළ සැලසුම අවලංගු කරන බවට ලිඛිත පොරොන්දුවක් නොලැබුණොත් ලබන සතියේ සිට අඛණ්ඩ වැඩවර්ජනයක් ආරම්භ කරන බවද සභාපතිවරයා සඳහන් කළේය.\r\n \r\n\tමිනින්දෝරු දෙපාර්තමේන්තු කටයුතු ඇමෙරිකානු සමාගමකට පැවරීමට සිදුකරන සැලසුම අවලංගු කරන ලෙස ඉල්ලා පෙරේදා (15දා) සිට තෙදින වැඩවර්ජනයක් ආරම්භ කෙරිණි.\r\n \r\n\t \r\n \r\n\t \r\n  ", "URL": "https://www.ada.lk/0/0/0-316916", "Category": "Latest News", "Parent URL": null}