{"Source": "Ada News", "Timestamp": "23 05 2019", "Headline": "බ්‍රිගේඩියර්වරු 10ක් මේජර් ජනරාල් ධුරයට උසස් කෙරේ", "News Content": "ශ්‍රී ලංකා යුද හමුදාවේ ජ්‍යේෂ්ඨ බ්‍රිගේඩ්යර්වරු 10 දෙනෙක් මේජර් ජනරාල් ධුරයට උසස් කිරිමට ජනපති මෛත්‍රීපාල සිරිසේන මහතා කටයුතු කර තිබේ. ඊයේ (22දා) ජනපතිවරයා මෙසේ නිලධාරීන්ට උසස්වීම් ලබාදුන්නේය. බ්‍රිගේඩියර්වරුන් වන කේ.එම්.ආර්.පි. කරුණරත්න, අයි.ඕ.ඩබ් මාදොල, පී.ජේ. ගමගේ, එච්.පී.එන්.කේ. ජයාපතිරණ, ආර්.කේ.බි.එස්. කැටකුඹුර, ඒ.එස්. ආරියසිංහ, ඩබ්.ඩී.සී.කේ. කොස්තා, පී.අයි. පතිරණ, ඩබ්.ජී.එච්.ඒ.එස්. බණ්ඩාර, බී.පී.එස්. ද සිල්වා යන මහත්වරුන් මෙසේ මේජර් ජනරාල් ධුරයට උසස් කර තිබේ. පසුගිය 10 දා සිට බලපැවැත්වෙන පරිදි මෙම උසස්වීම් සිදුකර තිබේ.   ", "URL": "https://www.ada.lk/0/0/0-348747", "Category": "Latest News", "Parent URL": null}