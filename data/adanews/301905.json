{"Source": "Ada News", "Timestamp": "8 01 2018", "Headline": "සචින් තෙන්ඩුල්කාර්ගේ දුවට අයුතු යෝජනා කළ පුද්ගලයෙකු දැලේ", "News Content": "\r\n\tඉන්දීය සුපිරි පිතිකරු සචින් තෙන්ඩුල්කාර්ගේ දියණිය වූ සාරා තෙන්ඩුල්කාර්ට අයුතු යෝජනා කළ පුද්ගලයෙකු බටහිර බෙංගාලයේදී අත්අඩංගුවට ගෙන ඇත.\r\n \r\n\t32 හැවිරිදි ඩෙබ් කුමාර් නැවති මෙම පුද්ගලයා දුරකථන  ඇමතුම් හා කෙටි පණිවුඩ මාර්ගයෙන් මෙලෙස සාරා තෙන්ඩුල්කාර්ට අයුතු යෝජනා සිදු කොට ඇත. එහිදී තමාව විවාහ කර ගන්නා ලෙසත් එසේ නැතහොත් ඇයව පැහැරගන්නා බවට මෙම පුද්ගලයා විසින් සාරාට තර්ජනය කොට ඇත.\r\n \r\n\tකෙසේ වෙතත් අත්අඩංගුවට ගැනීමෙන් අනතුරුව මෙම පුද්ගලයා පවසා ඇත්තේ තරගයක් නැරඹිමට පැමිණ සිටි සාරාව තමන් මුල්වරට දුටු නමුත් කිසිදිනක තමන් ඇයව පෞද්ගලිකව හමුවී නොමැති බවත්ය.\r\n \r\n\tපොලිසිය මේ පිළිබඳව වැඩිදුර පරීක්ෂණ පවත්වයි.\r\n \r\n\t20 හැවිරිදි සාරා සචින් ගේ වැඩිමහල් දියණිය වේ. ඇයට අමතරව අර්ජුන් තෙන්ඩුල්කාර් (18) ලෙසින් පුතෙකුද සචින්ට සිටියි.\r\n \r\n\t44 හැවිරිදි සචින් තෙන්ඩුල්කාර් අන්තර්ජාතික තරග වල වැඩිම ලකුණුලාභියා ලෙසින් ඉතිහාසගත වන අතර මේ දක්වා ක්‍රිකට් පිටියේ බිහිවූ විශිෂ්ඨතම පිතිකරුවෙකුද ලෙසින් සැලකෙයි.\r\n \n  \n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-301905", "Category": "Sports", "Parent URL": null}