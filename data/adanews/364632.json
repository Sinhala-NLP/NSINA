{"Source": "Ada News", "Timestamp": "26 06 2020", "Headline": "කළුතර නගරාධිපති අත්අඩංගුවට", "News Content": "කළුතර නගරාධිපති අමීර් නසීර් මහතා කළුතර දකුණ පොලීසිය විසින් අත්අඩංගුවට ගෙන ඇත. ඒ කළුතර ප්‍රදේශයේ වසා තිබු ක්‍රීඩාංගණයක ඉබි යතුරු කඩා ඇතුළු වීම සම්බන්ධයෙනි. පොලීසිය පැවසුවේ, කළුතර ප්‍රාදේශීය සභාවේ විපක්ෂ නායක, එස්.ඒ.ඩී. නිලන්ත මහතා ද එම සිදුවීම සම්බන්ධයෙන් අත්අඩංගුවට ගෙන ඇති බවයි. අත්අඩංගුවට ගත් සැකකරුවන් අද (26) දින කළුතර මහෙස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පවසයි. \n   ", "URL": "https://www.ada.lk/0/0/0-364632", "Category": "Latest News", "Parent URL": null}