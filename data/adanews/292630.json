{"Source": "Ada News", "Timestamp": "27 11 2017", "Headline": "විශ්ව රූ රැජින තරගයේදී ශ්‍රී ලංකාවේ ක්‍රිස්ටියානා අවසන් 16ට", "News Content": "\r\n\tඇමෙරිකාවේ ලාස් වේගාස් නුවර පැවැති විශ්ව රූ රැජින තරගාවලියේ අවසන් 16 දෙනා අතරට පිවිසීමට ශ්‍රී ලංකාව නියෝජනය කරළ ක්‍රිස්ටියනා පීරිස් සමත්වූවාය. එම තරගාවලිය ඇමෙරිකාවේ ලාස් වේගාස් නුවරදී ඊයේ (26දා) රාත්‍රියේ  නිමාවට පත්විය.\r\n \r\n\tවිශ්ව රූ රැජිණ තරගාවලියේ කිරුළ දකුණු අප්‍රිකාවේ ඩෙමී ලෙයි සම්මාන දිනාගත්තාය.\r\n \r\n\t1955 වසරේදී විශ්ව රූ රැජින තරගාවලියේ දෙවැනි අනුශූරතාව (තෙවැනි ස්ථානය) දිනාගැනීමෙන් පසුව ශ්‍රී ලංකාවට එම තරගාවලියේ ඉහළ ස්ථානයක් හිමිවූ අවස්තාව මෙය විය.\r\n \r\n\tක්‍රිස්ටියානා 23 හැවැරිදි වියේ පසුවන්නීය. ඇය මෝස්තර නිරූපිකාවක් ලෙස එක්සත් අරාබි එමීර් රාජ්‍යයේ  කටයුතු කරන්නීය.\r\n \r\n\tඑයින් ලැබෙන මුදලින් අඩක් ඇය පිළිකා රෝගීන් වෙනුවෙන්ද යොදවයි. ඇයගේ මව මෙන්ම ආච්චි හා සීයා ජීවිතක්ෂයට පත්ව ඇත්තේද පිළිකා හේතුවෙනි.\r\n \r\n\tක්‍රිස්ටියානා 2017 වසරේ විශ්ව රූ රැජින තරගාවලිය වෙනුවෙන් ශ්‍රී ලංකාවේ පැවැති තරගයේ ජයග්‍රාහිකාවද වන්නීය.\r\n \n \n  ", "URL": "https://www.ada.lk/0/0/0-292630", "Category": "Uncategorized", "Parent URL": null}