{"Source": "Ada News", "Timestamp": "27 02 2018", "Headline": "රනිල්ට එරෙහිව රහස් සාකච්ඡා", "News Content": "\r\n\tරනිල් වික්‍රමසිංහ මහතා අග්‍රාමාත්‍ය ධුරයෙන් හා එක්සත් ජාතික පක්ෂ නායකත්වයෙන් ඉවත් කිරීම සඳහා එක්සත් ජාතික පක්ෂයේ අභ්‍යන්තර කැරැල්ලක් ආරම්භ වී ඇති බව එම පක්ෂයට සම්බන්ධ දේශපාලන ආරංචි මාර්ග සඳහන් කරයි.\r\n \r\n\tජනමතය හඳුනාගෙන වැඩපිළවෙළක් ඉදිරිපත් කිරීමට අපොහොසත්වීමත්, පදුගිය කැබිනට් මණ්ඩල සංශෝධනයේ සාධනීය ප්‍රතිචාරයක් නොලැබිමත් හේතුවෙන් එජාප නවක මන්ත්‍රීවරුන් පක්ෂ නායකත්වය දැඩි ලෙස විවේචනය කරමින් සිටින බව දේශපාලන ආරංචි මාර්ග ප්‍රකාශ කරයි.\r\n \r\n\tමේ සඳහා වන සාකච්ඡා වට ගණනාවක් පසුගිය දින කිහිපයේදී පවත්වා ඇති අතර ඒ සඳහා අමාත්‍යවරුන්ද සම්බන්ධ වී ඇත.\r\n \r\n\tනුගේගො තිබෙන එජාප ප්‍රභලයෙකුගේ නිවසේදී පෙරේරදා (25දා) රාත්‍රියේ මෙයට අදාළ රහස් සාකච්ඡාවක් පවත්වා තිබෙන බවත් එම අවස්ථාවට එජාපයේ හිටපු අමාත්‍යවරයෙක් සමග නියෝජ්‍ය අමාත්‍යවරුන් හා පාර්ලිමේන්තු මනත්‍රීවරුන් කිහිප දෙනෙකු සහභාගි වී තිබෙන බවත් වාර්තා වෙයි.\r\n \r\n\tමේ අතර අග්‍රාමාත්‍ය රනිල් වික්‍රමසිංහ මහතාටද තමන්ව නායකත්වයෙන් ඉවත්කිරීමට එජාපය ඇතුළේම ක්‍රියාතමක වැඩපිළිවෙළ පිළිබඳ කරුණු දැන ගැනීමට ලැබී ඇතැයිද වාර්තා වෙයි.\r\n \r\n\tඑජාප නායකයාට හිතවත් මන්ත්‍රීවරයෙකු අරලියහග මන්දිරටේදී සිටියදී පක්ෂයේ අභ්‍යන්තර කැරැල්ලකට අදාළ සාකච්ඡාවක් සඳහා ආරාධනා කරමින් ඇමතුමක් ලැබී තිබෙන බවත්, එම අවස්ථාවේදී අදාළ මන්ත්‍රීවරයා විසින් සිය දුරකතනයේ හඩ වැඩිකර රනිල් වික්‍රමසිංහ මහතා ට අහ ඇමතුම ඇසීමටද් සලස්වා තිබෙන බවත් වාර්තා වෙයි.\r\n \n\n  ", "URL": "https://www.ada.lk/0/0/0-312722", "Category": "Latest News", "Parent URL": null}