{"Source": "Ada News", "Timestamp": "11 06 2018", "Headline": "සුළං තත්ත්වය හෙට සිට අඩුවෙයි", "News Content": "\r\n\tදිවයින අභ්‍යන්තරයේ හා දිවයිනට වටා වන මුහුදු ප්‍රදේශවල පවතින සුළං තත්ත්වය හෙට දිනයෙන් පසු ක්‍රමයෙන් අඩුවනු ඇතැයි බලාපොරොත්තු වන බව කාලගුණ විද්‍යා දෙපාර්තමේන්තුව සඳහන් කරයි.\r\n \r\n\tහෙට දිනය සඳහා වන කාලගුණ විද්‍යා නිවේදනය නිකුත් කරමින් කාලගුණ විද්‍යා දෙපාර්තමේන්තුව අද (11දා) මධ්‍යාහ්න නිකුත් කළ නිවේදනයක මේ බව දැක්වෙයි.\r\n \r\n\tහෙට දිනයේදී සබරගමුව හා මධ්‍යම පළාත්වලත් කුරුණෑගල දිස්ත්‍රික්කයෙත් වැසි වාර කිහිපයක් ඇතිවෙන  බවත් බස්නාහිර පළාතෙත් පුත්තලම, ගාල්ල හා මාතර දිස්ත්‍රික්කවලත් විශේෂයෙන් උදෑසන සිහින් වැසි ඇතිවිය හැකි බවත් එම නිවේදනයේ වැඩිදුරටත් දැක්වෙයි.\r\n \n\n  ", "URL": "https://www.ada.lk/0/0/0-335195", "Category": "Latest News", "Parent URL": null}