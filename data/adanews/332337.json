{"Source": "Ada News", "Timestamp": "29 05 2018", "Headline": "දූත මණ්ඩල නැති ඉහළ අවදානම් සහිත රටවලට රැකියා සඳහා යන්න එපා", "News Content": "\r\n\tනේවාසික ශ්‍රී ලංකා දූත මණ්ඩල හෝ කොන්සල් කාර්යාල පිහිටා නැති, ඉහළ අවදානමකින් යුත් රටවල්වල රැකියා සඳහා පිටත්ව යෑමේදී දැඩි ලෙස සැලකිලිමත් වන ලෙස විදේශ කටයුතු අමාත්‍යාංශය ඉල්ලා සිටියි. \r\n \r\n\tසෝමාලිලන්තයේ අතරමංව සිටි ශ්‍රී ලාංකික සංක්‍රමණික සේවකයන් 12 දෙනකු සංක්‍රමණය පිළිබඳ ජාත්‍යන්තර  සංවිධානයේ සහයෙන් ළඟදීම නැවත ශ්‍රී ලංකාවට ගෙන එන බව සඳහන් කරමින් එම අමාත්‍යාංහය නිකුත් කළ නිවේදනයක මේ බව දැක්වෙයි.\r\n \r\n\tකම්කරු ආරවුලක් හේතුවෙන් සෝමාලිලන්තයේ ඔවුන් අතරමංව සිටියහ. සෝමාලිලන්තයේ ශ්‍රී ලංකා දූත මණ්ඩලයක් හෝ කොන්සල් කාර්යාලයක් හෝ පිහිටා නොමැත. එබැවින් විදේශ කටයුතු අමාත්‍යාංශය සහ අඩිස් අබාබා නුවර පිහිටි ශ්‍රී ලංකා තානාපති කාර්යාලය හර්ගෙයිසා නුවර පිහිටි සංක්‍රමණය පිළිබඳ ජාත්‍යන්තර  සංවිධානයේ කාර්යාලය සමඟ ක්‍රියා කළ අතර එම කාර්යාලය අතරමැදියකු ලෙස කටයුතු කරමින් අදාළ සේවකයන්ගේ සේවායෝජකයා සමඟ සාකච්ඡා කොට කම්කරු ආරවුල විසඳීමටත්, ශ්‍රී ලාංකිකයන් නිදහස් කරගෙන නිරුපද්‍රිතව පෙරළා සිය රට එවීමේ කටයුතු සලසා දීමටත් ක්‍රියා කර ඇත.\r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-332337", "Category": "Latest News", "Parent URL": null}