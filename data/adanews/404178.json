{"Source": "Ada News", "Timestamp": "18 06 2023", "Headline": "අරගලය තව මාස දෙකක් තිබුණනම් පියවරු නැති දරුවන් ලැබෙන්න තිබුණා", "News Content": "එක දිගට ඡන්දය දිනලා ඉන්නකොට වගේ නොවෙයි පැරදිලා ගෙදර ඉන්න  කොට ගොඩක් දේවල් තේරෙන බව හිටපු අමාතය පී.හැරිසන් මහතා බලපිටිය එක්සත් ජාතික පක්ෂ ආසන බල මණ්ඩලය පිහිටුවීම නිමිත්තෙන්  පැවති රැස්වීමේදී  කීවේය. එහිදී තව දුරටත් කතා කළ හැරිසන් මහතා මෙසේ ද කීවේය. “අද පොලිම් නැහැ. අපිට දැන් රට යන අත පේනවා. අරගලය කාලේ ආණ්ඩුවක් තිබුණේ නැහැ. තරුණයා අවංකව අරගලයට ගියා ඇට්ට ,පැට්ට වැනි යූටියුබ් කාරයෝ බඩ වඩා ගත්තා. දමිතලා එදා අරගල කරලා ආණ්ඩුව පෙරලන්න දැගලුවා. දැන් දමිතා පූස් පැටියෙක් වගේ සජිත් මහත්තයා ලග ඉන්නවා. තව මාස දෙක තුනක් අරගලය තිබුණා නම් තාත්තලා නැති දරුවේ හම්බ වෙන්න තිබුණා. ෂෙඩ් වලිනුත් ඔය වගේ දේවල් වෙන්න ඉඩ තියෙනවා. රටේ වාසනාවකට රනිල් මහත්තයා ඇවිල්ලා අරගලය ශුද්ධ නොකරා නම්. තෙල් පෝලිම් වළ හිටියා ඇති. ගෑස් පෝලිම් වල හිටියා ඇති. සජිත් මේ වගේ අවස්ථාවකදී කිව්වා මට නිකං තෙල් දෙන්න පුලුවන්. හැබැයි අපේ ආණ්ඩුවක් වෙන්න ඕන කියලා. ඇයි දෙයියනේ අද තෙල් ඕන එකාට හෙට තෙල් මොකටද. මම මේ සජිත් මහත්තයා සවුත්තු කරලා කතා කරනවා නෙමේ” යයි ද කීවේය.  ", "URL": "https://www.ada.lk/0/0/0-404178", "Category": "Latest News", "Parent URL": null}