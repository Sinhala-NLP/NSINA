{"Source": "Ada News", "Timestamp": "26 03 2018", "Headline": "තංගල්ල නගර සභාව එජාපයට", "News Content": "\nතංගල්ල  නගර සභාවේ බලය එක්සත් ජාතික පක්ෂය විසින් ලබාගෙන ඇත. ඒ අද (26දා)  තංගල්ල නගර සභාවේ සභාපති හා උප සභාපති එක්සත් ජාතික පක්ෂයෙන් පත්වීමත් සමගිනි. පසුගිය පළාත් පාලන මැතිවරණයේදී තංගල්ල නගර සභාවේ ජය   ශ්‍රී ලංකා පොදුජන පෙරමුණට හිමිවිය.\r\n \r\n\tසභාපති ලෙස රවිඳු වෙදආරච්චි මහතා පත්වූ අතර උප සභාපති ලෙස එම්.ඒ මොහොමඩ් සිරාස්  මහතා පත්විය.සභාපති  ධුරය සඳහා පොදුජන පෙරමුණ නියෝජනය කරමින්  විමල් හේවා දුනුවිල හා  එක්සත් ජාතික පක්ෂය නියෝජනය කරමින්  රවිදු වෙදආරච්චි යන මහත්වරුන්ගේ නම් යෝජනා කෙරිණි.\r\n \r\n\tඅනතුරුව සභාපති තේරීම සඳහා  මන්ත්‍රීවරුන්ගේ එකඟතාවෙන්  ඡන්ද විමසීමක් පැවැත්වුණු අතර එක සමාන ඡන්ද සංඛ්‍යාවක්  දෙදෙනාම හිමිකර ගැනීම හේතුවෙන් කුසපත් ඇද සභාපතිවරයා කවුරුන්දැයි තේරීමට සිදු විය. එහිදී එක්සත් ජාතික පක්ෂයෙන් තරග කළ  රවිදු වෙදආරච්චි මහතා සභාපති වරයා ලෙස තේරී පත් විය. \r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-318737", "Category": "Latest News", "Parent URL": null}