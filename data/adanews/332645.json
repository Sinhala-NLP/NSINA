{"Source": "Ada News", "Timestamp": "30 05 2018", "Headline": "මත්ද්‍රව්‍ය සැපයුම පාලනයට ජනපති ඇමෙරිකාවේ සහාය ඉල්ලයි", "News Content": "\r\n\tශ‍්‍රී ලංකාවට මත්ද්‍රව්‍ය ගලා එන සැපයුම් මාර්ග පාලනයට එක්සත් ජනපද ආරක්ෂක අංශවල සහාය වැදගත් බව ජනාධිපති මෛත්‍රීපාල සිරිසේන මහතා පවසයි.\r\n \r\n\tශ්‍රී ලංකාවේ සංචාරයක නිරත ඇමෙරිකානු කොංග්‍රස් කමිටු නියෝජිතයන් සමග අද (30දා) පැවැති සාකච්ඡාවකදී ජනාධිපතිවරයා මේ බව පැවසීය.\r\n \r\n\tමත්ද්‍රව්‍ය ප‍්‍රවාහනය වැළැක්වීම වෙනුවෙන් ශ‍්‍රී ලංකාවට සහාය දැක්වීමට ඔවුන් කැමැත්ත පළකළ බවද ජනාධිපති මාධ්‍ය අංශ සඳහන් කළේය.\r\n \r\n\tඑසේම දෙරට අතර ආරක්ෂාව සහ ආරක්ෂක හමුදා සහයෝගිතාව වඩා ශක්තිමත් කර ගැනීම වෙනුවෙන් ගත හැකි නව පියවර පිළිබඳ සොයාබැලීම තම ශ‍්‍රී ලංකා සංචාරයේ අරමුණ බවදකොංග්‍රස් මණ්ඩල සාමාජිකයන් පවසා ඇත.\r\n \n\n \r\n\t \r\n  ", "URL": "https://www.ada.lk/0/0/0-332645", "Category": "Latest News", "Parent URL": null}