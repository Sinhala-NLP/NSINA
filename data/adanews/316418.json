{"Source": "Ada News", "Timestamp": "13 03 2018", "Headline": "ඇමෙරිකානු රාජ්‍ය ලේකම් රෙක්ස් ටිලර්සන් ඉවතට - නව ධුරයට CIA ප්‍රධානියා", "News Content": "\r\n\tඇමෙරිකානු රාජ්‍ය ලේකම් රෙක්ස් ටිලර්සන් ධුරයෙන් පහ කරමින්, සී.අයි.ඒ. සංවිධානයේ අධ්‍යක්ෂ මයික් පොම්පේ රාජ්‍ය ලේකම් ධුරයට පත් කිරීමට ඇමෙරිකානු ජනපති ඩොනල්ඩ් ට්‍රම්ප් කටයුතු කර තිබේ.\r\n \r\n\tට්විටර් පණිවුඩයක් මගින් ටිලර්සන් වෙත සිය ස්තූතිය පුද කරමින් ට්‍රම්ප් පවසා ඇත්තේ, ඇමෙරිකානු රාජ්‍ය ලේකම්වරයා ලෙස ඔහු සුවිශේෂී කාර්යභාරයක් සිදුකළ බවයි.\r\n \r\n\tඑක්සන්මොබයිල් සමාගමේ හිටපු ප්‍රධාන විධායක නිලධාරියා වන ටිලර්සන්, මීට වසරකට පෙර ඇමෙරිකානු රාජ්‍ය ලේකම් ධුරයට පත්කරනු ලැබිණි.\r\n \r\n\tඉදිරියේදී උතුරු කොරියාව සමග ඇමෙරිකාව සිදුකිරීමට යන සාකච්ඡා මෙන්ම, විවිධ වෙළෙඳ සබඳතා සමග තම කණ්ඩායම ඉතා උසස් තලයක පැවතීම ට්‍රම්ප්ගේ අභිප්‍රාය වී ඇති බව මෙම වෙනස් කිරීම සම්බන්ධයෙන් අදහස් දක්වමින් ධවල මන්දිරය පවසා තිබේ.\r\n \n \n  ", "URL": "https://www.ada.lk/0/0/0-316418", "Category": "International", "Parent URL": null}