{"Source": "Ada News", "Timestamp": "26 12 2017", "Headline": "පාර නුවරට - මුදල් ගෙදරට", "News Content": "\r\n\tඅධිවේගි මාර්ගයේ කිලෝමීටරයක් හදන්නට කෝටි 450 ක් වියදම් වන බවත් අධිවේගී මාර්ගය මීරිගම පොතුහැර හරහා ගලගෙදරට යන විට එම මාර්ගයේ  සල්ලි පැලවත්ත හරහා අපේගම කිරිඇල්ලගේ ගෙදරට ගොස් ඇති අතර, පාර නුවරට - මුදල් ගෙදරට යන බව ජනතා විමුක්ති පෙරමුණේ නායක අනුර﻿කුමාර දිසානායක මහතා පවසයි.\r\n \r\n\tඅනුර කුමාර දිසනායක මහතා මේ බව පැවසුවේ, කිරිබත්කුඹුරේදී ජනතා විමුක්ති පෙරමුණ සංවිධානය කළ උත්සවයකදීය.\r\n \r\n\tඑහිදී වැඩිදුරටත් අදහස් දැක්වූ අනුර කුමාර දිසානායක මහතා,\r\n \r\n\t\"ලක්ෂ 45 ක් යනව මීටරයකට හොරකම් නතර කරන්න ආපු ආණ්ඩු ජනතාවට මෙතරම් වංචා කරනවද? බැඳුම්කර වංචාව මගින් වසරක ලාභය රුපියල් කෝටි 530 රුපියල් 1000 නෝට්ටුවලින් ගෙන එකතු කළහොත් ගඩොල් පෝරණු දෙකක් තරමට විශාලයි. කෝටි 530 යි කියන එක සරලයි නමුත් බලන්න මම ඔයාලට කියන්නම් මේ වංචාව තේරෙන විදිහට.\r\n \r\n\tලක්ෂයකට 1000 කොල 100 යි. කෝටියකට 1000 කොල 10,000 යි. සාමාන්‍යයෙන් 1000 කොළ 500 ක් බන්ඩල් ගැහුවොත් ගඩොල් කැටයක ප්‍රමාණයක් එතකොට 1000 කොළ 500 බන්ඩල් 20 ක් වෙනවා කෝටියකට එතකොට එතැන පෙනුම ගඩොල් කැට 20 ක් විතර පෙනුම. එතකොට රුපියල් කෝටි 530 ක් කියන්නෙ ගඩොල් කැට 10 600 ක්, ඒ කියන්නෙ ගඩොල් පෝරණු දෙකක් 1000 කොළ. පේනවද රටට කරල තියෙන විනාශය. අර්ජුනගෙ ලාභය ගඩොල් පෝරණු දෙකක් වගේ ඒක රටටම කරපු මහ විනාශයක්.\" යැයි පවසා සිටියේය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-299130", "Category": "Latest News", "Parent URL": null}