{"Source": "Ada News", "Timestamp": "8 06 2020", "Headline": "ජනපතිගේ ධූර කාලයෙන් සියයට 10 ක් නාස්ති වුණා", "News Content": "මැතිවරණය කල් දැමීම හා ගෝඨාභය රාජපක්ෂ මහතාට සහාය දක්වන පාර්ලිමේන්තුවක් නොතිබීම හේතුවෙන් ඔහුගේ ධුර කාලයෙන් සියයට 10 ක කාලයක් නාස්ති වී ඇති බව හිටපු පාර්ලිමේන්තු මන්ත්‍රී උදය ගම්මන්පිල මහතා පවසයි. අද (08දා) කොළඹදී පැවැති මාධ්‍ය හමුවකදී ඔහු මේ බව පැවැසීය. “ගෝඨාභය ජනාධිපතිතුමා පත් වුණේ මාස 60කට.  දැන් එතුමාගේ ධූර කාලයෙන් 10%ක් ඉවරයි.  මැතිවරණ කල් දැමීම නිසා එතුමාට සහය දක්වන පාර්ලිමේන්තුවක් නොතිබීම නිසා එතුමාගේ ධූර කාලයෙන් 10%ක් නාස්ති වුණා.  රටක් ගොඩ දාන්න පුළුවන් යුග පුරුෂයෙකු නායකයා කරලා එතුමාට වැඩක් කරන්න නොදී, ඒ සදහා පසුබිම හදන්නේ නැතුව බලා ඉන්න එක කෙතරම් අසාධාරණ ද?  මේක හරියට අධිබලැති විදුලි පන්දමක් අතේ තියාගෙන ඒකට බැටරි දාන්නේ නැතුව අඳුරේ ඉන්නවා වගේ වැඩක්නෙ. ඒ නිසා ජනාධිපති තුමාට බලාත්මක වෙලා මේ හැට නම ලක්ෂයක් ජනතාවගේ අපේක්ෂාවන් මුදුන්පත් කරවීමට එතුමාට සහාය දෙන පාර්ලිමේන්තුවක් පත්කරගැනීමට ජනතාවට තිබෙන අයිතිය තවදුරටත් කල් දැමීමට මැතිවරණ කොමිසම කටයුතු නොකල යුතුයි කියන එක අප මැතිවරණ කොමිසමට සිහිපත් කරනවා.”    ", "URL": "https://www.ada.lk/0/0/0-363639", "Category": "Latest News", "Parent URL": null}