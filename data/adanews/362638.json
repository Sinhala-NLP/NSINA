{"Source": "Ada News", "Timestamp": "20 05 2020", "Headline": "ජුනි 20දාත් මැතිවරණය බෑ - මැකොස ශ්‍රේෂ්ඨාධිකරණයට කියයි", "News Content": "පවතින තත්ත්වය යටතේ ජුනි 20 දා මැතිවරණය පැවැත්විය නොහැකි බව මැතිවරණ කොමිෂම විසින් ශ්‍රේෂ්ඨාධිකරණයට දැනුම් දී තිබේ. මහ මැතිවරණය සම්බන්ධයෙන් ඉදිරිපත් වූ පෙත්සම් තෙවැනි දිනයටත් ශ්‍රේෂ්ඨාධිකරණයේ විභාගයට ගත් අවස්ථාවේදී මැතිවරණ කොමිෂම වෙනුවෙන් පෙනී සිටි ජනාධිපති නීතිඥ සාලිය පීරිස් මහතා මේ බව අධිකරණයට දැනුම් දුන්නේය. මැතිවරණයක් පැවැත්වීම සම්බන්ධයෙන් යහපත් ප්‍රතිචාරයක් සෞඛ්‍ය අංශ වෙතින්  ලැබෙන තෙක් මැතිවරණයක් පැවැත්විය නොහැකි බවද සාලිය පීරිස් මහතා මැතිවරණ කොමිෂම වෙනුවෙන් කරුණු ඉදිරිපත් කරමින් පැවැසීය. මැතිවණය පැවැත්වීමට අදාළව සෞඛ්‍ය අංශ වෙතින් යහපත් ප්‍රතිචාරයක්  ලැබුණ වහාම මැතිවරණය පැවැත්වීමට අදාළ පියවර ගන්නා බවද ජනාධිපති නීතිඥවරයා සඳහන් කළේය.        ", "URL": "https://www.ada.lk/0/0/0-362638", "Category": "Latest News", "Parent URL": null}