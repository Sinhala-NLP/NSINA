{"Source": "Ada News", "Timestamp": "19 05 2018", "Headline": "මේගන්ගේ පියාගේ භූමිකාව චාල්ස් කුමරු රඟ දැක්වීමට", "News Content": "\r\n\tබ්‍රිතාන්‍ය රාජකීය විවාහයේදී මේගන් මර්කල් අල්තාරය වෙත කැඳවාගෙන ඒම චාල්ස් කුමරු භාරගෙන තිබේ.\r\n \r\n\tමෙම විවාහ මංගල උත්සවයට මේගන්ගේ පියා වන තෝමස් මර්කල් අසනීප තත්ත්වයක් හේතුවෙන් සහභාගී නොවන බව, ඊයේ දිනයේදී නිවේදනයක් නිකුත් කරමින් මේගන් පවසා තිබුණත් එහි සැබෑ තත්ත්වය එයම නොවන බව කියැවේ.\r\n \r\n\tමෙම විවාහ මංගල උත්සවයට සහභාගී වන මේගන්ගේ මව වූ ඩෝරි රෙග්ලෑන්ඩ් තමාගෙන් දික්කසාද වූ තෝමස් සමග එකට සිටීමට දැක්වූ අකැමැත්ත මේ සඳහා ප්‍රධාන හේතුව බව මේ වනවිට අනාවරණය වෙමින් පවතී.\r\n \r\n\tඒ අනුව, මේ අලුයට පැවති උණුසුම්කාරී තත්ත්වය මුදවා ගැනීමට ඉදිරිපත් වී ඇත්තේ චාල්ස් කුමරුන්ය.\r\n \r\n\tඔහු මේගන්ගේ පියා වෙනුවෙන් මේගන් අල්තාරය වෙත රැගෙන යාමට ඉදිරිපත් වී ඇති අතර, අද (19දා) තවත් පැය කිහිපයකින් මේගන්, හැරීගේ අත ගන්නේ චාල්ස් කුමරුන් සමග පැමිණෙමිනි.\r\n \n   \n  ", "URL": "https://www.ada.lk/0/0/0-330103", "Category": "International", "Parent URL": null}