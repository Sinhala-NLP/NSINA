{"Source": "Ada News", "Timestamp": "23 01 2022", "Headline": "ගතවුණු පැය 24ට ඉන්දියාවේ ආසාදිතයන් 333,533ක් වෙයි", "News Content": "ඉන්දියාව අඛණ්ඩව සිව්වැනි දිනටත් නව කොවිඩ්-19 ආසාදන 300,000කට වඩා වාර්තා කර ඇති බව ඉරිදා රජය විසින් නිකුත් කරනලද දත්ත පෙන්වා දෙයි. රජය විසින් නිකුත් කරන ලද සංඛ්‍යාලේඛනවලට අනුව, ඉන්දියාව විසින් ගෙවුණු පැය 24 තුළ නව කොවිඩ්-19 ආසාදන 333,533ක් වාර්තා කර ඇති අතර, ආසාදිත මරණ සංඛ්‍යාව 525කි. ඒ අනුව කොවිඩ්-19 හේතුවෙන් ඉන්දියාවේ සමස්ත මරණ සංඛ්‍යාව දැන් 489,409ක් බව සෞඛ්‍ය අමාත්‍යාංශය පවසයි. සෙනසුරාදා, ඉන්දියාව නව කොවිඩ්-19 ආසාදිතයන් 337,704ක් වාර්තා කර ඇති අතර, මියගිය සංඛ්‍යාව 488කි. රජය නිවේදනයක් නිකුත් කරමින් කියා සිටියේ ආසාදිත පුද්ගලයින්ගේ සුවය ලැබීමේ අනුපාතය දැනට 93.18%ක් බවයි. මෙම වසරේ ආරම්භයේ සිට රටේ විවිධ ප්‍රදේශවල අධික ලෙස සම්ප්‍රේෂණය වන ඔමික්‍රෝන් ප්‍රභේදය නිසා ඇති වන ආසාදන පාලනය කිරීම සඳහා විවිධ සීමාවන් නිකුත් කරමින් සිටියි. ඉන්දියාවේ අගනුවර වන දිල්ලි සති අන්තයේ ඇඳිරි නීතිය පනවා ඇති අතර, දිල්ලිය යම් සීමාවන් ලිහිල් කරනු ඇතැයි අපේක්ෂා කළද, ප්‍රාදේශීය රජය ඇඳිරි නීතිය දිගටම පවත්වාගෙන යාමට තීරණය කළේය. ඉන්දීය ෆෙඩරල් රජය පැවසුවේ පසුගිය පැය 24 තුළ මිලියන 1.87ක ජනතාවක් පරීක්ෂාවට ලක් කළ බවත්, රට පුරා සිය පරීක්ෂණ පුළුල් කිරීමට සැලසුම් කර ඇති බවත්ය.   ", "URL": "https://www.ada.lk/0/0/0-389591", "Category": "International", "Parent URL": null}