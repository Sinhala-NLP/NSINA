{"Source": "Ada News", "Timestamp": "3 02 2018", "Headline": "මාලදිවයින් හිටපු ජනපති නෂීඩ් යළි දේශපාලනයට", "News Content": "\r\n\tරටින් පිටුවහල් කර සිටි මාලදිවයින් හිටපු ජනාධිපති මොහොමඩ් නෂීඩ් යළිත් සිය රටට පැමිණ දේශපාලනයට අවතීර්ණ වන බව පවසයි.\r\n \r\n\t2015 වසරේදී හිටපු ජනපතිවරයාට එරෙහිව එල්ල වී තිබූ ත්‍රස්ත චෝදනා එරට ශ්‍රේෂ්ඨාධිකරණය විසින් නිශ්ප්‍රභා කිරීමත් සමග යළිත් සිය රටට පැමිණීමට හිටපු ජනපතිවරයාට අවස්ථාව හිමිව තිබේ.\r\n \r\n\tඅධිකරණය සිය තීන්දුව ප්‍රකාශ කරමින් පවසා තිබුණේ නෂීඩ්ට එරෙහිව එල්ල වී තිබූ සියලු චෝදනා දේශපාලන පළිගැනීමක් බවයි.\r\n \r\n\tමේ අතර, සිරගතව සිටි සෙසු විරුද්ධ පක්ෂ ක්‍රියාකාරීන්ද වහාම නිදහස් කරන ලෙස අධිකරණය දැනුම්දී තිබුණි.\r\n \r\n\tමෙම අධිකරණ නියෝගයත් සමග බොහෝ ජනයා වීදිබැස ප්‍රීතිඝෝෂා පැවැත්වූ බව මාලදිවයිනෙන් වාර්තා වෙයි.\r\n \r\n\tනෂීඩ් පවසා සිටියේ නිදහස් හා සාධාරණ මැතිවරණයක් වෙනුවෙන් රට දැන් සූදානම් විය යුතු බවයි. \r\n \n\n  ", "URL": "https://www.ada.lk/0/0/0-307197", "Category": "International", "Parent URL": null}