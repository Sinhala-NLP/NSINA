{"Source": "Ada News", "Timestamp": "8 05 2018", "Headline": "සම ආලේපන නියාමනයට නව නීතියක්", "News Content": "\r\n\tසම පැහැපත් වීමට භාවිත කරන බොහෝ ආලේපන වර්ගවල ශරීරයට අහිතකර ද්‍රව්‍ය ඇති නිසා ආලේපන නියාමනයට නව නීතියක් හඳුන්වා දෙන බව පාරිභෝගික කටයුතු අධිකාරිය සඳහන් කරයි.\r\n \r\n\tමේ අනුව අදාළ ආලේපනයේ අඩංගු ද්‍රව්‍ය හා ආලේප කළයුතු ප්‍රමාණයන් පිළිබඳ ආලේපන ලේබලයේ සඳහන් කළයුතු බවට නීතියක් පැනවීමට නියමිතය.\r\n \r\n\tමීට අදාළ ගැසට් නිවේදනයට පාරිභෝගික කටයුතු අධිකාරියේ සභාපති හසිත තිලකරත්න මහතාඅත්සන් තබා තිබෙන අතර, එය ඉදිරි දිනවල ප්‍රසිද්ධියට පත් කිරීමට සැලසුම් කර තිබේ.\r\n \r\n\tඅදාළ නීතියට අනුව කටයුතු කිරීමට නිෂ්පාදකයන්ට සහආනයනය කරන්නන්ට මාස 06ක කාලයක් ලබාදීමටත් නියමිතය.\r\n \r\n\tසම පැහැපත් වීමට ආලේප කරන සමහර ක්‍රීම් වර්ග ප්‍රමිතියෙන් තොර බවට හෙළි වීම සහ ආලේපනය කළයුතු ප්‍රමාණයක් සඳහන් නොවීම නිසාත්, සම පැහැපත් කර ගැනීමට අධික ලෙස ක්‍රීම් වර්ග භාවිත කිරීම නිසා ශරීරයට සිදුවන අහිතකර තත්ත්වය සැලකිල්ලට ගෙන මෙම තීරණය ගෙන තිබේ.\r\n \n\n  ", "URL": "https://www.ada.lk/0/0/0-327330", "Category": "Latest News", "Parent URL": null}