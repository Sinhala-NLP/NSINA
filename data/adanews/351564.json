{"Source": "Ada News", "Timestamp": "18 08 2019", "Headline": "මේ 225 මුහුදේ දාලා, දියවන්නාවේ දාලා වෙන 225ක් ගේනවද?", "News Content": "දේශපාලනය නිසා ශ්‍රී ලංකාවට දියුණු වීමට නොහැකි වූ බවත් වෙනසක් සිදුකළ යුතු බවත් අග්‍රාමාත්‍ය රනිල් වික්‍රමසිංහ මහතා පැවැසීය. ශ්‍රී ලංකා තරුණ ස්වේච්ඡා සේවය අරම්භ කිරීමට අදාළව අරලිය ගහ මන්දිරයේ ඊයේ පැවැති උත්සවයකදී අග්‍රාමාත්‍යවරයා මේ බව පැවැසීය. “ තරුණයින්ට අද මේ රටේ ආණ්ඩුක්‍රමය ගැන විශ්වාසය නැතිවෙලා තිබෙනවා. කවුද මෙතන හරි. අද තරුණයන් කියන දේ ගැන ඇහුම්කන්න දෙන්න ඕන. කොච්චර ප්‍රශ්න තිබුණත් බඩගාලා හරි මම මේ ආණ්ඩුව ඇඳගෙන ගියා. දැන් ඔබට ඕන අලුත් රට නිර්මාණය කළ යුතුයි. කොහොමද ඒක කරන්නේ. මුහුණු මාරු කරලා ඒක කරනවද? මේ 225 මුහුදේ දාලා දියවන්නාවේ දාලා වෙන 225ක් ගේනවද? නැත්නම් අපි ක්‍රමවේදය වෙනස් කරලා ඉදිරියට යනවද? ඇයි අපිට දියුණු වෙන්න බැරිවුණේ අපේ දේශපාලනය නිසාද? ඔව් ඒක අපි පිළිගන්න ඕන. මමත් ඉන්නේ ඒ වෙනස ඇති කරන්න ඕන කියලා. ඒකට මට කරන්න පුළුවන් කැපවීම මම කරන්න ලෑස්තියි.”   ", "URL": "https://www.ada.lk/0/0/0-351564", "Category": "Latest News", "Parent URL": null}