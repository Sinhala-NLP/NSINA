{"Source": "Ada News", "Timestamp": "26 08 2018", "Headline": "මියන්මාරයේ නව ශ්‍රී ලංකා තානාපති නන්දිමිත්‍ර", "News Content": "මියන්මාරයේ නව ශ්‍රී ලංකා තානාපති ලෙස හිටපු කැබිනට් අමාත්‍ය නන්දිමිත්‍ර ඒකනායක මහතා පසුගියදා එම තානාපති කාර්යාලයේදී රාජකාරි කටයුතු භාර ගත්තේය. වැඩ බාර ගැනීමෙන් අනතුරුව තානාපති නන්දිමිත්‍ර ඒකනායක මහතා තානාපති කාර්යාලයේ කාර්ය මණ්ඩලය අමතමින් කියා සිටියේ ශ්‍රී ලංකාව හා මියන්මාරය අතර සබඳතාව සියවස් ගණනාවකට පෙර තිබූ බවත්, එම  සම්බන්ධතාවය තවදුරටත් පවත්වාගෙන යෑමට සහ වර්ධනය කිරීමට ඉදිරියේදී බලාපොරොත්තු වන බවත්ය. නව තානාපතිවරයාට ආශීර්වාද කිරීම සඳහා මහා සංඝරත්නය වැඩම කළ සිටි අතර, මෙම අවස්ථාවට මධ්‍යම පළාත් සභා මන්ත්‍රී චින්තන ඒකනායක මහතාද සහභාවී සිටියහ. රත්තොට - රුවන් ධනංජය    ", "URL": "https://www.ada.lk/0/0/0-339647", "Category": "Latest News", "Parent URL": null}