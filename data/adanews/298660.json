{"Source": "Ada News", "Timestamp": "24 12 2017", "Headline": "ආහාර ද්‍රව්‍ය 7 ස්ථාවර මිලට සුපිරි වෙළෙඳ සැල්වලින්", "News Content": "\r\n\tඅත්‍යවශ්‍ය ආහාර ද්‍රව්‍ය 7ක් ස්ථාවර මිලට සුපිරි වෙළෙඳ සැල්වලින් ලබාගැනීමට මෙම උත්සව සමයේදී පහසුකම් සලසා ඇති බව කර්මාන්ත හා වාණිජ කටයුතු අමාත්‍යාංශය පවසයි.\r\n \r\n\tඒ අනුව, ලංකා සතොස අලෙවි සැල් 372ක් ඔස්සේ මෙම භාණ්ඩ ලබාගත හැකි අතර, මෙම මිලටම කාගිල්ස්, කීල්ස්, ආර්පිකෝ හා ලාෆ්ස් අලෙවි සැල්වලින්ද ඉහත භාණ්ඩ වර්ග ලබාගැනීමට හැකි බවත්, මෙම ඇතැම් වෙළෙඳ සැල්වල මෙම මිල ගණන්වලට වඩා අඩුවෙන්ද, මෙම භාණ්ඩ මිලදී ගැනීමට තිබෙන බවත් කර්මාන්ත හා වාණිජ කටයුතු අමාත්‍යාංශය වැඩිදුරටත් පවසයි.\r\n \r\n\tජීවන වියදම් කමිටුව අත්‍යවශ්‍ය ආහාර වර්ග 7ක ස්ථාවරව පැවතිය යුතු මිල මෙසේ දක්වා තිබේ.\r\n \r\n\tසම්බා කිලෝ 1              රු. 71.00\r\n\tනාඩු කිලෝ 1                රු. 74.00\r\n\tලොකු ළූණු කිලෝ 1     රු. 135.00\r\n\tසීනි කිලෝ 1                 රු. 100.00\r\n\tඅල කිලෝ‍ 1                  රු. 139.00\r\n\tසැමන් ග්‍රෑම් 425              රු. 127.00\r\n\tපරිප්පු කිලෝ 1               රු. 124.00\r\n\tහාල්මැස්සො කිලෝ 1     රු. 515.00  \r\n  ", "URL": "https://www.ada.lk/0/0/0-298660", "Category": "Business", "Parent URL": null}