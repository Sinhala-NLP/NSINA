{"Source": "Ada News", "Timestamp": "20 02 2019", "Headline": "එල්ලුම් ගහට අලුතින් කඹ මිලදී ගැනීමක් නෑ", "News Content": "එල්ලුම්ගහ ක්‍රියාත්මක කිරීම සඳහා අලුතින් කඹයක් මිලදීගැනීමට කිසිදු සූදානමක් නොමැති බව අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරළ මහත්මිය පැවසුවාය. එල්ලුම්ගහ සඳහා විදේශයකින් ගෙන්වූ හොඳ තත්ත්වයේ පවතින කඹයක් මේවනවිට බන්ධනාගාරයේ පවතින බවත්, එය තත්ත්ව පරීක්‍ෂාවක් සඳහා පමණක් යොමුකර ඇති බවත් ඇය පවසා සිටියාය. එල්ලුම්ගහ සඳහා නව කඹයක් මිලදී ගැනීමට සූදානමක් පවතින බවට සිදුකෙරෙන ප්‍රකාශ අසත්‍ය බව පැවසූ අමාත්‍යවරිය, \"අලුත් කඹයක් ගේන්න යනවා කියලා කවුද කිව්වේ? කවුරුත් කඹයක් ගෙන්න යන්නේ නැහැ. ඒක බොරුවක්.  මරණ දඬුවම ගැන කතාකරද්දී ඒ දේවල් ගැන අමාත්‍යාංශ ලේකම් සොයාබැලීම සමාන්‍ය සම්ප්‍රදාය. මෙසේ කළ සොයාබැලීම තමයි අද මේ කඹයක් ගෙන්නන්න යනවා කියලා පැතිරීගෙන යන්නේ. දැනට මේ සඳහා ගෙන්වූ හොඳ කඹයක් තිබෙනවා.  එහි ප්‍රමිතිය පරීක්‍ෂා කරන්න ප්‍රමිති ආයතනයට යොමු කර තිබෙනවා. එපමණයි සිදුකර තිබෙන්නෙ\" යැයිද ප්‍රකාශ කළාය.     ", "URL": "https://www.ada.lk/0/0/0-345560", "Category": "Latest News", "Parent URL": null}