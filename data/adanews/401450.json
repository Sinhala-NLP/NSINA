{"Source": "Ada News", "Timestamp": "13 02 2023", "Headline": "සාගර විශ්ව විද්‍යාල සිසුවාගේ සිරුර අඹකදවිලින් මතුවෙයි", "News Content": "හලාවත මුහුදේ දිය නාමින් සිටියදි දිය රළකට හසුව අතුරුදහන්ව සිටි සාගර විශ්ව විද්‍යාල සිසුවාගෙ සිරුර අද (13දා) අලුයම ඉරණවිල අඹකදවිල මුහුදේ පාවෙමින් තිබියදී ධීවරයින් විසින් ගොඩබිමට රැගෙන විත් තිබූ බව හලාවත මුලස්ථාන පොලිසිය පවසයි. මෙසේ අවාසනාවන්ත අයුරින් මරණයට පත්ව ඇත්තේ මට්ටක්කුලිය සාගර විශ්ව විද්‍යාලයෙ ඉංජීනේරු පිඨයේ  අවසන් වසර අධ්‍යන කටයුතු වල නිතර වෙමින් සිටි රඹුක්කන වහව බණ්ඩාරවත්ත ප්‍රදේශයෙ පදිංචිව සිටි මලිත් ධීමන්ත ජයලත් නැමති 25 හැවිරිදි සිසුවෙකු බව කියයි. මෙම ඉංජීනේරු සිසුවා තම පවුලේ 60 කට ආසන්න පිරිසක් සමග 11 දින විනෝද චාරිකාවක නිරත වෙමින් සිටියදී හලාවත තානායම ඉදිරිපිට මුහුදේ දිය නාමින් සිටියදී මෙසේ දිය රළකට හසුව ගසාගෙන ගොස් අතුරුදහන්ව තිබුණි. සිසුවාගෙ සිරුර සොයා නාවික හමුදා කිමිදුම් ඒකකය දින දෙකක් පුරා මෙහෙයුම් කර තිබුණද සිරුර හමුවී නොතිබු බව කියයි.\r\nකෙසේ වෙතත් 13 දින අලුයම ධීවර කටයුතු වල නිරත වෙමින් සිටි අඹකදවිල ධීවරයින් මුහුදේ මළ සිරුරක් පාවෙනු දැක ඒ බව හලාවත මුලස්ථාන පොලිසියට දැනුවත් කිරීමේන් පසු පොලිස් දැනුම් දීම මත සිරුර අඹකදවිල වෙරළර රැගෙන ඒමට කටයුතු කර තිබුනී. මෙම සිසුවාගේ පශ්චාත් මරණ පරික්ෂණය හලාවත මහ රෝහලේදී 13 දින දහවල් පැවැත්විමට නියමිතව ඇති බව පොලිසිය කියයි.\r\nහලාවත ජ්‍යෙෂ්ඨ පොලිස් අධිකාරි ලලිත් යු. ගමගේ මහතාගේ උපදෙස් මත හලාවත මූලස්ථාන ප්‍රධාන පොලිස් පරික්ෂක ඩබ්ලියු.ඩි.එස්.පත්මකුමාර මහතා ඇතුළු කණ්ඩායමක් පරික්ෂණ සදහා එක්වි සිටිති.     ", "URL": "https://www.ada.lk/0/0/0-401450", "Category": "Latest News", "Parent URL": null}