{"Source": "Ada News", "Timestamp": "17 01 2019", "Headline": "නයිරෝබි හෝටල් ප්‍රහාරයේ මරණ 21යි - 9ක් අත්අඩංගුවට", "News Content": "පුද්ගලයන් 21 දෙනෙකු මරු කැඳවමින් කෙන්යාවේ, නයිරෝබි නගරයේ හෝටල් සංකීර්ණයක් වෙත එල්ල වූ ත්‍රස්ත ප්‍රහාරය සම්බන්ධයෙන් සැකපිට පුද්ගලයන් 9 දෙනෙකු අත්අඩංගුවට ගෙන තිබේ. ඩස්ටිඩී2 ලෙස ප්‍රකට මෙම හෝටලය වෙත ප්‍රහාරය එල්ල කිරීම සඳහා ත්‍රස්තයන් 5 දෙනෙකු පැමිණ තිබුණු අතර, ප්‍රහාරය අතරතුර මොවුන් ආරක්ෂක අංශ අතින් ඝාතනයට ලක්විය. සෝමාලියාව කේන්ද්‍ර කරගත් අල්-ෂබාබ් ත්‍රස්තයන් මෙම ප්‍රහාරයේ වගකීම භාරගත් අතර, ඇමෙරිකා එක්සත් ජනපදය විසින් ඊශ්‍රායලයේ අගනුවර ලෙස ජෙරුසලම නම් කිරීමට විරෝධය පෑමක් ලෙස මෙම ප්‍රහාරය දියත් කළ බව කීය. ඒ අනුව, විදේශිකයන් තෝරා ගනිමින් මෙහිදී ඝාතනය කිරීමද විශේෂත්වයක් වී ඇති අතර, ප්‍රහාරයෙන් ඇමෙරිකානු ජාතික ව්‍යාපාරිකයෙකුද ජීවිතක්ෂයට පත්ව තිබේ. ඒ අනුව, මෙම ප්‍රහාරය සැලසුම් කළ පිරිස් සොයා තවදුරටත් මෙහෙයුම් දියත් වන අතර, ප්‍රහාරකයන් පැමිණියේ යැයි විශ්වාස කෙරෙන මෝටර් රථයද විශේෂ පරීක්ෂාවකට ලක්ව තිබේ.   ", "URL": "https://www.ada.lk/0/0/0-344453", "Category": "International", "Parent URL": null}