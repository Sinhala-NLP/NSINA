{"Source": "Ada News", "Timestamp": "20 12 2017", "Headline": "අක්බාර් ටවුන් එඩේරමුල්ල 2 ලෙස නම් කිරීමට අවධානය", "News Content": "\r\n\tමහර ප්‍රාදේශීය සභා  බලප්‍රදේශය තුළ ග්‍රාම සේවා වසම් 04ක් එකතුකර අක්බාර් ටවුන් ලෙස  නම් කිරීම සම්බන්ධයෙන් කඩිනම් විසඳුමක් ඉල්ලා එඩේරමුල්ල ජනතා උරුමයන් සුරැකීමේ ව්‍යාපාරයේ නියෝජිතයින් පිරිසක්, ප්‍රදේශයේ ජනතාවගේ අත්සනින් යුතු සන්දේශයක් පළාත් සභා සහ පළාත් පාලන අමාත්‍ය ෆයිසර් මුස්තෆා මහතා වෙත භාරදීම අද (20දා) දිනයේදී කටයුතු කළහ.\r\n \r\n\tමැතිවරණ කොමිෂන් සභාවේ සභාපති මහින්ද දේශප්‍රිය මහතා දුරකථනයෙන් ඇමතූ අමාත්‍යවරයා, එම කොට්ඨාසය එඬේරමුල්ල 2 ලෙස නම් කිරීම සම්බන්ධයෙන් සාකච්ඡාකර අදාළ කමිටු නිර්දේශය ලබාගෙන ඒ පිළිබඳව වන සංශෝධනය වහාම ඉදිරිපත් කිරීමට  බලාපොරොත්තුවන බව ප්‍රකාශ කර තිබේ.\r\n \r\n\tමෙම බල ප්‍රදේශය අක්බාර් ටවුන් ලෙස නම් කිරීම තමන් විසින් හෝ පළාත් සභා සහ පළාත් පාලන අමාත්‍යාංශය විසින් ගත් තීරණයක්  නොවන බවත් දිස්ත්‍රික් ලේකම්වරයාගේද නිර්දේශ සහිතව  අශෝක පීරිස් මහතාගේ ප්‍රධානත්වයෙන් යුතු අභියාචනා විමර්ශන කමිටුව විසින් ඉදිරිපත් කළ වාර්තාවට ඇතුලත් කර ඇති බවත් අමාත්‍යරයා වැඩිදුරටත් ප්‍රකාශ කළේය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-297839", "Category": "Latest News", "Parent URL": null}