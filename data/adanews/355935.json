{"Source": "Ada News", "Timestamp": "23 12 2019", "Headline": "නත්තල විනාශ නොකරන ලෙස ප්‍රංශ ජනපති වර්ජකයන්ට කියයි", "News Content": "නත්තල් නිවාඩුව තුළ ජනතාවගේ එදිනෙදා ගමන් බිමන්වලට තර්ජන එල්ල කරන වැඩවර්ජන අත්හිටුවන ලෙස ප්‍රංශ ජනාධිපති එමානුවෙල් මැක්‍රොන් ප්‍රවාහන සංගම්වලින් ඉල්ලා තිබේ. අයිවරි කෝස්ට් හි සංචාරයක් අතරතුර මැක්‍රොන් වැඩවර්ජකයන්ට යෝජනා කළේ “පවුල් හා පවුල් ජීවිතයට ගරු කිරීමක් වශයෙන් කටයුතු කළ යුතු” බවයි. සැලසුම්ගත විශ්‍රාම වැටුප් ප්‍රතිසංස්කරණ සම්බන්ධයෙන් සති දෙකක වැඩවර්ජන ප්‍රංශය පුරා ජනජීවිතය පුළුල් ලෙස කඩාකප්පල් වීමට හේතු විය. නත්තල් සමයේදී සේවා දැඩි ලෙස කඩාකප්පල් වන බව දුම්රිය මෙහෙයුම්කරුවන් පැවසූ අතර, සෙනසුරාදා ධාවනය වූ සුපුරුදු අධිවේගී ටීජීවී දුම්රිය සංඛ්‍යාවෙන් අඩක්, පැරීසියේ මෙට්‍රෝ මාර්ග වලින් අඩක් වසා දමා ඇති බව සමාගම පවසයි.   ", "URL": "https://www.ada.lk/0/0/0-355935", "Category": "International", "Parent URL": null}