{"Source": "Ada News", "Timestamp": "10 06 2022", "Headline": "ජපානයේ ක්‍රිකට් දියුණු කිරීමට උපරිම සහය දෙනවා", "News Content": "ජපානයේ ක්‍රිකට් ක්‍රීඩාව දියුණු කිරීමට අවශ්‍ය උපරිම සහයෝගය ලබාදෙන බව ශ්‍රී ලංකාවේ ජපාන නියෝජ්‍ය තානාපති කට්සුකී කොටාරෝ මහතා සමග කොළඹ පැවති සාකච්ඡාවකදී ක්‍රීඩා හා යෞවන කටයුතු අමාත්‍ය රොෂාන් රණසිංහ මහතා පැවසීය. ජපානය හා ශ්‍රී ලංකාව අතර තරුණ හුවමාරු වැඩසටහන් ආරම්භ කිරීම පිළිබඳවත් දැනට අතරමග නැවතී ඇති ‘නිපෝන් මාරු වැඩසටහන’ යලි ආරම්භ කිරීම පිළිබඳවත් එහි දී සාකච්ජා කෙරිණි. ජපානය තුළක්‍රිකට් ක්‍රීඩාව දියුණු කිරීම සඳහා වැඩි අවධානයක් යොමු කර ඇති බවත් මෙහිදී ජපන් නියෝජ්‍ය තානාපතිවරයා පැවසීය. එහිදී අමාත්‍යවරයා මෙසේ ද කීය. ජපානය තුළක්‍රිකට් ක්‍රීඩාව දියුණු කිරීම සඳහා ශ්‍රී ලංකාවේ උපරිම සහයෝගය ලබාදෙනවා.1983 ආරම්භ කළ ජාතික තරුණ සේවා සභාව ගොඩනැංවීම සඳහා ජපාන රජයේ සහයෝගය ලබාදීම පිළිබඳව ජපන් නියෝජ්‍ය තනාපතිතුමන්ට මා ස්තූතිවන්ත වෙනවා යැයි අමාත්‍යවරයා වැඩිදුරටත්පැවසීය.   ", "URL": "https://www.ada.lk/0/0/0-394329", "Category": "Latest News", "Parent URL": null}