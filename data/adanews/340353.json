{"Source": "Ada News", "Timestamp": "16 09 2018", "Headline": "විහාරාධිපතිගේ පිහි  පහරින් තිදෙනෙක් රෝහලේ", "News Content": "පන්සල් ඉඩමේ වැටකට සහ පන්සලේ මිදුල අතු ගා ඉවත දමන කසළ වෙනත් ඉඩමකට දැමීයැයි කියන සිද්ධියකට ඇතිවූ ආරවුලක් දුරදිග ගොස් පන්සලේ විහාරාධිපති හිමියන් විසින් පිහියකින් ප්‍රහාර එල්ල  කිරීම හේතුවෙන් තුවාල ලැබූ පොලිස් මූලස්ථානයේ අපරාධ කොට්ඨාසයේ සේවය කරන පොලිස් කොස්තාපල්වරයෙක්, ඔහුගේ බිරිඳ හා සහෝදරයෙකු තුවාල ලබා දඹුල්ල රෝහලට ඇතුළත් කර සිටිති. පොලිස් කොස්තාපල්වරයා පන්සලේ ආවාස ගෙට පැමිණ තමන් වහන්සේට පහර දුන් බව පවසමින් විහාරාධිපති හිමියෝ ද තුවාල ලබා රෝහල්ගතව සිටින බව සීගිරිය පොලිසිය කියයි. සීගිරිය ගෙඩිගස්වලාන පන්සලේ වැඩ සිටින හිටපු ප්‍රාදේශීය සභා මන්ත්‍රීවරයෙකු වු සීගිරියේ ධම්මින්ද හිමියන් මෙසේ තුවාල ලබා සිටිති. ඊයේ (15දා) උදෑස 8ට පමණ විහාරස්ථානයට පැමිණි පොලිස් කොස්තාපල්වරයා පන්සල සතු ඉඩමේ වැටට සහ පන්සලේ කුණු  තම ඉඩමට දැමිම නිසා  පන්සලේ     විහාරාධිපති හිමියන් සමඟ ආරවුලක් ඇති කොට තිබෙන බවත් පසුව දෙදෙනා අතර ගැටුමක් ඇතිව තිබෙන අතර පසුව කොස්තාපල්වරයගේ බිරිඳ සහ සහෝදරයා ද පැමිණ ඇති බව පොලීසිය කියයි. සිද්ධිය පිළිබඳව තවදුරටත් විමර්ශනය කරන බව සීගිරිය පොලිසිය කියයි. කාංචන කුමාර ආරියදාස    ", "URL": "https://www.ada.lk/0/0/0-340353", "Category": "Latest News", "Parent URL": null}