{"Source": "Ada News", "Timestamp": "16 12 2017", "Headline": "ආගම්වලට හරවා ගැනීමට මධ්‍ය ප්‍රදේශ් හිදී තිත වැටේ", "News Content": "\r\n\tඉන්දියාවේ මධ්‍ය ප්‍රදේශ් ප්‍රාන්තය තුළ වෙනත් ආගම්වලට හරවා ගැනීමේ උත්සාහ කරන්නන්ට එරෙහිව දැඩි දඬුවම් පැමිණවීම අරඹා තිබේ.\r\n \r\n\tමේ යටතේ පසුගියදා නත්තල් කැරොල් ගී ගායනයක් යැයි පවසමින් හින්දූන් වෙනත් ආගම්වලට හරවා ගැනීමට උත්සාහ කළ පිරිසක් පොලිස් අත්අඩංගුවට පත්ව තිබේ.\r\n \r\n\tමෙසේ අත්අඩංගුවට ගත් අය අතර දේව ධර්මය ඉගැන්වෙන පාසලක මහාචාර්යවරයෙක් සහ තවත් අනුගාමිකයන් පිරිසක් සිටින බව ඉන්දීය මාධ්‍ය වාර්තා පවසයි.\r\n \r\n\tතම ගම්මානයේ ජනතාව දේව ධර්මයට හරවා ගැනීමට උත්සාහ කළේ යැයි පවසමින් ගැමියෙකු පොලීසිය වෙත කරන ලද පැමිණිල්ලක් අනුව යමින් මෙම අත්අඩංගුවට ගැනීම සිදුකර තිබේ.\r\n \r\n\tකෙසේ වෙතත්, අත්අඩංගුවට පත් පිරිස පවසන්නේ තමන් කැරොල් ගීත ගායනා කිරීම සඳහා පමණක් එහි ගිය බවය.\r\n \n\n  ", "URL": "https://www.ada.lk/0/0/0-296857", "Category": "International", "Parent URL": null}