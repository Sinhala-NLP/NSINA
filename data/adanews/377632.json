{"Source": "Ada News", "Timestamp": "25 04 2021", "Headline": "කටුනායක කොවිඩ් ආසාදිත තත්ත්වය", "News Content": "කටුනායක නිදහස් වෙළෙඳ කලාපය සහ කටුනායක සීදුව සෞඛ්‍ය වෛද්‍ය නිලධාරී කොට්ඨාසය තුළින් අද දින කොරෝනා වෛරසය ආසාදිතයන් 17 දෙනෙකු වාර්තා වී ඇතැයි ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ , වෛද්‍ය නලීන් ආරියරත්න මහතා පැවසීය . ඒ අනුව කටුනායක සීදුව සෞඛ්‍ය වෛද්‍ය නිලධාරී කොට්ඨාසය තුළින් කොරෝනා ආසාදිත රෝගීන් 12 දෙනෙකු සොයාගෙන ඇති අතර , ඒ අනුව මේ දක්වා මෙම කොට්ඨාසය තුළින් කොරෝනා ආසාදිතයන් 1,250 දෙනෙකු වාර්තා වී තිබේ . එමෙන්ම කටුනායක නිදහස් වෙළෙඳ කලාපය තුළ සේවය කරන සේවකයින් 05 දෙනෙකු ද අද දින මෙම කොරෝනා වෛරසයට ගොදුරු වී ඇති අතර , ඒ අනුව මේ දක්වා මෙම කළාපය තුළින් කොරෝනා ආසාදිතයන් 1,236 දෙනෙකු වාර්තා වී තිබේ . එසේම අද දින මිනුවන්ගොඩ පිහිටි අත් වැසුම් නිෂ්පාදන කර්මාන්තශාලාවක සේවය කරන සේවකයින් 19 දෙනෙකු ද කොරෝනා වෛරසය ආසාදනය වීමෙන් වැඩිදුර වෛද්‍ය ප්‍රතිකාර සදහා යොමු කර තිබේ . එමෙන්ම ගම්පහ සහ මහර සෞඛ්‍ය වෛද්‍ය නිලධාරී කොට්ඨාස තුළ පදිංචි පාසැල් සිසුන් පිරිසක් ද මෙම කොරෝනා වෛරසයට ගොදුරු වී ඇතැයි ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂවරයා පැවසීය.    ", "URL": "https://www.ada.lk/0/0/0-377632", "Category": "Latest News", "Parent URL": null}