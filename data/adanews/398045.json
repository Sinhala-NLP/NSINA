{"Source": "Ada News", "Timestamp": "20 10 2022", "Headline": "රුසියාවට යාවූ යුක්රේනයේ යුද නීතිය ක්‍රියාත්මක කරයි", "News Content": "යුක්රේනය සමඟ පවතින ගැටුම් මධ්‍යයේ රුසියාවේ කොටසක් වීමට මෑතකදී ඡන්දය දුන් කලාප හතරේ යුද නීතිය පැනවීමට රුසියානු ජනාධිපති ව්ල්දිමීර් පූටින් තීරණය කර තිබේ. ඩොනෙට්ස්ක් සහ ලුගාන්ස්ක් මහජන සමූහාණ්ඩුව මෙන්ම කෙර්සන් සහ සැපොරෝෂි ප්‍රදේශ රුසියාවේ කොටස් බවට පත් වූ විට දැනටමත් එහි යුද නීතිය ක්‍රියාත්මක වූ බව පූටින් පැහැදිලි කළේය. එබැවින්, මෙම තීරණය රුසියානු ස්වෛරීභාවය යටතේ එය ක්‍රියාත්මක වීමට නීතිමය පදනම සපයන බව ඔහු රජයේ රැස්වීමකදී පැවසීය. එසේම, පූටින් මෙම තීරණය ගෙන ඇත්තේ යුක්රේන හමුදා කෙර්සන් කලාපයේ අගනුවරට එරෙහිව මහා පරිමාණ ප්‍රහාරයක් සඳහා සූදානම් වෙමින් සිටින බවට වාර්තා වීම අතරතුරය.   ", "URL": "https://www.ada.lk/0/0/0-398045", "Category": "International", "Parent URL": null}