{"Source": "Ada News", "Timestamp": "30 04 2018", "Headline": "ඇන්ටාක්ටිකා ග්ලැසියරයක් අධ්‍යයනයට පියවර ගැනෙයි", "News Content": "\r\n\tඇන්ටාක්ටිකාවේ වූ දැවැන්ත ග්ලැසියරක් පිළිබඳ අධ්‍යයනය කිරීමට බ්‍රිතාන්‍ය සහ ඇමෙරිකාව එක්ව ව්‍යාපෘතියක් ආරම්භ කර තිබේ.\r\n \r\n\tත්වාටීන් ග්ලැසියරය සම්බන්ධයෙන් අධ්‍යයනය කිරීම මෙම ව්‍යාපෘතියේ අරමුණ වන අතර, දෙරටේ විද්‍යාඥයන් පවසන්නේ මේ සඳහා වසර පහක පමණ කාලයක් ගතවනු ඇති බවයි.\r\n \r\n\tඑහිදී, මෙම දැවැන්ත ග්ලැසියරයේ ස්ථාවරත්වය සම්බන්ධයෙන් ඔවුන් සොයාබලනු ඇති අතර, මෙම දැවැන්ත අයිස් කුට්ටිය ප්‍රමාණයෙන් බ්‍රිතාන්‍යයට සමාන වෙයි.\r\n \r\n\t1990 වසරේ සිට සිදුවන මුහුදු මට්ටම් ඉහළ යෑම හේතුවෙන් මේ ආකාරයෙන් ග්ලැසියර දියවීම පිළිබඳ අධ්‍යයනය කිරීමට ලොව ප්‍රබල රටවල් අවධානය යොමුකර තිබේ.\r\n \n \n  ", "URL": "https://www.ada.lk/0/0/0-325891", "Category": "International", "Parent URL": null}