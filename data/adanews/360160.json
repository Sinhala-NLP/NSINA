{"Source": "Ada News", "Timestamp": "2 04 2020", "Headline": "කෝවිඩ් 19 වසංගතයෙන් ඉතාලියේ පූජකවරුන් 87ක් මියගිහින්", "News Content": "කෝවිඩ් 19 වසංගතයට ගොදුරු වි පසුගිය පෙබරවරි 21 දා සිට ඉතාලියේ පූජකවරුන් 87 දෙනෙකු මියගොස් ඇති බව වාර්තා වේ. ඉතාලියේ කතෝලික පදවි 7 ට අයත් පූජකවරුන් මෙලෙස මියගොස් ඇති බවත් ඔවුන්ගේ බහුතරය විශ‍්‍රාම සුවයෙන් සිටි පූජකවරුන් බව වාර්තා වේ. මෙයින් බෙර්ගමො ප‍්‍රදේශයෙන් පූජකවරුන් වැඩිම පිරිසක් මියගොස් ඇති බව වාර්තා වන අතර එය 25 දෙනෙකි. පාර්මා ප‍්‍රදේශයේ  පිහිටි මිෂනාරි පූජකයන් නවාතැන් ගෙන සිටි ස්ථානයක සිටි පූජකයන් 10 දෙනෙකු මියගොස් ඇති බවත් එය එක් ස්ථානයක මියගිය වැඩිම පූජකයන් පිරිස් ලෙසද වාර්තා  වේ. මිලාන් බෙර්ගමො  බ්‍රේෂියා  පර්මා ක්රෙමොනා පවියාලා ස්පෙසියා යන පදවි වලින් මෙලෙස පූජක මරණ වාර්තා වි ඇති අතර මියගිය සියලුම පූජකවරුන් වයස අවුරුදු 60 ට ඉහළ අය බවද වාර්තා වේ.            චන්දන ප්‍රනාන්දු                                                                   ", "URL": "https://www.ada.lk/0/0/0-360160", "Category": "Latest News", "Parent URL": null}