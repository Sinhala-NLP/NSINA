{"Source": "Ada News", "Timestamp": "23 06 2022", "Headline": "බස් - යතුරුපැදි ගැටී දෙදරු පියා මරුට", "News Content": "කොළඹ සිට නාවලපිටිය දක්වා ධාවනය වු ලංගම බස් රථයක ගැටි යතුරුපැදිකරුවෙකු බරපතල ලෙස තුවාල ලබා ගිනිගත්හේන ප්‍රාදේශිය රෝහල වෙත ඇතුලත් කිරිමෙන් පසු යතුරුපැදිකරු ජිවිතක්ෂයට පත් වි ඇති බව ගිනිගත්හේන පොලිසියේ ස්ථානාධිපති ප්‍රධාන පොලිස් පරික්ෂක විරාජ් විතානගේ මහතා පැවසිය. අනතුරෙන් මියගොස් ඇත්තේ ගිනිගත්හේන පල්ලේවෙල ප්‍රදේශයේ පදිංචි මලිත් චතුරංග චන්ද්‍රසේන නැමති (39) හැවිරිදි දෙදරු පියෙකි. මෙම අනතුර සිදු වි ඇත්තේ ඊයේ (22දා) දින පස්වරු 4 ට පමණ  හැටන් කොළඹ ප්‍රධාන මාර්ගයේ ගිනිගත්හේන රම්පාදෙණිය ප්‍රදේශයේදිය. යතුරුපැදිකරු ගිනිගත්හේන නගරයේ සිට ගිනිගත්හේන රම්පාදෙණිය පල්ලේවත්ත ප්‍රදේශයේ තම නිවසට යමින් සිටියදි ඉදිරියෙන් ධාවනය වු මොටර් රථයක් ඉස්සර කර යාමට උත්සහ කිරිමේදි ප්‍රදේශයේ පැවති අයහපත් කාලගුණයත් සමග යතුරුපැදිය ලිස්සාගොස් ප්‍රතිවිරුද්ධ දිශාවෙන් ඉදිරියට ධාවනය වු ලංගම බස් රථයේ ඉදිරිපස ගැටි යටවිමෙන් පසු බරපතල ලෙස තුවාල ලබා  රෝහල් ගත කිරිමෙන් පසු මියගොස් ඇති බවයි පොලිස් ස්ථානාධිපතිවරයා කියා සිටියේ. යතුරුපැදිය ලිස්සා ඉදිරියට ඇදි එන අවස්තාවේ ලංගම බස් රථයේ රියදුරා අනතුර වලක්වා ගැනිමට උත්සහ කිරිමේදි ලංගම බස් රථය ප්‍රධාන මාර්ගය අභියස පිහිට ගලක ගැටිමෙන් බස් රථයට දැඩි අලාභ හානි සිදු වි ඇත. ලංගම බස් රථයේ රියදුරා සැකපිට අත්අඩංගුවට ගත් බවත්, සැකකරු (23) දින හැටන් මහෙස්ත්‍රාත් අධිකරණය වෙත ඉදිරිපත් කරන බව ගිනිගත්හේන පොලිසිය පැවසිය. යතුරුපැදිකරුගේ නොසැලිකිලිමත් රිය ධාවනය අනතුරට හේතුව වි ඇති බවද ගිනිගත්හේන පොලිසිය පැවසිය.   ", "URL": "https://www.ada.lk/0/0/0-394735", "Category": "Latest News", "Parent URL": null}