{"Source": "Ada News", "Timestamp": "8 11 2019", "Headline": "කටුනායක සිට දිල්ලි හරහා කැනඩාවට", "News Content": "සංචාරකයන්ට පහසුකම් සැපයීම සඳහා කැනඩාවේ , ටොරොන්ටෝ වෙත ගුවන් ගමන් ක්‍රියාත්මක කිරීමට ශ්‍රී ලන්කන් ගුවන් සේවය , ඉන්දීය ගුවන් සේවය සමග සංකේත හුවමාරු ගිවිසුමක් ඇති කර ගෙන තිබේ. ඒ අනුව කටුනායක බණ්ඩාරනායක ජාත්‍යන්තර ගුවන් තොටුපළේ  සිට ඉන්දියාවේ නවදිල්ලි නුවර ඉන්දිරා ගුවන් තොටුපළ වෙත රැගෙන යන ගුවන් මගීන්ට එතැන් සිට නොනවතින  ගුවන් ගමනකින් පසුව කැනඩාවේ ටොරොන්ටෝ නුවර ලෙස්ටර් බී.පියර්සන් ජාත්‍යන්තර ගුවන් තොටුපළ වෙත පිවිසීමට හැකියාව ලැබී තිබේ. මේ සඳහා සෑම සතියකම බදාදා , සිකුරාදා සහ ඉරිදා දින වල මෙම ගුවන් ගමන් ක්‍රියාත්මක වන අතර , ඉන්දියාවේ නවදිල්ලි සිට කැනඩාවේ ටොරොන්ටෝ වෙත යන ගුවන් ගමන ශ්‍රී ලන්කන් ගුවන් සේවයේ යූ.එල්.- 3640 ලෙසත් යළිත් ටොරොන්ටෝ සිට ඉන්දියාවේ නවදිල්ලි වෙත පැමිණෙන ගුවන් ගමන  ශ්‍රී ලන්කන් ගුවන් සේවයේ යූ.එල්.- 3641ලෙසත් ක්‍රියාත්මක වීමට නියමිතය. ටී.කේ.ජී. කපිල   ", "URL": "https://www.ada.lk/0/0/0-354229", "Category": "Latest News", "Parent URL": null}