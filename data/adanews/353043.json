{"Source": "Ada News", "Timestamp": "4 10 2019", "Headline": "ගෝඨාට එරෙහි ‌පෙත්සම නිෂ්ප්‍රභයි, ජනපතිවරණට තරග කිරීමට ඉඩ", "News Content": "ශ්‍රී ලංකා පොදුජන පෙරමුණේ ජනාධිපති අපේක්ෂක සහ හිටපු ආරක්ෂක ලේකම් ගෝඨාභය රාජපක්ෂ මහතාගේ ශ්‍රී ලාංකික පුරවැසිභාවය අභියෝගයට ලක්කරමින් ගොනු කළ රිට් පෙත්සම නිෂ්ප්‍රභ කිරීමට ත්‍රිපුද්ගල අභියාචනාධිකරණය මිට සුළු මොහොතකට පෙර කටයුතු කරනු ලැබිය. මෙම පෙත්සම සිවිල් සමාජ ක්‍රියාකාරීන් වන මහාචාර්ය චන්ද්‍රගුප්ත තේනුවර සහ ගාමිණී වියන්ගොඩ යන අය විසින් ගොනු කරනු ලැබුවා. මෙම පෙත්සම අභියාචනාධිකරණයේ සභාපති විනිසුරු යසන්ත කෝදාගොඩ සහ විනිසුරු අර්ජුන ඔබේසේකර සහ විනිසුරු මහින්ද සමයවර්ධන යන ත්‍රිපුද්ගල විනිසුරු මඩුල්ල හමුවේ විභාග කරනු ලැබීය. ඒ අනුව ගෝඨාභය රාජපක්ෂ මහතාට ජනපතිවරණය සඳහා තරග කිරීමට අවස්ථාව ලැබේ.       ", "URL": "https://www.ada.lk/0/0/0-353043", "Category": "Latest News", "Parent URL": null}