{"Source": "Ada News", "Timestamp": "31 08 2018", "Headline": "එකම පීල්ලක දුම්රිය දෙකක් ධාවනය කරවයි", "News Content": "අනුරාධපුරය, ශ්‍රාවස්තිපුර දුම්රිය ස්ථාන ආසන්නයේදී අද (31දා) දිනයේදීද එකම දුම්රිය මාර්ගයේ දුම්රිය දෙකක් මුහුණට මුහුණලා ධාවනය වීම හේතුවෙන් සිදුවීමට ගිය අනතුරක් වැළකී තිබේ. කොළඹ සිට අනුරාධපුරය බලා ධාවනය වූ දුම්රියක් හා තලෙයිමන්නාරම සිට කොළඹ කොටුව බලා ධාවනය වෙමින් තිබූ දුම්රියක් අද (31දා) පෙරවරුවේ මෙලෙස එකම දුම්රිය මාර්ගයේ ධාවනය වෙමින් තිබිණි. කෙසේ වෙතත් දුම්රිය නිලධාරීන් එක්ව මෙම අනතුර වළක්වා ගනු ලැබීය. පසුගිය දිනකද මෙම දුම්රිය ස්ථානය අසලදී මෙවැනිම අනතුරුක් වැළැකුණු අතර, ඒ සම්බන්ධයෙන් මේ වන විට පරීක්ෂණයක්ද ක්‍රියාත්මක වෙයි.   ", "URL": "https://www.ada.lk/0/0/0-339864", "Category": "Latest News", "Parent URL": null}