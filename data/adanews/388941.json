{"Source": "Ada News", "Timestamp": "30 12 2021", "Headline": "එන්නත් නීති දැඩි කිරීම ගැන ප්‍රංශයේ විරෝධතා වැඩි වෙයි", "News Content": "ඉහළ යන ආසාදන සංඛ්‍යාව මධ්‍යයේ එන්නත් කිරීමේ නීති දැඩි කිරීමට ආණ්ඩුව සූදානම් වන විට, ප්‍රංශ පාලක පක්ෂ නීති සම්පාදකයෙකුගේ ගරාජය ගිනි තබා ඇති අතර, එන්නත් විරෝධී යැයි සැක කරන විරෝධතාකරුවන් විසින් යාබද බිත්තියකද සටන් පාඨ ලියා තිබේ. පැරිසියේ උතුරේ චම්බ්ලි හි, ජනාධිපති එමානුවෙල් මැක්‍රොන්ගේ පාලක LREM පක්ෂයේ පාර්ලිමේන්තු මන්ත්‍රීවරයෙකු වන පැස්කල් බොයිස්ගේ නිවස මෙසේ ඉලක්ක කර ඇත. ඔහුගේ මෝටර් රථයට සහ ගරාජයට ගිනි තබා ඇති අතර, ඔහුගේ නිවස වටා දිවෙන බිත්තියේ \"ඡන්දය නැත\" ඇතුළු වාක්‍ය ඛණ්ඩ තීන්ත ආලේප කර ඇත. \"ප්‍රජාතන්ත්‍රවාදී රටක මෙවැනි සාපරාධී බිය ගැන්වීම් පිළිගත නොහැකියි\" යැයි අභ්‍යන්තර කටයුතු අමාත්‍ය ජෙරල්ඩ් ඩර්මනින් බ්‍රහස්පතින්දා සිය ට්විටර් ගිණුමේ ප්‍රකාශ කර ඇති අතර, පොලිසිය පරීක්ෂණයක් ආරම්භ කර ඇති බව පැවසීය.   ", "URL": "https://www.ada.lk/0/0/0-388941", "Category": "International", "Parent URL": null}