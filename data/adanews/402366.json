{"Source": "Ada News", "Timestamp": "20 03 2023", "Headline": "කාන්තාවන්ට පමණයි තරගාවලියට ප්‍රංශයෙන් තරුණියන් 250ක් එයි", "News Content": "ලෝකයේ කාන්තාවන් පමණක් සහභාගී වන ත්‍රාසජනක , අභියෝගාත්මක \"රේඩ් ඇමසෝන් \" (Raid Amazones ) ක්‍රීඩා තරගාවලිය සදහා සහභාගී වීමට ප්‍රංශයේ සිට එරට තරුණ ක්‍රීඩිකාවන් 250 දෙනෙකුගෙන් යුතු පළමු කණ්ඩායම 03/20 දින අලුයම පැරිස් නුවර සිට කටුනායක ගුවන් තොටුපළ වෙත පැමිණ තිබුණි. මෙම තරගාවලිය 03/20 දින සිට 03/28 දින දක්වා මහනුවර ප්‍රදේශය කේන්ද්‍ර කරගනිමින් අදියර කීපයක් යටතේ පැවැත්වීමට තරග සංවිධායක මණ්ඩලය අවශ්‍ය කටයුතු සංවිධානය කර තිබේ . මෙම ක්‍රීඩිකාවන් පිරිස 03/20 දින අලුයම 05.15 ට ප්‍රංශයේ පැරිස් නුවර සිට ශ්‍රී ලන්කන් ගුවන් සේවයේ යූ.එල්.- 564 දරන ගුවන් යානයෙන් කටුනායක ගුවන් තොටුපළ වෙත පැමිණ තිබුණි.  ඔවුන් පිළිගැනීම සදහා ශ්‍රී ලංකා සංචාරක ප්‍රවර්ධන කාර්යාංශයේ මෙන්ම ශ්‍රී ලන්කන් ගුවන් සේවයේ නිලධාරීන් පිරිසක් ද කටුනායක ගුවන් තොටුපළ පැමිණීමේ පර්යන්තය වෙත පැමිණ සිටියහ .   ", "URL": "https://www.ada.lk/0/0/0-402366", "Category": "Uncategorized", "Parent URL": null}