{"Source": "Ada News", "Timestamp": "27 12 2017", "Headline": "සයිටම් ගැටලුව කල් නොයවා විසඳිය යුතුයි", "News Content": "\r\n\tසයිටම් වෛද්‍ය උපාධි ගැටලුව තවදුරටත් කල් නොහැර නොපමාව විසඳිය යුතු යැයි හිටපු ජනපති මහින්ද රාජපක්ෂ මහතා සඳහන් කරයි. මේ සම්බන්ධයෙන් අද (27දා) නිවේදනයක් නිකුත් කරමින් ඔහු මේ බව පවසා සිටියි.\r\n \r\n\tඑහි මෙසේද සඳහන් වේ,\r\n \n“සයිටම් යනු පසුගිය ආණ්ඩුව විසින් පිහිටුවන ලද ආයතනයක් යැයි වත්මන් ආණ්ඩුවේ මැති ඇමතිවරුන් විටින් විට කීවද, එය ආණ්ඩුවක් විසින් ආරම්භ කරන ලැබූවක් නොවන එම ආයතනයේ හිමිකරුවන් විසින් ආරම්භ කරන ලද පුද්ගලික ව්‍යාපාරයකි.\r\n \r\n\tඑසේම වෛද්‍ය අධ්‍යාපනයේ ප්‍රමිතීන් හා පිළිගැනීම  පිළිබඳ මේ ආරවුල දිගින් දිගටම පැවතුනහොත් ශ්‍රී ලංකා වෛද්‍ය උපාධියට දැනට ඇති ජාත්‍යන්තර පිළිගැනීම අවදානම්  තත්ත්වයට පත්විය හැකිය.\r\n \r\n\tඒ අනුව මෙම ගැටලුව සියලු පාර්ශ්වවලට සාධාරණයක් ඉටුවෙන පරිදි ඉතා ඉක්මනින් සමථයකට පත්කළ යුතුව තිබේ. “\n \n  \n \r\n\t \r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-299298", "Category": "Latest News", "Parent URL": null}