{"Source": "Ada News", "Timestamp": "4 04 2018", "Headline": "හොරකමේ ජාතිවාදයේ කප්පිත්තෝ විශ්වාසභංග යෝජනාවට අත්සන් කරලා", "News Content": "\r\n\tඒකාබද්ධ විපක්ෂය විසින් ඉදිරිපත් කර තිබෙන විශ්වාසභංග යෝජනාව ජයග්‍රහණය කළ හොත් හිටපු ජනපති මහින්ද රාජපක්ෂ මහතා නියෝජනය කඳවුරට උත්තේජනයක් ලැබෙන බව දන්නා බව විපක්ෂයේ ප්‍රධාන සංවිධායක, ජනතා විමුක්ති පෙරමුණේ පාර්ලිමේන්තු මන්ත්‍රි අනුර කුමාර දිසානායක මහතා පැවැසීය.\r\n \r\n\tවිශ්වාසභංග යෝජනාව පිළිබඳ විවාදයට එක්වෙමින් ඔහු මේ බව පැවැසීය.\r\n \r\n\t\" අගමැතිට එරෙහි විශ්වාසභංග යෝජනාවේ දේශපාලනයක් තිබෙනවා. අපි විශ්වාසභංග යෝජනාවට සහාය දක්වන්න තීරණය කළා. විශ්වාසභංග යෝජනාව ජයග්‍රහණය කළොත් රාජපක්ෂ කඳවුරට උත්තේජනයක් ලැබෙන බව අපි දන්නවා.\r\n \r\n\tවිශ්වාසභංගයෙන් ජනතා ගැටලුවලට විසඳුම් ලැබෙන්නේ නෑ. මෙයට අත්සන් කර ඇත්තේ හොරකමේ, ජාතිවාදයේ කප්පිත්තෝ. ජාතිවාදයට නිදැල්ලේ හැසිරෙන්න අගමැති හා ජනපති ඉඩ දුන්නා. එවකට පොලීසිය බාරව සිටි සාගල රත්නායක ඇමති හා දූෂිත මර්දන කමිටු ලේකම් කාර්යාලය අතර ඇතිවූ ගැටුමක් නිසා එම කාර්යාලය අහෝසි කිරීමට අගමැති කටයුතු කළා.\"\r\n \n\n  ", "URL": "https://www.ada.lk/0/0/0-321081", "Category": "Latest News", "Parent URL": null}