{"Source": "Ada News", "Timestamp": "22 02 2018", "Headline": "ලංකාවේ ඉන්ටනෙට් වේගය ඉන්දියාවට වඩා වැඩියි", "News Content": "ශ්‍රී ලංකාවේ අන්තර්ජාල වේගය ඉන්දියාවට වඩා ඉහළ අගයක පවතී. ඒ අනුව ඉන්දියාවේ 4G වේගය තත්පරයට මෙගා බයිට් 6.07ක් ලෙස සටහන් වන අතර, ශ්‍රී ලංකාවේ එම වේගය තත්පරයට මෙගා  බයිට් 13.95ක් ලෙසට සටහන් වෙයි. පාකිස්තානයේ එම වේගය තත්පරයට මෙගා බයිට් 13.56කි. ලෝකයේ අන්තර්ජාල වේගය වැඩිම රට ලෙස සිංගප්පූරුව නම්ව තිබේ. ඔවුන්ගේ අන්තර්ජාල වේගය තත්පරයට මෙගා බයිට් 44.31කි. ඇමෙරිකාවේ 4G අන්තර්ජාල වේගය තත්පරයට මෙගා බයිට් 16.31ක් ලෙස දැක්වෙයි. ලෝකයේ වැඩිම 4G අන්තර්ජාල පහසුකම් ආවරණයක් ඇති රටවල් අතර ප්‍රමුඛතාව ලැබී ඇත්තේ දකුණු කොරියාවටය එම අගය 97.49%කි.  රටවල් 88 අතර මින් 67%ක් 70%ට වැඩි 4G අන්තර්ජාල පහසුකම් ආවරණය කරගෙන ඇත. රටවල් 88ක දත්ත ඇසුරු කරගෙන Open Signal නම් ආයතනය මෙම ගණනය කිරීම් සිදුකර තිබේ.  ", "URL": "https://www.ada.lk/0/0/0-311787", "Category": "Technology", "Parent URL": null}