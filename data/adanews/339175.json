{"Source": "Ada News", "Timestamp": "11 08 2018", "Headline": "ගැමුණු ගත්ත කඩුව මර්වින් සිල්වා ගන්නවා", "News Content": "බලය සදහා සුළු ජාතින් නොරවටන ලෙස පවතින රජයට  හා රාජක්ෂවරුන්ට පවසන බව හිටපු පාර්ලිමේන්තු මන්ත්‍රි මර්වින් සිල්වා මහතා පවසයි. ගැටඹේ රාඡෝපවනාරාම විහාරාධිපති කැප්පෙටියාගොඩ සිරිවිමල හිමියන් බැහැ දැක  මාධ්‍ය සඳහා අදහස් දක්වමින්  මර්වින් සිල්වා මහතා ඊයේ (10දා) පස්වරුවේදී මේ බව පැවැසිය. “සිල්වත් කමක් නැති වුවත් පොඩි පොඩි ගුණ ධර්ම ටිකක් ඇති අය මහා සංඝයා වහන්සේලාට නීති රීති කොහොමද දමන්නෙ. රජ සමයේදිවත් ශාසනයට අත ගහන්න ආවෙ නෑ. සැරියුත් මුගලන් පරම්පරාවෙන් පැවතගෙන එන මේ මහා සංඝරත්නයට නීති රීති දමන තත්ත්වයට නොවැටි එය මහා සංඝරත්නයට හා මහා නායක හිමිවරුන්ට භාර දිය යුතුයි. කවුරුන් හෝ මහා සංඝරත්නයට අත තියන්නට ආවොත් විශාල විපතකට ඒ අත තියන්න වෙනවා. දුටුගැමුණු මහා පරාක්‍රමබාහු නොකරපු දේවල් මහා රජවරු නොකරපු දේවල් මේ ඉන්න ගහලයන්ට කරන්නට දෙන්න බෑ. අනුරාධපුරයෙ පන්සල් 420 ක් වැහිල, උතුරු නැගෙනහිර පුරා වස්තු විනාශයි. කකුල් මාට්ටු දාල ඉස්සර කරගෙන යන්නට ගියොත් එදාට ගැමුණු ගත්ත කඩුව මර්වින් සිල්වා ගන්නවා.” චමිල් රූපසිංහ     ", "URL": "https://www.ada.lk/0/0/0-339175", "Category": "Latest News", "Parent URL": null}