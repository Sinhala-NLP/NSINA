{"Source": "Ada News", "Timestamp": "2 10 2022", "Headline": "කුවේට් කුමරු ඡන්දයෙන් පසු ඉල්ලා අස්වීම පිළිගනී", "News Content": "කුවේටයේ ඔටුන්න හිමි කුමරු ගල්ෆ් අරාබි රටේ පාර්ලිමේන්තු මැතිවරණයකින් පසු ඉරිදා එරට රජයේ ඉල්ලා අස්වීම පිළිගෙන තිබේ. එම මැතිවරණයේදී විපක්ෂ අපේක්ෂකයින් සැලකිය යුතු ජයග්‍රහණ ලබාගැනීමත් සමග මෙසේ කුමරු වත්මන් පාලනයේ ඉල්ලා අස්වීම පිළිගෙන ඇත. ඔටුන්න හිමි ෂීක් මෙෂාල් අල්-අහ්මඩ් අල්-සබා කුමරු අගමැති ෂීක් අහමඩ් නවාෆ් අල්-සබාගේ නායකත්වයෙන් ඉවත්වන රජයට නව කැබිනට් මණ්ඩලයක් පිහිටුවන තුරු භාරකාරත්වයේ රැඳී සිටින ලෙස ඉල්ලා සිටියේය. මූල්‍ය ප්‍රතිසංස්කරණවලට බාධාවක් වී ඇති රජය සහ ව්‍යවස්ථාදායකය අතර දේශපාලන ගැටුමක් අවසන් කිරීම සඳහා ෂෙයික් මෙෂාල් පාර්ලිමේන්තුව විසුරුවා හැරීමෙන් පසු කුවේටය සැප්තැම්බර් 29දා කඩිනම් මැතිවරණයක් පැවැත්වීය. කුවේට් ආණ්ඩුව සහ පාර්ලිමේන්තුව අතර ඇති වන ඇනහිටීම්, ආයෝජන සහ ප්‍රතිසංස්කරණවලට බාධා කරමින් දශක ගණනාවක් පුරා කැබිනට් සංශෝධන සහ ව්‍යවස්ථාදායකය විසුරුවා හැරීමට බොහෝවිට හේතු විය.   ", "URL": "https://www.ada.lk/0/0/0-397602", "Category": "International", "Parent URL": null}