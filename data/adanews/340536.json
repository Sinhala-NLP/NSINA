{"Source": "Ada News", "Timestamp": "20 09 2018", "Headline": "ක්‍රිකට් පරාජයේ වගකීම ලේකම්ගෙයි", "News Content": "ක්‍රිකට් තරගවල පරාජයේ වගකීම ක්‍රීඩා අමාත්‍යාංශ ලේකම්වරයා භාරගත යුතු බවත් මේ නිසා වහාම ක්‍රිකට් පාලක මණ්ඩලය පත්කර ගැනීමට කටයුතු කළ යුතු බව ක්‍රිකට් පාලක මණ්ඩලයේ හිටපු සභාපති තිලංග සුමතිපාල මහතා සඳහන් කළේය. මේ ආකාරයට පහළ තත්ත්වයට පත්වීම ගැන කනගාටු වන බවත් දින 14 කට පෙර කාලය ගතහොත් අපේ රට ක්‍රිකට්වලින් ලෝකයේ දෙවන ස්ථානය හිමිකරගෙන සිටි බවද අද (20දා) පැවැති සාකච්ඡාවකදී සඳහන් කළේය. සුළු සුළු අඩුපාඩු ලොකුවී ගියාම පොඩි වෙනසකදී පවා අප පහළට වැටෙන බවද මේ නිසා දක්ෂතා ඇති කණ්ඩායමක් ලෙස සැලසුමක් අනුව ඉදිරියට යායුතු බවද සඳහන් කළේය. ක්‍රීඩා අමාත්‍යාංශ ලේකම්වරයාට ක්‍රිකට් ගැන සෙවීමට අමතරව වැඩ කටයුතු රාශියක් තිබෙන බවත් මේ නිසා ක්‍රීඩා 62ක් තිබෙන ක්‍රීඩා අමාත්‍යාංශයේ ක්‍රිකට් වලට පමණක් ඇමතිකම් දැරීම අමතක කර ක්‍රීඩා වෙනුවෙන්ම අමාත්‍යවරයා කටයුතු කළ යුතු බවද පවසා සිටියේය.     ", "URL": "https://www.ada.lk/0/0/0-340536", "Category": "Latest News", "Parent URL": null}