{"Source": "Ada News", "Timestamp": "31 01 2022", "Headline": "අනුරට එල්ල වූ මැර ප්‍රහාරය ගැන ප්‍රසන්න පරීක්ෂණයක් ඉල්ලයි", "News Content": "ජනතා විමුක්ති පෙරමුණේ නායක අනුර කුමාර දිසානායක මහතාට ඊයේ (30දා) ගම්පහ කලගෙඩිහේන ප්‍ර දේශයේදී එල්ල වූ මැර ප්‍රහාරය පිළිබ﻿ඳව විධිමත්, අපක්ෂපාතී පරීක්ෂණයක් කරන මෙන් පොලිස්පතිවරයාට ලිපියක් යොමුකරමින් සංචාරක අමාත්‍ය ප්‍රසන්න රණතුංග මහතා ඉල්ලා සිටියි. මෙම ප්‍රහාරය සිදුකළ පුද්ගලයන්ට මෙන්ම එයට ආධාර අනුබල අලුබල දුන් පුද්ගලයන්ට ඔවුන්ගේ තරාතිරම නොබලා දැඩි දඩුවම් පනවන ලෙසත් අමාත්‍යවරයා සිය ලිපියෙන් පවසයි. මෙම සිද්ධිය පිළිබ﻿ඳව මාධ්‍ය හා සමාජ මාධ්‍ය ඔස්සේ පුළුල් ප්‍රචාරයක් ලැබී ඇති බැවින් පොලිස්පතිවරයාගේ විශේෂ අවධානය යොමුකරන ලෙසද ප්‍රසන්න රණතුංග මහතා පවසයි. කෙසේ වෙතත් මෙම ලිපිය සම්බන්ධයෙන් අදහස් දක්වමින් ජනතා විමුක්ති පෙරමුණේ පාර්ලිමේන්තු මන්ත්‍රී විජිත හේරත් මහතා ස﻿ඳහන් කළේ මෙවැනි ලිපියක් යොමුකරන්නේ පරීක්ෂණ කඩිනම් කිරීමට වඩා පරීක්ෂණ යට ගැසීමට බවත් ඔහු පැවැසීය. එසේම මෙවැනි ලිපියක් යොමුකිරීම මගින් පුහුල් හොරා කරින් දැනෙන බවත් ඔහු පැවැසීය.   ", "URL": "https://www.ada.lk/0/0/0-389809", "Category": "Latest News", "Parent URL": null}