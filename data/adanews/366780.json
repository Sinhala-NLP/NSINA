{"Source": "Ada News", "Timestamp": "10 08 2020", "Headline": "ව්‍යාජ රියදුරු බලපත්‍ර පන්සියයක් මුද්‍රණය කර පුද්ගලයෙකු අත්අඩංගුවට", "News Content": "කොරෝනා වසංගත සමයේදී රජයේ නිල මුද්‍රා භාවිතා කරමින් ව්‍යාජ රියදුරු බලපත්‍ර පන්සියයක් පමණ  මුද්‍රණය කළ බවට සැක කෙරෙන පුද්ගලයකු අද  (10) දා, අත්අඩංගුවට ගත් බව කිරුලපන පොලීසිය පවසයි.\n\nමෙසේ නිකුත් කළ පැරණි රියදුරු බලපත්‍රයක් සදහා  රුපියල්  දස දහසක් ද, නව මාදිලියේ  විද්‍යුත් රියදුරු බලපත්‍රයක් සදහා රුපියල් 15,000 මුදලක් ද අය කර ඇති බව පොලිසිය කියයි .\n\nදිවයිනේ විවිධ ප්‍රදේශ වල  පුද්ගලයින්ට මෙසේ නිකුත් කළ  රියදුරු බලපත්‍රය ලබා දී මුදල් ලබා ගෙන ඇතැයි ද පැවසේ.\n\nසැකකරු  වැල්ලම්පිටිය ප්‍රදේශයේ පවත්වාගෙන ගිය ව්‍යාජ  කච්චේරිය ඉකුත් 26  දා ,කිරුළපන පොලීසියේ අපරාධ විමර්ශන අංශයේ නිලධාරීන් විසින් වටලනු ලැබිණි.\n\nපසුව එහි තිබී ව්‍යාජ රියදුරු බලපත්‍ර 61 ,ජාත්‍යන්තර රියදුරු බලපත්‍ර 5 ක්,බැංකු කාඩ් පත්  14 , ලැප්ටොප් පරිගණකයක්, රියදුරු බලපත්‍ර මුද්‍රණය කරන යන්ත්‍රයක්,රියදුරු බලපත්‍ර මුද්‍රණය සඳහා භාවිතා කෙරෙන චිප් ඇතුළත් කාඩ් 925 ක්,ව්‍යාජ රබර් මුද්‍රා දෙකක්, ජංගම දුරකථන 15 ක්,සිම්පත්  40 ක්, රුපියල් ලක්ෂ 20ක ස්ථාවර තැන්පතු රිසිට් පතක්, සහ,වාහන දෙකක්, සමඟ සැකකරුවන් පස් දෙනෙකු දෙනෙකු අත්අඩංගුවට ගෙන තිබුණි.\n\nඒ විදෙස්ගත ශ්‍රමිකයන්ට සහනදායී පොළියට රජයෙන් ණය මුදල් ලබා දෙන බවට ජනාධිපති කාර්යාලයෙ නිවේදනයක් ව්‍යාජ ලෙස සකස් කරමින්  අන්තර්ජාලය හරහා දැන්වීම් පළ කොට  කෝටි ගණනක් මුදල් උපයා ගත් බවට සැක කරමිනි.\n\nඑහෙත් එම  අවස්ථාවේදී කච්චේරිය පවත්වාගෙන ගිය ප්‍රධාන සැකකරු වන මොහු අත්අඩංගුවට ගැනීමට නොහැකි වු අතර පසුව සිදු කළ විමර්ශනයක ප්‍රතිඵලයක් ලෙස,මෙසේ අද  සවස රාජගිරිය ඔබේසේකරපුර මහල් නිවසක සැඟව සිටියදී , මෙසේ අත්අඩංගුවට ගැනීමට හැකි වූ බව පොලීසිය කියයි.\n\nමෙම ජාවාරම සඳහා සැකකරුගේ පුත්‍රයා,සහ නාරාහේන්පිට පිටබැද්දර  ප්‍රදේශවල පුද්ගලයන් සිවු දෙනෙකු සම්බන්ධ  බව පොලීසිය පවසයි.\n\nඑලෙස නිකුත් කරන ව්‍යාජ රියදුරු බලපත්‍ර උපයෝගී කොටගෙන  ,බැංකු ගිණුම් අරඹා ඒ හරහා ,විදෙස්ගත ශ්‍රමිකයින්ට මෙරටින් ලබා දෙන බවට පොරොන්දු වූ ණය මුදලෙන් සියයට දහයක්,ගෙන්වාගෙන,එම මුදල් බැංකු කාඩ්පතකින් ලබා ගෙන තිබූ බව පොලීසිය කියයි.\n\nඑසේ අගතියට පත්  කිරුළපන පොලිස් වසමේ කාන්තාවක් පොලිසියට කරන ලද පැමිණිල්ලකට අනුව ජාවාරමේ සුලමුල මෙසේ අනාවරණය කර ගැනීමට පොලීසියට හැකියාව  ලැබුණු බව පොලීසිය පවසයි.\n\nමෙම ජාවාරම 2019 වසරේ සිට සිදු කරගෙන විත් ඇති බවට තොරතුරු ලැබී ඇති බවත් පසුගිය කොරෝනා වසංගත සමයේදී පමණක් ව්‍යාජ රියදුරු බලපත්‍ර 500 පමණ නිකුත් කොට ඇති බවත්  පොලිසිය පවසයි.\n\nමෙසේ අත්අඩංගුවට ගත් වැල්ලම්පිටිය ප්‍රදේශයේ පදිංචි (40) සැකකරු, 11 දා අලුත්කඩේ අංක 3 ,අධිකරණයට ඉදිරිපත් කොට, දින 90 ක රඳවුම් නියෝග ලබාගෙන දීර්ඝ ලෙස විමර්ශන සිදුකිරීමට නියමිතය. මත්තේගොඩ ශාන්ත ප්‍රදීප් කුමාර කුලරත්න\n    ", "URL": "https://www.ada.lk/0/0/0-366780", "Category": "Latest News", "Parent URL": null}