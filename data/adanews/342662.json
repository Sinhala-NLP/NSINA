{"Source": "Ada News", "Timestamp": "22 11 2018", "Headline": "ශ්‍රී ලංකාවට ණය ගෙවීමේ ගැටලුවක් නෑ", "News Content": "ශ්‍රී ලංකාව ලබාගෙන ඇති විදේශීය ණය ගෙවීමේ කිසිම ගැටලුවක් නොමැති බව මුදල් අමාත්‍යාංශය සඳහන් කරයි. ශ්‍රී ලංකාව ණය ගෙවීම කිසිම දිනක පැහැර හැර නොමැති බවත් ශ්‍රී ලංකා මහ බැංකුව සමග එක්ව 2019 වසරේ ගෙවීමට තිබෙන ණය ගෙවා දැමීමට කටයුතු කරන බවත් එම නිවේදනයේ දැක්වෙයි. එසේම ලබන වසරේදී කල් පිරීමකට ලක්වෙන ඇමෙරිකානු ඩොලර් බිලියන 1.5ක් වන ජාත්‍යන්තර සෛවරීත්ව බැඳුම්කර සඳහා මුදල් ගෙවීමට සූදානම් බවත් මුදල් අමාත්‍යාංශය සඳහන් කරයි. මුදල් අමාත්‍යාංශයේ අමාත්‍යවරයා ලෙස කටයුතු කරන්නේ අග්‍රාමාත්‍ය මහින්ද රාජපක්ෂ මහතායි.    ", "URL": "https://www.ada.lk/0/0/0-342662", "Category": "Latest News", "Parent URL": null}