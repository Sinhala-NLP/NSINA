{"Source": "Ada News", "Timestamp": "5 12 2017", "Headline": "ඉන්දියාවයි අපියි හොඳ මිතුරන් එය ඒ ආකාරටමයි", "News Content": "\r\n\tඉන්දීය ක්‍රිකට් කණ්ඩායම හා ශ්‍රී ලංකා ක්‍රිකට් කණ්ඩායම හොඳ මිතුරන් බවත් එය ඉදිරියටත් ඒ ආකාරයෙන්ම පවතන බවත් ශ්‍රී ලංකා කණ්ඩායමේ හිටපු නායක ඇන්ජලෝ මැතිව්ස් පැවැසීය.\r\n \r\n\tඉන්දීය කණ්ඩායම හා ශ්‍රී ලංකා කණ්ඩායම අතර පැවැත්වෙ තෙවැනි ටෙස්ට් තරගයේ තෙවැනි දිනයේ නිමාවෙන්  පසුව ඊයේ (04දා) පැවැති මාධ්‍ය සාකච්ඡාවේදී ඔහු මේ බව සඳහන් කළේය.\r\n \r\n\tඉරිදා දිනයේ දිවා විවේකයන් පසුව ශ්‍රි ලංකා කණ්ඩායමේ බොහෝ ක්‍රීඩකයන් වායු දූෂණය හේතුවෙන් විරෝධතා දැක්වීම පිළිබඳවත් පසුව විරාත් කෝලි ඉනිම අත්හිටුවීමටත් කටයුතු කළ අතර ඒ පිළිබඳව අදහස් දක්වමින් ඔහු මේ බව සඳහන් කළේය.\r\n \r\n\t“ඒ ගැන තිරණයක් ගත යුතුව තිබෙන්නේ තරග තීරකට හා විනිසුරටයි. අපි මෙහාට ආවේ ක්‍රිකට් ක්‍රිඩා කිරීමටයි. නිලධාරීන් තිරණ ගත යුතුයි. ඊළඟ දින කිහිපයේදී වෙන දේවල් සමග ඔබට ගනුදදෙනු කරන්න වෙනවා. මෙය වෙනස් තත්ත්වයක්. මේ වගේ දෙයකට අපි කලින් මුහුණ දී තිබුණේ නෑ.\r\n \r\n\tමට විශ්වාසයි මෙය නිලධාරීන් විසඳාවි. මම කිව්වා වගේම එය වෙනස් අවස්ථාවක්. කවුරුවත් මොකක්ද කරන්නේ කියා දැනගෙන සිටියේ නෑ. එය පිටයේ ක්‍රීඩකයන්ගේ සම්බන්ධයට ගැටලුවක් ඇතිවුණේ නෑ. අපි හොඳ මිතුරන් එය ඒ අකාරයටම තිබේවි”\r\n \n\n \r\n\t \r\n  ", "URL": "https://www.ada.lk/0/0/0-294343", "Category": "Latest News", "Parent URL": null}