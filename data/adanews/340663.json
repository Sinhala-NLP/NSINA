{"Source": "Ada News", "Timestamp": "25 09 2018", "Headline": "දෑසේ පෙනීමට වින කරන ග්ලෝකෝමා", "News Content": "ඇස් දෙක වගේ රැකගත යුතු යැයි අප ඇතැම් විට උපමා කරන්නේ අතිශයින්ම රැකගත යුතු යමක් පිළිබඳවය. ඒ, එතරම්ම දෑස අපට වටිනා බැවිනි. වියපත්වීම දෑසේ පෙනීම මදවීමේ ආරම්භයක් යැයි ඔබත් සිතනවාද? ඇතැම් විටෙක ඔබත්, ඔබේ දෑසේ පෙනීම ඔබට අවුරුදු හතළිහ ලබන විට මදක් අඩුවේ යැයි නැතිනම් හතළිස් ඇඳිරිය පිළිබඳ ඇති ආකල්ප නිසා හතළිස්වියේදී ඇතිවෙන පෙනීමේ මදකම තාවකාලික යැයි කියා ඒ පිළිබඳව නොසලකා ඉන්නට ඉඩ තිබේ. නැත, හතළිහ වෙන විට ඔබ ඔබේ පෙනීමේ ඇතිවිය හැකි ගැටලු පිළිබඳ වඩාත් අවදියෙන් පසුවීම වැදගත්ය. ඒ ඔබේ දෑසේ පෙනීම උදුරාගෙන යන්නට සැරසෙන ග්ලෝකෝමාව ඔබ නොදැනීම ඔබේ දෑස් ආක්‍රමණය කරන්නට ඉඩ ඇති බැවිනි. මේ සිහිකැඳවීම ඒ පිළිබඳවයි.    ", "URL": "https://www.ada.lk/0/0/0-340663", "Category": "health", "Parent URL": null}