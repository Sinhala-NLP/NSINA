{"Source": "Ada News", "Timestamp": "9 10 2021", "Headline": "විදෙස් සංචාරකයින්ට සියලු පුරාවිද්‍යා ස්ථාන නරඹන්න ඔන්ලයින් ටිකට් පතක්", "News Content": "ශී‍්‍ර ලංකාවට පැමිණෙන විදේශ සංචාරකයන් සඳහා සියලූම පුරාවිද්‍යා ස්ථානයන් නැරඹීමට මාර්ගගත ක‍්‍රමයට එක් ප‍්‍රවේශ පත‍්‍රයක් නිකුත් කිරීමට සංචාරක මණ්ඩලය සමග සාකච්ඡා කර තීරණයකට එළැඹෙන ලෙස අගමැති මහින්ද රාජපක්ෂ මහතා අදාළ නිලධාරීන්ට උපදෙස් දී ඇත.\n\r\nමධ්‍යම සංස්කෘතික අරමුදල ප‍්‍රතිව්‍යූහගත කිරීම සඳහා නිර්දේශ ඉදිරිපත් කිරීමට පත් කළ පංච පුද්ගල කමිටුවේ වාර්තාව අගමැතිවරයාට අරලියගහ මන්දිරයේදී භාරදුන් අවස්ථාවේදී අගමැතිවරයා මෙම උපදෙස් දී තිබේ.\n\r\nඑමෙන්ම එම වාර්තාවේ සඳහන් නිර්දේශ කඩිනමින් කි‍්‍රයාත්මක කරන ලෙස ද උපදෙස් දී ඇති අගමැතිවරයා, වාර්තාවේ ඇතුළත් නිර්දේශ කි‍්‍රයාත්මක කිරීම මගින් මධ්‍යම සංස්කෘතික අරමුදල හා එහි අරමුණු සාක්ෂාත් කර වඩාත් ඵලදායී ආයතනයක් බවට පත් කළ හැකිවනු ඇතැයි ද සඳහන් කර ඇත.\n\r\nඑකම ප‍්‍රදේශයක තිබෙන කෞතුකාගාර කිහිපයක් වෙනුවෙන් ප‍්‍රවේශ පත‍්‍ර කිහිපයක් ලබා ගැනීමට සිදුවීමෙන් දේශීය සංචාරකයන් ද විවිධ අපහසුතාවලට ලක්වන බව පෙන්වාදී ඇති අගමැතිවරයා යම් පුරාවිද්‍යා කලාපයක කෞතුකාගාර සියල්ල ආවාරණය වන පරිදි එක් ප‍්‍රවේශපත‍්‍රයක් සාධාරණ මිලකට හඳුන්වාදෙන ලෙසට උපදෙස් දී තිබේ.  ", "URL": "https://www.ada.lk/0/0/0-385777", "Category": "Latest News", "Parent URL": null}