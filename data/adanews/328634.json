{"Source": "Ada News", "Timestamp": "13 05 2018", "Headline": "මම ජනපති අපෙක්ෂකයාදැයි කියා මහින්ද රාජපක්ෂ තීරණය කරාවි", "News Content": "\r\n\tඅනාගත ජනාධිපති අපේක්‍ෂකයා තමා වනවාද යන්න මහින්ද රාජපක්‍ෂ මහතා ඇතුළු කණ්ඩායම විසින් තීරණය කළ යුතු බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. ගොඩකවෙලද ඊයේ පැවැති උත්සවයකින් අනතුරුව මාධ්‍ය වෙත අදහස් දක්වමින් ඔහු මේ බව ප්‍රකාශ කළේය.\r\n \r\n\tඑසේම තමන් ජනපතිවරණයට ඉල්ලනවාද නැත්ද යන්න පිළිබඳව තවම තීරණයක් ගෙන නොමැති බවත් ඔහු පැවැසීය.\r\n \r\n\t“අපේ පවුල හරිම සමගියෙන් ජීවත්වන පවුලක්. මම දේශපාලන වශයෙන් ඉදිරියට එනවාට පවුලේ කිසිම කෙනෙක් විරුද්ධ නෑ. රාජපක්‍ෂ පවුල අදර්ශවත් පවුලක්.\r\n \r\n\tව්‍යවස්ථා සංශෝධනය ගැන මට හිතෙන්නේ විධයක ජනාධිපති ධුරය තිබීම හොඳයි කියලා. අපි යුද්ධය දිනුවේ විධායක ජනාධිපති ක‍්‍රමය තිබුණ නිසා. පාර්ලිමේන්තුවට විධායක බලය තිබුණා නම් මෙවැනි ජයග‍්‍රහණයක් ලබන්න බැරි වෙනන ඉඩ තිබුණා. විධායක ජනාධිපති ද අගමැති ද කියන එක නෙවෙයි වඩාත් වැදගත් වෙන්නේ ඒ තනතුර දරණ පුද්ගලයායි.’’\r\n \n\n  ", "URL": "https://www.ada.lk/0/0/0-328634", "Category": "Latest News", "Parent URL": null}