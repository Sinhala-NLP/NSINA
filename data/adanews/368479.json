{"Source": "Ada News", "Timestamp": "11 09 2020", "Headline": "මැදපෙරදිග සිට තවත් ලාංකිකයන් පිරිසක් දිවයිනට", "News Content": "මැදපෙරදිග රටවල් 02ක රැදී සිටි ශ්‍රී ලාංකිකයන් 472 දෙනෙකු අද (11) දින අලුයම කටුනායක ගුවන් තොටුපළ වෙත පැමිණ තිබේ . එක්සත් අරාබි එමීර් රාජ්‍යයේ සේවය සදහා ගොස් සිටි ශ්‍රී ලාංකිකයන් 405 දෙනෙකු ඩුබායි සිට පැමිණි එමිරේට්ස් ගුවන් සේවයේ ඊ.කේ.- 648 දරන විශේෂ ගුවන් යානයෙන් අද දින අලුයම 2.02 ට කටුනායක ගුවන් තොටුපළ වෙත පැමිණ තිබුණි . කටාර් රාජ්‍යයේ දෝහා සිට පැමිණි කටාර් ගුවන් සේවයේ කිව්.ආර්.- 668 දරන ගුවන් යානයෙන් එරට සිට ශ්‍රී ලාංකිකයන් 67 දෙනෙකු අද දින අලුයම 1.45 ට කටුනායක ගුවන් තොටුපළ වෙත පැමිණ තිබුණි මොවුන් සියලු දෙනා ගුවන් තොටුපළේ දී පී.සී.ආර්.පරීක්ෂණ වලට ලක් කිරීමෙන් පසුව , පෞද්ගලික සංචාරක හෝටල් වල නීරෝධායන කටයුතු සදහා යොමු කර තිබේ .   ", "URL": "https://www.ada.lk/0/0/0-368479", "Category": "Latest News", "Parent URL": null}