{"Source": "Ada News", "Timestamp": "1 12 2017", "Headline": "නාවික- ගුවන් සටනේ ජය නාවිකයන්ට", "News Content": "\r\n\tඩයලොග් අන්තර්සමාජ ලීග් රග්බි තරගාවලියේ ගුවන් හමුදාව සමග පැවති තරගයෙන් ලකුණු 10-00 ක ජයක් වාර්තා කිරීමට නාවික හමුදාව සමත් විය.\r\n \r\n\tතරගාවලියේ 5 වැනි සතියේ තරගයක් ලෙසින් වැලිසර නාවික හමුදා පිටියේදී පැවති තරගය ආරම්භයේ සිටම තිබූ වැසි සහිත කාළගුණය හේතුවෙන් කණ්ඩායම් දෙකෙන්ම බලාපොරොත්තු වූ තරම් දක්ෂතා දැකගත නොහැකි විය.\r\n \r\n\tකෙසේ නමුත් පළමු අර්ධය අවසන් වන විට ගෝල දිනුමක් සාර්ථක කර ගත් නාවික හමුදාව ලකුණු 07-00 ක් ලෙස ඉදිරියන් සිටියහ.\r\n \r\n\tතරගයේ දෙවැනි අර්ධයේදී ප්‍රතිවාදී සීමාව ආක්‍රමණය කිරීමට ගුවන් හමුදාව කිහිපවරක්ම උත්සාහ කළද එය ව්‍යර්ථ වූ අතර නාවික හමුදාව දඩුවම් පහරක් සාර්ථක කර ගත්තේය.\r\n \r\n\tනාවික හමුදාව තරගාවලියේ ලැබූ 4 වැනි ජය මෙයයි                 \n \r\n\t \r\n \nඡායාරූප- ඕෂිත වරකපිටිය\n \r\n\t \r\n  ", "URL": "https://www.ada.lk/0/0/0-293727", "Category": "Sports", "Parent URL": null}