{"Source": "Ada News", "Timestamp": "13 03 2018", "Headline": "මිනින්දෝරුවන් හෙට වර්ජනයකට ", "News Content": "\r\n\tමිනින්දෝරු දෙපාර්තමේන්තුවේ කටයුතු ඇමෙරිකාවට ලබාදීමට අවශ්‍ය සියලුම කටයුතු කර තිබෙන බැවින් හෙට (14දා) සිට දින තුනක වැඩවර්ජනයක් සිදු කරන බව රජයේ මිනින්දෝරු සංගමය සඳහන් කරයි.\r\n \r\n\tඅදාළ පැවරීම සිදු නොකරන බවට ජනාධිපති මෛත්‍රීපාල සිරිසේන මහතා පොරොන්දු වී තිබියදී, ආර්ථික කමිටුව විසින් හොර රහසේම දෙපාර්තමේන්තු කටයුතු ඇමෙරිකාවේ සමාගමකට පැවරීමට අවශ්‍ය කටයුතු කර තිබෙන බවද එම සංගමයේ සභාපති දුමින්ද උඩුගොඩ මහතා සඳහන් කළේය.\r\n \r\n\tඉදිරි වසර කිහිපය ඉලක්ක කර ගනිමින් මෙම පැවරීම සිදුකරන බවත්, මේ හරහා රටට රුපියල් මිලියන 25,000ක මුදලක් අහිමි වන බවත් හෙතෙම කියා සිටියේය.\r\n \r\n\tමෙම ක්‍රියාව නවතා දමන ලෙස ඉල්ලා ලබන 14, 15 හා16 යන දින තුළ සේවයෙන් ඉවත්ව සිටීමේ ක්‍රියාමාර්ගයක් දියත් කරන බවත්, එහෙත් අධිකරණ කටයුතුවලට සහභාගි වන බවත් ඒ මහතා සඳහන් කළේය.\r\n \n\n  ", "URL": "https://www.ada.lk/0/0/0-316316", "Category": "Latest News", "Parent URL": null}