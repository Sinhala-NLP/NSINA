{"Source": "Ada News", "Timestamp": "1 12 2020", "Headline": "අටුලුගම කොරෝනා රෝගීන් 231ක්", "News Content": "කොරෝනා දෙවැනි රැල්ල ආරම්භ වීමෙන් අනතුරුව බණ්ඩාරගම අටුලුගම  ඇතුළු හුදෙකලා කරන ලද ග්‍රාම සේවා වසම් වලින් ගෙවුණු දින 15 තුළ  කොරෝනා වෛරසය ආසාදිත රෝගීන් 231 දෙනකු වාර්තා වී ඇතැයි බණ්ඩාරගම සෞඛ්‍ය වෛද්‍ය නිලධාරී  කාර්යාලයේ  අතිරේක වෛද්‍ය නිලධාරිනී වෛද්‍ය   ශ්‍රීමලී  අමරසිංහ  මහත්මිය පැවසුවාය මේ වන විට  වෛරසය ආසාධිත  වී එක් පුද්ගලයෙක් මිය ගොස් ඇත එම  ආසාදිතයන් ඇතුළු සමස්ත බණ්ඩාරගම සෞඛ්‍ය වෛද්‍ය නිලධාරී බල ප්‍රදේශයෙන් ආසාදිත රෝගීන් 310 කූ මේ දක්වා වාර්තා වී ඇතැයි වෛද්‍යවරිය කීය අටුලුගම ඇතුළු හුදෙකලා කරන  ලද  ග්‍රාම සේවා වසම් වලින්  මුල්ම රෝගීන් සිව්දෙනා වාර්තා වූයේ ඉකුත් මස 15 දිනය .පි සි ආර් පරීක්ෂණ සඳහා ඉදිරිපත්  වීම මඟහැරී මතුගම ඇතුළු හුදෙකලා කරන ලද ග්‍රාම සේවා වසම් වල බහුතරයක් දෙනා ඊයේ  01 දින  ඒ සඳහා යහපත් ප්‍රතිචාරයක් දැක්වූ බව  වෛද්‍යවරිය වැඩිදුරටත් පැවසුවාය  ", "URL": "https://www.ada.lk/0/0/0-372282", "Category": "Latest News", "Parent URL": null}