{"Source": "Ada News", "Timestamp": "18 06 2018", "Headline": "සිංහරාජ අලි අරන් යන්නැයි විරෝධතා", "News Content": "\r\n\tසිංහරාජ වනඅලින් දෙදෙනා එම ප‍්‍රදේශයෙන් රැගෙන යෑමේ මෙහෙයුම් අතරමග නතර කිරීමට විරෝධය පා රක්වාන කජුගස්වත්ත ප‍්‍රදේශවාසීහු පිරිසක් අද (18දා) රක්වාන පොතුපිටිය මාර්ගයයේ කජුගස්වත්ත ප‍්‍රදේශයේදී  උද්ඝෝෂණයක නිරත වූහ.\r\n \r\n\tමෙම අලින් දෙදෙනා  තම ගම්මානවල සැරිසැරීම හේතුවෙන් එදිනෙදා කටයුතුවලට දැඩි තර්ජනයක් ඇති බවත් මේ වන විට එම අලි දෙදෙනා මිනිස් ජීවිත පහළොවක් මරා දමා  ඇති බවත් දහසය වැනි මිනිස් බිල්ල ගැනීමට පෙර එම සතුන් දෙදෙනා මෙම ප‍්‍රදේශයෙන් ඉවත් කරන ලෙසටද  රජයට බල කර සිටියහ.\r\n \r\n\tවනජීවී ඇමැතිවරයා ගත් තීරණය එහිදී පැසසුමට ලක්වූ අතර  එම තීරණය ක‍්‍රියාත්මක කිරීමට වනජීවියට නැවත අවසරය ලබාදෙන්නැයි එහිදී විරෝධතාකරුවෝ ජනාධිපතිවරයාගෙන් ඉල්ලා සිටියහ.\r\n \n\n \nකසුන් දර්ශන\n \r\n\t \r\n \r\n\t \r\n  ", "URL": "https://www.ada.lk/0/0/0-336971", "Category": "Latest News", "Parent URL": null}