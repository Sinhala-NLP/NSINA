{"Source": "Ada News", "Timestamp": "4 06 2019", "Headline": "මුස්ලිම් අමාත්‍යවරු ඉවත්වීමෙන් අගමැති ජාතිවාදි ප්‍රශ්නයක් ඇති කළා - SB", "News Content": "අන්තවාදි මිලේච්ජයන්ගේ  පාස්කු ප්‍රහාරයෙන් පසුව සංඝයා වහන්සේලා බුද්ධිමතුන් හා ජනතාව අන්තවාදීන්ට එරෙහිව ගෙන ගිය සටන රනිල් වික්‍රමසිංහ අග්‍රාමාත්‍යවරයා හා රාවුෆ් හකිම්, කබිර් හෂිම් වැනි අය සමඟ සාකච්ඡා  කර රජයයේ තනතුරු වලින් ඔවුන් ඉවත් විමෙන් මෙය  මුස්ලිම් ජාතිවාදි ප්‍රශ්නයක් ලෙස හුවා දැක්විමට රනිල් අග්‍රාමාත්‍යවරයා ඇතුලු  පිරිස කටයුතු කරනු ලබන බව එස් බි දිසානායක මහතා පවසයි.             එස්. බි දිසානායක මහතා මෙසේ පැවැසුවේ  වර්තමානයේ උද්ගත වි ඇති තත්ත්වය පිළිබඳව මාධ්‍ය දැනුවත් කිරිම සඳහා අද (04) එතුමාගේ කාර්‍යාලයේ පැවැති මාධ්‍ය සාකච්ජාවකදීය. අන්තවාදින්ට එරෙහිව ගෙන ගිය සටනට මුස්ලිම් ජාතිවාදය ඇතුල් කළේ කතෝලික, සිංහල, හින්දු ජනතාවගෙන් මුස්ලිම් ජනතාව වෙන් කිරිමට බවත් මේ මහා අපරාධය අගමැති රනිලුත් රාවුෆ් හකිනුත් කබිර් හෂීම්  වගකිව යුතු බවත් මේ සියලු දෙනාම ඉවත් විම හරහා රජයට තර්ජනයක් කර ඇති බවද එස් බි දිසානායක මහතා පැවසීය. පසුගිය 21 දා සිදුවෙච්ච අන්තවාදි මිලේච්ජයන්ගේ  මිනිමරු ත්‍රස්තවාදි ප්‍රහාරයෙන්  පසුව මේ රටේ ආණ්ඩුත් දේශපාලන පක්ෂත් ප්‍රධාන  ජාතිය වු බෞද්ධ ජනතාවත් ක්‍රිස්ත්‍රියානි ජනතාවත් හින්දු ජනතාවත් මේ කුරිරු ප්‍රහාරය මුස්ලිම්වරු පිට නොපටවන්න විශාල උත්සාහයක් ගත් බවත් මේ සටන ඇරඹුනේ මේලේච්ඡ ප්‍රහාරයෙන් පසුව මේ අන්තවාදීන්ට ආරක්ෂාව දිපු අන්තවාදින්ට රැකවරණය දිපු අන්තවාදින්ගෙන් විශාල වශයෙන් මුදල් ගත්තු අන්තවාදීන්ට රාජ්‍ය රැකවරණය දිපු අන්තවාදින් එක්ක සම්බන්ධතා පවත්වාගෙන හිටපු දේශපාලන නායකයන් කිහිප දෙනෙකුට බවත් එය කිසි විටක මුස්ලිම් සාම්ප්‍රදායික ජනතාවට එරෙහිව ගෙන ගිය සටනක් නොවන බවද  එස්. බි දිසානායක මහතා පැවසීය. චමිල් රූපසිංහ       ", "URL": "https://www.ada.lk/0/0/0-349165", "Category": "Latest News", "Parent URL": null}