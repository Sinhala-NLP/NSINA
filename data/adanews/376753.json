{"Source": "Ada News", "Timestamp": "2 04 2021", "Headline": "ක්‍රිකට් ආයතනයේ පරිපාලනයට කමිටුවක්", "News Content": "ශ්‍රී ලංකා ක‍්‍රිකට් ආයතනයේ පරිපාලනය සඳහා මහාචාර්ය අර්ජුන ද සිල්වා මහතාගේ සභාපතිත්වයෙන් යුත් පංච පුද්ගල කමිටුවක් ක‍්‍රීඩා අමාත්‍ය නාමල් රාජපක්‍ෂ මහතා පත්කර තිබේ.  ශ්‍රී ලංකා ක‍්‍රිකට් ආයතනයේ නිලවරණය ලබන මැයි මස 20 වැනිදා පැවැත්වීමට නියමිත අතර එතෙක් මෙම කමිටුව පත්කර තිබේ. ක‍්‍රිකට් ආයතනයේ ප‍්‍රධාන විධායක නිලධාරී ඈෂ්ලි ද සිල්වා, ක‍්‍රීඩා අධ්‍යක්‍ෂ ජනරාල් අමල් එදිරිසූරිය, සුජීව මුදලිගේ සහ උචිත වික‍්‍රමසිංහ යන මහත්වරු එහි සෙසු සාමාජිකයෝ වෙති. හිටපු නිලධාරී මණ්ඩලයේ නිල කාලය පසුගිය පෙරවාරි මස 20 වැනිදා අවසන් විය.    ", "URL": "https://www.ada.lk/0/0/0-376753", "Category": "Sports", "Parent URL": null}