{"Source": "Ada News", "Timestamp": "18 06 2021", "Headline": "කිරිපිටි මිල ඉහළ දාන්න ඉඩ දෙන්නේ නෑ", "News Content": "පවතින කොවිඩ් උවදුර හමුවේ ජනතාව අපහසුතාවට පත්ව ඇති අවස්ථාවක ආනයනික කිරිපිටි මිල ඉහළ දැමීමට අවසර නොදෙන බව පාරිභෝගික ආරක්‍ෂණ රාජ්‍ය ඇමැති ලසන්ත අලගියවන්න මහතා පැවසීය.\n \nමෙයට අමතරව ගෑස්, තිරිඟු පිටි, සිමෙන්ති ඇතුළු අත්‍යවශ්‍ය භාණ්ඩ මිල වැඩි කරන ලෙසද ඉල්ලීම් කර ඇතත් ඒ සඳහා ද පවතින තත්ත්වය හමුවේ අවසර දී නැති බවද ඇමැතිවරයා සඳහන් කළේය.\n \nලෝක වෙළෙඳපොළේ මිල ඉහළයෑම, නැව් ගාස්තු ඉහළයෑම යන කරුණු මත මෙම අත්‍යවශ්‍ය ද්‍රව්‍ය මිල වැඩි කරන ලෙස ආනයනික සමාගම් ඉල්ලීම් කර ඇතැයි ද හෙතෙම කීවේය.\n \nමෙම සියලූ කරුණු සැලකිල්ලට ගෙන මුදල් අමාත්‍යාංශය සමග සාකච්ඡා කර එම භාණ්ඩ වල මිල වැඩි නොකර එලෙසම පවත්වා ගෙන යෑම සඳහා එම සමාගම්වලට බදු සහන යම් ප‍්‍රමාණයක් ලබාදුන් බවද ඇමැතිවරයා සඳහන් කළේය.    ", "URL": "https://www.ada.lk/0/0/0-380207", "Category": "Latest News", "Parent URL": null}