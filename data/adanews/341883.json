{"Source": "Ada News", "Timestamp": "31 10 2018", "Headline": "ජවිපෙ හෙට පාරට", "News Content": "බල සූදුවට එරෙහිව හෙට (01දා) නුගේගොඩ ආනන්ද සමරකෝන් එළිමහන් රංග පිඨ‘යේදී ජනතා රැලියක් පවත්වන බව ජනතා විමුක්ති පෙරමුණ සඳහන් කරයි. දේශපාලන කුමන්ත්‍රණයට එරෙහිව පොදුජන ව්‍යාපාරයක් ගොඩ නගන බවත්, එහි පළමු පියවර ලෙස මෙම ජනතා රැලිය පවත්වන බවත් පක්ෂ නායක අනුර කුමාර දිසානායක මහතා සඳහන් කළේය. විශ්වවිද්‍යාල ආචාර්වරුන්, වෘත්තීයවේදීන්, කලාකරුවන් හා ප්‍රගතිශීලී බලවේග මෙම රැලියට සහභාගි වන බවද ඔහු පවසා සිටියේය. ජනතාව මර උගුලකට හිර කර කැත, නින්දිත බල සූදුව දියත් කර තිබෙන බවත්, බල සූදුවට එරෙහිව ජනතාවගේ ගැටලුවලට විසඳුම් ලබාදිය හැකි ප්‍රබල ජනතා ව්‍යාපාරයක අවශ්‍යතාව පැන නැගී තිබෙන බවත් හෙතෙම සඳහන් කළේය.     ", "URL": "https://www.ada.lk/0/0/0-341883", "Category": "Latest News", "Parent URL": null}