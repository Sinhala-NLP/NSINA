{"Source": "Ada News", "Timestamp": "20 06 2021", "Headline": "ලියාපදිංචි නැති ආහාර ගබඩා හෙට සිට වටලයි", "News Content": "සීනි, කිරිපිටි, සහල්, වී යන අත්‍යාවශ්‍ය භාණ්ඩ තොග රැස්කර තිබෙන ස්ථාන හා භාණ්ඩ තොග පිළිබඳව පාරිභෝගික අධිකාරියේ ලියාපදිංචි නොකර පවත්වාගෙන යනු ලබන ආයතන සොයා හෙට (21) සිට දිවයින පුරා වැටලීම් සිදුකරන බව පාරිභෝගික ආරක්ෂණ රාජ්‍ය ඇමැති ලසන්ත අලගියවන්න මහතා පැවැසීය.\n\nපාරිභෝගික අධිකාරියේ පනතකට අනුව පසුගිය 11 වැනිදා අති විශේෂ ගැසට් නිවේදනයක් මගින් එම අත්‍යාවශ්‍ය භාණ්ඩ තොග හා ගබඩා කර තිබෙන ස්ථාන අධිකාරියේ ලියාපදිංචි කළ යුතු බවට විධාන කර තිබූ අතර, එම ලබාදී තිබූ දින හතක කාලය 18 වැනිදා සිකුරාදා මධ්‍යම රාත‍්‍රියෙන් අවසන් බවත්, එම විධාන අනුව කටයුතු නොකිරීම නීතිවිරෝධී කටයුත්තක් වන බවත් ඇමැතිවරයා සඳහන් කළේය.  ", "URL": "https://www.ada.lk/0/0/0-380295", "Category": "Latest News", "Parent URL": null}