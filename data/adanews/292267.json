{"Source": "Ada News", "Timestamp": "26 11 2017", "Headline": "ජනපති බැඳුම්කර කොමිසම පත්කළේ එජාපය දියකිරීමට නොවෙයි", "News Content": "\r\n\tජනාධිපති මෛත්‍රීපාල සිරිසේන මහතා බැඳුම්කර සිද්ධියට කොමිසමක් පත් කරනු ලැබුවේ එක්සත් ජාතික පක්ෂය දිය කර හැරීමට නොවන බව  ග්‍රාමීය කර්මාන්ත සංවර්ධන   අමාත්‍ය පී. හැරිසන් මහතා කියයි.\r\n \r\n\tජනාධිපති වරයාට සැර  කතා සහ බාල කතා කීමට හැකි බවත් ඔහු සැර වුණා නම් ඒ සැරවුණු අය තවදුරටත් කල්පනා කළ යුතු බවද හෙතෙම අවධාරණය කළේය..\r\n \r\n\tඇගේ තීන්ත හළාගෙන ඇත්තේ කවුදැයි යන්න හෙට අනිද්දා වනවිට දැනගන්නට ලැබෙන බවත් තමන්ගේ ඇගේ තීන්ත හැලි  නැති බව ද ඇමතිවරයා සඳහන් කළේය.\r\n \r\n\tබැදුම්කර සිදුවීමට වැරදිකරුවන් වන අයට දඬුවම් ලැබෙන බවත් අධිකරණය ලබාදෙන තීන්දුවක් ඕනෑම කෙනෙක් බාරගත යුතු බව ද ඔහු පැවැසීය.\r\n \r\n\tඊයේ (25දා) පස්වරුවේ ඇමැතිවරයා මෙම අදහස් අනුරාධපුර කලාවැව ට  රුපියල් ලක්ෂ දහයක පමණ වටිනා මතස්‍ය පැටවුන් මුදා හැරීමේ අවස්ථාවට එක්වෙමිනි.\r\n \n\n  ", "URL": "https://www.ada.lk/0/0/0-292267", "Category": "Latest News", "Parent URL": null}