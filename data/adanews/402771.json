{"Source": "Ada News", "Timestamp": "6 04 2023", "Headline": "දඹුල්ලේ එළවලු අලෙවි නොවෙයි", "News Content": "සිංහල අලුත් අවුරුද්ද ඉලක්ක කරගෙන වගාකල තම එළවළු අස්වැන්න විකුණා ගැනීමට නොහැකි වීම නිසා මෙවර සිංහල අලුත් අවුරුද්ද සිහිනයක් බවට පත්ව ඇතැයි ගොවීහු පවසති. දඹුල්ල ආර්ථික මධ්‍යස්ථානයට රැගෙන එන එළවලු මිලදී ගැනීම සඳහා වෙළෙන්දන් නොමැතිවීම නිසා ගොවීන් දැඩි අසීරුතාවයකට 06  දින පත්වූ බව ගොවියෝ පෙන්වා දෙති. වෙනත් වසරවල් හිදී සිංහල අලුත් අවුරුද්ද සඳහා වගාකළ එළවළු සඳහා හොඳ මිලක් ලැබීම නිසා මෙවරද විශාල පිරිවැයක් දරමින් තමන් වගා කළ බවත් එහෙත් අවසානයේදී තම නිෂ්පාදන මිලදී ගැනීම් සඳහා ප්‍රමාණවත් වෙළඳුන් නොපැමිණීම හේතුවෙන් නිෂ්පාදන වියදම හෝ අවම කර ගැනීමට නොහැකි වඑළවළු අලෙවිකර ගැනීමට පවා නොහැකි තත්ත්වයකට පත්ව ඇතැයි දඹුල්ල ආර්ථික මධ්යස්ථානයට පැමිණි ගොවීන් පවසයි.\r\n \r\nදඹුල්ල ආර්ථික මධ්‍යස්ථානයේ 06 දින වන විට වට්ටක්කා කිලෝවක් රුපියල් 15 ක තොග මිල පැවතිණි, එමෙන්ම බෝංචි කිලෝවක තොග මිලද රුපියල් 60 සිට 80 දක්වාවූ මිල ගණන් යටතේ අලෙවි වීම විශේෂත්වයකි. අනෙකුත් සෑම එළවළුවක්ම සියයට  70කින් පෙර සතියට වඩා මිල පහත වැටී එළවළු අලෙවි නොවීම බරපතළ ප්‍රශ්නයක් බව ගොවීන්පෙන්වා දෙති.\r\nදඹුල්ල ආර්ථික මධ්‍යස්ථනය තුළ 06 දින උදෑසන වන විට එළවළු කිලෝවක තොග මිල පහත ආකාරයෙන් අලවි සඳහන් කළද එම මිලකට හෝ අලෙවි නොවන බව ගොවීන් පෙන්වා දෙති  කිලෝවක තොග මිල (රුපියල්)\r\nගෝවා 60  -  70\r\nබෝංචි 60  -  80\r\nකැරට් 70  - 80\r\nතක්කාලි 60  - 80\r\nරාබු 40 - 60\r\nනෝකෝල්  50   - 60 \r\nකැකිරි 25 -  30\r\nපිපිඤ්ඤා 10  - 25\r\nඅර්තාපල් 110  - 120\r\nවැටකොළු 100  - 130\r\nබණ්ඩක්කා 50  - 70\r\nපතෝල 90  - 120\r\nකරවිල 80  - 100\r\nවට්ටක්කා 15  - 30\r\nවම්බටු 80  - 110\r\nදඹල 60  - 70\r\nමෑකරල් 50  - 60\r\nමාළුමිරිස් 250 - 280\r\nඅමුමිරිස් 250  -280\r\nරතුලූනු  250 - 270\r\nලොකු ලුණු 90  - 95\r\nඇඹුල් කෙසෙල් 100 120\r\nසීනි කෙසෙල් 90  - 100   ", "URL": "https://www.ada.lk/0/0/0-402771", "Category": "Latest News", "Parent URL": null}