{"Source": "Ada News", "Timestamp": "2 05 2018", "Headline": "ජාතික රණවිරු මාසය මැයි 02 දා සිට ජුනි 02 දා දක්වා", "News Content": "\r\n\t2018 ජාතික රණවිරු මාසය ප‍්‍රකාශයට පත් කරමින් එහි පළමු සමරු කොඩිය ජනාධිපති මෛතී‍්‍රපාල සිරිසේන මහතාට පැල`දවීම අද (02දා) පෙරවරුවේ ජනාධිපති කාර්යාලයේදී සිදු කෙරුණි.\r\n \r\n\tදශක තුනකට අධික කාලයක් මෙරට පැවති ත‍්‍රස්තවාදය අවසන් කිරීමේ මානුෂීය මෙහෙයුමේදී සිය ජීවිතය මව්බිම වෙනුවෙන් පූජා කළ රණවිරුවන් සහ තම ශරීරාංග කැප කළ රණවිරුවන් සිහිපත් කිරීම මෙන්ම ඔවුන් වෙනුවෙන් කෘතගුණ සැලකීමේ අරමුණින් වාර්ෂිකව මෙම රණවිරු මාසය රජය විසින් ප‍්‍රකාශයට පත් කරනු ලැබේ. මෙම අතර එයට සමගාමීව රණවිරු කොඩි අලෙවිය ද සිදු කෙරේ.\r\n \r\n\tරණවිරු සේවා අධිකාරියේ සභාපතිනි අනෝමා ෆොන්සේකා මහත්මිය විසින් මෙහි පළමු සමරු කොඩිය ජනාධිපතිතුමාට පලඳවනු ලැබුවාය.\r\n \r\n\tඉන් අනතුරුව අද මැයි 01 වැනිදා සිට ජූනි 02 වැනිදා දක්වා කි‍්‍රයාත්මක වන පරිදි රණවිරු මාසය ප‍්‍රකාශයට පත් කිරීම ජනාධිපතිවරයා  අතින් සිදු කෙරුණි.\r\n \r\n\tආරක්ෂක රාජ්‍ය අමාත්‍යාංශයේ වසර 03 ක ප‍්‍රගතිය පිළිබ`ද භාෂා 03කින් සැකසූ ග‍්‍රන්ථයක් ආරක්ෂක රාජ්‍ය අමාත්‍ය රුවන් විජයවර්ධන මහතා විසින් මෙහිදී ජනාධිපතිවරයාට පිළිගන්වන ලදී.\r\n \n \n \r\n\t \r\n \r\n\t \r\n  ", "URL": "https://www.ada.lk/0/0/0-326356", "Category": "Uncategorized", "Parent URL": null}