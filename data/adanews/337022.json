{"Source": "Ada News", "Timestamp": "18 06 2018", "Headline": "පාතාල කල්ලි සාමාජික සොල්ටා අත්අඩංගුවට", "News Content": "\r\n\tමේ වසරේ ගෙවී ගිය මාස පහ හමාරකට අධික කාලයක් තුළදී සංවිධානාත්මක අපරාධ කල්ලිවලට සම්බන්ධ පුද්ගලයන් 17 දෙනෙකු කොළඹ අපාරාධ කොට්ඨාසය ම﻿ගින් අත්අඩංගුවට ගෙන තිබෙන බව පොලිස් මාධ්‍ය ප්‍රකාශක රුවන් ගුණසේකර මහතා සඳහන් කළේය.\r\n \r\n\tමෙහිදී රොෂාන් ප්‍රේමලාල් නොහොත් පොලී රොෂාන් හා මංජුලා සඳුනි නමැති රූපලාවණ්‍ය ශිල්පිනිය ඝාතනය කළ සංවිධානාත්මක අපරාධ කල්ලියේ සාමාජිකයෙකු අත්අඩංගුවට ගත් බවද අද (18දා) පැවැති මාධ්‍ය සාකච්ඡාවකදී හෙතෙම පවසා සිටියේය.\r\n \r\n\tඅසිත ප්‍රේමතිලක (සොල්ටා) නමැති මෙම සැකකරු අංගොඩ ලොක්කාගේ සමීපතම ගෝලයෙකු බවට තහවුරු වී තිබෙන බවත්, සැකකරු සමග වෙඩි තැබීමට භාවිතා කළ මිලිමීටර් 09 වර්ගයේ පිස්තෝලයක් හා ජීවඋණ්ඩ 05ක් අත්අඩංගුවට ගත් බවද හෙතෙම පවසා සිටියේය.\r\n \n\n  ", "URL": "https://www.ada.lk/0/0/0-337022", "Category": "Latest News", "Parent URL": null}