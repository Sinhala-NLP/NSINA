{"Source": "Ada News", "Timestamp": "17 02 2020", "Headline": "ශ්‍රි ලංකා නිදහස් පොදුජන සන්ධානය පිහිටුවිමේ අයදුම්පත් භාරදෙයි", "News Content": "ශ්‍රී ලංකා නිදහස් පොදුජන සන්ධානය නමින් නව සන්ධානයක් පිහිටුවීම සඳහා වන අයදුම්පතක් ශ්‍රී ලංකා නිදහස් පක්ෂයේ මහලේකම් අමාත්‍ය දයාසිරි ජයසේකර මැතිවරණ කොමිසන් සභාව වෙත අද (17) ඉදිරිපත් කර තිබේ. ඒ අනුව පක්ෂයේ නායකයා ලෙස අගමැති මහින්ද රාජපක්ෂ මහතා නම් කර ඇති අතර එහි සභාපති ලෙස හිටපු ජනාධිපති මෛත්‍රිපාල සිරිසේන මහතා නම් කර ඇත.\n\nනව සන්ධානයේ සෙසු නිලතලයන් සඳහා වන්නේ :\nපක්ෂයේ ලේකම් – බැසිල් රාජපක්ෂ\nපක්ෂයේ නියෝජ්‍ය සභාපති – අමාත්‍ය දිනේෂ් ගුණවර්ධන\nපක්ෂයේ නියෝජ්‍ය ලේකම් – අමාත්‍ය මහින්ද අමරවීර\nපක්ෂයේ ජාතික සංවිධායකවරුන් ලෙස – අමාත්‍ය දයාසිරි ජයසේකර හා විමල් වීරවංශ\nපක්ෂයේ උපලේකම් – උදය ගම්මන්පිල\nපක්ෂයේ උපසභාපතිවරුන් ලෙස – තිස්ස විතාරණ, අමාත්‍ය වාසුදේව නානායක්කාර හා ඩිව්. ගුණසේකර.\n\nඒ අනුව ශ්‍රී ලංකා පොදුජන පෙරමුණ සහ ශ්‍රී ලංකා නිදහස් පක්ෂය ඇතුළු පක්ෂ 10ක් පොහොට්ටුව ලකුණින් ඉදිරි මහ මැතිවරණය සඳහා නව සන්ධානයෙන් තරග වැදීමට නියමිත බව සඳහන් කෙරේ.     ", "URL": "https://www.ada.lk/0/0/0-357992", "Category": "Latest News", "Parent URL": null}