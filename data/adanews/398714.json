{"Source": "Ada News", "Timestamp": "14 11 2022", "Headline": "අයවැය සම්මත කර ගැනිමේ ​බලය පොහොට්ටුවට තියෙනවා", "News Content": "අයවැය සම්මත කර ගැනීමේ බලය ශ්‍රී ලංකා පොදුජන පෙරමුණ සතුව ඇති බවත්, ඒ අනුව ඊට වෙනත් පාර්ශ්වවල සහාය ලබාගැනීමට 'වැඩි මහන්සියක්' නොවිය යුතු බවත් එම පෙරමුණෙහි ප්‍රධාන ලේකම්, පාර්ලිමේන්තු මන්ත්‍රී සාගර කාරියවසම් මහතා ප්‍රකාශ කළේය. ඔහු පෙන්වා දුන්නේ අයවැය යනු තුනෙන් දෙකකින් නොව සාමාන්‍ය බහුතරයකින් සම්මත විය යුතු දෙයක් වන බවයි. ඒ අනුව අයවැය හා අමාත්‍ය ධුර ලබාදීම අතර සම්බන්ධයක් තමන් නොදන්නා බවද ප්‍රධාන ලේකම්වරයා සඳහන් කර සිටියේය. බත්තරමුල්ල, නෙළුම් මාවතෙහි පිහිටි ශ්‍රී ලංකා පොදුජන පෙරමුණු මූලස්ථානයේදී අද (14දා) පැවැති මාධ්‍ය හමුවේදී මාධ්‍යවේදීන් විසින් යොමු කරන ලද ප්‍රශ්න සඳහා පිළිතුරු ලබාදෙමින් හෙතෙම මේ බව පැවසීය.    ", "URL": "https://www.ada.lk/0/0/0-398714", "Category": "Latest News", "Parent URL": null}