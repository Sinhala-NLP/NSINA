{"Source": "Ada News", "Timestamp": "19 03 2019", "Headline": "ආණ්ඩුව හා පාර්ලිමේන්තුව රකින්නේ කිරිඇල්ල ඇමතිතුමා - මහින්දානන්ද", "News Content": "ආණ්ඩුව හා පාර්ලිමේන්තුව රකින්නේ කිරිඇල්ල අමාත්‍යවරයා බව පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි. අමාත්‍යවරයා මේ බව කියා සිටියේ රාජ්‍ය ව්‍යවසාය ,කන්ද උඩරට උරුමය හා මහනුවර සංවර්ධන අමාත්‍යාංශය,ඩිජිටල් යටිතල පහසුකම් සහ තොරතුරු තාක්ෂණ පිළිබඳ කැබිනට් නොවන අමාත්‍යාංශය, විද්‍යා,තාක්ෂණ හා පර්යේෂණ පිළිබඳ කැබිනට් නොවන අමාත්‍යාංශය යන අමාත්‍යාංශයන්හි වැය ශීර්ෂ සාකච්ඡාව අතරතුර  පැවති විවාදයේදීය. එහිදී වැඩිදුරටත් අදහස් දැක්වූ අමාත්‍යවරයා, “ජ්‍යෙෂ්ඨ ගරු ලක්ෂ්මන් කිරිඇල්ල මැතිතුමා අපේ මහනුවර නායකයා. පාර්ලිමේන්තුවේ ආණ්ඩු පක්ෂය රකින නායකයා. පාර්ලිමේන්තුවේ මොනවා කීවත් කොල්ලා වගේ තමයි ඔබතුමා සිටින්නේ. එතුමා තමයි පාර්ලිමේන්තුව රකින්නේ. ඔබතුමාට මොකද වුණේ. ඔබතුමන්ටත් කැපිල්ලක් ගියා නේද. අගමැතිතුමා ළගම ඉදලා ඔබතුමාව කපලා. ඔබතුමා  මහා මාර්ග අමාත්‍යවරයා වශයෙන් කටයුතු කළා. ඔබතුමා ප්‍රබල කැබිනට් ඇමතිධූරයක් දැරුවේ. ඔබතුමාගේ අමාත්‍යාංශයේ අද ආයතන කීයද තිබෙන්නේ. කබීර් හෂීම් මහතා රාජ්‍ය ව්‍යවසාය අමාත්‍යවරයා වශයෙන් කටයුතු කළ කාලයේ එතුමාට ආයතන 38 ක් තිබුණා. ඔබතුමා දිවුරුම්දෙන අවස්ථාවේ රාජ්‍ය ව්‍යවසාය අමාත්‍යාංශ්‍ය යටතේ ආයතන 38 සඳහා සභාපතිවරුන්ද නම් කරලා තිබුනේ. නමුත් ඔබතුමාට ආයතන 04යි තිබෙන්නේ. ඔබතුමාගේ ආයතන සියල්ල කපාහැර දමලා. ඔබතුමාට සල්ලි කීයද දීලා තිබුනේ. බිලියන 47 ඔබතුමාට මුදල් වෙන් කරලා තිබෙන්නේ. සුජීව සේනසිංහ අමාත්‍යවරයාට මිලියන 500ක් දීලා තිබෙනවා “ යැයි පැවසිය.    ", "URL": "https://www.ada.lk/0/0/0-346527", "Category": "Latest News", "Parent URL": null}