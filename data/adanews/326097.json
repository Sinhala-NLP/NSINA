{"Source": "Ada News", "Timestamp": "1 05 2018", "Headline": "නීතිඥවරු රිසිට් පතක් නොදෙනවානම් වරදක්", "News Content": "\r\n\tනීතිඥ ප්‍රජාව ආදායම් බදු ගෙවීමට පෙළඹවීමට කටයුතු කරන බව ශ්‍රීලංකා නීතිඥ සංගමයේ සභාපති නීතිඥ යූ.ආර්. ද සිල්වා මහතා ප්‍රකාශ කළේය.\r\n \r\n\tතමා ඇතුළු නීතිඥවරුන් මේවනවිටත් ආදායම් බදු ගෙවන බවත්, ආදායම් ලිපිගොනු පවත්වාගෙන යමින් ආදායම් බදු ගෙවීමට තවදුරටත් නීතිඥවරුන් දැනුවත්කරන බවත් ඔහු කීය.\r\n \r\n\tශ්‍රීලංකා නීතිඥ සංගම් කාර්යාලයේදී අද (01දා) පැවැති මාධ්‍ය හමුවකට එක්වෙමින් ඒ මහතා මේබව කීවේය.\r\n \r\n\tඑමෙන්ම නීතිසේවා ලබාගන්නා සේවාදායකයෙකු   ඒසඳහා රිසිට් පතක් ඉල්ලා සිටිනවිට එය ලබානොදී සිටිනවානම් එය වරදක් බවද සභාපතිවරයා පැවසීය.\r\n \r\n\tඑලෙස කටයුතු කරන නීතිඥවරුන් සිටීනම් වහාම නීතිඥ සංගමය දැනුවත් කරන ලෙසත්, ඔවුන් වෙනුවෙන් වහාම ක්‍රියාත්මකවී කටයුතු කරන බවත් යූ.ආර්. ද සිල්වා මහතා ප්‍රකාශ කළේය.\r\n \n\n  ", "URL": "https://www.ada.lk/0/0/0-326097", "Category": "Latest News", "Parent URL": null}