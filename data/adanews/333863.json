{"Source": "Ada News", "Timestamp": "5 06 2018", "Headline": "සූරියවැව සහ කටුපොතදී මාරක අනතුරු දෙකක්", "News Content": "\r\n\tසූරියවැව ප්‍රදේශයේදී හා කටුපොත ප්‍රදේශයේදී අද පෙරවරුවේ (05දා) සිදු වූ රිය අනතුරු දෙකකින්  පුද්ගලයන් දෙදෙනෙකු ජීවිතක්ෂයට පත් වූ බව පොලීසිය පවසයි.\r\n \r\n\tසූරියවැව පරණ ඇඹිලිපිටිය මාර්ගයේ වීරියගොඩ සර්වෝදය මාවත හන්දිය අසලදී යතුරුපැදියක් ප්‍රතිවිරුද්ධ දිශාවෙන් පැමිණි ටිපර් රථයක ගැටී අනතුරක් සිදුව ඇති අතර එම අනතුරෙන් වීරියගම සුරියවැව පදිංචි රාජපුරගේ ප්‍රදීපා නිල්මිණි නමැති 19 හැවිරිදි තරුණියක බරපතළ තුවාල ලබා සුරියවැව රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබේ.\r\n \r\n\tඑමෙන්ම කටුපොත ප්‍රදේශයේදී කඩහපොළ මාර්ගයේ පොල්පිටිය පොතුවැව හන්දිය අසලදී කඩහපොළ සිට කටුපොත දෙසට ධාවනය කළ වෑන් රථයක කාර්මික දෝෂයක් හේතුවෙන් එය නතර කරන අවස්ථාවේ වෑන් රථය පිටුපසින් පැමිණි යතුරුපැදිකරුට යතුරුපැදිය පාලනය කරගත නොහැකිව වෑන් රථයේ පිටුපස ගැටී  අනතුරක් සිදුව ඇති අතර එහිදී  දළුපොත කටුපොත ප්‍රදේශයේ පදිංචි අමරකෝන් මුදියන්සේලාගේ සම්පත් අමරකෝන් නමැති 46 හැවිරිදි තැනැත්තෙකු කටුපොත රෝහලට ඇතුළත් කිරීමෙන් අනතුරුව  ජීවිතක්ෂයට පත්ව ඇති බව පොලීසිය සඳහන් කරයි.\r\n \r\n\t \r\n  ", "URL": "https://www.ada.lk/0/0/0-333863", "Category": "Latest News", "Parent URL": null}