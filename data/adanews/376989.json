{"Source": "Ada News", "Timestamp": "8 04 2021", "Headline": "නිරෝධායන නීති උල්ලංඝනය කළ 11ක් අධිකරණයට", "News Content": "කිරිබත්ගොඩ ප්‍රදේශයේ දී නිරෝධායන නීති උල්ලංඝනය කළ පුද්ගලයින් 11දෙනෙක් අත්අඩංගුවට ගෙන තිබේ. ඊයේ (07) දිනයේ දී එලෙස අත්අඩංගුවට පත් වු පිරිස අතර කාන්තාවන් 9දෙනෙක් වන බව පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ මහතා පැවසීය. අත්අඩංගුවට පත් පිරිස අද(08) දින මහර අධිකරණය වෙත ඉදිරිපත් කිරීමට නියමිතය. පසුගිය වසරේ ඔක්තෝබර් මස 30 වන දින සිට නිරෝධායන නීති උල්ලංඝනය කළ පුද්ගලයින් 3,436 දෙනෙක් අත්අඩංගුවට පත්ව ඇත.    ", "URL": "https://www.ada.lk/0/0/0-376989", "Category": "Latest News", "Parent URL": null}