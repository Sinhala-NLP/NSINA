{"Source": "Ada News", "Timestamp": "3 03 2018", "Headline": "දිස්ත්‍රික්ක රැසකට අදත් වැසි", "News Content": "\nඌව පළාතෙත් මඩකලපුව, අම්පාර, පොලොන්නරුව සහ හම්බන්තොට දිස්ත්‍රික්කවලත් වැසි වාර කිහිපයක් ඇති වන බව කාලගුණවිද්‍යා දෙපාර්තමේන්තුව නිවේදනය කරයි.\n \nඋතුරු පළාතේ හැර සෙසු ප්‍රදේශවල විශේෂයෙන් සවස 2.00 න් පසු වැසි හෝ ගිගුරුම් සහිත වැසි ඇති වේ.\n \nදකුණු සහ බස්නාහිර පළාත්වල වෙරළබඩ ප්‍රදේශවල උදැසන කාලයේදීත් වැසි බලාපොරොත්තු විය හැක.\n \nබස්නාහිර, සබරගමුව සහ මධ්‍යම පළාත්වලත් ගාල්ල, මාතර සහ අම්පාර දිස්ත්‍රික්කවලත් සමහර ප්‍රදේශවල (මි.මි 75-100 පමණ) තරමක් තද වැසි බලාපොරොත්තු විය හැකි බවද අද (3) නිකුත් කළ නිවේදනයේ සඳහන් වෙයි.\n \n\n  ", "URL": "https://www.ada.lk/0/0/0-313912", "Category": "Latest News", "Parent URL": null}