{"Source": "Ada News", "Timestamp": "29 11 2017", "Headline": "සමස්ත ලංකා බෞද්ධ මහා සම්මේලනයේ නිලවරණයට ඡන්ද පොරයක්", "News Content": "\n\n \r\n\tලබන ජනවාරි මාසයේදී පැවැත්වෙන සමස්ත ලංකා බෞද්ධ මහා සම්මේලනයේ නිලවරණය සඳහා ඉදිරිපත් වන අපේක්‍ෂකයන් අතරේ ඡන්ද පොරයක් ආරම්භ වී තිබෙන බව   බෞද්ධ සම්මේලන පුනර්ජීවන කමිටුව අද (29දා) ප්‍රකාශ කළේය.\r\n \r\n\tඑම නිලවරණයේදී විවිධ පුද්ගලයන් තනතුරුවලට පත්කර ගැනීම සඳහා මඩ ගසාගැනීම් සහ මුදල් වියදම් කිරීම් සිදුවන බවද එම කමිටු සාමාජික සූරිය ගුණසේකර මහතා පැවසීය.\r\n \r\n\tසමස්ත ලංකා බෞද්ධ මහා සම්මේලනය එක් පවුලක පාලනයට යටත්වී සිටින බවත්, ජනවාරි මාසයේ පැවැත්වෙන  නිලවරණයේදී  වෙනම නිලධාරී මණ්ඩලයක් පත්කර ගැනීමට  බෞද්ධ සම්මේලන පුනර්ජීවන කමිටුව තීරණය කර ඇති බවත් ඒ මහතා ප්‍රකාශ කළේය.\r\n \r\n\tබෞද්ධ සම්මේලන පුනර්ජීවන කමිටුව විසින් කොළඹ පදනම් ආයතනයේ පැවත්වූ විශේෂ රැස්වීමකදී ගුණසේකර මහතා වැඩිදුරටත් සඳහන් කළේ, සමස්ත ලංකා බෞද්ධ මහා සම්මේලනයට වසර සියයක් සපිරෙන 2018 වසරේදී එහි පවුල් පාලනය අවසන් කරන බවයි.\r\n  ", "URL": "https://www.ada.lk/0/0/0-293274", "Category": "Latest News", "Parent URL": null}