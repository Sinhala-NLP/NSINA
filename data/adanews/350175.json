{"Source": "Ada News", "Timestamp": "3 07 2019", "Headline": "යුද හමුදාපතිත් රිෂාඩ්ට බයයි", "News Content": "යුද හමුදාපතිවරයා පාර්ලිමේන්තු තේරීම් කාරක සභාවේ දුන් ප්‍රකාශ අනුව ඔහු හිටපු අමාත්‍ය රිෂාඩ් බද්යුදීන් භියවී ඇති බව පෙනෙන්නේ යැයි පාර්ලිමේන්තු මන්ත්‍රී උදය ගම්මන්පිල මහතා පවසයි. කොළඹදී අද (03දා) මාධ්‍ය වෙත අදහස් දක්වමින් ඔහු මේ බව පැවැසීය. “අපේ භය නැති කරන්න ඉන්න යුද හමුදාපතිතුමත් රිෂාඩ් බද්යුදීන්ට බය බව තමයි තේරිම් කාරක සභාව ඉදිරියට ගිහින් කිව්ව දේ වලින් පෙනුණේ. එදා රිෂාඩ් බද්යුදීන් බලපෑම් කළ බව කී හමුදාපතිවරයා මෙදා තේරීම් කාරක සභාවට ගිහින් කියනවා බලැපෑම් කළේ නෑ නමක් ඇහුවා විතරයි කියලා. රිෂාඩ් බද්යුදීන්ට රටේ යුද හමුදාපතිත් භයයි නම් අහිංසක පොලිස් නිලධාරීන් ගැන මොන කථාද? ඒ නිසා පරීක්ෂණ අවසන් වන තෙක් රිෂාඩ් බද්යුදීන්ට මෙන්ම ඔහුගේ පක්ෂයේ අයට ඇමතිකම් භාර නොදිය යුතුයි.”  ", "URL": "https://www.ada.lk/0/0/0-350175", "Category": "Latest News", "Parent URL": null}