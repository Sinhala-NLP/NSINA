{"Source": "Ada News", "Timestamp": "29 03 2018", "Headline": "ජාතික ඒකාබද්ධතා සහ ප්‍රතිසන්ධාන අමාත්‍යාංශය ජනපතිගේ නිරීක්ෂණයට", "News Content": "\r\n\tජනාධිපති මෛත්‍රීපාල සිරිසේන මහතා අද (29දා) පෙරවරුවේ නාරාහේන්පිට පිහිටි ජාතික ඒකාබද්ධතා සහ ප්‍රතිසන්ධාන අමාත්‍යාංශයේ නිරීක්ෂණ චාරිකාවක නිරත විය.\r\n \r\n\tඑහිදී විෂය භාර අමාත්‍යවරයා ලෙස අමාත්‍යාංශය වෙත ගිය ජනාධිපතිවරයා එහි කටයුතු අධීක්ෂණය කළ අතර, අමාත්‍යාංශයේ පසුගිය ක්‍රියාකාරකම් සහ ඉදිරි සැලසුම් පිළිබඳවද විමසා බැලීය.\r\n \r\n\tපසුගිය තෙවසර තුළ අමාත්‍යාංශය විසින් ක්‍රියාත්මක කරන ලද ජාතික වැඩසටහන්වල ප්‍රගතිය සහ ඉදිරි වසරවලට අදාළ සැලසුම් පිළිබඳ ලිපි ලේඛනද මෙහිදී ජනාධිපතිවරයාගේ  අවධානයට ලක් වූ බව ජනපති මාධ්‍ය අංශය පවසයි. ජනාධිපති ලේකම් ඔස්ටින් ප්‍රනාන්දු මහතාද මෙම අවස්ථාවට එක් විය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-319737", "Category": "Latest News", "Parent URL": null}