{"Source": "Ada News", "Timestamp": "28 12 2019", "Headline": "චන්ද්‍රිකා නිසා විශ්වය පිළිබඳ වූ දෘෂ්ටිය තර්ජනයට ලක්වෙලා", "News Content": "විශ්වය පිළිබඳ තාරකා විද්‍යාඥයන්ගේ දෘෂ්ටිය තර්ජනයට ලක්විය හැකි බවට ඔවුන් අනතුරු අඟවයි. ලබන සතියේ සිට නව චන්ද්‍රිකා දහස් ගණනක් දියත් කිරීමේ ව්‍යාපාරයක් ඉතා උද්‍යෝගයෙන් ආරම්භ වන අතර අභ්‍යවකාශයෙන් අධිවේගී අන්තර්ජාල ප්‍රවේශයක් ලබාදීම එහි අරමුණයි. නමුත් එක්සත් ජනපද සමාගමක් වන ස්පේස්එක්ස් විසින් දැනටමත් කක්ෂයට යවා ඇති මෙම අභ්‍යවකාශ යානාවල පළමු යාත්‍රා රාත්‍රී අහසේ රූපවලට බලපෑමක් එල්ල කර තිබේ. ඔවුන් දීප්තිමත් සුදු ඉරි ලෙස දිස්වන අතර, ඔවුන් තරු සමඟ තරඟ වදින තරමට විස්මිත නිර්මාණ බවට පත්ව ඇත. අනාගත චන්ද්‍රිකා වල “මෙගා-තාරකා මණ්ඩල” මගින් දෘශ්‍ය දුරේක්ෂවලින් රූප අපැහැදිලි විය හැකි අතර ගුවන් විදුලි තාරකා විද්‍යා නිරීක්ෂණවලට බාධා ඇති වේ යැයි විද්‍යාඥයෝ කනස්සල්ලට පත්ව සිටිති. ලන්ඩනයේ ඉම්පීරියල් කොලේජ් හි තාරකා භෞතික විද්‍යා ආචාර්ය ඩේව් ක්ලෙමන්ට්ස් පැවසුවේ “රාත්‍රී අහස පොදු වස්තුවක් වුවත්, අපට මෙහි ඇත්තේ පොදු ඛේදවාචකයක්.” බවයි. චන්ද්‍රිකාවල බලපෑම අවම කිරීම සඳහා තාරකා විද්‍යාඥයන් සමඟ කටයුතු කරන බව ඊට සම්බන්ධ සමාගම් පවසයි.   ", "URL": "https://www.ada.lk/0/0/0-356117", "Category": "International", "Parent URL": null}