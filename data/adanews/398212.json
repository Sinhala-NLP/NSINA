{"Source": "Ada News", "Timestamp": "26 10 2022", "Headline": "මට හොඳට නින්ද යනවා", "News Content": "තමන් ජනතාවට විරුද්ධව කිසි දෙයක් නොකළ බවත් රට බංකොලොත් නොවීමට කටයුතු කළේ තමන් බවත් හිටපු මහ බැංකු අධිපති අජිත් නිවාඩ් කබ්රාල් මහතා පැවැසීය. ඔහුට එරෙහිව ගොනුකර ඇති නඩුවකට පෙනී සිටීමට අධිකරණයට පැමිණි අවස්ථාවේදී මාධ්‍ය යොමුකළ ප්‍රශ්නවලට පිළිතුරු දෙමින් ඔහු මේ බව පැවැසීය. Q - අහිංසක ජනතාවට මේ කරපු දේට ඔබතුමාට හො﻿ඳට නින්ද යනවද? A - මට හොඳට නින්ද යනවා. කිසිදෙයක් කරලා නෑ ජනතාවට විරුද්ධව. මම තමයි මේ රට බංකොලොත් නොවෙන්නට කටයුතු කරලා තියෙන්නෙ. ඒ හින්දා මගේ හෘද සාක්ෂිය ඉතාමත්ම පිරිසිදුව තියෙනවා. ඒකට ගැටලුවක් නෑ. මේකත් පෞද්ගලිකව දාලා තියෙන නඩුවක්. උසාවියෙන් නෙමයි. අපි ඒකට උත්තර දෙනවා. පෞද්ගලික අයට පුළුවන් ඕනෑම තැනක ගිහින් නඩු දාන්න. නඩු දාලා තියෙනවා, අපි ඒකට උත්තර දෙනවා බය වෙන්න එපා.  ", "URL": "https://www.ada.lk/0/0/0-398212", "Category": "Latest News", "Parent URL": null}