{"Source": "Ada News", "Timestamp": "27 02 2018", "Headline": "පරාක්‍රම සමුද්‍රයේ වාන් දොරටු 04ක් විවෘත කරයි", "News Content": "\r\n\tපවතින වර්ෂාව හේතුවෙන් පොළොන්නරුව පරාක්‍රම සමුද්‍රයේ ජල මට්ටම ඉහළ යෑම නිසා මීට සුළු මොහොතකට පෙර වාන් දොරටු දහයෙන් 04ක් විවෘත කිරීමට පියවර ගත් බව පොළොන්නරුව කලාප වාරිමාර්ග අධ්‍යක්ෂ කාර්යාලය පවසයි. \r\n \r\n\tමේ අනුව අඩිය බැගින් වාන් දොරටු හතරක් විවෘත කර ඇති බවත්, තප්පරයට ඝන මීටර්560ක් එක දොරකින් ජලය පිටවන බවත් කලාප වාරිමාර්ග අධ්‍යක්ෂ එස්.කේ. හේවාගම මහතා පැවසීය.\r\n \r\n\tමේ වනවිට පරාක්‍රම සමුද්‍රයේ සමස්ත ජල මට්ටම අක්කර අඩි එක්ලක්ෂ දහහතර දහස් හයසියයක් බවත්, පිටවන ජලය මහවැලි ගඟට මුදාහරින බවත් හේවාගම මහතා සඳහන් කර සිටියේය.මහවැලි ගඟ පරිහරණය කරන පිරිස අවධානයෙන් සිටීම වැදගත් බවද හෙතෙම වැඩිදුරටත් පැවසීය.\r\n \n     \n  ", "URL": "https://www.ada.lk/0/0/0-312905", "Category": "Latest News", "Parent URL": null}