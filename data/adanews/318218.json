{"Source": "Ada News", "Timestamp": "22 03 2018", "Headline": "අලුත්ගම පීඩාවට පත් වූ අයට වන්දි දෙයි", "News Content": "\r\n\tඅලුත්ගම හා බේරුවල ප්‍රදේශවල 2014 වසරේ සිදු වූ ගැටුම්කාරී තත්ත්වය නිසා පීඩාවට පත් ජනතාවට අද (22දා) වන්දි ලබාදීම සිදුවිය.\r\n \r\n\tමේ අනුව මියගිය එක් පුද්ගලයෙකු වෙනුවෙන් රුපියල් ලක්ෂ 20ක වන්දියක් ලබාදීමට කටයුතු කෙරිණි.\r\n \r\n\tපුද්ගලයන් තිදෙනෙකු මියගොස් සිටි අතර, මීට පෙර රුපියල් ලක්ෂය බැගින් අත්තිකාරම් මුදල් ලබාදී තිබූ අතර, අද දිනයේදී ඔවුන්ගේ ඥාතීන්ට රුපියල් ලක්ෂ 19 බැගින් පිරිනැමීම සිදුවිය.\r\n \r\n\tමීට අමතරව ශාරීරික හානි වෙනුවෙන් ලක්ෂ 45 බැගින් 12 දෙනෙකුට වන්දි ලබාදීම සිදුවිය.\r\n \r\n\tදේපොළ හානි 85ක් සඳහා රුපියල් ලක්ෂ 36ක වන්දි ප්‍රමාණයක් ලබාදීම සිදු වූ අතර, මෙම වන්දි මුදල් බන්ධනාගාර ප්‍රතිසංස්කරණ, පුනරුත්ථාපන හා නැවත පදිංචි කිරීමේ අමත්‍යාංශය විසින් ලබාදෙනු ලැබීය.\r\n \n\n  ", "URL": "https://www.ada.lk/0/0/0-318218", "Category": "Latest News", "Parent URL": null}