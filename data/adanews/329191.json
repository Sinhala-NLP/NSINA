{"Source": "Ada News", "Timestamp": "15 05 2018", "Headline": "දෙවැනි  එංගලන්ත රග්බි ක්‍රීඩකයාත් ලංකාවේදී ජීවිතක්ෂයට ", "News Content": "\r\n\tශ්‍රී ලංකාවේ සංචාරය කළ එංගලන්තයේ ඩරම් ප්‍රාන්ත රග්බි කණ්ඩායමේ රග්බි ක්‍රීඩකයන් දෙදෙනෙක් අතරින් රෝහල්ගතව ප්‍රතිකාර ලැබූ අනෙක් රග්බි ක්‍රීඩිකයාද ජීවතක්ෂයට පත්ව ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. ඔහු කොළඹ පෞද්ගලික රෝහලක ප්‍රතිකාර ලබමින් සිටින විට මෙසේ ජීවිතක්ෂයට පත්විය.\r\n \r\n\tබෙට් තෝමස් රීඩ් නම් 27 හැවැරිදි රග්බි ක්‍රීඩකයෙක් මෙසේ මියගොස් ඇත.\r\n \r\n\tහුස්ම ගැනීමේ අපහසුතාවක් හේතුවෙන් ඔහු හා තවත් ක්‍රීඩකයෙක් ඉරිදා රෝහල් ගත කර තිබූ අතර එයින් එක් ක්‍රීඩකයෙක් ඉරිදා දිනයේදීම මියගියේය. අද දිනයේදි මිය ගියේ අනෙක් රග්බි ක්‍රීඩකයායි.\r\n \r\n\tමේ අතර 13 දා මියගිය හාවඩ් තෝමස් නම් රග්බි ක්‍රීඩකයාගේ මරණය පිළිබඳ පශ්චාත් මරණ පරීක්ෂණය අද කොළඹ අධිකරණ වෛද්‍ය නිලෂෘරී එම්.එන්. රූහුල් හක් මහතා විසින් සිදුකර තිබේ.\r\n \r\n\tඑම මරණය තුවාල සිදුවීමකින් හෝ රෝගයකින් සිදුවූ මරණක් නොවන බවට තීන්දු කර විවෘත තීන්දුවක් ලබාදි ඇති අතර සිරුරේ කොටස් වැඩිදුර පරීක්ෂණ සඳහා රස පරීක්ෂක වෙත යැවීමට තීරණය කර ඇත.\r\n \n\n  ", "URL": "https://www.ada.lk/0/0/0-329191", "Category": "Sports", "Parent URL": null}