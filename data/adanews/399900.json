{"Source": "Ada News", "Timestamp": "23 12 2022", "Headline": "මට කැබිනට් ඇමති වුණොත් ඇති", "News Content": "“ඇයි අපේ ගෙවල් ගිණි තිබ්බේ පහුගිය කාළයේ ? ඇයි අපේ ගෙවල් වලට ගැහුවේ?  දැන් බලාගෙන යන කොට දේශපාලඥයෝ නෙමෙයිනේ හොරු. ඒ නිසා අපේ ගෙවල් නෙමෙයි ගිනි තියන්නේ ඉස්සරහට” යැයි ප්‍රාථමික කර්මාන්ත රාජ්‍යය අමාත්‍යය චාමර සම්පත් මහතා ලංකා රාජ්‍යය පොස්පේට් ආයතනයේ අකටයුතුකම් සිදු කරන රාජ්‍යය නිළධාරීන්ට චෝදනා කරමින් පැවසීය. රාජ්‍යය අමාත්‍යය චාමර සම්පත් දසනායක මහතා ඊයේ (22) එප්පාවල පිහිටි ලංකා රාජ්‍යය පොස්පේට් ආයතනයේ වැඩබිම නිරීක්ෂණය සඳහා පැමිණි අතර, පළමුව අමාත්‍යවරයා සේවක හමුවක් පැවැත්වීය. එහිදී එම ආයතනයේ වෘත්තීය සමිති ආයතනයේ සිදු වන දූෂණ අක්‍රමිකතා අමාත්‍යයවරයාට පවසා සිටි අතර, ඉන් අනතුරුව ලංකා රාජ්‍යය පොස්පේට් සමාගමේ අභිනව සභාපතිනිය වන ජී.ඒ.එම් එස්.පී අඹන්වෙල මහත්මියද ආයතනයේ වත්මන් තත්වය හා ඉදිරි සැලසුම් සම්බන්ධයෙන් අදහස් දක්වමින් කියා සිටියාය. අනතුරුව රාජ්‍යය අමාත්‍යය චාමර සම්පත් මහතා අදහස් දැක්වූ අතර, ඉන් අනතුරුව අමාත්‍යවරයා එම ආයතනයේ පොස්පේට් නිධිය හා ආයතනයේ වැඩබිම් වල කටයුතු නිරීක්ෂණය කරනු ලැබීය. එහිදී සේවකයින් සමඟ සාකච්ජා කිරීමටද අමාත්‍යයතුමන් කටයුතු කරන ලැබීය. ‘මේ රටේ දේශපාලනයට බොහෝම අමාරුවෙන් ආපු මිනිහෙක් චාමර සම්පත් කියන්නේ, චාමර සම්පත්ගේ දේශපාලන කථිකාව කියවලා තියෙනවා මේ රටේ මිනිස්සු, චාමර සම්පත් කියන්නේ බොහෝම පොඩි තැනකින් පටන් ගත්ත මිනිහෙක්. මේ රටේ අනෙක් දේශපාලඥයෝ වගේ නෙමෙයි. ඉන්දියාවේ නරේන්ද්‍ර මෝදියි , චාමර සම්පත් දසනායකයි දෙන්නම එකයි.එක විදිහට පටන් ගත්ත දෙන්නෙක්. මං ඒක පත්තර වලටත් කියලා තියෙනවා, පාර්ලිමේන්තුවෙත් කියලා තියනවා, අද අපිට ඒවා වෙනුවෙන් සමහර අය මඩ ගහනවා, මඩ ගහපු එවුන්ට මම ඊයේ පෙරේදා එක උත්තරයයි දුන්නේ, වාසගමත් එක්ක නම කියපන් කිව්වා, ඊට පස්සේ කට වහගත්තා. මෙතන වෘත්තීය සමිති වලින් කියපු සමහර ඒවා අහගෙන ඉද්දී මට නම් ලැජ්ජයි, ඒවාට සම්බන්ධ කෙනෙක් මං වුණා නම් මං නම් හෙට අයින් වෙනවා.මේකේ සමස්ත සේවකයින්ට තියෙන දේ  හතර පස් දෙනෙක් කන්න ලෑස්ති වෙන්න එපා, අයින් වෙන්න, අයින් කරන්න ඉඩ තියන්න එපා. අපි අයින් කරන්න ගියොත් ප්‍රශ්නයක් වෙනවා.මෙතන බෑග් වලින් මිලියන 10 ක විතර පාඩුවක් වෙලා තියෙනවා.මේ ආයතනය ඕඩියකින් දුවන්නේ, මේ ආයතනයේ ස්ථාවර තැන්පතුව මිලියන 500 යි, ඒක ඇපේට තියලා මිලියන 95 ක අරන් තමයි දැන් පඩි ගෙවන්නේ. ඔය ස්ථාවර තැන්පතුවේ පොලියත් 7% ට විතර බැස්සොත් , මේ රටේ ආර්ථික අවපාතය හොඳ තත්වයකට හැදුනොත් බැංකු පොලිය බහිනවා ආයේ 6% - 7% විතර, එහෙම වුණොත් ඔය ස්ථාවර තැන්පතුව උකසට තියලා පඩි ගෙවන්න වෙන්නේ නෑ, ඊට පස්සේ ස්ථාවර තැන්පතුවටත් කෙළවිලා, ආයතනයටත් කෙළවිලා, ඔය මිලියන 595 ත් ඉවර වෙලා තමයි නවතින්නේ. මං මේ ආයතනයේ සම්පූර්ණ සිද්ධි හොයලා ඉවර වෙලා තමයි මෙතන්ට ආවේ, කොළඹ ඉන්න අය ඉන්නවා, පැයක් අත්සන් කරලා එළියේ වැඩ කියලා ගෙදර යන අය, ඒවා කරන්න බෑ, මට මේ ආයතනයෙන් තේ එකක්වත් එපා, මට රුපියලක දෙයක් එපා.මං රාජ්‍යය ඇමති, ඔයගොල්ලන්ගේ ආයතනයෙන් නෙමෙයිනේ මට පඩි ගෙවන්නේ, මට කොහොමත් අමාත්‍යංශයෙන් තෙල් ටිකේ ඉඳන් හම්බෙනවා. ඒ නිසා මෙතනත් මෙච්චර කල් කරපුවා මට වැඩක් නෑ, මං ඒවා හොයන්න යන්නේ නෑ, ඒවාට ඔඩිට් දාන්න යන්නේ නෑ, මින් ඉදිරියට ඒවා වෙන්න බෑ, මේක මිනිස්සුන්ගේ ආයතනයක්. සියලු වරප්‍රසාද සමසේ බෙදෙන්න ඕන, ඒ නිසා මගෙත් එක්ක සෙල්ලම් කරන්න ලෑස්ති වෙන්න එපා.ඒවාට මං භයත් නෑ. මෙහේ දේශපාලන අධිකාරියත් මගේ හිතවත්තු, හැමෝම මට උදව් කරනවා. මට ආදරෙයි, ඕන දේශපාලඥයෙක් චාමර සම්පත් කිව්වොත් ආදරෙයි. මට ගෞරවයක් තියෙනවා.ඒ නිසා දේශපාලන අධිකාරියෙන් මට ප්‍රශ්න නෑ,මම හැම වෘත්තීය සමිතියටම සලකනවා. සේවකයෝ ඔක්කොම එකයි.මේවා කාගෙවත් බූදල් නෙමෙයි, හරියට වැඩ කරන්න බැරි අය යන්න.පරිපාලනය කරන්න මේක එච්චර දෙයක් නෙමෙයි.අපි මීට වැඩිය පරිපාලනය කරනවා.මගේ නෝනා ඔය ඔක්කොම පාලනය කර ගන්නේ, ඇල්ලේ තියෙන හෝටල් අරවා මේවා .අපි 50-100 ක් දාගෙන නෙමෙයි ඕවා කරන්නේ.මේකට බඳවා ගන්න ඕන තරම් මිනිස්සු ඉන්නවා. අද ගැසට් කලොත් එන්න ඉන්නවා ඕන තරම්. බෑග් ටෙන්ඩර් කාරයා මාරු කරන්න, ගන්න පුලුවන් මිනිස්සුන්ගෙන් ගන්න. බෑග් කාරයාගෙන් හොරකම් කරලා. බෑග් නිසා මේ ආයතනය වහලා තියෙනවා කියන්නේ මොකක්ද මේක? විලිලැජ්ජයි.රටේ ටෙලිකොම් එක දෙනවා, මේකයි ටෙලිකොම් එකයි කියන්නේ ලේසීද? මේක පාලනය සේවකයින්ගේ අතේ. මේක ආරක්ෂා කර ගන්න මහන්සි වෙන්න. මේක පළාතේ තියෙන වස්තුවක්, මේක සම්පතක්, දුක් විදින්න, මහන්සි වෙන්න ඕන. නිකං ඉඳලා අපිට පඩි හම්බෙන්නේ නෑ, මාස 06 න් මේක හදන්න. ප්‍රශ්න ටික විසඳන්න.මේක මට ගෙනියන්න නෙමෙයි.මං පළාත් සභාවක් හදපු මිනිහෙක්. පහුගිය කාලේ මහාචාර්යලා, ආචාර්යලා හදපු විදිහ අපි දන්නවානේ. අපිට ප්‍රායෝගිකව, පොළවේ, බිමේ ඉඳන් හොදට වැඩ කරන්න පුලුවන්, ඒ වැඩ කරන්න තමයි අපි ඇවිත් ඉන්නේ. මට කවුරුත් ලොකු නෑ, එක ඡන්දයකින් හිටපු කෙනෙක් ජනාධිපතිව 134 න් හදන්න පුලුවන් අපිට, අනෙක් වැඩ කරන්න අපිට එච්චර දෙයක් නෙමෙයි. අඹ ගහට ගල් ගැහුවේ චාමර කියලා දන්නවානේ.හැ මෝටම කියන්නේ වැඩ කරන්න බැරි නම් එහෙ මෙහ තපින්න ලෑස්ති වෙන්න එපා. වංචා කරලා, සී.අයි.ඩී, බ්‍රයිබරී යන්න ලෑස්ති වෙන්න එපා.මං තමයි පැමිණිලි දාන්නේ මගේ ආයතනයේ වංචා වෙනවා.ඒ නිසා ඒක කර ගන්න ලෑස්ති වෙන්න එපා. මාත් එක්ක තරහා වෙන්නත් එපා. ඇයි අපේ ගෙවල් ගිණි තිබ්බේ පහුගිය කාළයේ, ඇයි අපේ ගෙවල් වලට ගැහුවේ. දැන් බලාගෙන යන කොට දේශපාලඥයෝ නෙමෙයිනේ හොරු. ඒ නිසා අපේ ගෙවල් නෙමෙයි ගිණි තියන්නේ ඉස්සරහට.ඒ නිසා ඒවා කර ගන්න එපා, අද ඉඳලා හැදෙන්න බලන්න. අද ඉඳලා හැදෙන්න බැරි නම් යන්න, අපි අලුතින් මිනිස්සු ගන්නම්.මාත් එක්ක කිසිම කෙනෙක් පෞද්ගලිකව තරහා වෙන්න එපා, ඔයගොල්ල කවුරුත් මට ඡන්දේ දෙන්නේ නෑ නේ, බදුල්ලේ කවුරුවත් ඉන්නවාද මෙතන, කවුරුත් නෑ, මම ඊළඟ සැරේ ඡන්දේ ඉල්ලන්නෙත් බදුල්ලෙන්, මොන මගුලෙන් හරි,  ලකුණ මොකක් වුණත්.මට දාන්නේ නෑ කවුරුත් මෙතන ඡන්දේ. මගේ ජීවිතය අත්දැකීම් බහුල ජීවිතයක්, ඇල්ල ප්‍රාදේශීය සභාවේ මන්ත්‍රී, ඇල්ල ප්‍රාදේශීය සභාවේ විපක්ෂ නායක, ඇල්ල ප්‍රාදේශීය සභාවේ සභාපති, ඌව පළාත් සභාවේ මන්ත්‍රී, ඌව පළාත් සභාවේ ඇමති, පාර්ලිමේන්තු මන්ත්‍රී, ඌව මහ ඇමති, ආයේ පාර්ලිමේන්තු මන්ත්‍රී, දැන් රාජ්‍යය ඇමති ආයේ මට මොනවද වෙන්න තියෙන්නේ. කැබිනට් ඇමති වුණොත් මට ඇති.එහෙම දේශපාලනයේ ගමන් ඇවිල්ලා තියෙනවාද කවුරුත්, මං ආදර්ශයට අරන් කම්මැලි වෙන්න එපා වැඩ කරන්න.ආයතනය දියුණු කරන්න, තමන්ගේ වැඩේ තමන් කරන්න.උසස් නිළධාරීන්ට මං කියන්නේ දැන්වත් ඇති සේවකයින්ගෙන් අනං-මනං අහගත්තා, දැන් ඔයගොල්ල හැදෙන්න පටන් ගන්න යැයි පැවසීය.   ", "URL": "https://www.ada.lk/0/0/0-399900", "Category": "Latest News", "Parent URL": null}