{"Source": "Ada News", "Timestamp": "30 04 2019", "Headline": "අබ්දුල් රාශික් ඇතුළු 26කට ගෝඨාභය වැටුප් ගෙවලා - රාජිත", "News Content": "හමුදා බුද්ධි අංශ සාමාජිකයන් බව සඳහන් කරමින් ජාතික තව්හීද් ජමාත් සංවිධානයේ ලේකම්වරයෙකු වන අබ්දුල් රසීක් නමැත්තා ඇතුළු එම සංවිධානයේ සාමාජිකයන් 26 දෙනෙකු වෙත ගෝඨාභය රාජපක්ෂ මහතා ආරක්ෂක ලේකම්වරයා ලෙස කටයුතු කරන සමයේ වැටුප් ගෙවා තිබෙන බවට මේ වනවිට වාර්තා වී ඇතැයි සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා ප්‍රකාශ ක‌‌‌ළේය. හෙතෙම මේ බව ප්‍රකාශ කර සිටියේ අරලියගහ මන්දිරයේදී අද සවස (30දා) මාධ්‍ය හමුවක් කැඳවමිනි. ඒ අනුව මසක කාලයක් ගතවීමට ප්‍රථම සම්පූර්ණ තොරතුරු රටට හෙළි කරන බවද ඔහු එහිදී පැවසීය.       ", "URL": "https://www.ada.lk/0/0/0-347919", "Category": "Latest News", "Parent URL": null}