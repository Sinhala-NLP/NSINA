{"Source": "Ada News", "Timestamp": "12 03 2018", "Headline": "මහනුවර සැකකරුවන් CCTV හරහා සොයයි", "News Content": "\r\n\tමහනුවර ප්‍රචණ්ඩකාරී සිදුවීම්වලට දායක වූ පිරිස් සී.සී.ටී.වී දර්ශන ඔස්සේ හඳුනා ගැනීමට පොලීසිය පියවර ගෙන තිබේ.\r\n \r\n\tපහරදීම් හා ගිනි තැබීම් හේතුවෙන් පූජනීය ස්ථාන,ව්‍යාපාරික ස්ථාන, නිවාස හා මෝටර් රථ 465ක පමණ ප්‍රමාණයක් විනාශයට පත්ව තිබෙන අතර ඒ ආශ්‍රිතව ඇති සී.සී.ටී.වී කැමරා දර්ශන පොලීසිය මේ වන විටත් පරීක්ෂා කිරීම් ආරම්භ කර ඇත.\r\n \r\n\tව්‍යාපාරික ස්ථාන හා නිවාසවලට හානි කිරීමෙන් පසු ඇතැම් පිරිස් භාණ්ඩ මංකාල්ලකා තිබෙන බවටද ලැබී ඇති තොරතුරු මත ඒ සම්බන්ධයෙන්ද පොලීසිය පරීක්ෂණ ආරම්භ කර තිබේ.\r\n \n\n  ", "URL": "https://www.ada.lk/0/0/0-316072", "Category": "Latest News", "Parent URL": null}