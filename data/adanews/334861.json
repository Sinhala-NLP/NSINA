{"Source": "Ada News", "Timestamp": "9 06 2018", "Headline": "ඇමෙරිකානු ආරක්ෂක දත්ත රැසකට චීන හැකර් ප්‍රහාරයක්", "News Content": "\r\n\tඇමෙරිකානු නාවික හමුදාවේ කොන්ත්‍රාත් සමාගමක් චීන රජයේ හැකර් ප්‍රහාරයකට ලක්ව ඇති බවට FBI ආයතනය පරීක්ෂණ අරඹා තිබේ.\r\n \r\n\tසුපර්සොනික් මිසයිල ව්‍යාපෘතියකට අදාළ සැලසුම් දත්ත ඇතුළු අතිශය සංවේදී තොරතුරු රැසක් මෙහිදී සොරාගෙන ඇති බව වොෂිංටන් පෝස්ට් පුවත්පත අනාවරණය කරයි.\r\n \r\n\tමෙම වසරේ ජනවාරි සහ පෙබරවාරි යන කාලය තුළ මෙම හැකර් ප්‍රහාරය සිදුව ඇති බව සී.බී.එස්. පුවත් සේවය වාර්තා කරයි.\r\n \r\n\tඇමෙරිකානු ආරක්ෂක අංශ සමග ඒකාබද්ධව කටයුතු කරන මෙම කොන්ත්‍රාත් සමාගම සබ්මැරීන් සහ ගැඹුරු මුහුදේ යාත්‍රා සම්බන්ධයෙන් පර්යේෂණ සහ සංවර්ධන කටයුතු සිදුකරන ආයතනයක් බවද කියැවෙයි.\r\n \r\n\tමේ අතර, හිටපු ඇමෙරිකානු බුද්ධි නිලධාරියෙකු විසින් අතිශය සංවේදී බුද්ධි තොරතුරු රැසක් චීනය වෙත ලබාදී ඇති බවට වෙනම පරීක්ෂණයක් සිදුවන බවද ඇමෙරිකාවෙන් වාර්තා වෙයි.\r\n \n \n  ", "URL": "https://www.ada.lk/0/0/0-334861", "Category": "International", "Parent URL": null}