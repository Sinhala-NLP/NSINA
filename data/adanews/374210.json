{"Source": "Ada News", "Timestamp": "22 01 2021", "Headline": "ඩයලොග් එන්ටප‍්‍රයිස්  VDOmeet වීඩියෝ උපදේශන සේවා සඳහා පහසුකම් සලසයි", "News Content": "කොවිඩ් 19 පිටුදැකීම සඳහා වන ජාතික පරිශ‍්‍රමයන්ට අඛණ්ඩව සිය දායකත්වය ලබාදෙමින්, ඩයලොග් ආසිආටා පීඑල්සී සමාගමට අයත් ආයතනික විසඳුම් සපයන සමාගම වන ඩයලොග් එන්ටප‍්‍රයිස්, තම ව්‍යාපාරික  ගනුදෙනුකරුවන්ගේ  පාරිභෝගිකයන්ට  සේවා  සැලසීම  සඳහා VDOmeet වීඩියෝ  ඇමතුම් පහසුකම මගින් ඔවුන් බලගැන්වීමට කටයුතු කර තිබේ. VDOmeet වීඩියෝ ඇමතුම් පහසුකම ඔස්සේ ආයතනික හෝ උපදේශන සේවා ආයතනයකට ඔවුන්ගේ ගනුදෙනුකාරභවතෙකුට Link එකක්    හරහා    වීඩියෝ    ඇමතුමකට    මුලපුරමින්    එම link   එක පාරිභෝගිකයාට යොමු කළ හැකි අතර, මේ තුළින් පාරිභෝගිකයාට link එක ක්ලික් කර තමන්ට සේවාව සලසන   පුද්ගලයා   පෞද්ගලිකව   හමුනොවී Virtual  ක‍්‍රමයට   හමුවිය   හැකීයි.  ඕනෑම   මෙහෙයුම් පද්ධතියකට ගැලපෙන අයුරින් සකස් වී තිබෙන මෙම පහසුකම සඳහා පෙර පිහිටැවුමක් හෝ බාගත කිරීමක්  අවශ්‍ය  නොවේ.  මීට  අමතරව   ඕනෑම  මොබයිල්  වෙබ්  බ‍්‍රවුසරයක්  හරහා  මෙම  සන්නිවේදන සේවා පහසුකම  ලබාගැනීමේ හැකියාව පවතින අතර, ආයතනික ගනුදෙනුකරුවන්ට ඇමතුම් පටිගත කර, screen shot ගැනීමට හෝ ඇමතුම් ලබාගත් දින සිට දින 30 ක් දක්වා පටිගත වූ වීඩියෝ නැරඹීමේ හැකියාව  සමඟ  අවශ්‍යතාවය  මත  එම  වීඩියෝ  තම  පෞද්ගලික cloud storage එකට  බාගත  කිරීමේ අමතර  පහසුකමද  හිමිව  තිබේ. පාරිභෝගිකයන්ට http://vdomeet.lk/  වෙත  පිවිස VDOmeet  සඳහා sign up විය හැක. රටේ  සන්නිවේදන  භාවිතයේ  සීඝ‍්‍ර  වෙනසක්  ඇති  කරන්නට  කොවිඞ්  19 ගෝලීය  වසංගතය  හේතු  වී තිබේ.  වෘත්තීයවේදීන්  සහ  ආයතනවලට  සේවා  සැලසීමට  අමතරව,  VDOmeet  පහසුකම  මගින් අධ්‍යාපන ක්ෂේත‍්‍රයටද නම්‍යශීලී ක‍්‍රමවේදයකට පහසුකම් සැලසෙන අතර මේ තුළින් ගුරුවරුන්ට සහ අධ්‍යයන  කාර්යමණ්ඩලවලට  තම  සිසුන්ගේ  අධ්‍යයන  කටයුතු  බාධාවකින්  තොරව  සිදුවන  බව  සනාථ කරගැනීමට  මෙන්ම,  සෞඛ්‍ය  ක්ෂේත‍්‍රයට  සහ  එහි  වෘත්තීයවේදීන්ට  ශක්‍ය  සහ  තිරසර  ටෙලිසෞඛ්‍ය විසඳුමක්ද  ලබාදෙයි.  කොවිඞ්  19 ගෝලීය  වසංගතය  පිටුදැකීම  වෙනුවෙන්  ක‍්‍රියාත්මක  වන  ජාතික මෙහෙවර  බලගැන්වීම  වෙනුවෙන්  ඩයලොග්  විසින්  හඳුන්වාදුන්  තවත්  සුවිශේෂී  පහසුකමක්  ලෙස පමණක් නොව ඩිජිටල් පරිවර්තනයක් කරා යන මෙරට විදුලි සංදේශ කර්මානත් VDOmeet පහසුකම වටිනාකමක් එක් කිරීමටද සමත්ව ඇත. වැඩි විස්තර සඳහා http://vdomeet.lk/, http://vdomeet.lk/ වෙත පිවිසෙන්න.   ", "URL": "https://www.ada.lk/0/0/0-374210", "Category": "Technology", "Parent URL": null}