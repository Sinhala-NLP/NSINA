{"Source": "Ada News", "Timestamp": "25 01 2023", "Headline": "ඉන්දියාව එක්දින පෙරමුණට", "News Content": "අන්තර්ජාතික ක්‍රිකට් කවුන්සිලය (අයි.සී.සී.) විසින් නිකුත් කළ නවතම එක්දින ශ්‍රේණිගත කිරීම්හි පෙරමුණට පැමිණීමට ඉන්දියාව සමත්වී ඇත. නවසීලන්තය සමගින් පැවති එක්දින තරගාවලිය තරග 3-0 ක් ලෙස ජය ගැනීමෙන් අනතුරුව ඔවුන් මෙලෙස එක්දින ශ්‍රේණිගත කිරීම්වල අංක එකට පැමිණීමට සමත්ව ඇත. තමන් සත්කාරකත්වය දැරූ ශ්‍රී ලංකා හා නවසීලන්ත සංචාර ද්විත්වයේදීම පූර්ණ තරගාවලි ජයග්‍රහණ අත්කර ගැනීමට ඔවුන් සමත්වීම විශේෂත්වයකි. මේ සමගින් අංක එක ස්ථානයේ පසුවූ එංගලන්තය දෙවැනි ස්ථානය දක්වා පසුබැස ඇති අතර  ඔස්ට්‍රේලියාව තෙවැනි ස්ථානයේ පසුවේ.  ", "URL": "https://www.ada.lk/0/0/0-400918", "Category": "Sports", "Parent URL": null}