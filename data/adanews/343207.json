{"Source": "Ada News", "Timestamp": "9 12 2018", "Headline": "එක්සත් ජාතික පක්ෂයේ නායකතුමා ඇතුළු කිසිම කෙනෙක් මහ බැංකු සිද්ධියට වරදකරුවන් නොවේ - වජිර", "News Content": "එක්සත් ජාතික පක්ෂයේ නායකතුමා ඇතුළු කිසිම කෙනෙක් මහ බැංකු සිද්ධියේදී වරදක් කර නොමැති බවත් මේ සම්බන්ධ කොමිෂන් සභා වාර්තාව ජනාධිපතිතුමා එළියට නොදමන්නේ ඒ නිසා බවත් හිටපු අමාත්‍ය වජිර අබේවර්ධන මහතා පැවසීය. වජිර අබේවර්ධන මහතා මේ බව කියා සිටියේ ඊයේ බද්දේගම නගර ශාලවේ දී පැවැති එක්සත් ජාතික පක්ෂ බල මණ්ඩල රැස්වීමේ දී අදහස් දක්වමිනි. එහි දී  වැඩිදුරටත් අදහස් දැක්වු අබේවර්ධන මහතා “දැන් කරන්න දෙයක් නැති තැන රනිල් වික්‍රමසිංහ හොරෙක් කියනවා. මහ බැංකුව මහ දවල් කොල්ල කෑවා කියනවා. ජනාධිපතිතුමා මේවා කියන විට මහජනතාව හිතනවා ඇත්ත කියලා. මහ බැංකුව එහෙම කොල්ලකන්න බැහැ. මේක ගමේ නගරයේ තියෙන බැංකුවක් වගේ නෙවෙයි. මේ කොල්ලකෑවා කියන සමාගමට අවසර දීලා තියෙන්නේ 2012දී මහින්ද රාජපක්ෂ මහතා මුදල් ඇමතිවරයා හැටියට. මේ සමාගමට බලය දුන්නේ මහින්ද මහත්තයා. කවුරුවත් මේවා කියන්නේ නැහැ. මහ බැංකුවේ සිද්ධිය සම්බන්ධයෙන් 2015 ජනවාරි 08 වැනිදායින් පස්සෙත් නීති තිබුණේ නැහැ. නීති නැති නිසා තමයි මේ අනවශ්‍ය ලාභයක් ලබාගෙන තියෙන්නේ. ගාල්ල - සිරංගිකා ලොකුකරවිට   ", "URL": "https://www.ada.lk/0/0/0-343207", "Category": "Latest News", "Parent URL": null}