{"Source": "Ada News", "Timestamp": "3 04 2022", "Headline": "මෛත්‍රීලා ජනපතිට දින 7ක් දෙයි", "News Content": "සතියක් ඇතුළත පාර්ලිමේන්තුව නියෝජනය කරන සියලු දේශපාලන පක්‍ෂ සමඟ සාකච්ඡා කර භාරකාර ආණ්ඩුවක් යටතේ රට පාලනය කිරීමට පියවර ගත යුතු බව සඳහන් කරමින් ශ්‍රී ලංකා නිදහස් පක්ෂය ජනපති ගෝඨාභය රාජපක්ෂ මහතා වෙත ලිපියක් යොමුකර තිබේ. එසේ නොකළොත් තමන් ආණ්ඩුවෙන් ඉවත් වන බවත් එම වැඩපිළිවෙල ඉටු නොවන්නේ නම් ශ්‍රී ලංකා නිදහස් පක්‍ෂයේ මන්ත්‍රීවරුන් 14 දෙනා ආණ්ඩුවේ සියලු තනතුරුවලින් ඉවත් වී පාර්ලිමේන්තුවේ ස්වාධීන කණ්ඩායමක් ලෙස කටයුතු කිරීමට තීරණය කර ඇතැයි එම ලිපියෙහි දැක්වෙයි. ශ්‍රී ලංකා නිදහස් පක්‍ෂයේ ප්‍රධාන ලේකම්, රාජ්‍ය අමාත්‍ය දයාසිරි ජයසේකර මහතා විසින් මෙම ලිපිය නිකුත් කර තිබේ.  ", "URL": "https://www.ada.lk/0/0/0-391951", "Category": "Latest News", "Parent URL": null}