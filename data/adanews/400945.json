{"Source": "Ada News", "Timestamp": "26 01 2023", "Headline": "බදුල්ල රෝහල කලු කොඩිවලින් සරසයි", "News Content": "රජයේ දුර්වල මූල්‍ය කළමනාකරණය හේතුවෙන් රටේ සෞඛ්‍ය පද්ධතිය කඩාවැටීමට ලක්ව ඇතැයිද එතුළින් රෝගීන්ගේ වටිනා ජීවිත මරු කටට වැටී ඇතැයිද චෝදනා කරන රජයේ වෛද්‍ය නිලධාරීන්ගේ සංගමය, බදුල්ල පළාත් මහ රෝහල් පරිශ්‍රය කලු කොඩිවලින් සරසමින් ඊට විරෝධය පළකළේය. බදුල්ල ඌව පළාත් මහ රෝහලේද උග්‍ර ඖෂධ හිඟයක් පවතින අතර එම තත්වය මත අසරණ රෝගීන් දැඩි දුෂ්කරතාවයට පත්වන බවද ඒ සම්බන්ධයෙන් රජය ප්‍රමාණවත් අවධානයක් යොමු නොකිරීම පිළිබඳව තම සංගමය විරෝධය පලකරන බවද රජයේ වෛද්‍ය නිලධාරීන්ගේ සංගමයේ නියෝජ්‍ය ලේකම් වෛද්‍ය පාලිත රාජපක්ෂ මහතා පැවසීය. එසේම වෛද්‍යවරුන් ඇතුළු රෝහල් කාර්ය මණ්ඩලය රෝගීන් හෝ වෙනත් කිසිවෙකුට අවහිරයක් පීඩාවක් නොවන අයුරින් රෝහල් භූමිය කලු පොලිතීන් වලින් සරසා මෙසේ සිය විරෝධය දක්වන බවද ඒ මහතා සඳහන් කළේය.  හාලිඇල- විජේරත්න රත්නායක   ", "URL": "https://www.ada.lk/0/0/0-400945", "Category": "Latest News", "Parent URL": null}