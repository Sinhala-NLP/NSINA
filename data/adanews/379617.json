{"Source": "Ada News", "Timestamp": "6 06 2021", "Headline": "බදුල්ල බන්ධනාගාරයේ කොවිඩ් පොකුර ඉහළට", "News Content": "බදුල්ල බන්ධනාගාරයේ කෝවිඩ් ආසාදිත නේවාසික රැදවියන් 45දෙනෙකු අද (6) වනවිට හමුවීඇතැයි බදුල්ල ප්‍රාදේශීය සෞඛ්‍ය වෛද්‍ය නිලධාරී කාර්යාලයේ පරිපාලන මහජන සෞඛ්‍ය පරීක්ෂක පියල් පද්ම මහතා පැවසීය . එම රැදවියන්ගේ පළමු ආශ්‍රීතයන් ලෙස හදුනාගත් බන්ධනාගාර නිලධාරීන් 46කුට පීසීආර් පරීක්ෂණ සිදුකළ බවද හෙතෙම කීය . බදුල්ල බන්ධනාගාරයේ නේවාසික රැදවියන් කිහිපදෙනක්ගේ සහ නිළධාරින්ගේ පීසීආර් පරීක්ෂණ වාර්තා ලැබීමට නියමිතව ඇතැයි පියල් පද්ම මහතා පැවසීය . මෙම කෝවිඩ් 19 ආසාදිත බන්ධනාගාර රැදවියන් යාපනය අයියාකච්චී කෝවිඩ් ප්‍රතිකාර ඒකකයට බන්ධනාගාර නිලධාරින්ගේආරක්ෂාව , රැකවරණය යටතේ ගෙන යාමට කටයුතු කරන බව පවසන පරිපාලන මහජන සෞඛ්‍ය පරීක්ෂක පියල් පද්ම මහතා , බදුල්ල බන්ධනාගාරයේ නේවාසික කාන්තා රැදවියන් ඇතුලු සෙසු පිරිසගේ පීසීආර් පරීක්ෂණ කටයුතු සිදු කරන බවද සදහන් කළේය . ඇල්ල ප්‍රසාද් රුක්මල්       ", "URL": "https://www.ada.lk/0/0/0-379617", "Category": "Latest News", "Parent URL": null}