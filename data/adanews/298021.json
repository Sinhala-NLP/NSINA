{"Source": "Ada News", "Timestamp": "25 12 2017", "Headline": "නවතම හැඩයකින්, ප්‍රබල බලයකින් HTC U11+", "News Content": "\r\n\tමේ වසර අගදී ස්මාට්ෆෝන් වෙළෙඳපොළට පැමිණි iPhone X, Pixel 2, Oneplus 5T වැනි උපාංග නිසා ඒ කාලය අතරතුර නිකුත් වුනු අනෙකුත් උපාංග කෙරෙහි ලක්වෙන්නට තිබුණු අවධානය බෙහෙවින් අඩුවී තිබිණි. නමුත් එසේ නොවී කතාබහට ලක්වුණු ස්මාට්ෆෝනයක් ලෙස HTC සමාගමේ U11+ දැක්විය හැකිය. ඉදිරිපස සහ පසුපස වීදුරු යොදා ඇති මෙම උපාංගයට ඇලුමිනියම් රාමුවකින් ආරක්ෂාව ලැබේ. IP68 සහතිකයෙන් සපිරි නිසා හදිසි අනතුරුවලට සැලකිය යුතු ලෙසින් ඔරොත්තු දේ. මෙයට අඟල් හයක Super LCD6 තිරයක් යොදා ඇති අතර Corning Gorilla Glass 5 ආරක්ෂක වීදුරුවක්ද තිබේ.\r\n \r\n\tAndroid 8.0 (Oreo) මෙහෙයුම් පද්ධතියෙන් බලගැන්වෙන මෙය Qualcomm Snapdragon 835 ප්‍රොසෙසරයකින් සමන්විත වේ. 128 GB/6 GB RAM සමගින් සහ 64 GB/4 GB RAM සමගින් ලෙසට මෙය සංස්කරණයන් දෙකකින් නිකුත් වේ.\r\n \r\n\t12 MP ප්‍රධාන කැමරාව (f/1.7, 1.4 µm, Dual Pixel PDAF), phase detection autofocus, OIS, dual-LED dual-tone flash, Geo-tagging, touch focus, face detection, HDR, panorama යන විශේෂාංග සමගින් යුක්තය. එයට විශේෂිත විඩියෝ හැකියාවක් සේම මෙගාපික්සල් 8ක ඉදිරිපස කැමරාවක් අන්තර්ගතය. \r\n\tFingerprint (rear-mounted), accelerometer, gyro, proximity, compass යන සංවේදකයන් මෙහි ඇතුළත් වේ. එසේම කලකින් HTC ස්මාට්ෆෝනයක දකින්නට නොලැබෙන ආකාරයේ හැඩයක් එය සතුය. 3930 mAh බැටරිය වැඩි බැටරි බලයක් ලබාදේ. කෙසේ නමුත් මෙහි පසුපස මදක් ලිස්සනසුලු වීම නිසා, ආරක්ෂිත කවරයක් භාවිත නොකරන්නේ නම් මෙය පහසුවෙන් අතින් ගිලිහී බිම වැටීමේ අවදානමක් ඇති බවද කිව යුතුවේ.\r\n \n  \n \r\n\t \r\n  ", "URL": "https://www.ada.lk/0/0/0-298021", "Category": "Technology", "Parent URL": null}