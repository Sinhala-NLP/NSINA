{"Source": "Ada News", "Timestamp": "3 03 2018", "Headline": "උපාධිධාරීන්ට රැකියා දීම මාස 6කින්", "News Content": "\r\n\tමැතිවරණය හේතුවෙන් කල්දැමූ සම්මුඛ පරීක්ෂණ ඉදිරි මාස දෙක තුළදී පවත්වා දිවයිනේ සියලූ උපාධිධාරින්ට රැකියා ලබාදීමේ කටයුතු ඉදිරි මාස 06 තුළ කි‍්‍රයාවට නංවන බව ජනාධිප මෛත්‍රීපාල සිරිසේන මහතා පවසයි.\r\n \r\n\tජනාධිපතිවරය මේ බව සඳහන් කළේ මඩකලපුව දිස්ත‍්‍රික්කයේ උපාධිධාරීන් සඳහා ගුරු පත්වීම් ප‍්‍රදානය කිරීම වෙනුවෙන් අද (03දා) පස්වරුවේ මඩකළපුව, වෙබර් කි‍්‍රඩාංගණයේ පැවති උත්සවය අමතමිනි.\r\n \r\n\tනව අධ්‍යාපන ප‍්‍රතිපත්ති හා සැලසුම් තුළින් අධ්‍යාපන ක‍්‍රමයේ යම් යම් වෙනස්කිරීම් සිදු කිරීම කෙරෙහි රජය අවධානය යොමුකර ඇති බව මෙහිදී සඳහන් කළ ජනාධිපතිවරයා මෙරට පවතින අධ්‍යාපන ක‍්‍රමයේ අඩුපාඩු හේතුවෙන් රටට සම්පතක් වන උපාධිධාරීන් ද විරෝධතා කිරීමට පෙළඹී ඇති බව කියා සිටියේය.\n  ", "URL": "https://www.ada.lk/0/0/0-313973", "Category": "Latest News", "Parent URL": null}