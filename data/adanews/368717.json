{"Source": "Ada News", "Timestamp": "16 09 2020", "Headline": "අසාත්මිකතාවයක් හේතුවෙන් සිසුුුුන් 16 දෙනෙකු රෝහලට", "News Content": "රෙඩ් ෆාම්ස් ගෙඩි සහිත අතු වලින්  පාසල් සිසුන් දෙපිරිසක් අතර  ඇති වූ විහිළුවක් හේතුවෙන් පන්නිපිටිය පාසලක සිසු සිසුවියන් දහසය දෙනෙකු රෝගී වී අද  (16) දහවල් ප්‍රතිකාර සඳහා හෝමාගම මූලික රෝහලට ඇතුළත් කළ බව පොලිසිය පවසයි\n\nමේ අතර සිසුන් දහදෙනකු  හා  සිසුවියන් හය දෙනෙකු ද වන බව පොලිසිය කියයි\n\nඅද දහවල් දොළහට පමණ එම විද්‍යාලයේ සිසු සිසුවියන් පිරිසක් පහල මාලයේ සිට ඉහළ මාලයට ගමන් කරන අතරතුරදී තවත් සිසුන් පිරිසක් පියගැට පෙළෙහි රැඳී සිටිමින් රෙඩ් ෆාම්ස් ගසක ගෙඩි සහිත අතු වලින් ඉහල මාලයට ගමන් කරමින් සිටින සිසු සිසුවියන්ගේ සිරුරේ ගෑ වීමට සලස්වා විහිලු  කර ඇතැයි පැවසේ පසුව එම අතු සිරුරේ ගැන්වුණු සිසුසිසුවියන්ගේ සිරුරේ අසාත්මිකතාවයක් ඇති වී කැසීමට  ලක්ව සිරුරෙන් ලප කැළැල් මතුවීම නිසා  ආචාර්ය මණ්ඩලය   මැදිහත්වී සිසු සිසුවියන්   ප්‍රතිකාර සඳහා හෝමාගම මූලික රෝහලට ඇතුළත් කිරීමට පියවර ගෙන ඇති බව  පොලිසිය පවසයි .\n\nමේ අතර ප්‍රතිකාර සඳහා රෝහලට ඇතුළත් වූ සිසුන්ගේ තත්ත්වය සාමාන්‍ය බව ද රෝහල් ආරංචි මාර්ග පවසයි .\n\nසිද්ධිය සම්බන්ධයෙන්  කොට්ටාව  පොලිසියේ ස්ථානාධිපති ප්‍රධාන පොලිස් පරීක්ෂක සුමිත්ත කරුණාරත්න මහතාගේ උපදෙස් මත විවිධ පැමිණිලි අංශයේ ස්ථානාධිපති ප්‍රධාන පොලිස් පරීක්ෂක ඒකනායක මහතා ඇතුළු නිලධාරීහු පරීක්ෂණ පවත්වති.   ", "URL": "https://www.ada.lk/0/0/0-368717", "Category": "Latest News", "Parent URL": null}