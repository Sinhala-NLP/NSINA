{"Source": "Ada News", "Timestamp": "12 10 2021", "Headline": "ගුරු ගැටලුවට අගමැති සමඟ විශේෂ සාකච්ජාවක් අද", "News Content": "ගුරු – විදුහල්පති වැටුප් විෂමතාව ඇතුළු ඉල්ලීම් සම්බන්ධයෙන් අගමැති මහින්ද රාජපක්‍ෂ මහතා සමඟ ඊයේ (11 දා) අරලියගහ මන්දිරයේ පැවැති සාකච්ඡාව සාර්ථක බව අභයාරාමාධිපති මුරුත්තෙට්ටුවේ ආනන්ද හිමියෝ පැවැසූහ.\n\r\nමෙම සාකච්ඡාවල ප‍්‍රතිඵලයක් ලෙස අද (12 දා) දහවල් 12.00 ට ගුරු විදුහල්පති වෘත්තීය සමිති අරලියගහ මන්දිරයේදී අගමැතිවරයා සමඟ සාකච්ඡා කිරීමට නියමිත බවද උන්වහන්සේ පැවසීහ.\n\r\nවැටුප් වැඩි කිරීම සඳහා ගුරු – විදුහල්පතිවරුන් ගෙනයන අරගලය සාධාරණ බව අගමැතිවරයා පිළිගත් බවත් වසර 24 කට වැඩි කාලයක සිට පවතින මෙම ගැටලූවට එකවර විසදුම් දිය හැකිද යන්න අද (12 දා) ගුරු සංගම් සමඟ සාකච්ඡාවේදී තීරණය වන බවත් උන්වහන්සේ කීහ.\n\r\n   ", "URL": "https://www.ada.lk/0/0/0-385906", "Category": "Latest News", "Parent URL": null}