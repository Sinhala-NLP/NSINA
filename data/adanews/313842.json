{"Source": "Ada News", "Timestamp": "2 03 2018", "Headline": "1981 දී නවසීලන්තයේදී රැජින ඝාතනයට තැතක්", "News Content": "\r\n\tවර්ෂ 1981 දී දෙවැනි එළිසබෙත් රැජින නවසීලන්ත සංචාරයක නිරත වන අවස්ථාවේදී නව යොවුන් වියේ තරුණයෙකු ඇය ඝාතනය කිරීමට උත්සාහ කර ඇති බව අනාවරණය වී තිබේ.\r\n \r\n\tනවසීලන්ත බුද්ධි අංශ පෙන්වා දෙන්නේ 17 හැවිරිදි කිස්ටෝෆර් ලුවිස් නැමති තරුණයෙකු රැජින ඩනේඩින් නුවර වීදී සරමින් සිටි අවස්ථාවේදී ඇයට වෙඩි ප්‍රහාරයක් එල්ල කර ඇති බවයි.\r\n \r\n\tසංඥා පුවරුවක් බිම ඇද විටීමෙන් හෝ ගිනි කෙළියක් පිපිරීමෙන් මෙම හඬ ඇසෙන්නට ඇති බව එම අවස්ථාවේදී එහි සිටි අය සිතුවත් මෙම සිදුවීම නිරීක්ෂණය කළ පොලීසිය මෙම තරුණයා අත්අඩංගුවට ගෙන තිබුණි.\r\n \r\n\tකෙසේ වෙතත්, මේ පිළිබඳ ප්‍රසිද්ධියක් ලබාදුනහොත් ඉදිරියේදී රාජකීයයන් නවසීලන්තයේ සංචාරයට නොපැමිණෙනු ඇතැයි යන සැකයෙන් එය වසන් කිරීමට බලධාරීන් කටයුතු කර ඇත.\r\n \r\n\t1981 ඔක්තෝබර් 14 වැනිදා නගරයේ සැරි සරමින් සිටි රැජින ඝාතනය කිරීමේ උවමනාවක් මෙම තරුණයාට පැවතියත්, ඒ සඳහා ඉලක්කය ගැනීමට සුදුසු තැනක් හෝ යෝග්‍ය අවියක් ඔහු සතුව නොතිබී ඇත.\r\n \r\n\tපොලීසිය පසුව ඔහු සතු රයිෆලය සහ උණ්ඩ අත්අඩංගුවට ගෙන තිබුණු අතර, ඔහුට විරුද්ධව මනුෂ්‍ය ඝාතන තැතකට චෝදනා ගොනු නොකර ගිනි අවි භාවිතය යටතේ චෝදනා ගොනු විය.\r\n  ", "URL": "https://www.ada.lk/0/0/0-313842", "Category": "International", "Parent URL": null}