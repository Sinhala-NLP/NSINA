{"Source": "Ada News", "Timestamp": "7 08 2022", "Headline": "මාරාන්ති ප්‍රහාරවලින් පසුව ගාසා තීයේ සටන් විරාමයක්", "News Content": "ඊශ්‍රායලය සහ පලස්තීන ඉස්ලාමීය ජිහාඩ් (PIJ) සටන්කාමී කණ්ඩායම අතර සටන් විරාමයක් ප්‍රකාශයට පත් කරන ලද අතර, වසරකට වැඩි කාලයක් තුළ ගාසා දේශ සීමාවේ ඇති වූ දරුණුතම ප්‍රහාර අවසන් වනු ඇතැයි අපේක්ෂා කෙරේ. දෙපාර්ශ්වය විසින් නිවේදන නිකුත් කළ අතර සටන් විරාමය සඳහා මැදිහත් වීම සම්බන්ධයෙන් ඊජිප්තුවට කෘතඥතාව පළ කරන ලදී. ගාසා තීරයේ ඊශ්‍රායල ගුවන් ප්‍රහාර සිකුරාදා සිට අවම වශයෙන් පලස්තීනුවන් 44දෙනෙකු මිය ගොස් ඇති අතර, ඔවුන්ගෙන් අඩක් පමණ සිවිල් වැසියන් සහ ළමයින්ය. එමෙන්ම ප්‍රදේශයේ යටිතල පහසුකම්වලට දැඩි හානි සිදුවී ඇති බව ගාසා බලධාරීන් ඉරිදා ප්‍රකාශ කළේය. එක්සත් ජාතීන්ගේ මහලේකම් ඇන්ටෝනියෝ ගුටරෙස් ඉරිදා සටන් විරාමය පිළිගත් අතර සටන් විරාමය නිරීක්ෂණය කරන ලෙස සෑම පැත්තකින්ම ඉල්ලා සිටියේය. කෙසේ වෙතත්, සටන් විරාමයට පෙර දිනවලදී, ගුවන් ප්‍රහාර සහ රොකට් ප්‍රහාරවල වියරුවක් පැවති අතර, ප්‍රහාරවලට පෙර සහ පසුවද දකුණු ඊශ්‍රායලයේ සයිරන් හඬ නැංවිණි.   ", "URL": "https://www.ada.lk/0/0/0-396113", "Category": "International", "Parent URL": null}