{"Source": "Ada News", "Timestamp": "15 02 2020", "Headline": "අතුරුදන් බ්‍රිතාන්‍ය කාන්තාවගේ සිරුර නවසීලන්තය සොයාගනී", "News Content": "නවසීලන්තයේදී අතුරුදන් වූ බ්‍රිතාන්‍ය ජාතික කාන්තාවක වූ ස්ටෙෆනි සිම්සන්ගේ සිරුර එරට පොලිසිය විසින් සිරුර සොයා ගත් බව පවසා තිබේ. එසෙක්ස් හි පදිංචිකාරියක වන 32 හැවිරිදි ස්ටෙෆනි සිම්ප්සන් පසුගිය සති අන්තයේ මවුන්ට් ඇස්පිරින් ජාතික වනෝද්‍යානයේ සංචාරයක නිරතව සිටියදී ඛේදජනක අනතුරකින් මියගොස් ඇතැයි විශ්වාස කෙරේ. ක්‍රීක් ප්‍රදේශයේදී සිදුකළ සෝදිසි මෙහෙයුමකදී මෙසේ ඇගේ සිරුර සොයා ගැනීම සිදු කළ බව නවසීලන්ත පොලිසිය පවසයි. ඇය ජල පහරක් වෙත ගිය පසු පහළ මිටියාවතකට ගසාගෙන යන්නට ඇති බව විශ්වාස කෙරෙයි. දකුණු ඇල්ප්ස් කලාපයේ දකුණු දූපතේ පිහිටි ජාතික වනෝද්‍යානයේ සෝදිසි මෙහෙයුමක් ආරම්භ වූ බැසිල්ඩන් ප්‍රදේශයේ සිම්ප්සන් සඳුදා අතුරුදන් වූ බවට වාර්තා විය. ඇයගේ ෆේස්බුක් ගිණුමට අනුව ඇය නොවැම්බර් මාසයේ සිට වනකා ප්‍රදේශයේ පදිංචිව සිට ඇති අතර ඇය භූ දර්ශන ඡායාරූප ශිල්පියෙකු ලෙස සේවය කරමින් සිටියාය. මුලින් ඩ්‍රෝන් යානයක්, සුනඛ කණ්ඩායම්, හෙලිකොප්ටර් සහ සෙවුම් කණ්ඩායම් ඇයගේ කිසිදු සලකුණක් සොයා ගැනීමට අපොහොසත් වූ අතර නවසීලන්තයේ පොලිසිය පවසා ඇත්තේ ප්‍රදේශයේ ප්‍රමාණය හා භූමි ප්‍රදේශය නිසා සෙවීම දුෂ්කර වූ බවය.   ", "URL": "https://www.ada.lk/0/0/0-357932", "Category": "International", "Parent URL": null}