{"Source": "Ada News", "Timestamp": "15 01 2018", "Headline": "රාජ්‍ය අමාත්‍ය ශ්‍රියාණි අනතුරක", "News Content": "\r\n\tකඩුගන්නාව හේනාවල ප්‍රදේශයේ සිදු වූ රිය අනතුරකින් පළාත් සභා හා පළාත් පාලන රාජ්‍ය අමාත්‍ය ශ්‍රීයානි විජේවික්‍රම මහත්මිය ඇතුළු තිදෙනෙකු අද (15දා) අලුයම තුවාල ලබා පේරාදෙණිය රෝහලට ඇතුළත් කොට ඇත.\r\n \r\n\tඅම්පාර ප්‍රදේශයේ සිට කොළඹ දක්වා සිය රථයෙන් ගමන් කරමින් සිටියදී අලුයම තුනට පමණ කඩුගන්නාව ප්‍රාදේශීය රෝහල අසළ දී වාහනය මාර්ගයෙන් ඉවතට පැන අසළ වූ නුග ගසක ගැටීමෙන් මෙම අනතුර සිදුව තිබේ.\r\n \r\n\tඔවුන්ගේ තත්ත්වය බරපතල නොවන බව රෝහල් ප්‍රකාශකයෙකු සඳහන් කළේය. අනතුර  සම්බන්ධයෙන්  කඩුගන්නාව පොලීසිය පරීක්ෂණ පවත්වයි.\r\n \n\n \nපේරාදෙණිය සෙනරත් බණ්ඩාර/ චමිල් රූපසිංහ\n \r\n\t \r\n \r\n\t \r\n  ", "URL": "https://www.ada.lk/0/0/0-303308", "Category": "Latest News", "Parent URL": null}