{"Source": "Ada News", "Timestamp": "15 02 2021", "Headline": "සාමාන්‍ය පෙළ විභාගයට පෙනී සිටින සිසුන්ට අධ්‍යයන නිවාඩු", "News Content": "2020 වර්ෂයේ දෙසැම්බර් මස පැවැත්වීමට නියමිතව තිබූ අපොස සාමාන්‍ය පෙළ විභාගය 2021  මාර්තු 1 සිට 11 තෙක් පැවැත්වීමට නියමිත අතර, එම සිසුන් වෙනුවෙන් පෙබරවාරි 17 වන දා සිට පෙබරවාරි 25 දක්වා අධ්‍යයන නිවාඩු ලබාදීමට පියවර ගන්නා ලෙස අධ්‍යාපන ලේකම් මහාචාර්ය කපිල පෙරේරා මහතා සියලු පළාත්,කලාප,කොට්ඨාස අධ්‍යාපන   බලධාරීන් සහ පරිවේණාධිපති වරු න් හා විදුහල්පතිවරුන් වෙත උපදෙස් ලබා දී ඇත . එමෙන්ම, විභාගයට පෙනී සිටින සිසුන් සඳහා විභාග  ප්‍රවේශ පත්‍ර නිකුත් කිරීමේදී අධ්‍යයන නිවාඩු ලබාදීම බාධාවක් කර නොගත යුතු බවද ලේකම්වරයා වැඩිදුරටත්  දන්වා තිබේ.  ", "URL": "https://www.ada.lk/0/0/0-375060", "Category": "Latest News", "Parent URL": null}