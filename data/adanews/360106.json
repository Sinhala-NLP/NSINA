{"Source": "Ada News", "Timestamp": "1 04 2020", "Headline": "කොවිඩ්-19 මරණවලින් රටවල් 4ක් චීනය ඉක්මවයි", "News Content": "කොවිඩ්-19 හෙවත් නව කොරෝනා වෛරසය පැතිරයාමේ මූලාරම්භය සිදුවූ චීනයේ වාර්තා වූ මරණ සංඛ්‍යාව අභිභවමින් රාජ්‍යයන් 4ක් මේ වනවිට ඉදිරියට පැමිණ තිබේ. ඒ අනුව ලොව පුරා නව කොරෝනා ආසාදිත මරණ 42,000කට වැඩි ප්‍රමාණයක් වාර්තා වන අවස්ථාවේදී මේ දක්වා වැඩිම මරණ වාර්තා වී ඇති අනුපිළිවෙළ මෙසේය. ඉතාලිය - මරණ 12,428 ස්පාඤ්ඤය - මරණ 8,464 එක්සත් ජනපදය - මරණ 3,834 ප්‍රංශය - මරණ 3,523 චීනය - මරණ 3,312 ඒ අනුව මේ වනවිට ඉතාලියෙන් වාර්තා වන මරණ සංඛ්‍යාව, චීනයේ වාර්තා වූ මරණ සංඛ්‍යාව මෙන් සිව්ගුණයකට ආසන්න වන අතර, ස්පාඤ්ඤය චිනය මෙන් දෙගුණයක මරණ සංඛ්‍යාවක් වාර්තා කර තිබේ.   ", "URL": "https://www.ada.lk/0/0/0-360106", "Category": "International", "Parent URL": null}