{"Source": "Ada News", "Timestamp": "6 08 2019", "Headline": "හතුරුසිංහ ඉවතට", "News Content": "ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු චන්දික හතුරුසිංහ මහතා එම ධුරයෙන් ඉවත් කර නවසීලන්තය හා පැවැත්වෙන තරගාවලිය සඳහා අතුරු පුහුණුකරු ලෙස ජෙරොම් ජයරත්න මහතා පත්කළ බව ක්‍රීඩා අමාත්‍ය හරීන් ප්‍රනාන්දු මහතා පවසයි. ශ්‍රී ලංකා ක්‍රිකට් ආයතනයේ නිලධාරීන් හා හතුරුසිංහ මහතා අතර එකඟතාවයකට පැමිණීමට නොහැකිවීම හේතුවෙන් මෙසේ ඔහු ඉවත්කිරීමට කටයුතු කර තිබේ. ශ්‍රී ලංකා ක්‍රිකට් ආයතනය හා චන්දික හතුරුසිංහ මහතා අතර ඇතිකරගත් ගිවිසුමේ වගන්ති 14ක් ඔහු විසින් කඩකර ඇති බවද හරීන් ප්‍රනාන්දු මහතා පැවැසීය. ඒ සම්බන්ධයෙන් ඔහුට නීතිමය ක්‍රියාමාර්ග ගන්නා බවත් ඒ අතර තුළ අවශ්‍යනම් ක්‍රිකට් ආයතනය සමග එකඟතාවයකට පැමිණිය හැකි බවත් හරීන් ප්‍රනාන්දු මහතා පැවැසීය.   ", "URL": "https://www.ada.lk/0/0/0-351210", "Category": "Sports", "Parent URL": null}