{"Source": "Ada News", "Timestamp": "8 06 2018", "Headline": "මෙන්ඩිස් සමාගමෙන් දුන් මුදල් යළි දෙන්න සූදානම්", "News Content": "\r\n\tමෙන්ඩිස් සමාගමෙන් තම මැතිවරණ ව්‍යාපාර සඳහා ලබාදී තිබෙන රුපියල් ලක්ෂ 30ක මුදල නැවත ලබාදීමට තමන් සූදානම් බව රාජ්‍ය අමාත්‍ය සුජීව සේනසිංහ මහතා පැවසීය.\r\n \r\n\tමෙන්ඩිස් සමාගම පර්පචුවල් ට්‍රෙෂරීස් සමාගමට අයත් බවට මුදල් දෙන අවස්ථාවේදී තමන් නොදන්නා බවත්, මැතිවරණ කාලවලදී හිතවතුන් හා ව්‍යාපාරිකයන් මුදල් ලබාදීම සාමාන්‍ය දෙයක් බවත් හෙතෙම ප්‍රකාශ කළේය.\r\n \r\n\tඅදාළ චෙක්පත් ආරක්‍ෂක නිලධාරියෙකු මගින් මාරුකර මැතිවරණ කටයුතු සඳහා යොදාගත් බවත්, පර්පචුවල් ට්‍රෙෂරීස් සමාගමෙන් මුදල් ලබාගෙන තිබෙන බවට තමන් දැන ගත්තේ මීට දින දෙකතුනකට පෙර බවත් අමාත්‍යවරයා සඳහන් කළේය.\r\n \r\n\tඑම අවස්ථාවේදී තමන්ට කර කියා ගත නොහැකි වූ බවත්, මේ හේතුවෙන් අදාළ මුදල් පොදු කටයුතුවලට යොදවන ලෙස මහා සංඝරත්නය හෝ වෙනත් පිළිගත හැකි පාර්ශ්වයකින් ඉල්ලීමක් කළහොත් එම මුදල ලබාදීමට තමන් සූදානම් බවත් අද (08දා) පැවැති මාධ්‍ය සාකච්ඡාවකදී ඔහු පවසා සිටියේය.\r\n \n\n  ", "URL": "https://www.ada.lk/0/0/0-334823", "Category": "Latest News", "Parent URL": null}