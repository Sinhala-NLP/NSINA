{"Source": "Ada News", "Timestamp": "3 10 2020", "Headline": "මැදපෙරදිග සහ ඉන්දියාවේ සිට ලාංකිකයන් පිරිසක්  දිවයිනට", "News Content": "එක්සත් අරාබි එමීර් රාජ්‍යයේ සහ ඉන්දියාවේ රැදී සිටි ශ්‍රී ලාංකිකයන් 371 ක් අද දින අලුයම කටුනායක ගුවන් තොටුපළ වෙත පැමිණ තිබේ . එක්සත් අරාබි එමීර් රාජ්‍යයේ සේවය සදහා ගොස් සිටි ශ්‍රී ලාංකිකයන් 362 දෙනෙකු රැගෙන ඉටිහාඩ් ගුවන් සේවයේ ඊ.වයි.- 264 දරන විශේෂ  ගුවන් යානය අද දින අලුයම 2.40 ට කටුනායක ගුවන් තොටුපළ වෙත පැමිණ තිබුණි . ඉන්දියාවේ චෙන්නායි සිට අද දින අලුයම 4.50 ට පැමිණි ශ්‍රී ලන්කන් ගුවන් සේවයේ යූ.එල්.- 1026 දරන විශේෂ ගුවන් යානයෙන් එරට රැදී සිටි ශ්‍රී ලාංකිකයන් 09 දෙනෙකු කටුනායක ගුවන් තොටුපළ වෙත පැමිණ තිබුණි . මෙම ගුවන් මගීන් සියලු දෙනාම කටුනායක ගුවන් තොටුපළේ දී පී.සී.ආර්.පරීක්ෂණ සදහා ලක් කිරීමෙන් අනතුරුව නීරෝධායන කටයුතු සදහා යොමු කර තිබේ .   ", "URL": "https://www.ada.lk/0/0/0-369482", "Category": "Latest News", "Parent URL": null}