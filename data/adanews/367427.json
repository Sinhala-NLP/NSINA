{"Source": "Ada News", "Timestamp": "23 08 2020", "Headline": "විදුලිය බිඳවැටීමේ වගකීම අමාත්‍යාංශයේ නම් ඩලස් ඉවත් වෙන බව කියයි", "News Content": "සම්ප්‍රේෂණ පද්ධතියේ ඇතිවූ දෝෂයක් හේතුවෙන් සමස්ත දිවයිනටම  සිදුවූ විදුලිය විසන්ධිවීම පිළිබඳව වගකීම සිය අමාත්‍යාංශයේ නම් තමන් අමාත්‍යධුරයෙන් ඉවත්වන බව විදුලි බල අමාත්‍ය ඩලස් අලහප්පෙරුම මහතා පැවැසීය. ජන හමුවකදී අදහස් දක්වමින් ඔහු මේ බව පැවැසීය. “සඳුදා ඩලස් ගාල කරන්ට් ගියා කිව්වා. හැබැයි ඩලස් ගාලා කරන්ට් ආවේ නෑ. වෙනදා ගියාම එහෙම එනවා. ලොකු ප්‍රශ්නයක් තිබුණේ. අවුරුදු ගණනාවකට පස්සේ. විදුලි බල ඇමැතිවරයා ලෙස වැඩ බාර අරගෙන පැය 96යි. අද විදුලි බල අමාත්‍යාංශයත් මමත් තාම ඉගෙන ගන්නවා. ඉගෙන ගන්න කොටම ලයිට් ගියා. එදා දවල්ම මම කිව්වා වහාම කමිටුවක් පත්කරන්න. මම විශ්වාස කරනවා මේ වාර්තාව සඳුදා හැන්දෑවේ අපි අතට ලැබෙයි කියලා. ඒ වාර්තාවේ කියනවානම් විදුලි බල අමාත්‍යාංශයේ තමයි වැරදීම කියලා මට දෙන්න ඕන දඬුවම මොකක්ද? මම ගන්න ඕන පියවර මොකක්ද? විදුලි බල අමාත්‍යාංශය නම් මේකට වග කියන්න ඕන අඟහරුවා හැන්දෑවේ ඉදලා මේ රටේ විදුලි බල ඇමති ඩලස් අලහප්පෙරුම නෙමයි.”    ", "URL": "https://www.ada.lk/0/0/0-367427", "Category": "Latest News", "Parent URL": null}