{"Source": "Ada News", "Timestamp": "4 09 2018", "Headline": "ජාත්‍යන්තර කේක් නිර්මාණ තරගාවලියේ ජයක් ශ්‍රී ලංකාවට", "News Content": "ඕස්ට්‍රේලියාවේ සිඩ්නි නුවර පසුගියදා පැවැති ජාත්‍යන්තර අභියෝගාත්මක කේක් නිර්මාණ තරගාවලියේ ශූරතාවක් හිමිකර ගැනීමට ශ්‍රී ලංකාවේ යොහාන් කෘස් සමත්වී තිබේ. එම තරගාවලියේ විශේෂ අවස්ථා කේක් වර්ග කාණ්ඩය යටතේ විවෘත අංශයට ඔහු තරග කරමින් ප්‍රථම ස්ථානය හිමිකරගෙන තිබේ. යොහාන් කෘස් මීගමුව දළුපත ප්‍රදේශයේ පදිංචිකරුවෙකු වන අතර, ඔහු ශ්‍රී ලන්කන් ගුවන් සේවයේ ආහාර නිෂ්පාදන අංශයේ සේවය කරන්නෙකි.   ", "URL": "https://www.ada.lk/0/0/0-339945", "Category": "Latest News", "Parent URL": null}