{"Source": "Ada News", "Timestamp": "30 04 2018", "Headline": "බස් රියදුරෙකුගේ පුතෙක් බ්‍රිතාන්‍ය ස්වදේශ ඇමති වෙයි", "News Content": "\r\n\tමහා බ්‍රිතාන්‍යයට සංක්‍රමණය වී බස් රථ රියදුරෙකු ලෙස කටයුතු කර තිබූ පාකිස්තාන ජාතිකයෙකුගේ පුත්‍රයක් එරට ස්වදේශ කටයුතු අමාත්‍ය ධුරයට පත්ව තිබේ.\r\n \r\n\tබ්‍රිතාන්‍යයේ ස්වදේශ කටයුතු අමාත්‍යවරයා ලෙස කටයුතු කළ ඇම්බර් රූඩ් එම ධුරයෙන් ඉල්ලා අස්වීමත් සමග සජීඩ් ජාවීඩ්ට මෙම ධුරය හිමිවී ඇත.\r\n \r\n\tඑමෙන්ම, සුළුතර ජන කණ්ඩායමකින් එරට ස්වදේශ කටයුතු අමාත්‍ය ධුරයට පත් ප්‍රථම අමාත්‍යවරයා බවටද ඔහු පත්වෙයි.\r\n \r\n\tසිය අමාත්‍යාංශය විසින් සකස් කළ සංක්‍රමණිකයන් ඉවත්කිරීමේ ඉලක්කවලින් හිතාමතා මන්ත්‍රීවරු නොමග යැවූ බව පවසමින් ඇය මෙසේ සිය ධුරයෙන් ඉවත්ව ඇත.\r\n \r\n\tඑමෙන්ම, ඇගේ ඉල්ලා අස්වීම අගමැති තේරේසා මේ විසින්ද අනුමත කර තිබේ.\r\n \n\n  ", "URL": "https://www.ada.lk/0/0/0-325871", "Category": "International", "Parent URL": null}