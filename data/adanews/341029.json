{"Source": "Ada News", "Timestamp": "8 10 2018", "Headline": "ශිෂ්‍යත්වයෙන් සියයට 79ක් සමත්", "News Content": "මෙවර ශිෂ්‍යත්ව විභාගයට පෙනී සිටි තුන්ලක්ෂ පනස්දහස් එකසිය අනූ එක් දෙනාගෙන් 79.09%ක් විභාගය සමත් බව විභාග දෙපාර්තමේන්තුව සඳහන් කරයි. එය පසුගිය වසරේදී 69.4%ක් වූ බවත්, සමස්ත ප්‍රමාණයෙන් 10.32%ක් දිස්ත්‍රික් කඩඉම් ලකුණු ප්‍රමාණයට වඩා ලකුණු ලබාගෙන තිබෙන බවත් විභාග කොමසාරිස් සනත් පූජිත මහතා සඳහන් කළේය. එම ප්‍රතිශතය පසුගිය වසරේදී 9.46%ක් වූ අතර, සමත්වීමේ ප්‍රතිශතය ගණනය කර තිබෙන්නේ එක් ප්‍රශ්න පත්‍රයකට ලකුණු 35ක් ලබාගැනීම ගණනය කර යැයිද ඔහු පවසා සිටියේය. 79.9%ක් සමත්වීම මෑත කාලයේදී ඉතාමත් හොඳ අගයක් බවත්, කඩඉම් ලකුණුවලට වඩා ලකුණු ගැනීමට 10.32%කට හැකි වී තිබෙන නිසා එයද ඉතාමත් ඉහළ අගයක් බවත් ඒ මහතා සඳහන් කළේය.  ", "URL": "https://www.ada.lk/0/0/0-341029", "Category": "Latest News", "Parent URL": null}