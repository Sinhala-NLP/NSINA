{"Source": "Ada News", "Timestamp": "6 02 2022", "Headline": "පැපුවා නිව්ගිනියා අගමැති චීනයේදී නිරෝධායනයට", "News Content": "පැපුවා නිව්ගිනියාවේ අගමැති ජේම්ස් මාරපේ චීනයේ බීජිං නුවරදී ආරම්භ වූ 2022 ශීත ඍතු ඔලිම්පික් සමාරම්භක උත්සවය සඳහා පසුගියදා බීජිං වෙත පැමිණීමෙන් පසු කොවිඩ්-19 සඳහා ධනාත්මක බව තහවුරු වී තිබේ. ඒ අනුව එලැඹෙන ඉන්දු-පැසිෆික් සමුළුවක් සඳහා ලබන සතියේ ප්‍රංශයට නොයන බවත්, ඔහු මේ වනවිට චීනයේදී නිරෝධායනයට ලක්ව සිටින බවත් ඔහුගේ කාර්යාලය ප්‍රකාශ කළේය. \"පසුගිය බ්‍රහස්පතින්දා සවස බීජිං වෙත පැමිණීමෙන් පසු අගමැතිවරයා කොවිඩ්-19 සඳහා ධනාත්මක බව තහවුරු වුණා. ඒ අනුව කොවිඩ්-19 සීමාවන් හේතුවෙන් අගමැති මාරපේ මෙම සංචාරයෙන් පසුව සිදුකිරීමට නියමිත වූ ප්‍රංශ සංචාරය අවලංගු කරනු ඇති\" අගමැති කාර්යාලය සිය ෆේස්බුක් පිටුවේ සඳහන් කළේය.   ", "URL": "https://www.ada.lk/0/0/0-390039", "Category": "International", "Parent URL": null}