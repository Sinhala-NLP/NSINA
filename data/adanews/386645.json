{"Source": "Ada News", "Timestamp": "30 10 2021", "Headline": "චීන විදේශ ඇමති රෝමයේදී WHO ප්‍රධානී ටෙඩ්‍රොස් හමුවේ", "News Content": "චීන රාජ්‍ය මන්ත්‍රී සහ විදේශ අමාත්‍ය වැන්ග් යී රෝමයේදී ලෝක සෞඛ්‍ය සංවිධානයේ අධ්‍යක්ෂ ජනරාල් ටෙඩ්‍රොස් අද්නාම් ගෙබ්‍රෙයිසස් හමුවී සාකච්ඡා පවත්වා තිබේ. එහිදී කොවිඩ්-19 වසංගතයට එරෙහි සටනේ බලවත්ම ආයුධය සහයෝගීතාවය බව චීන විදේශ අමාත්‍යවරයා පවසා ඇත. WHO සමග සාධාරණ එන්නත් බෙදා හැරීම, කොවිඩ්-19 ඖෂධ පර්යේෂණ සහ සංවර්ධනය සහ කොවිඩ්-19 ට එරෙහි සටනේදී අප්‍රිකානු රටවලට සහාය දැක්වීම සඳහා WHO සමග සහයෝගීතාව වර්ධනය කිරීමට චීනය කැමැත්තෙන් සිටින බවද මෙහිදී වැන්ග් අවධාරණය කළේය.   ", "URL": "https://www.ada.lk/0/0/0-386645", "Category": "International", "Parent URL": null}