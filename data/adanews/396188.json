{"Source": "Ada News", "Timestamp": "9 08 2022", "Headline": "ලොවපුරා කොවිඩ් මරණ 6,440,000ක් ඉක්මවා යයි", "News Content": "ලොව පුරා කොවිඩ්-19 වෛරසය ආසාදිතයන්ගේ සංඛ්‍යාව 591,050,552ක් බව ගෝලීය කොරෝනා තොරතුරු දත්ත අද (09දා) වාර්තා කර තිබුණි. එසේම මේ වනවිට ගෝලීය වශයෙන් නව කොරෝනා වෛරසය ආසාදිත මරණ සංඛ්‍යාව 6,440,953ක් බවද කොරෝනා තොරතුරු පිළිබඳ දත්ත වාර්තාවන් පෙන්වා දෙයි. මේ අතර වසංගතයට එරෙහිව ලොව පුරා ආරම්භ වී ඇති එන්නත්කරණය යටතේ මේ දක්වා එන්නත් මාත්‍රා 12,009,985,157ක් ලබාදී ඇති බවද එම දත්ත වැඩිදුරටත් පෙන්වා දෙයි.     ", "URL": "https://www.ada.lk/0/0/0-396188", "Category": "International", "Parent URL": null}