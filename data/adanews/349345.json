{"Source": "Ada News", "Timestamp": "10 06 2019", "Headline": "හදිසි නීතියට එරෙහිව ශ්‍රේෂ්ඨාධිකරණයට පෙත්සම් දෙකක්", "News Content": "ජනපතිවරයා විසින් ප්‍රකාශයට පත්කර ඇති හදිසි නීති රෙගුලාසිවල ඇතුළත් ඇතැම් වගන්ති වලින් ආණ්ඩුක්‍රම ව්‍යවස්ථාවෙන් ස්ථාපිත කොට ඇති මූලික අයිතිවාසිකම් කඩවන බව සඳහන් කරමින් ශ්‍රේෂ්ඨාධිකරණයට මූලික අයිතිවාසිකම් පෙත්සම් දෙකක් ඉදිරිපත් කර තිබේ. විකල්ප ප්‍රතිපත්ති කේන්ද්‍රයේ  විධායක අධ්‍යක්ෂ ආචාර්ය පී. සරවනමුත්තු හා පුරවැසි බලය සංවිධානයේ ගාමිණි වියන්ගොඩ යන මහත්වරුන් මෙම පෙත්සම් ශ්‍රේෂ්ඨාධිකරණයේ ගොනු කර තිබේ. එහි වගඋත්තරකරුවන් ලෙස ජනපතිවරයා වෙනුවෙන් නීතිපතිවරයා, ආරක්ෂක ලේකම් හා නිතිපතිවරයා නම්කර තිබේ. මෙම පෙත්සම් ශ්‍රේෂ්ඨාධිකරණ විනිසුරන් වන ප්‍රසන්න ජයවර්ධන, මුර්දු ප්‍රනාන්දු හා එස්. තුරෙයිරාජා යන විනිසුරු මඩුල්ල හමුවේ විභාගයට ගත් අතර එය සළකා බැලීම ජුලි 5 දාට කල්දැමිණ.   ", "URL": "https://www.ada.lk/0/0/0-349345", "Category": "Latest News", "Parent URL": null}