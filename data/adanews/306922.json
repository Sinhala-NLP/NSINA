{"Source": "Ada News", "Timestamp": "1 02 2018", "Headline": "මහින්දගේ ප්‍රජා අයිතිය අහෝසි  කිරීම ගැන ශ්‍රීලනිප මතය", "News Content": "\r\n\tහිටපු ජනාධිපති මහින්ද රාජපක්ෂ මහතාගේ හෝ වෙනත් කිසිවෙකුගේ හෝ ප්‍රජා අයිතිය අහෝසි කිරීමට සහයෝගය ලබා නොදෙන බව ශ්‍රී ලංකා නිදහස් පක්ෂය සඳහන් කරයි.\n \r\n\tමහින්ද රාජපක්ෂ මහතා හෝ වෙනත් කෙනෙකු වරදක් කර තිබෙනවා නම් ඔහුට එරෙහිව නීතිය ක්‍රියාත්මක කර දඬුවම් ලබාදිය යුතු බව අද (01දා) පැවැති මාධ්‍ය සාකච්ඡාවකදී එම පක්ෂයේ මාධ්‍ය ප්‍රකාශක රාජ්‍ය අමාත්‍ය ඩිලාන් පෙරේරා මහතා සඳහන් කළේය.\r\n \r\n\tප්‍රජා අයිතිය අහෝසි කිරීම ජේ.ආර්ගේ ක්‍රමයක් බවත් එහෙත් ශ්‍රී ලංකා නිදහස් පක්ෂයේ ක්‍රමය එය නොවන බවත් එක්සත් ජාතික පක්ෂය මේ අවස්ථාවේදී  යම් කෙනෙකුගේ ප්‍රජා අයිතිය අහෝසි කිරීමට උත්සාහ කරනවා නම් ඒ සඳහා ශ්‍රී ලංකා නිදහස් පක්ෂයේ සහයෝගය ලබාගත යුතු බවද පවසා සිටියේය.\r\n \r\n\tඑසේ නොමැතිව එම පක්ෂයට පමණක් එම කටයුක්ත තනිවම සිදු කළ නොහැකි බවද හෙතෙම සඳහන් කළේය.\r\n  ", "URL": "https://www.ada.lk/0/0/0-306922", "Category": "Latest News", "Parent URL": null}