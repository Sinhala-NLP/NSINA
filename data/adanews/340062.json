{"Source": "Ada News", "Timestamp": "6 09 2018", "Headline": "සමලිංගික සේවනය ඉන්දියාව තුළ තවදුරටත් අපරාධයක් නොවෙයි", "News Content": "ඉන්දියාව තුළ සමලිංගික සේවනය තවදුරටත් අපරාධයක් නොවන බවට ඓතිහාසික තීන්දුවක් එරට ශ්‍රේෂ්ඨාධිකරණය විසින් මීට සුළු මොහොතකට පෙර ප්‍රකාශයට පත්කර තිබේ. යටත් විජිත යුගයේ සිට පැවත ආ මෙම නීතිය තවදුරටත් බලාත්මක කරමින් 2013 වසරේදී ලබාදුන් තීන්දුවට අභියෝග කරමින් සමලිංගික සේවනය අස්වාභාවික අපරාධයක් ලෙස සැලකීම ඉවත දමමින් ශ්‍රේෂ්ඨාධිකරණය එය නීතිගත කර ඇති බව මාධ්‍ය වාර්තා පවසයි. සමලිංගික සේවනය සම්බන්ධයෙන් ලෝකයේ එදාමෙදා තුර පැවති පැරණිතම නීතියක් ලෙස ඉන්දියාවේ පැවති මෙම නීතිය සැලකුණි. මෙම නීතිය බලාත්මක කිරීම සඳහා ඉන්දියාව තුළ රාජ්‍ය නොවන සංවිධාන ඇතුළු ක්‍රියාධරයන් බලවත් අරගලයක පසුගිය කාලය පුරාවට කටයුතු කළ අතර, ඔවුන් මෙම නව තීන්දුවෙන් උද්දාමයට පත්ව ඇති බව විදෙස් වාර්තා පවසයි.    ", "URL": "https://www.ada.lk/0/0/0-340062", "Category": "International", "Parent URL": null}