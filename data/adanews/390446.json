{"Source": "Ada News", "Timestamp": "17 02 2022", "Headline": "නව ක්වොන්ටම් පරිගණක මෘදුකාංගයක් චීනය නිපදවයි", "News Content": "චීනය \"isQ-Core\" නමින් නව ක්වොන්ටම් පරිගණක ක්‍රමලේඛන මෘදුකාංගයක් නිකුත් කර ඇති අතර එය රටේ සුපිරි සන්නායක ක්වොන්ටම් දෘඩාංග වේදිකාවට යොදවා තිබේ. එය ගෘහස්ථ ක්වොන්ටම් පරිගණක දෘඩාංග සහ මෘදුකාංග සංයෝගයේ සැලකිය යුතු ඉදිරි පියවරක් නියෝජනය කරන බව චීන විද්‍යා ඇකඩමිය යටතේ ඇති එහි ප්‍රාථමික සංවර්ධකයා වන මෘදුකාංග ආයතනය පවසයි. ආයතනයට අනුව, isQ-Core හි සරල බව, භාවිතයේ පහසුව, ඉහළ කාර්යක්ෂමතාව, ඝන පරිමාණය සහ ඉහළ විශ්වසනීයත්වය යන වාසි ඇත. එය ක්වොන්ටම් පරිගණක න්‍යාය සහ යෙදුම් පර්යේෂණ පැවැත්වීම සඳහා විද්‍යාඥයින්ට සහාය වනු ඇති බව ආයතනය නිවේදනයක් නිකුත් කරමින් කියා සිටියේය. මෑත වසරවලදී \"Jiuzhang,\" \"Zuchongzhi\" සහ \"Zuchongzhi 2\" දියත් කිරීමත් සමග චීනය වේගවත් ක්වොන්ටම් පරිගණක සංවර්ධනයක් අත්කර ගෙන ඇත. සාම්ප්‍රදායික පරිගණකවලට සමානව, ක්වොන්ටම් පරිගණකවලට දෘඩාංග උපාංග කළමනාකරණය කිරීමට, යෙදුම් ක්‍රියාත්මක කිරීමට සහ පරිශීලක අතුරුමුහුණතක් සැපයීමට මෘදුකාංග අවශ්‍ය වේ. දෘඩාංග පරිමාණයෙන් දැනට චීනයේ විශාලතම CAS ක්වොන්ටම් පරිගණක ක්ලවුඩ් වේදිකාවක් මත isQ-Core යොදවා ඇති බව පර්යේෂකයෝ නිවේදනය කළහ.   ", "URL": "https://www.ada.lk/0/0/0-390446", "Category": "International", "Parent URL": null}