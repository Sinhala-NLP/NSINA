{"Source": "Ada News", "Timestamp": "10 12 2018", "Headline": "තිළිණ බණ්ඩාර තෙන්නකෝන් එජාපයට", "News Content": "එක්සත් ජනතා නිදහස් සන්ධානයේ මධ්‍යම පළාත් හිටපු අමාත්‍ය තිළිණ බණ්ඩාර තෙන්නකෝන් මහතා එක්සත් ජාතික පක්ෂයට එක්ව තිබේ. එක්සත් ජාතික පක්ෂයේ නායක රනිල් වික්‍රමසිංහ මහතා අතින් ඔහු එම පක්ෂයේ සමාජිකත්වය ලබාගෙන ඇත. තිළිණ බණ්ඩාර තෙන්නකෝන් මහතා 2017 මැයි මාසයේදී මධ්‍යම පළාත් ක්‍රීඩා, යෞවන කටයුතු, වනිතා, ග්‍රාම සංවර්ධන හා කර්මාන්ත පිළිබඳ අමාත්‍යවරයා ලෙස කටයුතු කරනු ලැබීය. තිළිණ බණ්ඩාර තෙන්නකෝන් මහතා හිටපු අමාත්‍ය ජනක බණ්ඩාර තෙන්නකෝන් මහතාගේ වැඩිමහල් සහෝදරයාගේ පුත්‍රයා වෙයි.     ", "URL": "https://www.ada.lk/0/0/0-343228", "Category": "Latest News", "Parent URL": null}