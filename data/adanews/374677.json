{"Source": "Ada News", "Timestamp": "4 02 2021", "Headline": "සිවිල් ගුවන්සේවා අධිකාරියේ රියදුරුවරයෙකුට කොවිඩ්", "News Content": "කටුනායක සිවිල් ගුවන් සේවා අධිකාරීයේ සේවය කරන රියැදුරුවරයෙකුට ඉකුත් 02/02 දින කොරෝනා වෛරසය ආසාදනය වී ඇති බව තහවුරු වී ඇතැයි ශ්‍රී ලංකා සිවිල් ගුවන් සේවා අධිකාරියේ සභාපති උපුල් ධර්මදාස මහතා පැවසීය. මෙම රියැදුරුවරයා කළුතර ප්‍රදේශයේ පදිංචිකරුවෙකු වන අතර , ඔහුට මෙම වෛරසය ඔහුගේ නිවෙස් පරිසරයෙන් ආසාදනය වී ඇති බවට තොරතුරු අනාවරණය වී ඇති බව ද උපුල් ධර්මදාස මහතා පැවසීය. කාර්යාලය තුළ සේවය කරන  ඔහුගේ පළමු  ආශ්‍රිතයන් 45 දෙනෙකු ද පී.සී.ආර්. පරීක්ෂණ සදහා ලක් කර ඇති බව ද , ඔවුන්ගේ පරීක්ෂණ වාර්තා ප්‍රතිඵල ලැබීමට නියමිත බව ද සභාපතිවරයා පැවසීය. එසේ ලැබෙන ප්‍රතිඵල මත අහඹු පී.සී.ආර්.පරීක්ෂණ කාර්යාල පරිශ්‍රයේ සිටින සේවකයින් ඇසුරෙන් සිදු කිරීමට අවශ්‍ය කටයුතු ද මේ වනවිට සූදානම් කර ඇති බව සභාපතිවරයා පැවසීය.  ", "URL": "https://www.ada.lk/0/0/0-374677", "Category": "Latest News", "Parent URL": null}