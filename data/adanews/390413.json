{"Source": "Ada News", "Timestamp": "17 02 2022", "Headline": "හිඟ විදුලි බිල් නොගෙව්වොත් අධිභාරයක් හෝ විදුලි විසන්ධියක්", "News Content": "මාසික විදුලි බිල්පත් නියමිත වේලාවට ගෙවීමට කටයුතු නොකරන පාරිභෝගිකයින්ගේ විදුලිය විසන්ධි කිරීමට කටයුතු කරන බව ශ්‍රී ලංකා මහජන උපයෝගිතා කොමිෂන් සභාව පවසයි. ලංකා විදුලිබල මණ්ඩලයට හා ලංකා විදුලි සමාගම අයවිය යුතු මුදල් ප්‍රමාණය රුපියල් බිලියන 50ක් වැනි විශාල අගයක් ගෙන ඇති බවත් ඔහු පවසයි. ඒ අනුව වත්මන් මාසයේ බිල්පත ඇතුළුව මාස තුනක් ඇතුළත නොගෙවූ හිඟ මුදල් ගෙවන ලෙස පාරිභෝගිකයින්ට දැනුම් දෙන ලෙස මහජන උපයෝගිතා කොමිෂන් සභාව ලංවිම සහ ලෙකෝ වෙත නියෝගයක් නිකුත් කරනු ඇත. එසේ නොවන්නේ නම් අධිභාරයක් අය කිරීමට හෝ විදුලිය විසන්ධි කිරීමට තීරණයක් ගන්නා බව මහජන උපයෝගීතා කොමිෂන් සභාප කියයි.  ", "URL": "https://www.ada.lk/0/0/0-390413", "Category": "Latest News", "Parent URL": null}