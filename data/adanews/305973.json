{"Source": "Ada News", "Timestamp": "27 01 2018", "Headline": "කැනඩා ප්‍රකෝටිපති යුවළගේ මරණය ඝාතනයක් බව හෙළිවේ", "News Content": "\r\n\tකැනඩාවේ ටොරන්ටෝ නගරයේදී මීට මාසයකට පෙර සිය නිවසේදී අභිරහස් ලෙස මියගොස් සිටි ප්‍රකෝටිපති යුවළගේ අභාවය ඝාතනයක් බව හෙළි වී තිබේ.\r\n \r\n\t75 වැනි වියෙහි පසුවූ බැරී සහ 70 වැනි වියෙහි පසුවූ හනී ෂර්මන් යුවළගේ සිරුරු පසුගිය වසරේ දෙසැම්බර් මස 15 වැනිදා හමුවිය.\r\n \r\n\tකෙසේ වෙතත්, මේ සම්බන්ධයෙන් කිසිවෙකු මෙතෙක් අත්අඩංගුවට ගෙන නොමැති බැවින් ඝාතනය සම්බන්ධ වැඩිදුර තොරතුරු අනාවරණය කළ නොහැකි බව පොලීසිය පවසයි.\r\n \r\n\tමෙම සිරුරු හමුවීමෙන් දිනකට පසුව පොලීසිය පවසා සිටියේ මෙය ඝාතනයක්ද යන්න පිළිබඳ පරීක්ෂන සිදුකරන බවයි.\r\n \r\n\tබැරී ෂර්මන් කැනඩාවේ ධනවත් පුද්ගලයන් කිහිප දෙනාගෙන් කෙනෙකු වූ අතර, ඔහුගේ බිරිඳ වඩාත් ප්‍රකට වූයේ සිය ධනය පුණ්‍යකටයුතු වෙනුවෙන් ප්‍රධානය කරන්නෙකු ලෙසිනි.\r\n \r\n\tකෙසේ වෙතත්, මේ වනවිට ඔවුන්ගේ මරණය ඝාතනයක් බව හෙළි වී තිබේ.\r\n \n \n  ", "URL": "https://www.ada.lk/0/0/0-305973", "Category": "International", "Parent URL": null}