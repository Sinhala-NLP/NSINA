{"Source": "Ada News", "Timestamp": "13 12 2021", "Headline": "හෙද නිලවරණයෙන් ජවිපෙට ජයක්", "News Content": "හෙද සභාවේ නිලවරණයෙන් තම කණ්ඩායමට විශිෂ්ට ජයක් අත් වී තිබෙන බවත්, රෝහල් සේවා හෙද නිලධාරීන් නියෝජනය කරමින් තම කණ්ඩායමෙන් නියෝජිතයන් 04දෙනෙකු පත් වී සිටින බවත් සමස්ත ලංකා හෙද සංගමය සඳහන් කරයි. පසුගිය 11වැනිදා පැවති නිලවරණයෙන් රෝහල් සේවා හෙද නිලධාරීන් නියෝජනය කරමින් නියෝජිතයන් 05දෙනෙකු තෝරා ගැනීම සිදු වූ බවත්, ඉන් නියෝජිතයන් 04දෙනෙකු තම කණ්ඩායමෙන් පත් වී සිටින බවත් එම සංගමයේ සභාපති එස්.බී. මැදිවත්ත මහතා සඳහන් කළේය. මෙම ඡන්ද විමසීම මගින් අයුර්වේද සේවා, පෞද්ගලික සේවා, හෙද පරිපාලන සේවා, හෙද අධ්‍යාපන සේවා සහ පළාත් හෙද සේවා නියෝජනය කරමින් තවත් නියෝජිතයන් 06ක් තෝරා ගැනේ. මේ අනුව මෙම නිලවරණයෙන් තෝරා ගනු ලබන නියෝජිතයන් ගණන 11කි. මෙම නිලවරණයේදී වැඩිම මනාප එස්.බී. මැදිවත්ත මහතාට හිමි වී තිබෙන අතර, ඒ මහතා ලබාගත් ඡන්ද ප්‍රමාණය 4,119කි.   ", "URL": "https://www.ada.lk/0/0/0-388451", "Category": "Latest News", "Parent URL": null}