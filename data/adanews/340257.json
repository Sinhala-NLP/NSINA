{"Source": "Ada News", "Timestamp": "12 09 2018", "Headline": "ප්‍රභාකරන් හමුවීමට කිලිනොච්චියට පවා යන්න හිටියේ", "News Content": "එල්.ටී.ටී.ඊ. සංවිධානයේ හිටපු නායක වේලුපිල්ලේ ප්‍රභාකරන් හමුවීම සඳහා තමන් කිලිනොච්චියට හෝ යෑමට සූදානමින් පසුවූ බව හිටපු ජනපති මහින්ද රාජපක්ෂ මහතා පවසයි. ඉන්දියාවේ සංචාරයක නිරත හිටපු ජනපතිවරයා ඉන්දීය SNI පුවත් සේවය හා සාකච්ඡාවකට එක්වෙමින් ඔහු මේ බව සඳහන් කළේය. “ මම පණිවිඩකරුවන් යැව්වා. මම කිව්වා ප්‍රභාකරන් කොළඹට එන්න කැමති නැතිනම් මම එහාට යන්නම් කියලා. මම කිලිනොච්චියට ගොස් ඔහුව හමුවීමට සිටියේ. නමුත් ඔහු කවදාවත් එයට එකඟ වුණේ නෑ ” යැයි ඔහු සඳහන් කරයි. එසේම තමන්ට එල්.ටි.ටී.ඊ. සංවිධානය යුදමය වශයෙන් පරාජය කිරීමට හැකි බවට විශ්වාසයක් පැවැති බවත් බටහිර මෙන්ම ඉන්දීය හිටපු ආරක්ෂක උපදේශක එම්.කේ. නාරායන් පවා එය විශ්වාස නොකළ බවත් ඔහු පවසයි.   ", "URL": "https://www.ada.lk/0/0/0-340257", "Category": "Latest News", "Parent URL": null}