{"Source": "Ada News", "Timestamp": "4 02 2022", "Headline": "නිරුවත් පුද්ගල මළසිරුරක් පයාගල වෙරළේ", "News Content": "වම් වැලිමිට සහ පපුවේ තැලීම් තුවාල සහිත  පුද්ගල මළ සිරුරක් අද (04) උදෑසන හමුවූ බව පයාගල පොලිසිය පවසයි. පයාගල,  දළුවත්ත , ප්‍රගති මාවත අවසානයේ මුහුදු වෙරළේ වැටකෙයියා පඳුරක් අසල පුද්ගලයෙකු ඝාතනය කර ඇති බවට  ලද තොරතුරක් මත පොලීසිය පරීක්ෂණ ආරම්භ කර තිබේ. හදිසි මරණ පරීක්ෂක රෙජිනෝල්ඩ් හෙට්ටිආරච්චි මහතා පරික්ෂා කිරීමෙන් අනතුරුව මනුෂ්‍ය ඝාතනයක් බවට  සැක පළ කරන බවත්, මහේස්ත්‍රාත් පරීක්ෂණයක් සිදුකල යුතු බවත් පයාගල පොලිසියට උපදෙස් දී ඇත . පයාගල පොලිස් ස්ථානාධිපති ප්‍රධාන පොලිස් පරීක්ෂක ඒ.ඩී.ඒ.එස්.රණවීර මහතා ගේ ප්‍රධානත්වයෙන් අපරාධ අංශ නිලධාරීන් පරීක්ෂණ පවත්වයි. පානදුර සුමිත් පොතුපිටිය    ", "URL": "https://www.ada.lk/0/0/0-389966", "Category": "Latest News", "Parent URL": null}