{"Source": "Ada News", "Timestamp": "24 12 2021", "Headline": "රුසියාව හයිපර්සොනික් මිසයිලයක් දියත් කරයි", "News Content": "රුසියාව විසින් Tsirkon හයිපර්සොනික් මිසයිලයක් සාර්ථකව දියත් කළ බව ජනාධිපති ව්ලැදිමීර් පූටින් නිවේදනය කළේය. \"මෙය අපගේ නවතම මිසයිලය වන අතර එය නාවික සහ ගොඩබිම් යන ඉලක්ක දෙකටම පහර දිය හැකියි. අත්හදා බැලීම් සාර්ථකව, දෝෂ රහිතව සිදු වූවා. මෙය රටේ විශිෂ්ට ජයග්‍රහණයක් වන අතර රුසියාවේ ආරක්ෂාව වැඩි දියුණු කිරීම සහ එහි ආරක්ෂක හැකියාවන් වැඩිදියුණු කිරීම අරමුණු කරගත් වැදගත් පියවරක් වෙනවා\" රුසියානු රාජ්‍ය මන්ත්‍රණ සභාවේ සහ විද්‍යා හා අධ්‍යාපන කවුන්සිලයේ ඒකාබද්ධ රැස්වීමකදී ජනාධිපතිවරයා පවසා තිබුණි. රුසියානු නායකයා හයිපර්සොනික් මිසයිල පද්ධතියේ රාජකාරී කළ සංවර්ධකයින්, ඉංජිනේරුවන් සහ නිර්මාණකරුවන්ට සුබ පැතුම් පිරිනැමීය. ලබන වසරේ නාවික හමුදාව යෙදවීමට හැකි වන පරිදි මිසයිල අත්හදා බැලීම් අවසන් වෙමින් පවතින බව පූටින් නොවැම්බර් මාසයේදී ප්‍රකාශ කර තිබුණි.   ", "URL": "https://www.ada.lk/0/0/0-388789", "Category": "International", "Parent URL": null}