{"Source": "Ada News", "Timestamp": "22 11 2017", "Headline": "බියර් මිල යළිත් වැඩි වේවි", "News Content": "\r\n\tබියර් මිල අඩුකිරීමට අයවැයෙන් ඉදිරිපත් කළ යෝජනාව  වෙනස්වීමට ඉඩ තිබෙන බව රජයේ කැබිනට් සම ප්‍රකාශක අමාත්‍ය රාජිත සේනාරත්න මහතා පැවසීය.\r\n \r\n\tමේ සම්බන්ධව වෛද්‍ය සංගම් ඇතුළු විවිධ පාර්ශ්ව විරෝධය පළ කර තිබෙන බැවින් ඒ  සම්බන්ධව  ජනාධිපති මෛත්‍රීපාල සිරිසේන මහතා සමඟ දීර්ඝව සාකච්ඡා කළ බවද ඇමතිවරයා සඳහන් කළේය.\r\n \r\n\tරජයේ ප්‍රවෘත්ති දෙපාර්තමේන්තුවේදී අද (22දා) පැවැති රජයේ කැබිනට් තීරණ දැනුම්දීමේ මාධ්‍ය හමුවට එක්වෙමින් ඒ මහතා මෙසේ පවසා සිටියේය.\r\n \r\n\tඑහිදී වැඩිදුරටත් අදහස් දැක්වූ  අමාත්‍යවරයා පවසා සිටියේ  අයවැය තුන්වැනි වර කියවා සම්මත කරන අවස්ථාව වනවිට බියර් මිල යළිත් වැඩිවීමට ඉඩ  ඇති බවයි.\r\n \r\n\tකොළඹ විශ්වවිද්‍යාලයෙන් සිදුකළ පර්යේෂණයක ප්‍රතිඵල  අනුව  බියර් මිල අඩුකර ඇතැයි අයවැය මගින් ප්‍රකාශ වුවද එක්තරා මහාචාර්යවරයෙකු විසින් පෞද්ගලිකව ලබාදුන් වාර්තාවක් අනුව එම තීරණය ගෙන ඇති බවත්, ලෝකයේ කිසිම රටක බියර් මිල අඩු කළ විට සැර මත්පැන් පරිභෝජනය අඩුවීමක් සිදුව නැති බවත් හෙතෙම පවසා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-291598", "Category": "Latest News", "Parent URL": null}