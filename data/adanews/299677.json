{"Source": "Ada News", "Timestamp": "28 12 2017", "Headline": "නීතිවිරෝධී ලෙස තුර්කියට සංක්‍රමණයවීමට තැත්කළ ශ්‍රී ලාංකිකයන් දෙදෙනෙකු කාටුනායකදී අත්අඩංගුවට", "News Content": "\n\n \r\n\tනීතිවිරෝධී ලෙස තුර්කියට සංක්‍රමණයවීමට තැත්කළ ශ්‍රී ලාංකිකයන් දෙදෙනෙකු එරට බලධාරීන් විසින් පිටුවහල් කිරීමෙන් පසු ඔවුන් කාටුනායකදී අත්අඩංගුවට ගෙන ඊයේ (27දා) මිනුවන්ගොඩ අධිකරණයට ඉදිරිපත් කිරීමෙන් අනතුරුව එක් අයෙකුට රුපියල් 10,000 බැගින් දඩ මුදල් හා ලක්‍ෂය බැගින් ශරීර මත මුදාහරින ලෙසට මිනුවන්ගොඩ මහේස්ත්‍රාත් ශිලනි චතුරන්ති මහත්මිය නියෝග කළාය.\r\n \r\n\tඇප කොන්දේසි සපුරාලීමට සැකකරුවන්ට නොහැකිවීමෙන් ඔවුන් ලබන වසරේ ජුනි මස 12 වැනිදා දක්වා රක්ෂිත බන්ධනාගාරගත කිරීමට මහේස්ත්‍රාත්වරිය නියෝග කළාය.\r\n \r\n\tමෙලෙස රක්ෂිත බන්ධනාගාරගත කෙරුණේ, අච්චුවේලි සහ පේදුරුතුඩුවේ පදිංචි බාලචන්ද්‍රන් රාගමන් සුසෙයි සහ කෝකිලවාසන් කන්දසාමි නමැත්තන්ය.\r\n \r\n\tව්‍යාජ ලෙ සකසන ලද වීසා බලපත්‍ර සමගින් තූර්කි රටට යෑමට තැත් කළ මොවුන් එරට බලධාරීන් විසින් අත්අඩංගුවට ගෙන කාටුනායක ගුවන්තොටුපළින් මෙරට එවන ලද අතර, එහිදී කටුනායක ගුවන්තොටුපළ අපරාධ පරීක්ෂණ දෙපාර්තමේන්තු නිලධාරීන් පෙරේදා (27දා) සැකකරුවන් අත්අඩංගුවට ගෙන අධිකරණයට ඉදිරිපත් කෙරිණ.\r\n \r\n\tඇපකරු ළඟම ඥාතීන් විය යුතු බවට මහේස්ත්‍රාත්වරිය නියම කළ අතර ඥාතීත්වය සහ ඇපකරුගේ පදිංචිය ග්‍රාම නිලධාරී මගින් සනාථ කිරීමට නියම කෙරුණි.\r\n \r\n\tඑම ඇප කොන්දේසි සපුරාලීමට නොහැකිවීමෙන් ඔවුන් රක්ෂිත බන්ධනාගාරගත කෙරිණ. \r\n \nගම්පහ - ටෝනි කරුණානායක\n  ", "URL": "https://www.ada.lk/0/0/0-299677", "Category": "Latest News", "Parent URL": null}