{"Source": "Ada News", "Timestamp": "29 11 2022", "Headline": "LGBTQ  නීති මැදිහත්වීම් ගැන ඇමෙරිකාව වෙත චෝදනාවක්", "News Content": "LGBTQ, ළමා අපයෝජනය සහ සංක්‍රාන්ති ලිංගික ප්‍රචාරණය තහනම් කරන රුසියානු නීති විවේචනය කිරීමෙන් එක්සත් ජනපද නිලධාරීන් ජාතියේ අභ්‍යන්තර කටයුතුවලට මැදිහත් වන බවට වොෂිංටනයේ මොස්කව් තානාපති කාර්යාලය සිකුරාදා ප්‍රකාශ කළේය. එහිදී, රුසියානු ජනතාවගේ අදහස්වලට ගරු කරන ලෙසද තානාපති කාර්යාලය එය එක්සත් ජනපදයෙන් ඉල්ලා සිටියේය. නිවේදනයක් නිකුත් කරමින් තානාපති කාර්යාලය කියා සිටියේ බ්‍රහස්පතින්දා රුසියානු පාර්ලිමේන්තුව විසින් අනුමත කරන ලද පනත විවේචනය කරමින් “එක්සත් ජනපද නිලධාරීන් බොහෝ දෙනෙකුගේ ප්‍රකාශ” හෙළා දකින බවයි. \"එවැනි ප්‍රකාශයන් අපගේ අභ්‍යන්තර කටයුතුවලට දැඩි මැදිහත්වීමක් ලෙස අපි සලකමු,\" රාජ්‍ය තාන්ත්‍රික දූත මණ්ඩලය කියා සිටියේ, \"රුසියාව සාම්ප්‍රදායික පවුල් වටිනාකම් ආරක්ෂා කිරීම සඳහා නිරන්තරයෙන් පෙනී සිටින\" බවය. \"අනෙකුත් රටවල මානව හිමිකම් පිළිබඳ ලිබරල් සහ විකෘති අදහස් ව්‍යාජ ලෙස පැටවීමට එක්සත් ජනපදය ප්‍රමුඛ බටහිර රාජ්‍යයන් විසින් දරන උත්සාහයන් ප්‍රතික්ෂේප කරන බවත්\" එහි වැඩිදුරටත් කියැවේ. තානාපති කාර්යාලය එක්සත් ජනපදයෙන් ඉල්ලා සිටියේ පරම්පරා ගණනාවක් විසින් වැළඳගෙන ඇති සහ \"රුසියානු සිවිල් අනන්‍යතාවයේ පදනම\" වන \"සදාචාරාත්මක මාර්ගෝපදේශ පිළිපැදීමට\" රුසියානු පුරවැසියන්ගේ තීරණයට ගරු කරන ලෙසයි.   ", "URL": "https://www.ada.lk/0/0/0-399188", "Category": "International", "Parent URL": null}