{"Source": "Ada News", "Timestamp": "26 04 2018", "Headline": "වියානා ඇළට පෙරළුණ මෝටර් රථයේ ගමන් කළ අය ගැන තොරතුරු නෑ", "News Content": "\r\n\tමහියංගන බදුල්ල ප්‍රධාන මාර්ගයේ මාපාකඩ ප්‍රදේශයේදී  වියානා ඇළේ පැති බැම්මෙන් පෙරළී ගොස් මහවැලි මහ ඇළට වැටී තිබූ  මෝටර් රථයක් අද  (26දා) උදෑසන පොලීසිය හා ප්‍රදේශවාසීන් එක්ව ගොඩගත් බව මහියංගණ පොලීසිය පවසයි.\r\n \r\n\tඅනතුරටපත් මෝටර් රථය ගොඩ ගනු ලැබූවද එහි ගමන්ගත් පුද්ගලයන්ට සිදුවූයේ කුමක්දැයි යන්න අද උදෑසන වන විටත්    අණාවරණය වී නොතිබිණි.\r\n \r\n\tමෙසේ අනතුරට ලක්ව ඇත්තේ හිඟුරක්ගොඩ ප්‍රදේශයේ පදිංචිකරුවෙකුට අයත් මෝටර් රථයකි. සිද්ධිය සම්බන්ධයෙන් මහියංගන පොලීසිය පරීක්ෂණ පවත්වයි.\r\n \r\n\tමෙම මෝටර් රථය අනතුරට ලක් වූ ස්ථානයේදීම මීට මාස කිහිපයකට ඉහතදීද මෝටර් රථ දෙකක් හා ත්‍රීවීල් රථයක් අනතුරට ලක්වීමෙන් හය දෙනෙකුට දිවි අහිමි විය.\r\n \n \n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-325031", "Category": "Uncategorized", "Parent URL": null}