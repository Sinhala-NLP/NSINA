{"Source": "Ada News", "Timestamp": "21 08 2019", "Headline": "සාලියවැව අනතුරකින් හතකට තුවාල", "News Content": "පුත්තලම අනුරාධපුර මාර්ගයේ සාලියවැව 19 කනුව ප්‍රදේශයේ( 21) අලුයම සිදුවු අනතුරකින් කුඩා දරුවකු ඇතුළු හත් දෙනෙකු තුවාල ලබා නොච්චියාගම රෝහලට ඇතුලත් කර ඇති බව සාලියවැව පොලිසිය පවසයි. අනතුරින් තුවාල ලබා ඇත්තේ යාපනය පදිංචි පිරිසක් බවත් ඔවුන් කොළඹ සිට යාපනය බලා වෑන් රථයකින් ගමන් කරමින් සිටියදී අද (21) දින අලුයම එම දිහාවටම ඉදිරියෙන් ගමන් කරමින් තිබු භාන්ඩ ප්‍රවාහනය කරනු ලබන ලොරි රථයක පසුපස ගැටිමේන් අනතුර සිදුව ඇති බව සාලිය වැව පොලිසිය පවසයි.  අනතුරින් තුවාල ලැබුවන්  පොලිසිය හා ප්‍රදේශවාසින් එක්වි රෝහල් වෙත යැවිමට කටයුතු කර තිබුණු අතර,   සිද්දිය සම්බන්ධව සාලියවැව පොලිසිය වැඩිදුර පරික්ෂණ පවත්වයි. පුත්තලම හිරාන් ප්‍රියංකර ජයසිංහ කරුවලගස්වැව ජයරත්න වික්‍රමආරච්චි       ", "URL": "https://www.ada.lk/0/0/0-351671", "Category": "Latest News", "Parent URL": null}