{"Source": "Ada News", "Timestamp": "24 07 2018", "Headline": "මානව හිමිකම් සංවර්ධනයට යහපාලන රජය සමත් වී නෑ - UNO", "News Content": "ශ්‍රී ලංකාවේ මානව හිමිකම් සංවර්ධනය කිරීම සඳහා වත්මන් යහපාලනය රජයද අපොහොසත්වී ඇති බව එක්සත් ජාතීන්ගේ සංවිධානයේ විශේෂ නියෝජිත බෙන් එමර්සන් ශ්‍රී ලංකාව සම්බන්ධයෙන් නිකුත් කළ වාර්තාවේ සඳහන් කර ඇති බව විදෙස් මාධ්‍ය වාර්තා කරයි. ශ්‍රී ලංකාවේ මානව හිමිකම් සම්බන්ධයෙන් සෙවීම සඳහා ශ්‍රී ලංකාවේද සංචාරයක නිරත වූ බෙන් එමසරන් සිය වාර්තාවෙන් පෙන්වා දී ඇත්තේ ශ්‍රී  ලංකාවේ සංක්‍රාන්ති යුක්තිය ක්‍රියාත්මක කිරීම සඳහා කිසිම ක්‍රියාමාර්ගයක් වත්මන් රජය ගෙන නොමැති බවයි. බෙන් එමර්සන් එංගලන්තයේ නිතිඥවරයෙකු වන අතර ඔහු මානුෂිය නීතිය සම්බන්ධයෙන් විශේෂඥය‍ෙකුද වෙයි. බෙන් එමසර්සන් ශ්‍රී ලංකාවේ කළ සංචාරයේදී ඔහු ශ්‍රී ලංකාවේ ඉහළ පෙළේ රජයේ නියෝජිතයන්, ආරක්ෂක අංශ නියෝජිතයන්, අධිකරණ හා බන්ධනාගාර නිලධාරීන්ද හමුවී සාකච්ඡා පවත්වා තිබේ. ශ්‍රී ලංකාවේ සමගි සන්ධානවීම මෙන්ම සාධාරණ අධිකරණ යාන්ත්‍රණයක් ක්‍රියාත්මක නොවන බවද ඔහු සිය වාර්තාවෙන් පෙන්වා දී ඇත. හිංසාවන්ට ලක්වූවන්ට හා ත්‍රස්ත විරෝධී පනත හේතුවෙන් අධිකරණය හරහා අසාධාරණයට ලක්වූවන්ට මෙතෙක් සාධාරණය ඉෂ්ට වී නොමැති බවත් ඔහු පෙන්වා දි තිබේ. එසේම ප්‍රශ්න කිරීම්වලදී ශ්‍රී ලංකාවේ භාවිත කර තිබූ අමානුෂික ක්‍රියාවන් සම්බන්ධයෙන් තමන්ට දැන ගැනීමට ලැබුණ බවත් යුද්ධයෙන් පසුව හා ඊට පෙර මානව හිමිකම් කඩකිරීම් සම්බන්ධයෙන් නීතිය ක්‍රියාත්මක නොවීම හේතුවෙන් ලංකාවේ මානව හිමිකම් කඩවීම බරපතළ තත්ත්වයකට පත්වූ බවත් ඔහු පෙන්වා දෙයි. ශ්‍රී ලංකාවේ නව රජය ත්‍රස්ත විරෝධී පනත අහෝසි කරන බවට ප්‍රකාශ කළත් මේ දක්වාම එය ක්‍රියාත්මක බවත් එම පනත හරහා ඇතැම් පුද්ගලයන් අවුරුදු 10ක පමණ කාලයක් අත්අඩංගුවට ගෙන රඳවාගෙන ඇති බවත් ඔහු සිය වාර්තාවෙන් පවසයි. theguardian.com ඇසුරෙනි  ", "URL": "https://www.ada.lk/0/0/0-338622", "Category": "Latest News", "Parent URL": null}