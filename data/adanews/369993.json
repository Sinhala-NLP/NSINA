{"Source": "Ada News", "Timestamp": "12 10 2020", "Headline": "වවුනියාව හා යාපනය ජාතික අධ්‍යාපන විද්‍යාපිඨ නිරෝධායන මධ්‍යස්ථාන කරයි", "News Content": "වවුනියාව සහ යාපනය ජාතික අධ්‍යාපන විද්‍යාපීඨයන් අද (12) සිට වසදමා තාවකාලික නිරෝධායන මධ්‍යස්ථාන වශයෙන් පිහිටුවීමට යුද හමුදාව විසින් පියවර ගෙන ඇත. පවතින කොවිඩ් 19 වයිරසයේ බලපෑම හා අවධානම හේතුවෙන් අධ්‍යාපන විද්‍යාපීඨයන්හි සිසු සිසුවියන්ට නිවාඩු ලබා දී ඊයේ සවස සිට එම විද්‍යාපීඨයන්හි අධ්‍යාපනය ලැබූ සිසු සිසුවියන් ඔවුන්ගේ නිවෙස් වෙතට රැගෙන යාම යුදහමුදාව විසින් සිදු කරනු ලැබීය. වන්නි ආරක්ෂක සේනා මූලස්ථානයේ අධීක්ෂණය යටතේ වවුනියාව ජාතික අධ්‍යාපන විද්‍යාපීඨයේ නිරෝධායන මධ්‍යස්ථානය පාලනය අධීක්ෂණය කරනු ලබන අතර යාපනය ආරක්ෂක සේනා මූලස්ථානය විසින් යාපනය අධ්‍යාපන විද්‍යාපීඨයේ නිරෝධායන මධ්‍යස්ථානයන් අධීක්ෂණය කරනු ලබයි. මේ අතර වවුනියාව විද්‍යාපීඨයේ පිහිටුවා ඇති නිරෝධායන මධ්‍යස්ථානයට අද දිනයේදී නිරෝධායනය වන පිරිස් 350කට අධික පිරිසක් රැගෙනවිත් නිරෝධායනය කරවීමට පියවර ගෙන ඇති බවටද වාර්තා  වෙයි.   ", "URL": "https://www.ada.lk/0/0/0-369993", "Category": "Latest News", "Parent URL": null}