{"Source": "Ada News", "Timestamp": "11 10 2018", "Headline": "රෝද තුන ගණන් උස්සයි", "News Content": "පෙට්‍රල් මිල ඉහළ යාමට සාපෙක්ෂ ත්‍රිරෝද රථ ගාස්තුව හෙට (12දා) සිට ඉහළ දමන බව ලංකා ස්වයං රැකියා නියුක්තිකයන්ගේ ත්‍රිරෝද රථ සංගමය පවසයි. මේ අනුව බස්නාහිර පළාත් තුළ රුපියල් 40ක්ව පැවතින දෙවැනි කිලෝමීටරයේ සිට අය කිරීම රුපියල් 50ක් දක්වා ඉහළ දමන බවත් එහෙත් පළමු කිලෝමීටරයට අයකරන රුපියල් 60ක මුදල වෙනස් නොකරණ බවද එම සංගමයේ සභාපති සුනිල් ජයවර්ධන මහතා පවසයි. මධ්‍යම කඳුකරය ඇතුළු කඳුකර ප්‍රදේශවල පළමු කිලෝ මීටරයට අයකළ රුපියල් 60ක මුදල 80 දක්වාත් දෙවන කිලෝමීටරයේ සිට අයකළ ගාස්තුව රුපියල් 50 සිට 60 දක්වාත් ඉහළ දමන බව සභාපතිවරයා පැවැසීය. සෙසු ප්‍ර දේශ සඳහා අයකරන මුදල අද රාත්‍රියේදී ප්‍රකාශ කරන බවත් ඔහු පැවැසීය.   ", "URL": "https://www.ada.lk/0/0/0-341168", "Category": "Latest News", "Parent URL": null}