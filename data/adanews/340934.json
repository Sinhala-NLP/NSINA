{"Source": "Ada News", "Timestamp": "4 10 2018", "Headline": "2019 අයවැය සඳහා යෝජනා භාර ගැනීම ඇරඹෙයි", "News Content": "2019 අයවැය වඩා ජනතාවාදී අයවැයක් බවට පත් කිරීමේ අපේක්ෂාවෙන් ජනතා අදහස් ලබා ගැනීම දැන් ආරම්භ කර ඇති අතර ඊට යෝජනා ඉදිරිපත් වෙමින් පවතී. ශක්තිමත් ආර්ථිකයක් සහ සාරවත් දේශයක් යන තේමාව යටතේ මුදල් හා ජනමාධ්‍ය අමාත්‍ය මංගල සමරවීර මහතා විසින් 2019 වසර සඳහා වූ අයවැය යෝජනාවලිය නොවැම්බර් මස 05 දා පාර්ලිමේන්තුවට ඉදිරිපත් කිරීමට නියමිතය. වෘත්තිකයන්ට, විද්වතුන්ට, නිෂ්පාදන, සේවා හා කෘෂිකාර්මික අංශයේ නියැලි පුද්ගලයන්ට සහ මහජනතාවට මේ සඳහා තවදුරටත් යෝජනා අදහස් ලබාදිය හැකි අතර, මෙම යෝජනා පහත සඳහන් ලිපිනයට හෝ විද්‍යුත් තැපෑලට ඔක්තෝබර් මස 12 වැනි දින හෝ එදිනට පෙර යොමු කළ යුතු ය. අධ්‍යක්ෂ ජනරාල්,\nවෙළඳ හා ආයෝජන ප්‍රතිපත්ති දෙපාර්තමේන්තුව,\nමුදල් හා ජනමාධ්‍ය අමාත්‍යාංශය,\nමහ ලේකම් කාර්යාලය,\nකොළඹ - 01 විද්‍යුත් තැපෑල - prasangika.hg@tipd.treasury.gov.lk  ", "URL": "https://www.ada.lk/0/0/0-340934", "Category": "Business", "Parent URL": null}