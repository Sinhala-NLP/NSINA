{"Source": "Ada News", "Timestamp": "2 06 2020", "Headline": "පාර්ලිමේන්තුව විසුරුවා මාස තුනයි - ව්‍යවස්ථාවේ 70 වැනි වගන්තිය දැන් ගැටලුවක්", "News Content": "පාර්ලිමේන්තුව විසුරුවා හැර අදට මාස 3ක් ගතවී ඇති බවත් ඒ අනුව ආණ්ඩුක්‍රම ව්‍යවස්ථාවේ 70 වැනි වගන්තිය දැන් ප්‍රශ්නාර්ථයක් බවත් හිටපු කථානායක කරු ජයසූරිය මහතා පවසයි. ඔහු සිය ට්විටර් ගිණුමෙන් කළ ප්‍රකාශය මේ අයුරිනි. “පාර්ලිමේන්තුව විසුරුවා හැර අදට මාස 3 ක් ගතවී ඇති හෙයින්, ආණ්ඩුක්‍රම ව්‍යවස්ථාවේ 70 වන වගන්තිය දැන් ප්‍රශ්නාර්ථයකි. අධිකරණය මේ පිළිබඳව සමාලෝචනය කරමින් සිටී. ශ්‍රී ලංකාවේ ප්‍රජාතන්ත්‍රවාදයේ සන්ධිස්ථානයක් ලෙස ඉතිහාස ගත වන ඔවුන්ගේ තීරණය අපි ගෞරවයෙන් බලා සිටිමු.”  ", "URL": "https://www.ada.lk/0/0/0-363319", "Category": "Latest News", "Parent URL": null}