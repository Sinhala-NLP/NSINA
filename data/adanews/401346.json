{"Source": "Ada News", "Timestamp": "8 02 2023", "Headline": "අනියම් පෙමට උරණවූ සැමියා බිරිඳගෙයි අනියම් පෙම්වතාගෙයි අත් කපයි", "News Content": "ආරච්චිකට්ටුව වෛරන්කට්ටුව ප‍්‍රදේශයේ තම බිරිඳගේ සහ තවත්  පුද්ගලයෙකුගේ අත් තියුණු ආයුධයකින් කපා දැමීම හේතුවෙන් සැකපිට පුද්ගලයෙක් අද (07දා) අත්අඩංගුවට ගත්බව ආරච්චිකට්ටුව පොලීසිය පවසයි.  කැපුම් පහර කෑ අත්අඩංගුවට පත් පුද්ගලයාගේ බිරිඳ සහ ඇයගේ අනියම් පෙම්වතායැයි පවසන පුද්ගලයා ප‍්‍රතිකාර සඳහා හලාවත රෝහලට ඇතුලත් කිරීමෙන් අනතුරු වැඩිදුර ප‍්‍රතිකාර සඳහා කොළඹ මහ රෝහලට ඇතුලත් කර ඇතිබව පොලීසිය පවසන අතර පවසන අතර ඔවුන්ගේ තත්වය බරපතල බව රෝහල් ආරංචි මාර්ග පවසයි. මෙම සිද්ධියෙන් අත්අඩංගුවට පත්ව ඇත්තේ ආරච්චිකට්ටුව වෛරන්කට්ටුව ප‍්‍රදේශයේ පදිංචි තිදරු පියෙකි. ඇයගේ බිරිඳ එම ප‍්‍රදේශයේම පදිංචි සැකකරුගේ මිතුරෙකු සමග අනියම් සම්බන්ධතාවයක් පවත්වන බවට චෝදනා කර වෛරන්කට්ටුව හුදකලා ස්ථානයකදී මෙම පිහි ප‍්‍රහාරය සිදුකර ඇතිබව පොලීසිය සිදුකළ විමර්ෂණයකදී තහවුරු වී ඇත. සැකරුර අධිකරණයට ඉදිරිත් කිරීමට නියමිතය. ආරච්චිකට්ටුව ලලිත් නවරත්න.  ", "URL": "https://www.ada.lk/0/0/0-401346", "Category": "Latest News", "Parent URL": null}