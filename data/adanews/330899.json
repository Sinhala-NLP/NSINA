{"Source": "Ada News", "Timestamp": "22 05 2018", "Headline": " ගුරුවරුන් 31ක් සිසුන්ට  උපකාරක පන්තිවලට එන්නැයි බලකරලා", "News Content": "\r\n\tතම උපකාරක පන්තිවලට සහභාගි වන ලෙසට හා සහභාගි කරවන ලෙසට සිසුන්ට සහ මවුපියන්ට විවිධ බලපෑම් සිදුකරන පාසල් ගුරුවරුන් 31 දෙනෙකු පිළිබඳ තොරතුරු දිවයිනේ විවිධ ප්‍රදේශවලින් ලැබී ඇති බව  අධ්‍යාපන අමාත්‍යාංශය පවසයි.\r\n \r\n\tඇතැම් පාසල් ගුරුවරුන් තම  උපකාරක පන්තිවලට සහභාගි නොවන සිසු දරුවන්ට පාසලේදී  නොයෙක් ආකාරයේ හිරිහැර සිදුකරන බවට නිලධාරීන්ගෙන් සහ මවුපියන්ගෙන් පැමිණිලි ලැබී ඇත.\r\n \r\n\tඒ අතර ඇඹිලිපිටිය, හොරණ, කළුතර, හම්බන්තොට, මාතර, කැකිරාව, රත්නපුර, කිළිනොච්චි යන කලාපවල පළාත් පාසල්වල සේවයේ නියුතු ගුරුවරුන් 25 දෙනෙකු සහ ජාතික පාසල්වල සේවයේ නියුතු ගුරුවරු 6 දෙනෙකු සිටින බවද වාර්තා වේ.\r\n \r\n\tමෙවැනි සිදුවීම් සම්බන්ධයෙන් පැමිණිලි 1988  අධ්‍යාපන අමාත්‍යාංශයේ ක්ෂණික දුරකථන අංකය හරහා ලබාදීමට හැකි බවත් ඒ සම්බන්ධව සොයාබලා අවශ්‍ය විනය පියවර ගන්නා ලෙසට  අධ්‍යාපන අමාත්‍ය අකිල විරාජ් කාරියවසම් මහතා අදාළ බලධාරීන්ට උපදෙස්දී ඇති බවද අධ්‍යාපන අමාත්‍යාංශය සඳහන් කරයි.\r\n \r\n\t \r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-330899", "Category": "Latest News", "Parent URL": null}