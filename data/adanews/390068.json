{"Source": "Ada News", "Timestamp": "7 02 2022", "Headline": "බට්සිරායි මැඩගස්කරය තුළ ජීවිත 20ක් බිලි ගනී", "News Content": "මැඩගස්කරය වෙත කඩා වැදුණු දැඩි නිවර්තන සුළි කුණාටුවක් වන බට්සිරායි විසින් සඳුදා වනවිට මරණ 20ක් වාර්තා කර ඇති බව එරට අවදානම් සහ ආපදා කළමනාකරණ කාර්යාලය පවසයි. බට්සිරායි සුළි කුණාටුවෙන් ඇති වූ හානිය පිළිබඳ බහු-ආංශික ගුවන් තක්සේරුව සඳුදා මැඩගස්කරයේදී ආරම්භ විය. නවතම ඇස්තමේන්තුවට අනුව, සුළි කුණාටුව රට පුරා හමා යාමෙන් පසු 69,000කට වැඩි පිරිසක් අවතැන් වී ඇත. තීව්‍ර නිවර්තන සුළි කුණාටුව බට්සිරායි සෙනසුරාදා සවස මැඩගස්කරයට ගොඩබැසි අතර, එහි කේන්ද්‍රය ඇන්ටනානාරිවෝ අගනුවරට කිලෝමීටර් 535ක් ගිනිකොන දෙසින් මනංජරි නගරයට කිලෝමීටර් 14 ක් උතුරින් නිරීක්ෂණය විය. සුළිකුණාටුවේ බලපෑම් නිසා තවදුරටත් නායයෑම් සහ ගංගා සහ ඇළ මට්ටම් ඉහළ යාම හේතුවෙන් පුද්ගලයින් 150,000ක් අවතැන් විය හැකි බවට ගණන් බලා තිබේ.   ", "URL": "https://www.ada.lk/0/0/0-390068", "Category": "International", "Parent URL": null}