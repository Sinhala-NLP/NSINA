{"Source": "Ada News", "Timestamp": "16 01 2018", "Headline": "පොලිසිය තුළදීම පොලිස් ගිනි අවිය අත්වැරදීමෙන් ක්‍රියාත්මක වෙයි", "News Content": "\r\n\tඇල්පිටිය පොලීසිය තුළදී අද (16දා) පෙරවරුවේ පොලිස් නිලධාරියෙකු අත තිබූ ගිනිඅවියක් ක්‍රියාත්මක වීමෙන් සිදුවූ අනතුරකින් අසල සිටි පොලිස් නිලධාරියෙකු තුවාල ලබා තිබේ.\n \r\n\tවිශේෂ රාජකාරි සඳහා ඇල්පිටිය පොලීසියට අනුයුක්ත කර සිටි පොලිස් සැරයන්වර‍යෙකු මෙලෙස තුවාල ලබා ඇති අතර, ඔහු ඇල්පිටිය මූලික රෝහලට ඇතුළත් කර ඇත.\r\n \r\n\tරෝහල්ගත කළ පොලිස් නිලධාරියාගේ තත්ත්වය බරපතළ නොවන බව ඇල්පිටිය පොලීසිය පවසයි.\r\n \r\n\tඇල්පිටිය පොලීසියේ දිවා රාජකාරිය භාර නිලධාරිවරයා ලෙස සේවය කර ඇති පොලිස් සැරයන්වරයෙකු අත තිබූ ගිනිඅවියක් අත්වැරදීමකින් මෙලෙස ක්‍රියාත්මක වී ඇතැයි ඇල්පිටිය පොලීසියේ ප‍්‍රකාශකයෙක් සඳහන් කළේය.\r\n \r\n\tසිද්ධිය සම්බන්යෙන් ඇල්පිටිය ‍වැඩබලන මූලස්ථාන පොලිස් පරීක්ෂක කරුණාරත්න මහතා ඇතුළු නිලධාරීහු වැඩිදුර පරීක්ෂණ පවත්වති.\r\n  ", "URL": "https://www.ada.lk/0/0/0-303573", "Category": "Latest News", "Parent URL": null}