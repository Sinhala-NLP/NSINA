{"Source": "Ada News", "Timestamp": "20 08 2018", "Headline": "තෙවැනි පාසල් වාරය සැප්. 03දා", "News Content": "මෙම වසරේ තෙවැනි පාසල් වාරය සඳහා සියලුම පාසල් ලබන මස 03 වැනිදා ආරම්භ කරන බවත්, අ.පො.ස. උසස් පෙළ විභාගයේ ඇගයීම් මධ්‍යස්ථාන ලෙස යොදා ගන්නා පාසල් 37ක පමණක් තෙවැනි පාසල් වාරය ලබන මස 06 වැනිදා ආරම්භ කරන බවත් අධ්‍යාපන අමාත්‍යාංශය සඳහන් කරයි. උසස් පෙළ විභාගයේ පළමු අදියරේ ඇගයීම් මධ්‍යස්ථාන ලෙස යොදා ගනු ලබන පාසල් 37 පමණක් ලබන 23 වැනිදා සිට ලබන මස 05 වැනිදා දක්වා සම්පූර්ණයෙන්ම වසා තබන බවද එම අමාත්‍යාංශය පවසයි. ඒ අනුව මුස්ලිම් පාසල් හැර අනෙකුත් සෙසු සියලු පාසල්වල තෙවැනි පාසල් වාරය ලබන මස 03 වැනිදා (සඳුදා) ආරම්භ කෙරෙන බව අධ්‍යාපන අමාත්‍යාංශය වැඩිදුරටත් සඳහන් කරයි.   ", "URL": "https://www.ada.lk/0/0/0-339435", "Category": "Latest News", "Parent URL": null}