{"Source": "Ada News", "Timestamp": "14 05 2018", "Headline": "ජනපති ඉරාන ආධ්‍යාත්මික නායක හමුවෙයි", "News Content": "\r\n\tඉරානයේ දෙදින රාජ්‍ය සංචාරයක නිරත ජනාධිපති මෛතී‍්‍රපාල සිරිසේන මහතා, ඊයේ (13දා) පස්වරුවේ ඉරානයේ ආධ්‍යාත්මික නායක අයතුල්ලා අලි කමේනි ටෙහෙරාන් නුවරදී හමුවිය.\r\n \r\n\tඑහිදී ඉරාන ආධ්‍යාත්මික නායකයා ජනාධිපති මෛතී‍්‍රපාල සිරිසේන මහතා හෘදයාංගම ලෙස පිළිගනු ලැබීය.\r\n \r\n\tඒ අනුව දෙරෙටේ සබඳතා ශක්තිමත් කරගනිමින් සහෝදර රාජ්‍යයන් ලෙස ඉදිරියට යාමේ හැකියාව පෙන්වා දුන් ඉරාන ආධ්‍යාත්මික නායකයා, දෙරට අතර අත්සන් තැබුණු නව අවබෝධතා ගිවිසුම් සකි‍්‍රයව ඉදිරියට කි‍්‍රයාත්මක කිරීමේ වැදගත්කමද පෙන්වා දුන්නේය.\r\n \r\n\tඉරානයේ තාක්ෂණික දියුණුවද මෙහිදී ඇගයීමට ලක් කළ ජනාධිපතිවරයා ශ‍්‍රී ලංකාවේ ඉදිරි සංවර්ධනය සඳහා එම අත්දැකීම් හිමිවනු ඇති බවටද විශ්වාසය පළ කළේය.\r\n \r\n\tමේ අතර ඉරානයේ ටෙහෙරාන් නුවර වෙසෙන ශ‍්‍රී ලාංකිකයන් පිරිසක්ද ඊයේ (13දා) පස්වරුවේ ජනාධිපතිවරයා හමුවිය.\r\n \r\n\tවිද්වතුන්, වෘත්තියවේදීන්, විශ්වවිද්‍යාල සිසුන් ඇතුළු පිරිසක් ඊට එක්ව සිටී අතර, ඔවුන් ඉතා ගෞරවයෙන් යුතුව ජනාධිපතිවරයා පිළිගනු ලැබීය.\r\n \n\n \r\n\t \r\n  ", "URL": "https://www.ada.lk/0/0/0-328873", "Category": "Latest News", "Parent URL": null}