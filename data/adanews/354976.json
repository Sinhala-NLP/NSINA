{"Source": "Ada News", "Timestamp": "25 11 2019", "Headline": "US නේවි සීල් නඩුව හැසිරවීම ගැන නාවික ලේකම් සේවයෙන් ඉවතට", "News Content": "විෂමාචාර ක්‍රියා හේතුවෙන් පහත හෙළන ලද නාවික හමුදා නඩුව සම්බන්ධයෙන් කටයුතු කිරීම නිසා එක්සත් ජනපද නාවික හමුදා ප්‍රධානී රිචඩ් ස්පෙන්සර්ට සේවයෙන් පහ කර තිබේ. මළ සිරුරක් සමග පෙනී සිටීමේ චෝදනාවට වරදකරු වූ එඩ්වඩ් ගැලගර්ගේ නඩුව එක්සත් ජනපද ජනාධිපති ඩොනල්ඩ් ට්‍රම්ප් සහ හමුදා නිලධාරීන් අතර මතභේදයකට තුඩුදුන් නඩුවක් විය. නාවික හමුදා නිලධාරියා විනය සමාලෝචනයට මුහුණදීමට නියමිතව තිබූ අතර එහිදී ඔහුගේ සීල් හමුදා සාමාජිකත්වය ඉවත් කිරීමට ඉඩ තිබුණි. කෙසේ වෙතත්, රිචඩ් ස්පෙන්සර්ට ඉල්ලා අස්වන ලෙස ඉල්ලා සිටියේ ඇයිද යන්න පිළිබඳව විවිධ අදහස් පළ කෙරිණි. එක්සත් ජනපද ආරක්ෂක ලේකම් මාක් එස්පර් කියා සිටියේ ධවල මන්දිරය සමඟ ඔහු කළ පෞද්ගලික සංවාද ඔහුගේ පොදු ස්ථාවරයට පටහැනි බැවින් නාවික ලේකම් කෙරෙහි තමාට තිබූ විශ්වාසය නැති වී ඇති බවයි. කෙසේ වෙතත්, ට්‍රම්ප් කියා තිබුණේ “පිරිවැය ඉක්මවා යාම” ගැන සතුටු නොවන බවත්, ප්‍රධාන සුළු නිලධාරි ගැලගර්ගේ නඩු විභාගය ක්‍රියාත්මක වූ ආකාරය ගැන තමා සතුටු නොවන බවත්ය. ඒ අනුව, ස්පෙන්සර් සේවයෙන් පහ කිරීමට මෙකී කාරණා හේතු වූ බවද කීය.   ", "URL": "https://www.ada.lk/0/0/0-354976", "Category": "International", "Parent URL": null}