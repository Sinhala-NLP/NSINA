{"Source": "Ada News", "Timestamp": "26 12 2020", "Headline": "මධ්‍යම පළාතේ කොවිඩ් 19 ආසාදිතයින් සංඛ්‍යාව 1466 ක්", "News Content": "මධ්‍යම පළාතේ කොවිඩ් 19 ආසාදිතයින් සංඛ්‍යාව ඒ අනුව අද 26 පෙරවරු 6.00 වන විට ආසාදිතයින් සංඛ්‍යාව 1466 ක් දක්වා ඉහළ ගොස් ඇති බව මධ්‍යම පළාත් සෞඛ්‍ය සේවා දෙපාර්තමේන්තුව පවසයි. අද පෙරවරු 6.00 දක්වා කාලය තුළ පළාත තුළින් වාර්තාවූ නව ආසාදිතයින් සංඛ්‍යාව 32 කි. ඒ මහනුවර දිස්ත්‍රික්කයෙන් 27 ක්, නුවරඑළිය දිස්ත්‍රික්කයෙන් රෝගීන් 04 වශයෙනි. මාතලේ දිස්ත්‍රික්කයෙන් 03ක් රෝගීන්  වාර්තා වී නොමැත. මධ්‍යම පළාතේ වැඩිම කොවිඩ් ආසාදිතයින් මහනුවර දිස්ත්‍රික්කයෙන් වාර්තාවන අතර එම සංඛ්‍යාව 950 කි. නුවරඑළිය දිස්ත්‍රික්කයෙන් ආසාදිතයින් 393 දෙනෙකුද මාතලේ දිස්ත්‍රික්කයෙන් ආසාදිතයින් 123 දෙනෙකු ද වාර්තා වී ඇත. වාර්තාවී ඇති මරණ 05 ම මහනුවර දිස්ත්‍රික්කයෙන් වාර්තාවේ. මේ දක්වා මහනුවර දිස්ත්‍රික්කයේ සෞඛ්‍ය වෛද්‍ය නිලධාරි කොට්ඨාස අතරින් වැඩිම ආසාදිතයින් ප්‍රමාණයක් අකුරණ සෞඛ්‍ය වෛද්‍ය නිලධාරි කොට්ඨාසයෙන් වාර්තා වේ. ඒ ආසාදිතයින් 270කි. නුවරඑළිය දිස්ත්‍රික්කයේ වැඩිම ආසාදිත පිරිසක් වාර්තා වන්නේ, අඹගමුව සෞඛ්‍ය වෛද්‍ය නිලධාරි කොට්ඨාසයෙනි ඒ ආසාදිතයින් 169කි. මාතලේ දිස්ත්‍රික්කයේ වැඩිම ආසාදිත පිරිසක් වාර්තා වන්නේ, මාතලේ නාගරික සෞඛ්‍ය වෛද්‍ය නිලධාරි කොට්ඨාසයෙනි ඒ ආසාදිතයින් 25 කි.  ", "URL": "https://www.ada.lk/0/0/0-373199", "Category": "Latest News", "Parent URL": null}