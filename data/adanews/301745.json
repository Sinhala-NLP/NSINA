{"Source": "Ada News", "Timestamp": "8 01 2018", "Headline": "අධික සීතල නිසා නුවරඑළියේ අර්බුද රැසක්", "News Content": "\r\n\tමධ්‍යම කඳුකරයේ මේ දිනවල පවතින අධික ශීතල කාලගුණ තත්ත්වයත් සමගම ජන ජීවිතයට ගැටලු රැසක් මතු වී තිබේ.\r\n \r\n\tඅලුයම් කාලයේ ප්‍රදේශය පුරා පවතින අධික ශීතල කාලගුණය නිසා ඇතැම් පිරිස් ගිනිමැල ගසා ඇග උණුසුම් කරගැනීමටද කටයුතු කරමින් සිටිති.\r\n \r\n\tපවතින අධික ශීතල කාලගුණයත් සමග තවදුරටත් නුවරඑළිය ප්‍රදේශයේ ස්ථාන කිහිපයකටම මල්තුහින පතිත වන අතර, එම මල්තුහින පතිත වීමෙන් එළවළු වගාවට මෙන්ම තේ වගාවටද බලපෑම් ඇති වී තිබේ.\r\n \r\n\tඑළවළු වගාවට පතිත වන මල්තුහිනවලින් ආරක‍්ෂා කරගැනීම සඳහා හිරු එළිය වැටීමට ප්‍රථම එළවළු වගාවේ තැන්පත් වී තිඛෙන මල්තුහින ජලය යොදා සෝදා හැරීමටද ගොවීහු පුරුදු වී සිටිති. එහෙත් තේ වගාවට එය සිදුකළ නොහැකි බව වතු අධිකාරිවරු පවසති.\r\n \n   \n  ", "URL": "https://www.ada.lk/0/0/0-301745", "Category": "Latest News", "Parent URL": null}