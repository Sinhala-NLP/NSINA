{"Source": "Ada News", "Timestamp": "1 01 2018", "Headline": "වනජීවි දෙපාර්තමේන්තුව පූර්ණ ප්‍රතිසංවිධානයකට", "News Content": "\r\n\tවනජීවී දෙපාර්තමේන්තුවට අවශ්‍ය සම්පත් නොඅඩුව ලබාදෙමින් එය පූර්ණ ප‍්‍රතිසංවිධානයකට ලක්කිරීමේ කටයුතු රජය මේ වන විට සිදුකරමින් සිටින බව ජනාධිපති මෛත්‍රීපාල සිරිසේන මහතා පවසයි.\r\n \r\n\tඒ අනුව ප‍්‍රදේශ රැසක ජනතාවට මුහුණදීමට සිදුව ඇති වන අලි ගැටලුවට ඉදිරියේදී විසඳුම් ලබාදීමට හැකිවනු ඇති බව ජනාධිපතිවරයා සඳහන් කළේය. ජනාධිපති මෛතී‍්‍රපාල සිරිසේන මහතා මේ බව ප‍්‍රකාශ කළේ ඊයේ (31දා) පොළොන්නරුව වෙහෙරගල ප‍්‍රදේශයේ පැවති ජන හමුවක් අමතමිනි.\r\n \r\n\tවනජීවී දෙපාර්තමේන්තුවේ සම්පත් හිඟය හේතුවෙන් අලි වැට ඉදිකිරීම ඇතුළු කටයුතු පසුගිය කාලය තුළ ප‍්‍රමාද වී තිබූ අතර ඉදිරි වසරේ සිට එම කටයුතු විධිමත් අයුරින් සිදු කෙරෙණු ඇති බවද ඔහු සඳහන් කළේය.\r\n \n\n  ", "URL": "https://www.ada.lk/0/0/0-300207", "Category": "Latest News", "Parent URL": null}