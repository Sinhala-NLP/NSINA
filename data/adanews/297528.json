{"Source": "Ada News", "Timestamp": "19 12 2017", "Headline": "ලංකාවට අහිමි වූ කොටස ගැන කෙන්නියාවේ අවධානය", "News Content": "\r\n\tශ්‍රී ලංකාවෙන් රුසියාවට අපනයනය කරන තේවල තිබී කෘමියෙකු හමුවීමෙන් අනතුරුව ශ්‍රී ලංකාවේ තේ ඇතුළු කෘෂිකාර්මික නිෂ්පාදන සඳහා රුසියාව විසින් පැනවූ තාවකාලික තහනම තම වාසියට හරවා ගැනීමට කෙන්නියාව සූදානම් වෙයි.\r\n \r\n\tරුසියාවට තේ අපනයනය කරන රටවල් අතර ශ්‍රී ලංකාව ප්‍රධාන තැනක් ගනියි. කෙන්නියාවද රුසියාවට තේ අපනයනය කරන අතර, ශ්‍රී ලංකාවෙන් තේ ආනයනය කිරීම තාවකාලිකව නැවැත්වීම හරහා රුසියාවේ ඇතිවූ තේ වෙළෙඳ පොළ කොටස පිළිබඳ කෙන්නියාව අවධානය යොමුකර තිබේ.\r\n \r\n\tරුසියාවට කෙන්නියාවෙන් අපනනයන කරන තේ වර්ධනය කරගැනීම සඳහා කෙන්නියාව පසුගිය වසරක පමණ කාලයක සිට උත්සාහයක නිතර විය. රුසියාවට තේ අපනයනය කරන රටවල් අතර කෙන්නියාව තෙවැනි ස්ථානයේ පසුවෙයි.\r\n \n\n  ", "URL": "https://www.ada.lk/0/0/0-297528", "Category": "Latest News", "Parent URL": null}