{"Source": "Ada News", "Timestamp": "13 11 2019", "Headline": "මිලියන 20ක රන් බ්ස්කට් සමඟ විදේශිය කතක් රේගුවේදි අත්අඩංගුවට", "News Content": "රුපියල් කෝටි දෙකක් පමණ වටිනා රන් බිස්කට් විස්සක් තමන් පැලඳ සිටි පාවහන් තුළ  සඟවා ගෙන ශ්‍රී ලංකාවට පැමිණි යුක්‍රේන ජාතික කාන්තාවක් අද ( 13)  දින අලුයම කටුනායක ගුවන්තොටුපල පිටත පැමිණීමේ පර්යන්තය දී ගුවන් තොටුපළ  පොලිස් මත්ද්‍රව්‍ය නාශක අංශයේ නිලධාරීන් විසින් අත්අඩංගුවට ගෙන තිබේ . ඇය හතලිස්  එක් හැවිරිදි යුක්‍රේන ජාතික කාන්තාවකි . ඇය මිට  පෙර දෙවතාවක් ද මේ ආකාරයට ශ්‍රී ලංකාවට පැමිණි ගොස් ඇති කාන්තාවක් බව සිදු කළ මූලික පරීක්ෂණ වලදී අනාවරණය කර ගෙන තිබේ . ඇය අද  දින අලුයම  4.30 ට ඉන්දියාවේ බැංගලෝර් නුවර සිට පැමිණි ශ්‍රී ශ්‍රී ලන්කන් ගුවන් සේවයේ යූ.එල්.-174 දරන ගුවන් යානයෙන් කටුනායක ගුවන්තොටුපල වෙත පැමිණ ගුවන්තොටුපල සියලු පරීක්ෂණ නිමාවට පත් කර , ගුවන් තොටුපළෙන්  පිටතට යමින් සිටියදි   ගුවන්තොටුපල පොලිස් මත්ද්‍රව්‍ය නාශක අංශයේ නිලධාරීන් විසින් මෙම අත්අඩංගුවට ගැනීම සිදුකර තිබේ . ඇය පැළඳ සිටි පාවහන් දෙක තුළ කිලෝ ග්‍රෑම්  02 යි ග්‍රෑම්  320 ක් බර , ග්‍රෑම්  116 ක් බැගින් බරකින් යුතු වූ රන් බිස්කට් 10 බැගින් , රන් බිස්කට් 20 ක් සඟවා ගෙන තිබුණි . මෙම රන් බිස්කට් තොගය  සහ ඒවා නීතිවිරෝධී ලෙස ශ්‍රී ලංකාවට රැගෙන ආ මෙම යුක්‍රේන ජාතික කාන්තාව ද  වැඩිදුර විමර්ශන කටයුතු සඳහා ගුවන්තොටුපල රේගු නිලධාරීන්ට භාර දි තිබේ .     ", "URL": "https://www.ada.lk/0/0/0-354359", "Category": "Latest News", "Parent URL": null}