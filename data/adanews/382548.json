{"Source": "Ada News", "Timestamp": "3 08 2021", "Headline": "SLC Invitational T20 League කණ්ඩායම් හතරෙහි නායකයින් නම් කරයි", "News Content": "දකුණු අප්‍රිකානු කණ්ඩායමේ එළැඹෙන ශ්‍රී ලංකා තරග සංචාරය සහ 20යි 20 ලෝක කුසලාන ක්‍රිකට් තරගාවලියට පෙර සූදානම් වීමේ එක් පියවරක් ලෙස පැවැත්වීමට නියමිත ආරාධිත 20යි 20 ක්‍රිකට් තරගාවලියේ කණ්ඩායම් හතරෙහි නායකයින් මේ වන විට පත් කර ති​බේ. අගෝස්තු 12 වැනිදා ආරම්භ වීමට නියමිත තරගාවලියේ සියළු තරග කණ්ඩායම් 4 කගේ සහභාගිත්වයෙන් මහනුවර පල්ලකැලේ අන්තර්ජාතික ක්‍රිකට් ක්‍රීඩාංගණයේ දී පැවැත්වීමට නියමිතයි. නිල් (Blues), රතු (Reds) , කොළ (Greens) සහ අළු (Greys) වශයෙන් එම කණ්ඩායම් 4 නම් කර ඇ​ත. දසුන් ශානක, ධනංජය ද සිල්වා, දිනේෂ් චන්දිමාල් හා අශාන් ප්‍රියන්ජන් අදාළ කණ්ඩායම්වල නායකත්වය දැරීමට නියමිතව ඇත. තරගාවලියේ සියළුම තරග ජාත්‍යන්තර ප්‍රමිතීන්ට අනුකූලව පැවැත්වෙයි. තරගාවලිය නියෝජනය කරනු ලබන එක් කණ්ඩායමකට ක්‍රීඩකයින් 15 දෙනෙකුගෙන් යුත් සංචිතයක් ඇතුළත් වෙයි.  ", "URL": "https://www.ada.lk/0/0/0-382548", "Category": "Sports", "Parent URL": null}