{"Source": "Ada News", "Timestamp": "31 07 2019", "Headline": "වත්මන් ක්‍රිකට් පුහුණුකරුවන් නවසීලන්ත ටෙස්ට් තරගාවලියට නෑ - හරීන්", "News Content": "ශ්‍රී ලංකා කණ්ඩායම හා නවසීලන්ත කණ්ඩායම අතර පැවැත්වෙන ටෙස්ට් තරගාවලියට වර්තමානයේ ශ්‍රී ලංකා ක්‍රිකට් කණ්ඩායම නියෝජනය කරන කිසිඳු පුහුණුකරුවෙකු සහභාගි නොවන බව ක්‍රීඩා අමාත්‍ය හරින් ප්‍රනාන්දු මහතා පැවැසීය. ක්‍රීඩා අමාත්‍යවරයා මේ බව සඳහන් කළේ ක්‍රීඩා අමාත්‍යංශයේ ඊයේ (30දා) පැවති උත්සවයකින් අනතුරුව මාධ්‍ය වෙත අදහස් දක්වමිනි. කෙසේ වෙතත් අභ්‍යාසික පුහුණුකරු නික් ලී තවදුරටක් කණ්ඩායමේ රැඳී සිටින බවත් අමාත්‍යවරයා සඳහන් කළේය. “ටෙස්ට් තරගාවලියට මේ පුහුණුකාරිත්ව කණ්ඩායම ඇතුළත් වෙන්නේ නෑ. ට්‍රේනර් ලෙස ඉන්න නික් ලී ඉන්නවා. යම් කෙනෙක් යන්න අකමැතිනම් එතුමන්ලාට නීතිය හමුවට හා ශ්‍රී ලංකා ක්‍රිකට් ආයතනයේ වෙන රැකියාවක් දෙන එක වෙනවා. හතුරුසිංහ ඉතාමත් දක්ෂ පුහුණුකරුවෙක් නමුත් සමහර තැන්වල හරියට වෙන්නේ නෑ.”   ", "URL": "https://www.ada.lk/0/0/0-351040", "Category": "Sports", "Parent URL": null}