{"Source": "Ada News", "Timestamp": "23 03 2018", "Headline": "ප්‍රංශයේ තවත් ISIS ප්‍රහාරයක් පුද්ගලයන් තිදෙනෙක් මරුට", "News Content": "\r\n\tදකුණුදිග ප්‍රංශයේදී පුද්ගලයන් තිදෙනෙකුට වෙඩි තබා ඝාතනය කළ IS ඉස්ලාම් රාජ්‍ය ත්‍රස්තයෙකු පොලිස් වෙඩි පහරින් ජීවිතක්ෂයට පත්වේ.\r\n \r\n\tමෝටර් රථයක් පැහැරගත් තුවක්කුකරුවෙකු පසුව සුපිරි ට්‍රේබ්ස් නගරයේ වෙළෙඳ සැලක් තුළ පුද්ගලයන් තිදෙනෙකු ප්‍රාණ ඇපයේ තබාගනිමින් මෙම ප්‍රහාරය අවසන්ව තිබුණි.\r\n \r\n\t26 හැවිරිදි රෙඩොවුනේ ලක්ඩීම් නැමති IS ඉස්ලාම් රාජ්‍ය ත්‍රස්ත සංවිධානය සමග සබඳතා පවතින බවට හැඳිනගෙන ඇති මෙම පුද්ගලයා පසුව පොලිස් වෙඩි පහරින් ජීවිතක්ෂයට පත්වූ බව විදෙස් වාර්තා පවසයි.\r\n \r\n\tඔහු ට්‍රෙබ්ස් නගරයට පැමිණීමට පෙර කාර්කසෝන් නගරයේ සිට මෙම ප්‍රහාර මාලාව දියත් කිරීම අරඹා ඇති අතර, එහිදී ඔහුගේ වෙඩි පහරින් තවත් කිහිප දෙනෙකු තුවාල ලබා තිබුණි.\r\n \r\n\tපැරීසියේදී පුද්ගලයන් 130 දෙනෙකුට මරු කැඳවමින් 2015 නොවැම්බර් 13 වැනිදා ක්‍රියාත්මක වූ ත්‍රස්ත ප්‍රහාරයේ නිරුපද්‍රිතව අල්ලාගත් එකම සැකකරු සාලාහ් අබ්දෙසලාම් නිදහස් කරන ලෙස ඉල්ලමින් මෙම ත්‍රස්තයා මෙකී ම්ලේච්ඡ ප්‍රහාරය දියත් කර තිබේ.\r\n \r\n\tඅවස්ථා තුනක් ලෙස ක්‍රියාත්මක වූ ප්‍රහාරයේ මුලින්ම කාර්කසෝන් හිදී මෝටර් රථයක් පැහැරගෙන එහි ගමන්ගත් එක් මගියෙකු වෙඩි තබා ඝාතනය කර රියදුරුට වෙඩි තබා තුවාල කර තිබුණි. පසුව මියගිය මගියාගේ සිරුර වන රොදක් තුළ තිබියදී සොයාගෙන ඇත.\r\n \r\n\tපසුව තවත් කිහිප දෙනෙකු සමග ව්‍යායාම්වල යෙදෙමින් සිටි පොලිස් නිලධාරියෙකුට වෙඩි තබා තුවාල කර ඇත.\r\n \r\n\tඉන් අනතුරුව කුඩා නගරයක් වූ ට්‍රේබ්ස් වෙත ගමන් කර ඇති ඔහු සුපර් යූ සුපිරි වෙළෙඳ සැලක් වෙත පිවිස මම ඉස්ලාම් රාජ්‍යයේ සොල්දාදුවෙක් යැයි කෑමොර දී එහි සිටි පිරිස් ප්‍රාණ ඇපයට ගෙන ඇත.\r\n \r\n\tකෙසේ වෙතත්, මින් අනතුරුව විශේෂ ආරක්ෂක කණ්ඩායම් කිහිපයක්ම ඒ වෙත යැවීමට ප්‍රංශ බලධාරීන් කටයුතු කර තිබේ.\r\n \n \n \r\n\t \r\n \n\n  ", "URL": "https://www.ada.lk/0/0/0-318416", "Category": "International", "Parent URL": null}