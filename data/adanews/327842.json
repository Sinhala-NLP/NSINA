{"Source": "Ada News", "Timestamp": "9 05 2018", "Headline": "ගාල්ල හා දඹුල්ල කණ්ඩායම් ජය වාර්තා කරයි", "News Content": "\r\n\tශ්‍රී ලංකා ක්‍රිකට් ආයතනය මගින් සංවිධානය කළ සුපිරි පළාත් එක්දින ක්‍රිකට් තරගාවලියේ තරග දෙකක් ඊයේ (08දා) පැවැත්විණි. මෙහි කොළඹ ආර්. ප්‍රේමදාස ක්‍රීඩාංගණයේ පැවැති තරගයෙන් කොළඹ කණ්ඩායම පරාජය කර ලකුණු 147ක දැවැන්ත ජයක් ලැබීමට ගාල්ල කණ්ඩායම සමත් විය. කොළඹ පී. සරා ඕවල් ක්‍රීඩාංගණයේ පැවැති අනෙක් තරගයෙන් මහනුවර කණ්ඩායමට එරෙහිව කඩුලු 05ක පහසු ජයක් වාර්තා කිරීමට දඹුල්ල කණ්ඩායමට හැකිවිය.\r\n \r\n\tදිනේෂ් චන්මාල්ගේ නායකත්වයෙන් යුත් කොළඹ කණ්ඩායම පරාජය කර ලකුණු 147ක දැවැන්ත ජයක් වාර්තා කිරීමට උපුල් තරංගගේ නායකත්වයෙන් යුත් ගාල්ල කණ්ඩායම සමත් විය.\r\n \r\n\tගාල්ල කණ්ඩායමෙන් හිමි වූ ලකුණු 348ක දැවැන්ත ඉලක්කයට පිළිතුරු ලෙස කොළඹ කණ්ඩායමට පන්දුවාර 42.4කදී සියලු දෙනා දැවී රැස්කිරීමට හැකි වූයේ ලකුණු 200ක් පමණි.\r\n \n\n \r\n\tජෙෆ්රි වැන්ඩර්සෙගේ දඟපන්දු ඉදිරියේ අසරණ වූ ඇන්ජලෝ මැතිව්ස්ගේ නායකත්වයෙන් යුත් මහනුවර කණ්ඩායම පරාජය කර කඩුලු 05ක පහසු ජයක් ලැබීමට කුසල් ජනිත් පෙරේරාගේ නායකත්වයෙන් යුත් දඹුල්ල කණ්ඩායම සමත් විය.\r\n \r\n\tකොළඹ පී. සරා ඕවල් ක්‍රීඩාංගණයේ පැවැති මෙම තරගයේදී පළමුව පන්දුවට පහරදුන් මහනුවර කණ්ඩායමට පන්දුවාර 29.1කදී සියලු දෙනා දැවී රැස්කිරීමට හැකිවූයේ ලකුණු 127ක් පමණි.\r\n \r\n\tතරගාවලියේ පළමු ජය සනිටුහන් කරගැනීමේ අරමුණින් ලකුණු 128ක ඉලක්කයක් හඹා ගිය දඹුල්ල කණ්ඩායම තරගයේ 18 (18.5) වැනි පන්දුවාරයේදී සිය ජයග්‍රහණය සම්පූර්ණ කර ගත්තේය.\r\n \n\n \n\n \r\n\t \r\n  ", "URL": "https://www.ada.lk/0/0/0-327842", "Category": "Sports", "Parent URL": null}