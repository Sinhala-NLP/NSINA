{"Source": "Ada News", "Timestamp": "2 01 2018", "Headline": "ඉරාන රජයට එරෙහි ජනතා නැගිටීම නිසා මරණ රැසක්", "News Content": "\r\n\tඉරාන රජයට එරෙහිව සිදුව ඇති ජනතා නැගිටීමත් සමග විරෝධතාකරුවන් හා හමුදා අතර සිදුවූ ගැටුම්වලින් මේ දක්වා 20කට වැඩි පිරිසක් ජීවිතක්ෂයට පත්ව තිබේ.\r\n \r\n\tමීට දින හයකට පෙර ආරම්භ වූ මෙම විරෝධතාවල මූලික හේතු ලෙස කියවුණේ දූෂණය සහ දරාගත නොහැකි ජීවන වියදම, උද්ධමනය සහ රැකියා ප්‍රශ්නයයි.\r\n \r\n\t2009 ජනාධිපතිවරණයෙන් පසුව ඉරානයේ නගර රැසක ඇති වූ දැවැන්තම විරෝධතා ව්‍යාපාරය මෙය ලෙස සැලකෙන අතර, මෙය එවක ඇති වූ විරෝධතාවලටත් වඩා බරපතළ තත්ත්වයක් බවද දේශපාලන විචාරකයෝ පෙන්වා දෙති.\r\n \r\n\tඉරානයේ දෙවැනි විශාලතම නගරය ලෙස සැලකෙන මෂ්හාඩ් විරෝධතාවල මූල බීජය සැපයූ නගරය විය. කෙසේ වෙතත්, දින දෙක තුන ගතවන විට එය නගර රැසක් වෙත ව්‍යාප්ත වී ගියේය.\r\n \r\n\tඉරානය චෝදනා නගන්නේ මෙම විරෝධතා ඇති කිරීම පිටුපස බටහිර බලවේග ක්‍රියාත්මක වන බවටය.\r\n \r\n\tමෙය නිර්භීත නැගී සිටීමක් ලෙස ඇමෙරිකාව මේ වනවිටත් හඳුනාගෙන ඇත. \r\n \n\n  ", "URL": "https://www.ada.lk/0/0/0-300599", "Category": "International", "Parent URL": null}