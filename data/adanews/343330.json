{"Source": "Ada News", "Timestamp": "12 12 2018", "Headline": "කථානායක නිසා ජනපතිගේ ආණ්ඩුව අකර්මන්‍ය වෙලා", "News Content": "කථානායකවරයා විසින් ජනාධිපතිවරයාට පැවරී තිබෙන බලය අභියෝගයට ලක්කිරීමට යෑම හේතුවෙන් ජනාධිපතිවරයා පත්කළ ආණ්ඩුව අකර්මන්‍ය වී තිබෙන බව පාර්ලිමේන්තු මන්ත්‍රී වාසුදේව නානායක්කාර මහතා සඳහන් කළේය. ජනාධිපතිවරයාට පැවරී තිබෙන බලතලවලට අභියෝග කිරීමට කථානායකවරයාට අයිතියක් නොමැති බවත්, ඔහු එසේ කිරීමෙන් අභියෝග කරන්නේ ව්‍යවස්ථාවට බවත් හෙතෙම මෙහිදී පවසා සිටියේය. කථානායකවරයාගේ මෙම ක්‍රියා කලාපය හේතුවෙන් එක්සත් ජාතික පක්ෂයේ කුමන්ත්‍රණය හෙළි වූ බවත්, මීට අමතරව ඔහු එක්සත් ජාතික පක්ෂ නියෝජිතයෙකු ලෙස වැඩකරන බවට තහවුරු වූ බවත් අද (12දා) පැවැති මාධ්‍ය සාකච්ඡාවකදී හෙතෙම වැඩිදුරටත් සඳහන් කළේය. එච්.අයි.තුෂාර\n  ", "URL": "https://www.ada.lk/0/0/0-343330", "Category": "Latest News", "Parent URL": null}