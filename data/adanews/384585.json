{"Source": "Ada News", "Timestamp": "14 09 2021", "Headline": "අසාද් සාලි මුදාහරින්නැයි කළ ඉල්ලිම ප්‍රතික්ෂේප වෙයි", "News Content": "හිටපු ආණ්ඩුකාර අසාද් සාලි මහතාගේ නීතීඥවරුන් ගොනු කළ ඇප ඉල්ලීම කොළඹ ප්‍රධාන මහෙස්ත්‍රාත් බුද්ධික .සී. රාගල මහතා අද (14) යළි ප්‍රතික්ෂේප කර තිබේ. ත්‍රස්තවාදය වැළැක්වීමේ පනත යටතේ ඔහුව රක්ෂිත බන්ධනාගාර ගත ඇත. මෙම නඩුවේ සැකකරු විසින් මාධ්‍ය හමුවකදී සිදුකළ ප්‍රකාශයකට එරෙහිව ත්‍රස්තවාදය වැළැක්වීමේ පනත හා එක්සත් ජාතීන්ගේ සිවිල් හා දේශපාලන අයිතිවාසිකම් පිළිබඳ සම්මුති පනත යටතේ කොළඹ මහාධිකරණය හමුවේ නඩුවක් ගොනු කර ඇති බව මෙහිදී අපරාධ පරීක්ෂණ දෙපාර්තමේන්තුව වෙනුවෙන් පෙනී සිටි ජ්‍යෙෂ්ඨ රජයේ නීතිඥ වසන්ත පෙරේරා මහතා සඳහන් කළේය. එහිදී ඔහු වැඩිදුරටත් සඳහන් කළේ, එම නඩුව අංක දෙක මහාධිකරණය ඉදිරියේ ලබන නොවැම්බර් මස විභාගයට ගැනීමට නියමිත බවය.    ", "URL": "https://www.ada.lk/0/0/0-384585", "Category": "Latest News", "Parent URL": null}