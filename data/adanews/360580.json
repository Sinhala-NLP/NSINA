{"Source": "Ada News", "Timestamp": "10 04 2020", "Headline": "රතන හිමියෝ ගෙවතු වගා මිලියනයකට මුල පුරති", "News Content": "'නීරෝගීමත් ජාතියක් - ස්වංපෝෂිත හෙටක්' යන්න තේමා කරගනිමින් වසවිසෙන් තොර කාබනික ගෙවතු දස ලක්ෂයක් ඇති කිරීමේ ව්‍යාපෘතියක් හිටපු පාර්ලිමේන්තු මන්ත්‍රී පූජ්‍ය අතුරලියේ රතන හිමියෝ විසින් ආරම්භ කර තිබේ.\n\nමෙය සෑම ගෙවත්තකම වසවිසෙන් තොර \"ටිකිරි කොටුවක්\" ස්ථාපිත කිරීම සඳහා නොමිලේ බීජ/පැල ලබාදී ගෙවතු ලක්ෂ 10ක් තැනීමේ ජාතික මෙහෙවරක් බව රතන හිමියෝ පැවසූහ.\n\nවසවිසෙන් තොරව වගාකිරීමට එකඟතාවය ඇති කරගන්නා සැමට මේ සඳහා ලියාපදිංචි විය හැකි අතර, ටිකිරි කොටුව - කාබනික වගාබිම සකසා ගත් පසු නොමිලේ බීජ සහ පැල ලබාදීම සිදු කිරීමට නියමිතය.\n\nමේ සඳහා ලියාපදිංචි වීම සඳහා අයදුම්පත\nනම -\nලිපිනය -\nප්‍රාදේශීය ලේකම් කොට්ඨාසය -\nග්‍රාමසේවා වසම -\nදුරකථන අංකය -\nආසන්නම විහරස්ථානය හෝ ආගමික ස්ථානය -\nපොලිස් ස්ථානය -\nඅත්සන -\n\nඔබ විසින් සකසා ගන්නා ආදර්ශ අයදුම්පත whatsup - viber - email කළ හැකිය. වඩාත් දුරබැහැර පළාත්වලදී බීජ/පැල ලබාදීම ගමනාගමන අපහසුකම් හේතුවෙන් ප්‍රමාද විය හැකි බව ද රතන හිමියෝ දන්වා සිටියහ.\n\nලියාපදිංචිය සඳහා විමසන්න - 0113 637 600\nWhatsup - viber - +94 75 324 0667\nEmail - wasavisanathiratak@gmail.com  ", "URL": "https://www.ada.lk/0/0/0-360580", "Category": "Religion", "Parent URL": null}