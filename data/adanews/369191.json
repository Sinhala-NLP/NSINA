{"Source": "Ada News", "Timestamp": "26 09 2020", "Headline": "සම්පූර්ණ වන්දියම ගෙවීමට ගිනිගත් නැවේ සමාගම කැමති වෙයි", "News Content": "ශ්‍රී ලංකාවට අයත් මුහුදු සීමාවේදී  ගිනි ගෙන අනතුරට ලක්වූ එම්.ටී. නිව් ඩයමන්ඩ් නෞකාව අයත් සමාගමෙන් ඉල්ලා තිබූ රුපියල් මිලියන 442 ක සම්පූර්ණ වන්දි මුදල ගෙවීමට එම සමාගම එකඟතාව පළ කර තිබේ.  මේ සම්බන්ධයෙන් නෞකාවේ හිමිකාර සමාගම දැනුම්දී ඇති බව නීතිපතිවරයාගේ සම්බන්ධීකරණ නිලධාරිනි රජයේ අධිනීතිඥ නිශාරා ජයරත්න මෙනවිය සඳහන් කළාය. මූලික වන්දි ගෙවීමක් ලෙස මීට පෙර නීතිපතිවරයා විසින් රුපියල් මිලියන 340 ක ඇස්තමේන්තුවක් ඉදිරිපත් කළ අතර පසුව අවසන් ඇස්තමේන්තුව ලෙස පසුගියදා තවත් මිලියන සියයක්ද ඇතුළත්ව රුපියල් මිලියන 442 ක වන්දි මුදලක් ප්‍රකාශ කළේය. මෙම මුදල් ගෙවන තෙක් නෞකාව ශ්‍රී ලංකා මුහුදු තීරයෙන් ඉවත් කර ගැනීමට අවශ්‍ය අවසරය ලබා නොදීමටද රජය තීරණය කර තිබේ.   ", "URL": "https://www.ada.lk/0/0/0-369191", "Category": "Latest News", "Parent URL": null}