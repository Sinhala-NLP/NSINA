{"Source": "Ada News", "Timestamp": "30 03 2023", "Headline": "මහනුවර සංචාරක හෝටලයක නැවතී සිටි ජර්මන් ජාතිකයෙක් මරුට", "News Content": "මහනුවර නගරයේ සංචාරක හෝටලයක් තුළ නැවතී සිටී 47 හැවිරිදි ජර්මන් ජාතිකයකු එම සංචාරක හෝටලයේ නාන කාමරය තුළ ඇද වැටී මිය ගොස් ඇති බව මහනුවර මූලස්ථාන පොලීසිය කියයි. සෙබස්තියන් ජෝර්ජ් නමැති එම ජර්මන් ජාතිකයා තම බිරිඳ සහ දරු දෙදෙනා සමග මහනුවර වැව රවුමේ සංඝරාජ මාවතේ හෝටලයක් තුල නැවතී සිටිය දී එසේ නාන කාමරය තුළ ඇද වැටීමෙන් මිය ගොස් තිබේ . මහනුවර මූලස්ථාන භාර ප්‍රධාන පොලිස් පරීක්ෂක රසික සම්පත් මහතාගේ උපදෙස් පරිදි සංචාරක පොලිසියේ ස්ථානාධිපති ප්‍රධාන පොලිස් පරීක්ෂක ලලිත් මහගෙදර මහතා ඇතුළු පොලිස් කණ්ඩායමක් වැඩිදුර විමර්ශන සිදු කරයි .  ", "URL": "https://www.ada.lk/0/0/0-402628", "Category": "Latest News", "Parent URL": null}