{"Source": "Ada News", "Timestamp": "13 12 2017", "Headline": "වර්ජනය කළ දුම්රිය සේවකයන්ට ක්‍රියාමාර්ග නෑ", "News Content": "\r\n\tදුම්රිය වර්ජනයට එක්වූ සේවකයන්ට එරෙහිව කිසිදු ක්‍රියාමාර්ගයක් නොගන්නා බව සම කැබිනට් ප්‍රකාශක, අමාත්‍ය රාජිත සේනාරත්න අමාත්‍යවරයා පැවසීය.\r\n \r\n\tකැබිනට් තීරණ දැනුම්දීමේ ප්‍රවෘත්ති සාකච්ඡාවට අද (13දා) සහභාගි වෙමින් අමාත්‍යවරයා මේබව කියා සිටියේය.\r\n \r\n\tදුම්රිය සේවාව තවදුරටත් අත්‍යවශ්‍ය සේවාවක් ලෙස පවතින බවත් එය අවලංගු නොකරන බවත් අමාත්‍යවරයා කීවේය.\r\n \r\n\tඉදිරියේදී දුම්රිය සේවාව සංවෘත සේවාවක් කිරීමට බලාපොරොත්තු වන බවත් අමාත්‍යවරයා වැඩිදුරටත් සඳහන් කළේය.\r\n \n\n  ", "URL": "https://www.ada.lk/0/0/0-296293", "Category": "Latest News", "Parent URL": null}