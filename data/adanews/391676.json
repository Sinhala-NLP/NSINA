{"Source": "Ada News", "Timestamp": "27 03 2022", "Headline": "බයිඩන්ගේ ප්‍රකාශය යුද්ධය අවුලුවන එකක් - මැක්රෝන්", "News Content": "ක්‍රියාවෙන් මෙන්ම, වචනයෙන්ද යුක්රේනයේ ගැටුම උත්සන්න වීම වැළැක්විය යුතු බව ප්‍රංශ නායක එම්මානුවෙල් මැක්රෝන් අනතුරු අඟවා ඇත්තේ, එක්සත් ජනපද ජනාධිපති ජෝ බයිඩන් රුසියානු ජනපති ව්ලැදිමීර් පූටින් \"බලයේ සිටිය නොහැකි\" මස් වෙළෙන්දෙක් ලෙස ලේබල් කිරීමෙන් පසුවය. සෙනසුරාදා පෝලන්ත සංචාරයේ අවසන් දිනයේ බයිඩන් විසින් කරන ලද ප්‍රකාශ පිළිබඳව අදහස් විමසූ විට මැක්රෝන් පවසා සිටියේ, පුද්ගලිකව කථා කරන විට, ඔහු එවැනි වචන භාවිත නොකරන බවයි. කෙසේ වෙතත්, ඉදිරි දින දෙක තුළ යුක්රේනයේ තත්ත්වය පිළිබඳව පූටින් සමග කතා කිරීමට සැලසුම් කරන බව ප්‍රංශ නායකයා පැවසීය. ඔහුගේ ඉලක්කය \"පළමුව සටන් විරාමයක් සාක්ෂාත් කර ගැනීම සහ පසුව රාජ්‍ය තාන්ත්‍රික ක්‍රම මගින් රුසියානු හමුදා සම්පූර්ණයෙන් ඉවත් කර ගැනීම\" බව ඔහු පැවසීය. \"අපට එය කිරීමට අවශ්‍ය නම්, අපට ක්‍රියාවෙන් මෙන්ම, වචනයෙන්ද එය උත්සන්න කළ නොහැකියි\" මැක්රෝන් අවධාරණය කළේය.   ", "URL": "https://www.ada.lk/0/0/0-391676", "Category": "International", "Parent URL": null}