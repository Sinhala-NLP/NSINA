{"Source": "Ada News", "Timestamp": "23 02 2018", "Headline": "විදාතා හරිත කඩමණ්ඩිය 26 හා 27 යන දෙදින තුළ", "News Content": "\r\n\tවසවිසෙන් තොර පරිසර හිතකාමී දේශීය නිෂ්පාදන ප්‍රචලිත කිරීමට හා නිෂ්පාදකයන් දිරිගැන්වීම සඳහා විදාතා හරිත කඩමණ්ඩිය මේ මස 26 හා 27 යන දෙදින තුළ පැවැත්වෙන බව විද්‍යා, තාක්ෂණ හා පර්යේෂණ අමාත්‍යාංශය සඳහන් කරයි.\r\n \r\n\tබත්තරමුල්ල සෙත්සිරිපාය පරිශ්‍රයේදී පැවැත්වෙන වෙළෙඳ ප්‍රදර්ශනය උදෑසන 9.00 සිට සවස 5.00 දක්වා පැවැත්වේ.\r\n \r\n\tවිදාතා මධ්‍යස්ථානවලින් තාක්ෂණික දැනුම ලබාගත් ව්‍යාපාරිකයන් නිෂ්පාදනය කළ භාණ්ඩ මෙම ස්ථානයේදී මිලදී ගැනීමට හැකියාව තිබෙන බවද එම අමාත්‍යාංශය සඳහන් කරයි.\r\n \r\n\tවිද්‍යා, තාක්ෂණ හා පර්යේෂණ අමාත්‍යාංශය යටතේ ක්‍රියාත්මක වන විදාතා මධ්‍යස්ථාන තුළින් කුඩා හා මධ්‍යපරිමාණ ව්‍යවසායකයන් 3000කට අධික ප්‍රමාණයක් බිහිවී තිබෙන බවද එම අමාත්‍යාංශයේ මාධ්‍ය අංශය සඳහන් කරයි.\r\n \n\n  ", "URL": "https://www.ada.lk/0/0/0-311806", "Category": "Latest News", "Parent URL": null}