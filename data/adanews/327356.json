{"Source": "Ada News", "Timestamp": "7 05 2018", "Headline": "නීති ක්ෂේත්‍රයේ දූෂණ ගැන දන්නා සියලු තොරතුරු නීතිඥ සංගමයට දෙනවා", "News Content": "\r\n\tනීති ක්ෂේත්‍රයේ දූෂිත පුද්ගලයන් සහ අක්‍රමිකතා පිළිබඳ තමන් දන්නා සියලු තොරතුරු සියලුම සාක්ෂි සහිතව ඉදිරිපත්කිරීමට කටයුතු කරන බව නීතිඥ සුගන්ධිකා ප්‍රනාන්දු මහත්මිය 'අද' පුවත්පතට පැවසුවාය.\r\n \r\n\tමේ සම්බන්ධයෙන් වන තොරතුරු වහාම නීතිඥ සංගමයට ඉදිරිපත්කරන ලෙස ශ්‍රීලංකා නීතිඥ සංගමය මගින් යොමුකළ ලිපිය ලැබුණු බවද සුගන්ධිකා ප්‍රනාන්දු මහත්මිය කීවාය.\r\n \r\n\tඑමෙන්ම නීති ක්ෂේත්‍රයේ අක්‍රමිකතා සහ දූෂිත තත්ත්වයන් හේතුවෙන් අසරණ වූ සාමාන්‍ය ජනතාවද ඒ සම්බන්ධ පැමිණිලි ශ්‍රීලංකා නීතිඥ සංගමයට යොමුකිරීමට පෙළගැසෙමින් සිටින බවත්, ශ්‍රීලංකා නීතිඥ සංගමය ගනුලබන ක්‍රියාමාර්ග දෙස අවධානයෙන් බලාසිටින බවත් නීතිඥ සුගන්ධිකා ප්‍රනාන්දු මහත්මිය ප්‍රකාශ කළාය.\r\n \n\n  ", "URL": "https://www.ada.lk/0/0/0-327356", "Category": "Latest News", "Parent URL": null}