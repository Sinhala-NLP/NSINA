{"Source": "Ada News", "Timestamp": "19 05 2018", "Headline": "හැරී - මේගන් විවාහයට ජනතාව නිදි වර්ජිතව", "News Content": "\r\n\tබ්‍රිතාන්‍යයේ හැරී කුමරු සහ මේගන් මර්කල්ගේ රාජකීය විවාහ මංගල උත්සවයට සහභාගී වීම සඳහා බ්‍රිතාන්‍ය වැසියන් නිදි වර්ජිතව වින්ඩ්සර් මන්දිරයෙන් පිටත කඳවුරු බැඳ සිටි බව විදෙස් වාර්තා පවසයි.\r\n \r\n\tඑමෙන්ම, බ්‍රිතාන්‍ය පුරා රාජකීය විවාහ මංගල්‍යය සමරමින් විශේෂ සැණකෙළි හා භෝජන සංග්‍රහයන් පැවැත්වුණු බවද  කියැවෙයි.\r\n \r\n\tඑමෙන්ම, බොහෝදෙනා රාජකීය විලාසය දැක්වෙන ඇඳුම් පැළඳුම්වලින් සැරසී සිටිනු දැකිය හැකි වූ අතර, ඊයේ දිනයේදී පාසල් පැමිණි දරු දරියන් මෙන්ම ගුරුවරු ගුරුවරියන්ද ඊට අනුබල දී ඇති ආකාරය බ්‍රිතාන්‍ය වාර්තාවල දැක්වුණි.\r\n \r\n\tතවත් සුඵ මොහොතකින් මේ රාජකීය විවාහ මංගල්‍යය ආරම්භ වීමට නියමිතව තිබේ.\r\n \n       \n  ", "URL": "https://www.ada.lk/0/0/0-330060", "Category": "International", "Parent URL": null}