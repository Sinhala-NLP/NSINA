{"Source": "Ada News", "Timestamp": "10 03 2021", "Headline": "හිරුණිකා ප්‍රේමචන්ද්‍රට වරෙන්තු", "News Content": "දෙමටගොඩ ප්‍රදේශයේ දී තරුණයකු ඩිෆෙන්ඩර් රථයකින් පැහැර ගෙන ගියේ යැයි කියන සිද්ධියට චෝදනා ලැබ සිටින හිටපු පාර්ලිමේන්තු මන්ත්‍රී හිරුණිකා ප්‍රේමචන්ද්‍ර මහත්මිය අත්අඩංගුවට ගැනීමට කොළඹ මහාධිකරණය අද වරෙන්තු නිකුත් කළේය. ඒ ඇයට එරෙහිව පවරා ඇති නඩුව අද දින අධිකරණයේ කැඳවූ අවස්ථාවේ හිරුණිකා ප්‍රේමචන්ද්‍ර මහත්මිය අධිකරණයේ පෙනී නොසිටීම හේතුවෙනි . මෙම නඩුව යළි ජූනි මස 17 දා කැඳවීමට නියමිතය.    ", "URL": "https://www.ada.lk/0/0/0-375848", "Category": "Latest News", "Parent URL": null}