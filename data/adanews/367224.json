{"Source": "Ada News", "Timestamp": "19 08 2020", "Headline": "අයර්ලන්තයේ කොරෝනා වෛරස සීමා තව දැඩි කරයි", "News Content": "ඉදිරි සති කිහිපය තුළ පාසල් නැවත විවෘත කිරීමට හැකිවන පරිදි අයර්ලන්තය අඟහරුවාදා කොරෝනා වෛරස සීමා තවදුරටත් දැඩි කර ඇති බව අයර්ලන්ත අගමැතිවරයා ප්‍රවෘත්ති සාකච්ඡාවකදී පැවසීය. එළිමහන් රැස්වීම් සීමා කිරීම, දුරස්ථව වැඩ කිරීම සඳහා ව්‍යාපාර දිරිමත් කිරීම සහ තම නිවෙස්වලට පැමිණෙන අමුත්තන්ට සීමා කිරීම සහ පොදු ගමනාගමනයෙන් වළකින ලෙස රජය එරට පුරවැසියන්ගෙන් ඉල්ලා සිටියි. \"වෛරසය පුළුල් පරාසයක පැතිරීම නිසා මෙම සීමාවන් අපගෙන් බොහෝ දෙනෙකුට බලපානු ඇති\" යනුවෙන් අගමැති මයිකල් මාටින් පැවසීය. පසුගිය සතියේ කිල්ඩෙයා, ලාඕයිස් සහ ඔෆාලි ප්‍රාන්තවල අයර්ලන්තයේ පළමු දේශීය අගුලු දැමීමට හේතු වූයේ නව කොරෝනා වෛරස් රෝගීන්ගේ වැඩිවීමක් පෙන්නුම් කිරීම නිසාය. අඟහරුවාදා ප්‍රකාශයට පත් කරන ලද සෞඛ්‍ය දෙපාර්තමේන්තුවේ නවතම සංඛ්‍යාලේඛනවලට අනුව අයර්ලන්තයේ අවම වශයෙන් 27,499ක කොරෝනා වෛරස ආසාදිතයන් සහ ආසන්න වශයෙන් මරණ 1,775 ක් වාර්තා වී තිබේ.   ", "URL": "https://www.ada.lk/0/0/0-367224", "Category": "International", "Parent URL": null}