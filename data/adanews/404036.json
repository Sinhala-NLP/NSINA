{"Source": "Ada News", "Timestamp": "11 06 2023", "Headline": "උපන්දිනයට මහජනතාවට විවෘත වන පේරේ සරසවිය", "News Content": "පේරාදෙණිය විශ්ව විද්‍යාලයට වසර 80 ක් සපිරීම නිමිත්තෙන් ජූලි මස 01 වැනි දින පෙරවරු 10.00 සිට මහජනතාවට විවෘත දිනයක් ලෙස එහි පාලන අධිකාරිය ප්‍රකාශයට පත් කොට තිබේ . මෙම දිනයේ දී විශ්ව විද්‍යාලය වටා ඇති මාර්ගෝපදේශනය සහිත චාරිකාවකට එක්වෙමින් විශ්වවිද්‍යාලයේ සියලු පීඨයන් නැරඹීමේ අවස්ථාව මහජනතාවට හිමිවේ . මෙරට පමණක් නොව දකුණු ආසියාවටම වැදගත් පුස්තකාලයක් වශයෙන් සැලකෙන පේරාදෙණිය විශ්වවිද්‍යාලයේ පුස්තකාලය නැරඹීමට මෙන්ම නර්තන ගායනා හා සංස්කෘතික අංගයන්ගෙන් සමන්විත විශේෂ කලා සන්දර්ශන නැරඹීමේ අවස්ථාව ද එහිදී ජනතාවට හිමි වෙයි . විද්‍යාර්ථීන්ගේ සමිති හා සමාජයන් පිළිබඳ දැනුවත් කිරීම සඳහා වූ ප්‍රදර්ශන කුටි විශාල ප්‍රමාණයක් ද උත්සව භූමිය තුළදී දැක බලා ගැනීමේ අවස්ථාව හිමි වන අතර උසස් අධ්‍යාපනය හදාරන පාසල් සිසුන්ගේ ගැටලු හා විමසීම් වලට පිළිතුරු ලබාදීමට ද එහි සෑම ස්ථානයකම රැඳී සිටින විද්‍යාර්ථීන් සූදානමින් සිටී .  ", "URL": "https://www.ada.lk/0/0/0-404036", "Category": "Latest News", "Parent URL": null}