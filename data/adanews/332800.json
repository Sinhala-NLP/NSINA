{"Source": "Ada News", "Timestamp": "31 05 2018", "Headline": "වවුනියාවේදී මාස 08ක දරුවෙක් පැහැර ගනී", "News Content": "\r\n\tමාස අටක් වයසැති දරුවෙකු අද (31) අලුයම වවුනියාව, ගුඩ්ෂෙඩි මාර්ගයේ පළමු වැනි හරස්වීදියේ නිවසක සිටියදී  හය දෙනෙකුගෙන් යුත් කණ්ඩායමක් විසින් පැහැරගෙන ගොස් ඇති බව වවුනියාව පොලිසිය පවසයි.\r\n \r\n\tපැහැර ගැනීමට ලක්වූයේ වෂුධරන් වානීෂන් නමැති  මාස 08ක දරුවෙකි.\r\n \r\n\tඅලුයම වෑන් රථයකින් පැමිණි කණ්ඩායමක් තමන් ඇතුළු පවුලේ පිරිස බියගන්වා දරුවා පැහැරගෙන ගිය බවත් දරුවාගේ  පියා ලන්ඩනයේ පදිංචිව සිටින අතර ඔහු හා තමන් අතර කලක සිට ආරවුලක් හටගෙන ඇති බවත් ඒ හේතුවෙන් ඔහු කණ්ඩායමක් යොදව දරුවා පැහැර ගත්තාදැයි සැකයක් ඇති බවත්  දරුවාගේ මව පොලීසියට පවසා තිබේ.\r\n \r\n\tපැහැර ගැනීමට ලක් වූ දරුවා සොයා මෙහෙයුම් ආරම්භ කර ඇති අතර සැකකරුවන් අත්අඩංගුවට ගැනීමට පොලිස් කණ්ඩායම් කිහිපයක් පරීක්ෂණ දියත් කර ඇති බව පොසලීසිය සඳහන් කරයි.\r\n \n\n \r\n\t       \r\n \r\n\t \r\n  ", "URL": "https://www.ada.lk/0/0/0-332800", "Category": "Latest News", "Parent URL": null}