{"Source": "Ada News", "Timestamp": "7 12 2018", "Headline": "පොට්ටු අම්මාන් මරගෙන මැරෙන බෝම්බයකින් මරුණා", "News Content": "එල්.ටී.ටී.ඊ. සංවිධානයේ හිටපු ඉදිරිපෙළ නායකයෙක් වෙන පොට්ටු අම්මාන් අවසන් සටනේදී මරාගෙන මැරෙන බෝම්බයක් පුපුරවා ගනිමින් ජීවිතක්ෂයට පත්වූ බව ෆීල්ඩ් මාෂල් සරත් ෆොන්සේකා මහතා පවසයි. පොට්ටු අම්මාන් නොර්වේ වෙත ගිය බවට පළවන වාර්තා අසත්‍ය බවත් ඔහු සඳහන් කළේ ඊයේ පැවැති මාධ්‍ය හමුවකදීය. එල්.ටී.ටී.ඊ. නායක ප්‍රභාකරන්, පොට්ටු අම්මාන් ඇතුළු පස්දෙනෙක් නන්දි කඩාල් කලපුවේ උතුරුදෙසින් පැන යාමට උත්සාහ කළ විට එහිදී පොට්ටු අම්මාන්ට වෙඩි වැඳුණ බවත් ඔහු ප්‍රකාශ කළේය. ඉන් අනතුරුව ඔහු මරාගෙන මැරෙන බෝම්බයක් පුපුරුවා ගනිමින් ජීවිතක්ෂයට පත්වූ ෆොන්සේකා මහතා සඳහන් කළේය. එසේම කරුණා අම්මාන් පොට්ටු අම්මාන්ගේ බිරිඳගේද මළ සිරුර හඳුනාගත් බවත් ඔහු වැඩිදුරටත් ප්‍රකාශ කළේය.          ", "URL": "https://www.ada.lk/0/0/0-343189", "Category": "Latest News", "Parent URL": null}