{"Source": "Ada News", "Timestamp": "18 01 2018", "Headline": "සහල් මාෆියාව සුණුවිසුනුයි - මහින්ද අමරවීර", "News Content": "\r\n\tරජය මැදිහත් වී සහල් මිල පාලනය කිරීම නිසා සහල් මාෆියාව සුනුවිසුනු වී ගොස් තිබෙන බව එක්සත් ජනතා නිදහස් සන්ධානය සඳහන් කරයි.\r\n \r\n\tසහල් ගබඩා කරගෙන වැඩි මිලට විකිණීමට සැලසුම් කළ සියලුම දෙනාට ඔවුන්ගේ බලාපොරොත්තු ඉෂ්ට කරගැනීමට නොහැකිවූ බවද එම සන්ධානයේ මහ ලේකම් අමාත්‍ය මහින්ද අමරවීර මහතා අද (18දා) පැවැති මාධ්‍ය සාකච්ඡාවකදී සඳහන් කළේය.\r\n \r\n\tසහල් මාෆියාවක් ඇති කිරීමට කටයුතු කිරීම නිසා රටින් සහල් ගෙන්වා සතොස හරහා අඩු මුදලට සහල් ලබාදීමට ආණ්ඩුව කටයුතු කරමින් සිටින බවද පවසා සිටියේය.\r\n \r\n\tමේ නිසා සාමාන්‍ය ජනතාවට රුපියල් 70කට රුපියල් 72 කට වැනි මුදලකට සහල් කිලෝවක් මිලදී ගැනීමට හැකිවූ බවද සඳහන් කළේය.\r\n \n\n  ", "URL": "https://www.ada.lk/0/0/0-304027", "Category": "Latest News", "Parent URL": null}