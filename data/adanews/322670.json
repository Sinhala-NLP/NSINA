{"Source": "Ada News", "Timestamp": "13 04 2018", "Headline": "SLFP මහ ලේකම් උප ලේකම් තනතුර වෙනස් කළ යුතු බවට යෝජනාවක්", "News Content": "\r\n\tශ්‍රී ලංකා නිදහස් පක්ෂ ප්‍රතිසංවිධාන කටයුතු සිදුකිරීමේදී පක්ෂයේ මහලේකම් තනතුරේ හා උප ලේකම් තනතුර විශේෂයෙන් වෙනස් කළ යුතු බවට ශ්‍රී ලංකා මධ්‍යම කාරක සභාවට යෝජනාවක් ගෙන ඒමට ශ්‍රී ලංකා නිදහස් පක්ෂ මන්ත්‍රීවරුන් පිරිසක් සැලසුම් කර තිබේ.\r\n \r\n\tපක්ෂයේ සභාපති ජනාධිපති මෛත්‍රීපාල සිරිසේන මහතාගේ විදේශ සංචාරය නිමවීමෙන් පසු මේ මස 18 වැනිදා හෝ ඊට ආසන්න දිනයකදී ශ්‍රී ලංකා නිදහස් පක්ෂ මධ්‍යම කාරක සභාව රැස්වීමටනියමිත බවද එම පිරිස් පෙන්වා දෙති.\r\n \r\n\tමේ අනුව ශ්‍රී ලංකා නිදහස් පක්ෂ මහලේකම් ධූරය අමාත්‍ය දුමින්ද දිසානායක මහතා දරණ අතර උපලේකම්වරයෙකු ලෙස අමාත්‍ය මහින්ද අමරවීර මහතා කටයුතු කරයි.\r\n \r\n\tමීට අමතරව සන්ධාන මහලේකම් ධුරයෙන් අමාත්‍ය මහින්ද අමරවීර මහතා ඉවත් කළයුතු බවට ශ්‍රී ලංකා නිදහස් පක්ෂ මන්ත්‍රීවරුන්ගේ මතය වී තිබෙන බවද වාර්තාවේ.\r\n \r\n\tවිශ්වාසභංග යෝජනාවට පක්ෂව ඡන්දය ලබාදීමට තීරණය කර තිබියදී කිසිදු හේතුවක් නොමැතිව ඡන්දය ලබාදීමෙන් වැළකී සිටීමේ තීරණය මහලේකම්වරුන් දෙදෙනා විසින් තනි කැමැත්තට තීරණය කිරීම මූලික කරගනිමින් මොවුන් තනතුරුවලින් ඉවත් කළයුතු බවට ශ්‍රී ලංකා නිදහස් පක්ෂය තුළ මතයක් නිර්මාණයවී තිබෙන බවද ශ්‍රී ලංකා නිදහස් පක්ෂ මන්ත්‍රීවරු සඳහන් කරති.\r\n \r\n\tමෙම කුමන්ත්‍රණය සඳහා තවත් ප්‍රබල අමාත්‍යවරයෙකුද මූලිකත්වය ගෙන කටයුතු කර තිබෙන බවද එම පිරිස් පෙන්වා දෙති.\r\n \n\n \r\n\t \r\n  ", "URL": "https://www.ada.lk/0/0/0-322670", "Category": "Uncategorized", "Parent URL": null}