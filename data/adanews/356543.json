{"Source": "Ada News", "Timestamp": "9 01 2020", "Headline": "කුවේට්හි  විවිධ හිංසනයන්ට ලක්වු ශ්‍රී ලංකික කතුන් පිරිසක් යළි මවුරටට", "News Content": "කුවේටයේ  ගෘහ සේවය සදහා ගොස් සිටියදි , විවිධ හිරිහැර , කරදර මෙන්ම වැටුප් නොලැබීම නිසා අසරණ වූ ශ්‍රී ලාංකික ගෘහ සේවිකාවන් 36 දෙනෙකු අද (9)  දින උදෑසන කටුනායක ගුවන් තොටුපළ වෙත පැමිණ තිබුණි . ඔවුන් සියලු දෙනා ශ්‍රී ලංකාවේ විවිධ ප්‍රදේශවල පදිංචිකාන්තාවන් වූහ. ඔවුන් අද  දින උදෑසන 6.30 ට කුවේට් සිට පැමිණි ශ්‍රී ලන්කන් ගුවන් සේවයේ යූ.එල්.- 230 දරන ගුවන් යානයෙන් තාවකාලික ගුවන් ගමන් බලපත්‍ර  යටතේ  කටුනායක ගුවන් තොටුපළ වෙත පැමිණ තිබුණි . ඔවුන් අතරින් මාස 05ක දරු ගැබක් හිමි ගර්භණි  කාන්තාවක් සහ , පහරදීම් නිසා ආබාධිත තත්ත්වයේ පසුවන කාන්තාවක් ද මෙම පිරිස අතර සිටියහ . ඔවුන් කටුනායක ගුවන් තොටුපළ තුළ පිහිටි ශ්‍රී ලංකා විදේශ සේවා නියුක්ති කාර්යාංශ කාර්යාලයේ  තම පැමිණිළි සටහන් කිරීමෙන් පසුව , ඔවුන්ගේ ගම්බිම් බලා පිටත්ව ගියහ.      ", "URL": "https://www.ada.lk/0/0/0-356543", "Category": "Latest News", "Parent URL": null}