{"Source": "Ada News", "Timestamp": "3 03 2018", "Headline": "ඉන්දියාවේ ඒකාබද්ධ නාවික පුහුණුවට ලංකාවෙන් නැවු 2ක්", "News Content": "\nඉන්දීය නාවික හමුදාව විසින් පවත්වනු ලබන ඒකාබද්ධ නාවික පුහුණු අභ්‍යාසයක් වන මිලාන් අභ්‍යාසයට සහභාගිවීම සඳහා ශ්‍රී ලංකා නාවික නෞකා සමුදුර සහ සුරනිමිල යන නෞකාවන් ඊයේ (‍02දා) ත්‍රිකුණාමල වරායෙන් ඉන්දියාව බලා පිටත් වූ බව නාවික හමුදාව පවසයි.\n \nමෙම නෞකාවන් වරායෙන් පිටත්වීම නාවික සම්ප්‍රදායානුකූල චාරිත්‍ර මධ්‍යයේ සිදු කෙරුණි.\n \nඑම අවස්ථාව සඳහා නැගෙනහිර නාවික විධානය භාර නියෝජ්‍ය ආඥාපති, කොමදෝරු මෙරිල් සුදර්ශණ මහතා ඇතුළු ජ්‍යෙෂ්ඨ නිලධාරීන් පිරිසක් සහභාගී වී සිටියහ. එහිදී, නියෝජ්‍ය ආඥාපතිවරයා විසින් නෞකාවන්ගේ අණදෙන නිලධාරීන් සහ නැව් මුළුව වෙත සුභ පැතුම් එක් කරන ලදී. එම නෞකාවන් මාර්තු මස 06 වන දින ඉන්දියාවේ විශාකාපට්නම් වරාය වෙත ළඟා වීමට නියමිතය.\n \n\n  ", "URL": "https://www.ada.lk/0/0/0-313906", "Category": "Latest News", "Parent URL": null}