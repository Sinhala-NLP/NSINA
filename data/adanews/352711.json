{"Source": "Ada News", "Timestamp": "25 09 2019", "Headline": "සුරක්ෂා ප්‍රතිලාභ වේගවත්ව ක්‍රියාවට නැංවෙයි", "News Content": "දිවයිනේ සියලුම ජාතික සහ පළාත් පාසල්, පෞද්ගලික පාසල් හා ජාත්‍යන්තර පාසල් සහ පිරිවෙන්වල අධ්‍යාපනය ලබන සියලුම සිසුන් සඳහා අධ්‍යාපන අමාත්‍යංශය මඟින් හඳුන්වා දුන් සුරක්ෂා සිසු රක්ෂණාවරණයේ ප්‍රතිලාභ ලබාගැනීම වේගවත්ව ක්‍රියාවට නැංවෙමින් පවතී. 2018 දෙසැම්බර් මස 01 දා සිට සුරක්ෂා සිසු රක්ෂණය ලබාදීම සඳහා අධ්‍යාපන අමාත්‍යාංශය සමඟ අලියාන්ස්  ඉන්ෂුරන්ස් ලංකා ලිමිටඩ් ආයතනය එක්ව සිටින අතර වයස අවුරුදු 5-21 අතර සිටින සියලු පාසල් දරුවන්ට සෞඛ්‍ය රක්ෂණාවරණ, අනතුරු රක්ෂණාවරණ සහ ජීවිත රක්ෂණාවරණ අවස්ථා මේ යටතේ සලසා දී තිබේ. අධ්‍යාපන අමාත්‍යංශය වෙත ලැබුණු නවතම සංඛ්‍යාත්මක දත්ත අනුව රුපියල් මිලියන 1,340 කට අධික මුදලක් රක්ෂණ ප්‍රතිලාභ ලෙස මේ වන විටත් සිසුන් වෙත ගෙවා අවසන් අතර, ගෙවී ගිය කාලය තුළ රක්ෂණ හිමිකම් වෙනුවෙන් ලැබී ඇති  ඉල්ලීම්  සංඛ්‍යාව 29,000කි.   ", "URL": "https://www.ada.lk/0/0/0-352711", "Category": "Latest News", "Parent URL": null}