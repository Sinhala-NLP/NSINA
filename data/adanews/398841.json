{"Source": "Ada News", "Timestamp": "18 11 2022", "Headline": "නයිජීරියාවේ රඳවාගෙන සිටින ලාංකිකයන් ගැන සොයා බලයි", "News Content": "  නයිජීරියානු සමුද්‍ර පරිසරයට අවසරයකික් ඇතුළුවීම හෙතුවෙන් නයිජීරියානු බලධාරීන් විසින් රඳවාගෙන සිටින M/T Heroic IDUN නෞකාවේ සිටින ශ්‍රී ලාංකික කාර්ය මණ්ඩල සාමාජිකයින් අට දෙනාගේ සුබසාධනය ගැන රජයේ අවධානය යොමුව තිබේ. නයිජීරියාවටද අක්ත ගන්වා ඇති කෙන්නියාවේ පිහිටා ඇති ශ්‍රී ලංකා මහ කොමසාරිස් කාර්යාලය මේ පිළිබඳව සිය අවධානය යොමුකර තිබේ. විදේශ අමාත්‍යාංශයේ උපදෙස් පරිදි, කෙන්යාවේ ශ්‍රී ලංකා මහ කොමසාරිස් වේළුපිල්ලේ කනනාදන් මහතා නයිජීරියාවේ ලාගෝස් වෙත ගොස් රඳවා සිටින කාර්ය මණ්ඩල සාමාජිකයින්ගේ සුබසාධනය සහ නීතිමය ක්‍රියාවලියෙන් පසු ඔවුන් ඉක්මනින් ආපසු ගෙන්වා ගැනීම පිළිබඳව නයිජීරියානු බලධාරීන් සමඟ සාකච්ඡා කර ඇති බව විදේශ කටයුතු අමාත්‍යාංශය කියයි. මෙම නෞකාව නයිජිරියානු බලධාරීන් විසින් පසුගිය අගෝස්තු 8 වැනිදා සිය භාරයට ගනු ලැබීය.    ", "URL": "https://www.ada.lk/0/0/0-398841", "Category": "Latest News", "Parent URL": null}