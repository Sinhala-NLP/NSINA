{"Source": "Ada News", "Timestamp": "6 12 2017", "Headline": "මැනි පැකායෝට කර්නල් තනතුරක්", "News Content": "\r\n\tපිලිපීන බොක්සිං තරුව වන සුපිරි බොක්සිං ක්‍රීඩක මැනි පැකායෝ යුධ හමුදා කර්නල් තනතුරට උසස් කොට ඇත. පිලිපීන යුද හමුදා ප්‍රධානී මේජර් ජෙනරාල් එමානුවෙල් බැටිස්ටා විසින් මෙම නිළය ඊයේ පැකායෝ වෙත පිරිනමා තිබුණි.\r\n \r\n\tපිලිපීන ඉතිහාසයේ බිහිවූ සුපිරිතම බොක්සිං ක්‍රීඩකයෙකු වන පැකායෝ ලොව බිහිවූ අතිදක්ෂ ප්‍රහාරකයෙකු ලෙසින්ද ප්‍රකටය. එමෙන්ම දේශපාලඥයෙකු, ගායකයෙකු හා රංගන ශිල්පියෙකු ලෙසින්ද ඔහු නමක් දිනා ඇත.\r\n \r\n\tඔහු  බොක්සිං ඉතිහාසයේ කැපී පෙනෙන්නේ වෘත්තීය බොක්සිං ක්‍රිඩාවේ බර පංති 8 ක ලෝක ශූරතාවන් දිනා ගත්තෙකු ලෙසිනි.\r\n \r\n\tඑමෙන්ම ඔහු 2015 වර්ෂයේදී  සුපිරි බොක්සිං ක්‍රීඩක ෆ්ලොයිඩ් මේවෙදර්  සමගින් සිදු කළ තරගය ලොව පුරා අතිශය ජනප්‍රිය වූ බොක්සිං තරගයක් විය.\r\n \r\n\tහෙතෙම 2006 වර්ෂයේදී සාජන්වරයෙකු ලෙස පිළිපීන යුද හමුදාව හා එක්වන අතර  මීට පෙර අවසන් වරට ඔහු 2011 වර්ෂයේදී ලුතිනල් කර්නල්වරයෙකු ලෙස උසස්වීම් ලැබිය.\n \r\n\t \r\n \n   \n  ", "URL": "https://www.ada.lk/0/0/0-294818", "Category": "Sports", "Parent URL": null}