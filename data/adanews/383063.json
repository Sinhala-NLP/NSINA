{"Source": "Ada News", "Timestamp": "13 08 2021", "Headline": "ඩෙල්ටා ඇමෙරිකාව පුරා පැතිරීම වේගවත් වෙලාලු", "News Content": "ඩෙල්ටා ප්‍රභේදය එක්සත් ජනපදය පුරා පැතිරීම වේගවත් කර ඇති බව දත්ත වාර්තා පෙන්වා දෙයි. සති දෙකකට පෙර පැවති ආසාදිතයන් සංඛ්‍යාව 76%කින් ඉහළ ගොස් ඇති අතර, මරණ සංඛ්‍යාව 92%කින් ඉහළ ගොස් තිබේ. ෆ්ලොරිඩා, ටෙක්සාස් සහ ජෝර්ජියාද ඇතුළුව එක්සත් ජනපද දකුණුදිග ප්‍රාන්ත 8ක ආසාදන පුදුම සහගත ලෙස ඉහළ ගොස් ඇත. ඒ අනුව මෙම ප්‍රාන්තවලින් වාර්තා වන ආසාදිතයන් එක්සත් ජනපදයේ කොවිඩ්-19 රෝහල් ගත කිරීම්වලින් අඩක් පමණ වන බවද කියයි. විශේෂයෙන්ම එක්සත් ජනපදයේ කොවිඩ්-19 එන්නත් ලබාදීමේ ජාතික මට්ටමේ සාමාන්‍යයට වඩා මෙම ප්‍රාන්ත අටම පසුගාමී තත්ත්වයක පැවතීමද මෙසේ ආසාදන වැඩිවීමට හේතු වී තිබේ.   ", "URL": "https://www.ada.lk/0/0/0-383063", "Category": "International", "Parent URL": null}