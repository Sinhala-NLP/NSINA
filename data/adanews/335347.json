{"Source": "Ada News", "Timestamp": "11 06 2018", "Headline": "WhatsApp ව්‍යාජ පණිවුඩයෙන් තව ඉන්දියානුවන් 2ක් ඝාතනයට", "News Content": "\r\n\tවට්ස්ඇප් සමාජජාලය හරහා ඉන්දියාව පුරා පැතිර යන දරුවන් පැහැර ගන්නා කණ්ඩායමක් සම්බන්ධ ව්‍යාජ පණිවුඩයක් හේතුවෙන් තවත් සිවිල් වැසියන් දෙදෙනෙකු ඝාතනයට ලක්ව තිබේ.\r\n \r\n\tඊසානදිග ඇසෑම් ප්‍රාන්තයේදී මඟ තමන් ගමන් කළ යුතු මාර්ගය පිළිබඳ උපදෙසක් ගැනීමට මොහොතක් නතර වූ අවස්ථාවේදී ඔවුන් දරුවන් පැහැරගැනීමට පැමිණි පිරිසක් යැයි සිතා විශාල පිරිසක් එක්ව මොවුන්ට පහරදී ඝාතනය කර ඇති බව ඉන්දීය මාධ්‍ය පවසයි.\r\n \r\n\tමෙසේ දරුවන් පැහැර ගන්නා කණ්ඩායමක් පිළිබඳ පුවත ඉන්දියාව තුළ මහා ව්‍යසනයක් බවට පත්වෙමින් තිබෙන අතර, පසුගිය මාසය පුරා මෙම ව්‍යාජ පණිවුඩය හේතුවෙන් කුපිත වූ මිනිසුන්ගේ පහරදීමෙන් මියගිය සාමාන්‍ය වැසියන් ගණන 7ක් බවද ඉන්දීය මාධ්‍ය පවසයි.\r\n \r\n\tපොලීසිය පවසන්නේ මෙම වට්ස්ඇප් පණිවුඩය ව්‍යාජ පණිවුඩයක් බව හෙළිදරුව් කිරීමට දැඩි උත්සාහයක් ගත්තද එය වේගයෙන් ජනතාව මුලාවට පත්කරමින් ඇති බවයි.\r\n \r\n\tඅවසන් වරට මෙහි ගොදුරක් බවට පත්වූ තරුණයන් දෙදෙනා අසෑමයේ විශාලතම නගරය වන ග්වාති හි පදිංචි නිලෝත්පාල් දාස් සහ අබිජීත් නාත් ලෙස හඳුනාගෙන තිබේ.\r\n \r\n\tතාක්ෂණය මිනිසා යහපතට වඩා අයහපතට කැඳවාගෙන යන යුගය වැඩි ඈතක නොවන බව ප්‍රකට කරන මෙය කදිම නිදසුනක් නොවේද?\r\n \n\n  ", "URL": "https://www.ada.lk/0/0/0-335347", "Category": "International", "Parent URL": null}