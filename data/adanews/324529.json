{"Source": "Ada News", "Timestamp": "24 04 2018", "Headline": "ඉන්දු - පාකිස්තාන දරුවෙක්", "News Content": "\r\n\tඉන්දීය ටෙනිස් ක්‍රීඩිකා සානියා මර්සා හා හිටපු පාකිස්තාන ක්‍රිකට් නායක ශොයිබ් මලික් සිය පළමු දරුවා බලාපොරොත්තුවෙන් පසුවන බව ජාත්‍යන්තර මාධ්‍ය වාර්තා කරයි.\r\n \r\n\tසානියා මිර්සා සිය සමාජ මාධ්‍ය හරහා මේ බව ප්‍රකාශ කර ඇති අතර, මිරිසා මේ වන විට ග්‍රෑන්ඩ් ස්ලෑම් යුගල තරගාවලි හයක් ජයගෙන ඇති අතර, 2015 වසරේ විම්බල්ඩන් කාන්තා යුගල තරගය ජයගත්තේ ඇය හා මාටිනා හිගින්ස්ය.\r\n \r\n\tදරු උපතින් පසුව තමන් නැවතත් ටෙනිස් පිටියට පැමිණෙන්නේදැයි ඇය මෙතෙක් ප්‍රකාශ කරන නොමැති බවද ජාත්‍යන්තර මාධ්‍ය වාර්තා කරයි.\r\n \r\n\tපසුගිය සැප්තැම්බර් මාසයේදී ඇය චීන විවෘත ටෙනිස් තරගාවලියට ක්‍රීඩා කිරීමෙන් පසුව මේ දක්වා කිසිදු තරගාවලියකට ක්‍රීඩා කර නොමැති අතර, ඒ දණහිසි ආබාධයක් හේතුවෙනි.\r\n \r\n\tමලික් මේ වන විට‍ෙ36 වැනි වියේ පසුවන අතර, ඔහු පාකිස්තානය වෙනුවෙන් ටෙස්ට් තරග 35කට ක්‍රීඩා කර ඇති අතර, එක්දින හා විස්සයි20 පිටියේ ඔහු තවමත් ක්‍රීඩා කරයි.\r\n \r\n\tදකුණු ආසියා‍වේ සිටින ප්‍රධාන යුවළක් වශයෙන් ඔවුන් දෙදෙනා පිළිගැනේ.\r\n \n \n  ", "URL": "https://www.ada.lk/0/0/0-324529", "Category": "Sports", "Parent URL": null}