{"Source": "Ada News", "Timestamp": "5 06 2018", "Headline": "නකල්ස් සංවර්ධනය නමින් විනාශ මුඛයට", "News Content": "\r\n\tයහපාලන ආණ්ඩුව සිය දේශපාලන හෙංචයියන්ට නකල්ස් රක්ෂිතය දීමට තැත් කරන බව ජාතික නිදහස් පෙරමුනේ ප්‍රධාන ලේකම් නීතිඥ කපිල ගමගේ මහතා චෝදනා කරයි.\r\n \r\n\tකොළඹදී අද (05දා) පැවැති මාධ්‍ය හමුවකදී අදහස් දක්වමින් ඒ මහතා මේ බව ප්‍රකාශ කළේය.\r\n \r\n\tඅක්කර විසි එක්දහසක් පුරා පැතිරී පවතින නකල්ස් රක්ෂිතය සංවර්ධනය ලෙස හඳුන්වමින් විනාශ මුඛයට ගෙන යෑමට යහපාලන ආණ්ඩුව පියවර ගනිමින් සිටින බවද ඒ මහතා මෙහිදී ප්‍රකාශ කළේය.\r\n \r\n\tඑහිදී වැඩිදුරටත් අදහස් දැක් වූ ඒ මහතා,\r\n \r\n\t“නකල්ස් රක්ෂිතය පුද්ගලික සමාගමකට පුද්ගලික කාර්යයන් කිරීම සඳහා විනාශ කිරීමට ලබාදී තිබීම පිළිබඳ ඇඟිල්ල දිගුවෙලා තිබෙන්නේ කබීර් හෂීම් හා ලක්ෂ්මන් කිරිඇල්ල කියන අමාත්‍යවරුන්ටයි.\r\n \r\n\tදුම්බර කියන්නේ යුනෙස්කෝව මගින් ලෝක උරුමයක් ලෙස නම් කර තිබෙන කලාපයක්. නමුත් දේශපාලන කප්පම්වලට ඒවා අදාළ ‍වෙන්නෙ නෑ.\r\n \r\n\tපරිසරය විනාශ කිරීම නිසා තමයි අද කැලණිය ප්‍රදේශයේ බොන්න වතුර නැත්තෙත්, වකුගඩු රෝගය පැතිරී යන්නෙත්” යනුවෙන් පැවසීය.\r\n \n\n  ", "URL": "https://www.ada.lk/0/0/0-333983", "Category": "Latest News", "Parent URL": null}