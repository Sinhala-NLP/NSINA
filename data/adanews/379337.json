{"Source": "Ada News", "Timestamp": "1 06 2021", "Headline": "හාලිඇල පොලීසියේ 12දෙනෙකුට කොවිඩ්", "News Content": "හාලිඇල පොලිසියේ කෝවිඩ් ආසාදනය වූ පොලිස් නිලධාරීන් 12දෙනෙකු ඊයේ (31) බිදුනුවැව සහ දියතලාව කහගොල්ල කෝවිඩ් ප්‍රතිකාර ඒකක වලට ඇතුළත් කර පොලිස් නිලධාරීන් 18දෙනෙකු නිරෝධනයට ලක් කළ බව සෞඛ්‍ය අංශ පවසයි . මෙසේ කෝවිඩ් ආසාදනය වූ පොලිස් නිලධාරීන් අතර පොලිස් සැරයන්වරුන් පස්දෙනෙකු , පොලිස් කොස්තාපල්වරුන් පස්දෙනෙකු ,පොලිස් කොස්තාපල් රියදුරෙකු සහ කාන්තාපොලිස් කොස්තාපල්වරියක සිටින බවද එම ආරංචි මාර්ග කීය . හාලිඇල පොලිසියට අනියුක්තව සේවය කරන කැටවල ලන්දේවෙල , බදුල්ල අලුත්වෙලගම , ස්ප්‍රීංවැලි , කෝට්ටගොඩ පල්ලේගම , බදුල්ල පුවක්ගොඩමුල්ල ,ප්‍රදේශ වල පදිංචි පොලිස් සැරයන්වරුන් , කන්දේගෙදර සාර්නියා වත්ත, ගලඋඩ බෙරහමඩ, බදුල්ල කලුගල්පිටිය , හාලිඇල උදේන්ගම, බෙරහමඩ , බෝගහමඩිත්ත ප්‍රදේශයේ පදිංචි පොලිස් කොස්තාපල්වරුන් , සහ ඇටම්පිටිය නෙලුදණ්ඩප්‍රදේශයේ කාන්තාපොලිස් කොස්තාපල්වරියකමෙසේ කෝවිඩ් 19 ආසාදිත වී ඇති බවත් , ඔවුන්ගේ පළමු ආශ්‍රීතයන් ලෙස හදුනාගත් පොලිස් නිලධාරීන් 18දෙනෙකු දැනට සිය නිවෙස් වල නිරෝධනයට ලක් කර සිටින බවත් සෞඛ්‍ය පරීක්ෂකවරුන් පැවසූහ . මොවුන්ගේ පීසීආර් පරීක්ෂණ සිදු කර එම වාර්තා අනුව ඉදිරිකටයුතු සිදු කරන බවද එම නිලධාරීන් වැඩිදුරටත් සදහන් කළහ. ඇල්ල ප්‍රසාද් රුක්මල්  ", "URL": "https://www.ada.lk/0/0/0-379337", "Category": "Latest News", "Parent URL": null}