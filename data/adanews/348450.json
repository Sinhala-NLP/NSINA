{"Source": "Ada News", "Timestamp": "14 05 2019", "Headline": "හොඳ මිනිසුන් නිහඬයි - ටිල්වින්", "News Content": "සමාජය තුල නිවැරදි මතය තහවුරු කිරිමට මැදහත්විය යුතු බව ජනතා විමුක්ති පෙරමුණේ ප‍්‍රධාන ලේකම් ටිල්වින් සිල්වා මහතා පැවසිය.  මාතරදි පැවති ජන හමුවක් අමතමින් ඔහු  මේ  බව පැවසිය . අපට තියෙනවා ප‍්‍රධාන රාජකාරියක් සිදුකිරිමට . එක තමයි මුහුණු පොතේ ඉන්නවා පණ් ඩිතයෝ ටිකක් ආචාර්යවරු , මහාචාර්යවරු  වගේ මත පලකරනවා . හරි ලේසියි රු100 කාඩ් එකක් විතරයි යන්නේ . අර කතාවක් තියෙනවනේ දෙවියන් පය ගහන් නැති බිමේ මෝඩයෝ පිනුම් ගහනවා කියලා . ඒවයින් තමයි  මත නැගෙන්න පටන් ගන්නේ . තේරුමක් තියෙන සමාන්‍ය ජනතාව නිදහසේ ඉද්දි තේරුමක් නැති මෝඩයන්  පිරිසක් මත ඉදිරිපත් කරනවා . ඒ අයගේ මත හඬ බවට පත් වෙනවා . මට මතක් වෙනවා කලූ ජාතික නායකයෙක් කියපු කතාවක් ඔහු කිව්වේ  අපේ යුගයේ තිබෙන ඛේදවාචකය  නපුරු මිනිසුන්ගේ නපුරුකම් නොව හොඳ මිනිසුන්ගේ නිහඬ  බවයි කියලා . එයයි අද වෙලා තියෙන්නේ ’’ යැයි ඔහු  පැවසිය .  තාමත් හොඳ මිනිස්සු නිහඬ වෙලා ඉන්නවා . කවුද එතකොට හඬ  නගන්නේ නපුරු මිනිසුන් පමණයි . ඒ නිසා ජනතා විමුක්ති පෙරමුණ විදියට අපට වගකිමක් තියෙනවා මේ තත්ත්වය හොඳට  තේරුම් ගෙන සමාජය තුළ නිවැරදි මතය තහවුරු කරන්න අප මැදිහත් වෙන්න ඕන . එකවර පිළිනොගනියි. නමුත් අසල්වැසියන් , මිතුරුන්ට මේක  පැහැදිලි කරන්න මොකද අපේ සමාජය බහුතරය ජාතිවාදියි එකයි මම කියන්නේ ’’ යැයි සිල්වා මහතා තවදුරටත් පැවසිය . මාතර - මහේෂ් මලවරආරච්චි   ", "URL": "https://www.ada.lk/0/0/0-348450", "Category": "Latest News", "Parent URL": null}