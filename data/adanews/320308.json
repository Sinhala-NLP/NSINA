{"Source": "Ada News", "Timestamp": "2 04 2018", "Headline": "ද. කොරියානු පොප් තරු උ. කොරියාවේදී ගයති", "News Content": "\r\n\tදකුණු කොරියාවේ K-pop ගායක කණ්ඩායම උතුරු කොරියාවේදී සිය දස්කම් දැක්වීමට එක්ව ඇති බව විදෙස් වාර්තා පවසයි.\r\n \r\n\tකොරියානු අර්ධද්වීපයේ පැවති උණුසුම් වාතාවරණය නිමා කරමින් දෙරට අතර සුහද සාකච්ඡාවක් ආරම්භ වී ඇති අවස්ථාවේ නවතම සබැඳියාව මේ හරහා ප්‍රකට කරන බව විදෙස් වාර්තා පවසයි.\r\n \r\n\tඋතුරු කොරියාවේ ප්යොන්ග්යැන්ග් නගරයේ පැවැත්වෙන මෙම දැවැන්ත ප්‍රසංගය සඳහා ගායක ගායිකාවන් 150කට අධික පිරිසක් සහභාගී වන බවද සඳහන් වෙයි.\r\n \r\n\tපසුගියදා දකුණු කොරියාවේදී පැවති සීත සෘතු ඔලිම්පික් ක්‍රීඩා උලෙළට සමගාමීව උතුරු කොරියානු ගායක හා නර්තන කණ්ඩායම් දකුණු කොරියාවේ සංචාරය කරමින් සිය දක්ෂතා දැක්වීය.\r\n \r\n\tඒ අනුව යමින් දකුණු කොරියානු පොප් තාරකාවන්ද මේ ආකාරයෙන් සිය දක්ෂතා උතුරු කොරියාවේදී දක්වමින් සිටියි.\r\n \n \n  ", "URL": "https://www.ada.lk/0/0/0-320308", "Category": "International", "Parent URL": null}