{"Source": "Ada News", "Timestamp": "2 03 2018", "Headline": "කොස්ගෙඩියක් නිසා මරණයක්", "News Content": "\r\n\tමැදින් පොහෝය දවසේ තම නිවසේ ගසකින් කොස් ගෙඩියක් කඩා එය කැපීමට ලොකු තාත්තාගෙන් සහ ඔහුගේ පුතාගෙන් පිහියක් ඉල්ලූ පුද්ගලයෙකු එය නොදුන්නැයි කියා ඇති කරගත් ආරවුලක් දුරදිග යෑමෙන් මිනිස් ඝාතනයක් සිදුවී ඇති බව අද (02දා) මාවනැල්ල පොලීසිය පවසයි.\r\n \r\n\tමෙලෙස ජීවිතක්‍ෂයට පත්වූයේ, වැලිගල්ල මාවනැල්ලේ පදිංචි දෙදරු පියෙකු වන තල්ගමුවලාගේ නෙවිල් සෙනෙවිරත්න (අවු.58) නමැත්තෙකි.\r\n \r\n\tමිය ගිය අයට පහරදි ඇති සැකකරු ටෙලිසන් විජේ කුමාර නැමැති 45 හැවිරිදි එම ලිපිනයේම පදිංචි අයෙක් වන බව පොලීසිය පැවසීය.\r\n \r\n\tසැකකරුගේ නිවස ඉදිරිපිට ඇති කොස් ගසකින් කොස් ගෙඩියක් කඩා එය කැපීම සඳහා මිය ගිය අයගෙන් සහ ඔහුගේ පියාගෙන් මෙම සැකකරු පිහියක් ඉල්ලා ඇති අතර එය නොදීම හේතුවෙන් ආරවුල දුරදිගයෑමෙන් මෙම ඝාතන සිදුවී ඇතැයි පරීක්‍ෂණවලදී අනාවරණය විය.\r\n \n\n  ", "URL": "https://www.ada.lk/0/0/0-313801", "Category": "Latest News", "Parent URL": null}