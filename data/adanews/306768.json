{"Source": "Ada News", "Timestamp": "31 01 2018", "Headline": "මාධ්‍ය නිදහස වෙනුවෙන් කැපවූ මාධ්‍යවේදීන් සැමරෙයි", "News Content": "\nමාධ්‍ය නිදහස හා ප්‍රකාශනයේ නිදහස වෙනුවෙන් සටන් වැද පැහැරගැනීම්, අතුරුදහන් වූ හා ඝාතනයට ලක් වූ  මාධ්‍යවේදීන් සැමරීම ඊයේ (30) කොළඹ , විහාරමහදේවී උද්‍යානය ඉදිරිපිට දී සිදුවිය.\n \nකළු ජනවාරි සැමරුම ලෙස නම්කළ මෙම සැමරුම අවස්ථාවේ දී විවිධ අඩන්තේට්ටම්වලට ගොඳුරු වූ මාධ්‍යවේදීන්ගේ ඡායාරූප ප්‍රදර්ශනයට තබා තිබුණි අතර ඔවුන් සිහිකරමින් ඉටි පහන් දල්වා ආලෝක පූජාවක්ද පවත්වන ලදී.\n \nපසුගිය පාලන සමයේ විවිධ අපරාධවලට ගොඳුරු වූ මාධ්‍යවේදීන් ඇතුළු වින්දිතයන් වෙනුවෙන් නීතිය හා සාධරණත්වය ඉටුකරන ලෙස සැමරුමට සහභාගී වූ ජනමාධ්‍යවේදීන් ඉල්ලා සිටියේ ය.\n \nමාධ්‍යයේ සහ මාධ්‍යවේදීන්ගේ ආරක්ෂව තහවුරු කිරීම සඳහා බලපැම් කිරීමද මෙම සැමරුමේ තවත් අරමුණක් බවද නිදහස් මාධ්‍ය ව්‍යාපාරය පවසයි.\n  ", "URL": "https://www.ada.lk/0/0/0-306768", "Category": "Latest News", "Parent URL": null}