{"Source": "Ada News", "Timestamp": "20 12 2017", "Headline": "ජාතික ස්කොෂ් ශූරයා රවිඳු, ශූරිය මිහිලියා", "News Content": "\r\n\tජාතික ශූරයා ලෙස රවිඳු ලක්සිරි හා ජාතික ශූරිය ලෙස මිහිලියා මෙත්සරණි සම්මාන දිනාගනිමින් ශ්‍රී ලංකා ස්කොෂ් සම්මේලනය 37 වැනි වරටත් සංවිධානය කරනු ලැබූ  'ජාතික ස්කොෂ් ශූරතාවලිය' කොළඹ සුගතදාස ක්‍රීඩා සංකීර්ණ ස්කොෂ් ක්‍රීඩාංණයේදී ඊයේ (19දා) සන්ධ්‍යාවේ නිමාවට පත්විය.\r\n \r\n\tරවිඳු ලක්සිරි අවසන් තරගයේදී ෂමිල් වකීර් තරග වට 3/1ක් ලෙස පහසුවෙන් පරාජය කිරීමට සමත් විය. කෙසේ නමුත් මෙහි පළමු වටය ඉතා තියුණු මුහුණුවරක් ගත් අතර, එම වටය ලකුණු 12/10ක් ලෙස ජය ලැබීමට ෂමිල් සමත් විය. නමුත් ඉතිරි වට ත්‍රිත්වය ලකුණු 11/01, 11/05ක් හා 11/03ක් ලෙස පහසුවෙන් ජයගැනීමට රවිඳු සමත් විය.\r\n \r\n\tරවිඳු ජාතික ස්කොෂ් ශූරයා ලෙස සම්මාන දිනාගත් අඛණ්ඩ 05 වැනි අවස්ථාව වේ.\r\n \r\n\tඅඛණ්ඩව 06 වැනි වරටත් ජාතික ස්කොෂ් ශූරිය ලෙස කිරුළු පැළුදූ මිහිලියා මෙත්සරණි, අවසන් තරගයේදී ෆතුම් ෆාහිම් 11/06, 11/06, 12/10 ලෙස තරග වට 3/0කින් පරාජය කිරීමට සමත් විය.\r\n \r\n\tමෙවර තරගාවලියේ අනුග්‍රාහය හා සංවිධාන කටයුතු ශ්‍රී ලංකා යුද හමුදාව විසින් සිදුකලේය.\r\n \r\n\tත්‍යාග හා කුසලාන ප්‍රධානය සඳහා යුද හමුදාපති මහේෂ් සේනානායක, ජාතික ස්කොෂ් සංගමයේ සභාපති එයාර් කොමඩෝර් (විශ්‍රාමික) ඒ. අබේසේකර, එහි ලේකම් කමාන්ඩර් (විශ්‍රාමික) ඩබ්.එස්.පී. ජයවර්ධන ඇතුලු ශ්‍රී ලංකා යුද හමුදාවට සම්බන්ධ උසස් නිලධාරින් රැසක් සහභාගි වූහ.\r\n \n \n \nකාන්තා අංශයේ අනුශූරතාව දිනූ ෆාතුම් ෆහීම්\n \n\n \nකාන්තා අංශයේ ශූරතාව දිනූ මිහිලියා මෙත්සරණි\n \n\n \nපිරිමි අංශයේ අනුශූරතාව දිනූ ෂමිල් වකීල්\n \n\n \nපිරිමි අංශයේ ශූරතාව දිනූ රවිඳු ලක්සිරි\n \n  \n \nජාතික  ශූරයා වූ රවිඳු ලක්සිරි හා ජාතික ශූරිය වූ මිහිලියා මෙත්සරණි \n \r\n\t \r\n \nඡායාරූප- ඉසුරු පෙරේරා\n \r\n\t \r\n  ", "URL": "https://www.ada.lk/0/0/0-297752", "Category": "Sports", "Parent URL": null}