{"Source": "Ada News", "Timestamp": "26 06 2023", "Headline": "ජනපති දිවයිනට එද්දී කටුනායකට දැඩි ආරක්ෂාවක්", "News Content": "ජනාධිපති රනිල් වික්‍රමසිංහ මහතා සිය යුරෝපා සංචාරය නිමා කර අද (26දා) උදෑසන යළි කටුනායක ගුවන් තොටුපොළ ඔස්සේ ශ්‍රී ලංකාවට පැමිණි බව ගුවන් තොටුපොළ කාර්යය භාර නිලධාරීවරයා සනාථ කළේය . ඔහු සමග දූත පිරිසක් ද එක් වී සිටි අතර ඔවුන් පළමුවෙන් එංගලන්තයේ දින 02 ක සංචාරයක නිරත වීමෙන් පසුව ප්‍රංශය වෙත ගොස් තිබුණි. එසේම මෙම සංචාරය සදහා සහභාගී වී සිටි දූත පිරිසෙන් කොටසක් 06/25 දින ද කටුනායක ගුවන් තොටුපොළ ඔස්සේ ශ්‍රී ලංකාවට පැමිණි බව ගුවන් තොටුපොළ කාර්යය භාර නිලධාරීවරයා සදහන් කළේය.  ඒ අනුව ජනාධිපතිතුමා ඇතුළු දූත පිරිසේ ඉතිරි කොටස 06/26 දින උදෑසන 09.10 ට ඩුබායි සිට , එමිරේට්ස් ගුවන් සේවයේ ඊ.කේ.- 650 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණි .  ජනාධිපතිතුමාගේ පැමිණීම වෙනුවෙන් 06/26 දින අලුයම 05.30 සිට කටුනායක ගුවන් තොටුපොළ තුළ , ඒ අවට ප්‍රදේශයේ සහ කොළඹ - කටුනායක අධිවේගී මාර්ගය අවට ප්‍රදේශයේ ද දැඩි ආරක්ෂාවක් යොදවා තිබූ අතර , ඒ සදහා පොලිස් නිලධාරීන් මෙන්ම ශ්‍රී ලංකා ගුවන් හමුදා නිලධාරීන් ද යොදවා තිබුණි .  ", "URL": "https://www.ada.lk/0/0/0-404333", "Category": "Latest News", "Parent URL": null}