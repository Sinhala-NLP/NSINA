{"Source": "Ada News", "Timestamp": "4 08 2021", "Headline": "එන්නත් 2ම ගැනීම වෛරස ව්‍යාප්තිය මන්දගාමී කරනවා", "News Content": "කොවිඩ්-19 වසංගතයට හේතු වූ SARS-CoV-2 වෛරසය පැතිරීම මන්දගාමී කිරීමට එන්නත් මාත්‍රා දෙකම ලබාගැනීම උපකාරී වූ බව ෂැංහයි හි කොවිඩ්-19 මර්ධන සායනික විශේෂඥ කණ්ඩායමේ ප්‍රධානී ෂැං වෙංහොං අවධාරණය කරයි. \"සියලුම එන්නත් අතර, සියයට සියයක් ආසාදනය වීම වැළැක්විය හැකි කිසිවක් නැහැ\" යැයි ෂැං පැවසීය. \"කොවිඩ්-19 මාත්‍රා ලබාගත් සමහර අධි අවදානම් කණ්ඩායම්වලට ආසාදනය වීම නොවැළැක්විය හැකියි. අපි එන්නතේ ආරක්‍ෂිත කාර්යක්ෂමතාව ලෙස හැඳින්වූයේ එයයි.\" ෂැංහයි හි කොවිඩ්-19 මර්ධන සායනික විශේෂඥ කණ්ඩායමේ ප්‍රධානී ෂැං වෙංහොං ඊයේ (03දා) ෂැංහයිහිදී කොවිඩ්-19 වසංගත ව්‍යාප්තිය පිළිබඳ මාධ්‍ය හමුවකදී මෙසේ අදහස් පළ කළේය. මේ වනවිට ලොව පුරා කොවිඩ්-19 එන්නත් මාත්‍රාවන් බිලියන 3කට වඩා ලබා දී ඇති අතර, එන්නත ලබා දීමෙන් පසුව සිදුව ඇති ආසාදන ඉතා දුර්ලභ බව විශේෂඥයා පැවසීය. ෂැං සඳහන් කළ වැදගත්ම කාරණය නම්, එන්නත ලබා නොදුනහොත් රෝගීන් ඉතා වේගයෙන් ව්‍යාප්ත වීමේ අවදානමයි. මේ වතාවේදී ෂැංහයි හි පළමු වටයේ කොවිඩ්-19 පරීක්‍ෂා කිරීමෙන් පසුව සමීප සම්බන්ධතා කිසිවක් ධනාත්මක නොවී ඇත්තේද එන්නත් ලබාගත් නිසාය. \"එයින් පෙන්නුම් කරන්නේ තහවුරු වූ අවස්ථා සමග සම්බන්ධතා ඇති අය සම්පූර්ණයෙන්ම එන්නත් කළහොත් වෛරසය පැතිරීම ඉතා හොඳින් මන්දගාමී වන බවයි\" ෂැං පැවසීය. ෂැංහයි හි වයස අවුරුදු 18ට වැඩි පුද්ගලයන්ගේ එන්නත් කිරීමේ අනුපාතය මේ වනවිට 85%ක් දක්වා ඉහළ ගොස් ඇති අතර ගුවන් තොටුපලේ කාර්ය මණ්ඩල සේවකයින් 100%ක් දක්වා ඔහු පැමිණ තිබේ. පුළුල් එන්නත ලබාදීමෙන් වෛරසය පැතිරීම යම් කාලසීමාවක් තුළ පාලනය කළ හැකි යැයි ඔහු විශ්වාස කළේය. අගෝස්තු 1දා වනවිට චීනය පුරා කොවිඩ්-19 මර්දන එන්නත් මාත්‍රාවන් බිලියන 1.66 කට වඩා ලබා දී ඇත. සඳුදා වන විට ෂැංහයි මිලියන 38.1කට වැඩි මාත්‍රාවක් ලබා දී ඇති අතර, මිලියන 18.7කට වැඩි පිරිසකට එන්නත් මාත්‍රා ද්විත්වයම ලබාදී තිබේ.   ", "URL": "https://www.ada.lk/0/0/0-382563", "Category": "International", "Parent URL": null}