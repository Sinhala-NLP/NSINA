{"Source": "Ada News", "Timestamp": "18 01 2019", "Headline": "විපක්ෂනායක කාර්යාලයට මුළු රටටම විවෘත කළා", "News Content": "අවුරුදු 4කට පසුව විපක්ෂනායක කාර්යාලය මුළු රටටම විවෘත කිරිමට හැකියාව ලැබුණ බව විපක්ෂනායක මහින්ද රාජපක්ෂ මහතා පැවැසීය. කොළඹ ශ්‍රීමත් මාකස් ප්‍රනාන්දු මාවතේ පිහිටි විපක්ෂනායක කාර්යාලයේ වැඩ භාර ගැනීමේ අවස්ථාවට එක්වෙමින් ඔහු මේ බව සඳහන් කළේය. “අවුරුදු 4කට පස්සේ විපක්ෂනායක කාර්යාලය මුළු රටටම විවෘත කිරිමට කටයුතු කළා. මොකද මෙතෙක් කල් ඒක ප්‍ර දේශයක ප්‍රශ්ණවලට පමණක් සීමා වෙලා තිබුණා. මේ කෙටි කාලය තුළ ක්‍රමානුකූලව ප්‍රජාතන්ත්‍රවාදය නැතිවෙලා යන යුගයක් බවට පත්වෙලා තියෙනවා. ආර්ථික ප්‍රශ්ණ විශාල වශයෙන් තියෙනවා. කෘෂිකර්මාන්තය ගැන කතා කළොත් ඔවුන් පිළිබඳව තිබෙන ප්‍රශ්ණ වලට රජය පිළිතුරු දෙන්නේ නෑ. සේනා දළඹුවා ගැන ප්‍රශ්ණය බරපතල ප්‍රශ්ණයක් බවට පත්වෙලා තියෙනවා. මේ රජය කිසිම ප්‍රශ්ණයක් පිළිබඳව ස්ථිර විසඳුමක් ලබාදෙන ආකාරයක් පෙනෙන්න නෑ. අපි මේ රජයට විරුද්ධව සියලු බලවේග එකතු කරගෙන කටයුතු කරන්න සූදානම් වෙලා තියෙනවා.”   ", "URL": "https://www.ada.lk/0/0/0-344482", "Category": "Latest News", "Parent URL": null}