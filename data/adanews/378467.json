{"Source": "Ada News", "Timestamp": "14 05 2021", "Headline": "ආසාදිතයින් හමුවු ප්‍රදේශ", "News Content": "කොවිඩ් -19 ආසාදිතයින් වැඩිම සංඛ්‍යාවක් කොළඹ දිස්ත්‍රික්කයෙන් ඊයේ (13) වාර්තා වී ඇත. එම සංඛ්‍යාව 643කි. කෙසේවෙතත් මීට පෙර කොවිඩ් -19 ආසාදිතයින් සැලකිය යුතු සංඛ්‍යාවක් වාර්තා නොවූ උතුරු මැද පළාතෙන් ඊයේ දිනයේ ආසාදිතයින් 200 කට වැඩි සංඛ්‍යාවක් ද වාර්තා වී තිබේ. ඒ අනුව දිවයිනේ දිස්ත්‍රික්ක 24 කින් කොවිඩ් -19 ආසාදිතයින් හඳුනාගෙන ඇත. අනුරාධපුරයෙන් 126ක් සහ පොළොන්නරුවෙන් 80ක් ද ආසාදිතයින් වාර්තා වී තිබුණි. මේ අතර රත්නපුරයෙන් 174ක්, ගාල්ලෙන් 135ක්, කුරුණෑගලින් 100ක්, කළුතරින් ආසාදිතයින් 121ක් ද වාර්තා වී ඇත. එමෙන්ම ගම්පහ දිස්ත්‍රික්කයෙන් ආසාදිතයින් 301 දෙනෙකු හඳුනාගෙන ඇති අතර කෑගල්ලෙන් 91ක් නුවරඑළියෙන් 67ක්, මහනුවරින් 61ක් ලෙසද ආසාදිතයින් වාර්තා විය.    ", "URL": "https://www.ada.lk/0/0/0-378467", "Category": "Latest News", "Parent URL": null}