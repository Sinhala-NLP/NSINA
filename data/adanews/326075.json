{"Source": "Ada News", "Timestamp": "1 05 2018", "Headline": "නීතිඥ සුගන්ධිකාට නීතිඥ සංගමයෙන් දින 14ක්", "News Content": "\r\n\tනීති ක්ෂේත්‍රෙයේ සිදුවන අකටයුතුකම් සම්බන්ධයෙන් මාධ්‍යයට ප්‍රකාශයක් සිදුකළ නීතිඥ සුගන්ධිකා ප්‍රනාන්දු මහත්මියට එම කරුණු සනාථ කිරීම සඳහා ඇති සාක්ෂි දින 14ක් ඇතුළත ඉදිරිපත්කරන ලෙස නීතිඥ සංගමය විසින් ලිපියක් යොමුකර ඇත.\r\n \r\n\tශ්‍රීලංකා නීතිඥ සංගමයේ සභාපති යූ.ආර්. ද සිල්වා මහතාගේ අත්සනින් යුතුව මෙම ලිපිය යොමුකර ඇති අතර,නීතිඥ සුගන්ධිකා මහත්මිය ප්‍රසිද්ධ කළ කරුණු කිසිවක් මෙතෙක් නීතිඥ සංගමයට දැනුම්දී හෝ පැමිණිලි කර නොමැති බවද එම ලිපියේ සඳහන් වේ.\r\n \r\n\tඑම සාක්ෂි ලැබීමෙන් පසු ඒ පිළිබඳ සොයාබලන බවත්, ඒ අනුව යම් පුද්ගලයෙකු වැරදිකරුවෙකු වේ නම් තරාතිරම නොබලා කටයුතු කරන බවත් නීතිඥ සංගමය විසින් සුගන්ධිකා මහත්මියට ප්‍රකාශ කර ඇත.\r\n \r\n\tඅප්‍රේල් මස 26 වැනිදා නීතිඥ සංගමය විසින් මෙම ලිපිය ඇයට යොමුකර තිබේ. නීතිඥ සංගම් කාර්යාලයේ ඊයේ(01දා) පැවැති මාධ්‍ය හමුවකට එක්වෙමින් ඔහු මේබව කීය.\r\n \n\n \n\n \r\n\t \r\n  ", "URL": "https://www.ada.lk/0/0/0-326075", "Category": "Latest News", "Parent URL": null}