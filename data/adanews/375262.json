{"Source": "Ada News", "Timestamp": "22 02 2021", "Headline": "දුප්පත් රාජ්‍යයන්ට එන්නත් මාත්‍රා සියයට 5ක් දෙන්න", "News Content": "ප්‍රංශ ජනාධිපති එමානුවෙල් මැක්‍රොන් යුරෝපයෙන් හා එක්සත් ජනපදයෙන් ඉල්ලා සිටියේ එම රාජ්‍යයන් වෙත ලැබෙන කොවිඩ්-19 ආරක්ෂණ එන්නත් සැපයුම්වලින් 4% - 5%ක් හදිසි භාවිතය සඳහා සංවර්ධනය වෙමින් පවතින රටවලට යවන ලෙසයි. මාධ්‍ය වෙත අදහස් දක්වමින් ප්‍රංශ නායකයා පැවසුවේ එන්නත් බෙදා ගැනීමට අපොහොසත් වීම ගෝලීය අසමානතාවයට හේතු වන බවයි. මන්දයත් එන්නත්වලින් අතිමහත් බහුතරයක් මේ දක්වා පරිපාලනය කර ඇත්තේ ඉහළ ආදායම් ලබන රටවල් විසිනි. එමෙන්ම මැක්‍රොන් සිකුරාදා ලෝක නායකයන්ගේ G7 අතථ්‍ය සමුළුවට පෙර අසමතුලිතතාවයට පිළියම් සෙවීමේ සිය සැලැස්මද යෝජනා කළේය.   ", "URL": "https://www.ada.lk/0/0/0-375262", "Category": "International", "Parent URL": null}