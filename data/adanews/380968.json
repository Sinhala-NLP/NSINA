{"Source": "Ada News", "Timestamp": "3 07 2021", "Headline": "මිහින්තලේ උප සභාපතිගේ පක්ෂ සමාජිකත්වය අත්හිටුවයි", "News Content": "දූෂණ ක‍්‍රියාවක් සිදු කර ඇති බවට චෝදනා ලැබ සැකපිට අත්අඩංගුවට ගෙන සිටින මිහින්තලේ ප‍්‍රාදේශීය සභාවේ උප සභාපති ලලිත් එදිරිසිංහගේ පක්ෂ සාමාජිකත්වය අත්හිටුවීමට ශ‍්‍රී ලංකා පොදුජන පෙරමුණ කි‍්‍රයා කර ඇත.\n \nඑල්ලවී ඇත්තේ ඉතාම බරපතළ චෝදනාවක් බැවින් වහාම ක‍්‍රියාත්මක වන පරිදි පක්ෂ සාමාජිකත්වය අත්හිටු වූ බව පක්ෂයේ ලේකම් සාගර කාරියවසම් මහතා ලිපියක් මගින් ඊයේ (2 දා) ඔහුට දන්වා ඇත.\n \nඅදාළ චෝදනා පත‍්‍රය ඉදිරියේදී ලැබීමට සලස්වන බවත්, මින් ඉදිරියට නැවත දැනුම් දෙනතුරු ශ‍්‍රී ලංකා පොදුජන පෙරමුණ වෙනුවෙන් හෝ එහි සාමාජිකයකු ලෙස හෝ පෙනීසිටීමට කිසිදු හිමිකමක් නොමැති බවත් එම ලිපියෙන් දැනුම් දී තිබේ.  ", "URL": "https://www.ada.lk/0/0/0-380968", "Category": "Latest News", "Parent URL": null}