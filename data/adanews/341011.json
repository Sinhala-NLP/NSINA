{"Source": "Ada News", "Timestamp": "6 10 2018", "Headline": "ශිෂ්‍යත්ව ප්‍රතිඵල මත දරුවන් පීඩාවට පත්කරන්න එපා", "News Content": "ශිෂ්‍යත්ව විභාග ප‍්‍රතිඵල මත දරුවන් පීඩාවට පත් නොකරන්නැයි ජනපති මෛත්‍රීපාල සිරිසේන මහතා දෙමාපියන්ගෙන් ඉලාල සිටියේය. 05 වසර ශිෂ්‍යත්ව විභාගය දරුවාගේ අනාගතය තීරණය කරන එකම කඩඉම බවට දෙමාපියන් විශ්වාස කිරීම නිසා රටේ දරු පරපුරට මහත් පීඩාවකට මුහුණදීමට සිදුව තිබෙන බවද ජනපතිවරයා පෙන්වා දෙයි. එසේම ශිෂ්‍යත්වය සමත්වීම හෝ අසමත්වීම මත හිංසනයකින් තොරව දරුවා පිළිගන්නේ කෙසේදැයි සැම වසරකම ශිෂ්‍යත්ව ප‍්‍රතිඵල නිකුත්වීමට සතියකට පෙර දෙමාපියන් දැනුවත් කිරීමට වැඩසටහනක් සකස් කරන ලෙස  සියලු විදුහල්පතිවරුන්ට උපදෙස්ද දුන්නේය. ජනාධිපතිවරයා මේ බව පැවැසුවේ මහනුවර ආදර්ශ විද්‍යාලයේ වාර්ෂික ත්‍යාග ප‍්‍රදානෝත්සවයට අද (06දා) පෙරවරුවේ එක්වෙමිනි. ශිෂ්‍යත්ව විභාග ප‍්‍රතිඵල හමුවේ පසුගිය කාලය තුළ රටේ දරුවන්ට මුහුණදීමට සිදු වූ  පීඩකාරී සිදුවීම් රැසක් ද මෙහිදී සිහිපත් කළ ජනාධිපතිවරයා කියා සිටියේ මේ පිළිබඳ සියලු අධ්‍යාපන බලධාරීන්ගේ ද අවධානය යොමුවිය යුතු බව යි.   ", "URL": "https://www.ada.lk/0/0/0-341011", "Category": "Latest News", "Parent URL": null}