{"Source": "Ada News", "Timestamp": "24 01 2018", "Headline": "ජනපති - ඉන්දුනීසියා ජනපති හමුව සිදුවෙයි", "News Content": "\r\n\tජනාධිපති මෛත්‍රීපාල සිරිසේන මහතාගේ ආරාධනය පරිදි දෙදින නිල සංචාරයක් සඳහා දිවයිනට පැමිණි ඉන්දුනීසියා ජනාධිපති ජෝකෝ වීඩෝඩෝ මහතා සහ ජනාධිපතිවරයා  අතර නිල හමුව අද (24දා) පස්වරුවේ ජනාධිපති කාර්යාලයේදී පැවැත්විණි.\r\n \r\n\tඅද පස්වරුවේ ජනාධිපති කාර්යාලය වෙත පැමිණි ඉන්දුනීසියා ජනාධිපති ජෝකෝ විඩෝඩෝ මහතා  සහ එම මහත්මිය ජනාධිපති ගරු මෛත්‍රීපාල සිරිසේන මහතා සහ ජයන්ති සිරිසේන මහත්මිය විසින් පිළිගත් අතර,ආචාර වෙඩි මුර 21 ක් සහිතව හමුදා උත්තමාචාරද මෙහිදී පිරිනැමිණ.\r\n \r\n\tනායක දෙපළ අතර සුහද කතා බහකින් අනතුරුව ද්වි පාර්ශ්වික සාකච්ඡා ආරම්භ කෙරිණි. දෙරට අතර සහයෝගීතාව වර්ධනය කෙරෙන නව අවබෝධතා ගිවිසුම් 03 කටද ද්වි පාර්ශ්වික සාකච්ඡාවලින් අනතුරුව අත්සන් තැබිණි.\r\n \n             \n \n         \n  ", "URL": "https://www.ada.lk/0/0/0-305410", "Category": "Uncategorized", "Parent URL": null}