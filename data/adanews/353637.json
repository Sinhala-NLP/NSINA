{"Source": "Ada News", "Timestamp": "23 10 2019", "Headline": "සජිත්ගේ මැතිවරණ ප්‍රචාරණයට ඉදිරියේදී දැවැත්ත තල්ලුවක්?", "News Content": "නව ප්‍රජාතන්ත්‍රවාදී පෙරමුණේ ජනාධිපති අපේක්ෂක සජිත් ප්‍රේමදාස මහතාගේ මැතිවරණ ප්‍රචාරණ කටයුතු වල ඉදිරි සති දෙක තුළදී විශාල පෙරළියක් සිදුවෙනු ඇති බවට ඒ මහතාට සමීප ආරංචි මාර්ග පවසයි. ඔහුගේ මැතිවරණ ව්‍යාපාරයේ ප්‍රචාරණ කටයුතු වෙනුවෙන් මුදල් ආයේජනය කිරීමට පාර්ශ්ව කිහිපයක්ම එකඟතාව පළකිරීම මේ සඳහා හේතුව වී තිබේ. ජනපතිවරණය සම්බන්ධයෙන් කළ සමීක්ෂණ වාර්තාවලදී සජිත් ප්‍රේමදාස මහතා වේගයෙන් ගෝඨාභය රාජපක්ෂ මහතාට සමීපවෙමින් තිබීමත් ඉන්දීය මාධ්‍යයද ඔහුගේ පිබිදීමක් ගැන වාර්තා කිරීමත් හේතුවෙන් මෙසේ ඔහුගේ මැතිවරණ ප්‍රචාරණය නව මගකට යොමුකිරීමට නියමිතව තිබේ. ඒ අනුව ඉදිරි සති දෙකේදී විද්‍යුත්, මුද්‍රිත හා සමාජ මාධ්‍ය තුළ ප්‍රචාරණයෙන් පෙරළිකාර වෙනසක් කිරිමට සජිත් ප්‍රේමදාස මහතාගේ මැතිවරණ ප්‍රචාරණය සිදුකරන කණ්ඩායම් වල අවධානය යොමුව තිබේ.      ", "URL": "https://www.ada.lk/0/0/0-353637", "Category": "Latest News", "Parent URL": null}