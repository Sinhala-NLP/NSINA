{"Source": "Ada News", "Timestamp": "30 11 2018", "Headline": "අපි ඕනෑම මැතිවරණයකට සූදානම් - UNF", "News Content": "එක්සත් ජාතික පෙරමුණ ඕනෑම මැතිවරණයකට සූදානම් නමුත් එම මැතිවරණ පැවැත්විය යුතු වන්නේ ඔක්තෝබර් 26 දාට පෙර පැවැති තත්ත්වය යටතේ බව ප්‍රජාතන්ත්‍රවාදී ජාතික සන්ධානය සඳහන් කරයි. එහි නායක පාර්ලිමේන්තු මන්ත්‍රී මනෝ ගනේෂන් මහතා සඳහන් කරන්නේ මැතිවරණ පැවැත්වෙන කාලයේදී භාරකාර රජයක් පවත්වා ගැනිම ගැටලුවක් බවයි. ඔක්තෝබර් 26 දා ට පෙර පැවැති තත්ත්වය යටතේ මහ මැතිවරණයක්, ජනපති මැතිවරණයක් හෝ පළාත් සභා මැතිවරණයක් යන ඕනෑම මැතිවරණයකට එක්සත් ජාතික පෙරමුණ සූදානම් බවද ඔහු පවසයි. එක්සත් ජාතික පෙරමුණ කිසිම මැතවරණයක් කල් නොදැමූ බවත් යහපාලන රජය යටතේ සිටි ශ්‍රී ලංකා නිදහස් පක්ෂය මැතිවරණ වැළැක්වූ බවත් ඔහු වැඩිදුරටත් පවසයි.   ", "URL": "https://www.ada.lk/0/0/0-342955", "Category": "Latest News", "Parent URL": null}