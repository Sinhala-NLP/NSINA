{"Source": "Ada News", "Timestamp": "6 06 2018", "Headline": "ක්‍රිකට් ලොක්කන්ගේ වැටුප් වැඩිවෙයි", "News Content": "\r\n\tක්‍රිකට් ආයතනයේ නිලධාරීන් කිහිප දෙනෙකුගේම වැටුප් වැඩි කිරීමට ශ්‍රී ලංකා ක්‍රිකට් ආයතනය කටයුතු කර තිබේ. ක්‍රිකට් ආයතනයේ තිලංග සුමතිපාල මහතාගේ සභාපතිත්වය යටතේ පැවැති අවසන් විධායක කමිටු රැස්වීමේදී වැටුප් වැඩිකිරීම්වලට අදාළව ඉදිරිපත් වූ යෝජනාවලට එහි අනුමැතිය ලැබී තිබේ.\r\n \r\n\tප්‍රධාන වශයෙන්ම ශ්‍රී ලංකා ක්‍රිකට් ආයතනයේ ප්‍රධාන විධායක නිලධාරී ඈශ්ලි ද සිල්වා මහතාගේ මූලික වැටුප 30%කින් හා ප්‍රධාන මෙහෙයුම් නිලධාරී ජෙරෝම් ජයරත්න මහතාගේ මූලික වැටුප 15%කින් ඉහළ දැමීමට විධායක කමිටුවේ අනුමැතිය ලැබී ඇත.\r\n \r\n\tමෙම වැටුප් වැඩිකිරීම් ජුනි 01 දා සිට ක්‍රියාත්මක වෙයි. එසේම තවත් නිලධාරීන් කිහිප දෙනෙකුගේම වැටුප් වැඩිකර තිබේ.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-334291", "Category": "Latest News", "Parent URL": null}