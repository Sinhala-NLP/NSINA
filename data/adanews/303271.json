{"Source": "Ada News", "Timestamp": "15 01 2018", "Headline": "අඛණ්ඩව තෙවැනි වරටත් කොළඹ කණ්ඩායම පාපන්දු ශූරයින් වෙයි", "News Content": "\r\n\tඅඛණ්ඩව තෙවැනි වරටත් චැම්පියන්ස් ලීග් පාපන්දු කිරුළ තමන් සතු කර ගැනීමට කොළඹ පාපන්දු කන්ඩායම සමත් විය. ඒ තරගාවලියේ අවසන් මහා තරගයේදි ප්‍රභල රිනවුන් පරදා ගෝල 1-0 ක ජයක් හිමි කර ගනිමිනි.\r\n \r\n\tකොළඹ තුරඟ තරග පිටියේදි පැවති තරගයේ ආරම්භයේ පටන් කන්ඩායම් දෙකෙන්ම තියුණු ක්‍රීඩා විලාශයක් දක්නට ලැබුණද 38 වැනි මිනිත්තුවේදී ක්‍රියාත්මක වූ එම්.එන්.එම්. ෆසාල් කොළඹ පාපන්දු කණ්ඩායම වෙනුවෙන් ගෝලයක් වාර්තා කලේය.\r\n \r\n\tකෙසේ වෙතත් දෙවැනි අර්ධයේදි කිසිඳු කන්ඩායමකට ගෝලයක් වාර්තා කිරීමට නොහැකි විය.\r\n \r\n\tමෙම පරාජයත් සමගින් රිනවුන් කණ්ඩායමට මෙවර තරගාවලිය අපරාජිතව නිම කිරීමට තිබූ අවස්ථාව ගිලිහී ගියේය.\r\n \n               \n \nඅවසන් තරගයේ දක්ෂතම ක්‍රීඩකයා\n \n\n \nජයග්‍රාහී කොළඹ පාපන්දු කණ්ඩායම\n \nඡායාරූප- ඕෂිත වරකපිිටිය\n  ", "URL": "https://www.ada.lk/0/0/0-303271", "Category": "Sports", "Parent URL": null}