{"Source": "Ada News", "Timestamp": "23 05 2018", "Headline": "ETI හා ස්වර්ණමහල් අර්බුදය ගැන පාර්ලිමේන්තුවේ එක්දින විවාදයක්", "News Content": "\r\n\tඊ. ටී. අයි. මූල්‍ය සමාගමේ හා  ස්වර්ණමහල් මූල්‍ය සේවා සමාගමේ තැන්පතුකරුවන් මුහුණදී තිබෙන අර්බුදකාරී තත්ත්වය සම්බන්ධව පාර්ලිමේන්තුවේ එක්දින විවාදයක් පවත්වන බව සභානායක ලක්ෂ්මන් කිරිඇල්ල මහතා පාර්ලිමේන්තුවේදී අද (23) පැවසීය.\r\n \r\n\tවිපක්ෂයේ ප්‍රධාන සංවිධායක අනුර කුමාර දිසානායක මහතා මෙම ගැටලුව සම්බන්ධව සභාවේ අවධානය යොමු කළ අවස්ථාවේදී කිරිඇල්ල මහතා මේ බව පවසා සිටියේය.\r\n \r\n\tතැන්පතුකරුවන් 36,000ක් විසින් රුපියල් කෝටි 3,600ක් මෙම ආයතන දෙකෙහි මුදල් තැන්පත් කර තිබෙන බවත්, මාස 06ක් තිස්සේ ඔවුන්ට මුදල් ලබාගැනීමට නොහැකිව තිබෙන බවත් අනුර කුමාර දිසානායක මහතා මෙහිදී පෙන්වා දුන්නේය.\r\n \r\n\tමුදල් රාජ්‍ය අමාත්‍ය එරාන් වික්‍රමරත්න මහතා සඳහන් කළේ ජුනි 05 දිනය වනවිට  තැන්පතුවලින් 10%ක් රුපියල් ලක්ෂ 06ක උපරිමයකට යටත්ව තැන්පතුකරුවන්ට ගෙවන ලෙසට අදාළ සමාගම් දෙකට නියෝග කර තිබෙන බවයි.\r\n \r\n\t \r\n \n\n  ", "URL": "https://www.ada.lk/0/0/0-331163", "Category": "Latest News", "Parent URL": null}