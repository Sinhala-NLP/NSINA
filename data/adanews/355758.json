{"Source": "Ada News", "Timestamp": "17 12 2019", "Headline": "මෑත ඉතිහාසයේ වැඩිම රතු ලූනු මිල වාර්තා වෙයි", "News Content": "රතු ලූනු කිලෝවක තොග මිල රුපියල් හත්සිය ඉක්මවා ගොස් තිබෙන බවත් මෑත ඉතිහාසයේ වැඩිම රතු ලූනු මිල මේ දිනවල වාර්තා වන බව සීමාසහිත සමස්ත ලංකා ඒකාබද්ධ විශේෂිත ආර්ථික මධ්‍යස්ථාන හා මැනිං වෙළෙඳපොළ සමිතිය සඳහන් කරයි. රතු ලූනු තොග ලැබීම 90%කට ආසන්න ප්‍රමාණයකින් මේ වන විට අඩුවී තිබෙන බවත්, මේ නිසා රතු ලූනු මිල ඉහළ යමින් තිබෙන බවද එම සංවිධානයේ ජාතික සංවිධායක එච්.එම්. උපසේන මහතා සඳහන් කළේය. මීට අමතරව පහතරට හා උඩරට එළවළු ලැබීම 50%ක ප්‍රමාණයකින් අඩුවී තිබෙන බවත්, මේ නිසා වට්ටක්කා සහ තක්කාලි හැර අනෙකුත් එළවළු මිල ඉහළ ගොස් තිබෙන බවද කියා සිටියේය.     ", "URL": "https://www.ada.lk/0/0/0-355758", "Category": "Latest News", "Parent URL": null}