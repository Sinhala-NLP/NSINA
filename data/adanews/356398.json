{"Source": "Ada News", "Timestamp": "5 01 2020", "Headline": "සහල් මිල පාලනයට අලුත් වැඩපිළිවෙලක්", "News Content": "සහල් මිල ඉහළ යාම පාලනය කිරීම සඳහා රටේ ජනතාවට දිනකට අවශ්‍ය නාඩු සහල්, සුදු කැකුළු, රතු කැකුළු හා අනෙකුත් සහල් ප්‍රමාණය පිළිබඳ ගණනය කිරීමට කෘෂිකර්ම, වාරිමාර්ග, ග්‍රාමීය සංවර්ධනය, මහවැලි, අභ්‍යන්තර වෙළෙඳ, ආහාර සුරක්‍ෂිත, පාරිභෝගික සුභ සාධන අමාත්‍යාංශය සැලසුම් කර තිබේ. සහල් ප්‍රමාණය පිළිබඳ ගණනය කර අවශ්‍යතාව සැපිරීමට වැඩපිළිවෙළක් සකස් කිරීමට හා මධ්‍ය පරිමාණ හා කුඩා පරිමාණ මෝල් හිමියන් ශක්තිමත් කිරීමටත් විෂය භාර අමාත්‍ය චමල් රාජපක්‍ෂ මහතා සැලසුම් කර ඇත. ප්‍රධාන වී මෝල් දෙකතුනක් විසින් සහල් ඒකාධිකාරියක් පවත්වාගෙන යාම නිසා පසුගිය දිනවල සහල් මිල ඉහළ යාම සැලකිල්ලට ගෙන සහල් ඒකාධිකාරිය ඉවත් කිරීමට මෙම වැඩපිළිවෙළ සකස් කර තිබේ. මේ අනුව සහල් මිල මේ වසරේදී සාමාන්‍ය තත්ත්වයට පත්කිරීම සඳහා වාරිමාර්ග, කෘෂිකර්ම, ග්‍රාමීය ආර්ථිකය, අභ්‍යන්තර වෙළෙඳ ආහාර සුරක්ෂිතතා පාරිභෝගික සුභසාදන ආයතන ඒකාබද්ධ කර නව වැඩපිළිවෙළ සකස් කිරීමට සැලසුම් කර ඇත.  ", "URL": "https://www.ada.lk/0/0/0-356398", "Category": "Latest News", "Parent URL": null}