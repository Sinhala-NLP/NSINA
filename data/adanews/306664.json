{"Source": "Ada News", "Timestamp": "30 01 2018", "Headline": "හිටපු ඇමති බැසිල්ට එරෙහි නඩුව මාර්තු 13දා කැඳවයි", "News Content": "\r\n\tහිටපු අමාත්‍ය බැසිල් රාජපක්ෂ මහතාට එරෙහිව පවරා ඇති ලිත් නඩුව මාර්තු මස 13 වැනිදා කැඳවීමට කොළඹ මහාධිකරණ විනිසුරු ගිහාන් කුලතුංග මහතා අද (30දා) නියම කළේය.\r\n \r\n\tජනාධිපතිවරණ පනතට පටහැණි වන ආකාරයට පසුගිය ජනාධිපතිවරණයේදී හිටපු ජනාධිපති මහින්ද රාජපක්‍ෂ මහතාගේ රුව ඇතුළත් කර දිවි නැගුම දෙපාර්තමේන්තුවේ මුදල් වැය කරමින් ලිත් ලක්‍ෂ 50ක් මුද්‍රණය කර රජයට රුපියල් කෝටි දෙකකට අධික පාඩුවක් සිදුකළ බවට නීතිපතිවරයා විසින් මෙම නඩුව පවරා ඇත.\r\n \r\n\tහිටපු අමාත්‍ය බැසිල් රාජපක්‍ෂ මහතාට එරෙහිව පවරා ඇති නඩුව කොළඹ මහාධිකරණ විනිසුරු ගිහාන් කුලතුංග මහතා හමුවේ විභාගයට ගැනීම වළකාලමින් පනවා ඇති අතුරුනියෝගය ලබන පෙබරවාරි මස 02 වැනිදා දක්වා අභියාචනාධිකරණය විසින් දීර්ඝ කර ඇති බව ඉදිරිපත් වූ කරුණු සැලකිල්ලට ගත් විනිසුරුවරයා එලෙස නියම කළේය.\r\n \n\n  ", "URL": "https://www.ada.lk/0/0/0-306664", "Category": "Latest News", "Parent URL": null}