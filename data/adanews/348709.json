{"Source": "Ada News", "Timestamp": "22 05 2019", "Headline": "දෙවැනි ත්‍රිපුද්ගල මහාධිකරණයේ නඩු විමසිම ඇරඹෙයි", "News Content": "මහා පරිමාණයේ මුදල් වංචා සහ දූෂණ නඩු විභාග කිරීමට ආරම්භ කළ දෙවන ස්තීර ත්‍රිපුද්ගල මහාධිකරනයේ පළමු නඩුව අද (22දා) විභාගයට ගැණින. කුලියාපිටිය පෞද්ගලික වෛද්‍ය පරීක්ෂණාගාරයක වාර්තා ප්‍රතික්ෂේප නොකිරීමට මසකට රුපියල් 25,000 බැගින් රුපියල් 75,000 ක් අල්ලස් වශයෙන්  ලබාගත් බවට චෝදනා ලැබ සිටින කායික රෝග විශේෂඥ වෛද්‍යවරයෙකුට එරෙහිව ගොනුකළ නඩුවකි. අද දිනයේදී විත්තිකාර වෛද්‍යවරයාට අධි චෝදනා පත්‍ර භාරදීම සිදුවිය. එහිදී විත්තිකරුරුපියල් ලක්ෂ 05 ක් බැගින් වූ ශරීර  ඇප දෙකක් මත මුදාහැරීමට මහාධිකරණ විනිසුරු ආර්.ගුරුසිංහ, විනිසුරු අමල් රණරාජා සහ  විනිසුරු ශෂී මහේන්ද්‍රන් යන ත්‍රිපුද්ගල විනිසුරු මඩුල්ල නියෝග කළහ.   ", "URL": "https://www.ada.lk/0/0/0-348709", "Category": "Latest News", "Parent URL": null}