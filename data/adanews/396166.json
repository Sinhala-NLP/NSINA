{"Source": "Ada News", "Timestamp": "9 08 2022", "Headline": "රිවෝල්වරයක්,උණ්ඩ 05ක් සමග හිටපු එස්.අයි. මාට්ටූ", "News Content": "පන්නිපිටිය පොල්වත්ත ග්‍රාම සංවර්ධන මාවතේ නිවසක පදිංචි  පුද්ගලයෙකු සන්තකයේ  තිබී රිවෝල්වරයක් සමග මිලිමීටර් නවය වර්ගයේ උන්ඩ පහක්   ඊයේ (08දා) අත්අඩංගුවට ගත් බව මහරගම පොලිසිය පවසයි .\n\r\nමෙසේ අත්අඩංගුවට ගෙන ඇත්තේ  පාලටුව මාලිම්බොඩ ප්‍රදේශයේ පදිංචි (55) හැවිරිදි  හිටපු උප පොලිස් පරීක්ෂකයෙකු බව පොලීසිය කියයි.\n\r\nපොලිසියට ලද තොරතුරක් අනුව ඉකුත් 08  දා සවස හයයි තිහට පමණ පොලිස් නිලධාරීන් කණ්ඩායමක් මහරගම පොල්වත්ත ප්‍රදේශයේ ගාම සංවර්ධන මාවතේ නිවසක් පරීක්ෂා කිරීමේ දී එහි  සගවා තිබූ රිවෝල්වරයක් සහ මිලිමීටර් 9 වර්ගයේ උණ්ඩ පහක්  සොයා ගත්  බව පොලීසිය කියයි . පසුව  සැකකරුගෙන් කළ ප්‍රශ්න කිරීම්වලදී මෙම උණඩ තොගය සහ රිවෝල්වරය 1990 වසරේදී කන්කසන්තුරේ ප්‍රදේශයේ පුද්ගලයකුගෙන් රුපියල් 3000 කට සැකකරු මිලදී ගත් බව සැකකරු පොලීසියට පවසා  තිබේ .\n\r\nමෙම  පුද්ගලයා 1987 මැයි 01 දා  උප පොලිස් පරීක්ෂකවරයකු ලෙස පොලිස් දෙපාර්තමේන්තුවේ සේවයට බැදී ඇති අතර  කටාන පොලිස් අභ්‍යාස විද්‍යාලයෙන් පුහුණුව ලබා අවසන් වරට කුරුදුවත්ත පොලිස් ස්ථානයෙ  මාස 8 ක  සෙවය කර පසුව සේවය හැර ගොස් ඇති  බවට තොරතුරු අනාවරණය වී ඇති බව පොලිසිය කියයි .\n\r\nමෙම රිවෝල්වරය සහ උන්ඩ 05 කුමන හේතුවක් මත සැකකරු සන්තකයේ තිබී ඇත්දැයි අනාවරණය වී නොමැති අතර  ඒ සම්බන්ධයෙන්  ඉදිරි විමර්ශන ක්‍රියාත්මකය .\n\r\nඅත්අඩංගුවට ගත් සැකකරු නුගේගොඩ අධිකරණයට ඉදිරිපත් කිරීමට නියමිත අතර මහරගම පොලිසියේ ස්ථානාධිපති ප්‍රධාන පොලිස් පරීක්ෂක රමේෂ් රත්නසිංහම්  මහතාගේ උපදෙස් මත ඉදිරි පරීක්ෂණ පවත්වති . මත්තේගොඩ ශාන්ත ප්‍රදීප් කුමාර කුලරත්න   ", "URL": "https://www.ada.lk/0/0/0-396166", "Category": "Latest News", "Parent URL": null}