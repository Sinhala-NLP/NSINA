{"Source": "Ada News", "Timestamp": "19 03 2019", "Headline": "මහින්දේ සිසුන් ගමන් ගත් බස් රියක් අනතුරක", "News Content": "පාසල් අධ්‍යාපන චාරිකාවක යමින් සිටි  ළමුන් පිරිසක් රැගත්  පුද්ගලික බස්රථයක්  අම්බලන්තොට දෙහිගහලන්ද ප්‍රදේශයේදී ලංගම බස් රථයක පිටුපස ගැටීමෙන් සිදුවූ අනතුරකින් සිසුන් 13 දෙනෙකු පමණ සුළු තුවාල ලබා හම්බන්තොට මහරෝහලට ඇතුළත්කර තිබේ.   අද (19දා) උදෑසන 08.30 පමණ මෙම අනතුර සිදුව ඇති අතර බස් රථ දෙකම තංගල්ල දෙස සිට හම්බන්තොට දෙසට ධාවනය වෙමින් තිබියදී ලංගම බස් රථය මගියෙකු ගැනීම සඳහා එකවර රථය නතර කළ අවස්ථාවේදී මෙම අනතුර සිදුව තිබේ. මෙසේ අනතුරට ලක්ව ඇත්තේ ගාල්ල මහින්ද විද්‍යාලයේ සිසුන් පිරිසක් රැගත් බස් රථයකයකි. අනතුරින් බස් රථයේ ගමන්ගත් ගුරුවරුන් දෙදෙනකුද සුළු තුවාල ලබා හම්බන්තොට මහරෝහලට ඇතුළත් කර තිබේ. රාහුල් සමන්ත   ", "URL": "https://www.ada.lk/0/0/0-346498", "Category": "Latest News", "Parent URL": null}