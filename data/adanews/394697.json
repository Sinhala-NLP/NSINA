{"Source": "Ada News", "Timestamp": "21 06 2022", "Headline": "යුක්රේන ගැටුම ගැන චීන අනතුරු ඇඟවීම", "News Content": "රටවල් අතර එදිරිවාදිකම් යුක්රේන අර්බුදය සමථයකට පත් කිරීමට හිතකර නොවන බවට චීනය අනතුරු ඇඟවීමක් කරයි. යුක්රේනය පිළිබඳ එක්සත් ජාතීන්ගේ ආරක්ෂක කවුන්සිලයේ සාකච්ඡාවකදී අදහස් දක්වමින්, එක්සත් ජාතීන්ගේ චීනයේ නියෝජ්‍ය නිත්‍ය නියෝජිත ඩයි බිං, යුක්රේන ගැටුමේ ආරම්භයේ සිටම ජාත්‍යන්තර ප්‍රජාව තුළ ප්‍රතිවිරෝධතා දේශපාලන වාතාවරණයක් පැතිරී ඇති බවත්, එය බරපතල ලෙස විවිධ ක්ෂේත්‍රවල සබඳතා බිඳදමා ඇති බවත් සඳහන් කළේය. එය යුක්රේන අර්බුදය නිසි ලෙස සමථයකට පත් කිරීමට හිතකර නොවන අතර ගෝලීය පාලන යාන්ත්‍රණ අසාර්ථක වීමට හේතු විය හැකි අතර, ලෝකය විශාල බෙදීම් හා කැලඹීමකට ඇද දමනු ඇති බව චීන නියෝජිතයා කීවේය. එය කිසිදු පාර්ශ්වයකට අවශ්‍ය නොවන බව ඩායි ආරක්ෂක මණ්ඩල රැස්වීමේදී පැවසීය. රටවල් අතර වෛරී ප්‍රකාශ ලෝක සාමයට සහ ස්ථාවරත්වයට අහිතකර ලෙස ජාත්‍යන්තර දේශපාලන වාතාවරණය ඉතා දරුණු විය හැකි බවට ඔහු අනතුරු ඇඟවීය.   ", "URL": "https://www.ada.lk/0/0/0-394697", "Category": "International", "Parent URL": null}