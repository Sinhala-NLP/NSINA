{"Source": "Ada News", "Timestamp": "8 02 2018", "Headline": "ඡන්ද රාජකාරි පැහැර හැරියොත් සිර දඬුවම්", "News Content": "\r\n\tඡන්ද රාජකාරි අනුමත වී තිබියදී ඡන්ද රාජකාරි කටයුතු පැහැර හරින නිලධාරීන්ට හා රියදුරන්ට එරෙහිව නීති මගින් කටයුතු කරන බව මැතිවරණ කොමිෂන් සභාව ස﻿ඳහන් කරයි.\r\n \r\n\tමේ නිසා හෙට (09දා) දිනයේ හෝ ඡන්ද රාජකාරියට වාර්තා කරන ලෙස අතිරේක මැතිවරණ කොමසාරිස් එම්.එම්. මොහොමඩ් මහතා ඉල්ලා සිටියි.\r\n \r\n\tමැතිවරණ රාජකාරි සඳහා අනුයුක්ත කළ නිලධාරීන් හා රියදුරන් අද (08දා) සේවයට වාර්තා කරන බවද හෙතෙම පවසා සිටියේය.\r\n \r\n\tරාජකාරිය පැහැර හරින නිලධාරීන් අධිකරණයේදී වරදකරු වුවහොත් වසර තුනක සිරදඬුවමක් හෝ රුපියල් ලක්ෂයක මුදල් දඩයකට යටත් කළ හැකි බවද අතිරේක මැතිවරණ කොමසාරිස්වරයා සඳහන් කළේය.\r\n \r\n\tමැතිවරණයට යොදා ගැනීමට නියමිත රාජ්‍ය ආයතනවල වාහන රිදුරන්ටද රාජකාරිය පැහැර හැරිය නොහැකි බවද ඔහු සඳහන් කළේය.\r\n \n\n  ", "URL": "https://www.ada.lk/0/0/0-308477", "Category": "Latest News", "Parent URL": null}