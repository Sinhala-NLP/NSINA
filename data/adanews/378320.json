{"Source": "Ada News", "Timestamp": "11 05 2021", "Headline": "පානදුර කරපිංචා වෙළෙන්දා කඩ කාමරයේදීම මරුට", "News Content": "පානදුර පොදු වෙළද පොලේ තිබී අද (11) උදැසන පුද්ගල මළසිරුරක් හමුව ඇතැයි පානදුර දකුණ පොලිසිය කියයි . මෙසේ හමුවී ඇත්තේ පානදුර එළවළු වෙළෙඳ පොලේ අංක 11 දරණ කඩ කාමරයේ කරපිංචා අලෙවි කරමින් එම වෙළද කුටියේම පදිංචිව සිටී අයෙකු බවයි පොලිසිය පවසන්නේ . මියගොස් ඇති පුද්ගලයාගේ නිවැරැදි අනන්‍යතාව මෙතෙක් තහවුරුව නැති බවත් , මියගොස් ඇති හේතුව මෙතෙක් අනාවරණයවී නැතැයි පොලිසිය කියයි . පානදුර දකුණ මූලස්ථාන පොලිස් පරීක්ෂක චාමින්ද පින්තු මහතාගේ ප්‍රධානත්වයෙන් සැරයන් සුනිල් ශාන්ත (65985) පරීක්ෂණ පවත්වති. පානදුර සුමිත් ප්‍රේමතිලක    ", "URL": "https://www.ada.lk/0/0/0-378320", "Category": "Latest News", "Parent URL": null}