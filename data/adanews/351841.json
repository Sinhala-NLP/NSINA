{"Source": "Ada News", "Timestamp": "28 08 2019", "Headline": "රුසියාවේ නිර්මාණය කරන ලද විශේෂ යන්ත්‍රයක්  ජනපතිට පිළිගන්වයි", "News Content": "රුසියාවේ විද්‍යාඥයෙකු විසින් නිර්මාණය කරන ලද පුපුරණ ද්‍රව්‍ය, විකිරණ සහ රසායනික ද්‍රව්‍ය සොයා ගැනීමේ විශේෂ යන්ත්‍රයක් ජනාධිපති මෛත්‍රීපාල සිරිසේන මහතා  වෙත පිළිගැන්වීම ඊයේ  (27)  ජනාධිපති කාර්යාලයේ දී සිදු විය.\n\nඇමරිකන් ඩොලර් 50,000ක් පමණ වටිනා මෙම නව තාක්ෂණික උපකරණය ආචාර්ය Evgeny Usachev මහතාගේ නිර්මාණයකි.\n\nආචාර්ය Evgeny Usachev  මහතා විසින් යන්ත්‍රය ජනාධිපතිතුමා වෙත පිළිගැන්වු අතර රුසියානු විද්‍යාඥ Olgo Usacheva ශ්‍රී ලංකාවේ රුසියන් තානාපති Yury B. Materiy    ජනාධිපති සම්බන්ධීකරණ ලේකම් සේනක අබේගුණවර්ධන, ජ්‍යෙෂ්ඨ පොලිස් අධිකාරි අතුල දවුලගල යන මහත්වරුන් ඇතුළු පිරිසක් මෙම අවස්ථාවට එක්ව සිටියහ.   ", "URL": "https://www.ada.lk/0/0/0-351841", "Category": "Latest News", "Parent URL": null}