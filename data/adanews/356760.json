{"Source": "Ada News", "Timestamp": "15 01 2020", "Headline": "ඉදිරියේදි ඉන්ධන මිල වැඩි විය හැකියි - බන්දුල", "News Content": "රටට අවශ්‍ය ආරක්ෂිත ඉන්ධන තොග මට්ටම ප්‍රශස්ත ලෙස පවතින බව සම කැබිනට් මාධ්‍ය ප්‍රකාශක බන්දුල ගුණවර්ධන මහතා පැවසීය. ඔහු මේ බව පවසා සිටියේ රජයේ ප්‍රවෘත්ති දෙපාර්තමේන්තුවේදී අද (15දා) පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවේදීය. ඉදිරියේදී ඉන්ධන මිල වැඩි වීමක් සිදුවේවිදැයි මාධ්‍යවේදීන් එහිදී ප්‍රශ්න කල අතර ඊට පිළිතුරු  දෙමින් අමාත්‍යවරයා පවසා සිටියේ, “අවශ්‍යයෙන්ම  වැඩි වෙන්න ඕනෑ කියලා ඔබතුමාට තේරෙනවනේ. අපේ රටේ ඛනිජ තෙල් නිෂ්පාදනය කරන්නේ නෑ. දැනට අලාභ විදිමින් තමයි ඛනිජ තෙල් මිල  තීරණය කරලා තියෙන්නේ. ගන්න මිල  වැඩිනම් පාඩුව ජනතාව විසින් විදින්න වෙන්නේ. ඒ අනුව රජය විසින් ගැළපීමක් කරයි”  යනුවෙනි.     ", "URL": "https://www.ada.lk/0/0/0-356760", "Category": "Latest News", "Parent URL": null}