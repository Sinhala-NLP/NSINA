{"Source": "Ada News", "Timestamp": "12 04 2022", "Headline": "සඟවා තිබූ ඉන්ධන බවුසර් 4 ක් සොයා ගැනේ", "News Content": "පමුණුගම බොපිටිය ප්‍රදේශයේ සේවා ස්ථානයක සඟවා තිබූ ලිටර් 13000  ධාරිතාවයකින් යුත් ඉන්ධන බවුසර හතරක්  පමුණුගම පොලීසිය මගින් අත්අඩංගුවට ගෙන ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නීතිඥ නිහාල් තල්ලුව මහතා පැවසීය. ලීටර් 26000 ක  ප්‍රමාණයකින් යුත් ඩීසල් බවුසර්  දෙකක් , ලිටර් 13000 යුත්  පෙට්‍රල් බවුසරයක් මෙන්ම ලිටර් 13000 භූමි තෙල් බවුසරයක් පොලිසිය මගින් අත්අඩංගුවට ගෙන ඇත. ඉන්ධන බවුසර හතරක් සේවා ස්ථානයක් තුළ සඟවා ඇති බවට ලද තොරතුරක් අනුව පමුණුගම පොලිසියේ නිලධාරින් විසින්  වැටලීම සිදුකර ඇත. මෙම සේවා ස්ථානය හිමි ව්‍යාපාරිකයන්ට බස්රථ  තිබෙන බවට තොරතුරු ලැබී ඇති බවත්  අත්අඩංගුවට ගත් ඉන්ධන තොගය සම්බන්ධයෙන් හෙට 13  වැලිසර අධිකරණය වෙත කරුණු වාර්තා කිරීමට නියමිත බවත් මාධ්‍ය ප්‍රකාශකවරයා වැඩිදුරටත් පැවැසීය. පමුණුගම පොලිසිය පරීක්ෂණ පවත්වයි  ", "URL": "https://www.ada.lk/0/0/0-392300", "Category": "Latest News", "Parent URL": null}