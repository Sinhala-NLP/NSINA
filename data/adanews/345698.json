{"Source": "Ada News", "Timestamp": "24 02 2019", "Headline": "රටට අවශ්‍ය දේශපාලන වෙනසක් - එය කළ හැක්කේ ජ.විපෙට විතරයි - අනුර", "News Content": "කුඩු කාරයින් , කුඩු මුදලාලිලා , අපරාධකරුවන් , සහ සොරුන් සිටින එකම ස්ථානය පාර්ලිමේන්තුව බව ජනතා විමුක්ති පෙරමුණේ නායක අනුර කුමාර දිසානායක මහතා පැවසිය .  ‘‘රට ගොඩනගන අභියෝගයට අපි සුදානමි’’ යන තේමාව යටතේ ජනතා විමුක්ති පෙරමුණේ වැලිගම ආසන බලමණ්ඩල රැස්විමට ඊයේ (23) මාතර , වැලිගමදි සහභාගි වෙමින් ඔහු මේ බව පැවසිය . එහිදි අදහස් පලකල මන්ති‍්‍රවරයා ,    ‘‘ සමහරු හිතයි මාධ්‍යයට මේ ක‍්‍රමය වෙනස් කරන්න පුළුවන් කියලා , ඒක එහෙම නැහැ . අපිට ඒ අය අතර තියෙන්නේ දේශපාලන සාකච්ජාවක් , ඒ සාකච්ජා මාධ්‍ය ආයතන හරහා ගෙන යන්න හැකියාවක් නැහැ . මොකද අද මාධ්‍ය සංස්කෘතියක් නිර්මාණය වෙලා තියෙන්නේ . පොඩි ගැටුම්කාරි තතත්වයන් තමයි මාධ්‍යට අවශ්‍යය කරන්නේ . පසුගිය දවස්වල තිබුනා පෝරිසාදය සහ කලවැද්දා අතර සටනක් , ජනතාව බලන් ඉන්නවා අද පෝරිසාදය මොකක් කියයිද? , ඒකට කල වැද්දා මොන වගේ උත්තර දෙයිද කියලා . ඊට කලින් තිබුනා ජනාධිපති , හිටපු ආරක්ෂක ලේකම් ඝාතනය කිරිමේ කුමන්ත‍්‍රණයක් ගැන හාදයෙක් වාඩිවෙලා කැසට් එළි දක්වනවා  කියනවා . ඒවා දිහා බැලූවම අපේ ගම්වල හාවෙක් දඩයම් කරන්න ඔයිට වැඩිය සැලසුම් කරනවා , හැබැයි අරවා ප‍්‍රවෘත්ති වෙනවා . ඒ නිසා අපේ යන්න ඕන මාතෘකාව මොකක් යටතේද කියලා තිරණය කරන්නේ මාධ්‍ය ආයතන , ඇයි ඒ  මාධ්‍ය ආයතන වලටත් දේශපාලනයක් තියෙනවා . සමහර දේශපාලන පක්ෂ විසින් මාධ්‍ය ආයතන ගිලගෙන තියෙනවා . සමහර මාධ්‍ය ආයතන විසින් දේශපාලන පක්ෂ ගිලගෙන තියෙනවා . ඒ නිසා අපි දැනගන්න ඕන මාධ්‍ය ආයතන හරහා අපේ පණිවිඩය ගමට ගෙන යන්න ලැබෙන්නේ ඉතාම කුඩා බිදක් විතරයි’’ යැයි පැවසිය . දැන් බලන්න සාමාන්‍යයෙන් ගත්තොත් අපි කුඩු කාරයා කියන්නේ කුඩබොන කෙනාට , කුඩු මුදලාලි කියන්නේ කුඩු විකුණන කෙනාට ,  අපි පාතාලයා කියන්නේ අපරාධ කරන කෙනාට , හොරා කියන්නෙ හොරකම් කරන කෙනාට , එතකොට කුඩුකාරයා , කුඩු මුදලාලි . හොරා , පාතාලයා මේ හතර දෙනාම එක තැන ඉන්නවා පාර්ලිමේන්තුවේ .  මේ දේශපාලනය ගමන් කරන්නේ එතනට . ආණ්ඩුවෙම ඇමතිවරයෙක් කියනවා කැබිනටි මණ්ඩලයේ කොකෙන් ගහන අය ඉන්නවලූ , එතකොට සමහර කැබිනටි පති‍්‍රකා සම්මත වෙන්නේ කොකෙන් ගහලද කියලා අපි දන්නෙ නැහැ ., ඉතින් මේ වගේ අයට රට පාලනය කරන්න දෙන්න ඕනද? . අපේ රටට දැන් අවශ්‍ය දේශපාලන වෙනසක් , එය ඇති කල හැක්කේ ජනතා විමුක්ති පෙරමුණ පමණයි ’’ යැයි දිසානායක මහතා වැ ඩිදුරටත් පැවසිය. මාතර - මහේෂ් මලවර ආරච්චි   ", "URL": "https://www.ada.lk/0/0/0-345698", "Category": "Latest News", "Parent URL": null}