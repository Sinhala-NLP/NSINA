{"Source": "Ada News", "Timestamp": "17 12 2017", "Headline": "ලොව වටා වේගවත්ම යාත්‍රාණයේ වාර්තාව අලුත් කළ ප්‍රංශයේ ප්‍රංශුවා", "News Content": "\r\n\tලෝකය වටා අඩුම කාලයකින් තනිව යාත්‍රා කිරීමේ ලෝක වාර්තාව අලුත් කිරීමට ප්‍රංශ නැවියෙකු සමත්ව තිබේ.\r\n \r\n\tප්‍රංශුවා ගබාට් අද (17දා) උදෑසන මෙම ලෝක සවාරිය අවසන් කරන විට ඔහු ඒ සඳහා ගත කර තිබුණේ දින 42යි, පැය 16යි, මිනිත්තු 40යි, තත්ත්පයර 35ක කාලයකි.\r\n \r\n\tපසුගිය නොවැම්බර් 04 වැනිදා සිය යාත්‍රාවේ නැගී ආරම්භ කළ යාත්‍රාණය නොනවත්වා සිදුකරමින්, මීට පෙර පැවති වාර්තාවට දින හයකට වඩා අඩුවෙන් මෙම නව වාර්තාව පිහිටුවීමට ඔහු සමත්ව ඇත.\r\n \r\n\tමීට පෙර එම වාර්තාවට හිමිකම් කියා තිබුණේද ප්‍රංශ ජාතිකයෙකු වන තෝමස් කොවිල් ය.\r\n \r\n\tමෙම වාර්තාව මුලින්ම පිහිටුවා තිබුණේ තවත් ප්‍රංශ ජාතිකයෙකු වන ප්‍රංශුවා ජොයෝන් විසිනි. ඒ 2004 වසරේදීය.\r\n \n \n  ", "URL": "https://www.ada.lk/0/0/0-296965", "Category": "International", "Parent URL": null}