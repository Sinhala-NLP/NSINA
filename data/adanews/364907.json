{"Source": "Ada News", "Timestamp": "2 07 2020", "Headline": "පොළොන්නරුවේ ගම්මාන කිපයකට විශේෂ සමනල වර්ගයක්", "News Content": "මැදිරිගිරිය සහ ලංකාපුර  ප්‍රදේශයේ ගම්මාන කිපයක දින ගණනාවක් සිට විදුලි කනුවල සහ පොල්ගස්වල  සමනල  විශේෂයක්  විශාල ලෙස දක්නට ඇති  බව ගම්වාසිහු කියති. මෙම සමනල වර්ගය දක්නට ඇති බව පවසන්නේ මැදිරිගිරිය බිසෝබංඩාර, අමුණුගම  ගම්මානයේ සහ  ලංකාපුර, වීරපුර, වීරඋදාරගම යන ගම්මාන තුලය.  මෙම සතුන්  විදුලි කනුවලත් පොල්ගස්වලත් රැදි සිටින කියති.  ගම්වාසින් පවසා සිටින්නේ මෙම සතුන් දිනෙන් දින වැඩිවන බවයි. ප්‍රදේශයේ වගා කර ඇති වී වගාව ඇතුළු  අනිකුත් වගාවන්වලට හානියක් සිදු කිරිමට මෙම  සතුන්ට හැකියාවක් ඇත්දැයි  සොයා බලන ලෙස අදාළ අංශ  වෙතින්  ඉල්ලා සිටි.\n\nරාත්‍රී කාලයේ පියාඹා යන මෙම සමනලුන්  දිවා කාලයේදී ගස් වල සහ විදුලි රැහැන් වල රැදී සිටිනු ලැබේ.\n\nමෙම සමනල විශේෂය නිසා ගොවි ජනතාව තම වගාවන් වලට හානි සිදු වෙදැයි දැඩි බියකින් පසුවන බව  පවසා සිටි.   ", "URL": "https://www.ada.lk/0/0/0-364907", "Category": "Latest News", "Parent URL": null}