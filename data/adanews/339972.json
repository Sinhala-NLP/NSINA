{"Source": "Ada News", "Timestamp": "4 09 2018", "Headline": "ජනපතිගේ බලතල අගමැති හොරෙන් පවරාගෙන", "News Content": "ජනපතිවරයා බලතල අග්‍රාමාත්‍යවරයා විසින් පවරාගෙන ඇති බවත් පළිගැනීම සඳහා අධිකරණ පිහිටුවා ඇති බවත් හිටපු ජනපති මහින්ද රාජපක්ෂ මහතා පවසයි. මොණරාගල මාලිඟාවිල රජමහා විහාරයේ ආගමික උත්සවයකට එක්වෙමින් ඊයේ (03දා) ඔහු මේ බව සඳහන් කළේය. “පාර්ලිමේන්තුවට වටලන්න කට්ටියක් බලාපොරොත්තු වෙනවා. මොන මොනවා කරයිද දන්නේ නෑ. (ආණ්ඩුව වෙනස්විය යුත්තේ) ව්‍යවස්ථාව අනුව තමයි. නමුත් ජනතා විරෝධය තියෙනවා කියන එකයි අපි පෙන්වන්නේ. මැතිවරණයක් තියන්නේ නැත්නම්, ප්‍රජාතන්ත්‍රවාදයක් ක්‍රියාත්මක වෙන්නේ නැත්නම් මේ රට තුළ. අධිකරණ පිහිටුවනවානම් පළි ගැනීමට. ජනපතිවරයා දන්නේ නැතිව ජනපතිවරයාගේ බලතල අගමැතිවරයා පවරා ගන්නවානම්, ජනාධිපතිවරයා විසින් පත්කරන ලද කොමිෂමේ වාර්තාව අගමැතිවරයා පාර්ලිමෙන්තුවේදී පරාජයට පත්කරනවානම් මොකක්ද මේ රටේ තියෙන තත්ත්වය. ”   ", "URL": "https://www.ada.lk/0/0/0-339972", "Category": "Latest News", "Parent URL": null}