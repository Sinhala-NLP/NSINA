{"Source": "Ada News", "Timestamp": "26 08 2018", "Headline": "මෛත්‍රී මහින්ද සමගි කරන්න SB", "News Content": "ජනාධිපති මෛත්‍රීපාල සිරිසේන මහතා සහ හිටපු ජනාධිපති මහින්ද රාජපක්ෂ මහතා අතර හොඳහිත ඇති කිරීම සඳහා ආණ්ඩුවෙන් ඉවත් වූ ශ්‍රීලනිප 16 දෙනාගේ කණ්ඩායමේ ප්‍රබලයන් කිහිප දෙනෙකු මැදිහත් වී සිටින බව දේශපාලන ආරංචි මාර්ග සඳහන් කරයි. ශ්‍රී ලංකා  නිදහස් පක්ෂයේ සිට එක්සත් ජාතික පක්ෂයටද, ගොස් නැවත ශ්‍රී ලංකා නිදහස් පක්ෂයටද එක්වී පසුගිය කාලයේ ඇමැති ධුරයක්ද හෙබවූ ප්‍රබල මන්ත්‍රීවරයෙකු මේ සඳහා මුල් වී සිටින බව එම ආරංචි මාර්ගවලින් පැවසේ. දෙපාර්ශ්වය අතර හොඳහිත ඇති කිරීම සඳහා දෙපැත්තටම පණිවුඩ රැගෙන යෑම මෙම මන්ත්‍රීවරයා විසින් බාරගෙන ඇතැයි ද පැවසේ. ඉදිරියේදී පැවැත්වෙන මැතිවරණය සඳහා ශ්‍රී ලංකා නිදහස් පක්ෂයත්, ඒකාබද්ධ විපක්ෂයත් එකට එකතු කරගැනීම මෙහි අරමුණ වී ඇතැයිද වාර්තා වේ. අජන්ත කුමාර අගලකඩ (ඉරිදා ලංකාදීප)       ", "URL": "https://www.ada.lk/0/0/0-339658", "Category": "Latest News", "Parent URL": null}