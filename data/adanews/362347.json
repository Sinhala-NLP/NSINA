{"Source": "Ada News", "Timestamp": "14 05 2020", "Headline": "මහ මැතිවරණය සෞඛ්‍යාරක්ෂිතව සිදුකිරීම ගැන මැතිවරණ කොමිසම හා නිරීක්ෂණ සංවිධාන අතර අද සාකච්ඡාවක්", "News Content": "ඉදිරි පාර්ලිමේන්තු මැතිවරණය කෝවිඩ් - 19 වෛරස් තත්ත්වයෙන් සියලු දෙනා ආරක්‍ෂා කර ගනිමින් සිදුකරන ආකාරය පිළිබඳ අද (15දා) මැතිවරණ කොමිසම හා මැතිවරණ නිරීක්‍ෂණ සංවිධාන හා තවත් පාර්ශ්ව කිහිපයක් අතර විශේෂ සාකච්ඡාවක් පැවැත්වේ. කෝවිඩ් - 19 වෛරස් තත්ත්වය තුළ මැතිවරණය පැවැත්වීමේදී සියලුම දෙනා අනුගමනය කළ යුතු ක්‍රියාමාර්ග පිළිබඳ මූලික වශයෙන් මෙහිදී සාකච්ඡා කිරීමට නියමිතව තිබෙන බවද වාර්තා වේ. මූලික සාකච්ඡාවක් ලෙස අද දිනයේදී මේ පිළිබඳ සාකච්ඡා කර පසුව තවත් පාර්ශ්ව සමග සාකච්ඡා කර විධිමත් ක්‍රම‘වේදයක් සකස් කිරීමට නියමිතය.   ", "URL": "https://www.ada.lk/0/0/0-362347", "Category": "Latest News", "Parent URL": null}