{"Source": "Ada News", "Timestamp": "23 03 2018", "Headline": "2015ට පෙරට වඩා ලංකාව ආරක්ෂිත හා නිදහස් රටක්", "News Content": "\r\n\t2015ට පෙර පැවැති තත්ත්වයට වඩා ශ්‍රී ලංකාව ආරක්ෂා සහිත හා නිදහස් රටක් බව ඇමෙරිකාව සඳහන් කරයි. ශ්‍රී ලංකා පිළිබඳව එක්සත් ජාතීන්ගේ මානව හිමිකම් කොමිසමේදී ඒකාබද්ධ ප්‍රකාශයක් කරමින් ඇමෙරිකාව මේ බව සඳහන් කරයි.\r\n \nශ්‍රි ලංකාව සම්බන්ධයෙන් ඇමෙරිකාව ඇතුළු රටවල් කිහිපයක් එක්ව ගෙන ආ 30/1 හා 34/1 යෝජ නාවලියට අදාළව ඇමෙරිකාව මෙම ප්‍රකාශය කළේය. මැසඩෝනියාව, මොන්ටෙනෙග්‍රෝ හා එක්සත් රාජධානිය වෙනුවෙන් ඇමෙරිකාව මෙම ප්‍රකාශය කළේය.\r\n \r\n\tශ්‍රී ලංකාව මානව හිමිකම් වලින් මෙන්ම ප්‍රජාතන්ත්‍රාවාදී වශයෙන් වර්ධනයක් පෙන්නුම් කර ඇති නමුත් එහි වේගය ප්‍රමාණවත් නොවන බව ඇමෙරිකාව සඳහන් කරයි.\r\n \r\n\tශ්‍රී ලංකාවට තවත් දේ කිරීමට තිබෙන බවත් ශ්‍රී ලංකාවේ ආරක්ෂක අංශ විසින් අධිකාරිය අනිසි ලෙස භාවිත කිරීම පිළිබඳව වන වාර්තා පිළිබඳව තමන් දැනුවත් බවත් පවසයි.\r\n \r\n\tපැහැදිලි නායකත්වයකින් හා නිවැරදි කාල රාමුවකින් ශ්‍රී ලංකිකයන්ගේ සහායෙන් ප්‍රතිසංස්කරණය කටයුතු   සිදුකිරීමට අවස්ථාව ඇති බවත් ඇමෙරිකාව සඳහන් කරයි.\r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-318267", "Category": "Latest News", "Parent URL": null}