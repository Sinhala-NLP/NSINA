{"Source": "Ada News", "Timestamp": "17 12 2018", "Headline": "මහින්ද අදත් ශ්‍රිලනිප සමාජිකයෙක් - ගම්මන්පිල", "News Content": "මහින්ද රාජපක්ෂ මහතාට විපක්ෂ නායක තනතුර ලබා නොදීම සඳහා අපූරු තර්කයක් මේ දවස් වල සමාජ ජාලා හරහා ව්‍යාප්ත කරමින් තිබෙනවා.   ඒ තමයි මහින්ද දැන් පොහොට්ටුවේ සාමාජිකයෙක්.  ඒත් පොහොට්ටුව සන්ධානයේ සාමාජික පක්ෂයක් නොවේ.  ඒ නිසා මහින්ද මහතාට සන්ධානෙන් විපක්ෂ නායක තනතුරට නම් කරන්න විධියක් නෑ.  මහින්ද රාජපක්ෂ මහතා පොහොට්ටුවේ සාමාජිකත්වය ඉල්ලා අයදුම්පතක් භාර දුන්න බවට ආරංචියි.  ඒත් සාමාජිකත්වය දුන්නා ද නැද්ද කියන එක දන්නේ බැසිල් රාජපක්ෂ මහතා තමයි.  හැබැයි එක දෙයක් පැහැදිලියි.  කිසිම අවස්ථාවක ශ්‍රිලනිපය විසින් මහින්ද මහතා ශ්‍රිලනිප සාමාජිකත්වයෙන් තබා අනුශාසක ධූරයෙන්වත් නෙරපා හැරියේ නෑ.  ඒ නිසා මේ මොහොතෙත් එතුමා ශ්‍රි ලනිප සාමාජිකයෙක් ලෙස විපක්ෂ නායක ධූරයට හිමිකම් කියන්න පුළුවන්. අද  පිවිතුරු හෙළ උරුමයේ පැවති මාධ්‍ය හමුවකදී ඔහු මේ බව පැවසීය.     ", "URL": "https://www.ada.lk/0/0/0-343500", "Category": "Latest News", "Parent URL": null}