{"Source": "Ada News", "Timestamp": "13 12 2017", "Headline": "ගේල් BBL පිටිය හැඩ කරයි", "News Content": "\r\n\tබංග්ලාදේශ ප්‍රිමියර් ලීග තරගාවලියේ 2017 ශූරතාව හිමිකර ගැනීමට රංග්පූර් රයිඩර්ස් කණ්ඩායම සමත්විය. ඒ ඊයේ (12දා) පැවැති අවසන් තරගයෙන් එහි හිටපු ශූරයන් වූ ඩකා ඩයිනමයිට්ස් කණ්ඩායම ලකුනු 57කින් පරාජයට පත්කරමිනි.\r\n \r\n\tරංග්පූර් කණ්ඩායම වෙනුවෙන් ප්‍රවේගකාරී ඉනිමක් ක්‍රීඩා කළ ක්‍රිස් ගේල් නොදැවී ලකුණු 146ක් වාර්තා කළේය. (පන්දු 69, හතරේ පහර 5, හයේ පහර 18) ඒ අනුව ඔවුන් පන්දුවාර 20ට එක් කඩුල්ලක් දැවී  ලකුණු 206ක් රැස්කළේය. ගේල් හා බ්‍රෙන්ඩන් මැකලම් (51*) දෙවැනි කඩුල්ලට නොදැවී ලකුණු 201ක සබඳතාවක් පැවැත්වීමට සමත්විය.\r\n \r\n\tලකුණු 207ක ජයග්‍රාහී ඉලක්කයක් හඹාගිය ඩකා කණ්ඩායමට රැස්කළ හැකිවූයේ ලකුණු 149/9ක් පමණි.\r\n \r\n\tමෙම තරයේදි රංග්පූර් කණ්ඩායම නියෝජනය කළ ශ්‍රී ලංකාවේ ඉසුරු උදාන පන්දුවාර 4කදී ලකුණු 25ට කඩලු දෙකක් දවා ගැනීමට සමත්විය.\r\n \n\n  ", "URL": "https://www.ada.lk/0/0/0-296153", "Category": "Sports", "Parent URL": null}