{"Source": "Ada News", "Timestamp": "3 03 2021", "Headline": "බ්‍රසීලයේ දෛනික වැඩිම කොවිඩ් මරණ වාර්තාවක්", "News Content": "කොවිඩ්-19 මරණ සම්බන්ධයෙන් බ්‍රසීලය ඊයේ (02දා) දෛනික වැඩිම මරණ වාර්තාවක් තබා ඇති අතර, එම සංඛ්‍යාව 1,641ක් බව සෞඛ්‍ය අමාත්‍යාංශයේ දත්ත පෙන්වා දෙයි. 2020 ජුලි මස අග භාගයේදී වාර්තා වූ කොවිඩ්-19 මරණ 1,595ක් ඉක්මවා ගිය අවස්ථාවට පසුව, බ්‍රසීලය කොරෝනා වෛරසය ආසාදිතයන්ගේ නව උච්චතම අවස්ථාවකට මුහුණදී ඇති අතර, රෝහල් පද්ධතිය බිඳවැටීමේ අද්දරට තල්ලු වී තිබේ. කොවිඩ්-19 රෝගයෙන් 257,000කට වැඩි පිරිසක් බ්‍රසීලයේ මියගොස් ඇති අතර, වසංගතය ආරම්භ වූ දින සිට මිලියන 10.6ක් පමණ ජනතාව ආසාදනය වී ඇති බව සෞඛ්‍ය අමාත්‍යාංශය පවසයි.   ", "URL": "https://www.ada.lk/0/0/0-375558", "Category": "International", "Parent URL": null}