{"Source": "Ada News", "Timestamp": "26 01 2023", "Headline": "චීනයේ කොවිඩ් ආසාදන වේගයෙන් පහළ යෑමක්", "News Content": "රෝග පාලන අධිකාරිය විසින් බදාදා නිකුත් කරන ලද දත්තවලට අනුව, 2023 පළමු මාසයේ චීනයේ කොවිඩ්-19 රෝගීන් සංඛ්‍යාව සැලකිය යුතු ලෙස පහත වැටී ඇත. උණ සායන සඳහා දෛනික පැමිණීම් දෙසැම්බර් 23 වැනි දින මිලියන 2.86ක් දක්වා ළඟා වූ අතර, එය පසුගිය සඳුදා වනවිට සියයට 97.8%කින් 63,000ක් දක්වා පහත වැටී ඇති බව චීන රෝග පාලන හා වැළැක්වීමේ මධ්‍යස්ථානය (CDC) පවසයි. චීන ප්‍රධාන භූමිය පුරා රෝහල් ගත කළ කොවිඩ්-19 රෝගීන් සංඛ්‍යාව ජනවාරි 5 වැනි දින මිලියන 1.62 සිට ගෙවුණු සඳුදා 248,000ක් දක්වා 84.8%කින් පහත වැටී ඇත. අසාධ්‍ය රෝගීන්ගේ සංඛ්‍යාවද ජනවාරි 5 වැනි දින පැවති 128,000 සිට ගෙවුණු සඳුදා වනවිට 36,000 දක්වා 72%කින් පහත වැටී ඇත. දෛනික මරණ සංඛ්‍යාව ජනවාරි 4 වැනි දින 4,273 සිට ගෙවුණු සඳුදා 896ක් දක්වා 79%කින් පහත වැටී ඇති බව CDC දත්ත පෙන්වා දෙයි.   ", "URL": "https://www.ada.lk/0/0/0-400947", "Category": "International", "Parent URL": null}