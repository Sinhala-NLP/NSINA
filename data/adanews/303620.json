{"Source": "Ada News", "Timestamp": "16 01 2018", "Headline": "කොසෝවෝ සර්බියානු දේශපාලඥයෙකුට වෙඩි", "News Content": "\r\n\tකොසේවෝ රාජ්‍යයේ විශාලතම සුළුතර ජනවර්ගය ලෙස සැලකෙන කොසෝවෝ සර්බියානු දේශපාලඥයෙකු වූ ඔලිවර් ඉවනොවික් වෙඩි තබා ඝාතනය කර තිබේ.\r\n \r\n\tකොසෝවෝ සර්බියානු ජනතාව බහුතරයක් සිටින උතුරුදිග මිට්‍රොවිකා හි සිය කාර්යාලය ඉදිරිපිටදී ඔහු වෙඩි ප්‍රහාරයට ලක්ව ඇත.\r\n \r\n\tමැදහත් අදහස් ඇති දේශපාලඥයෙකු ලෙස පිළිගැනුණු ඉවනොවික්ගේ පපු ප්‍රදේශයට වෙඩි පහර හතරක් එල්ල වී ඇති අතර, රෝහල්ගත කිරීමෙන් අනතුරුව ඔහු ජීවිතක්ෂයට පත්වූ බව පොලීසිය පවසයි.\r\n \r\n\tකොසෝවෝ රාජ්‍යය ඒකපාර්ශ්වීයව සර්බියාවෙන් වෙන්වීමත් සමග කොසෝවෝ හි වෙසෙන ජනතාව ජනවාර්ගික ලෙස බෙදීමකට ලක්විය.\r\n \r\n\tමෙම වෙඩි තැබීමේ සිදුවීමත් සමග කොසෝවෝ හි අල්බේනියානුවන් සමග බ්‍රසල්ස් නුවරදී යුරෝපා සංගමයේ මැදිහත් වීමෙන් පැවැත්වෙන සාම සාකච්ඡාවලින් ඉවත්වීමට සර්බියානු රජය කටයුතු කර තිබේ.\r\n \n\n  ", "URL": "https://www.ada.lk/0/0/0-303620", "Category": "International", "Parent URL": null}