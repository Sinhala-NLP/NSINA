{"Source": "Ada News", "Timestamp": "28 02 2018", "Headline": "වෙලේ සුදා එක නඩුවකින් නිදහස් ", "News Content": "\nහෙරොයින් මිලි ග්‍රෑම් 6.7 ක් ළඟ තබාගෙන ජාවාරම් කිරිමේ සිදුවීමක් සම්බන්ධයෙන් මහා පරිමාණ කුඩු ජාවාරම්කරු ගම්පොළ විදානගේ සමන්ත කුමාර නොහොත් වෙලේ සුදාට එරෙහිව පවරා තිබූ නඩුවකින් ඔහු නිදොස් කොට නිදහස් කිරීමට කොළඹ මහාධිකරණය නියෝග කළේය.\n \nවිත්තිකරුට එරෙහි පැමිණිල්ලේ සාක්ෂි පරස්පර වීම හා අදාළ චෝදනා සාධාරණ සැකයකින් තොරව ඔප්පු කර නොමැති බව පවසමින් විත්තිකරු අදාළ නඩුවෙන් නිදහස් කිරීමට කොළඹ මහාධිකරණ විනිසුරු විකුම් කළුආරච්චි මහතා නියෝග කළේය.\n \nකෙසේ වෙතත් වෙනත් හොරොයින් ජාවාරම් නඩුවකට අදාළව වෙලේ සුදාට මේ වන විට මරණීය දණ්ඩනය නියම වී ඇත. \n \n\n \r\n\t \r\n  ", "URL": "https://www.ada.lk/0/0/0-313215", "Category": "Latest News", "Parent URL": null}