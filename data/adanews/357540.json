{"Source": "Ada News", "Timestamp": "4 02 2020", "Headline": "ජාතික නිදහස් උත්සවය නිදහස් චතුරස්‍රයේ පැවැත්වීම අගෙයි - කථානායක", "News Content": "72 වැනි ජාතික නිදහස් දින සැමරුම වසර 15කට පසුව නැවතත් නිදහස් චතුරස්‍රයේදී පැවැත්වීමට ගත් කීරණය අගනා තීරණයක් බව කථානායක කරු ජයසූරිය මහතා පවසයි. සිය ට්විටර් ගිණුම හරහා ප්‍රකාශයක් කරමින් ඔහු සඳහන් කරන්නේ සරලව හා නියමිත වේලාවට පැවැත්වුණ උත්සවය ඩී.එස්. සේනානායක පිළිරුව අභියස පැවැත්වීමෙන් සැම ඒකරාශි කරන සමෘද්ධිමත් දේශයක් ගොඩ නැගීමට ඇති අභියෝග සිහි ගන්වන බවත් ඔහු වැඩිදුරටත් සඳහන් කරයි. වර්ෂ 15කට පසුව, නිදහස් දින සැමරුම නිදහස් චතුරශ්‍රයේ දී පැවැත්වීම අගනේය. ජාතියේ පියා වූ මහාමාන්‍ය ඩී.එස්. සේනානයක පිළිරුව අබියස සරලව සහ නියමිත වේලාවට පැවැත්වුණු එම උත්සවය එතුමන්ගේ දැක්ම වූ සැම ඒකරාශී කරන සමෘද්ධිමත් සහ ප්‍රජාතන්ත්‍රවාදී දේශයක් ගොඩ නැගීමට ඇති අභියෝග සිහි ගන්වයි. pic.twitter.com/QFn1hsIcXQ  ", "URL": "https://www.ada.lk/0/0/0-357540", "Category": "Latest News", "Parent URL": null}