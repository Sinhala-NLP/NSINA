{"Source": "Ada News", "Timestamp": "1 09 2019", "Headline": "තවත් ජනපතිධුර අපේක්ෂකයින් දෙදෙනෙක්", "News Content": "ජාතික ජනතා ව්‍යාපාරය විසින් සිය ජනපති අපේක්ෂකයන් ලෙස හිටපු විගණකාධිපති ගාමිණී විජේසිංහ හා රාජ්‍ය බුද්ධි අංශයේ හිටපු නියෝජ්‍ය පර්යේෂණ අධ්‍යක්ෂ අජිත් කොලොන්නේ නම් කර තිබේ. අභිමන් ලංකා සංවිධානය වෙනුවෙන් ඔවුන්ගේ නම් මෙසේ ජාතික ජනතා ව්‍යාපාරය විසින් ඉදිරිපත් කර තිබේ. අභිමන් ලංකා සංවිධානයට මේ වන විට නීතිඥ නාගානන්ද කොඩිතුවක්කු හා ආචාර්ය රොහාන් පල්ලෙවත්ත යන අයගේ නම් ජනපති අපේක්ෂකයන් ලෙස ඉදිරිපත් කර තිබේ. එම නම් අතරින් එක් අයෙකු අභිමන් ලංකා සංවිධානය විසින් සිය අපේක්ෂකයා ලෙස ඉදිරිපත් කිරීමට නියමිතය.   ", "URL": "https://www.ada.lk/0/0/0-351960", "Category": "Latest News", "Parent URL": null}