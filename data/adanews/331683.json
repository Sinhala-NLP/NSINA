{"Source": "Ada News", "Timestamp": "25 05 2018", "Headline": "කොල්ලුපිටිය ඇතුළු ප්‍රදේශ කිහිපයක විදුලි සැපයුමට බාධා", "News Content": "\r\n\tකොල්ලුපිටිය ඇතුළු ප්‍රදේශ කිහිපයකට අද (25දා) දහවල් විදුලිය බිඳවැටීමක් සිදුව තිබේ.\r\n \r\n\tතාක්ෂණික දෝෂයක් හේතුවෙන් විදුලි සැපයුමට බාධා එල්ල වී ඇති අතර කොල්ලුපිටිය ප්‍රාථමික විදුලි උපපොළෙන් විදුලිය සැපයෙන ප්‍රදේශවල විදුලි සැපයුමට මෙලෙස බාධා එල්ල වී ඇති බව විදුලිබල හා පුනර්ජනනීය බලශක්ති අමාත්‍යාංශය සඳහන් කරයි.                             \r\n \r\n\tකොලොන්නාව ග්‍රීඩ් උපපොළේ  සිට කොල්ලුපිටිය ප්‍රාථමික විදුලි උපපොළ දක්වා විදුලිය සැපයෙන රැහැන් මාර්ගයේ  අද (25) දහවල් මෙම තාක්ෂණික දෝෂය හටගෙන ඇතිව අතර විදුලි සැපයුම යථාතත්ත්වයට පත් කිරීම සඳහා මේ වන විට අවශ්‍ය පියවර ගනිමින් සිටින බවද අමාත්‍යාංශය වැඩිදුරටත් පැවසීය.\r\n \n\n  ", "URL": "https://www.ada.lk/0/0/0-331683", "Category": "Latest News", "Parent URL": null}