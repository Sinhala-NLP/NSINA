{"Source": "Ada News", "Timestamp": "14 01 2019", "Headline": "මොනරුන්ගෙන් ගොවින්ට බාධා", "News Content": "දඹුල්ල ආර්ථික මධ්‍යස්ථානයට දිනපතා මධ්‍යම පළාතේ වැඩිම එළවළු තොග සපයන නාඋල  - අඹන මහවෙල්යායේ ගොවිහු සියගණනක් වු මොනර රංචුවක්  හේතුවෙන් ගැටළු රැසකට මුහුණ දි ඇතැයි පවසති. බිම් ප‍්‍රමාණයෙන් අක්කර 500 කට ආසන්න පමණ මහ වෙල්යායේ වාර්ෂිකව සිදුවන එළවළු වගාවන් වලින් දිනකට කිලෝ පනස් දහසකට වැඩි ප‍්‍රමාණයක් දඹුල්ල ආර්ථික මධ්‍යස්ථානයට යැවෙන බව පැරකුම් ගොවි සංවිධානය කියා සිටියේය. වාර්ෂිකව වගා කෙරෙන එළවළු වගාවන් සියල්ලම පාහේ මේ වන ව්ට මොනරුන්ගේ ආක‍්‍රමණයට නතු වී ඇති බවත් ඇතැම් ගොවීන් සිය වගාවන් ආරක්ෂා කර ගැනිම සඳහා විශාල මුදලක් වැයකරමින් වගා භූමි ආවරණය කිරිම සඳහා මාළු දැල් යොදා ඇති බවද අඹන වෙල් යායේ සංචාරයක නිරත වු අපට දක්නට ලැබිණි. අඹන මහ වෙල් යායට බලපා ඇති මොනර උවදුර සම්බන්ධයෙන්  ඇලහැර වනජීවි කාර්යාලයෙන් විමසීමක් කළ අතර එහි උසස් නිලධාරියකු කියා සිටියේ වගාවන්ට හානි සිදුකරන මොනරුන්, රිළවුන් හා වල් ඌරන් වැනි සතුන් පලවා හැරිම සඳහා විශේෂ ක‍්‍රමවේදයක් නොමැති බවයි. කෙසේ වෙතත් සිය දෙපාර්තමේන්තුවේ උසස් නිලධාරින් මේ සම්බන්ධයෙන් දැනුවත් කරන බව ද හෙතෙම වැඩිදුරටත් කියා සිටියේය. නාඋල - ඉන්දික කුමාර   ", "URL": "https://www.ada.lk/0/0/0-344329", "Category": "Latest News", "Parent URL": null}