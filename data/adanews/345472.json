{"Source": "Ada News", "Timestamp": "16 02 2019", "Headline": "මොනවා කියන්නද දන්නේ නෑ - කුසල් ජනත්", "News Content": "දකුණු අප්‍රිකාව හා පැවැති පළමු ටෙස්ට් තරගය තමන් ශ්‍රී ලංකාව වෙනුවෙන් ක්‍රීඩා කළ හොඳම ටෙස්ට් තරගය බවත්, පසුපෙළ ක්‍රීඩකයන්ගෙන් තමාට හොඳ සහායක් ලැබුණ බවත් ශ්‍රී ලංකා පිතිකරු කුසල් පෙරේරා සඳහන් කරයි. තරග ජයග්‍රාහී ඉනිමක් ක්‍රීඩා කිරීමෙන් අනතුරුව අද දකුණු අප්‍රිකාවේදී මාධ්‍ය අමතමින් ඔහු මේ බව පැවැසීය. “මට ටිකක් මහන්සියි දැන්. මම දන්නේ නෑ මොකක්ද කියන්නේ කියලා. ඇත්තටම මෙය කණ්ඩායමක් වශයෙන් හොඳ උත්සාහයක්. විශේෂයෙන් පසුපෙළ ක්‍රීඩකයන්, ඔවුන් මට හොඳ සහායක් දුන්නා. ඒ වගේම මම, මම ගැනත් විශ්වාස කළා. මම යමක් කළා. මම මගේ කොටස කළා.  නමුත් අපි දිනුවේ කණ්ඩායමක් ලෙසයි. සමස්ත ඉනිම පුරාම ඇති වූ සබඳතා ශ්‍රේෂ්ඨයි.ඒ නිසා තමයි අපිට ලකුණු 304ක් හඹා යෑමට හැකිවුනේ. මේ මම ශ්‍රී ලංකාව වෙනුවෙන් ක්‍රීඩා කළ හොඳම ටෙස්ට් තරගයයි. දකුණු අප්‍රිකාව වගේ රටක ක්‍රිඩා කිරීම අපසහුයි. මේ පන්දු යවන්නන් ලෝකයේ හොඳම පන්දු යවන්නන් අතර ඉහළම ඉන්න පස් දෙනෙක්. ඔබ කවදාවත් දන්නේ නෑ මොන වගේ පන්දුවක්ද ඔවුන් යවන්නේ කියලා. ඔවුන්ට විශාල පළපුරුද්දක් තිබෙනවා.”   ", "URL": "https://www.ada.lk/0/0/0-345472", "Category": "Sports", "Parent URL": null}