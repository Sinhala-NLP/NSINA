{"Source": "Ada News", "Timestamp": "10 04 2018", "Headline": "සුරාබදු දෙපාර්තමේන්තුවෙන් විශේෂ අධීක්ෂණ වැඩසටහනක්", "News Content": "\r\n\tසිංහල හා හින්දු අලුත් අවුරුදු උත්සව සමය තුළ සමස්ත දිවයිනම ආවරණය වන පරිදි සුරා අපරාධ සහ සුරාබදු බලපත්‍රලත් ස්ථාන ආශ්‍රිත අක්‍රමිකතා වැළැක්වීම සඳහා  ශ්‍රී ලංකා සුරාබදු දෙපාර්තමේන්තුව විසින් විශේෂ අධීක්ෂණ වැඩසටහනක් සංවිධානය කර ඇතැයි නියෝජ්‍ය සුරාබදු කොමසාරිස් කපිල කුමාරසිංහ මහතා පවසයි.\r\n \r\n\tපසුගිය 09 වැනිදා ආරම්භ කළ මෙම විශේෂ අධීක්ෂණ වැඩසටහන ලබන15වැනිදා දක්වා පැවැත්වෙන බවත්, එහිදී දිවයින පුරා පිහිටි මත්පැන් විකිණීම සඳහා සුරාබදු බලපත්‍රලත් ස්ථාන අඛණ්ඩ අධීක්ෂණයට ලක්කරන බවත් නියෝජ්‍ය සුරාබදු කොමසාරිස්වරයා සඳහන් කරයි.\r\n \r\n\tසුරාබදු අපරාධ සිදුකෙරෙන ස්ථාන වැටලීමේදී මහජන පැමිණිලි හා තොරතුරු යොදාගන්නා ලෙසත්, එම සුරා අපරාධ ග්‍රහණය කර වැරදිකරුවන් නීතිය හමුවට යොමුකරන ලෙසත් සියලුම සුරාබදු ස්ථානාධිපතිවරුන්ට උපදෙස් ලබා දී ඇතැයිද හෙතෙම ප්‍රකාශ කරයි.\r\n \r\n\tදිවයිනේ ඕනෑම ප්‍රදේශයක සිදුවන සුරා අපරාධ සහ සුරාබදු බලපත්‍රලත් ස්ථාන ආශ්‍රිත අක්‍රමිකතා දුරකථන අංක 0112 045 077,ෆැක්ස් අංක0112 877 882 සහoiccrime@excise.gov.lk යන විද්‍යුත් ලිපිනයට ලබාදිය හැකි බවද ඔහු කීය.\r\n \r\n\tමේ පිළිබඳ වැඩිදුර විස්තර 0113888 032/0772602 842යන දුරකථන අංක, 0112 877 895 යනෆැක්ස් අංකයෙන්හෝ dcehr@excise.gov.lkයන විද්‍යුත් ලිපිනයෙන් දැනගත හැකි බවද නියෝජ්‍ය සුරාබදු කොමසාරිස්වරයා සඳහන් කරයි.\r\n \n\n  ", "URL": "https://www.ada.lk/0/0/0-322270", "Category": "Latest News", "Parent URL": null}