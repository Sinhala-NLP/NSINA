{"Source": "Ada News", "Timestamp": "5 01 2018", "Headline": "ළාබාලතම ලේඛකයාට හිමි ගිනස් වාර්තාව ශ්‍රී ලංකාවට", "News Content": "\r\n\tපොතක් ලියා පළ කළ ලෝකයේ ළාබාලතම ලේඛකයා ලෙස ගිනස් පොතට එක් වූ තනුවක සේරසිංහ දරුවා අද (05දා) ජනාධිපති නිල නිවසේදී ජනාධිපති මෛත්‍රීපාල සිරිසේන මහතා හමු විය.\r\n \r\n\tසිය දෙමව්පියන් සමග සීෂෙල්ස් හි පදිංචි මෙම දරුවා \"Junk Food\" නැමති ඉංග්‍රීසි ග්‍රන්ථය රචනා කරන විට ඔහුගේ වයස අවුරුදු 04 යි දින 356 කි.මෙම ග්‍රන්ථය රචනා කිරීමට ඔහුට ගතව ඇත්තේ දින 03 ක කාලයක් වීමද විශේෂත්වයකි.\r\n \r\n\tදරුවාගේ දක්ෂතා අගය කළ ජනාධිපතිවරයා ඔහුට තිළිණයක්ද පිළිගැන්වූ අතර, ඉදිරි අධ්‍යාපන කටයුතු වෙනුවෙන් සිය ආශීර්වාදයද පළ කළේය.\r\n \r\n\tසීෂෙල්ස්හි ශ්‍රී ලංකා තානාපති ටිකිරි හේරත් ගුණතිලක මහතා සහ දරුවාගේ දෙමවුපියන් වන තුසිත සේරසිංහ, අප්සරා සේරසිංහ යන මහත්ම මහත්මීහුද මෙම අවස්ථාවට එක්ව සිටියහ. \r\n \n  \n \r\n\t \r\n  ", "URL": "https://www.ada.lk/0/0/0-301330", "Category": "Uncategorized", "Parent URL": null}