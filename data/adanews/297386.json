{"Source": "Ada News", "Timestamp": "19 12 2017", "Headline": "විනිසුරු උසස්වීම් ගැටලුව නිරකරණයට ජනපතිගේ අවධානය", "News Content": "\r\n\tවිනිසුරුවරුන්ට උසස්වීම් ලබාදීමේදී මතුව ඇති ගැටලු නිරාකරණය කර ගැනීම සඳහා සියලු දෙනාට පිළිගත හැකි විධිමත් ක‍්‍රමවේදයක් සකස් කරන ලෙස ජනාධිපති මෛත්‍රීපාල සිරිසේන මහතා අගවිනිසුරුවරයා ඇතුළු අධිකරණ සේවා කොමිසන් සභාව වෙත දන්වා තිබේ.\r\n \r\n\tමහේස්ත‍්‍රාත් තනතුරේ සිට ශ්‍රේෂ්ඨාධිකරණ තනතුර දක්වා කිසියම් ශ්‍රේණියක විනිසුරුවරයෙක් තමන්ගේ උසස්වීම් පිළිබඳ කරුණු ඉදිරිපත් කිරීමට කිසිදු අවස්ථාවක කිසිවෙකු හමුවට යාම සුදුසු නොවන බව ද ජනාධිපතිවරයා සඳහන් කළේ ඊයේ (18දා) පස්වරුවේ කොළඹ ගලධාරි හෝටලයේ පැවති අධිකරණ සේවා සංගමයේ වාර්ෂික සමුළුව අමතමිනි.\r\n \r\n\tකුසලතාව සැලකිල්ලට ගනිමින් අදාළ උසස්වීම සිදු කරන්නේ නම් එහිදී අනුගමනය කළ යුතු ක‍්‍රමවේදයන් ඉදිරිපත් කරන ලෙසත් එය ක්ෂේත‍්‍රයේ සියලු දෙනාට මෙන්ම රටේ උගතුන්ට, බුද්ධිමතුන්ට සහ පොදු මහජනතාවට ද පිළිගත හැකි ක‍්‍රමවේදයක් විය යුතු බවද සඳහන් කළේය.\r\n \r\n\tපසුගිය වසර 03 තුළදී අදාළ උසස්වීම් ලබාදීමේදී ඉතා අපක්ෂපාතීව හා ස්වාධීනව එම කාර්යය ඉටුකිරීමට තමා කැපවූ බවත් ගැටලු හා ප‍්‍රශ්න මතු වූ අවස්ථාවලදී නීතිපතිවරයාගෙන් විමසීම් සිදු කිරීමට මෙන්ම අධිකරණ සේවා කොමිෂන් සභාවේ නිර්දේශ ලබාගැනීමට ද කටයුතු කළ බව කියා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-297386", "Category": "Latest News", "Parent URL": null}