{"Source": "Ada News", "Timestamp": "13 05 2018", "Headline": "සමෘද්ධි බැංකුව මහ බැංකුවට පවරගන්න දෙන් නෑ", "News Content": "\r\n\tකිසියම් වූ හේතුවක් නිසාවත් සමෘද්ධි බැංකුව මහ බැංකුවට පවරා ගැනීමට මම ඉඩ නොදෙන බව සමාජ සවිබල ගැන්වීම් අමාත්‍ය පී.හැරිසන් මහතා පැවසීය.\r\n \r\n\tඑසේම කිසිම දිනක සමෘද්ධි බැංකුව පාඩු ලැබිය නොහැකි බවත් ඔහු ප්‍රකාශ කළේය.\r\n \r\n\tඅනුරාධපුර දිස්ත්‍රික් ලේකම් කාර්යාලයේ පැවැති  සමෘද්ධි නිලධාරි හමුවකදී ඔහු මේ බව පවසා සිටියේය.\r\n \r\n\t“මොනම හේතුවක් නිසාවත් සමෘද්ධි බැංකුව මහ බැංකුවට පවරා ගැනීමට මම ඉඩ දෙන්නේ නැහැ.එහෙම අවශ්‍යතාවයකුත් නැහැ. ඒ පිළිබඳව කිසිම කෙනෙක් සැකයක් බයක් තියා ගන්න අවශ්‍ය නැහැ. මට දුන්න වගකීම මම උපරිමයෙන් කරන්න බලාපොරොත්තු වෙනවා.\r\n \r\n\tමම සේවකයාගේ රස්සාවේ ස්ථිරභාවය ආරක්ෂා කරන්නම්, කළමනාකරුවන්ගේ ස්ථිර භාවයත් විශ්‍රාම වැටුපත් ඇති කරන්නම්. හැබැයි වැඩ කිරිම තියෙන්න ඕනේ, ආයේ සමෘද්ධි බැංකු පාඩු ලබන්නත් බැහැ, බැංකුව පාඩු ලැබුවොත් කළමණාකරුත්, අධ්‍යක්ෂකත් වගකිව යුතුයි. එහෙම පාඩු ලබන්න බැහැ. අලුතින් හිතන්න ඕනේ.”\r\n \n\n  ", "URL": "https://www.ada.lk/0/0/0-328676", "Category": "Latest News", "Parent URL": null}