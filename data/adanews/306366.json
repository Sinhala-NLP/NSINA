{"Source": "Ada News", "Timestamp": "29 01 2018", "Headline": "බැඳුම්කර වාර්තාවට ජනපතිගේ කඩුව වහා භාවිත කරන්න", "News Content": "\r\n\tබැඳුම්කර වාර්තාව හා බරපතළ මූල්‍ය අපරාධ පිළිබඳ ජනාධිපති කොමිෂන් සභා වාර්තා ගැන ප්‍රසිද්ධියේ කතා නොකර ජනාධිපතිවරයා සතුව තිබෙන කඩුව මේ සඳහා කඩිනමින් භාවිත කළ යුතු බව ජනතා විමුක්ති පෙරමුණ සඳහන් කරයි.\r\n \r\n\tහොරුන්ට මඩුවලිගයෙන් තලන බවට ජනාධිපතිවරයා මීට පෙර සඳහන් කළ බවත් එහෙත් මඩුවලිගයෙන් තැලූ හොරෙකු නොමැති බවද එම පක්ෂයේ ප්‍රචාරක ලේකම් විජිත හේරත් මහතා අද (29දා) පැවැති මාධ්‍ය සාකච්ඡාවකදී සඳහන් කළේය.\r\n \r\n\tමේ වනවිට කඩුවක් ගැන කතා කරමින් සිටින බවත් එහෙත් කඩුවෙන් කෙටූ කෙනෙකු නොමැති බවත් මේ නිසා  ප්‍රසිද්ධියේ සිදුකරන කතා නවතා දමා හොරුන්ට දඬුවම් ලබාදීමට අවශ්‍ය කටයුතු කළයුතු බවද හෙතෙම පවසා සිටියේය.   \r\n \n\n  ", "URL": "https://www.ada.lk/0/0/0-306366", "Category": "Latest News", "Parent URL": null}