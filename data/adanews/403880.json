{"Source": "Ada News", "Timestamp": "2 06 2023", "Headline": "මතීෂට හා දුෂාන්ට එක්දින වරම්", "News Content": "සංචාරක ඇෆ්ගනිස්ථාන කණ්ඩායම සමගින් පැවැත්වෙන තරග තුනකින් සමන්විත එක්දින තරගාවලියේ පළමු තරගයේ කාසියේ වාසිය දිනාගත් ඇෆ්ගනිස්ථාන කණ්ඩායම ශ්‍රී ලංකා කණ්ඩායමට මුලින්ම පන්දුවට පහරදීමේ අවස්ථාව ලබාදුන්නේය. මෙහිදී ශ්‍රී ලංකාව වෙනුවෙන් වේග පන්දු යවන ක්‍රීඩක මතීෂ පතිරණ හා තුන් ඉරියව් ක්‍රීඩක දුෂාන් හේමන්ත එක්දින වරම් හිමි කර ගත්තේය. එසේම කලකට පසුව දිමුත් කරුණාරත්නද කණ්ඩායමට කැඳවා තිබේ.  ශ්‍රී ලංකා කණඩායම - දිමුත් කරුණාරත්න, කුසල් මෙන්ඩිස් (කඩුලු රකින්නා), පැතුම් නිස්සංක‍, චරිත් අසලංක, ඇන්ජලෝ මැතිව්ස්, දසුන් ශානක (නායක), ධනංජය ද සිල්වා, දුෂාන් හේමන්ත, කසුන් රාජිත, ළහිරු කුමාර, මතීෂ පතිරණ  ", "URL": "https://www.ada.lk/0/0/0-403880", "Category": "Sports", "Parent URL": null}