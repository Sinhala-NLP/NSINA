{"Source": "Ada News", "Timestamp": "10 03 2018", "Headline": "ජපාන ආරක්ෂක මාණ්ඩලික ප්‍රධානී ජනපති හමුවෙයි", "News Content": "\r\n\tජපානයේ ආරක්ෂක මාණ්ඩලික ප‍්‍රධානී අද්මිරාල් කට්සුටොෂි කවානා මහතා ඊයේ (09දා) පෙරවරුවේ ජනාධිපති නිල නිවසේදී ජනාධිපති මෛතී‍්‍රපාල සිරිසේන මහතා හමුවිය.\r\n \r\n\tශ‍්‍රී ලංකාවේ සමුද්‍රිය ආරක්ෂාව තහවුරු කිරීමට ජපාන නාවික හමුදාවේ සහය ලබාදීමට කටයුතු කරන බව ආරක්ෂක මාණ්ඩලික ප‍්‍රධානීවරයා මෙහිදී සඳහන් කළේය.\r\n \r\n\tශ‍්‍රී ලංකා නාවික හමුදාවට ජපානයේ පුහුණු අවස්ථා වැඩිකර දෙන ලෙස ජනාධිපතිතුමා කළ ඉල්ලීමට ද ආරක්ෂක මාණ්ඩලික ප‍්‍රධානීවරයාගේ එකඟතාවය පළ කෙරිණි.\r\n \r\n\tඑමෙන්ම මත්ද්‍රව්‍ය ජාවාරම මැඩලීම, ආපදා සහන සේවා ආදී කටයුතු වලදී අවශ්‍ය තාක්ෂණික දැනුම හුවමාරු වැඩසටහන් පිළිබඳව ද අවධානය යොමු විය.\r\n \n\n  ", "URL": "https://www.ada.lk/0/0/0-315641", "Category": "Latest News", "Parent URL": null}