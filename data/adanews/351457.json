{"Source": "Ada News", "Timestamp": "14 08 2019", "Headline": "මධ්‍යම කඳුකරයේ වැසිබර කාලගුණ තත්ත්වය තරමක් පහව යයි", "News Content": "මධ්‍යම කඳුකරයේ බටහිර බැවුම් ප්‍රදේශවලට පසුගිය දින කිහිපය තුළ  ඇඳ හැලුණු ධාරානිපාත වර්ෂාවට සමගාමිව අද  (14) අලුයම වන විට තරමක් පහව ගොස් ඇත. ඉහළ  කොත්මලේ ජලාශයේ ජල පෝෂක ප්‍රදේශවලට ඇඳ හැලුණු අධික වර්ෂාව හේතුවෙන් එම ජලාශයේ එක් වාන් දොරටුවක් විවෘත කර ඇත. ඉහළ  කොත්මලේ ජල පෝෂක ප්‍රදේශවලට පසුගිය දින කිහිපය තුළ  ඇඳ හැලුණු අධික වර්ෂාව හේතුවෙන් සෙන්ක්ලෙයාර් සහ ඩෙවොන් දිය ඇලි වල ජල ධාරිතාවද ඉහළ  ගොස් ඇත. ලක්ෂපාන සහ කැනියොන් ජලාශවල විවෘත කර තිබු වාන් දොරටු මේ වන විට වසා දමා ඇති අතර විමසුරෙන්ද්‍ර ජලාශයද වාන් දැමිම නතර වි ඇත. ඩෙවොන් ඇළ පිටාර ගැලිම නිසා කොටගල ප්‍රදේශයේ පහත් බිම් රැසක පිහිටි නිවාස 20 ක් පමණ ඊයේ  (13) දින  ජලයෙන් යට වි තිබු අතර අද අලුයම වන විට පහත් බිම් ජලය බැස යාම හේතුවෙන් එම නිවාස වල පදිංචිකරුවන් නැවත තම නිවාස වලට පැමිණ ඇත.   ", "URL": "https://www.ada.lk/0/0/0-351457", "Category": "Latest News", "Parent URL": null}