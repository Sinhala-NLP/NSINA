{"Source": "Ada News", "Timestamp": "14 03 2018", "Headline": "එය සිංහල - මුස්ලිම් ගැටුමක් නොවයි", "News Content": "\r\n\tඅම්පාර හා මහනුවර දිස්ත්‍රික්කවල ඇතිවූ නොසන්සුන්කාරි තත්ත්වය සිංහල - මුස්ලිම් ගැටුමක් නොවන බවත් එය මුස්ලිම් ජනතාව ඉලක්කර එල්ල කළ ප්‍රචණ්ඩකාරි පහරදීමක් බවත් අමාත්‍ය රවුෆ් හකීම් මහතා පවසයි.\r\n \r\n\tඉන්දියාවේ ද හින්දු පුවත් සේවය හා සම්මුඛ සාකච්ඡාවකට එක්වෙමින් ඔහු මේ බව පවසා ඇත.\r\n \r\n\tඑසේම මෙහිදී පොලීසිය වගකීම් විරහිතව ක්‍රියා කිරීම හේතුවෙන් ගැටුම දුර දිග ගිය බවත් එසේම බුද්ධි අංශවලටද ඉදිරියට සිදුවීමට යන දේ පිළිබඳව වැටහීමක් නොතිබුණ බවත් ඔහු පවසයි.\r\n \r\n\tදිගනදී ඝාතනය වූ තරුණයාගේ අවසන් කටයුතු සිදුවෙන දිනයේදී යමක් සිදුවීමට ඇති හැකියාව පිළිබඳව තමන් අදාළ අංශ දැනුවත් කළත් එය ඔවුන් පිළිනොගත් බවද අමාත්‍යවරයා සඳහන් කරයි.\r\n \n\n  ", "URL": "https://www.ada.lk/0/0/0-316539", "Category": "Latest News", "Parent URL": null}