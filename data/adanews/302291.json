{"Source": "Ada News", "Timestamp": "10 01 2018", "Headline": "බැඳුම්කර කොමිෂන් වාර්තාව  නැතිව විවාද කිරීම ඵලදායී නෑ", "News Content": "\r\n\tමහබැංකු බැඳුම්කර ගනුදෙනුව සම්බන්ධ ජනාධිපති කොමිෂන් සභා වාර්තාව පාර්ලිමේන්තුවට ඉදිරිපත් කර නොමැති බැවින්, මේ සම්බන්ධයෙන් පාර්ලිමේන්තු විවාදයක් පැවැත්වීම ඵලදායී නොවන බව ඊයේ (09දා) පැවැති කැබිනට් රැස්වීමේදී ශ්‍රීලංකා නිදහස් පක්ෂ අමාත්‍යවරුන් සඳහන් කර ඇතැයි වාර්තාවේ.\r\n \r\n\tඑබැවින් විවාදය පැවත්වීමට ප්‍රථම මේසම්බන්ධයෙන් අවධානය යෙමුකළ යුතු බවද ප්‍රවාහන හා සිවිල් ගුවන් සේවා අමාත්‍ය නිමල් සිරිපාලද සිල්වා මහතා කැබිනට් මණ්ඩලයට ප්‍රකාශ කර තිබේ.\r\n \r\n\tජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ඊයේ (09දා) පෙරවරුවේ කැබිනට් මණ්ඩලය රැස්විය.\r\n \r\n\tබැඳුම්කර කොමිෂන් සභා වාර්තාව පිළිබඳ විවාදයක් ලබාදීමට ආණ්ඩුව ක්‍රියාකළද මෙතෙක් කොමිෂන් සභා වාර්තාව පාර්ලිමේන්තුවට ඉදිරිපත් කර නැතැයි නිමල් සිරිපාල ද සිල්වා අමාත්‍යවරයාගෙන් පසුව අදහස් දක්වා ඇති අමාත්‍යවරුන් වන සුසිල් ප්‍රේම්ජයන්ත සහ දයාසිරි ජයසේකර යන අමාත්‍යවරුන්ද මෙහිදී පෙන්වා දී ඇත.\r\n \r\n\tඑම අමාත්‍යවරුන්ගේ අදහස්වලට පිළිතුරු දෙමින් උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතා පවසා ඇත්තේ ශ්‍රීලංකා නිදහස් පක්ෂ්‍ය සහ ඒකාබද්ධ විපක්ෂය බැඳුම්කර කොමිෂන් සභා වාර්තාව පිළිබඳ විවාදයක් ලබාදෙන ලෙස ඉල්ලීම් කළ බැවින් වහාම විවාදය ලබාදීමට කටයුතු කළ බවයි.\r\n \r\n\tඑහිදී  කිරිඇල්ල අමාත්‍යවරයාඋණුසුම් අයුරින් අදහස් දක්වමින් විවාද ඉල්ලීමට පෙර කොමිෂන් සභා වාර්තාව පාර්ලිමේන්තුවට ඉදිරිපත් කළ යුතු බව දැන සිටිය යුතුයැයිද පවසා තිබේ.\r\n \n\n  ", "URL": "https://www.ada.lk/0/0/0-302291", "Category": "Latest News", "Parent URL": null}