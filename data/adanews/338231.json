{"Source": "Ada News", "Timestamp": "12 07 2018", "Headline": "ඩිලාන්ගෙන් මෛත්‍රීට ලිපියක්", "News Content": "හිටපු ජනාධිපතිනිය විවේචනය කිරීම නිසා තමන් පක්ෂ මාධ්‍ය ප්‍රකාශක තනතුරින් ඉවත් කළ නිසා දුමින්ද දිසානායකගේ හා මහින්ද අමරවීරගේ පක්ෂ තනතුරු ඉවත් කළ යුතු බව පාර්ලිමේන්තු මන්ත්‍රී ඩිලාන් පෙරේරා මහතා සඳහන් කළේය. පක්ෂය තුළ විනය ඇති කිරීම සඳහා හිටපු ජනාධිපතිනිය විවේචනය කළ තමාගේ පක්ෂ තනතුර ඉවත් කිරීම ගැන සතුටු වන බවත්, ඒ පිළිබඳ ස්තුති කර හෙට (13දා) පක්ෂ සභාපති ජනාධිපති මෛත්‍රීපාල සිරිසේනට ලිපියක් යවන බවත් අද (12දා) පැවැති මාධ්‍ය සාකච්ඡාවකදී හෙතෙම සඳහන් කළේය. පක්ෂ තනතුර දරමින් මහින්ද අමරවීර මහතා සහ දුමින්ද දිසානායක මහතා විසින් හිටපු ජනාධිපති මහින්ද රාජපක්ෂ මහතා දැඩි ලෙස විවේචනය කරන බවත්, මේ නිසා ඔවුන් දෙදෙනාගේ පක්ෂ තනතුරු ගලවා දැමිය යුතු බවත් හෙතෙම පවසා සිටියේය.     ", "URL": "https://www.ada.lk/0/0/0-338231", "Category": "Latest News", "Parent URL": null}