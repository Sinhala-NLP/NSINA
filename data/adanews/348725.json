{"Source": "Ada News", "Timestamp": "22 05 2019", "Headline": "ජල ටැංකියකින් පනින්න ගිය දැරිවිය බේරා ගනියි", "News Content": "අනුරාධපුර නගයේ පිහිටා තිබෙන ගැහැණු ළමා නිවාසයක දැරියක් අද (22 දා) දහවල් එහි ඉදිකර ඇති අඩි 50ක් පමණ උස ජල ටැංකියක් මතට නැග, බිමට පැනීමට උත්සහ දැරූ අවස්ථාවේදී, වහා එම ජල ටැංකියට නැග ඇය නිරුපද්‍රිතව  බේරා ගැනීමට අනුරාධපුර  ගිනි නිවීම් හා ආපදා කළමනාකරණ එ්කකයේ නිලධාරීන් කටයුතු කළේය. මේ සම්බන්ධයෙන් ලැබුණු ඇමතුමක්  මත එම ස්ථානයට පැමිණි අනුරාධපුර මහ නගර සභාවේ ගිනි නිවීම් හා හදිසි ආපදා ඒකකය අංශ භාර නිලධාරී ජී.ඩී.කේ. අනුරුද්ධ මහතා ඇතුළු කණ්ඩායම සිද්ධිය සම්බන්ධයෙන් අනුරාධපුර පොලිසිය දැනුවත් කිරීමට පියවර ගත්හ. පසුව, අපදා ඒකකයේ  නිලධාරියෙකු, ළමා නිවාසයේ සාමාජිකයෙකුද සමග ජල ටැංකිය මතට නැග එහි ජලය ඉවත් කර, එම දැරිය තමන් භාරයට ගත් අතර, ඉන් අනතුරුව ලංකා විදුලි බල මණ්ඩලයේ බූම් රථයක් ගෙන්වා, එමගින් දැරිය නිරූපද්‍රිතව පහළට ගෙන පරිවාස නිලධාරීන්ට භාර දීමට  කටයුතු කළේය. අනුරාධපුර චතුරංග   ", "URL": "https://www.ada.lk/0/0/0-348725", "Category": "Latest News", "Parent URL": null}