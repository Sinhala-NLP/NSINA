{"Source": "Ada News", "Timestamp": "19 01 2023", "Headline": "ඉන්දීය විදේශ කටයුතු ඇමති ජයිෂංකර් ශ්‍රී ලංකාවේ දෙදින නිල සංචාරයක", "News Content": "ඉන්දීය විදේශ කටයුතු පිළිබඳ අමාත්‍ය ආචාර්ය එස්.ජයිෂංකර් මහතා ශ්‍රී ලංකාවේ  දෙදින නිල සංචාරයක් සදහා අද (19දා)  කටුනායක ගුවන් තොටුපළ වෙත පැමිණියේය . විදේශ කටයුතු අමාත්‍යවරයා සමග එරට විදේශ කටයුතු අමාත්‍යාංශයේ උසස් නිලධාරීන් සිව් දෙනෙකු ද පැමිණ සිටිති . මෙම පිරිස මාලදිවයින සංචාරයක් නිමා කර මෙසේ ශ්‍රී ලංකාවට පැමිණ තිබූ අතර ඔවුන් ඉන්දියාවට අයත් විශේෂ ගුවන් යානයකින් අද (19දා) සවස 02.45 ට කටුනායක ගුවන් තොටුපළ වෙත පැමිණ තිබුණි . මෙම පිරිස පිළිගැනීම සදහා ශ්‍රී ලංකා විදේශ කටයුතු අමාත්‍යාංශයේ නිලධාරීන් පිරිසක් කටුනායක ගුවන් තොටුපළ විශේෂ අමුත්තන්ගේ මැදිරිය වෙත පැමිණ සිටියහ . මෙම සිදුවීම ආවරණය කිරීමට ශ්‍රී ලාංකික මාධ්‍යවේදීන් හට ආරක්ෂක හේතූන් මත අවසර හිමි නොවිණි .     ", "URL": "https://www.ada.lk/0/0/0-400732", "Category": "Latest News", "Parent URL": null}