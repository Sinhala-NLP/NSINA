{"Source": "Ada News", "Timestamp": "9 06 2019", "Headline": "GMOA පාර්ලිමේන්තුවෙන් ඉල්ලීමක් කරයි", "News Content": "නෙවිල් ප්‍රනාන්දු පෞද්ගලික රෝහල නඩත්තු කිරීම සඳහා සෞඛ්‍ය අමාත්‍යාංශය හරහා රජයේ මුදල් ලබාදීම පිළිබඳ පූර්ණ විගණනයක් සිදුකර සුදුසු නිර්දේශයක් ඉදිරිපත් කරන ලෙස විගණකාධිපති දෙපාර්තමේන්තුවෙන් ඉල්ලා සිටි බව රජයේ වෛද්‍ය නිලධාරීන්ගේ සංගමය සඳහන් කරයි. රජයට පවරා නොගත් මෙම රෝහල නඩත්තු කිරීම සඳහා කැබිනට් පත්‍රිකා හරහා මාසිකව රුපියල් මිලියන දෙසියපනහ බැගින් මුදල් ලබාදී තිබෙන බවද එම සංගමයේ ලේකම් වෛද්‍ය හරිත අලුත්ගේ මහතා පැවසීය. 2017 වර්ෂයේ අගෝස්තු මාසයේ සිට මේ දක්වා ගෙවා ඇති මුදල රුපියල් බිලියන පහකට අධික බවත්, අදාළ රෝහලට මුදල් ලබාදෙන බවට ජනාධිපති විශේෂ කොමිසමට සෞඛ්‍ය ලේකම්වරයාද සාක්ෂි ලබාදී තිබෙන බවත් ඒ මහතා පවසා සිටියේය.     ", "URL": "https://www.ada.lk/0/0/0-349318", "Category": "Latest News", "Parent URL": null}