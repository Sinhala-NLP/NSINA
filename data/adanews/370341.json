{"Source": "Ada News", "Timestamp": "18 10 2020", "Headline": "වැල්ලවත්ත පෞද්ගලික බැංකුවක දෙදෙනෙකුට කොවිඩ්", "News Content": "වැල්ලවත්ත පෞද්ගලික බැංකුවක සේවය කරන අලෙවි ප්‍රවර්ධන නිලධාරීන් දෙදෙනෙකුට සහ ඔවුන්ගේ මව්වරුන් දෙදෙනාට  කොරෝනා වෛරසය  ආසාදනය වී බවට ඊයේ (17දා) වාර්තා වූ  බව පිළියන්දළ සෞඛ්‍ය වෛද්‍ය නිලධාරී කාර්යාලය පවසයි.\n\nමෙසේ වෛරසය ආසාදනය වී ඇත්තේ මහරගම, ඇරැව්වල, පතල්වත්ත ප්‍රදේශයෙන් නිවසක  සහ පැලැන්වත්ත  කුරුලු උයන ප්‍රදේශයේ පවුල් දෙකකට අයත් අය බව පැවසේ.\n\nගනේමුල්ල බැංකු ශාඛාවක  ආසාදිතයකු වැල්ලවත්ත බැංකු ශාඛාවට පැමිණීමත් සමග එහි නිලධාරියෙකුට ඉකුත් 12 දා කොවිඩ් 19 වෛරස ආසාදනය වී තිබුණි.\n\nඒ අනුව එම බැංකු ශාඛාවේ සේවය කළ නිලධාරීන් දින දාහතරක් ස්වයං නිරෝධනයට ලක්කොට ඉකුත් (14) දා සිදුකළ පී.සී.ආර්. පරීක්ෂණයේදී,මෙම පවුල් දෙකෙහි මව්වරුන් දෙදෙනාට සහ පුතුන් දෙදෙනාට වෛරසය  ආසාදනය වී ඇති බව වාර්තා වූ බව මහජන සෞඛ්‍ය පරීක්ෂක නිලධාරීන් පවසයි.\n\nමෙම රෝගීන් ආ ගිය බව කියන  නිවෙස් හයක් ද ත්‍රීරෝද රථයක් හා එහි රියදුරු ද මහරගම නගර මධ්‍යයේ රන් භාණ්ඩ අලෙවි සැලක්ද ,ආසාදිතයින් ගමන් කළ වෙළඳසැලක් නිරෝධායනයට ලක් කොට වයස අවුරුදු පහක සහ එකොලහක දරුවන් දෙදෙනෙකු ඇතුළු හතළිස් දෙනකු (19) දා පී.සී.ආර්. පරීක්ෂණවලට ලක් කිරීමට නියමිත බව ද පිළියන්දල සෞඛ්‍ය වෛද්‍ය නිලධාරි කාර්යාලය පවසයි. මත්තෙගොඩ ශාන්ත ප්‍රදීප් කුලරත්න  ", "URL": "https://www.ada.lk/0/0/0-370341", "Category": "Latest News", "Parent URL": null}