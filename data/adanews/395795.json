{"Source": "Ada News", "Timestamp": "27 07 2022", "Headline": "නව අගමැති දිනේෂ්ට චීන අගමැතිගෛන් සුබ පැතුම්", "News Content": "ශ්‍රී ලංකා අග්‍රාමාත්‍යවරයා ලෙස වැඩ භාරගත් නව අග්‍රාමාත්‍ය දිනේෂ් ගුණවර්ධන මහතා වෙත චීන අග්‍රාමාත්‍ය ලී කෙකියැං මහතා දිනේෂ් ගුණවර්ධන මහතාට සුබපැතුම් එක් කරමින් පණිවිඩයක් යොමුකර තිබේ. චීනය සහ ශ්‍රී ලංකාව ගැඹුරු සාම්ප්‍රදායික මිත්‍රත්වයක් භුක්ති විඳින බවත් මිත්‍රශීලී අසල්වැසියන් සහ උපායමාර්ගික  හවුල්කරුවන් බවත් ලී සිය පණිවිඩයේ සඳහන් කළේය. වසර 65 කට පෙර රාජ්‍ය තාන්ත්‍රික සබඳතා ස්ථාපිත කිරීමෙන් පසු දෙපාර්ශ්වය සැමවිටම එකිනෙකාට ගෞරවයෙන් හා සමානව සලකමින්, අඛණ්ඩව අන්‍යෝන්‍ය දේශපාලන විශ්වාසය ශක්තිමත් කර අන්‍යෝන්‍ය වශයෙන් වාසිදායක සහයෝගීතාව ප්‍රවර්ධනය කරමින් දුෂ්කරතා සහ අභියෝග සමඟ කටයුතු කිරීමට අත්වැල් බැඳගත් බව ලී පැවසීය. ද්විපාර්ශ්වික සබඳතා ශක්තිමත් සහ ස්ථාවර සංවර්ධනයක් පවත්වා ගෙන ගොස් ඇති බවයි. චීනය සහ ශ්‍රී ලංකාව අතර මිත්‍රශීලී සහයෝගීතාවයට චීන පාර්ශවය දැඩි ලෙස සහාය දෙන අතර ශ්‍රී ලාංකික ජනතාව මුහුණ දෙන වත්මන් දුෂ්කරතා සම්බන්ධයෙන් ඔවුන් සමඟ සංවේදනය වන අතර ඔවුන්ගේ ධාරිතාවය තුළ ඔවුන්ට අඛණ්ඩව සහයෝගය සහ සහාය ලබා දීමට සූදානම් බව ලී පැවසීය. සංවර්ධනය වෙමින් පවතින රටවල් අතර සහයෝගීතාවය සහ අන්‍යෝන්‍ය සහයෝගය ශක්තිමත් කිරීමටත්, විවිධ ක්ෂේත්‍රවල ප්‍රායෝගික සහයෝගීතාව ගැඹුරු කිරීමටත්, දෙරටට සහ ඔවුන්ගේ ජනතාවට වැඩි ප්‍රතිලාභ ගෙන ඒම සඳහා අග්‍රාමාත්‍ය ගුණවර්ධන මහතා සමඟ කටයුතු කිරීමට තමා කැමති බව චීන අග්‍රාමාත්‍යවරයා පැවසීය.     ", "URL": "https://www.ada.lk/0/0/0-395795", "Category": "Latest News", "Parent URL": null}