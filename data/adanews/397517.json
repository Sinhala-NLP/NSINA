{"Source": "Ada News", "Timestamp": "28 09 2022", "Headline": "බොස්ට්වානා මුඛ ආවරණ පැලඳීම අනිවාර්ය නොකරයි", "News Content": "බොට්ස්වානාහි මුඛ ආවරණ පැලඳීම තවදුරටත් අනිවාර්ය නොවන බව නිල මාධ්‍ය නිවේදනයක් මගින් දැනුම් දෙන ලදී. මීට අමතරව, අනෙකුත් සියලුම කොවිඩ්-19 මාර්ගෝපදේශ ලෙස පාසල්වල සමාජ දුරස්ථභාවය සහ එන්නත් සඳහා අවශ්‍යතා හෝ ඇතුල්වීමේ වරායන්හි PCR පරීක්ෂණ ඉවත් කර ඇති බව සෞඛ්‍ය අමාත්‍යාංශයේ ප්‍රකාශක සඳහන් කරයි. කෙසේ වෙතත්, මෙසේ කොවිඩ්-19 මාර්ගෝපදේශ ලිහිල් කිරීම සිදුකළත්, එරට පුරවැසියන්ට අවවාද කළේ තවදුරටත් පරිස්සම් වන ලෙසය. එබැවින් ඔවුන්ගේ සෞඛ්‍යය ආරක්ෂා කර ගැනීම සඳහා සමහර මාර්ගෝපදේශ දිගටම අනුගමනය කරන ලෙසත් ඉල්ලා සිටියේය. විශේෂයෙන්ම කොවිඩ්-19 ට එරෙහිව තමන්ව ආරක්ෂා කර ගැනීම සඳහා ඔවුන් එන්නත් කර ඇති බව හෝ ඔවුන්ගේ බූස්ටර එන්නත් ලබාගෙන ඇති බව සහතික කරන ලෙස ඔහු පුරවැසියන්ට උපදෙස් දුන්නේය. ආසාදනය වුවහොත් දරුණු රෝග ලක්ෂණ ඇතිවේ යැයි බියෙන් තොරව මිනිසුන්ට තම දෛනික ජීවිතය ගත කළ හැක්කේ රෝගයට එරෙහිව එන්නත් කිරීමෙන් පමණක් බව එමගින් වැඩිදුරටත් අවධාරණය කර තිබේ.   ", "URL": "https://www.ada.lk/0/0/0-397517", "Category": "International", "Parent URL": null}