{"Source": "Ada News", "Timestamp": "17 10 2019", "Headline": "යාපනය ගුවන්තොටුපොළ විවෘත කිරීමේදී ජාතික ගීය වාදනය පමණයි", "News Content": "යාපනය ජාත්‍යන්තර ගුවන්තොටුපොළ විවෘත කිරිම වෙනුවෙන් පැවැති උත්සවයේදී ජාතික ගීය ගායනා කිරීමකින් තොරව සංගීත භාණ්ඩ උපයෝගී කරගෙන වාදනය කිරීම පමණක් සිදුවිය. ජාතික ගීය ගායනය කිරීම වෙනුවෙන් උත්සව සභාවට ළමුන් ගෙන්වා තිබුණත් ළමුන් ලවා ජාතික ගීය ගායනය කිරීමක් සිදුනොවුණි. ජනපති මෛත්‍රීපාල සිරිසේන මහතාගේ හා අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් මෙම උත්සවය පැවැත්විණ. උත්සවය ආරම්භ කිරීමට මත්තෙන් සිටම ජාතික කොඩිය ඔසවා තිබුණි.   ", "URL": "https://www.ada.lk/0/0/0-353430", "Category": "Latest News", "Parent URL": null}