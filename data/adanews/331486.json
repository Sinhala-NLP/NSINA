{"Source": "Ada News", "Timestamp": "24 05 2018", "Headline": "තිලංග ජනපතිගෙන් කළ ඉල්ලීම", "News Content": "\r\n\tතමාට නියෝජ්‍ය කථානායක තනතුරින් ඉවත්වීමට අවශ්‍ය බවට ඊයේ (23දා) ජනාධිපති මෛත්‍රිපාල සිරිසේන මහතාට දන්වා සිටි බව තිලංග සුමතිපාල මහතා සඳහන් කළේය.\r\n \r\n\tමෙම තනතුර ස්වාධීන වුවත් ආණ්ඩුවෙන් ඉවත් වූ 16 දෙනාට තමන්ද ඇතුළත් නිසා තමන් විසින් මෙවැනි තනතුරක් දැරීම හෘද සාක්ෂියට එකඟ නොවන නිසා අප්‍රේල් 18 වැනිදා ඉල්ලා අස්වීමේ ලිපිය ලබාදුන් බවද පවසා සිටියේය.\r\n \r\n\tආණ්ඩුවේ ප්‍රජාතන්ත්‍රවාදී නොවන වැඩපිළිවෙළ නිසා තවදුරටත් නියෝජ්‍ය කථානායක ධුරයේ දැරීමට නොහැකි බවද හෙතෙම පැවසීය.\r\n \r\n\tඑහෙත් ජනාධිපති මෛත්‍රිපාල සිරිසේන මහතාගේ එකඟතාව මීට හිමි නොවූ නිසා නියෝජ්‍ය කථානායක ධුරයේ සිටීමට සිදු වුවත් මේ වසරේ ජනවාරි මාසයෙන් පසු කථානායක අසුනේ වාඩි වී නොමැති බවත් මේ නිසා තනතුරින් ඉවත් වීමට ඊයේත් ජනාධිපතිවරයාගෙන් ඉල්ලා සිටි බවද සඳහන් කළේය.\r\n \n\n \r\n\t \r\n  ", "URL": "https://www.ada.lk/0/0/0-331486", "Category": "Latest News", "Parent URL": null}