{"Source": "Ada News", "Timestamp": "15 02 2019", "Headline": "ව්‍යවස්ථාදායක සභාවට සන්ධානයෙන්  තිදෙනෙක්", "News Content": "පාර්ලිමේන්තුවේ විපක්‍ෂනායක ලෙස මහින්ද රාජපක්‍ෂ මහතා පත්වීමත් සමග එක්සත් ජනතා නිදහස් සන්ධානයේ මන්ත්‍රීවරුන් තිදෙනෙකු ආණ්ඩුක්‍රම ව්‍යවස්ථා සභාවේ සාමාජිකයන් ලෙස කටයුතු කරන අතර, දෙමළ ජාතික සන්ධාන මන්ත්‍රීවරුන් කිසිවෙකු ඒ සඳහා ඇතුළත් කර නොමැති බැවිම් මේ සම්බන්ධයෙන් කථානායක කරැ ජයසුරිය මහතාට දැනුම්දීමට  දෙමළ ජාතික සන්ධානයේ අවධානය යොමුව තිබේ. දෙමළ ජාතික සන්ධානයේ නායක ආර්. සම්බන්ධන් මහතා විපක්‍ෂනායකවරයා ලෙස කටයුතු කරන කාලසීමාවේදී පාර්ලිමේන්තුවේ විපක්‍ෂය නියෝජනය කරන පක්‍ෂසඳහා ආණ්ඩුක්‍රම ව්‍යවස්ථා සභාවේ නියෝජනයක් ලබාදී තිබූ අතර, ඒ අවස්ථාවේදී විපක්‍ෂනායක නියෝජිතයා ලෙස නම්කර තිබුණේ ඒකාබද්ධ විපක්‍ෂය නියෝජනය කළ පාර්ලිමේන්තු මන්ත්‍රී චමල් රාජපක්‍ෂ මහතාය. මහින්ද රාජපක්‍ෂ මහතා විපක්‍ෂනායකවරයා ලෙස පත්වීමෙන් පසුව මෙය වෙනස් කර නොමැති අතර, ඒ හේතුවෙන් චමල් රාජපක්‍ෂසහ මහින්ද රාජපක්‍ෂයන මහත්වරුදෙදෙනාම මේවනවිට ආණ්ඩුක්‍රම ව්‍යවස්ථා සභාව නියෝජනය කරමින් සිටිති. ආණ්ඩුක්‍රම ව්‍යවස්ථා සභාවේ සාමාජිකයන් ලෙස කථානායකවරයාට, අගමැතිවරයාට, විපක්‍ෂනායකවරයාට අමතරව ජනාධිපති නියෝජිත, අගමැති නියෝජිත, විපක්‍ෂනායක නියෝජිත සහ සුළු පක්‍ෂ නියෝජිත ලෙස මන්ත්‍රීවරුන් පත්කරනු ලැබේ. ඒ අනුව අගමැති නියෝජිත ලෙස තලතා අතුකෝරළ මහත්මිය පත්කර ඇති අතර, ජනාධිපති නියෝජිතයා ලෙස මහින්ද සමරසිංහ හා විපක්‍ෂනායක නියෝජිත ලෙස චමල් රාජපක්‍ෂ යන මන්ත්‍රීවරුන් පත්කර ඇත. සුළු පක්‍ෂ නියෝජනය කරන මන්ත්‍රීවරයා ලෙස බිමල් රත්නායක මන්ත්‍රීවරයා පත්කර ඇති අතර, තවත් සිවිල් සාමාජිකයෝ තිදෙනෙක්ද ආණ්ඩුක්‍රම ව්‍යවස්ථා සභාව නියෝජනය කරති. ආණ්ඩු පෙරළියෙන් පසු මහින්ද රාජපක්‍ෂ මහතා විපක්‍ෂනායක ධුරයට පත්කළ අතර, ඉන් පසු අවස්ථා 03කට වැඩි ප්‍රමාණයක් ආණ්ඩුක්‍රම ව්‍යවස්ථා සභාව රැස්ව තිබුණද, මේ වනතුරු විපක්‍ෂනායක නියෝජිතයා වෙනස් කිරීමට අවධානයක් යොමුව නොතිබිණි.     ", "URL": "https://www.ada.lk/0/0/0-345442", "Category": "Latest News", "Parent URL": null}