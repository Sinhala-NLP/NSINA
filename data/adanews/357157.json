{"Source": "Ada News", "Timestamp": "27 01 2020", "Headline": "විශ්ව විද්‍යාල 8ක පහසුකම් ඉහළ දැමීමට සැලසුම්", "News Content": "ලබන වසරේ සිට විශ්වවිද්‍යාල අටකට බඳවාගන්නා ශිෂ්‍ය සංඛ්‍යාව ඉහළ දැමීම සඳහා විශ්වවිද්‍යාල පහසුකම් ඉහළ දැමීමට රජය සැලසුම් කර තිබේ. මේ අනුව 2020 සිට 2022 වසර දක්වා කාලය තුළ මධ්‍යකාලීන වැඩපිළිවෙළක් ලෙස මෙම විශ්වවිද්‍යාල අටේ ගොඩනැගිලි පහසුකම් හා ශිෂ්‍යයන්ට අවශ්‍ය අනෙකුත් පහසුකම් ලබාදීම සඳහා ව්‍යාපෘති සිදු කිරීමට නියමිතය. මේ අනුව ශ්‍රී ජයවර්ධනපුර, වයඹ, රුහුණු, කොළඹ, සබරගමුව, පේරාදෙණිය, මොරටුව හා ශ්‍රී ලංකා භික්ෂු විද්‍යාලයේ පහසුකම් ඉහළ දැමීමට සැලසුම් කර තිබේ. පහසුකම් ඉහළ දැමීමට සමගාමීව දැනට එම විශ්වවිද්‍යාලවලට බඳවාගන්නා ශිෂ්‍ය ප්‍රමාණය 20%කින් ඉහළ දැමීමට කටයුතු කරන බව උසස් අධ්‍යාපන අමාත්‍යාංශය සඳහන් කරයි.   ", "URL": "https://www.ada.lk/0/0/0-357157", "Category": "Latest News", "Parent URL": null}