{"Source": "Ada News", "Timestamp": "28 05 2018", "Headline": "සාකච්ඡා අසාර්ථක වීමෙන්  දුම්රිය සේවකයන් හෙට සිට සේවයෙන් ඉවතට", "News Content": "\r\n\tප්‍රවාහන බලධාරීන් සමග පැවැති සාකච්ඡා අසාර්ථක වූ බවත්, මේ නිසා ඉල්ලීම් තුනක් මුල් කර ගනිමින් හෙට (29දා) සවස 4.00 සිට සේවයෙන් ඉවත්ව සිටීමේ වෘත්තීය ක්‍රියා මාර්ගයක් දියත් කරන බවත් දුම්රිය තාක්ෂණ සේවා වෘත්තීය සමිති කමිටුව සඳහන් කරයි.\r\n \r\n\tදුම්රිය සේවාවේ ශ්‍රේණි කිහිපයකට ඉහළ දැමූ වැටුපට සාපේක්ෂව අනෙකුත් සේවකයන්ට වැටුප් ඉහළ දමන ලෙස ඉල්ලා හා පැය 08 වැඩ දිනයක් සහ දිරි දීමනා වැටුපට එකතු කරන ලෙස ඉල්ලා මෙම වැඩ වර්ජනය සිදුකරන බවද එම කමිටුවේ සභාපති සම්පත් රාජිත මහතා සඳහන් කළේය. වැඩවර්ජනය හෙට (29දා) සවස 4.00 සිට 31 වැනි දින සවස 4.00 දක්වා ක්‍රියාත්මක වන බවද හෙතෙම පවසා සිටියේය.\r\n \r\n\t \r\n \r\n\t \r\n  ", "URL": "https://www.ada.lk/0/0/0-332300", "Category": "Latest News", "Parent URL": null}