{"Source": "Ada News", "Timestamp": "21 11 2017", "Headline": "අවා කල්ලියේ ප්‍රභල සාමාජිකයන් 2ක් අත්අඩංගුවට", "News Content": "\r\n\tයාපනයේ ආවා කල්ලියේ දෙදෙනෙක් STF අත්අඩංගුවටයාපනයේ ක්‍රියාත්මක ආවා නැමැති කල්ලියේ තවත් ප්‍රබල සාමාජිකයන් දෙදෙනෙක් පොලිස් විශේෂ කාර්ය බළකාය විසින් පේදුරුතුඩුව නිර්වේලි ප්‍රදේශයේදී අත්අඩංගුවට ගනු ලැබූ බව නීතිය සාමය හා දක්ෂිණ සංවර්ධන අමාත්‍යාංශය නිවේදනයක් නිකුත් කරමින් පවසයි.\r\n \r\n\tපොලිස් විශේෂ කාර්ය බළකායේ යාපනය කඳවුරේ නිලධාරීන් පිරිසක් එම ප්‍රදේශයේ ක්‍රියාත්මක කළ ජංගම සංචාරයකදී සිදුකළ හදිසි මාර්ග බාධක රාජකාරියදී සැක සහිත ත්‍රිරෝද රථයක් පරීක්ෂා කිරීමේ දී  මොවුන් අත්අඩංගුවට ගෙන ඇත. සැකකරුවන් සන්තකයේ තිබූ  තියුණු ආයුධයක්ද විශේෂ බළකා බාරයට ගෙන තිබේ.\r\n \r\n\tඅත්අඩංගුවට  ගත් සැකකරුවන් ජංගම දුරකථන පරීක්ෂා කිරීමේ දී අදාළ පුද්ගලයන්  තියුණු ආයුධ අතැතිව සිටියදී ගත් ඡායාරූප ද හමුවී තිබේ.\r\n \n\n \r\n\t \r\n  ", "URL": "https://www.ada.lk/0/0/0-291390", "Category": "Latest News", "Parent URL": null}