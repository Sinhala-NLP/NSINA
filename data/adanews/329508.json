{"Source": "Ada News", "Timestamp": "16 05 2018", "Headline": "අයිසොනෝබ් ඩයි ලංකාවේ නිපදවීමට සැලසුම්", "News Content": "\r\n\tමහරගම පිළිකා රෝහලෙහි සවි කළ පෙට් ස්කෑනරය භාවිතයට ගැනීම සඳහා අවශ්‍ය ‘අයිසොනෝබ්’ නමැති ඩයි වර්ගය ශ්‍රී ලංකාවේ නිෂ්පාදනය කිරීමට කටයුතු කරගෙන යන බව සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා ප්‍රකාශ කළේය.\r\n \r\n\t මෙම ඩයි වර්ගය ඉන්දියාවේ නිපදවන නමුත් ඒවා මෙරටට ගෙන ඒමේදී ප‍්‍රවාහනය කෙරෙන කාලය තුළ ගෙන එන ප්‍රමාණයෙන් 80%ක් විනාශ වන බව අමාත්‍යවරයා සඳහන් කළේය.\r\n \r\n\tඑබැවින් එය ආනයනය කිරීමේ ගැටලු පවතින නිසා මෙරටදීම අදාළ ඩයි වර්ගය නිපදවීමේ ව්‍යාපෘතියක් ආරම්භ කරන බව අමාත්‍යවරයා වැඩිදුරටත් කීවේය.\r\n \r\n\tරජයේ ප්‍රවෘත්ති දෙපාර්තමේන්තුවේදී අද (16දා) පැවැති කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියෙකු නැගූ පැනයකට පිළිතුරු දෙමින් අමාත්‍යවරයා මේබව කීවේය.\r\n \n\n \r\n\t \r\n  ", "URL": "https://www.ada.lk/0/0/0-329508", "Category": "Latest News", "Parent URL": null}