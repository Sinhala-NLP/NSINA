{"Source": "Ada News", "Timestamp": "22 01 2019", "Headline": "2018 දෙසැම්බර් උද්ධමනය සියයට 0.4ක් දක්වා පහළට", "News Content": "2018 දෙසැම්බර් මාසයේදී ලක්ෂ්‍යමය උද්ධමනය 0.4%ක් ලෙස වාර්තා කරමින් පෙර මාසයේ උද්ධනයට වඩා අඩු උද්ධමන අගයක් ගෙන ඇති බව මහ බැංකුව කියයි. පසුගිය නොවැම්බර් මාසයේදී ලක්ෂ්‍යමය උද්ධමනය වාර්තා වී තිබුණේ 1.%ක් ලෙසිනි. දෙසැම්බර් මාසයේ ලක්ෂ්‍යමය උද්ධමනයෙහි දක්නට ලැබුණු පහළ යෑම සඳහා ආහාර සහ ආහාර නොවන කාණ්ඩයන්හි අයිතමවල මිල ගණන් පහළ යෑම හේතු වී ඇති අතර, ආහාර කාණ්ඩයෙහි නොවැම්බර් මාසයේ වාර්තා වූ -3.9% සිට දෙසැම්බර් මාසයේදී -4.5%ක් දක්වා පහළ ගොස් තිබේ. එමෙන්ම, ආහාර නොවන කාණ්ඩයෙහි ලක්ෂ්‍යමය උද්ධමනයද නොවැම්බර් මාසයේ වාර්තා වූ 5.2% සිට දෙසැම්බර් මාසයේදී 4.7% දක්වා පහළ ගොස් තිබේ.  ", "URL": "https://www.ada.lk/0/0/0-344578", "Category": "Business", "Parent URL": null}