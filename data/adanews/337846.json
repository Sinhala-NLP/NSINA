{"Source": "Ada News", "Timestamp": "3 07 2018", "Headline": "එමිල් සහ නියෝමාල් යළි රිමාන්ඩ්", "News Content": "වැළිකඩ බන්ධනාගාරයේ සිදු වූ රැඳවියන් ඝාතනයට අදාළව අත්අඩංගුවට ගෙන සිටින හිටපු බන්ධනාගාර කොමසාරිස් එමිල් රන්ජන් ළමාහේවා සහ පොලිස් පරීක්ෂක නියෝමාල් රංගජීව ලබන 17දා දක්වා යළි රක්ෂිත බන්ධනාගාර ගත කොට තිබේ. ඒ එම නඩුව අද (03දා) කොළඹ අතිරේක මහේස්ත්‍රාත්වරයා ඉදිරියේ කැඳවූ අවස්ථාවේදීය. සිද්ධියට අදාළව පොලිස් පරීක්ෂක නියෝමාල් රංගජීව මහතා අද අධිකරණයේ පෙනී නොසිටි  අතර ඒ ඔහු අසනීප තත්ත්වයක් හේතුවෙන් බන්ධනාගාර රෝහලේ රෝහල්ගත කොට තිබීම හේතුවෙනි.     ", "URL": "https://www.ada.lk/0/0/0-337846", "Category": "Latest News", "Parent URL": null}