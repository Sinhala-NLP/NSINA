{"Source": "Ada News", "Timestamp": "20 08 2018", "Headline": "තවත් වෙළෙඳ ගිවිසුම් දෙකක් අත්සන් කිරීමට සැරසෙන බව GMOA කියයි.", "News Content": " අත්සන් කර තිබෙන සංගප්පූරු ගිවිසුම රට අනතුරට ඇද දමා තිබියදී හොර රහසේ එට්කා ගිවිසුම හා තායිලන්තය සමග වෙළෙඳ ගිවිසුමක් අත්සන් කිරීමට සැලසුම් කර තිබෙන බව රජයේ වෛද්‍ය නිලධාරීන්ගේ සංගමය සඳහන් කරයි. සිංගප්පූරු ගිවිසුම නීති විරෝධී නිසා ඒ පිළිබඳව සොයා බැලීමට ජනාධිපතිවරයා විසින් කමිටුවක් පත්කර තිබෙන බවත්, එසේ තිබියදී ජාත්‍යන්තර වෙළෙඳ කටයුතු සහ උපාය මාර්ග අමාත්‍යාංශය විසින් එට්කා ගිවිසුම හා තායිලන්තය සමග වෙළෙඳ ගිවිසුමක් අත්සන් කිරීමට සැලසුම් කර තිබෙන බවත් එම සංගමයේ ලේකම් වෛද්‍ය හරිත අලුත්ගේ මහතා සඳහන් කළේය. මේ නිසා වහාම මේ පිළිබඳව සොයා බලා අවශ්‍ය ක්‍රියාමාර්ග ගන්නා ලෙසට ජනාධිපති මෛත්‍රීපාල සිරිසේන මහතාගෙන් ඉල්ලා සිටි බවද අද (20දා) පැවැති මාධ්‍ය සාකච්ඡාවකදී හෙතෙම පවසා සිටියේය.  ", "URL": "https://www.ada.lk/0/0/0-339444", "Category": "Latest News", "Parent URL": null}