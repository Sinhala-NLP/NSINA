{"Source": "Ada News", "Timestamp": "14 10 2019", "Headline": "ජනාධිපතිවරණය නිරීක්ෂණය සඳහා විදෙස් නියෝජිතයන් පැමිණීම ඇරඹෙයි", "News Content": "ශ්‍රී ලංකාවේ ජනාධිපතිවරණයේ නිරික්ෂණ කටයුතු සඳහා විදේශිය නිරික්ෂකයින් 100කට වඩා වැඩි පිරිසක් මෙරටට පැමිණෙනු ඇතැයි ජාතික මැතිවරණ කොම්සන් සභාව පවසයි. මේ සඳහා පොදු රාජ්‍ය මණ්ඩලයට අයත් රටවලින් නිරීකෂකයින් 20ක්,යුරෝපා සංගමයෙන් 60ක්,සාක් රටවලින් 25ක් පැමිණෙන පැමිණෙන බව දැනුම් දි ඇති අතර පොදු රාජ්‍ය මණ්ඩලයේ නියෝජිත පිරිසෙන් දෙදෙනෙකු දැනටමත් ශ්‍රී ලංකාවට පැමිණ ඇතැයි මැතිවරණ කොමිෂම පවසයි. යුරෝපා සංගමයේ නියෝජිත කණ්ඩායමක් හෙට (15දා) මැතිවරණ කොමිසන් සභාවට පැමිණෙන බවද දැනුම් දී තිබේ. මෙම විදේශිය නිරික්ෂකයින් ජනාධිපතිවරණයට පෙර පැවැත්වෙන ප්‍රචාරක කටයුතු හා ජනාධිපතිවරණයෙන් පසු රටේ තත්ත්වය නිරික්ෂණ කරනු ඇත. මේ හැර දේශිය මැතිවරණ නිරික්ෂණ සංවිධායන කිහිපයකට ද මැතිවරණ නිරික්ෂණ කටයුතු සඳහා කොමිසන් සභාව විසින් අනුමැතිය ලබා දී ඇත.   ", "URL": "https://www.ada.lk/0/0/0-353316", "Category": "Latest News", "Parent URL": null}