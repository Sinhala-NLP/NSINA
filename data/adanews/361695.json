{"Source": "Ada News", "Timestamp": "2 05 2020", "Headline": "නව කොරෝනා වෛරසය මිනිස් නිර්මාණයක් නොවන බවට ඇමෙරිකානු බුද්ධි පවසයි", "News Content": "නව කොරෝනා වෛරසය මිනිසා විසින් සාදන ලද හෝ ජානමය වශයෙන් වෙනස් කරන ලද්දක් නොවන බවට පුළුල් විද්‍යාත්මක එකඟතාවයට එකඟ වන බව ඇමෙරිකානු බුද්ධි අංශ පවසයි. ඇමෙරිකාවේ ජාතික බුද්ධි අංශ අධ්‍යක්ෂ කාර්යාලය නිකුත් කළ නිවේදයක මේ බව දැක්වෙයි. එහෙත් ඇමරිකානු බුද්ධි ප්‍රජාව මෙම වෛරසය ආරම්භ වූයේ ආසාදිත සතුන් සමඟ සම්බන්ධතා පැවැත්වීම නිසාද නැතහොත් එය වුහාන්හි රසායනාගාරයක හදිසි අනතුරක ප්‍රතිඵලයක්ද යන්න පිළිබඳව තවදුරටත් පරීක්ෂා කරන බව එම වාර්තාවේ දැක්වෙයි. චීනයේ විදේශ අමාත්‍යාංශයේ ප්‍රකාශක ජෙන් ෂුවාං යළිත් කියා සිටියේ වෛරසයේ මූලාරම්භය විද්‍යාඥයින් සහ විශේෂඥයින් විසින් තීරණය කළ යුතු බවත් එය දේශපාලනීකරණය කළ නොහැකි බවත්ය.  ", "URL": "https://www.ada.lk/0/0/0-361695", "Category": "Latest News", "Parent URL": null}