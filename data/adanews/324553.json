{"Source": "Ada News", "Timestamp": "24 04 2018", "Headline": "රිදීයගම සෆාරි උද්‍යානයට ඇතුළු වූ වනඅලියෙකු ඇල්ලීමට මෙහෙයුමක්", "News Content": "\r\n\tඅම්බලන්තොට රිදීයගම සෆාරි උද්‍යානයේ දොරටුවක් කඩදමා උද්‍යානය තුළට පිවිස සිටින වනඅලියෙකු ඇල්ලීමේ විශේෂ මෙහෙයුමක් වනජීවී නිලධාරීන් විසින් මේ වන විට ආරම්භ කර තිබේ.\r\n \r\n\tමෙම වනඅලියා අද (24දා) පෙරවරුවේ රිදීයගම සෆාරි උද්‍යානය තුළට පිවිස ඇති අතර, එහි සිටින වනඅලින්ටද පහර දීමට තැත්කරන බව වනජීවී නිලධාරීහු පැවසූහ.\r\n \r\n\tඑමෙන්ම අනෙකුත් සතුන් කොටුකර සිටින ප්‍රදේශ තුළටද මෙම වනඅලියා ඇතුළු වීමට උත්සාහ කර තිබෙන බවද එම නිලධාරීහු පවසා සිටිති.\r\n \r\n\tමේ සම්බන්ධයෙන් සත්ත්ව උද්‍යාන දෙපාර්තමේන්තුවෙන් කළ දැනුම්දීමකට අනුව උඩවලව මවුආර, හම්බන්තොට වනජීවී කාර්යාලයේ හා උඩවලව ඇත්අතුරු සෙවණේ පශුවෛද්‍ය කණ්ඩායමක් එක්ව වන අලියා ඇල්ලීමේ මෙහෙයුම දියත් කර තිබේ.\r\n \n  \n \r\n\t \r\n  ", "URL": "https://www.ada.lk/0/0/0-324553", "Category": "Latest News", "Parent URL": null}