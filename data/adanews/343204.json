{"Source": "Ada News", "Timestamp": "9 12 2018", "Headline": "මේ රටේ ඇති වු දේශපාලන පෙරළියත් සමගම එක්සත් ජාතික පක්ෂය ශක්තිමත් - නවීන්", "News Content": "මේ රටේ ඇති වු දේශපාලන පෙරළියත් සමගම එක්සත් ජාතික පක්ෂය ශක්තිමත් වි ඇති බව එක්සත් ජාතික පක්ෂයේ ජාතික සංවිධායක සහ නුවරඑළිය දිස්ත්‍රික් පා.ම නවින් දිසානායක මහතා පැවසිය. නවින් දිසානායක මන්ත්‍රිවරයා ඒ  බව කියා සිටියේ මස්කෙළිය ආසනයේ එක්සත් ජාතික පක්ෂයේ බල මණ්ඩල රැස්විම අද ගිනිගත්හේන මිලාර් ඉන් හෝටලේ පැවති අවස්ථාවේදීය. මෙහිදි වැඩිදුරටත් අදහස් දැක්වු නවින් දිසානායක මහතා එක්සත් ජාතික පක්ෂය ඇතැම් සමාජිකයන් කලකිරිමෙන් සිටියත් ඇති වු දේශපාලන පෙරළියත් සමග මත භේද පසකලා සියළු එක්සත් ජාතික පක්ෂිකයන් එකට එක් වි එක්සත් ජාතික පක්ෂය ශක්තිමත් කර ඇති බවයි. එක්සත් ජාතික පක්ෂය ශක්තිමත්  කිරිමට ක්‍රියා කළ ජනාධිපති මෛත්‍රීපාල සිරිසේන මහතාට සිය ස්තුතිය පුද කරන බවද ඔහු පැවසිය. එක්සත් ජාතික පක්ෂය තුල නායකත්වය සදහා විවිධ නම් යෝජනා වි ඇති බවත්, තමන්ට සජිත් ප්‍රේමදාස මන්ත්‍රිවරයා ඇතුළු ඕනැම අයෙකු සමග වැඩ කිරිමේ හැකියාවක් ඇති බවයි නවින් දිසානායක මන්ත්‍රිවරයා කියා සිටියේ. ඉදිරි සතිය තුළ ශ්‍රේෂ්ඨාධිකරණ තිරණයත් සමග ජනාධිපති මෛත්‍රීපාල සිරිසේන මහතා ඉදිරියට තැබු පය අඩියක් පස්සට ගෙන මේ රටේ ඉකුත් මස 26 පෙර තිබු පාලන තත්ත්වයට මේ රට ඇති කරන බවට තමන් තුළ විශ්වාසයක් ඇති බවයි නවින් දිසානායක මහතා කියා සිටියේ. හැටන් - රංජිත් රාජපක්ෂ       ", "URL": "https://www.ada.lk/0/0/0-343204", "Category": "Latest News", "Parent URL": null}