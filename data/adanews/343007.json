{"Source": "Ada News", "Timestamp": "2 12 2018", "Headline": "යුද හමුදාව අඛණ්ඩ තෙවැනි වරටත් එෆ්.ඒ. කුසලාන ශූරයෝ වෙති", "News Content": "  එෆ්. ඒ. කුසලාන පාපන්දු කිරුළ අඛණ්ඩව තෙවැනි වරටත් දිනා ගැනීමට යුද හමුදා ක්‍රීඩා සමාජය සමත් විය. ඒ මෙවර තරගාවලියේ අවසන් මහා තරගයේදී ‘සෝන්ඩර්ස්’ කණ්ඩායම ගෝල 4-2ක පරාජයකට පත්කරමිනි. මෙම තරගය ඊයේ (01දා) රාත්‍රියේදී කොළඹ සුගතදාස ක්‍රීඩාංගණයේදී පැවැත්විණි. තරගයේ පළමු අර්ධය අවසනදී ගෝල 2-1ක් ලෙසින් ඉදිරියෙන් පසුවීමට යුද හමුදාව සමත් වූ අතර, දෙවැනි අර්ධයේදී තවත් ගෝල 02ක් වාර්තා කිරීමට යුද හමුදාව සමත්වූයේ ප්‍රතිවාදින් එක් ගෝලයකට පමණක් සීමා කරමිනි. කෙසේ වෙතත් මෙම තරගයේදී කණ්ඩායම් දෙකේම ක්‍රීඩකයන් තිදෙනෙකුට රතු කාඩ්පත් හිමිවීම විශේෂත්වයක් විය.  ඡායාරූප- ඕෂිත වරකපිටිය  ", "URL": "https://www.ada.lk/0/0/0-343007", "Category": "Sports", "Parent URL": null}