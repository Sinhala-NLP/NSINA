{"Source": "Ada News", "Timestamp": "30 08 2021", "Headline": "තවත් සිනි ගබඩාවක් වටලයි", "News Content": "කිරිබත්ගොඩ පොලීසියට ලද තොරතුරක් මත හුණුපිටිය අළුත්පාරේ පවත්වාගෙන ගිය පාරිභෝගික සේවා අධිකාරියේ ලියාපදිංචි වී නොමැති ගබඩාවක් අද (30දා) වැටලූ පාරිභෝගික සේවා අධිකාරියේ ගම්පහ දිස්ත‍්‍රික් වැටලීම් ඒකකයේ නිලධාරීන් සහ කිරිබත්ගොඩ පොලීසිය එම ගබඩාවේ තිබි සුදු සීනි මෙටි‍්‍රක් ටොන් 800ක් අත්අඩංගුවට ගෙන ඇත. මෙම සීනි තොගය මීට මාසයකට පමණ ඉහතදී මෙහි ගබඩා කර තිබේ. එම ස්‍ථානයේ මුරකරු ලෙස සිටි පුද්ගලයාගෙන් කරුණු විමසූ විට තමා මෙහි සේවයට පැමිණ දින විස්සක් පමණ වන බවත් එම කා‍ලය තුල සීනි ඇසුරුම් ගබඩාවට රැගෙන ඒමක් හෝ ගබඩාවෙන් පිටතට සීනි ගෙන යාමක් හෝ සිදු නොවුණු බව පවසා ඇත.  ", "URL": "https://www.ada.lk/0/0/0-383863", "Category": "Latest News", "Parent URL": null}