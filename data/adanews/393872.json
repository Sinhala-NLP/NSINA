{"Source": "Ada News", "Timestamp": "29 05 2022", "Headline": "අපේක්ෂාවේ ගම්මානයට චීන තානාපති මුල්ගල් තබයි", "News Content": "ලුණුගම්වෙහෙර, කැන්දගස්මන්කන්ද ගම්මානයේ චීනයේ දායකත්වය මත ඉදිකරන අපේක්ෂාවේ ගම්මානය සඳහා ශ්‍රී ලංකාවේ චීන තානාපති ෂී ෂෙන්හොන් මහතා ඇතුළු පිරිසක් මුල් ගල් තැබීය. පසුගිය 27 දා  මෙසේ මුල් ගල් තැබූ අතර එහිදී සෞඛ්‍ය මධ්‍යස්තානයක්, ප්‍රජා මධ්‍යස්ථානයක්, කෘෂි මධ්‍යස්ථානයක් හා ක්‍රීඩා පිටියක් ඉදිකිරීමට නියමිතය.මේ හරහා රැකියා අවස්ථා 720ක් පමණ බිහිවන බව චීන තාලාපති කාර්යාලය පවසයි. හම්බන්තොට වරාය සමූහය හා චීන මර්චන්ට් පදනම මගින් ක්‍රියාත්මක කරන මෙම ව්‍යාපෘතිය සඳහා වැය කරන මුදල ඇමෙරිකානු ඩොලර් දෙලක්ෂයකි. මීට සමගාමව එම ගම්මානයේ ස්ථාපති කළ තොරතුරු තාක්ෂණ හා අධ්‍යාපන මධ්‍යස්ථානය සඳහා අවශ්‍ය පරිගණක තොගයක්ද පරිත්‍යාග කළ අතර ප්‍ර දේශයේ දුවා දරුවන් වෙනුවෙන් පාසල් උපකරණ හා පැන්ඩා බොනික්කන් පරිත්‍යාගයක්ද සිදු කළේය.   ", "URL": "https://www.ada.lk/0/0/0-393872", "Category": "Uncategorized", "Parent URL": null}