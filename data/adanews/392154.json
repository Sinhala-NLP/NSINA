{"Source": "Ada News", "Timestamp": "7 04 2022", "Headline": "සමාජ මාධ්‍ය හරහා ජනතාව කුපිතවන අදහස් පළ කළ අයෙක් රිමාන්ඩ්", "News Content": "සමාජ මාධ්‍ය හරහා ජනතාව කුපිතවන ආකාරයට වෛරි ප්‍රකාශ පළකිරිමේ සිද්ධියක් සම්බන්ධයෙන්  නාගොඩ පොලිසිය විසින් ඊයේ (06දා) අත්අඩංගුවට ගත් පුද්ගලයා මෙම මස 18දා දක්වා රක්ෂිත බන්ධනාගාර ගත කරන ලෙස බද්දේගම මහේස්ත්‍රාත් එච්. එම්. එස්. බණ්ඩාර මහතා නියෝග කළේය. මෙසේ අත්අඩංගුවට ගෙන ඇත්තේ 36 හැවිරිදිවියේ පසුවන  තලාව, බෝවිටියමුල්ල ප්‍රදේශයේ පදිංචිකරුවෙකි.  සැකකාර පුද්ගලයා විසින් සමාජ මාධ්‍ය හරහා  ජනතාව තුළ වෛරි අදහස් ඇතිවන ආකාරයට පලකොට  තිබු බව පොලිසිය පවසයි. අත්අඩංගුවට ගත්සැකකරු මානසික රෝගියෙකු බවත්  ඔහු බිරිදගෙන් වෙන්වි ඇති බවද පොලිසිය පවසයි. සැකකරු අධිකරණය වෙත ඉදිරිපත් කිරිමට නියමිතව තිබුණි. නාගොඩ පොලිස් ස්ථානාධිපති ධම්මික ඩයස් මහතා ඇතුළු නිලධාරින්  කණ්ඩායමක් විසින් සැකකරු අත්අඩංගුවට ගනු ලැබිය. සැකකරු උඩුගම මහේස්ත්‍රාත් අධිකරණය වෙත ඉදිරිපත් කිරිමෙන් පසු මෙම මස 18 වැනිදින දක්වා මෙසේ රක්ෂිත බන්ධනාගාරගතකොට තිබේ. හිනිදුම රවින්ද්‍ර ශ්‍රීලාල්  ", "URL": "https://www.ada.lk/0/0/0-392154", "Category": "Latest News", "Parent URL": null}