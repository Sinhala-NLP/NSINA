{"Source": "Ada News", "Timestamp": "27 03 2020", "Headline": "චීන ජනපති හා ඇමෙරිකා ජනපති දුරකතන සංවාදයක", "News Content": "බීජිං, මාර්තු 27 (ෂින්හුවා) - එක්සත් ජනපදයේ චීන පුරවැසියන්ගේ ආරක්ෂාව සහ සෞඛ්‍යය ආරක්ෂා කිරීම සඳහා ප්‍රායෝගික හා ඵලදායී පියවර එක්සත් ජනපද විසින් ගනු ඇතැයි බලාපොරොත්තු වන බව චීන ජනාධිපති ෂී ජින් පිං සිකුරාදා පැවසීය. එක්සත් ජනපද ජනපති ඩොනලඩ් ට්‍රම්ප් සමග දුරකථන සංවාදයකදී ෂී සඳහන් කළේ චීන සිසුන් ද ඇතුළුව එක්සත් ජනපදයේ දැනට චීන ජාතිකයන් විශාල සංඛ්‍යාවක් සිටින බවයි. ද්විපාර්ශ්වික සබඳතා වැඩිදියුණු කිරීම සඳහා සැලකිය යුතු ක්‍රියාමාර්ග ගන්නා ලෙස චීන ජනාධිපතිවරයා එක්සත් ජනපදයෙන් ඉල්ලා සිටියේය. වසංගතය පාලනය සහ වෙනත් ක්ෂේත්‍රයන්හි සහයෝගීතාව ඉහළ නැංවීම සඳහා දෙපාර්ශ්වයම එක්ව කටයුතු කළ යුතු බවත් ගැටුම්කාරී නොවන, අන්‍යෝන්‍ය ගෞරවය සහ ජයග්‍රාහී සහයෝගීතාවයේ සම්බන්ධතාවයක් වර්ධනය කර ගැනීමට කටයුතු කළ යුතු බවත් ෂී යෝජනා කළේය.   ", "URL": "https://www.ada.lk/0/0/0-359826", "Category": "Latest News", "Parent URL": null}