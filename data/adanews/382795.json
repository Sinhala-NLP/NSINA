{"Source": "Ada News", "Timestamp": "8 08 2021", "Headline": "කෝටියක අයිස් සමග පුද්ගලයෙක් අත්අඩංගුවට", "News Content": "ග්‍රෑන්ඩ්පාස්  නාග ලම් වීදිය  ප්‍රදේශයේ නිවසක  සඟවා තිබූ   රුපියල් කෝටියකට අධික අයිස් මත්ද්‍රව්‍ය සමග පුද්ගලයෙක් අත්අඩංගුවට ගත් බව කොළඹ අපරාධ කොට්ඨාසය කියයි. එම සැකකරු සමඟ  අයිස් මත්ද්‍රව්‍ය කිලෝ එකයි ග්‍රෑම් විස්සක් පොලිසිය භාරයට ගෙන ඇත. අත්අඩංගුවට ගත් සැකකරු මීට පෙර අවස්ථා කිහිපයකදී මත්ද්‍රව්‍ය සමග පොලිස් අත්අඩංගුවට පත් වූ අයෙක් බව පොලිස් නිලධාරියකු පැවැසීය. 43 හැවිරිදි සැකකරු අධිකරණය වෙත ඉදිරිපත් කිරීමට නියමිතය.  ", "URL": "https://www.ada.lk/0/0/0-382795", "Category": "Latest News", "Parent URL": null}