{"Source": "Ada News", "Timestamp": "11 01 2020", "Headline": "අසර්බයිජානයේ මියගිය ශ්‍රී ලංකා සිසුවියන්ගේ දේහයන් ගෙන්වා ගැනිමට පියවර", "News Content": "අසර්බයිජානයේදී විෂ දුමක් ආග්‍රහණය වීමෙන්  මියගිය ශ්‍රී ලාංකික ශිෂ්‍යාවන් තිදෙනාගේ දේහයන් මෙරටට ගෙන්වා ගැනීම සඳහා එරට රජය සමඟ මේ වන විට අවශ්‍ය කටයුතු සම්පාදනය කරමින් සිටින බව විදේශ කටයුතු අමාත්‍යාංශය පවසයි. අසර්බයිජානයේ මෙරට තානාපති කාර්යාලයක් නොමැති අතර ඉරානයේ ටෙහෙරාන්හි පිහිටි ශ්‍රී ලංකා තානාපති කාර්යාල නිලධාරීන් විසින් එරට රජය සමඟ මේ සඳහා අවශ්‍ය කටයුතු සම්පාදනය කරමින් පවතී. අසර්බයිජාන්, බකු අගනුවර කැස්ෆියන් විශ්ව විද්‍යාලයේ මෙම සිසුවියන් තිදෙනා අධ්‍යාපනය හදාරමින් සිටියේය. එම ශිෂ්‍යාවන් නැවතී සිටි නේවාසිකාගාරයේ පහත මාලයේ ගින්නක් හටගෙන ඇති අතර එහි දුම ආඝ්‍රහණය වීමෙන් ඇති වූ ආසාත්මිකතාවය හේතුවෙන් ශිෂ්‍යාවන් තිදෙනා රෝහල්ගත කර ඇති අතර එහිදී ඔවුන් මියගොස් තිබේ.  ", "URL": "https://www.ada.lk/0/0/0-356590", "Category": "Latest News", "Parent URL": null}