{"Source": "Ada News", "Timestamp": "31 03 2019", "Headline": "ජනතාව විදින පිඩනය මේ ආණ්ඩුවේ දේශපාලඥනයින්ට දැනෙන්නේ නෑ - මහින්ද", "News Content": "අද වනවිට විදුලිය කපනවා. ජලයත් කපලා මෙම ආණ්ඩුව කිසිම කළමනාකරනයක් නැතුව කොමිස් ගැහිල්ල අරමුණු කරගෙන ආණ්ඩුව කරගෙන බවත්, රටේ ජනතාව විදින දුක පීඩනය පිළිබඳව කිසිම අවබෝධයක් මෙම ආණ්ඩුවේ දේශපාලන නායකයින්ට නොමැති බව විපක්‍ෂ නායක මහින්ද රාජපක්‍ෂ මහතා පවසයි. බලංගොඩ, නළුවෙල ශ්‍රී සුදර්ශනාරාම විහාරස්ථානයේ අභිනවයෙන් ඉදිකරන ලද චෛත්‍යය රාජයාණන් වහන්සේගේ කොත නිරාවරණය කිරීමෙන් අනතුරුව පැවති උත්සවයේදී ඔහු මේ බව පැවසීය. වැඩිදුරටත් අදහස් දැක්වූ මහින්ද රාජපක්‍ෂ මහතා, මේ ආණ්ඩුව ටී.එන්.ඒ එකේ සහයෙන් තමයි ආණ්ඩුව කරගෙන යන්නේ. තුනෙන් දෙකේ බලය තියෙනවා කියලා කයිවාරු ගැහුවා. නමුත් අයවැයෙන් තුනෙන් එකක් පරාජයට පත්වුණා. අද මෙම ආණ්ඩුව පරාජිත ආණ්ඩුවක් බවට පත්වෙලා. රට අගාධයට යන එක දේශපාලනඥයින් වශයෙන් අපට මෙන්ම ජනතාවටද බලාගෙන ඉන්න බැහැ. බුදු දහමට තිබුණු තැන අලුත් ව්‍යවස්ථාවේ නැහැ. අලුත් ව්‍යවස්ථාවේ සඳහන් වන්නේ බුදු දහම ලෙස නොව ආගම ලෙසයි. මේ දවස්වල පුරාවස්තු ඩෝසර් කරනවා. විජිතපුර නටඹුන් ඩෝසර් කරලා නිවාස හදන්නයි මේ අය හැදුවේ. කැලෑ ටිකත් කපාගෙන යනවා. ජනතාව මේවා බලාගෙන හිටියොත් රට කාන්තාරයක් බවට පත්වෙන බවද මහින්ද රාජපක්‍ෂ මහතා  වැඩිදුරටත් පැවසීය. කෂිනි හපුආරච්චි     ", "URL": "https://www.ada.lk/0/0/0-346901", "Category": "Latest News", "Parent URL": null}