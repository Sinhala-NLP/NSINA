{"Source": "Ada News", "Timestamp": "20 10 2019", "Headline": "ඇෆ්ගනිස්ථාන පල්ලියට එල්ල වූ ප්‍රහාරයෙන් 62ක් මරු වැළඳ ගනී", "News Content": "ඇෆ්ගනිස්ථානයේ මුස්ලිම් පල්ලියක සිකුරාදා පැවති දේව මෙහෙය අතරතුර පුපුරාගිය බෝම්බයකින් අවම වශයෙන් පුද්ගලයින් 62 දෙනෙකු මිය ගොස් තවත් සැලකිය යුතු පිරිසක් තුවාල ලබා තිබේ. නැගෙනහිර නන්ගහාර් පළාතේ සිදුවූ එම පිපිරීමේ බලය ගොඩනැගිල්ලේ වහලය විනාශ කළ බව ඇසින් දුටු සාක්ෂිකරුවෝ පැවසූහ. කෙසේ වෙතත්, මෙම ප්‍රහාරයේ වගකීම කිසිවෙකු වහාම භාර නොගැනීමද විශේෂත්වයි. ද්ධයෙන් විනාශ වූ රටේ සිවිල් මරණ සංඛ්‍යාව ගිම්හානයේදී පෙර නොවූ විරූ මට්ටමකට ළඟා වී ඇති බව එක්සත් ජාතීන්ගේ සංවිධානය ප්‍රකාශ කිරීමෙන් පසු දින මෙම පිපිරීම සිදුවිය. එක්සත් ජාතීන්ගේ වාර්තාවට අනුව, දශකයකට පෙර එක්සත් ජාතීන්ගේ වාර්තා ආරම්භ වූ මාරාන්තික කාර්තුව වන ජූලි සහ සැප්තැම්බර් අතර සිවිල් වැසියන් 1,174 ක් ඝාතනය විය. මේ අතර, අගෝස්තු මාසයේ සිදු වූ සෑම ඝාතනයක්ම ලේඛනගත කිරීමට උත්සාහ කළ බීබීසී අධ්‍යයනයකින් හෙළි වූයේ ජීවිත අහිමි වූවන්ගෙන් පහෙන් එකක් සිවිල් වැසියන් බවයි.   ", "URL": "https://www.ada.lk/0/0/0-353502", "Category": "International", "Parent URL": null}