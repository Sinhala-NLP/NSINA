{"Source": "Ada News", "Timestamp": "27 01 2020", "Headline": "චීනයේ  ශ්‍රී ලාංකා තානාපති  කාර්යාලය පැය 24ම විවෘතයි", "News Content": "චීනයේ වූහාන් ඇතුළු පළාත් කිහිපයක පැතිර යන කෝරානා වෛරසය හේතුවෙන් එරට රැඳී සිටින ශ්‍රී ලාංකේය සිසුන් සහ වෘත්තිකයන්ගේ තොරතුරු නිරන්තරයෙන් ලබාගැනීම සඳහාත්, එම සිසුන්ට තානාපති කාර්යාලය සමග අඛණ්ඩව සබඳතා පැවැත්වීම සඳහාත් එරට පිහිටි ශ්‍රී ලංකා තානාපති කාර්යාලය පැය 24 පුරා විවෘතව තබන ලෙස විදේශ සබඳතා අමාත්‍ය දිනේෂ් ගුණවර්ධන මහතා උපදෙස් ලබාදී තිබේ. මේ අතර, දැනට ගමන් බිමන් සීමා කර ඇති වූහාන් නගරය තුළ සිරවී සිටින ශ්‍රී ලාංකේය සිසුන් නැවත කඩිනමින් මෙරටට ගෙන්වා ගැනීම සඳහා රාජතාන්ත්‍රික මට්ටිමින් කටයුතු සිදුකෙරෙමින් පවතින බවද අමාත්‍යාංශය ආරංචි මාර්ග පෙන්වා දෙයි. විශේෂයෙන්ම රාජ්‍ය නායක මට්ටමින්, විදේශ සබඳතා අමාත්‍යංශ මට්ටමින්, චීනයේ විදේශ අමාත්‍යාංශය හා ශ්‍රී ලංකාවේ චීන තානාපති කාර්යාලය සමග මේ සම්බන්ධ සම්බන්ධීකරණයන් හා සාකච්ඡා නිරන්තරව සිදුවෙමින් පවතින බවද එම ආරංචි මාර්ග වැඩිදුරටත් පෙන්වා දෙයි.  ", "URL": "https://www.ada.lk/0/0/0-357111", "Category": "Latest News", "Parent URL": null}