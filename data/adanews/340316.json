{"Source": "Ada News", "Timestamp": "14 09 2018", "Headline": "ඇඹිලිපිටිය කුඩු ජාවාරම්කරුවන්ගේ රජ දහනක් වෙයි", "News Content": "ඇඹිලිපිටිය නගරය මේ වන විට කුඩු ජාවාරම්කරුවන්ගේ ප්‍රධාන මධ්‍යස්ථානයක් බවට පත්ව ඇත. ඇඹිලිපිටිය නගරයට දිනපතා විශාල ජන සංඛ්‍යාවක් විවිධ කටයුතු සඳහා එක්වෙන අතර ශ්‍රී ලංකා විවිධ ප්‍ර දේශවලින් එසේ ඇඹිලිපිටියට ජනතාව පැමිණෙමින් සිටිති.  මෙම ජනතාව ඉලක්ක කර ගනිමින් ඇඹිලිපිටිය නරගයේ දැවැන්ත මත්කුඩු ජාවාරමක් ක්‍රියාත්මක වෙයි. ඊයේ දිනයේදී පමණක් ඇඹිලිපටියේදී පැය දෙකක කාලයක් තුළ හෙරොයින් ඊෂි කෑෂ් ක්‍රමයට අලෙවි කිරීමට කටයුතු කළ සැකකරුවන් තිදෙනෙක් හා සැකකාරියක් අත්අඩංගුවට ගැනීමට ඇඹිලිපිටිය පොලීසිය සමත්ව තිබේ. එසේම ඇඹිලිපිටිය පැමිණෙන ජනතාවගෙන් විශාල ප්‍රමාණයක් ගොවි ජනතාව වෙන අතර දිනපතා උපකාරක පංති සඳහා එක්වීමටත් විශාල තරුණ තරුණියන් පිරිසක් ඇඹිලිපිටියට පැමිණෙති. ඇඹිලිපිටිය (සවස 6.30) - හෙරොයින් ග්‍රෑම් 75ක් සමග එක් සැකකරුවෙක් (ඊෂි කෑෂ්  ක්‍රමයට හෙරොයින් අලෙවි කිරීම) ඇඹිලිපිටිය (සවස 6.55) - හෙරොයින් ග්‍රෑම් 20ක් සමග සැකකරුවෙක් (ඊෂි කෑෂ්  ක්‍රමයට හෙරොයින් අලෙවි කිරීම) ඇඹිලිපිටිය (රාත්‍රී 8.45)  - හෙරොයින් ග්‍රෑම් 20 ක් සමග සැකකාරියක් (ඊෂි කෑෂ්  ක්‍රමයට හෙරොයින් අලෙවි කිරීම) ඇඹිලිපිටිය (රාත්‍රී8.40) - හෙරොයින් ග්‍රෑම් 10 ක් සමග සැකකරුවෙක් (ඊෂි කෑෂ්  ක්‍රමයට හෙරොයින් අලෙවි කිරීම)  ", "URL": "https://www.ada.lk/0/0/0-340316", "Category": "Latest News", "Parent URL": null}