{"Source": "Ada News", "Timestamp": "25 05 2022", "Headline": "ඇමෙරිකානු පාසල් දරුවන් 19කට හා තවත් 2කට වෙඩි", "News Content": "ඇමෙරිකා එක්සත් ජනපදයේ දකුණු ටෙක්සාස් හි ප්‍රාථමික පාසලකදී තුවක්කුකරුවෙකු සිදුකළ සමූහ වෙඩි තැබීමකින් සිසුන් 19දෙනෙකු සහ වැඩිහිටියන් දෙදෙනෙකු ඝාතනය කර තිබේ. ටෙක්සාස් ආණ්ඩුකාර ග්‍රෙග් ඇබට් පැවසුවේ තුවක්කුකරු 18 හැවිරිදි සැල්වදෝර් රමෝස් ලෙස හඳුනාගෙන ඇති බවයි. විදෙස් වාර්තා පෙන්වා දුන්නේ සැකකරු පොලිස් නිලධාරීන් විසින් එම ස්ථානයේදීම ඝාතනය කර ඇති බවයි. එහිදී පොලිස් නිලධාරීන්ටද තුවාල සිදුව තිබේ. මියගිය සියලුම දරුවන් අවුරුදු 07ත් 11ත් අතර වයසේ පසුවන දරුවන් බව පොලීසිය සඳහන් කරයි. මෙක්සිකානු දේශසීමාවේ සිට පැයක් පමණ දුරින් පිහිටි කුඩා ටෙක්සාන් ප්‍රජාවක් වන උවාල්ඩේ හි ප්‍රහාරය එක්සත් ජනපදයේ මාරාන්තික වෙඩි තැබීම්වල නවතම ප්‍රහාරයයි. ගිනිඅවි ප්‍රචණ්ඩත්වයේ පුළුල් භීතිය අනාගත ඝාතන වැළැක්වීමට ක්‍රියා කිරීමට අපොහොසත් වී ඇති බව විදෙස් වාර්තා පෙන්වා දෙයි. අවසන් වරට 2018 දී ෆ්ලොරිඩා හි පාර්ක්ලන්ඩ් හි උසස් පාසල් සිසුන් 14දෙනෙකු සහ වැඩිහිටි කාර්ය මණ්ඩලයේ තිදෙනෙකු මරා දැමීමෙන් පසුව මෙම සිදුවීම වාර්තා වෙයි.   ", "URL": "https://www.ada.lk/0/0/0-393699", "Category": "International", "Parent URL": null}