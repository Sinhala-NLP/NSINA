{"Source": "Ada News", "Timestamp": "19 04 2018", "Headline": "නව සෞරග්‍රහ මණ්ඩල සොයා ටෙස් චන්ද්‍රිකාව උඩු ගුවනට", "News Content": "\r\n\tඇමෙරිකානු අභ්‍යවකාශ ඒජන්සිය විසින් සිය නවතම චන්ද්‍රිකාව වූ ටෙස් චන්ද්‍රිකාව ෆ්ලොරිඩා හි කේප් කැනවරාල් හි සිට අභ්‍යවකාශගත කර තිබේ.\r\n \r\n\tඅපේ සෞරග්‍රහ මණ්ඩලයෙන් ඔබ්බට ඇති දහස් ගණනක් වූ සෞරග්‍රහ මණ්ඩල සොයායෑමේ අරමුණින් මෙම ටෙස් චන්ද්‍රිකාව උඩු ගුවනට යැවූ බව ඔවුහු පවසති.\r\n \r\n\tඒ අනුව, අභ්‍යවකාශයේ කිලෝ මීටර් දහස් ගණනක් දුරින් වූ ලක්ෂ සංඛ්‍යාත ග්‍රහ වස්තූන් පිළිබඳ තවදුරටත් අවබෝධයක් ලබාගැනීම මෙම ව්‍යායාමයෙහි අරමුණ වී ඇත.\r\n \r\n\tඒ අනුව, මේ ආකාරයෙන් නව ග්‍රහලෝක සම්බන්ධයෙන් තොරතුරු ගවේෂණයේ යෙදෙන අනෙකුත් චන්ද්‍රිකා සහ දුරේක්ෂයන්ගෙන් ලබාගන්නා තොරතුරු ද සම්බන්ධ කරගනිමින් වඩාත් නිරවුල් අවබෝධයක් ලබාගැනීමද මෙම මෙහෙයුමේ අරමුණක් වී තිබේ.\r\n \n \n \r\n\t \r\n  ", "URL": "https://www.ada.lk/0/0/0-323443", "Category": "International", "Parent URL": null}