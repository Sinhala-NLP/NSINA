{"Source": "Ada News", "Timestamp": "20 01 2019", "Headline": "සෝමාවති  වනෝද්‍යානයේ දඩයමේ ගිය තිදෙනෙක් කොටු", "News Content": "සුංගාවිල වනජීවී කාර්යාලයේ නිලධාරීන් විසින් ඊයේ 19 වන දින සිදු කළ විශේෂ වැටලීමකදී සෝමාවතිය ජාතික වනෝද්‍යානයේ චුංගංගඟ ප්‍රදේශයේදී වල් ඌරෙකු මරා මස් කර රැගෙන එමින් සිටි පුද්ගලයින් තිදෙනෙකු අත්අඩංගුවට ගෙන ඇත. එලෙස දඩයමේ ගිය සැකකරුවන් කුඩා පටුනගම ප්‍රදේශයේ පදිංචිකරුවන් බව වනජීවීය කියයි. අත්අඩංගුවට පත් සැකකරුවන් ළඟ තිබී වල් ඌරු මස් කිලෝ ග්‍රෑම් 21, පිහියක් සහ විදුලි පන්දමක්ද අත්අඩංගුවට ගෙන ඇත. අත්අඩංගුවට ගත් සැකකරුවන් තිදෙනා ලබන 24 වන දින පොළොන්නරුව මහේස්ත්‍රාත්වරයා හමුවට යොමු කිරීමට නියමිතය. මැදිරිගිරිය -චාපා කුරුවිට   ", "URL": "https://www.ada.lk/0/0/0-344511", "Category": "Latest News", "Parent URL": null}