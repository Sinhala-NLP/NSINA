{"Source": "Ada News", "Timestamp": "30 04 2019", "Headline": "වඩුබාස්ගේ පොතේ රුපියල් මිලියන 100ක්", "News Content": "මන්නාරම අඩම්පන් පාලවිය ප්‍රදේශයේ වෙළඳසැලක් පරික්ෂා කළ යුද හමුදා සෙබලුන් පිරිසකට ඩෙටනේටර් 10 ක් තිබී හමු වී ඇති අතර එහි සිටි මුස්ලිම් සැකකරුවන් සිව් දෙනෙකු අත්අඩංගුවට ගත් බවට යුද හමුදාව පවසයි. වන්නි ආරක්ෂක සේනා මූලස්ථානයට අයත් 54 බලසේනාවට අයත් සෙබලුන් පිරිසක් විසින් අදාළ ප්‍රදේශයේ අද (30දා) උදෑසන සෝදිසි මෙහෙයුමක් දියත් කළ අවස්ථාවේදී එක්තරා කඩ කාමරයක් වහලය පරික්ෂා කිරීමේදී ඩෙටනේටර් 10 ක් සඟවා තිබී හමු වී ඇත. අත්අඩංගුවට ගත් සෙසු සැකකරුවන් අතර කුඩා වඩුමඩුවක් පවත්වාගෙන ගිය අයෙකුද සිටින අතර ඔහුට අයත් බැංකු පොතක රුපියල් කෝටි 10 ක පමණ මුදලක් තිබී තිබේ. අත්අඩංගුවට ගත් සැකකරුවන් සහ ඩෙටනේටර් තොගය යුද හමුදා වැඩි දුර පරික්ෂණ සඳහා අඩම්පන් පොලීසිය වෙතට භාර දුන් බවට වන්නි ආරක්ෂක සේනා මූලස්ථානය පවසයි.     ", "URL": "https://www.ada.lk/0/0/0-347912", "Category": "Latest News", "Parent URL": null}