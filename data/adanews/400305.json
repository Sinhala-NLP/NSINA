{"Source": "Ada News", "Timestamp": "5 01 2023", "Headline": "IMF හි ණය මුදලකට එකඟ වූ ඊජිප්තු පවුම ශීඝ්‍ර පහළ යාමක", "News Content": "මුදල් හිඟ ආණ්ඩුව දෙසැම්බර් මැද භාගයේදී එක්සත් ජනපද ඩොලර් බිලියන 3ක ජාත්‍යන්තර මූල්‍ය අරමුදලේ ගනුදෙනුවකට එකඟ වීමෙන් පසු ඊජිප්තු පවුම පසුගිය බදාදා එහි විශාලතම තනි දින කඩා වැටීම පෙන්නුම් කර තිබේ. ඊජිප්තු පවුමක් එක්සත් ජනපද ඩොලරයක් සඳහා 24.7 සිට 26.3 දක්වා පහත වැටුණි. ඊජිප්තුව සහ IMF විසින් රටේ මහ බැංකුව විසින් ක්‍රියාත්මක කරන ලද ආර්ථික ප්‍රතිසංස්කරණ ගණනාවක් සඳහා අනුමත කරන ලද ආධාරක පැකේජය නිල වශයෙන් අනුමත කිරීමෙන් සති තුනකට පමණ පසුව නම්‍යශීලී විනිමය අනුපාතයකට මාරුවීමත් සමග මෙය සිදුවිය. මෙම පැකේජය මගින් ඊජිප්තුව සඳහා තවත් එක්සත් ජනපද ඩොලර් බිලියන 14ක මූල්‍යාධාරයක් ලබා ගැනීමට ඉඩ සලසා තිබේ. වසර ආරම්භයේ සිට, ඊජිප්තු පවුම ඩොලරයට සාපේක්ෂව එහි වටිනාකමෙන් 40% කට වඩා අහිමි වී ඇති අතර, රට දැනට විදේශ මුදල් හිඟයකට මුහුණ දී සිටී. මෑත මාසවලදී එරට උද්ධමනය ඉහළ යාමෙන් ඊජිප්තුව පීඩාවට පත්ව ඇත. එහිදී එරට මහ බැංකුව පොලී අනුපාත ඉහළ දැමීමෙන් උද්ධමනය ඉහළ යාම වැළැක්වීමට උත්සාහ කර ඇත. ඊජිප්තුවරුන් දශක ගණනාවක් පුරා පාන් වැනි මූලික භාණ්ඩ ලබා ගැනීමට රජයේ සහනාධාර මත රැඳී සිටීමත්, රජයේ සංඛ්‍යාලේඛනවලට අනුව ඊජිප්තුවේ මිලියන 104ක ජනතාවගෙන් තුනෙන් එකක් පමණ දරිද්‍රතාවයේ ජීවත් වීමත් මෙම ආර්ථික අහේණියට හේතු වී ඇත.   ", "URL": "https://www.ada.lk/0/0/0-400305", "Category": "International", "Parent URL": null}