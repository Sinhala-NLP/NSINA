{"Source": "Ada News", "Timestamp": "2 09 2022", "Headline": "ආර්ජන්ටිනාවෙන් හඳුනා නොගත් රෝගී තත්ත්වයක්!", "News Content": "ලෝක සෞඛ්‍ය සංවිධානය (WHO) ආර්ජන්ටිනාවේ නොදන්නා හේතුවකින් නියුමෝනියා රෝගීන් 10දෙනෙකුගේ පොකුරක් නිරීක්ෂණය කරමින් සිටින අතර මේ වන විට මරණ තුනක්ද සිදුව තිබේ. WHO හි ප්‍රාදේශීය කාර්යාලය වන පෑන් ඇමරිකානු සෞඛ්‍ය සංවිධානය (PAHO) පවසන පරිදි, රටේ වයඹ දෙසින් පිහිටි නගරයක තනි පෞද්ගලික සායනයකට මෙම සියලු සිද්ධීන් අදාළ වෙයි. අඟහරුවාදා මූලික වාර්තාවකට සෞඛ්‍ය සේවකයින් පස් දෙනෙකු සහ සායනයේ දැඩි සත්කාර වාට්ටුවේ ප්‍රතිකාර ලැබූ රෝගියෙකු ඇතුළත් විය. අගෝස්තු 18 සහ 22 අතර රෝග ලක්ෂණ මතු වී තිබේ. බ්‍රහස්පතින්දා ප්‍රාදේශීය සෞඛ්‍ය නිලධාරීන් තවත් රෝගීන් තිදෙනෙකු වාර්තා කළ අතර, මරණ තුනක් ඇතුළුව මුළු සංඛ්‍යාව නවය දක්වා ගෙන එයි. මියගිය පුද්ගලයින් තිදෙනාටම වෙනත් සෞඛ්‍ය තත්ත්වයන් තිබුණි. සිකුරාදා ආර්ජන්ටිනාව අතිරේක රෝගියෙකු වාර්තා කළේය. මෙහි රෝග ලක්ෂණ උණ, මාංශ පේශි සහ උදර වේදනාව සහ හුස්ම හිරවීම ඇතුළත් වේ. රෝගීන් කිහිප දෙනෙකුට පෙනහළු දෙකෙහිම නියුමෝනියාව ඇති වී තිබේ.   ", "URL": "https://www.ada.lk/0/0/0-396852", "Category": "International", "Parent URL": null}