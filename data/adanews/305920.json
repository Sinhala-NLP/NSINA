{"Source": "Ada News", "Timestamp": "26 01 2018", "Headline": "මාතර මදූෂ්ට ලිඛිත ප්‍රකාශයක්- පෙනී නොසිටියහොත් දේපළ තහනම්", "News Content": "\r\n\tමනුෂ්‍ය ඝාතනයක් හා සන්නද්ධ ක්‍රියාකාරකම්වලට සම්බන්ධ වී දැනට සැඟව සිටින කඹුරු පිටියේ මදූෂ් (මදූෂ් ලක්ෂිත) මාතර අධිකරණයේ පෙනී සිටින ලෙස ලිඛිත ප්‍රකාශයක් නිකුත් කර තිබේ.\r\n \r\n\tඔහුට  පසුගිය 16 දා  මාතර මහාධිකරණයේ පෙනී සිටින ලෙස මෙම ප්‍රකාශය මුලින් නිකුත් කළ අතර නැවතත් එය මාර්තු මස 27 දා දක්වා දීර්ඝ කර ඇත.\r\n \r\n\tමෙම ප්‍රකාශනය ප්‍රසිද්ධ කිරීමේ දින සිට දින 30කට නොඅඩු කාලයකදී චූදිතයා නියමිත ස්ථානයක නියමිත කාලයකදී පෙනී සිටි යුතු වෙයි.\r\n \r\n\tඑසේ නොමැතිවුවහොත් 1979 අංක 15 දරණ අපරාධ නඩු විධාන සංග්‍රහ පනෙත් 61 වැනි වගන්තිය අනුව චූදිතයාට අයත් චංචල හා නිශ්චල දේප තහනම් වන බව පොලසිය නිකුත් කළ නිවේදනයක දැක්වෙයි.\r\n \n\n  ", "URL": "https://www.ada.lk/0/0/0-305920", "Category": "Latest News", "Parent URL": null}