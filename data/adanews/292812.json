{"Source": "Ada News", "Timestamp": "28 11 2017", "Headline": "ජනපති දකුණු කොරියාවට ළඟාවෙයි", "News Content": "\r\n\tදකුණු කොරියානු ජනාධිපති මුන් ජෙයින් මහතාගේ ආරාධනයකට අනුව  තුන් දින නිල සංචාරයක් සඳහා ශ්‍රී ලංකාවෙන් පිටත්ව ගිය ජනපති මෛත්‍රීපාල සිරිසේන මහතා අද (28දා) පෙරවරුවේ සෝල් අගනුවර ඉන්චොං ජාත්‍යන්තර ගුවන් තොටුපොළ වෙත ළඟාවිය.\r\n \r\n\tදකුණු කොරියාවේ විදේශ කටයුතු නියෝජ්‍ය අමාත්‍ය චෝ හයුන් සහ ජාතික ආරක්ෂක ප්‍රධානී චුන්ග් අයි - යෝන්ග් ඇතුළු  පිරිසක් විසින් ජනාධිපති ඇතුළු දූත පිරිස පිළිගෙන තිබේ.\r\n \r\n\tඅමාත්‍යවරුන් වන ආචාර්ය සරත් අමුණුගම, රංජිත් සියඹලාපිටිය, මලික් සමරවික්‍රම, තලතා අතුකෝරල, දයා ගමගේ, තිලක් මාරපන අයන මහත්ම මහත්මීන් මෙම සංචාරයට වරින් වර සහභාගි වෙයි.\r\n \r\n\tජනාධිපති මෛත‍්‍රීපාල සිරිසේන මහතා හා දකුණු කොරියානු ජනාධිපති මුන් ජෙයින් මහතා අතර නිල හමුව හෙට (29දා) සිදුවෙයි.\r\n \n   \n \r\n\t \r\n  ", "URL": "https://www.ada.lk/0/0/0-292812", "Category": "Latest News", "Parent URL": null}