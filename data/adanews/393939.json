{"Source": "Ada News", "Timestamp": "31 05 2022", "Headline": "ජර්මනියේ උද්ධමනය වසර 50කින් ඉහළම මට්ටම කරා", "News Content": "ජර්මානු සංඛ්‍යාලේඛන කාර්යාලය වන ඩෙස්ටැටිස් විසින් ආහාර සහ බලශක්ති මිල ගණන් අඛණ්ඩව ඉහළ යාමත් සමග මැයි මාසයේ උද්ධමනයේ තවත් ඉහළ යෑමක් වාර්තා කර තිබේ. ඒ අනුව, යුරෝපයේ ඉහළ ආර්ථිකයේ වාර්ෂික උද්ධමනය 7.9%ක් දක්වා ළඟා වී ඇති අතර එය 1973 තෙල් අර්බුදයෙන් පසු ඉහළම මට්ටම කරා පැමිණීමකි. යුක්රේනයේ ගැටුම සහ රුසියාවට පෙර නොවූ විරූ සම්බාධක පැනවීම මධ්‍යයේ මෙම ඉහළ යෑම සිදුව තිබේ. යුක්රේනයේ රුසියාවේ හමුදා මෙහෙයුම ආරම්භ වූ පෙබරවාරි අග සිට ඉහළ යන බලශක්ති මිල උද්ධමනය කෙරෙහි සැලකිය යුතු බලපෑමක් ඇති කර ඇති බව ඩෙස්ටාටිස් සඳුදා පැවසීය. \"මිල කෙරෙහි ඉහළ බලපෑමක් ඇති කරන තවත් සාධකයක් වන්නේ කොවිඩ්-19 වසංගතය හේතුවෙන් සැපයුම් දාමයේ බාධා කිරීම්\" යනුවෙන් ඒජන්සිය පවසයි. බලශක්ති මිල ගණන් වසරින් වසර මැයි මාසයේදී 38.3%කින් ඉහළ ගොස් ඇති අතර ආහාර මිල ගණන් 11.1%කින් ඉහළ ගොස් ඇත.   ", "URL": "https://www.ada.lk/0/0/0-393939", "Category": "International", "Parent URL": null}