{"Source": "Ada News", "Timestamp": "14 12 2017", "Headline": "ප්‍රසාද හා දිරි දීමනා නැත්නම් විදුලිය වර්ජනයකට", "News Content": "\r\n\tසේවකයන්ට අහිමි කර තිබෙන ප්‍රසාද දීමනා හා දිරි දීමනා සතියක් තුළ ලබාදීමට කටයුතු නොකළහොත් ලබන සතියේදී අඛණ්ඩ වැඩවර්ජනයක් දියක් කරන බව ලංකා විදුලි සේවක සංගමය සඳහන් කරයි.\r\n \r\n\tපාලකයන් සුරසැප විඳිමින් රටේ විදුලිය අඛණ්ඩව පවත්වාගෙන යන සේවකයන්ට හිමි ප්‍රසාද දීමනා හා දිරිදීමනා කපාදමා තිබෙන බවද එම සංගමයේ ප්‍රධාන ලේකම් රංජන් ජයලාල් මහතා සඳහන් කළේය.\r\n \r\n\tමෙය විරෝධය පළකර අද (14දා) සුගතදාස ගෘහස්ථ ක්‍රීඩාංගණයේ පැවැත්වෙන විදුලිබල මණ්ඩල ප්‍රණාම උලෙළ වර්ජනය කරන බවත්, අදාළ ස්ථානය ඉදිරිපිට නිහඬ උද්ඝෝෂණයක් පවත්වන බවත් හෙතෙම පවසා සිටියේය.\r\n \r\n\t‍මීට අමතරව ප්‍රධාන කාර්යාල ඉදිරිපිට සත්‍යග්‍රහ ව්‍යාපාරයක් ආරම්භ කර තිබෙන බවද ප්‍රධාන ලේකම්වරයා පැවසීය.\r\n \n\n  ", "URL": "https://www.ada.lk/0/0/0-296430", "Category": "Latest News", "Parent URL": null}