{"Source": "Ada News", "Timestamp": "7 08 2018", "Headline": "SLC T20  ලීග ක්‍රිකට් තරගාවලියේ අධ්‍යක්ෂක  සජිත් ප්‍රනාන්දු", "News Content": "ශ්‍රී ලංකා ක්‍රිකට් ආයතනය සංවිධානය කරන  SLC T20  ලීග ක්‍රිකට් තරාගාවලියේ අධ්‍යක්ෂක ලෙස හිටපු පළමු පෙළ ක්‍රිකට් ක්‍රීඩකයෙක් වෙන සජිත් ප්‍රනාන්දු මහතා පත්කළ බව ක්‍රිකට් ආයතනය නිවේදනය කරයි. ඔහු ශ්‍රී ලංකා ඒ කණ්ඩායමට නායකත්වය ලබාදී ඇති අතර මේ වන විට ශ්‍රී ලංකා නැගී එන ක්‍රිකට් කණ්ඩායටමේ කළමනාකරු ලෙස කටයුතු කරයි. එසේම ශ්‍රී ලංකා ක්‍රිකට් තේරීම් කමිටු සාමාජිකයෙක් ලෙසද සජිත් ප්‍රනාන්දු මහතා කටයුතු කර තිබේ. විස්සයි20 ලීග ක්‍රිකට් තරගාවලිය අගෝස්තු 21 දා ආරම්භවීමට නියමිත අතර එය සැප්තැම්බර් 02 දා තෙක් පැවැත්වෙයි.   ", "URL": "https://www.ada.lk/0/0/0-339006", "Category": "Sports", "Parent URL": null}