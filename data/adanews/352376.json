{"Source": "Ada News", "Timestamp": "15 09 2019", "Headline": "කරන්න බැරිවුණ දේ අගමැති කියයි", "News Content": "2015 ජනපතිවරණයට ලබාදුන් පොරොන්දු අනුව ඉටුකිරීමට නොහැකිවූයේ විධායක ජනපති ධුරය අහෝසි කිරිම හා උතුරු නැගෙනහිර ගැටලුවට දේශපාලන විසඳුමක් ලබාදීම යන කරුණු බව අග්‍රාමාත්‍ය රනිල් වික්‍රමසිංහ මහතා පැවැසීය. අග්‍රාමාත්‍ය රනිල් වික්‍රමසිංහ මහතා මෙම අදහස් ප්‍රකාශ කළේ සිවිල් සමාජ නියොජිතයන් පිරිසක් අරලිය ගහ මන්දිරයේදී හමුවූ අවස්ථාවේදිය. රජය තරගකාරී සමාජ වෙළඳපොළ ආර්ථිකයක් කරා ගමන් කරමින් සිටින බවත් ලබාදුන් බොහෝ පොරොන්දු ඉටුකිරීමට හැකිවූ බවත් ඔහු ප්‍රකාශ කළේය. මෙහිදි සිවිල් සමාජ ක්‍රියාකාරින් එක්සත් ජාතික පෙරමුණේ ජනපති අපේක්ෂකත්වය සම්බන්ධයෙන්ද සාකච්ඡා කර ඇති අතර එළැඹෙන ජනපතිවරණය සඳහා 2015 ජනපතිවරණයට එක්ව සිටි පිරිසගේ එක්සත් බව අවශ්‍ය බවත් සඳහන් කර තිබේ.   ", "URL": "https://www.ada.lk/0/0/0-352376", "Category": "Latest News", "Parent URL": null}