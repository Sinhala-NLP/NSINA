{"Source": "Ada News", "Timestamp": "17 02 2018", "Headline": "තුර්කි හමුදා කුමන්ත්‍රණයට සම්බන්ධ මාධ්‍යවේදීන් 6කට ජීවිතාන්ත සිර දඬුවම්", "News Content": "\r\n\t2016 ජූලි මාසයේදී තුර්කියේ සිදුවූ හමුදා කුමන්ත්‍රණය හා සබඳතා පැවැත්වූයේ යැයි කියන එරට මාධ්‍යවේදීන් 6 දෙනෙකුට ජීවිතාන්තය දක්වා සිර දඬුවම් නියම වී තිබේ.\r\n \r\n\tකිසිදු චෝදනාවක් නොමැතිව වසරකට අධික කාලයක් රඳවාගෙන සිටි ජර්මානු-තුර්කි සම්භවයක් සහිත මාධ්‍යවේදී ඩැනිස් යූසෙල් නිදහස් කිරීමට එරට තවත් අධිකරණයක් නියෝගය කරන අවස්ථාවේදී මෙම නියෝගය නිකුත් වීමද විශේෂත්වයකි.\r\n \r\n\tඑම නිරර්ථක හමුදා කුමන්ත්‍රණයේ මහ මොළකරුවා ලෙස සැලකුණු ඇමෙරිකාවේ රැඳී සිටින ඉස්ලාමීය ආගමික නායක ෆෙතුල්ලාහ් ගුලෙන් සමග මෙම මාධ්‍යවේදීන් සම්බන්ධතා පැවැත්වූ බවට තොරතුරු අනාවරණය වී තිබේ.\r\n \r\n\tඑරට මානව හිමිකම් සංවිධාන මෙන්ම එක්සත් ජාතීන්ගේ සංවිධානය සහ මාධ්‍ය නිදහස වෙනුවෙන් වූ සංවිධාන මෙම අධිකරණ තීන්දුව හෙළා දැක ඇත.\r\n \n\n  ", "URL": "https://www.ada.lk/0/0/0-310510", "Category": "International", "Parent URL": null}