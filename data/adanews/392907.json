{"Source": "Ada News", "Timestamp": "2 05 2022", "Headline": "හරීන්ගේ හැසිරීම ෆොන්සේකා හෙළා දකියි", "News Content": "සමගි ජන බලවේගයේ මැයි දින රැළියේදී හරින් ප්‍රනාන්දු මන්ත්‍රීවරයා හා සරත් ෆොන්සේකා මහතා අතර ඇතිවූ ගැටුම්කාරී තත්ත්වය පිළිබඳව පාර්ලිමේන්තු මන්ත්‍රි සරත් ෆොන්සේකා මහතා පැහැදිලි කිරීමක් කළේය. “එතුමට (හරින් ප්‍රනාන්දු)  තමයි එහි සංවිධාන  කටයුතු භාර දී තිබුණේ. නමුත් එහි යම් යම් දේවල් සාධාරණ විදිහට නිවැරදි විදිහට කරලා තිබුණේ නෑ. ප්‍රතිරූප ගොඩ නගාගන්න කල්ලියක කිහිප දෙනෙක් එකතු වෙලා ඒ අයගේ ප්‍රතිරූපය හා නම ඉදිරියට ගෙනියන්න යම් යම් ක්‍රියාමාර්ග අරගෙන තිබුණා. මම ඒකට විරුද්ධ වුණා.විරුද්ධත්වය ප්‍රකාශ කළා. එතකොට එතුමා ඉතාම අශීලාචාර විදිහට අසභ්‍ය වචන කියමින් එතන හැසිරුණා. එතුමට හිතන්න තිබුණා මහ ජනතාව ඉස්සරහා කථා කරන්න බැරි දේවල් මොනවද පුළුවන් දේවල් මොනද කියලා.  මම කතා කරපු විදිහට වැදගත් විදිහට මට උත්තර දෙන්න තිබුණා. එතුමාගේ අසීලාචාර කුපිත වෙලා කළ හැසිරීම අපි පිළිකුළෙන් යුතුව හෙළා දකිනවා. එතුමට මට කියන්න තියෙන්නේ ඒවා පුරුද්දට තියාගන්න එපා කියලා විතරයි. කථික ලැයිස්තුවේ වරදක් තිබුණා. මට තේරුණා ඒක නායකතුමත් දැනගෙන හිටියා කියලා. කොහොමත් ඒක නිවරදි කළා. ඊට අමතරව වැරදි ගොඩක් එතන සිදුවුණා. පසුපෙළ මන්ත්‍රිවරු සමහර පිරිසක් ඒකට විරෝධය පාලා නැගිටලත් ගියා. පක්ෂයේ දෙවැනියා හැටියට මට අයිතියක් යුතුකමක් තියෙනවා ඒවා ගැන කථා කරන්න. ඒවා දිගින් දිගටම කරන්න ගියොත් පක්ෂයේ සමගියට බාධාවක් වෙනවා. පක්ෂයේ දෙවැනියා ලෙස කථික ලැයිස්තුවේ මට ලැබිය යුතු තැනක් තියෙනවා.ඒක නොලැබුණාම මම කථාකරනවා.”  ", "URL": "https://www.ada.lk/0/0/0-392907", "Category": "Latest News", "Parent URL": null}