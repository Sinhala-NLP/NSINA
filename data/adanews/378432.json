{"Source": "Ada News", "Timestamp": "13 05 2021", "Headline": "විදේශිකයින්ගේ වීසා වලංගු කාලය දීර්ඝ කෙරෙයි", "News Content": "මෙරටට පැමිණ සිටින විදේශිකයින්ගේ මෙරට රැඳී සිටීම සඳහා නිකුත් කර ඇති සියලු වර්ගයේ වීසා වලංගු කාල සීමාව දීර්ඝ කර ඇති බ​ව ආගමන විගමන දෙපාර්තමේන්තුව නිවේදනය කර සිටියි. අදාළ වලංගු කාල සීමාව මැයි 11 වැනිදා සිට ජුලි 09 දක්වා දින 60කින් දීර්ඝ කළ බවද එම දෙපාර්තමේන්තුව සඳහන් කර සිටියි.  ", "URL": "https://www.ada.lk/0/0/0-378432", "Category": "Latest News", "Parent URL": null}