{"Source": "Ada News", "Timestamp": "12 09 2018", "Headline": "ජනතාව ජාත්‍යන්තරයේ ජීවත්වෙන්න පුරුදු විය යුතුයි - ජෝන්", "News Content": "‍ෙතෙල් මිල වැඩිවීම මිල සූත්‍රය අනුව සිදුවන බවත් අනෙකුත් භාණ්ඩ හා සේවා වල මිලද ඒ අනුව ඉහළ යා යුතු බවත් අමාත්‍ය ජෝන් අමරතුංග මහතා පැවැසීය. කොළඹදී ඊයේ  පැවැති වැඩසටහනකදී ඔහු මේ බව ප්‍රකාශ කළේය. එසේම ජනතාව මේ සඳහා පුරුදු විය යුතු බවත් ඔහු සඳහන් කළේය. දේශපාලන තත්ත්වය ගැන කථා කළොත්? දේශපාලන වශයෙන් කිසිම ගැටලුවක් නෑ. ජනාධිපතිතුමා ප්‍රකාශ කර තියෙනවා ලබන වසරේදී කිසිම ඡන්දයක් නෑ කියලා. ඡන්දය තියෙන්නේ නියමිත දිනයට කියලා.  ඒක නිසා කාට කාටත් දැඟලුවට වැඩක් වෙන්නේ නෑ. කිරිපැකට්ටුව සම්බන්ධයෙන් ආණ්ඩුවට දැඩි චෝදනාවක් එල්ල වෙනවා? ඒ කියන්නේ මිල වැඩිවීම සම්බන්ධයෙන්ද? නෑ නෑ අර වස දාලා කිරි දීලා කියනවා? නෑ. මම නම් දන්නේ නෑ එහෙම එකක් ගැන. කාටද විෂ වෙලා තියෙන්නේ. අපිත් කිරිබොනවා අපිටත් නෑ එහෙම දෙයක්. අපිත් දැන් මේ තේ වලට කිරි පැකට් කරලා තියෙන ඒවනේ දාලා බොන්නේ. තෙල් මිල වැඩි වෙලා තියෙනවා? ඒක අපි කලින් පිළිගත්තානේ. ලෝක වෙළඳපොළේ තෙල් මිල වැඩි වුණොත් මෙහෙත් තෙල් මිල වැඩිවෙනවා. එහෙම තමා අනිත් රටවල් වල දවස ගාණේ වැඩිවෙනවා. ප්‍රවාහන සංගම් මිල වැඩිවීමක් ඉල්ලනවා. ඒවත් වැඩි වෙන්න ඕන තමයි. එහෙම වෙනවනම් ඒවත් වැඩිවෙයි. ඒවටත් මිල  සූත්‍රයක් ඇති කරයි. මහජනතාවට මෙහෙම වැඩිවීම ප්‍රශ්ණයක් නේද ඇමතිතුමා? මේ රටේ විතරනේ ප්‍රශ්ණ. අනිත් රටවල් වල මම කිව්වේ දෛනිකවත් වෙනවා කියලා. මිනිස්සු පුරුදු වෙන්න ඕන ජාත්‍යන්තරයේ ජීවත් වෙන්න.     ", "URL": "https://www.ada.lk/0/0/0-340255", "Category": "Latest News", "Parent URL": null}