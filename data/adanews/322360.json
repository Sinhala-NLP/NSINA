{"Source": "Ada News", "Timestamp": "11 04 2018", "Headline": "ඉෂාන් බණ්ඩාර බොක්සිං අවසන් පූර්ව තරගයකට", "News Content": "\r\n\tඔස්ට්‍රේලියාවේ ගෝල්ඩ් කෝස්ට් හි පැවැත්වෙන පොදු රාජ්‍ය මණ්ඩලීය ක්‍රීඩා තරගාවලියේදී බොක්සිං ක්‍රීඩාවෙන් ශ්‍රී ලංකාවට තවත් පදක්කමක් හිමිවීමට නියමිතය. ඒ පිරිමි කිලෝ ග්‍රෑම් 52 බර පංතියෙන් තරග කළ ඉෂාන් බණ්ඩාර අවසන් පූර්ව තරගයට සුදුසුකම් ලැබීම හේතුවෙනි.\r\n \r\n\tඅවසන් පූර්ව තරගයේදී ඔහු ජයගත හොත් රන් හෝ රිදී පදක්කම හිමිකර ගැනීමට හැකිවන අතර පරාජයට පත්වුවහොත් ලෝකඩ පදක්කම  හිමිවෙයි.\r\n \r\n\tඉෂාන් බණ්ඩාර අර්ධ අවසන් පූර්ව තරගයේදී ලෙසෝතෙහි තාබෝ මොලේෆී පරාජයට පත්කරමින් අවසන් පූර්ව තරගයට සුදුසුකම් ලබාගත්තේය. අවසන් පූර්ව තරගය අනිද්දා (13දා) ඉන්දියාවේ ගෞරව් සෝලාංකි හා පැවැත්වීමට නියමතය.\r\n \r\n\tකිලෝ ග්‍රෑම් 52 බර පංතියෙන් ඉෂාන් තරග කළ අතර ඔහු අවසන් පූර්ව තරගය පරාජයට පත්වුවත් ලෝකඩ පදක්කම හිමි අතර ජයග්‍රහණය කළහොත් රන් හෝ රිදී පදක්කමට යෑමට අවස්ථාව පවතී.\r\n \n\n  ", "URL": "https://www.ada.lk/0/0/0-322360", "Category": "Sports", "Parent URL": null}