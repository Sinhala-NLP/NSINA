{"Source": "Ada News", "Timestamp": "25 02 2019", "Headline": "එක්සත් ජාතික පක්ෂයට එරෙහිව විරෝධතාවක් මාර්තු  2 -  රංජිත්", "News Content": "එක්සත්  ජාතික පක්ෂ ප්‍රමුඛ ආණ්ඩුව ගෙන යන ජනතා විරෝධී වැඩපිළිවෙළට එරෙහිව දැවැන්ත විරෝධතා ජන රැළියක් මහනුවරදී මාර්තු මස  දෙවැනි දින පස්වරුවේ පවත්වන්න තීරණයක් ගත් බව  ඒකාබද්ධ විපක්ෂයේ උපසභාපති රත්නපුර දිස්ත්‍රික් පාර්ලිමේන්තු මන්ත්‍රී ටී රංජිත් ද සොයිසා මහතා පැවසීය.               අද (25)  අද පුවත්පතට විශේෂ ප්‍රකාශයක් කරමින්  ඔහු මේ බව පැවසීය.  මෙහිදී වැඩිදුරටත් අදහස් දැක්වූ මන්ත්‍රීවරයා ,   වර්තමාන එක්සත් ජාතික පක්ෂ රජයේ   ජනතා විරෝධී වැඩපිළිවෙළට එරෙහිව   විපක්ෂ නායක මහින්ද  ජපක්ෂ මහතාගේ ප්‍රධානත්වයෙන් විපක්ෂය විසින් සංවිධානය කෙරෙන දැවැන්ත වූ විරෝධතා රැළි මාලාවේ තවත් දැවැන්ත ජන රැළියක්  මාර්තු දෙවන දින මහනුවරදී සිදු කිරිමට සියලු කටයුතු මේ වන විට සංවිධානය කරලා තියෙනවා. ඒ අනුව මීට සමගාමීව දිවයින  පුරාම මේ ආකාරයේ ප්‍රධාන නගර මුල් කරගනිමින්  විරෝධතා ජන රැළි පවත්වන්න කටයුතු යොදලා තියෙනවා.  මෙම විරෝධතා රැළි වල අරමුණ තමයි කල් දමා තිබෙන පළාත් සභා මැතිවරණය වහාම පවත්වන ලෙස රජයට බල කිරිමත් ,මැතිවරණයක් වහාම පවත්වන්න ලෙස රජයට බල කිරීමත්ය.  එමෙන්ම ප්‍රජාතන්ත්‍රවාදය ස්ථාපිත කරන ලෙස හා  උද්ධමන  පීඩනයට එරෙහිව මෙම  විරෝධතා පවත්වන බව  මන්ත්‍රීවරයා වැඩිදුරටත් පැවසීය .           ", "URL": "https://www.ada.lk/0/0/0-345745", "Category": "Latest News", "Parent URL": null}