{"Source": "Ada News", "Timestamp": "17 07 2021", "Headline": "ඩෙල්ටා වෛරසය රට තුළ ව්‍යාප්තව පැවතිම දැඩි අවදානම්", "News Content": "මාරාන්තික ‘ඩෙල්ටා’ වැනි සැර විකෘති කොවිඞ් ප‍්‍රභේදය රට තුළ ව්‍යාප්තව පැවතීම දැඩි අවදානම් සහිත තත්ත්වයක් බව රජයේ වෛද්‍ය නිලධාරීන්ගේ සංගමය අවධාරණය කරයි.\n \nඑන්නතකට ඔරොත්තු නොදෙන විකෘති කොවිඞ් ප‍්‍රභේද හමුවී ඇති නිසා එන්නත්කරණය පිළිබඳව පමණක් විශ්වාසය තබා කටයුතු කිරීම අනුවණ කි‍්‍රයාවක් බව එම සංගමයේ සහකාර ලේකම්, වෛද්‍ය නවින් ද සොයිසා මහතා සඳහන් කළේය.\n \nමෙරට තුළ මේ වන විට පවත්වාගෙන යන සංචරණ සීමා මේ ආකාරයෙන්ම පවත්වාගෙන යනවා දැයි පවතින තත්ත්වය විශ්ලේෂණය කර තීරණයක් ගැනීමට රජය කි‍්‍රයාකළ යුතු බවද ඔහු පැවසීය.\n \nරට පුරා සැලකිය යුතු පිරිසකට කුමන හෝ එන්නතක් ලබා දුන්නද නිසි සෞඛ්‍ය මාර්ගෝපදේශයන්ගෙන් මිදී කටයුතු කළහොත් නැවත විශාල ‘කොවිඞ් පොකුරු’ මතුවීමේ අවදානමක් පවතින බවද සඳහන් කළ වෛදවරයා මේ පිළිබඳව සෞඛ්‍ය අංශ ජනතාව සහ රජය ද නිරන්තරයෙන් අවධානයෙන් පසුවිය යුතු බවද කියා සිටියේය.\n \n   ", "URL": "https://www.ada.lk/0/0/0-381658", "Category": "Latest News", "Parent URL": null}