{"Source": "Ada News", "Timestamp": "19 05 2018", "Headline": "You look amazing - හැරී thank you... pa - මේගන්", "News Content": "\r\n\tබ්‍රිතාන්‍ය රජ පවුලේ දඟකාර යෞවනයා ලෙස සැලකුණු හැරී කුමරුගේ අත ගැනීම සඳහා ධවල වර්ණයෙන් සැරසී මේගන් කුමරිය දේවස්ථානයේ අල්තාරය වෙත පැමිණෙන විට ඔහුගේ මුහුණේ පැවතියේ නොඉවසුම් ගතියකි.\r\n \r\n\tසුන්දර මේගන් කුමරිය තමන් වෙත පැමිණි පසු හැරී ඇගේ අත තදින් අල්ලාගෙන පැවසුවේ, \"ඔයා පුදුම තරම් ලස්සනයි\" කියාය.\r\n \r\n\tහැරී කුමරු වෙත සුපුරුදු සිනහවෙන් සංග්‍රහ කළ මේගන් කුමරිය \"ස්තූතියි, පා.. (තාත්තෙ)\" යනුවෙන් පිළිතුරු දුන්නාය.\r\n \r\n\tමේගන් කුමරිය අල්තාරය වෙත රැගෙන ඒමට ඇගේ පියා නොමැති වුවත්, චාල්ස් කුමරුන් ඇයව අල්තාරය වෙත කැඳවාගෙන පැමිණියේය.\r\n \r\n\tමේගන්ගේ ධවල වර්ණයෙන් යුතු විශේෂ මංගල ඇඳුම නිර්මාණය කර තිබුණේ බ්‍රිතාන්‍ය ජාතික ඇඳුම් මෝස්තර නිර්මාණ ශිල්පිනියක වන ක්ලෙයාර් කෙලර් විසිනි.\r\n \r\n\tඑමෙන්ම, ඇය පැළඳි දියමන්ති ඔටුන්න දෙවැනි එළිසබෙත් රැජින විසින් ඇය වෙත ලබාදී තිබූ අතර, එය 1932 වසරේ නිෂ්පාදිත මේරි රැජිනට අයත් වූවක් බව කියැවේ.\r\n \n        \n  ", "URL": "https://www.ada.lk/0/0/0-330153", "Category": "International", "Parent URL": null}