{"Source": "Ada News", "Timestamp": "12 02 2018", "Headline": "සිංහලයා සියල්ලටම ඉහළින් රට ඉදිරියට තිබ්බා", "News Content": "\r\n\tසිංහලයා ප්‍රථම වතාවට පක්ෂ පාටවලට උඩින් තම ජාතිය,මව්බිම තබා ඇතැයි  පළාත් පාලන මැතිවරණයේ ප්‍රතිඵල අනුව පෙනී යන බව පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල මහතාඅද(12දා) පැවසීය.\r\n \r\n\tමෙය සිංහල දේශපාලන ගමන්මගේ අතිශයින්ම සුබ ලකුණක් බවද මන්ත්‍රීවරයා සඳහන් කළේය.\r\n \r\n\tවත්මන් ආණ්ඩුව පමණක් නොව  අනාගතයේ පත්වීමට නියමිත ආණ්ඩු සිංහලයාට රිදවමින්, සිංහලයා නොසලකා හැරීමට උත්සහ  කළහොත් එම  ආණ්ඩුවලට වරදින බව සිංහලයා මෙවර ලෝකෙටම හඬ නගා කියා තිබෙන බවද ඒ මහතා ප්‍රකාශ  කළේය.\r\n \r\n\tපිවිතුරු හෙළ උරුමයේ ප්‍රධාන කාර්යාලයේ පැවැති මාධ්‍ය හමුවකදී උදය ගම්මන්පිල මහතා මෙම අදහස  පළකළේය.\r\n \n\n \r\n\t \r\n  ", "URL": "https://www.ada.lk/0/0/0-309380", "Category": "Latest News", "Parent URL": null}