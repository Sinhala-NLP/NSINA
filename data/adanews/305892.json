{"Source": "Ada News", "Timestamp": "26 01 2018", "Headline": "ලංකාවට එරෙහිව බංග්ලාදේශයේ 17 හැවැරිදි ක්‍රීඩකයෙක්", "News Content": "\r\n\tශ්‍රී ලංකා කණ්ඩායම හා බංග්ලාදේශ කණ්ඩායම අතර බංග්ලාදේශයේ පැවැත්වීමට නියමිත ටෙස්ට් තරගාවලියේ පළමු තරගය සඳහා නම් කළ බංග්ලාදේශ ටෙස්ට් සංචිතයට 17 හැවැරිදි ක්‍රීඩකයෙක් නම් කර ඇත.\r\n \r\n\tනයීම් හසන් නැමැති මෙම ක්‍රීඩකයා පිට දඟ පන්දු යවන්නෙක් වන අතර ඔහු නවසීලන්තයේ පැවැත්වෙන 19න් පහළ ලෝක කුසලාන තරගාවලියට බංග්ලාදේශ කණ්ඩායම නියෝජනය කරමින් තරග කරමින් සිටියි.\r\n \r\n\tහසන් මේ දක්වා ක්‍රීඩා කළ ඇත්තේ පළමු පෙළ තරග 4කි. තරගාවලියේ පුහුණුවීම් සඳහා එක්වීමට හසන් නවසීලන්තයේ සිට බංග්ලාදේශයට ගෙන එන බව බංග්ලාදේශ ක්‍රිකට් තේරීම් කමිටු ප්‍රධානී මින්හාජුල් අබ්ඩීන් පවසයි.\r\n \n\n  ", "URL": "https://www.ada.lk/0/0/0-305892", "Category": "Latest News", "Parent URL": null}