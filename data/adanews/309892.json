{"Source": "Ada News", "Timestamp": "14 02 2018", "Headline": "ප්‍රසන්නට එරෙහි නඩුව මාර්තු 16දා සිට විභාගයට ", "News Content": "\r\n\tකොළොන්නාව, මීතොටමුල්ල ප්‍රදේශයේ ඉඩමක පදිංචිව සිටි පවුල් විසිහතරක් එම ඉඩමින් ඉවත් කොට එම ඉඩම විකිණීමට ලබාදීම සඳහා පුද්ගලයෙකුගෙන් රුපියල් කෝටි 6 &frac12;කට ආසන්න මුදලක් බලහත්කාරයෙන් ලබාගත් බවට චෝදනා ලැබ සිටින බස්නාහිර පළාත් සභාවේ හිටපු ප්‍රධාන අමාත්‍ය ප්‍රසන්න රණතුංග මහතා ඔහුගේ බිරිඳ ඇතුළු තිදෙනෙකුට එරෙහිව පවරා ඇති නඩුව ලබන මාර්තු 16 වැනිදා සිට විභාග කිරීමට කොළඹ මහාධිකරණ විනිසුරු මනිලාල් වෛද්‍යතිලක මහතා අද (14දා)නියම කළේය.\r\n \r\n\tමෙම නඩුව විභාග කිරීමට අද (14දා) කැඳවනු ලැබූ අවස්ථාවේදී විත්තිකරුගේ නීතිඥවරයාගේ ඉල්ලීමකට අනුව නඩු විභාගය ලබන මාර්තු 16 වැනිදාට කල් තැබූඅතර සාක්ෂි විමසීමකින් තොරව නඩුව එලෙස කල් තැබුණේ හයවැනි වතාවටය.\r\n \r\n\tමෙම නඩුවේ සාක්ෂි දීම සඳහා අධිකරණයට පැමිණ සිටි සාක්ෂිකරුවන් ඇමතූ විනිසුරුවරයා ලබන මාර්තු 16 වැනිදා අධිකරණයේ පෙනී සිටින ලෙස ඔවුන්ට අවවාද කළේය.\r\n \n\n  ", "URL": "https://www.ada.lk/0/0/0-309892", "Category": "Latest News", "Parent URL": null}