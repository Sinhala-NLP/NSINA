{"Source": "Ada News", "Timestamp": "15 02 2023", "Headline": "ඇමරිකාවේ ඉහළ රාජ්‍යතාන්ත්‍රික නිළධාරීයෙක් හදිසියේම ලංකාවට", "News Content": "ඇමෙරිකා එක්සත් ජනපදයේ ඉහළ රාජතාන්ත්‍රික නිලධාරීවරයෙකු ඇතුළු 20 දෙනෙකු යුතු  පිරිසක් ඊයේ (14) දින රාත්‍රී 07.00 ට පමණ ඇමෙරිකානු ගුවන් හමුදාවට අයත් විශේෂ ගුවන් යානා දෙකකින් කටුනායක ගුවන් තොටුපළ වෙත පැමිණ තිබුණි. මෙම පැමිණීම වෙනුවෙන් දින 03 ක පමණ කාළයක සිට කටුනායක ගුවන් තොටුපළ තුළ සහ ඒ අවට ප්‍රදේශය තුළ ආරක්ෂාව තර කර තිබූ අතර 02/14 දින පස්වරුවේ  සිට මෙම ආරක්ෂාව දැඩි කර තිබුණි.  මෙම රාජතාන්ත්‍රිකයන් රැගත් ඇමෙරිකානු ගුවන් හමුදාවට අයත් Boeing C - 17 A Globemaster - ¡¡¡ වර්ගයේ ගුවන් යානා කටුනායක ගුවන් තොටුපළ වෙත පැමිණීමට ඔවුන් භාවිතා කර තිබූ අතර මෙම ගුවන් යානා ග්‍රීසියේ සිට පිටත්ව පැමිණ තිබේ. මේ පිළිබඳව කටුනායක ගුවන් තොටුපළ කාර්යය භාර නිලධාරීවරයාගෙන් විමසීමක් කළ විට ඔහු සදහන් කළේ මෙය Top Sectrat Movement එකක් බවයි.  මෙම ගුවන් යානා 02/14 දින රාත්‍රී 07.00 ට පමණ කටුනායක ගුවන් තොටුපළ වෙත ළගා වූ අතර එයින් සුළු වෙලාවකට පසුව පොලිස් පෙර ගමන් රථ දෙකක් ඇතුළු වාහන 12 ක රථ පෙළකින් මෙම පිරිස කොළඹ බලා රැගෙන යාමට පියවර ගෙන තිබුණි . මෙම රථ පෙළ ගමන් ගන්නා කාළසීමාව තුළ කොළඹ - කටුනායක අධිවේගී මාර්ගය වසා දැමීමට පියවර ගෙන ඇති බව පොලීසියේ උසස් නිලධාරීවරයෙකු පැවසීය . මෙම ඇමෙරිකානු රාජතාන්ත්‍රිකයන් පිරිස අද (15දා) අලුයම කටුනායක ගුවන් තොටුපළ ඔස්සේ ආපසු පිටත්ව යාමට නියමිතය .   කටුනායක ටී.කේ.ජී. කපිල  ", "URL": "https://www.ada.lk/0/0/0-401528", "Category": "Latest News", "Parent URL": null}