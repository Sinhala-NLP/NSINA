{"Source": "Ada News", "Timestamp": "1 01 2022", "Headline": "ඇමෙරිකා දෛනික ආසාදන වාර්තා යළි යළිත් අලුත් වෙයි", "News Content": "වසංගතය තුන්වැනි වසරට එළැඹෙන විට එක්සත් ජනපදය කොවිඩ්-19 දර්ශකවල නව වාර්තා කිහිපයක් පිහිටුවා ඇති පසුබිමක, 2022 දී වසංගතයේ යළි නැගිටීම ගැන සෞඛ්‍ය විශේෂඥයන් අනතුරු අඟවා තිබේ. ජෝන්ස් හොප්කින්ස් විශ්ව විද්‍යාලයේ නවතම දත්තවලට අනුව බ්‍රහස්පතින්දා දින රට පුරා දෛනික ආසාදිතයන් 580,000කට අධික සංඛ්‍යාවක් වාර්තා වූ බැවින්, දිනපතා කොවිඩ්-19 ආසාදිතයන්ගේ වාර්තා යළි යළිත් බිඳ වැටෙයි. මේ ආකාරයෙන් දෛනික ආසාදිතයන් ගණන මේ සතියේ කිහිප වතාවක් වාර්තා බිඳ දැමූ අතර එය රට තුළ වසංගතය ආරම්භයේ සිට ඉහළම අගයන් අභිභවා ගොස් තිබේ. ජෝන්ස් හොප්කින්ස් විශ්ව විද්‍යාලයට අනුව, පසුගිය සතිය තුළ, නව ආසාදිතයන් 2,700,000කට වැඩි ප්‍රමාණයක් සහ නව මරණ 9,000කට වඩා වැඩි ප්‍රමාණයක් එකතු වී ඇත. 2021 වසරේ පළමු වැනි සතිය තුළ පිහිටුවා ඇති පෙර වාර්තාව අභිභවා යමින් සතිපතා රෝගීන්ගේ වැඩිවීම නව වසංගත මට්ටමක් දක්වාද වාර්තා විය.   ", "URL": "https://www.ada.lk/0/0/0-388981", "Category": "International", "Parent URL": null}