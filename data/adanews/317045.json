{"Source": "Ada News", "Timestamp": "16 03 2018", "Headline": "මම කරන හැම නිර්මාණයකින්ම දෙයක් ඉගෙන ගන්නවා", "News Content": "\r\n\tමේ දවස්වල ‘සල් සපුනා’ ටෙලිනාට්‍යයේ වැඩ කරගෙන යනවා. ඊට අමතරව ‘සිඳු’ ටෙලිනාට්‍යයට ආරාධනා ලැබුණා. ඒකේ මම රඟපාන්නේ සුරංගනාවියකගේ චරිතයක්. ඒක වෙනස්ම චරිතයක්. ඒකට මට ආරාධනා කළේ ප්‍රදීප් අයියා. ප්‍රදීප් අයියාට සහ තිළිණ සර්ට ගොඩක් ස්තුතිවන්ත වෙනවා මේ වෙලාවේදී මාව ඒ චරිතයට තෝරා ගත්තාට. එතකොට මගේ ‘පිච්ච මල් සුවඳයි’ ටෙලිනාට්‍යය සහ තවත් ටෙලිනාට්‍යවල වැඩ කරගෙන යනවා.\r\n \r\n\tඔව්. ළඟදී තමයි ඒ චරිතය ටෙලි කාස්ට් වෙන්න පටන් ගත්තෙත්. ගොඩක් හොඳ ප්‍රතිචාර ලැබෙනවා. මම හිතනවා මම ඒ චරිතයට සාධාරණයක් කරනවා කියලා. මම තව උත්සාහ කරනවා ඒ චරිතයට උපරිම සාධාරණයක් කරන්න.\r\n \r\n\tඔව්. මගේ වෘත්තිය තමයි රංගනය. මම මේ ක්‍ෂේත්‍රයට ඇවිත් අවුරුද්දක් විතර ඇති. මගේ මුල්ම නිර්මාණය තමයි ‘සල් සපුනා’ කියන්නේ. ඒ ආපු ගමන තමයි තවමත් ඉන්නේ.\r\n \r\n\tස්තුතියි මට ඒ වගේ ජනප්‍රියත්වයක් තියෙනවා කිව්වාට. හැබැයි මම හිතන්නේ නැහැ මම ජනප්‍රියයි කියලා. ජනප්‍රියත්වය කියන්නෙ ජනතාව මාව හඳුනා ගැනීම. මම හිතන්නේ මම තවම ඒ තැනට ඇවිත් නැහැ. මම ඉන්නේ තවම ඒ මුල් පියවරවල විතරයි. මම උත්සාහ කරනවා මම කරන නිර්මාණ තුළින් ජනතාව අතරට යන්න.\r\n \r\n\tමම හිතන්නේ ඔය ‘සිඳූ’ ටෙලි නාට්‍යයේ මගේ අලුත් චරිතය ගැන වෙන්න ඇති. ඇත්තටම ඒ චරිතය දැකලා ගොඩක් දෙනා කතා කළා. ඒක වෙනස් චරිතයක් නිසා වෙන්න ඇති. සුරංගනාවියකගේ චරිතයක් සාමාන්‍යයෙන් ටෙලිනාට්‍යවල දකින්න ලැබෙන්නේ නැහැ. ඒක නිසා වෙන්න ඇති සමාජ මාධ්‍යයවල මං ගැන කතා වෙන්නෙ.\r\n \r\n\tඅලුතෙන් තව ටෙලිනාට්‍ය 04ක් එන්න තියෙනවා. ඒවා තවම ටෙලි කාස්ට් වු‍ණේ නැහැ. එතකොට මම ප්‍රධාන චරිතය නිරූපණය කරනවා ‘ඒමී’ ටෙලිනාට්‍යය, ‘පූරි’ ටෙලිනාට්‍ය. තව ‘තුත්තිරි’ සහ ‘පිච්ච මල සුවඳයි’ කියන නාට්‍යයත් එක්ක ඒ හතරෙම වැඩ කරනවා. ඒ හැම චරිතයකටම උපරිම සාධාරණයක් ඉටු කරන්න බලාපොරොත්තු වෙනවා.\r\n \r\n\tආසාවක් සහ අදහසක් තියෙනවා. මට ආරාධනාවකුත් ලැබුණා. සංජය නිර්මාල් සර්ගේ චිත්‍රපටයක්. ඒකේ රූගත කිරීම් පටන් ගන්නේ කවද්ද කියලා තවම කියලා නැහැ. මම සිනමාව පැත්තටත් එන්න බලාපොරොත්තු වෙනවා.\r\n \r\n\tඇත්තටම සතුටුයි. ඒ වගේම ගොඩක් තෘප්තිමත්. මම ආපු ගමන ගැන මට යම් දෙයක් දැනෙනවා. මම පටන් ගත්තු මුල, එතකොට දැන් වැඩ කරන විදිය ගැන ලොකු සතුටක් තියෙනවා. මම තවම මේ ක්‍ෂේත්‍රයට අලුත්. ඒත් මම යම්කිසි සාර්ථකත්වයක ඉන්නවා කියලා පේනවා. මට ජ්‍යෙෂ්ඨයන්ගෙන් ඉගෙන ගන්න ගොඩක් දේවල් තියෙනවා. මම කරන හැම නිර්මාණයකින්ම මම දෙයක් ඉගෙන ගන්නවා. මම ඉතා හෙමින් ගමනක් යන්නේ. ඒත් ඒ ගමන ගොඩක් දුර යන්න පුළුවන් කියලා හිතෙනවා.\r\n \n\n \r\n\tඅනිවාර්යයෙන්ම ලැබෙනවා. මගේ මුල්ම නිර්මාණය වන ‘සල් සපුනා’ ටෙලිනාට්‍යයේ අධ්‍යක්‍ෂවරයා සහ මම වැඩ කරපු නිර්මාණවල අධ්‍යක්‍ෂකවරුන් ගොඩක් ලොකු සහායක් දෙනවා. විශේෂයෙන් නාලන් මෙන්ඩිස් සර් ගොඩක් උදව් කරනවා. නාලන් මෙන්ඩිස් කියන්නේ දශක ගණනාවක ඉඳලා ටෙලිනාට්‍ය ක්‍ෂේත්‍රයේ දැවැන්තයන් බිහි කරපු කෙනෙක්. එතකොට සංජය නිර්මාල් සර් සහ සමන් කුමාර ලියනගේ සර් මට ගොඩක් උදව් කළා මගේ චරිතය හදාගන්න සහ රංගනය ගැන. ඊට අමතරව දමිතා අබේරත්න අක්කා, සෙනාලි අක්කා, සංගීත් මේ හැමෝම මට ගොඩක් උදව් කළා. හැමෝගෙන්ම ලොකු සහායක් ලැබෙනවා.\r\n \r\n\tඔව්. අපි යන ගමන ගැන අපි දන්නවා නම් සහ අපි හැමෝම එක්ක හොඳින් ඉන්නවා නම් මම හිතනවා ස්ථාවරයක් හදාගන්න පුළුවන් කියලා. ඒ කියන්නේ ‘මම හොඳයි, මට විතරයි පුළුවන්’ කියලා හිතන්නේ නැතුව හැමදේම ඉගෙන ගෙන හැමෝටම උදව් කරගෙන සහයෝගයෙන් හිටියොත් මේ ක්‍ෂේත්‍රයේ තැනක් හදාගන්න පුළුවන්.\r\n \r\n\tමගේ ජීවිතේ තියෙන ලොකුම බලාපොරොත්තුව තමයි කවදාහරි මගේ චරිත තුළින් මිනිස්සු තුළට ගිහින් එයාල තුළ ජීවත් වෙන චරිතයක් වෙන එක. ඒක කරන්න නම් මම කරන දේවල් හොඳ දේවල් වෙන්න ඕන.\r\n \nඩිලාන් ක්‍රිෂාන්ත / ඡායාරූප - සඳුන් ගමගේ\n \r\n\t \r\n \r\n\t \r\n  ", "URL": "https://www.ada.lk/0/0/0-317045", "Category": "entertainment", "Parent URL": null}