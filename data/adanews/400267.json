{"Source": "Ada News", "Timestamp": "4 01 2023", "Headline": "විරෝධතාවක් හේතුවෙන් බොලීවියාවට තර්ජනයක්", "News Content": "බොලීවියාවේ එවක ජනාධිපති ඊවෝ මොරාලෙස්ට එරෙහිව 2019 දී සිදුවූ බව කියන කුමන්ත්‍රණයකට සම්බන්ධ ත්‍රස්තවාදී චෝදනා මත දක්ෂිනාංශික ප්‍රාදේශීය නායක ලුයිස් කැමාචෝ පසුගියදා අත්අඩංගුවට ගැනීමෙන් පසු ගොවිබිම් බහුල කලාපයක් පුරා විරෝධතා ව්‍යාප්ත වී තිබේ. කැමචෝ නිදහස් කරන ලෙස ඉල්ලා විරෝධතාකරුවන් ටයර්, විශාල කොටන් සහ ගල්වලින් කලාපයෙන් පිටත මහාමාර්ග අවහිර කර ඇති අතර, මේ හේතුවෙන් දිගු මාර්ග තදබදයක් මෙන්ම, ඒ හේතුවෙන් රට පුරා ධාන්‍ය සහ ආහාර බෙදා හැරීම් ඇණහිට තිබේ. මේ අතර සැන්ටා කෘස් හි විශාලතම ව්‍යාපාරික සංගම්වල නායකයන් නීතියේ ආධිපත්‍යයට අනුකූල වන ලෙසත් කලාපයට ගෞරවයෙන් සලකන ලෙසත් ජාතික බලධාරීන්ගෙන් ඉල්ලා සිටි අතර, අවහිරතා ඉවත් කරන ලෙස විරෝධතාකරුවන්ගෙන් ඉල්ලා සිටියේය. සැන්ටා කෘස් නගරයේ, විරෝධතාකරුවන් රාත්‍රියේ වීදිවල ගැටෙමින්, මෝටර් රථ සහ ටයර් පුළුස්සා දමමින් සහ රතිඤ්ඤා පත්තු කළහ. තවත් සමහරු සාමකාමී පාගමන් පවත්වා ඇත. පොලිසිය ඊට ප්‍රතිචාර දක්වා ඇත්තේ කඳුළු ගෑස් ප්‍රහාරයක් එල්ල කරමිනි.   ", "URL": "https://www.ada.lk/0/0/0-400267", "Category": "International", "Parent URL": null}