{"Source": "Ada News", "Timestamp": "12 01 2023", "Headline": "ලෝක කුසලානයට සහභාගි වූ ශ්‍රී ලංකා ක්‍රිකට් කණ්ඩායම ගැන විශේෂ කරුණු කිහිපයක්", "News Content": "ඕස්ට්‍රේලියාවේ පැවැත් වූ පසුගිය වර්ෂයේ විස්සයි විස්ස ලෝකකුසලානය සඳහා සහභාගී  වූ ශ්‍රී ලංකා ක්‍රිකට් කණ්ඩායමේ සහභාගීත්වය සහ මීට අදාළ සිදුවීම් සම්බන්ධව විමර්ශනය කිරීමට පත්කළ කමිටුවේ වාර්තාව ක්‍රීඩා අමාත්‍යවරයාට භාර දෙන ලදී. ඒම තරගාවලියේදී සිදුවූයේයැයි කියන සිදුවීම් සඳහා 1973 අංක 25 දරන ක්‍රීඩා පනතේ 39(3) වගන්තිය ප්‍රකාරව ක්‍රීඩා හා යෞවන කටයුතු අමාත්‍ය රොෂාන් රණසිංහ මහතා විසින් විශ්‍රාමික ශ්‍රේෂ්ඨාධිකරණ විනිසුරු කුසලා සරෝජනී වීරවර්ධන මහත්මිය ගේ සභාපතිත්වයෙන් සහ සාමාජිකයින් පස්දෙනෙකුගෙන් යුත් විමර්ශන කමිටුවක් පත් කෙරුණි . එහි සභාපතිත්වය විශ්‍රාමික ශ්‍රේෂ්ඨාධිකරණ විනිසුරු කුසලා සරෝජනී වීරවර්ධන මහත්මිය ද සාමාජිකයින් ලෙස හිටපු අමාත්‍යංශ ලේකම් කිංස්ලි ප්‍රනාන්දු මහතා, විශ්‍රාමික නියෝජ්‍ය පොලිස්පති සුදත් නාගහමුල්ල මහතා, විශ්‍රාමික රියාද් අද්මිරාල් ආනන්ද පීරිස් මහතා, හිටපු ක්‍රිකට් ක්‍රීඩක නලීන්ද අල්විස් මහතා, නීතිඥ ශලනි රොශානා ප්‍රනාන්දු මහත්මිය යන අය විසින් ක්‍රීඩා අමාත්‍යවරයාට සහ අමාත්‍යංශය ලේකම් කේ. මහේෂන්  මහතාට එම වාර්තාවන් ලබා දෙන ලදී. අරමුදල් අවභාවිතාව, සමාජ මාධ්‍යයේ බලපෑම, ආගමික නිකාය බලපෑම, ඇතුළු ප්‍රධාන කාරණා කිහිපයක් පිළිබඳව මෙම කමිටු වාර්තාවේ විශේෂයෙන් සදහන් කර  තිබේ.  ", "URL": "https://www.ada.lk/0/0/0-400511", "Category": "Sports", "Parent URL": null}