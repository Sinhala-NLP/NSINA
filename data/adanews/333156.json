{"Source": "Ada News", "Timestamp": "1 06 2018", "Headline": "වීසා කාඩ්පත් මගින් ගෙවීම් යුරෝපය පුරා බිඳ වැටීමක්", "News Content": "\r\n\tවීසා කාඩ්පත්වලින් සිදුකරන ගෙවීම්වල බ්‍රිතාන්‍ය ඇතුළු යුරෝපය පුරා බිඳ වැටීමක් වාර්තා වන බව විදෙස් මාධ්‍ය පවසයි.\r\n \r\n\tමෙම බිඳ වැටීමේ කවර මට්ටමකින් සිදුව ඇති බවට මෙතෙක් පැහැදිලි නැතත්, යුරෝපය පුරා පාරිභෝගිකයන් තම ට්විටර් ගිණුම් හරහා කාඩ්පත් ගෙවීම් ප්‍රතික්ෂේප වන බවට පැමිණිලි කරමින් සිටියි.\r\n \r\n\tමේ අතර, ඇතැම් බැංකු විසින් ඒ.ටී.එම් යන්ත්‍ර භාවිත කර මුදල් ආපසු ගැනීම් සිදුකරන ලෙස තම පාරිභෝගිකයන්ට උපදෙස් ලබාදී ඇති බවද වාර්තා වේ.\r\n \r\n\tඑමෙන්ම, ඇතැම් සුපිරි වෙළෙඳ සැල් විසින් මුදල් පමණක් ලබාදී භාණ්ඩ මිලදී ගන්නා ලෙස පාරිභෝගිකයන් දැනුවත් කර ඇති බවද සඳහන් වේ.\r\n \r\n\tමේ අතර සිදුව ඇති දෝෂය ඉක්මණින් හඳුනාගෙන වීසා ගෙවීම් පද්ධතිය යථා තත්ත්වයට පත්කිරීම සඳහා කටයුතු කරන බව වීසා ආයතනය පවසා තිබේ.\r\n \r\n\tමෙය වීසා කාඩ්පත්වලින් සිදුකරන ගෙවීම්වලට පමණක් අදාළව සිදුව ඇති දෝෂයක් බවට තමන් හඳුනාගෙන ඇති බව වීසා ආයතනය බී.බී.සී.ය වෙත පවසා තිබේ.\r\n \n\n  ", "URL": "https://www.ada.lk/0/0/0-333156", "Category": "International", "Parent URL": null}