{"Source": "Ada News", "Timestamp": "1 05 2018", "Headline": "ඇමතිධුරයකට ආරාධනා ලැබුණත් කොළඹ ගියේ නෑ", "News Content": "\r\n\tරජය සමග එක්ව කැබිනට් අමාත්‍ය ධුරයක් ලබා ගන්නා ලෙස ජනාධිපතිවරයාගෙන් සහ රජයෙන් අවස්ථා කිහිපයකදීම තමන්ට ආරාධනා ලැබුණු බව ලංකා කම්කරු කොංග්‍රසයේ සභාපති ආරුමුගන් තොණ්ඩමන් මහතා පැවසීය.\r\n \r\n\tහෙතෙම මේ බව පවසා සිටියේ,  හැටන් දික්ඔය නගර සභා බලප්‍රදේශයේ ඉදිරි සංවර්ධන කටයුතු සිදු කිරීම සම්බන්ධයෙන් හැටන් නගරයේ ව්‍යාපාරික ප්‍රජාව හා නාගරික මන්ත්‍රීවරුන් සමග අද (01දා) හැටන් නගර සභා රැස්වීම් ශාලාවේදී පැවැති සාකච්ඡාවකින් අනතුරුව මාධ්‍යයට අදහස් දක්වමිනි.\r\n \r\n\tමැයි දිනය සංකේතවත් කිරීම සඳහා කොටගල ලංකා කම්කරු කොංග්‍රස් මූලස්ථානයේ පැවැති උත්සවයකට සහභාගි වූ බැවින් තමන් අද (01දා) කොළඹට නොගිය බවද හෙතෙම පවසා සිටියේය.\r\n \r\n\tතමන් යළිත් කොළඹට යන බවත්, එහිදී කැබිනට් අමාත්‍ය ධුරයක් ලබා ගැනීම සම්බන්ධයෙන් තීරණයක් ගන්නා බවත් තොණ්ඩමන් මහතා පැවසීය.\r\n \n\n \r\n\t \r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-326124", "Category": "Latest News", "Parent URL": null}