{"Source": "Ada News", "Timestamp": "25 12 2017", "Headline": "තැපැල් ඡන්දයට දින නියම වෙයි", "News Content": "\r\n\tපළාත් පාලන මැතිවරණයට අදාළ තැපැල් ඡන්දය භාවිත කිරීම සඳහා ජනවාරි 22, 25 සහ 26 යන තෙදින ප්‍රකාශයට පත් කර තිබේ.\r\n \r\n\tමෙහිදී 25 හා 26 යන දෙදින තුළ තැපැල් ඡන්ද අධීක්ෂණ කටයුතු කරන මැතිවරණ කොමිෂන් සභාවේ නිලධාරීන්ට, දිස්ත්‍රික් ලේකම් කාර්යාල නිලධාරීන්ට සහ ආරක්ෂක කටයුතු සිදුකරන පොලිස් නිලධාරීන් සඳහා තැපැල් ඡන්දය භාවිත කිරීම සඳහා ජනවාරි 22 වෙන් කර ඇත.\r\n \r\n\tසෙසු තැපැල් ඡන්ද දායකයන්ට ඡන්දය ප්‍රකාශයට පත් කිරීම සඳහා ජනවාරි 25 හා 26 යන දෙදින වෙන් කර තිබේ.\r\n \r\n\tතැපැල් ඡන්ද ලැයිස්තු ජනවාරි 08 වැනිදා සහතික කර, 11 වැනිදා තැපැල් ඡන්ද පත්‍රිකා තැපැල් කාර්යාලවලට බාරදීමට නියමිතය. \r\n \n\n  ", "URL": "https://www.ada.lk/0/0/0-298835", "Category": "Latest News", "Parent URL": null}