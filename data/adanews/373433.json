{"Source": "Ada News", "Timestamp": "3 01 2021", "Headline": "චීනයේ සීනෝෆාම් එන්නත එරට ජනතාවට නොමිලේ", "News Content": "චීනය තුළ සංවර්ධනය කෙරුණු කොවිඩ්-19 එන්නත එරට ජනතාවට නොමිලේ ලබාදීමට ක්‍රියාකරන බව චීනය අවධාරණය කරයි. 2020 වසර අවසාන කරමින් චීනය වැඩිදුරටත් කියා තිබුණේ මෙම එන්නත සඳහා දැනටමත් කොන්දේසි සහිත අලෙවිකරණ අවසරයක්ද ලබාදී ඇති බවය. කොවිඩ්-19 වසංගතයෙන් පීඩා විඳින ලෝකයටද මෙය හොඳ අවස්ථාවක් වන අතර, සීනෝෆාම් සමග අනුබද්ධිත චීනයේ ජාතික බයෝටෙක් සමූහයේ කොවිඩ්-19 වෛරසයට එරෙහි එන්නත මේ වනවිටත් තෙවැනි අදියර සායනික පරීක්ෂණවලින් 79.34%ක ඵලදායීබවක් පෙන්වා තිබේ.   ", "URL": "https://www.ada.lk/0/0/0-373433", "Category": "International", "Parent URL": null}