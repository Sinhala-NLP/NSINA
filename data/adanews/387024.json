{"Source": "Ada News", "Timestamp": "9 11 2021", "Headline": "පොල්ගොල්ල ජලාශයේ වාන් දොරටු 5ක් විවෘත කෙරේ", "News Content": "මධ්‍යම කඳුකරයේ ඉහළ ජලාධාර ප්‍රදේශවලට මේ දිනවල ඇද හැලෙන අධික වර්ෂාව නිසා පොල්ගොල්ල ජලාශයේ වාන් දොරටු පහක්  විවෘත කළ බව වේල්ල භාර ඉංජිනේරු කාර්යාලය සඳහන් කළේය. ඒ අනුව පොල්ගොල්ල වේල්ල වාන් දොරටු පහක් මීටර 1.5 බැගින් (1.5) ඉහළට ඔසවා ඇති අතර මේ හේතුවෙන් ජලාශය පහළ වික්ටෝරියා ජලාශය වෙත තත්පරයට ඝණ මීටර් 540ක ජල ප්‍රමාණයක් නිකුත්කරන බව ද පැවසීය. මේ හේතුවෙන් වික්ටෝරියා දක්වා මහවැලි ගඟ භාවිතා කරන ජනතාව අවධානයෙන් සිටීය යුතු බවත් එම ප්‍රකාශකයා  වැඩිදුරටත් පැවැසීය. දුම්බර - එම්.ආර්. ප්‍රදීප්  ", "URL": "https://www.ada.lk/0/0/0-387024", "Category": "Latest News", "Parent URL": null}