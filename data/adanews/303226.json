{"Source": "Ada News", "Timestamp": "14 01 2018", "Headline": "ඇරඹී මසක් ගතවන ශ්‍රීපාද සමයේ ප්ලාස්ටික් බෝතල් 35000ක් පරිසරයට", "News Content": "\r\n\tශ්‍රීපාද වන්දනා සමය ආරම්භ වී මාසයක පමණ කාලයක් ගත වුවද, හැටන් මාර්ගය ඔස්සේ ශ්‍රීපාද වන්දනාවේ පැමිණි වන්දනාකරුවන් සහ නල්ලතන්නියේ ආපන ශාලාවලින් හිස්ප්ලාස්ටික් බෝතල් තිස්පන්දහසක් පරිසරයට මුදාහැර ඇතැයි අඹගමුව ප්‍රාදේශීය සභාවේ නල්ලතන්නිය උපකාර්යාලයේ ස්ථානාධිපති ඒ.ඩබ්.හේමන්ත මහතා පැවසීය.\r\n \r\n\tමාධ්‍යයට විශේෂ ප්‍රකාශයක් කරමින් වැඩිදුරටත් අදහස් දැක්වූ ඒ මහතා,\r\n \r\n\tමෙවර වන්දනා වාරය තුළ පොලිතින් භාවිතය සියයට 20කින් පමණ පහළ බැස තිබෙනවා. ශ්‍රීපාද වන්දනාකරුවන් සහ නල්ලතන්නිය අවන්හල්වලින්මුදාහැර තිබූ හිස් වතුර බෝතල් මේ වනවිට අ‍පගේ සේවකයන් විසින් එක්රැස් කර උපකාර්යාලයේ ගබඩාවේ ගබඩාකර තිබෙනවා.\r\n \r\n\tකුඩා වතුර බෝතල් භාවිතය අවම කිරීම සඳහා නල්ලතන්නියේ පිහිටි අවන්හල් සහ සිල්ලර කඩ වෙත නැවත භාවිතයට ගත හැකි වතුර ලීටර් පහ සහිත ප්ලාස්ටික් බෝතල් පමණක් නිකුත් කරන්නේ නම් පරිසරයටමුදාහරින ප්ලාස්ටික් වතුර බෝතල් ප්‍රමාණය අවම කරගත හැකියි. යනුවෙන් පැවසීය.\r\n \n  \n  ", "URL": "https://www.ada.lk/0/0/0-303226", "Category": "Uncategorized", "Parent URL": null}