{"Source": "Ada News", "Timestamp": "5 01 2018", "Headline": "මොරගහකන්ද ශ්‍රී ලංකාවට බාර දීම 8 දා", "News Content": "\r\n\tචීන සිනෝහයිඩ්‍රෝ සමාගම විසින් ඉදිකරන ලද මොරගහකන්ද ජලාශ ව්‍යාපෘතිය ශ්‍රී ලංකා රජය වෙනුවෙන් බාර දීම ජනවාරි 8 දා සිදු වෙයි.\r\n \r\n\tජනාධිපති මෛත්‍රිපාල සිරිසේන මහතාගේ ප්‍රධානත්වයෙන් මොරගහකන්ද වේල්ලෙදී මෙම බාර ගැනීමට නියමිතය.\r\n \r\n\tමෙහිදී මොරගහකන්ද හා කළුගඟ සංවර්ධන ව්‍යාපෘතියේ වාන් දොරටු විවෘත කිරීම ද සිදුකෙරෙයි.\r\n \r\n\tමෙමගින් පොළොන්නරුව සහ ත්‍රිකුණාමලය දිස්ත්‍රික්කවල ගොවි ජනතාව වෙත ජලය මුදා හැරෙයි.\r\n \r\n\tව්‍යාපෘතියේ පළමු අදියර ලෙස මෙය ක්‍රියාත්මක වන අතර දැනට මෙහි ජල ධාරිතාව අක්කර අඩි 455,000 කි. මෙම ව්‍යාපෘතියේ කළුගඟ වේල්ල මෙම වසර අවසානයේ දී නිම කිරීමට නියමිතය.\r\n \r\n\tදෙවන අදියර ලෙස 2021 වර්ෂයේ අනුරාධපුර දිස්ත්‍රික්කයට ජලය ලබා දීමට කටයුතු කරයි. තෙවන අදියර ලෙස ඉරනමඩුව නගරයට ජලය මුදා හැරීමට නියමිතය.\r\n \n\n  ", "URL": "https://www.ada.lk/0/0/0-301241", "Category": "Latest News", "Parent URL": null}