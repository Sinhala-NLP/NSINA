{"Source": "Ada News", "Timestamp": "15 07 2020", "Headline": "සෞඛ්‍යමය රෙගුලාසි ගැසට් නොකළහොත් මැතිවරණය පැවැත්වීමට අපහසුයි", "News Content": "මැතිවරණයට අදාළ සෞඛ්‍යමය රෙගුලාසි ගැසට් නොකිරීම හේතුවෙන් ඡන්ද විමසීම පැවැත්වීමට විශාල බාධාවක් වී ඇති බව මැතිවරණ කොමිෂමේ සභාපති මහින්ද දේශප්‍රිය මහතා පැවැසීය. අද කොළඹදී පැවැති මාධ්‍ය හමුවකදී ඔහු මේ බව සඳහන් කළේය. එසේම සෞඛ්‍ය රෙගුලාසි අනුගමය නොකරන්නේ නම් මැතිවරණය පැවැත්වීමට නොහැකි බවද ඔහු පැවැසීය. එසේම නිතර අත්සේදීම, මුහුණු ආවරණ පැළදීම, සංචරණය සීමා කිරීම, මීටරයක දුර තබා ගැනීම ආදී සෞඛ්‍යමය පුරුදු අනුගමනය නොකරන්නේ නම් එය ඡන්ද විමසීම පැවැත්විමට බරපතල ගැටලුවක් වෙනු ඇති බවත් ඔහු සඳහන් කළේය. සෞඛ්‍යමය නිර්දේශ ගැසට් නොකළහොත් ඡන්ද විමසීම පැවැත්විය නොහැකි බවත් අගෝස්තු පහ දා මැතිවරණය පැවැත්වීමට නම් පාලිත කොරෝනා තත්ත්වයට රට ආ යුතු බවත් ඔහු පැවැසීය.   ", "URL": "https://www.ada.lk/0/0/0-365463", "Category": "Latest News", "Parent URL": null}