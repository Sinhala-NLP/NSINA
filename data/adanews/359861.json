{"Source": "Ada News", "Timestamp": "27 03 2020", "Headline": "ඇඳිරි නීතිය උල්ලංඝනය  කරමින් මත්ද්‍රව්‍ය සාදයක් පැවැත්වූ 11ක් අත්අංඩංගුවට", "News Content": "ඇඳිරි නීතිය උල්ලංඝණය කරමින් නිවසක මත්ද්‍රව්‍ය සාදයක් පැවැත්වූ සැකකරුවන් 11 දෙනෙකු කලතුර දිසා දූෂණ මර්ධන ඒකකයේ නිලධාරීන් විසින් අත්අඩංගුවට ගෙන මොරොන්තුඩුව පොලිස් ස්ථානයට ඉදිරිපත් කර තිබේ. අවුරුදු 17-52 අතර වයස්හි පසුවන්නන් පිරිසක් මෙසේ අත්අඩංගුවට ගෙන ඇති අතර සැකකරුවන් හෙට පානදුර මහේස්ත්‍රාත් අධිකරණයට ඉදිරිපත් කිරීමට නියමිතව තිබේ. සැකකරුවන් සන්තකයේ තබී හෙරොයින් ග්‍රෑම් 2 මිලිග්‍රෑම් 715ක්,  කේරළ ගංජා ග්‍රෑම් 26ක් හා මත්පෙත් 72ක්ද අත්අඩංගුවට ගෙන තිබේ.  ", "URL": "https://www.ada.lk/0/0/0-359861", "Category": "Latest News", "Parent URL": null}