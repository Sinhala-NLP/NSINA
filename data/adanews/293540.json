{"Source": "Ada News", "Timestamp": "30 11 2017", "Headline": "ජනපතිට සෝල් නගරයේ ගෞරවනීය පුරවැසිභාවය", "News Content": "\r\n\tදකුණු කොරියාවේ තෙදින රාජ්‍ය සංචාරයක නිරත ජනාධිපති මෛත්‍රීපාල සිරිසේන මහතා වෙත එරට රජයේ උපහාරය පුද කරමින් සෝල් මෙට්‍රොපොලිටන් නගරයේ ගෞරවනීය පුරවැසිභාවය පිරිනමා තිබේ.\r\n \r\n\tසෝල් මෙට්‍රොපොලිටන් හි නගරාධිපති පාක් වොන් සූන් මහතාගේ නිල කාර්යාලයේ දී අද (30දා) පෙරවරුවේ පැවැත්වූ විශේෂ උත්සවයකදී ජනාධිපතිට තුමා වෙත එම ගරු පුරවැසිභාවය පිරිනා ඇත.\r\n \r\n\tපුරවැසිභාවය නිල වශයෙන් ප්‍රදානය කිරීමේ සහතිකය පිරිනැමීමෙන් අනතුරුව පුරවැසිභාවයේ පදක්කම් ද ජනාධිපතිවරයා වෙත පැළදවීය.\r\n \r\n\tඩිජිටල් ඉලෙක්ට්‍රොනික පද්ධතියක් හරහා සෝල් මෙට්‍රොපොලිටන් නගරය මෙහෙයවන ආකාරය පාලන මැදිරිය තුළින් දැක බලාගැනීම සඳහා ද එක්වූ ජනාධිපතිවරයා මෙහාදී පවසා ඇත්තේ කොළඹ නගර සැලැස්මේදී එය උපයෝගි කර ගැනීමට අපේක්ෂා කරන බවයි.\r\n \n      \n  ", "URL": "https://www.ada.lk/0/0/0-293540", "Category": "Uncategorized", "Parent URL": null}