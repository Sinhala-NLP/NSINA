{"Source": "Ada News", "Timestamp": "26 01 2023", "Headline": "බිරිය පෙන්නා කොල්ලකෑමේ නිරත සැමියා", "News Content": "වීදි ගණිකාවක් ලෙස බිරිය පෙන්වා විවිධ පුද්ගලයන් රවටා පාලු ස්ථාන වලට රැගෙනගොස් කොල්ලකන සංවිධානත්මක සොර කල්ලියක සැමියා බිරිද ඇතුලුව සැකකාර හතරදෙනෙක් ඊයේ (25දා) මොරටුව මෝදරදී අත්අඩංගුවට ගත් බව එගොඩඋයන පොලිසිය පැවසීය.\n\r\nචේන් එකයි ෆෝන් එකයි කොල්ලකෑ බවට ලැබුනු පැමිණිල්ලකට අනුව සැකකරුවෙක් ගෙන ප්‍රශ්න කිරීමේදී කොල්ලයට යොදා ගත් කාන්තාව වන කොල්ලකරුගේ බිරිදත් , මිතුරාත් මිතුැාගේ මවත් අත්අඩංගුවට ගත් බව පොලිසිය සඳහන් කරයි.\n\r\nරාත්‍රි කාලයේ එගොඩ උයන ප්‍රධාන මාර්ගය අසල බිරිය රදවා සිට ලිංගික පහස සොයා පැමිනෙන පුද්ලයන් සමග ඇය පාලු ස්ථානයකට ගියපසු එතැනදී තියුණු ආයුධ පෙන්නා කොල්ලකෑම සිදු කරන බවට තොරතුරු හෙලි වී ඇතැයි පොලිසිය පවසයි.\n\r\nඑසේ පැහැරගන්නා වටිනා රන් බඩු එක් සැකකරුවකුගේ මව යොදවා උගසට තබා මුදල් ලබා ගැනිමට යෑමේදී ඇයවද අත්අඩංගුවට ගත් බව පොලිසිය කීය.\n\r\nමෙම මංපැහැරීම සම්බන්ධයෙන් මොරටු පොලිසියටද පැමිණිලි ලැබී ඇති බව පොලිසිය පැවසීය.\n\r\nඅත්අඩංගුවට ගත් සැකකරුවන්ගෙන් අඹුසැමි යුවල සහ මිතුරා අයිස් භාවිතයට ඇබ්බැහි වු පුද්ලයන් බව සදහන්කරන පොලිසිය මහලු කත එක් සැකකරුවකුගේ මවක බව පොලිසිය පැවසීය.\r\nවයස අවුරුදු 28,29, 60 යන වයසේ පසුවන්නන් වන බව සදහන් කරන පොලිසිය මොවුන් ජයගත්පුර ප්‍රදේශයේ කොල්ල කෑ ජංගම දුරකථනය සහ මුදල් පොලිස් බාරයට ගත් බව පොලිසිය පැවසීය.\r\nඅත්අඩංගුවට ගත් සැකකරුවන් මොරටු මහේස්ත්‍රාත් අධිකරණයට ඉදිරිපත් කිරීමට නියමිතය.\n\nමොරටුව රේඛා තරංගනී ෆොන්සේකා  ", "URL": "https://www.ada.lk/0/0/0-400961", "Category": "Latest News", "Parent URL": null}