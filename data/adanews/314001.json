{"Source": "Ada News", "Timestamp": "4 03 2018", "Headline": "කන්ටේනර් රියදුරන් සහ සේවකයන් හෙට වෘත්තීය ක්‍රියාමාර්ගයක", "News Content": "\r\n\tකොළඹ වරායේ සිට භාණ්ඩ ප්‍රවාහනය කරන කන්ටේනර් රථ රියදුරන්ට හා සේවකයන්ට ඇතිවී තිබෙන ගැටලුවක් මුල්කර ගෙන හෙට (05දා) සිට සේවයෙන් ඉවත්ව සිටීමේ වෘත්තීය ක්‍රියාමාර්ගයක් දියත් කරන බව සමස්ත ලංකා බහාලුම් ප්‍රවාහන සේවක සංගමය සඳහන් කරයි.\r\n \r\n\tඅපනයන කන්ටේනර් පරීක්ෂා කිරීම හා බර කිරුම් කටයුතු සම්පූර්ණයෙන්ම පෞද්ගලික අංශයට ලබාදීමට එරෙහිව මෙම වෘත්තීය ක්‍රියාමාර්ගය දියත් කරන බවද එම සංගමයේ ප්‍රධාන ලේකම් බී.අයි. අබ්දින් මහතා සඳහන් කළේය.\r\n \r\n\tමෙම වර්ජනය හරහා උත්සව සමය නිමිති කරගෙන රට තුළට එන විශාල කන්ටේනර් ප්‍රමාණය රට තුළ ප්‍රවාහනය කිරීම නැවතී යන බවත්, එහි වගකීම වරාය අමාත්‍යාංශය හා මුදල් අමාත්‍යාංශය බාරගත යුතු බවත් හෙතෙම පවසා සිටියේය.\r\n \n\n  ", "URL": "https://www.ada.lk/0/0/0-314001", "Category": "Latest News", "Parent URL": null}