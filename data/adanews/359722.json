{"Source": "Ada News", "Timestamp": "25 03 2020", "Headline": "ලොව පුරා කොවිඩ් 19 මරණ 19675 - ආසාදිතයන් 438 749", "News Content": "මේ වන විට ලොව පුරා වේගයෙන් ව්‍යාප්තවන කොවිඩ් 19 හේතුවෙන් මරණ 19675ක් වාර්තා වන අතර සමස්ත ආසාදිතයන්ගේ සංඛ්‍යාව 438 749ක් දක්වා වෙගයෙන් වර්ධනය වී තිබේ. මරණ අතරින් වැඩිම ප්‍රමාණයක් ඉතාලියෙන් වාර්තා වන අතර එය 6820කි. එය සමස්ත මරණ සංඛ්‍යාවෙන් තුනෙන් එකකට ආසන්නය. ඉන් අනතුරුව ස්පාඤ්ඤයෙන් මරණ වාර්තා වන අතර එම සංඛ්‍යාව 3434කි. තෙැවැනි ස්ථානයේ චීනය පසුවෙයි.චීනයෙ හුබෙයි පළාතේ මරණ 3163කි. ඉරානයේ මරණ 2077ක් වාර්තා වන අතර ප්‍රංශයේ මරණ 1100කි. එංගලන්තයේ මරණ 433කි. කොවිඩ් 19 ආසාදිතයන් වැඩිම ප්‍රමණයක් චීනයෙන් වාර්තා වෙයි. එම අගය 81661කි. ඉන් අනතුරුව ඉතාලිය 69176, ඇමෙරිකාව 55243, ස්පාඤ්ඤය 47610, ජර්මනිය 35353, ඉරානය 27017, ප්‍රංශය 22637, ස්විට්සර්ලන්තය 10456,දකුණු කොරියාව 9137, එක්සත් රාජධානිය 8317ක් ලෙස රෝගීන් වාර්තා වී තිබේ. මේ දක්වා කොවිඩ් 19 ආසාදනය වූවන්ගෙන් 111895ක් සුවය ලබා ඇති අතර ඉන් වැඩිම පිරිසක් චීනයේ හුබෙයි පළාතෙන් වාර්තා වෙයි. එම අගය 60811. තොරතුරු ජෝන්ස් හෝප්කින්ස් විශ්වවිද්‍යාලය   ", "URL": "https://www.ada.lk/0/0/0-359722", "Category": "Latest News", "Parent URL": null}