{"Source": "Ada News", "Timestamp": "26 11 2018", "Headline": "කථානායකවරයා  දැන් ජිවත්  වන්නේ සිහින ලෝකයක - සේහාන් සේමසිංහ", "News Content": "රනිල් වික්‍රමසිංහ මහත්තයා කරු ජයසුරිය මහත්තයාට දුන්න පොරොන්දුව  ඉස මුදුනින් පිළි අරගෙන රටත් ජනතාවත් අරාජික තත්වයට පත්කරනවා යැයි අනුරාධපුර දිස්ත්‍රික්  එක්සත් ජනතා නිදහස් සන්ධාන මන්ත්‍රි සේහාන් සේමසිංහ මහතා පැවසීය. ඒ මහතා මේ බව සදහන් කළේ අනුරාධපුරයේ පැවැති මාධ්‍ය හමුවකට සහභාගි වෙමිනි. එහිදි වැඩිදුරටත් අදහස් දැක්වු මන්ත්‍රිවරයා මේවන විට ව්‍යස්ථාදායකයයි, විධායකයයි අතර අර්බුදයක් නිර්මාණය කරන්න කරූ ජයසුරිය මහත්තයා කටයුතු කරනවා.මේ විදිහට එතුමා ආරවුලක් ඇති කරලා තියෙන්නේ රනිල් වික්‍රමසිංහ මහත්තයා එතුමාට කියලා තියෙන්නේ ඊළගට  ජනාධිපති වරණයේදි පොදු අපෙක්ෂකයා කරනවා කියලා. එහෙමත් නැත්නම් අගමැතිකරනවා කියලා. දැන් කරු ජයසුරිය මැතිතුමා ඒ සිහිනලෝකයේ අතර මං වෙලා. කරනකියන දේවල් මතක නැහැ. එතුමා කොහොම හරි බලන්නේ මේ රට අරාජික කරන්න. ජයසූරිය මහත්තයා සිහින ලෝකේක හිටියට ප්‍රශ්නයක් නැහැ.එතුමා සිහින ලෝකේ ඉදලා වුනත් එයාගේ සිහිනය යථාර්ථයක් කරගත්තට අපි තරහත් නැහැ. ප්‍රශ්නය තියෙන්නේ රටයි ජනතාවයි අරාජික කරන එකේ.මෙතුමා සෑහෙන කාලයක් පාර්ලිමේන්තුව නියෝජනය කලා.සුළුතර ආණ්ඩුවල  වගේම බහුතර ආණ්ඩු තිබුණ කාලේත් එතුමා හිටියා. ‍ඒවගේම එතුමා විවිධ කථානායකවරු වැඩ කරන ආකාරය දැකලත් තියෙනවා‍.ඒකරලා වත් එතුමා ඉගෙන නැහැ කථානායකවරයාගේ භූමිකාව මොකක්ද කියන එක. රාජාංගනයේ-නුවන් කුමාර   ", "URL": "https://www.ada.lk/0/0/0-342772", "Category": "Latest News", "Parent URL": null}