{"Source": "Ada News", "Timestamp": "26 09 2018", "Headline": "මංගල කාදිනල් හිමි ගැන කළ ප්‍රකාශයට JO විරෝධය", "News Content": "මුදල්හා ජනමාධ්‍ය අමාත්‍ය මංගල සමරවීර මහතා විසින් අගරදගුරු කාදිනල් හිමිපාණන් සහ කතෝලික ආගමිකයන්  පිළිබඳ සඳහන් කරමින් සිය නිල ට්ව්ටර් ගිණුමේ සටහන් කර තිබෙන ප්‍රකාශය සම්බන්ධව දිවයින පුරා පිහිටි කතෝලික දේවස්ථාන මාර්ගයෙන්ලබන ඉරිදා සිට විරෝධය පළකිරීමට ඒකාබද්ධ විපක්‍ෂය තීරණය කර තිබේ. හිටපුජනාධිපති මහින්ද රාජපක්‍ෂ මහතා අද (26දා) උදෑසන මුණගැසුණුඒකාබද්ධ විපක්‍ෂය නියෝජනය කරන කතෝලික මන්ත්‍රීවරුන් පිරිසක්මේ සම්බන්ධව දීර්ඝව සාකච්ඡා කර තිබෙනඅතර, මංගල සමරවීර මහතා අගරදගුරුතුමාගෙන් සමාව ගන්නාතුරු කතෝලික දේවස්ථානමාර්ගයෙන් විරෝධය  පළකිරීමට එහිදී තීරණයක් ගෙන තිබේ. කොළඹ 07,විජේරාම මාවතේ පිහිටි හිටපු ජනාධිපතිවරයාගේ නිල නිවසේ පැවැති මෙම සාකච්ඡාව සඳහා පාර්ලිමේන්තු මන්ත්‍රීවරුන් වන නිමල් ලන්සා,අරුන්දික ප්‍රනාන්දු,සුදර්ශනීප්‍රනාන්දුපුල්ලේ යන මහත්ම මහත්මීන්,පළාත් සභා සහ පළාත් පාලන මන්ත්‍රීවරුන් පිරිසක් එක්ව තිබේ. මෙම සාකච්ඡාවෙන් පසුව අදහස් දැක්වූ හිටපු ජනාධිපති මහින්ද රාජපක්‍ෂ මහතා සඳහන් කළේ,මංගල සමවීර මහතා සිදුකර තිබෙන ප්‍රකාශය ආණ්ඩුවේ නිල මතයද, එසේ නොමැතිනම්, සමරවීර මහතාගේ පෞද්ගලික අදහසක්ද යන්න රජය පැහැදිලි කිරීමක් සිදුකළ යුතු බවයි.     ", "URL": "https://www.ada.lk/0/0/0-340729", "Category": "Latest News", "Parent URL": null}