{"Source": "Ada News", "Timestamp": "11 06 2021", "Headline": "එකම පවුලේ 11දෙනෙකුට කොවිඩ්", "News Content": "හේනේගම මහජන සෞඛ්‍ය පරීක්ෂක කොට්ඨාසයේ ඉඹුල හන්දිය ප්‍රදේශයේ  එකම නිවසේ එකොළොස් දෙනෙකුට කොරෝනා ආසාදනය වී ඇතැයි එම කාර්යාලය තොරතුරු පවසයි. හේනේගම මහජන සෞඛ්‍ය පරීක්ෂක ඒ වී සුරවීර මහතා සඳහන් කළේ එම නිවසේ ආච්චි සීයා මව පියා ඇතුළු දරු මුණුබුරන් පිරිසක් මෙසේ රෝගයට ගොදුරු වී ඇති බව ය. මොවුන් අතර පාසල් සිසු සිසුවියන් හතර දෙනෙකු ද සිටින බව ඒ මහතා පැවසීය. එම පිරිස ප්‍රතිකාර මධ්‍යස්ථාන වෙත යොමු කර හැරීමට පියවර ගත් බව පැවසූ ඒ මහතා සමීපතම ආශ්‍රය කළ පිරිස් සොයා නිරෝධායනයට යොමු කරන බවද කීවේය  උපාලි රණවිර  ", "URL": "https://www.ada.lk/0/0/0-379919", "Category": "Latest News", "Parent URL": null}