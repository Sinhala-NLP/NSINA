{"Source": "Ada News", "Timestamp": "6 09 2022", "Headline": "අසැබි දර්ශන නීතිගත කිරීමට යුක්රේනය සැරසේ", "News Content": "කාමුක දර්ශන සහ ශෘංගාරාත්මක දර්ශන නීතිගත කිරීම සම්බන්ධයෙන් සමාලෝචනයක් කිරීමට යුක්රේන ජනාධිපති සෙලෙන්ස්කි නියෝග කර තිබේ. මේ සම්බන්ධයෙන් බලධාරීන්ගේ අවධානය ගැනීමට අත්සන් 25,000ක් එකතු කරන ලද පෙත්සමකට ප්‍රතිචාර වශයෙන් යුක්රේන නායකයා මෙම පියවර ගෙන ඇත. ජාතික ආණ්ඩුක්‍රම ව්‍යවස්ථාව විසින් යුක්රේන පුරවැසියන්ට සිතීමේ, කථනයේ සහ ප්‍රකාශනයේ නිදහස සඳහා අයිතිය ලබා දෙන බව සෙලෙන්ස්කි සඳහන් කළේය. කෙසේ වෙතත්, මෙම විධිවිධානය වෙනත් දේ අතර, මහජන සදාචාරය ආරක්ෂා කිරීම පිළිබඳ නීතියකින් සීමා වී තිබේ.   ", "URL": "https://www.ada.lk/0/0/0-396947", "Category": "International", "Parent URL": null}