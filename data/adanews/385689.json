{"Source": "Ada News", "Timestamp": "7 10 2021", "Headline": "දිවයින පුරා දියත් කර ගුරු උද්ඝෝෂණ සටන් සාර්ථකයි", "News Content": "ගුරු විදුහල්පති වැටුප් විෂමතාවය ඉවත් කිරීම ඇතුළු ඉල්ලීම්වලට විසඳුම් ඉල්ලා සිදු කරන අරගලය ඉදිරියටත් ගෙන යන බව ලංකා ගුරු සංගමයේ ලේකම් ජෝසප් ස්ටාලින් මහතා ඊයේ (06 දා) පැවසීය.\n\r\nලෝක ගුරු දිනය පදනම් කරගෙන ගුරු විදුහල්පති වෘත්තීය සමිති විසින් ඊයේ (06 දා) දිවයින පුරා ආරම්භ කළ උද්ඝෝෂණ ව්‍යාපාරය සාර්ථකව පැවැත්වූ බව ද ඒ මහතා පැවසීය.\n\r\nමෙම විරෝධතාවයන් සඳහා වෘත්තිය සමිති 30ක සාමාජිකයන් එක්වූ බවත් දිවයින පුරා පිහිටා තිබෙන අධ්‍යාපන කොට්ඨාස කාර්යාල පිහිටි නගර කේන්ද්‍ර කරගෙන විරෝධතාවය දැක්වූ බවත් ඒ මහතා කීය. රජය මේ වන විට ගුරු විදුහල්පති වැටුප් විෂමතාව අදියර හතරකින් විසඳීමට යෝජනා කර තිබෙන බවත් එය ප‍්‍රථම අදියරයෙන්ම විසඳන ලෙස රජයෙන් ඉල්ලා සිටින බවත් ස්ටාලින් මහතා පැවසීය.\n\r\nඔක්තෝබර් 21 වැනිදා පාසල් ආරම්භ කිරීමට අධ්‍යාපන අමාත්‍යාංශය තීරණයක් ගෙන තිබෙන්නේ ගුරු විදුහල්පතිවරුන් සහය ලබා ගැනීමෙන් තොරව ද යන්න ඒ මහතා විමසා සිටියේය.  ", "URL": "https://www.ada.lk/0/0/0-385689", "Category": "Latest News", "Parent URL": null}