{"Source": "Ada News", "Timestamp": "25 07 2021", "Headline": "ඩෙල්ටා ආසාදිතයින් හමුවූ කර්මාන්තශාලාවක් වසා දමයි", "News Content": "ඩෙල්ටා   වෛරස  ප්‍රභේද  ආසාදිත රෝගීන් හයදෙනකු  හමුවූ  කැස්බෑව  ජබුරලිය ,ලුල්ල වල  පාරේ ඇඟලුම් කර්මාන්ත ශාලාව  දින 10ක කාලයක් තාවකාලිකව  වසා තබන ලෙස   පාලනාධිකාරියට  දැනුම් දුන් බව  කැස්බෑව සෞඛ්‍ය වෛද්‍ය නිලධාරී  වෛද්‍ය සමන්තිකා විජේසුන්දර මහත්මිය පැවසුවාය සෞඛ්‍ය සේවා අධ්‍යක්ෂක ජනරාල්වරයා ලබාදුන්  උපදෙස් මත එම තීරණය ආයතනය වෙත දැනුම් දුන් බවත් මේ වන විටත් එම කර්මාන්ත ශාලාව  වසා දමා ඇතැයි  වෛද්‍යවරිය කීය . ඩෙල්ටා  වෛරස ප්‍රභේදය  ආසාදිත සේවක සේවිකාවන් 6 හය දෙනාට  අමතරව කොරෝනා වෛරස ආසාදිත සේවක සේවිකාවන් 121 කු එම කර්මාන්ත ශාලාවෙන්  මේ වන විට හමු වී ඇතැයි වෛද්‍යවරිය කීය ඒ අනුව  එම  කර්මාන්තශාලාවේ සේවක සේවිකාවන්  සියලුම දෙනා  නිරෝධායනයට ලක් කිරීමට කටයුතු කළ බවත්  වෛද්‍ය සමන්තිකා  ජයසුන්දර මහත්මිය පැවසුවාය  දින  කීපයකට ඉහතදී  එම  කර්මාන්තශාලාවෙන් ඩෙල්ටා  වෛරසය ආසාධිත  රෝගියෙකු  හමුවීමෙන් අනතුරුව කර්මාන්තශාලාවේ  අංශ කිහිපයක් අතුරින්  අහඹු ලෙස තෝරාගත්  සේවක සේවිකාවන් 166 කු  උදෙසා සිදුකළ පි සි ආර් පරීක්ෂණයක් සිදුකළ   අතර  තවත් විසි දෙදෙනකුගේ  නියැදි වැඩිදුර පරීක්ෂණ සඳහා ශ්‍රී ජයවර්ධනපුර විශ්ව විද්‍යාලය වෙත යොමු කෙරිණි . එමගින් සේවක සේවිකාවන් 109 කුට කොරෝනා වෛරසය ආසාදිත වි ඇති  බවත් ශ්‍රී ජයවර්ධනපුර විශ්වවිද්‍යාලය   වෙත යවන ලද නියැදි  සාම්පල 20 න් 11 දෙනෙකුට කොරෝනා වෛරසය ආසාදිත වි  ඇති බවට අනාවරණය විය එම එකොළොස් දෙනාගෙන් නියැදි තවදුරටත් පරීක්ෂණ  සඳහා යොමු කිරීමෙන් අනතුරුව  පස් දෙනකුට ඩෙල්ටා  වෛරස ප්‍රභේද ය ආසාදිත වි ඇති බවට අනාවරණය වී තිබූ  පහු වෛද්‍යවරිය පැවසුවාය  අනතුරුව ඉකුත් 21 දින නැවතත් එම කර්මාන්ත ශාලාවේ සේවක සේවිකාවන් 250 කු උදෙසා සිදුකළ පි සි ආර් පරීක්ෂණයෙන් හය දෙනෙකුට වෛරසය ආසාදිත වී ඇති බවට අනාවරණය වු බවත්  තවත් සේවක සේවිකාවන්   60 කු  පමණ පෞද්ගලික  රෝහල් වලින් සිදුකරන ලද පි සි ආර් පරීක්ෂණවලින්  කොරෝනා  වෛරසය ආසාදිත වී නොමැති බවට අනාවරණය වූ  බව වෛද්‍යවරිය පැවසුවාය නිරෝධායන ලක් කර සිටින සියලුම සේවක සේවිකාවන්  සඳහා ඉදිරි දිනකදී පි සි ආර් පරීක්ෂණ  සිදුකිරීමට නියමිත බව වෛද්‍යවරිය  වැඩිදුරටත් පැවසුවාය. බණ්ඩාරගම බිමල් ශ්‍යාමන් ජයසිංහ  ", "URL": "https://www.ada.lk/0/0/0-382067", "Category": "Latest News", "Parent URL": null}