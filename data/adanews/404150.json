{"Source": "Ada News", "Timestamp": "16 06 2023", "Headline": "පේරේ ඉංජිනේරු සිසුවෙකුත් ගෙලවැලලාගෙන දිවි නසාගනියි", "News Content": "පේරාදෙණිය විශ්ව විද්‍යාලයේ ඉංජිනේරු පීඨයේ පළමු වසරේ සිසුවෙකු විශ්ව විද්‍යාලය තුළ දී අද (16) පෙරවරුවේ ගෙල වැලලාගෙන මිය ගොස් ඇති බව පේරාදෙණිය පොලීසිය කියයි . පේරාදෙණිය විශ්ව විද්‍යාලයේ ඉංජිනේරු පීඨයේ අධ්‍යයන කටයුතු සඳහා යාපනය ප්‍රදේශයේ සිට පැමිණි සිසුවෙකු එසේ ගෙල වැලලාගෙන මියගොස් තිබේ . ඉංජිනේරු පීඨයේ සිසුන් රැඳී සිටින අක්බාර් ශාලාවේ ඔහු රැඳී සිටි කාමරයේ වැසිකිළිය තුළ ඔහු ගෙල වැලලාගෙන මිය ගොස් සිටියදී ඒ බව සිසුන් දැක විශ්ව විද්‍යාල ආරක්ෂක අංශයට දැනුම් දී තිබේ . පේරාදෙණිය විශ්ව විද්‍යාල පාලනාධිකාරිය සහ පේරාදෙණිය පොලීසිය එක්ව සිද්ධිය සම්බන්ධයෙන් වැඩිදුර විමර්ශන සිදු කරයි .  ", "URL": "https://www.ada.lk/0/0/0-404150", "Category": "Latest News", "Parent URL": null}