{"Source": "Ada News", "Timestamp": "5 12 2017", "Headline": "රුපියල් 25000ක අල්ලසකට අවුරුදු 16ක් හිරේට", "News Content": "\r\n\tරජයට ගෙවිය යුතු බදු මුදල් අඩුවෙන් ගණනය කරදීම සඳහා සිල්ලර වෙළෙඳ සැලක ව්‍යාපාරිකයෙකුගෙන් රුපියල් 25,000/-ක අල්ලසක් ලබාගැනීමේ චෝදනාවට වරදකරු වූ දේශීය ආදායම් දෙපාර්තමේන්තුවේ හිටපු ආදායම් බදු නිලධාරියෙකුට කොළඹ මහාධිකරණ විනිසුරු විකුම් කලුආරච්චි මහතා වසර 16 ක බරපතළ වැඩසහිත සිරදඬුවම් නියම කළේය.\r\n \r\n\tඅබ්දුල් ගෆුර් මොහොමඩ් ලාෆුර් නැමැත්තෙකුට මෙ‍සේ දඬුවම් නියම කෙරුණි.\r\n \r\n\tවිත්තිකරු අල්ලස් වශයෙන් ලබාගත් රුපියල් 25,000/-ක මුදල දණ්ඩනයක් ලෙස අයකර ගැනීමටද  මහේස්ත්‍රාත්වරයා වැඩිදුරටත් නියම කළේය.\r\n \r\n\tසමාජය අල්ලසින් බේරා ගැනීමට අනෙකුත් රාජ්‍ය සේවකයන්ද අල්ලසින් ඈත් කර තැබීමට හැකි වන ආකාරයේ දඬුවමක් විත්තිකරුට නියම කරන්නැයි අල්ලස් කොමිසමේ සහකාර අධ්‍යක්‍ෂ තුෂාරි දයාරත්න මහත්මිය කළ ඉල්ලීමක් පිළිගත් විනිසුරුවයා අදාළ දඬුවම් වලට අමතරව රුපියල් 16,000/-ක දඩයක්ද ඔහුට නියම කළේය.\r\n \n\n \r\n\t \r\n  ", "URL": "https://www.ada.lk/0/0/0-294518", "Category": "Latest News", "Parent URL": null}