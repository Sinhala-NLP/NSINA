{"Source": "Ada News", "Timestamp": "31 08 2023", "Headline": "300ක් මියගිය බෝම්බයේ චූදිතයන්ට මරණ දඬුවම", "News Content": "2016 වසරේ පුද්ගලයන් 300කට වැඩි පිරිසක් මිය ගිය සහ සිය ගණනකට තුවාල සිදුකළ ඉරාකයේ, බැග්ඩෑඩ් නුවර වාහන බෝම්බ ප්‍රහාරයකට සම්බන්ධ බවට වරදකරුවන් වූ පුද්ගලයන් තිදෙනෙකු ඉරාකය විසින් එල්ලා මරා දමන ලදී. ඉස්ලාමීය ශුද්ධ වූ රාමසාන් මාසය තුළ ජනතාව රාත්‍රියක විනෝද වෙමින් සිටියදී මෙම බෝම්බය පුපුරා ගොස් තිබුණි. 2003 දී එක්සත් ජනපදය ප්‍රමුඛ ආක්‍රමණයෙන් පසු ඉරාකයේ සිදුවූ මාරාන්තික තනි බෝම්බ ප්‍රහාරය මෙය ලෙස සැලකෙයි. ඉස්ලාමීය රාජ්‍ය සංවිධානය (IS) ප්‍රහාරය සිදුකළ බව පිළිගෙන ඇත. IS සංවිධානය පරාජයට පත් වී භූමියේ පාලනය නැති වී ඇතත් තවමත් එය ක්‍රියාකාරීව පවතී. මරණ දඬුවම ක්‍රියාත්මක කිරීම ඉරිදා හෝ සඳුදා සිදුකළ බව අගමැති මොහොමඩ් ෂියා අල් සුඩානිගේ කාර්යාලය පවසයි. එය මරණ දණ්ඩනයට ලක්වූවන් නම් කර නැත.   ", "URL": "https://www.ada.lk/0/0/0-405508", "Category": "International", "Parent URL": null}