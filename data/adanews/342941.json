{"Source": "Ada News", "Timestamp": "29 11 2018", "Headline": "සතුන්ට බැඳපු තුවක්කුවක් පත්තු වී යුද හමුදා සෙබළෙකුට තුවාල", "News Content": "වව්නියාව ඕමන්ත ප්‍රදේශයේදී සෝදිසි මුර සංචාරයේ නිරත වූ යුද හමුදා පිරිසකට දඩයක‍් කරුවන් විසින් බඳින ලද තුවක්කුවක් පත්තු වී යුද හමුදා සෙබළෙකු බරපතල තුවාල ලබා වව්නියාව රෝහලට ඇතුලත් කොට ඇති බවට යුද හමුදාව කියා සිටියේය. යුද හමුදා සෙබළුන් විසින් ඕමන්ත 17 වන සිංහ රෙජිමේන්තුව අවට ප්‍රදේශයේ මුර සංචාරයක නිරත වූ අවස්ථාවේදී දඩයක් කරුවෙකු විසින් සතුන්ට අටවන ලද තුවක්කුවක් පත්තුවී අදාළ යුද හමුදා සෙබළා තුවාල ලබා රෝහල් ගත කොට ඇත. මෙසේ තුවාල ලබා රෝහල්ගත කොට ඇත්තේ ඕමන්ත 17 වන සිංහ රෙජිමේන්තුවේ සේවයේ නරත ලාන්ස් කෝප්‍රල් ජයසේන නැමති හමුදා සෙබළෙකු වන අතර බඳින තුවක්කුවක් පෑගී පත්තුවීමෙන් මෙම අනතුර සිදුව ඇත. වෙඩි වැදීමෙන් යුද හමුදා සෙබළාගේ කලවා ප්‍රදේශයට බරපතල තුවාල සිදුව ඇති බවට වව්නියාව රෝහල් නිලධාරියෙකු කියා සිටියේය.‍   ", "URL": "https://www.ada.lk/0/0/0-342941", "Category": "Latest News", "Parent URL": null}