{"Source": "Ada News", "Timestamp": "6 12 2021", "Headline": "ප්‍රියන්ත කුමාර මහතාගේ මළසිරුර කටුනායක ගුවන් තොටුපළට", "News Content": "පාකිස්තානයේ සියල්කොට් ප්‍රදේශයේ ඇගලුම් කර්මාන්තශාලාවක සේවය කරමින් සිටියදී අන්තවාදී ප්‍රහාරයකට ලක්ව මියගිය ප්‍රියන්ත කුමාර දියවඩනගේ මහතාගේ මළසිරුර අද දින සවස කටුනායක ගුවන් තොටුපළ වෙත රැගෙන ඒමට පියවර ගෙන තිබුණි .  මෙහිදී ශ්‍රී ලංකාවේ වැඩබලන පාකිස්තානයේ තානාපතිවරයා විසින් ගුවන් යානයෙන් ගොඩ බාන ලද මළසිරුර වෙත මල් කළඹක් තබා තම රජයේ ගෞරව පිරිනැමීමට කටයුතු කළේය . මෙම අවස්ථාවේ දී රාජ්‍ය අමාත්‍ය තාරක බාලසූරිය මහතා ද සිය අදහස් දැක්වීය. ඉන්පසුව මෙම දේහය පශ්චාත් මරණ පරීක්ෂණයක් සදහා මීගමුව මහ රෝහල වෙත කොළඹ ජයරත්න මල් ශාලාවේ අවමංගල්‍ය රථයක් මගින් ගෙන යාමට පියවර ගෙන තිබුණි.     ", "URL": "https://www.ada.lk/0/0/0-388127", "Category": "Uncategorized", "Parent URL": null}