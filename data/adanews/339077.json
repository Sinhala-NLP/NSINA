{"Source": "Ada News", "Timestamp": "8 08 2018", "Headline": "ශ්‍රී ලංකාව මුලින්ම පන්දුවට පහරදෙයි", "News Content": "සංචාරක දකුණු අප්‍රිකා කණ්ඩායම හා සත්කාරක ශ්‍රී ලංකා කණ්ඩායම අතර පල්ලෙකැලේ පිටියෙ පැවැත්වෙන සිවුවැනි එක්දින තරගයේ කාසියේ වාසිය දිනාගත් දකුණු අප්‍රිකා නායක ක්යින්ටන් ඩි කොක් මුලින්ම පන්දුවට පහරදීමේ අවස්ථාව ශ්‍රී ලංකාවට ලබාදුන්නේය. තරගයේ ආරම්භයට වර්ෂාවෙන් බාධා ඇති වූ හෙයින් එය පන්දුවා 45කට සීමා වී තිබේ. ශ්‍රී ලංකා කණ්ඩායමේ එක් වෙනස්කමක් සිදුව ඇති අතර ප්‍රභාත් ජයසූරිය වෙනුවට දසුන් ශානක කණ්ඩඩායමට කැඳවා තිබේ. තරග පහකින් සමන්විත එක්දින තරගාවලිය මේ වන විටත් තරග 3-0ක් ලෙස දකුණු අප්‍රිකාව ජයගෙන අවසන්ය.     ", "URL": "https://www.ada.lk/0/0/0-339077", "Category": "Sports", "Parent URL": null}