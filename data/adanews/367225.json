{"Source": "Ada News", "Timestamp": "19 08 2020", "Headline": "ගෝලීය කොවිඩ් මරණවලින් සියයට 64ක් ඇමෙරිකාවෙන්", "News Content": "ලෝකයේ කොවිඩ්-19 මරණවලින් 64% ක්ම ඇමරිකානු කලාපයට අයත් බව පෑන් ඇමෙරිකානු සෞඛ්‍ය සංවිධානයේ අධ්‍යක්ෂ වෛද්‍ය කරිසා එටියන් ඊයේ (18දා) පැවති සාකච්ඡාවකදී පැවසීය. \"ඇමරිකානුවන් ලෝක ජනගහනයෙන් දළ වශයෙන් 13%ක් පමණ සිටින නමුත් නිල වශයෙන් වාර්තා වී ඇති ගෝලීය මරණවලින් 64%ක් මේ වනවිට උතුරු හා දකුණු ඇමරිකානු කලාපයෙන් වාර්තා වෙනවා.\" එහිදී 400,000කට වැඩි පිරිසක් වෛරසයෙන් මියගොස් ඇති බව එටියන් පැවසීය. \"මේ වෛරසය අනුකම්පා විරහිත වෛරසයක් වන අතර, ඒ අනුකම්පා විරහිත බව අපෙන්ද අපේක්ෂා කරනවා. ඒ නිසා වෛරසය සමග සටනේදී අප සුපරීක්ෂාකාරී විය යුතුයි. සම්ප්‍රේෂණය පාලනය කර ගත යුතුයි\" එටියන් පැවසීය. එටියන් පැවසුවේ ඇමරිකානු කලාපයේ සමස්ත කොවිඩ්-19 ආසාදිතයන් සංඛ්‍යාව මිලියන 11.5කට ආසන්න සංඛ්‍යාවක් කරා ළඟා වී ඇති අතර, එක්සත් ජනපදය සහ බ්‍රසීලය මෙම ආසාදිතයන්ගෙන් වැඩි ප්‍රමාණයක් දරා සිටින බවය.   ", "URL": "https://www.ada.lk/0/0/0-367225", "Category": "International", "Parent URL": null}