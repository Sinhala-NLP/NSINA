{"Source": "Ada News", "Timestamp": "16 08 2022", "Headline": "මාත්‍රා හතරක් ලබා සිටි ජිල් බයිඩන්ටත් කොවිඩ්", "News Content": "එන්නත් මාත්‍රා හතරක් ලබාගෙන තිබියදීත්, එක්සත් ජනපද ජනාධිපති ආර්යාව ජිල් බයිඩන් අඟහරුවාදා කොවිඩ්-19 සඳහා ධනාත්මක බව පරීක්‍ෂා කළාය. ජනාධිපති ජෝ බයිඩන් මෑතකදී වෛරසය සමග දිගු සටනකින් පසු හුදෙකලා වූ අතර, ආරක්ෂක ලේකම් ලොයිඩ් ඔස්ටින් මේ වනවිට දෙවැනි වරටත් රෝගාතුරව සිටී. සඳුදා දින ඇයගේ නිත්‍ය පරීක්‍ෂණ කාලය තුළ කොවිඩ්-19 සඳහා සෘණාත්මක පරීක්‍ෂණයක් කිරීමෙන් පසු, ජනාධිපති ආර්යාව සවස් වන විට සෙම්ප්‍රතිශ්‍යාව වැනි රෝග ලක්ෂණ වර්ධනය වීමට පටන් ගෙන තිබුණි. වේගවත් ප්‍රතිදේහජනක පරීක්ෂණයකින් ඇය නැවතත් ඍණාත්මක බව පරීක්‍ෂා කළ නමුත් PCR පරීක්ෂණයක් ධනාත්මක බව තහවුරු කරගෙන තිබේ. බයිඩන්ගේ සන්නිවේදන අධ්‍යක්ෂ එලිසබෙත් ඇලෙක්සැන්ඩර් විසින් නිවේදනයක් නිකුත් කරමින් මෙම පුවත තහවුරු කරන ලදී.   ", "URL": "https://www.ada.lk/0/0/0-396366", "Category": "International", "Parent URL": null}