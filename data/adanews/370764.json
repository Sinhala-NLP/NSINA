{"Source": "Ada News", "Timestamp": "25 10 2020", "Headline": "පළාත් කිහිපයකට අදත් වැසි", "News Content": "නැගෙනහිර, ඌව සහ උතුරු මැද පළාත්වලත් යාපනය, මුලතිව් සහ වවුනියා දිස්ත්‍රික්කවලත් සවස 2.00න් පසුව තැනින් තැන වැසි හෝ ගිගුරුම් සහිත වැසි ඇතිවිය හැකි බව අද (25) උදෑසන 05.30 ට නිකුත් කළ කාලගුණ අනාවැකියේ සඳහන් වේ. ගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මඟින් සිදුවන අනතුරු අවමකර ගැනීමට අවශ්‍ය පියවර ගන්නා ලෙස ද මෙහිදී ජනතාවගෙන් ඉල්ලීමක් කෙරුණි. බස්නාහිර සහ සබරගමුව පළාත්වලත් මහනුවර, නුවරඑළිය, කුරුණෑගල, ගාල්ල සහ මාතර දිස්ත්‍රික්කවලත් වැසි ස්වල්පයක් ඇතිවේ.     ", "URL": "https://www.ada.lk/0/0/0-370764", "Category": "Latest News", "Parent URL": null}