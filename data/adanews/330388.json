{"Source": "Ada News", "Timestamp": "20 05 2018", "Headline": "මන්නාරමෙන් තවත් සමූහ මිනීවලක්     ", "News Content": "\r\n\tමන්නාරාම සතොස තොග ගබඩාව ආසන්නයේ සිදු කළ කැණීමකදී මිනිස් ඇටසැකිලිවලට සමාන ඇටසැකිලි තොගයක් හමු වී ඇතැයි වාර්තා වේ.\r\n \r\n\tමන්නාරම සතොස තොග ගබඩාවේ නව ගොඩනැගිල්ලක් ඉදිකිරීම සඳහා පසුගිය මාර්තු 26 වැනිදා  එහි ඉවත් කරන ලද  පස් රැගෙන ගිය පුද්ගලයෙකුට  පළමුව මෙම ඇටසැකිලි හමු වී ඇත.\r\n \r\n\tපසුව මාර්තු 27 වැනිදා එම ගොඩනැගිල්ල හෑරූ ස්ථානයේ සිදු කළ කැණීම්වලදී තවත් ඇටසැකිලි තොගයක්ද හමු වී ඇති අතර  මන්නාරම් මහේස්ත්‍රාත් අලෙක්ස් රාජා මහතා මෙම ඇටසැකිලි පිළබඳ ඉදිරි පරීක්ෂණ  පුරාවිද්‍යා නිලධාරීන්ගේද සහාය ඇතිව සිදු කරන ලෙසට නියෝග කරනු ලැබුවේය.\r\n \r\n\tකෙසේ වෙතත් මීට පෙර තිරුකේදීශ්වරන් කෝවිල ආසන්නයේ පිහිටි සමූහ මිනීවලක තිබී 100කට ආසන්න වූ මිනිස් ඇටසැකිලි තොගයක් හමු වි ඇති අතර මෙයද ඒ හා සමාන සමූහ මිනීවලක්ද යන්න පිළිබඳ සැක පහළ වී ඇත.\r\n \n\n \r\n\t \r\n  ", "URL": "https://www.ada.lk/0/0/0-330388", "Category": "Latest News", "Parent URL": null}