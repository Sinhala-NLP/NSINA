{"Source": "Ada News", "Timestamp": "13 02 2018", "Headline": "පාකිස්තාන තලේබාන් උප නායකයාට ඩ්‍රෝන ප්‍රහාරයක්", "News Content": "\r\n\tපාකිස්තානයේ තාලේබාන් ත්‍රස්ත සංවිධානයේ උප නායකයා ලෙස කටයුතු කර ඇති ඛාලිඩ් මෙෂූඩ් ඇමෙරිකානු ඩ්‍රෝන ප්‍රහාරයකින් ජීවිතක්ෂයට පත්ව තිබේ.\r\n \r\n\tජ්‍යෙෂ්ඨ ක්‍රියාකාරිකයෙකු ලෙස සැලකුණු මෙෂූඩ් තහනමට ලක්කෙරුණු තෙහිරික්-ඊ තලේබාන් පාකිස්තාන් සංවිධානය හෙවත් පාකිස්තාන තලේබාන් ත්‍රස්ත සංවිධානායේ උප නායකයාය. මෙම සංවිධානය මූලධර්මවාදී තලේබාන් සංවිධානයේ පාකිස්තාන ශාඛාව ලෙස සැලකිය හැකිය.\r\n \r\n\tඋතුරුදිග වසිරිස්තාන පළාතේදී ඔහුට මෙම ඩ්‍රෝන ප්‍රහාරය එල්ල වී ඇති අතර, එය ඇෆ්ගනිස්තාන දේශසීමාවට ආසන්න ප්‍රදේශයකි.\r\n \r\n\tමෙම ත්‍රස්ත සංවිධානයද තම සාමාජිකයාගේ මරණය විශේෂ ප්‍රකාශයකින් තහවුරු කර තිබේ.\r\n \n\n  ", "URL": "https://www.ada.lk/0/0/0-309503", "Category": "International", "Parent URL": null}