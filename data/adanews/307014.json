{"Source": "Ada News", "Timestamp": "2 02 2018", "Headline": "බැඳුම්කර විවාදයට ටී.එන්.ඒ. හා ප්‍රජාතන්ත්‍රවාදී ජනතා පෙරමුණ නෑ", "News Content": "\r\n\tශ්‍රී ලංකා මහ බැංකු බැඳුම්කර ගනුදෙනුව සම්බන්ධයෙන් සහ මහා පරිමාණ දූෂණ, වංචා පිළිබඳ කොමිෂන් වාර්තාව පිළිබඳ ලබන 06 වැනිදා පැවැත්වෙන විවාදයට සිය පක්ෂ සහභාගි නොවන බව දෙමළ ජාතික සන්ධානය හා ප්‍රජාතන්ත්‍රවාදී ජනතා පෙරමුණ සභානායක ලක්ෂ්මන් කිරිඇල්ල මහතා වෙත දැනුම් දී තිබේ.\r\n \r\n\tමැතිවරණ කටයුතු පැවැත්වෙන බැවින් මෙම විවාදයට සහභාගි විමට හැකියාවක් නැතැයි දෙමළ ජාතික සන්ධානයේ මන්ත්‍රී එම්.ඒ. සුමන්තිරන් මහතා සහ ප්‍රජාතන්ත්‍රවාදී ජනතා පෙරමුණේ නායක මනෝ ගනේෂන් මහතා දැනුම් දී තිබේ.\r\n \r\n\tකථානායක කරු ජයසූරිය මහතාගේ ප්‍රධානත්වයෙන් පාර්ලිමේන්තු සංකිර්ණයේදී ඉකුත්දා පැවැති පක්ෂ නායක රැස්විමේදීද දෙමළ ජාතික සන්ධානය මේ පිළිබඳ නිල නොවන මට්ටමින් දැනුම් දී ඇත.\n\n \r\n\t \r\n \r\n\t \r\n  ", "URL": "https://www.ada.lk/0/0/0-307014", "Category": "Latest News", "Parent URL": null}