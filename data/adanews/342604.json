{"Source": "Ada News", "Timestamp": "20 11 2018", "Headline": "ලසන්ත වික්‍රමතුංගගේ දියණියගෙන් ජනපතිට ලිපියක්", "News Content": "ඝාතනය කළ මාධ්‍යවේදී ලසන්ත වික්‍රමතුංග මහතා‌ගේ දියණිය වන අහිම්සා වික්‍රමතුංග ජනපති මෛත්‍රීපාල සිරිසේන  මහතා වෙත ලිපියක් යොමුකර තිබේ. අපරාධ පරික්ෂණ දෙපාර්තමේන්තුවේ සමූහ මංකොල්ලකෑම් අංශයේ ස්ථානාධිපති ලෙස කටයුතු කළ පොලිස් පරීක්ෂක නිශාන්ත සිල්වා මහතාට ලබාදුන් ස්ථාන මාරුවට විරෝධය දක්වමින් ඇය මෙම ලිපිය යොමුකර තිබේ. ඒසේම අග්‍රාමාත්‍ය මහින්ද රාජපක්ෂ මහතාගේ 73 වැනි උපන්දිනය යෙදී තිබුණ පසුගිය 18 දා ඔහු සහභාගී උත්සවයට පොලිස්පති පූජිත් ජයසුන්දර මහතාද ඒක්වූ බවත් ඒදිනම පොලිස් පරීක්ෂකවරයාට ස්ථාන මාරුවීම් ලබාදීමට පොලිස්පතිවරයා කටයුතු කර තිබුණ බවත් ඇය සිය ලිපියෙන් සඳහන් කරයි.   ", "URL": "https://www.ada.lk/0/0/0-342604", "Category": "Latest News", "Parent URL": null}