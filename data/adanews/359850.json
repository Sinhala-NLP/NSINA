{"Source": "Ada News", "Timestamp": "27 03 2020", "Headline": "රටේ ආර්ථිකය ශක්තිමත්ව පවත්වාගෙන යාමටත් උනන්දු විය යුතුයි - බැසිල්", "News Content": "සෞඛ්‍ය බලධාරීන්ගේ නිර්දේශයන් පිළිගන්නා අතරම රටේ ජාතික ආර්ථිකය ශක්තිමත්ව පවත්වාගෙන යාමට උනන්දු විය යුතු බව ජනාධිපති කාර්ය සාධන බලකායේ ප්‍රධානි බැසිල් රාජපක්ෂ මහතා පවසයි. අද (27) පෙරවරුවේ අරලිය ගහ මන්දිරයේදී පැවැති අත්‍යවශ්‍ය සේවාවන් පිළිබඳ ජනාධිපති කාර්ය සාධක බළකායේ රැස්විමේදි අත්‍යවශ්‍යසේවාවන්පිළිබඳ ජනාධිපති කාර්ය සාධක බළකායේ ප‍්‍රධානී බැසිල් රාජපක්ෂ මහතා රටේ ජාතික ආර්ථිකය  ශක්තිමත්ව පවත්වාගෙන යාම සම්බන්ධයෙන් අවධානය යොමු කරනු ලැබීය. බැංකු හා මූල්‍ය ක්ෂේත‍්‍රයට සම්බන්ධ රාජ්‍ය සහ පෞද්ගලික අංශයේ ප‍්‍රධානීන් මෙම රැස්විමට  සහභාගිවූ අතර මෙහි දී පහත සඳහන් මූලික කරුණු පිළිබඳව ප‍්‍රධාන වශයෙන් සාකච්ජා කෙරිණි. ජාත්‍යන්තර ගණුදෙනු කිරීම සඳහා සියලූ වාණිජ බැංකුවල රාජකාරිය අඛණ්ඩව පවත්වාගෙන යාම.  චෙක්පත් නිෂ්කාශන කටයුතු නිසි පරිදි පවත්වාගෙන යාම.  ATM  යන්ත‍්‍ර  නිසි පරිදි පවත්වා ගැනීම හා ATM ජංගම සේවා පැවැත්වීමේ හැකියාව.  අවම සේවක පිරිසකගේ සහභාගීත්වයෙන් බැංකු ශාඛා වල සේවය අඛණ්ඩව පවත්වා ගැනීම.  ඒ අනුව ඇඳිරි නීතිය බල පැවැත්වෙන ප‍්‍රදේශවල දිනකට සෑම ප‍්‍රාදේශීය ලේකම් කොට්ඨාශයකටම අවම වශයෙන් එක්බැංකු ශාඛාවක් නිශ්චිත පැය ගණනකට විවෘතව තැබීමට එකඟ විය. මෙවැනි අවදානම් කාලයක හැකි සෑම අවස්ථාවක දී ම බැංකු සේවය විසින් තම ගණුදෙනුකරුවන් බැංකු වෙත කැඳවීමට වඩා බැංකුව ගනුදෙනුකරුවන් වෙතට යාමේ ක‍්‍රියාමාර්ග හා ජංගම බැංකු සේවාවක් හඳුන්වා දීමේ ක‍්‍රියාමාර්ග වෙත ගමන් කිරීමේ අවශ්‍යතාවය පිළිබඳව මෙහිදී අවධානය යොමු කෙරිණි.   ", "URL": "https://www.ada.lk/0/0/0-359850", "Category": "Latest News", "Parent URL": null}