{"Source": "Ada News", "Timestamp": "24 08 2018", "Headline": "කාලගුණික විපර්යාස පිළිබඳ අයහපත් රටවල් අතර ලංකාව 4ට", "News Content": "කාලගුණික, දේශගුණික විපර්යාස පිළිබඳ පවතින අයහපත් තත්ත්වයන්වලදී ලොව රටවල් අතර 04 වන ස්ථානයට වර්තමානය වන විට ශ‍්‍රී ලංකාව පත්ව ඇති බව නවතම වාර්තා මගින් පෙන්වා දී තිබෙන බවත් මීට වසර 50 කට පෙර එම වාර්තා තුළ 97 වන ස්ථානයේ ශ්‍රී ලංකාව සිටි බවත් ජනපති මෛත්‍රිපාල සිරිසේන මහතා පැවැසීය. ශ‍්‍රී ලංකාව අද මෙවන් තත්ත්වයකට පත්ව ඇත්තේ විවිධ ජාවාරම්කරුවන් රට තුළ සිදුකරන දැවැන්ත පරිසර විනාශය හේතුවෙන් බවත් මහපොළව කාන්තාරයක් බවට පත්ව හෙට උපදින දරු පරපුරට ජල බිඳක් සොයායාමට සිදුවන  එම ඛේදනීය ඉරණම පිළිබඳ පරිසර විනාශයන්ට දායකවන සියලුදෙනා වගකිව යුතු බව ඔහු පැවැසීය. ජනාධිපතිවරයා මේ බව ප‍්‍රකාශ කළේ රුපියල් මිලියන 16,000 ක් වැය කරමින් ඉදි කෙරෙන වයඹ ඇළ ව්‍යාපෘතියේ දෙවන අදියර ආරම්භ කිරීමේ අවස්ථාවට අද (24දා) පොල්පිතිගමදි එක්වෙමිනි.  ", "URL": "https://www.ada.lk/0/0/0-339623", "Category": "Latest News", "Parent URL": null}