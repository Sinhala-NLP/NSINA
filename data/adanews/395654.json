{"Source": "Ada News", "Timestamp": "22 07 2022", "Headline": "ඩ්‍රාගිගේ කඩා වැටීමත් සමගින් ඉතාලි පාර්ලිමේන්තු විසුරුවයි", "News Content": "ඉතාලියේ අගමැති මාරියෝ ඩ්‍රාගි සිය ඉල්ලා අස්වීම භාරදීමෙන් පසු එරට ජනාධිපති සර්ජියෝ මැටරෙල්ලා එරට පාර්ලිමේන්තුව විසුරුවා හැර තිබේ. රට දේශපාලන කැලඹීමකට ඇද දමමින් ඩ්‍රාගිගේ එක්සත් ආණ්ඩුව බදාදා සවස බිඳ වැටුනි. අග්‍රාමාත්‍ය කාර්යාලය පැවසුවේ රාජ්‍ය නායකයා ඔහුට භාරකාර තනතුරක රැඳී සිටින ලෙස දන්වා ඇති බවයි. නව මැතිවරණ සරත් සෘතුවේ දී පැවැත්වීමට නියමිතය. ඩ්‍රාගිගේ ප්‍රධාන හවුල්කරුවන් තිදෙනෙකු ඔවුන්ගේ භේදකාරී සන්ධානයේ බෙදීම් අවසන් කිරීමට උත්සාහ කිරීම සඳහා ඔහු කැඳවූ විශ්වාසභංගය ප්‍රතික්ෂේප කිරීමත් සමග බදාදා ඉතාලියේ සභාගය බිඳ වැටුණි. යුක්රේන ගැටුම හරහා යුරෝපය මෙහෙයවීමට උපකාර කිරීම සඳහා 'සුපර් මාරියෝ' ලෙස ලේබල් කරන ලද ඩ්‍රාගිගේ නායකත්වය ඉතාලියේ බිඳී ගිය දේශපාලන භූ දර්ශනයට ස්ථාවරත්වයක් ගෙනඒම ලෙස සැලකුණි.   ", "URL": "https://www.ada.lk/0/0/0-395654", "Category": "International", "Parent URL": null}