{"Source": "Ada News", "Timestamp": "11 03 2018", "Headline": "උ.කොරියානු නායක හමුව සාර්ථකම හමුව විය හැකියි", "News Content": "\r\n\tඋතුරු කොරියානු නායක කිම් ජොන්ග් උන් සමග සිදුවීමට නියමිත තමාගේ හමුව සාර්ථකත්වයක් නොලැබීම හෝ එය ලෝකයට වඩාත් සාර්ථකම හමුව යන දෙකෙන් එකක් විය හැකි බව ඇමෙරිකානු ජනපති ඩොනල්ඩ් ට්‍රම්ප් පවසයි.\r\n \r\n\tපෙන්සිල්වේනියා හි පැවති දේශපාලන රැලියක් අමතමින් ට්‍රම්ප් පවසා සිටියේ උතුරු කොරියාවටද මේ වනවිට සාමය අවශ්‍යව ඇති බව තමා විශ්වාස කරන බවයි.\r\n \r\n\tඔවුන් න්‍යෂ්ටික හරණය සම්බන්ධයෙන් වඩාත් යහපත් නැඹුරුවක් පෙන්වන්නේ නම් ඔවුන් සමග කඩිනමින් සාකච්ඡා ආරම්භ කිරීමට තමන් සූදානම් බවද ට්‍රම්පා පවසා තිබේ.\r\n \r\n\tමෙහිදී වැඩිදුරටත් අදහස් දැක්වූ ට්‍රම්ප් යුරෝපා මෝටර් රථ වෙනුවෙන් නව බදු පැනවීමේ අනතුරු ඇඟවීමක්ද සිදුකර ඇති අතර, 2020 ජනපතිවරණය සඳහා වූ සිය තේමා පාඨයද ඉදිරිපත් කර ඇත.\r\n \n\n  ", "URL": "https://www.ada.lk/0/0/0-315928", "Category": "International", "Parent URL": null}