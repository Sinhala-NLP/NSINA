{"Source": "Ada News", "Timestamp": "18 11 2018", "Headline": "බලහත්කාරයෙන් එලවන්න ලේසි වෙන්නේ නෑ- අගමැති", "News Content": "තමන්ව විශ්වාසභංගයකින් ඉවත් කළ හැක්නේ නීත්‍යානුකූලව බවත් එසේ සම්මත කරගත හොත් තමන් ධූරයෙන් ඉවත්වන බව අග්‍රාමාත්‍ය මහින්ද රාජපක්ෂ මහතා පවසයි. වීරකැටියේ පැවැති උත්සවයකදී ඔහු මේ බව පැවැසීය. “අද පාර්ලිමේන්තුව නාඩගම් මඩුවකට සමානයි. නමුත් අපි ආණ්ඩුව ගෙනියනවා. දාලා දුවන්නේ නෑ. නීත්‍යානුකූලව විශ්වාසභංග යෝජනාවක් සම්මත කරගත්තෝත් එදාට මේක දීලා යන්න අපි සූදානම්. හැබැයි බලහත්කාරයෙන් අපහාසාත්මකව ඒක කළොත් ඒක ලේසි වෙන්නේ නෑ අපිව එළවන්න. ජනාධිපතිවරයාට විතරයි මාව එහාට මෙහාට කරන්න පුළුවන්. අපි ඉදිරියේදීත් ජනතාවට සහන දෙනවා. ජනතාව මේ පීඩනයෙන් මුදවාගත යුතුයි. ඊට පස්සේ අපි සංවර්ධනය කිරීමට පියවර ගන්නවා.”  ", "URL": "https://www.ada.lk/0/0/0-342507", "Category": "Latest News", "Parent URL": null}