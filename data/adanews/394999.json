{"Source": "Ada News", "Timestamp": "1 07 2022", "Headline": "යුරෝපා ගෑස් මිල මාර්තු මාසයේ සිට ඉහළටම", "News Content": "රුසියානු සැපයුම් නොලැබීම සහ උණුසුම් සමය ආරම්භ වීමට පෙර ගබඩා පහසුකම් පිරවීම සඳහා යුරෝපා සංගමයේ උත්සාහයන් පිලිබඳව පවතින කනස්සල්ල මධ්‍යයේ යුරෝපීය ස්වභාවික ගෑස් මිල මාස තුනක ඉහළම අගයක් දක්වා පැමිණ තිබේ. නෙදර්ලන්තයේ TTF වෙළඳ මධ්‍යස්ථානයේ අගෝස්තු වනවිට 6.4% කින් ඉහළ ගොස් ඝන මීටර් දහසකට ඩොලර් 1,630ක් දක්වා ළඟාවනු ඇති බව කියයි. එමෙන්ම ගෘහාශ්‍රිතව මෙගාවොට් පැයකට යුරෝ 149.15 (ඩොලර් 155.05) දක්වා වැඩිවීමක් ලන්ඩනයේ අන්තර් මහාද්වීපික හුවමාරු දත්ත පෙන්වයි. එය පසුගිය මාර්තු 10 වැනිදායින් පසු ස්වභාවික ගෑස් මිල එම මට්ටම ඉක්මවා ගිය පළමු අවස්ථාව එය විය. යුක්රේනය ආශ්‍රිත බටහිර සම්බාධක හේතුවෙන් තාක්ෂණික ගැටළු උපුටා දක්වමින් ජූනි 14දා රුසියානු ගෑස් අපනයනකරු Gazprom Nord Stream නල මාර්ගය හරහා ජර්මනියට සැපයුම් 60%කින් කපා හැරියේය. මෙම තීරණයෙන් පසුව, ජර්මනිය රට තුළ ගෑස් පරිභෝජනය අඩු කරන ලෙස ඉල්ලා සිටි අතර, තවත් යුරෝපා සංගම් රටවල් කිහිපයක් ගල් අඟුරු බලාගාර පුනර්ජීවනය කිරීම ඇතුළුව අඩු ගෑස් භාවිත කිරීමට උදව් කිරීමට පියවර ප්‍රකාශයට පත් කළේය.   ", "URL": "https://www.ada.lk/0/0/0-394999", "Category": "International", "Parent URL": null}