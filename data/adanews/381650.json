{"Source": "Ada News", "Timestamp": "16 07 2021", "Headline": "ත්‍රස්ත ප්‍රහාර අපරාධකරුවන් නීතිය හමුවට ගේන්න - චීනය", "News Content": "චීන පුරවැසියන් නව දෙනෙකු ඝාතනය කළ ත්‍රස්ත ප්‍රහාරයේ අපරාධකරුවන්ට එරෙහිව අවශ්‍ය පියවර ගන්නා ලෙස චීන අගමැති ලී කෙකියැන්ග් අද (16දා) පාකිස්තානයෙන් ඉල්ලා සිටියේය. පාකිස්තාන අග්‍රාමාත්‍ය ඉම්රාන් ඛාන් සමග කළ දුරකථන ඇමතුමකදී ලී කියා සිටියේ චීන ජාතිකයන් සහ ආයතන ආරක්ෂා කිරීමට හා එවැනි සිදුවීම් නැවත ඇතිවීම වැළැක්වීමට පකිස්ථානයට ස්ථිර හා ඵලදායී පියවර ගත හැකි බවයි. පාකිස්තානයේ වයඹදිග කයිබර් පක්තුන්ක්වා පළාතේ ඉහළ කොහිස්තාන් දිස්ත්‍රික්කයේ චීන කම්කරුවන් රැගත් බස් රථයක් ඉලක්ක කළ ප්‍රහාරයකින් චීන ජාතිකයන් 9දෙනෙකු සහ පාකිස්තානුවන් තිදෙනෙකු ජීවිතක්ෂයට පත්විය. එහිදී තම රජය සහ ජනතාව වෙනුවෙන් පාකිස්තාන අගමැතිවරයා කියා සිටියේ චීන රජයට සහ ත්‍රස්ත ප්‍රහාරයට ගොදුරු වූවන්ගේ පවුල්වලට අවංක ශෝකය ප්‍රකාශ කරන බවයි. මීට අමතරව, ඛාන් නවතම විමර්ශනය පිළිබඳව චීන පාර්ශ්වයට විස්තර කළේය. සිද්ධියෙන් පසු සෙසු ජීවිත බේරා ගැනීම සහ විමර්ශනය කිරීම සඳහා පාකිස්තානය ගත් උත්සාහය අගය කරන බව ලී පැවසීය. චීන පුරවැසියන්ගේ සහ විදේශීය ආයතනවල ආරක්ෂාව සඳහා චීන රජය විශාල වැදගත්කමක් දරන බව ඔහු අවධාරණය කළේය. එමෙන්ම සිද්ධිය සම්බන්ධයෙන් චීනය ක්‍රියාකාරී කණ්ඩායමක් පාකිස්තානයට යවා ඇති අතර, ඔවුන් පාකිස්තාන පාර්ශ්වය සමග කටයුතු කිරීමට සූදානම් බවත්, පාකිස්තාන පාර්ශ්වයට ඒ සඳහා ආධාර සැපයිය හැකි බවත්, ත‍්‍රස්ත ප‍්‍රහාරයේ වැරදිකරුවන් යුක්තිය ඉටු කිරීම සඳහා සත්‍යය වගකීමෙන් හා නිවැරදිව සොයා ගැනීමට අවශ්‍ය සියලු පියවර ගත හැකි බවත් චීනය පවසයි. සංකීර්ණ, ගැඹුරින් වෙනස්වන ජාත්‍යන්තර හා කලාපීය තත්ත්වය සඳහන් කරමින් ලී කියා සිටියේ චීනය චීන-පකිස්ථාන සබඳතා අගය කරන අතර රටවල් දෙකම උපායමාර්ගික හවුල්කරුවන් වන බවයි. එහිදී පාකිස්තාන පාර්ශ්වය සමග උපායමාර්ගික සන්නිවේදනය සහ සම්බන්ධීකරණය ශක්තිමත් කිරීමට, ප්‍රායෝගික සහයෝගීතාව ගැඹුරු කිරීමට සහ දෙරටේ ජනතාවට ප්‍රතිලාභ සැලසීම සඳහා කලාපීය සාමය සහ ආරක්ෂාව පවත්වා ගැනීමට චීනය සූදානම් බව ලී සහතික විය. පාකිස්තාන පාර්ශ්වය වැරදිකරුවන් ඉක්මනින් යුක්තිය ඉදිරියට ගෙන ඒම සඳහා පැය 24 පුරාම කටයුතු කරමින් සිටින අතර, තුවාල ලැබූවන්ට ප්‍රතිකාර කිරීම සඳහාද කටයුතු කරමින්, සිද්ධිය පිළිබඳව විමර්ශනය කිරීමට චීන ක්‍රියාකාරී කණ්ඩායමට පූර්ණ සහය ලබාදීමට සූදානම් බව ඛාන් පැවසීය.   ", "URL": "https://www.ada.lk/0/0/0-381650", "Category": "International", "Parent URL": null}