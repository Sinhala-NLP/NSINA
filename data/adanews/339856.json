{"Source": "Ada News", "Timestamp": "31 08 2018", "Headline": "ශ්‍රී ලංකා පාපන්දුවට බංග්ලාදේශයේදී ජයක්", "News Content": "ශ්‍රී ලංකා පාපන්දු කණ්ඩායම හා බංග්ලාදේශ පාපන්දු කණ්ඩායම අතර පැවැති මිත්‍ර පාපන්දු තරගයකින් ගෝල 1-0ක ජයක් වාර්තා කිරීමට ශ්‍රී ලංකා කණ්ඩායම සමත්විය. තරගය ඊයේ (30දා) බංග්ලාදේශයේ ශෙයික් කමල් පිටියේදී පැවැත්විණ. ශ්‍රී ලංකා කණ්ඩායම වෙනවෙන් ජයග්‍රාහී ගෝලය මොහොමඩ් ෆාසල් 10 වැනි විනාඩියේදී වාර්තා කළේය. ශ්‍රී ලංකා කණ්ඩායම ජාත්‍යන්තර පාපන්දු පිටියේදී තරගයක් ජයග්‍රහණය කළේ වසර දෙකකින් පමණ පසුව වෙයි. 2015 වසරේදී ඉන්දියාවේ පැවැති  දකුණු ආසියානු තරගාවලියේදී නේපාල කණ්ඩායමට ඒරෙහිව ගෝල 1-0ක ජයක් වාර්තා කිරීම අවසන්වරට ලබාගෙන තිබූ ජය වෙයි. මෙම තරගය නැරඹීම සඳහා 40000ක අධික ප්‍රේක්ෂක පිරිසක් ඒක්ව සිට ඇත.   ", "URL": "https://www.ada.lk/0/0/0-339856", "Category": "Latest News", "Parent URL": null}