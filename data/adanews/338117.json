{"Source": "Ada News", "Timestamp": "10 07 2018", "Headline": "හම්බෙගමුවෙන් ඇල්ලූ අලියාගේ වෙඩි වැදුණු තැන් 48ක්", "News Content": "හම්බෙගමුව සහ අවට ප‍්‍රදේශවල සැරිසැරූ අවුරුදු තිස් පහක් පමණ වයසැති එක් ඇසක් නොපෙනෙන, අනෙක් ඇසේද පෙනීමේ දුර්වලතා ඇති, දෙකන් නොඇසන බවට විශ්වාස කරන වන අලියා දෙසතියකට ආසන්න දින ගණනක මෙහෙයුමකින් පසු අද  (10දා) උදෑසන හම්බෙගමුව, දඹේවැව ප‍්‍රදේශයේදී අල්ලාගත් බව වනජීවී දෙපාර්තමේන්තුවේ ඌව සහ දකුණු පළාත් සහකාර අධ්‍යක්‍ෂ ප‍්‍රශාන්ත විමලදාස මහතා පැවසුවේය. මෙම වනඅලියා උඩවළව ජාතික වනෝද්‍යානයේ වෙසෙන සත්ත්වයෙකු වන අතර, මෙම අලියාගේ සිරුරේ මතුපිට වෙඩි වැදුණු සලකුණු හතළිහක් අටක් පමණ පෙනෙන්නට ඇති බව පශු වෛද්‍ය නිලධාරී විජිත පෙරේරා මහතා පැවසුවේය. මෙම මෙහෙයුමට එක්ව සිටි වනජීවී නියෝජ්‍ය ඇමති පාලිත තෙවරප්පෙරුම මහතා පැවසුවේ හොරොව්පතාන අලි සුරැකුම් මධ්‍යස්ථානයට ගෙන ගොස් වෛද්‍ය ප‍්‍රතිකාර සහ පුනරුත්ථාපන කටයුතු සිදු කිරීමෙන් දින කිහිපයකට පසු එම පරිසරයට අලියා මුදා හරින බවයි. අජිතලාල් ශාන්ත උදය     ", "URL": "https://www.ada.lk/0/0/0-338117", "Category": "Uncategorized", "Parent URL": null}