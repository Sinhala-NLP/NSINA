{"Source": "Ada News", "Timestamp": "11 04 2022", "Headline": "ලෝකයේ හුදකලාම රාජ්‍ය සිය තරුණ නායකයා සමරයි", "News Content": "උතුරු කොරියාව කිම් ජොන්-උන්ගේ පාලනයේ දස වසරක් සඳුදා සනිටුහන් කළ අතර, ඉහළ නිලධාරීන් 38 හැවිරිදි නායකයාගේ මෙම සංවත්සරයට සුබාශිංසන එක් කළේය. 1948 සිට කිම් පවුලේ පරම්පරා තුනක් විසින් රට පාලනය කර ඇති අතර, එය ලෝකයේ වඩාත්ම හුදකලා රාජ්‍යය ලෙස සැලකෙයි. වත්මන් අග්‍රාමාත්‍යවරයාගේ සීයා වන කිම් ඉල්-සුන් සීතල යුද්ධයේ මුල් දිනවල ජෝසප් ස්ටාලින්ගේ සෝවියට් සංගමයේ සහාය ඇතිව කොරියානු ප්‍රජාතන්ත්‍රවාදී මහජන ජනරජය පිහිටුවන ලදී. පසුව ඔහුගේ පුත් කිම් ජොන්ග්-ඉල් ඔහු අනුගමනය කළ අතර, ඔහුගේ අවෑමෙන් පසු වත්මන් නායකයා බලයට පත්විය. ඉරිදා ජාතික රැස්වීම් දේශනයකදී, උතුරු කොරියාවේ රාජ්‍ය කටයුතු කොමිසමේ පළමු උප සභාපති සහ උත්තරීතර මහජන සභාවේ ස්ථාවර කමිටුවේ සභාපති චෝ රියොන්ග්-හේ විසින් කිම් ජොන්ග්-උන් විශිෂ්ට චින්තකයෙකු සහ න්‍යායාචාර්යවරයකු ලෙස ප්‍රශංසා කළේය. උතුරු කොරියාව සියලු ආත්මාරක්ෂාව සඳහා බලගතු භෞතික උපක්‍රමවලින් සන්නද්ධ පූර්ණ යුධ බලයක් බවට පත්කිරීමේ ඔහුගේ ජයග්‍රහණ සනිටුහන් කරමින් චෝ තවදුරටත් සඳහන් කළේ, උතුරු කොරියාව සඳහා නව යුගයක්, සමෘද්ධිමත් සහ ස්වයංපෝෂිත බලවත් සමාජවාදී ජාතියක් ලෙස වත්මන් නායකයා රට ඔසවා තැබූ බවය.   ", "URL": "https://www.ada.lk/0/0/0-392282", "Category": "International", "Parent URL": null}