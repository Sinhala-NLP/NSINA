{"Source": "Ada News", "Timestamp": "14 01 2019", "Headline": "බහින් බස් විමක් දුරදිග ගොස් පොරොවකින් පහර දෙයි", "News Content": "යාපනය, පේදුරුතුඩුව කට්පෝවලම් ප්‍රදේශයේදී දෙපිරිසක් අතර ඇති වු බහින්බස්වීමක් දුරදිගයාමෙන් ඇති වූ ගැටුමකින් තරුණයෙකු ඊයේ(13) සවස ජිවිතක්ෂයට පත්ව ඇති බව පේදුරුතුඩුව පොලීසිය පැවසීය. තරුණයින් දෙපිරිස අතර කිසියම් ආරවුලක් හේතුවෙන් බහින්බස් වී ඇති අතර පසුව එය ගැටුමක් දක්වා වර්ධනය වී තවත් තරුණයකු විසින් පොරොවකින් පහරදීමෙන් තුවාල ලැබු 22 හැවිරිදි තරුණයෙකු මෙලෙස ජිවිතක්ෂයට පත්ව ඇති බවට පේදුරුතුඩුව පොලීසියට තොරතුරු අනාවරණය වී ඇත. ගැටුමෙන් 22 හැවිරිදි වාසුදේවන් අමල්කරන් නමැති තරුණයෙකු ජිවිතක්ෂයට පත්ව ඇත. ගැටුමට සම්බන්ධ පිරිස් මෙතෙක් අත්අඩංගුවට ගෙන නොමැති අතර අදාල පිරිස් මේ වන විටත් සැගව සිටින බැවින් එම පිරිස් වහාම අත්අඩංගුවට ගැනීමට පරික්ෂණයක් ආරම්භ කොට ඇති බවටද පේදුරුතුඩුව පොලීසිය වැඩිදුරටත් කියා සිටියේය.                       ", "URL": "https://www.ada.lk/0/0/0-344354", "Category": "Latest News", "Parent URL": null}