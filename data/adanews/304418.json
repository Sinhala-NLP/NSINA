{"Source": "Ada News", "Timestamp": "21 01 2018", "Headline": "කාබුල් හෝටලයේ පාලනය හමුදාව යටතට ", "News Content": "\r\n\tආයුධ සන්නද්ධ පිරිසක් විසින් පාලනයට ගත් ඇෆ්ගනිස්තානයේ කාබුල් නුවර ඉන්ටකොන්ටිනෙල් හෝටලයේ පාලනය නැවතත් තමන් යටතට ගත් බව ඇෆ්ගනිස්තාන ආරක්ෂක අංශ සඳහන් කරයි.\r\n \r\n\tස්වදේශ කටයුතු අමාත්‍යවරයා සඳහන් කළේ මෙම මෙහෙයුම්වලදී සිවිල් පුද්ගලයන් පස් දෙනෙකු මියගොස් තවත් හය දෙනෙක් පමණ තුවාල ලබා ඇති බවයි.\r\n \r\n\tඑසේම ප්‍රහරය සඳහා පැමිණි ආයුධ සන්නද්ධ පුද්ගලයන් තිදෙනාම ජීවිතක්ෂයට පත්ව ඇත.\r\n \r\n\tපුද්ගලයන් 150කගේ පමණ ජීවිත ආරක්ෂා කිරීමට හැකිවූ බව ඇෆ්ගනිස්තාන ආරක්ෂක අංශ සඳහන් කර ඇත. ඒ අතර විදේශීය ජාතිකයන් 41ක් දෙනෙක්ද සිට ඇත.\r\n \r\n\tමෙම මෙහෙයුම සඳහා ඇෆ්ගනිස්තානයේ විශේෂ බළකාය එක්ව ඇත.\r\n \n  \n \r\n\t \r\n  ", "URL": "https://www.ada.lk/0/0/0-304418", "Category": "International", "Parent URL": null}