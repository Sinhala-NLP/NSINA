{"Source": "Ada News", "Timestamp": "7 06 2020", "Headline": "චීනය ප්‍රතිදේහ ඖෂධයක් සායනික අත්හදා බලයි", "News Content": "COVID-19 ට එරෙහිව භාවිත කළ ලොව ප්‍රථම උදාසීන ප්‍රතිදේහ ප්‍රතිකාර සඳහා චීන විද්‍යාඥයින් විසින් පළමු අදියර සායනික අත්හදා බැලීමක් දියත් කර තිබේ. එය සත්ව පරීක්ෂණයේදී සාර්ථක වී ඇති අතර මිනිසුන් යොදාගෙන පරීක්ෂා කළ යුතුව තිබේ. සුවය ලැබූ COVID-19 රෝගීන්ගෙන් එකතු කරන ලද උදාසීන මොනොක්ලෝනල් ප්‍රතිදේහයක්, ආසාදිත වඳුරන් යොදාගෙන කළ පරීක්ෂණයක සාර්ථකත්වය  චීන විද්‍යාඥයින් විසින් නේචර් සඟරාවේ ප්රකාශයට පත් කරන ලදී. CB6 නම් ප්‍රතිදේහය නව කොරෝනා වයිරස් සහ ACE2 ප්‍රතිග්‍රාහක අතර බන්ධන ක්‍රියාවලියට මැදිහත් වීමෙන් වෛරසය සෛල ආසාදනය වීම වළක්වන බව ජර්නලය පවසයි. ආයතනය ජනවාරි මස මැද භාගයේ දී අදාළ කටයුතු ආරම්භ කර ඇති අතර සුවය ලැබූ රෝගීන්ගෙන් ප්‍රතිදේහ නිපදවීම සඳහා ජාන  ගණනක් හඳුනා ගන්නා ලදී. පෙබරවාරි අග වන විට, පර්යේෂකයන් විසින් CA1 සහ CB6 යන ප්‍රතිදේහ දෙකක් සොයාගෙන ඇති අතර ඒවා වෛරස් උදාසීන කිරීමේ හැකියාව ඇත.    ", "URL": "https://www.ada.lk/0/0/0-363563", "Category": "Latest News", "Parent URL": null}