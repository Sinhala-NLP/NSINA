{"Source": "Ada News", "Timestamp": "3 01 2018", "Headline": "ඒකාබද්ධ හා එජාප පිරිසකගේ සහාය ජනපතිට", "News Content": "\r\n\tඒකාබද්ධ විපක්ෂය නියෝජනය කළ කොළොන්නාව හිටපු උප නගරාධිපති සුරේෂ් කෝදාගොඩ මහතා, පෑලියගොඩ හිටපු නගරාධිපති අමිල නිශාන්ත කුමාරසිංහ මහතා සහ මෙවර පොදුජන පෙරමුණෙන් කොළොන්නාව නගර සභා අපේක්ෂිකා රුක්ෂිලා කෝදාගොඩ මහත්මිය ජනාධිපති මෛත්‍රීපාල සිරිසේන මහතාට සහය පළකිරීමට එක්ව තිබේ.\r\n \r\n\tෙජනපති මාධ්‍ය අංශය සඳහන් කරන්නේ  වයඹ පළාත් සභා හිටපු මන්ත්‍රීවරයෙකු හා පොල්ගහවෙල ප්‍රාදේශීය සභාවේ එක්සත් ජාතික පක්ෂය නියෝජනය කළ හිටපු මන්ත්‍රීවරයෙකු වන අයි.එම්. ජයතිලක ඉලංගකෝන් මහතා ද ජනාධිපතිට සහය පළ කරමින් ජනපති හා එක්වූ බවයි. අද (03) පෙරවරුවේ ජනාධිපති නිල නිවසේ දී ඔවුන් ජනපති හා එක්ව තිබේ.\r\n \n\n  ", "URL": "https://www.ada.lk/0/0/0-300881", "Category": "Latest News", "Parent URL": null}