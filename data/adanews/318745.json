{"Source": "Ada News", "Timestamp": "26 03 2018", "Headline": "පුයිග්ඩෙමොන්ට් අත්අඩංගුවට ගැනීමෙන් පසුව ගැටුම් ඉහළට", "News Content": "\r\n\tස්පාඤ්ඤයේ, කැටලෝනියා ප්‍රාන්තයේ හිටපු නායක කාර්ල්ස් පුයිග්ඩෙමොන්ට් ජර්මනියේදී අත්අඩංගුවට පත්වීමත් සමග එම පළාත තුළ පුරා යළිත් ගැටුම් උත්සන්න වී තිබේ.\r\n \r\n\tපොලීසිය සමග ඇතිකර ගත් ගැටුම්වලින් පුද්ගලයන් 89 දෙනෙකු තුවාල ලබා ඇති අතර, සිව්දෙනෙකු පොලිස් අත්අඩංගුවට පත්ව ඇති බව විදෙස් වාර්තා පවසයි.\r\n \r\n\tරාජද්‍රෝහීවීම සහ කැරලි ඇතිකිරීම යන චෝදනා යටතේ ඔහු ස්පාඤ්ඤය වෙත අවශ්‍යව සිටි අතර, යුරෝපීය වරෙන්තුවක් යටතේ ජර්මානු පොලීසිය විසින් ඔහු අත්අඩංගුවට ගනු ලැබීය.\r\n \r\n\tඔහු ජර්මානු අධිකරණයක් වෙත ඉදිරිපත් කිරීමට නියමිතව සිටියි.\r\n \r\n\tඩෙන්මාර්කයේ සිට බෙල්ජියම දක්වා ගමන් කරමින් සිටියදී ඔහු අත්අඩංගුවට පත්ව තිබුණි.  \r\n \n   \n  ", "URL": "https://www.ada.lk/0/0/0-318745", "Category": "International", "Parent URL": null}