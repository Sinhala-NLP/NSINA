{"Source": "Ada News", "Timestamp": "21 05 2018", "Headline": "මධ්‍යම කඳුකරයේ රිය ධාවනය පරිස්සමෙන්", "News Content": "\r\n\tමධ්‍යම කදුකරයට ඇඳ හැලෙන වර්ෂාවත් සමග විටින් විට අධික මීදුම් තත්ත්යන් පවතින බැවින් මෙම ප්‍රදේශවල රථ ධාවනයේදි ඉතාමත් කල්පනාකාරිව රථ ධාවනය කරවන ලෙස හැටන් පොලිසියේ රථ වාහන අංශය නිලධාරින් සියලුම රියදුරන්ට දැනුම් දෙයි.\r\n \r\n\tමෙම ප්‍රදේශයන්ට ඇද හැලෙන වර්ෂාවත් සමග පවතින අධික මීදුම් තත්වයන් හේතුවෙන් වීශේෂයෙන් හැටන් කොළඹ, හැටන් නුවරඑළිය, හැටන් මහනුවර මාර්ගවල ස්ථාන කිපයකම මාර්ග නොපෙනි යන තත්වයන් පවතින බවද එම නිලධාරින් පවසයි.\r\n \r\n\tඑමෙන්ම මෙම වර්ෂාවත් සමග මෙම මාර්ග පද්ධති ලිස්සන සුළු තත්වයන්ට පත්ව ඇති බවත් මෙම තත්වයන් මත අධික වේගයෙන් රථ ධාවනය කරවීමෙදි විවිධ අනතුරු ඇතිවිමේ අවධානමක් පැවතිය හැකි බැවින් ඉතා කල්නාකාරිව තම රථ ධාවනය කරවන ලෙසද ඔවුහු වැඩි දුරටත් පවසති.\r\n \n\n  ", "URL": "https://www.ada.lk/0/0/0-330504", "Category": "Latest News", "Parent URL": null}