{"Source": "Ada News", "Timestamp": "30 11 2019", "Headline": "මාධ්‍යවේදියා මරාදැමූ සැකකරුට මෝල්ටාවෙන් සමාවක් නොවෙයි", "News Content": "මාධ්‍යවේදී ඩැෆ්නි කරුවානා ගැලීෂියා ඝාතනය සම්බන්ධයෙන් සැකකරුවෙකුට එම නඩුව පිළිබඳව තමන් දන්නා දේ හෙළි කිරීමට නිදහස ලබා නොදෙන බව මෝල්ටාවේ අගමැති ජෝශප් මස්කට් පවසා තිබේ. දූෂණ විරෝධී ක්‍රියාකාරිකයෙකු වන කරුවානා ගැලිෂියා මෝටර් රථ බෝම්බයකින් මියගිය අතර, ව්‍යාපාරික යොර්ගන් ෆෙනෙක් විසින් තොරතුරු ලබා ගැනීම සඳහා ජනාධිපති සමාවක් ඉල්ලා සිටියද එය ප්‍රතික්ෂේප වී ඇත. නඩුවේ ප්‍රධාන විමර්ශකයා වන කීත් ආර්නාඩ් ඉවත් කළ යුතු යැයි තර්ක කිරීම සඳහා ෆෙනෙක් පසුගිය සිකුරාදා අධිකරණය හමුවේ පෙනී සිට තිබුණි. 2017 දී ගැලීෂියා මිය යන විට ආරම්භ වූ මෙම නඩුව සම්බන්ධයෙන් ඉල්ලා අස්වීමට මස්කට් දැඩි පීඩනයකට ලක්ව සිටියි. ෆෙනෙක්ගේ නීතීඥයන් තර්ක කරන්නේ ඝාතනයට සම්බන්ධ යැයි කියනු ලබන අග්‍රාමාත්‍යවරයාගේ හිටපු සහායක මස්කට් හා කීත් ෂෙම්බ්‍රි සමඟ ඇති සබඳතා හේතුවෙන් අර්නාඩ් මෙයින් ඉවත් කළ යුතු බවයි. ෂෙම්බ්‍රි පසුගිය සතියේ අග්‍රාමාත්‍යවරයාගේ මාණ්ඩලික ප්‍රධානී ධුරයෙන් ඉල්ලා අස් වූ අතර අඟහරුවාදා අත්අඩංගුවට ගනු ලැබීය.   ", "URL": "https://www.ada.lk/0/0/0-355210", "Category": "International", "Parent URL": null}