{"Source": "Ada News", "Timestamp": "12 04 2019", "Headline": "අවුරුද්දේ වැඩ අල්ලන නැකතට මංගලට එරෙහි විශ්වාසභංග යෝජනාව ලියනවා - බන්ධුල", "News Content": "මුදල් අමාත්‍ය මංගල සමරවීර මහතාට එරෙහිව විශ්වාසභංග යෝජනාවක් ගෙන ඒම සඳහා තමන් පක්ෂ නායකවරුන්ට නිර්දේශ කරන බව පාර්ලිමේන්තු මන්ත්‍රී බන්ධුල ගුණවර්ධන මහතා පවසයි. බන්ධුල ගුණවර්ධන මහතා මේ බව පැවසුවේ ඊයේ (11) කොළඹදී පැවති මාධ්‍ය හමුවක් අමතමිනි. එහිදි වැඩිදුරටත් අදහස් දැක්වු මන්ත්‍රිවරයා, ව්‍යාජ තොරතුරු ඇතුළත් අයවැය ලේඛනයක් ඉදිරිපත් කිරීම යන චෝදනාව යටතේ මෙම විශ්වාසභංග යෝජනාව ඉදිරිපත් කරනවා පසුගියදා අයවැය ලේඛනය ලෙස පාර්ලිමේන්තුවේ මන්ත්‍රීවරුන් විවාද කොට සම්මත කරගෙන ඇත්තේ බොරුවක් බව කී මන්ත්‍රීවරයා අලුත් අවුරුද්දේ වැඩ අල්ලන නැකතට තමන් මෙම විශ්වාසභංග යෝජනාව ලිවීම ආරම්භ කරන බව ප්‍රකාශ කළේය.   ", "URL": "https://www.ada.lk/0/0/0-347270", "Category": "Latest News", "Parent URL": null}