{"Source": "Ada News", "Timestamp": "5 04 2021", "Headline": "මියන්මාරයේ සිටින ධිවරයන් නිදහස් කිරිමට පියවර", "News Content": "ධිවර රැකියාවට පිටපත්ව ගිය මෙරට ධිවර යාත්‍රා දෙකක් හා ධීවර කාර්මිකයන් 12 දෙනෙකු මියන්මාර් රජයේ අත්අඩංගුවට පත්ව ඇති අතර ඔවුන් නිදහස් කර දෙන ලෙස ඉල්ලා පවුලේ ඥාතීන් අද දින ධීවර අමාත්‍යාංශයේදී අමාත්‍ය ඩග්ලස් දේවානන්දා මහතා හමු වී ඉල්ලා සිටින ලදි. එහිදී ඥාතීන් පෙන්වා දුන්නේ තම පවුලේ ආර්ථිකය ගෙන යාමට සිටි පුද්ගලයන් මෙසේ අත්අඩංගුවට පත්වීමත් සමග තමන්ගේ එදිනෙදා කටයුතු කර ගැනිමට නොහැකිව ආර්ථික අතින් ඉතා අසරණ බවයි.මෙහිදී අදහස් දැක්වූ අමාත්‍යවරයා කියා සිටියේ මියන්මාරය වැනි රටක් ප්‍රජාත්නත්‍රවාදී රාමුවෙන් මිදී හමුදා පාලනයක් ගෙන යන බවත් එවැනි රටක් සමග ගනුදෙනු කිරීමේදී යම් යම් ගැටලු පැන නගින අතර  ජනාධිපති ගෝඨාභය රාජපක්ෂ මහතා හා අග්‍රාමාත්‍ය මහින්ද රාජපක්ෂ මහතා සමග සාකච්ඡා කර ධිවර කාර්මිකයන් හා යාත්‍රා නිදහස් කර ගැනීමට අවශ්‍ය කටයුතු කරන බවට ප්‍රකාශ කරන ලදි.      ", "URL": "https://www.ada.lk/0/0/0-376869", "Category": "Latest News", "Parent URL": null}