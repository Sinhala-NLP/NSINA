{"Source": "Ada News", "Timestamp": "7 06 2018", "Headline": "ජාතික ජලජීවී වගා සංවර්ධන අධිකාරියේ නව සභාපති නුවන් ", "News Content": "\r\n\tජාතික ජලජීවී වගා සංවර්ධන අධිකාරියේ නව සභාපති ලෙස නුවන් ප්‍රසන්ත මදවන් ආරච්චි මහතා ඊයේ (06දා)  බත්තරමුල්ලේ පිහිටි ප්‍රධාන කාර්යාලයේදී වැඩ බාර ගත්තේය.\r\n \r\n\tධීවර හා ජලජ සම්පත් සංවර්ධන සහ ග්‍රාමීය ආර්ථිකය පිළිබඳ රාජ්‍ය අමාත්‍ය දිලිප් වෙදආරච්චි මැතිතුමා විසින් මෙම පත් කිරීම සිදුකොට තිබෙන අතර නුවන් ප්‍රසන්ත මහතා කෘෂිකර්ම දෙපාර්තමේන්තුව, යෞවන කටයුතු අමාත්‍යාංශය, වැවිලි කර්මාන්ත අමාත්‍යාංශය හා ආපදා කළමනාකරණ අමාත්‍යාංශය යන අමාත්‍යංශයන්හි  වසර 15ක් පමණ සේවය කර තිබේ.\r\n \r\n\tඑම අවස්ථාවට ධීවර හා ජලජ සම්පත් සංවර්ධන සහ ග්‍රාමීය ආර්ථිකය පිළිබඳ රාජ්‍ය අමාත්‍ය දිලිප් වෙදආරච්චි මහතා ඇතුළු පිරිසක් එක්ව සිටියහ.\r\n \r\n\t \r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-334506", "Category": "Latest News", "Parent URL": null}