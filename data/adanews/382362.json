{"Source": "Ada News", "Timestamp": "31 07 2021", "Headline": "ප්‍රවිණ රංගන ශිල්පිනි හයසින්ත් විජේරත්න අභාවප්‍රාප්ත වෙයි", "News Content": "ප්‍රවීණ රංගන ශීල්පිනී හයසින්ත් විජේරත්න මහත්මිය අභාවප්‍රාප්ත වී තිබේ. ඊයේ (30) රාත්‍රියේ සිදු වූ රිය අනතුරකින් ඇය මියාගොස් ඇති බව පොලීසිය පැවසුවේය. ඇය ගමන් ගත් වෑන් රථය නුවරඑළිය - තලවකැලේ මාර්ගයේ ළිඳුල ප්‍රදේශයේදී ප්‍රපාතයකට පෙරළීමෙන් අනතුර සිදුව ඇති බව සඳහන් වේ. ටෙලිනාට්‍ය රූගත කිරීමක් සඳහා නුවරඑළිය ප්‍රදේශයට ගොස් නැවත කොළඹ බලා පැමිණෙමින් සිටියදී අදාළ අනතුර සිදුව ඇති බව පොලීසිය පැවසුවේය. මියයන විට හයසින්ත් විජේරත්න මහත්මිය 75 වන වියේ පසුවිය. අනතුර සම්බන්ධයෙන් වෑන් රථයේ රියදුරු ළිඳුල පොලීසිය විසින් අත්අඩංගුවට ගෙන තිබේ.    ", "URL": "https://www.ada.lk/0/0/0-382362", "Category": "Latest News", "Parent URL": null}