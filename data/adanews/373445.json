{"Source": "Ada News", "Timestamp": "3 01 2021", "Headline": "වටවල ඇගළුම් කර්මාන්ත ශාලාවේ කොවිඩ් ආසාදිතයින් ගණන 72 දක්වා ඉහළ", "News Content": "හැටන් වටවල පෞද්ගලික ඇගළුම් කර්මාන්ත ශාලාවේ කොවිඩ් 19 වෛරසය අසාදනය වු අසාදිතයන් සංඛ්‍යාව 72 දක්වා ඉහළ ගොස් ඇති බව අඹගමුව සෞඛ්‍යය වෛද්‍ය නිලධාරි කාර්යාලයේ පරිපාලන මහජන සෞඛ්‍ය පරික්ෂක එස්.කාමදේවන් මහතා පැවසිය. එම ඇගළුම් කර්මාන්ත ශාලාවේ කොවිඩ් 19 වෛරසය අසාදනය වු දස දෙනෙකු (03) දින ලද පි.සි.ආර් පරික්ෂණ වාර්තා අනුව තහවුරු වු බවත් , එම අසාදිතයන් හැටන් වටවල වත්ත 07ක්,වටවල නගරය ආසන්නයේ පදිංචි 03 ක් බවත්, එම අසාදිත පිරිස ස්වයං නිරෝධානයට යොමු කර සිටි අය බවයි පරිපාලනය මහජන සෞඛ්‍යය පරික්ෂකවරයා කියා සිටියේ. හැටන් වටවල පෞද්ගලික කර්මාන්ත ශාලාව තවදුරටත් වසා දමා ඇති අතර , එම ඇගළුම් කර්මාන්ත ශාලාවේ සේවක සේවිකාවන් 600 ක් පමණ අඹගමුව ප්‍රාදේශිය ලේකම් කොට්ඨාශය තුල ඔහුන් පදිංචි නිවාස වලම ස්වයං නිරෝධානයට යොමු කර ඇති බවයි පරිපාලන මහජන සෞඛ්‍යය පරික්ෂකවරයා වැඩි දුරටත් කියා සිටියේ.    ", "URL": "https://www.ada.lk/0/0/0-373445", "Category": "Latest News", "Parent URL": null}