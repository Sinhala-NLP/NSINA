{"Source": "Ada News", "Timestamp": "11 06 2019", "Headline": "කෝටි දෙකක් අල්ලස් ගැනීමේ නඩුවේ විමර්ශන අවසන්", "News Content": "කන්තලේ සීනි කර්මාන්ත ශාලාවේ යන්ත්‍ර සූත්‍ර ඉන්දීය ජාතිකයෙකුට අයත් සමාගමකට පවරදීම සඳහා රුපියල් මිලියන 20ක අල්ලසක් ඉල්ලා ලබාගැනීමේ සිදුවීමට අදාළ විමර්ශන කටයුතු අවසන් කර ඇතැයි අල්ලස් කොමිසම අද (11දා) කොළඹ අතිරේක මහේස්ත්‍රාත් ලංකා ජයරත්න මෙනවියට දැනුම් දුන්නේය. එම සිදුවීමේ විත්තිකරුවන් වන හිටපු ජනපති කාර්ය මණ්ඩල ප්‍රධානී කේ. මහානාම මහතාට හා රාජ්‍ය දැව සංස්ථාවේ හිටපු සභාපති පී. දිසානායක යන මහත්වරුන්ට එරෙහිව මහාධිකරණයේ නඩු පවරන බවද දැනුම් දුන්නේය. මෙම සැකකරුවන් දෙදෙනා අද (11දා) අධිකරණය හමුවේ පෙනී සිටි අතර මෙම නඩුව නැවතත් එළැඹෙන සැප්තැම්බර් මස 10 දා විභාගයට ගන්නා බව මහේස්ත්‍රාත්වරිය දැනුම් දුන්නාය.       ", "URL": "https://www.ada.lk/0/0/0-349392", "Category": "Latest News", "Parent URL": null}