{"Source": "Ada News", "Timestamp": "1 08 2022", "Headline": "සැඩ පහරට හසුව මිත්තණිය මරුට මිණිබිරිය අතුරුදන්", "News Content": "පොල්පිටිය පොලිස් වසමට අයත් හිටිගේගම බොකරවැවිල ප්‍රදේශය හරහා කැළණි ගගට ජලය ගලා බසින ඇළ මාර්ගයක් තරණය කිරිමට ගිය මිත්තණිය (60) සහ මිණිබිරිය (05) සැඩ පහරට අද (01දා)  ගසාගෙන ගොස් ඇති බව පොල්පිටිය පොලිසිය පැවසිය. ලක්ෂපාන පොල්පිටිය ප්‍රදේශයට ඇද හැලෙන අධික වර්ෂාවත් සමග පෙර පාසලට ගොස් මිණිබිරිය රැගෙන නිවසට පැමිණෙන අතරතුර හිටිගේගම පන්සල අසල ඇළ මාර්යක් තරණය කිරිමට යාමේදි දෙදෙනාම ඇළ මාර්ගයේ සැඩ පහරට හසු වි ගසාගෙන ගොස් ඇති බවයි පොලිසිය කියා සිටියේ. සැඩ පහර හසු වි ගසාගෙන ගොස් ජිවිතක්ෂයට පත්ව සිටි මිත්තණියගේ සිරුර ඇළ මාර්ගයට පහලින් තිබි හමු වු බවත්,අතුරුදහන්ව ඇති මිණිබිරියගේ සිරුර සොයා ප්‍රදේශවාසින් සහ පොල්පිටිය පොලිසියේ නිලධාරින් එක්ව මෙහෙයුමක් දියත් කර ඇත. ඇළ මාර්ගයේ තිබි හමු වු මිත්තණියගේ සිරුර ගිනිගත්හේන ප්‍රාදේශිය රෝහලේ තැන්පත් කර ඇති බව පොල්පිටිය පොලිසිය පැවසිය.     ", "URL": "https://www.ada.lk/0/0/0-395928", "Category": "Latest News", "Parent URL": null}