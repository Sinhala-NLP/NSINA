{"Source": "Ada News", "Timestamp": "1 04 2018", "Headline": "රුසියාවේ ගින්න හේතුවෙන් නගරාධිපති ඉල්ලා අස්වෙයි", "News Content": "\r\n\tරුසියාවේ කෙමෙරෝව් නගරයේ දැවැන්ත වෙළෙඳ සංකීර්ණයක් තුළ ඇති වූ ගින්න සමග ජීවිත 60කට වැඩි ප්‍රමාණයක් අහිමි වීම හේතුවෙන් එම නගරයේ දීර්ඝ කාලයක් නගරාධිපති ධුරය දැරූ ආමන් ටිලේයිව් සිය ධුරයෙන් ඉල්ලා අස්වී තිබේ.\r\n \r\n\tනිසි ගිනි පාලක උපකරණ හෝ නොමැති වූ මෙම ගින්නට හසුව මියගිය පිරිස අතර කුඩා දරුවන්ද රැසක් සිටි අතර, මෙය රුසියානු පාලක පක්ෂය වෙතද දැඩි බලපෑමක් ඇති කළ සිදුවීමක් විය.\r\n \r\n\tඒ අනුව, මේ අවස්ථාවේදී නගරාධිපතිවරයා ලෙස ගත යුතු හොඳම විසඳුම තම ධුරයෙන් ඉවත් වීම බව ඔහු අවධාරණය කර තිබේ.\r\n \r\n\tපළාත් පරිපාලන වෙබ් අඩවිය මගින් විශේෂ ප්‍රකාශයක් සිදුකරමින් ඔහු මේ පිළිබඳව නිවේදනය කර තිබේ.\r\n \n\n  ", "URL": "https://www.ada.lk/0/0/0-320173", "Category": "International", "Parent URL": null}