{"Source": "Ada News", "Timestamp": "7 03 2018", "Headline": "නෙවිල් ප්‍රනාන්දු රෝහල විකුණා දැමීමට යනවා", "News Content": "\r\n\tරජයට පවරාගත් බවට පසුගිය කාලයේ ප්‍රකාශ කළ නෙවිල් ප්‍රනාන්දු රෝහල විකුණා දැමීමට සැලසුම් කර තිබෙන බව රජයේ වෛද්‍ය නිලධාරීන්ගේ සංගමය සඳහන් කරයි.\r\n \r\n\tරෝහල විකුණා දැමීමට පුවත්පත්වල දැන්වීම් පළ කර තිබෙන බවත් රජය ප්‍රකාශ කළ පරිදි රජයට පවරා ගත් රෝහලක් පෞද්ගලික පාර්ශ්වයක් විසින් විකුණා දමන්නේ කෙසේද යන්න රටට පැහැදිලි කළ යුතු බවද එම සංගමයේ ලේකම් වෛද්‍ය හරිත අලුත්ගේ මහතා සඳහන් කළේය.\r\n \r\n\tමීට අමතරව සයිටම් ආයතනයෙහි ඉගෙනුම ලබන ශිෂ්‍ය ශිෂ්‍යාවන්ගෙන් තවමත් මුදල් අයකර ගනිමින් සිටින බවත් මේ පිළිබඳව රජයේ ස්ථාවරය පැහැදිලි කළ යුතු බවද ඔහු වැඩිදුරටත් පවසා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-314989", "Category": "Latest News", "Parent URL": null}