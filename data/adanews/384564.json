{"Source": "Ada News", "Timestamp": "14 09 2021", "Headline": "සුසන්තිකා ජයසිංහටත් කොවිඩ්", "News Content": "ඔලිම්පික් රිදී පදක්කම්ලාභී සහ ශ‍්‍රී ලංකාවේ හිටපු සුපිරි ධාවන ශූරී සුසන්තිකා ජයසිංහ මහත්මියට කොරෝනා වෛරසය ආසාදනය වී ඇතැයි ආරංචි මාර්ග වලින් වාර්තා වේ.\n\nඇයගේ පවුලේ ආරංචි මාර්ග සඳහන් කරන ආකාරයට ඇය ඊයේ රෝහල්ගත වීමට සූදානම්ව සිටියාය.\n\nයම් අසනීප තත්ත්වයක් හේතුවෙන් සිදුකළ පී. සී. ආර්. පරීක්‍ෂණයකින් අනතුරුව ඇයට කොරෝනා ආසාදනය වී ඇතැයි තහවුරු කර ගෙන ඇත.\n\nඑසේම ඇයගේ දරුවන් දෙදෙනාටද කොරෝනා ආසාදනය වී ඇතැයි හඳුනාගෙන තිබේ.   ", "URL": "https://www.ada.lk/0/0/0-384564", "Category": "Sports", "Parent URL": null}