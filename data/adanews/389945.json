{"Source": "Ada News", "Timestamp": "3 02 2022", "Headline": "ගොවිජන මධ්‍යස්ථාන 47කට කෘෂි යන්ත්‍රෝපකරණ", "News Content": "පළාත් 06ක ගොවි ජන සේවා මධ්‍යස්ථාන 47කට කෘෂි යන්ත්‍රෝපකරණ  බෙදාදීම අද (03දා) ජනපති කාර්යාලයේදී ජනපති ගෝඨාභය රාජපක්ෂ මහතාගේ ප්‍රධානත්වයෙන් සිදු කෙරිණි. මේ සඳහා වැය කර ඇති මුදල රුපියල් මිලියන 250කි. හරිත කෘෂිකර්මාන්තයක් වෙනුවෙන් ගොවීන් දිරිමත් කිරීම ශා ඵලදායීතාව ප්‍රශස්ත මට්ටමකට ගෙන ඒම සඳහා ක්‍රියාත්මක “දේශගුණික සුහුරු වාරි කෘෂි ව්‍යාපෘතිය” යටතේ ගොවි ජන සේවා මධ්‍යස්ථාන වෙත මෙම යන්ත්‍රෝපකරණ බෙදා දෙනු ලැබේ. අස්වනු නෙළන, ගොයම් කපන,බීජ තවාන් යන්ත්‍ර,  ට්‍රැක්ටර් ඇතුළු යන්ත්‍රෝපකරණ 7ක් මීට ඇතුලත් වේ. උතුර, උතුරු මැද, නැගෙනහිර, වයඹ, ඌව සහ දකුණු පළාත් වලට අයත් දිස්ත්‍රික්ක 11ක ගොවි ජන සේවා මධ්‍යස්ථාන 47කට මෙම  කෘෂි යන්ත්‍රෝපකරණ ලබා දීමට සැලසුම් කර ඇත.   ", "URL": "https://www.ada.lk/0/0/0-389945", "Category": "Latest News", "Parent URL": null}