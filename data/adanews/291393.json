{"Source": "Ada News", "Timestamp": "21 11 2017", "Headline": "පොදු සමාව හෙටින් අවසන් - බාර නොවූවන් අත්අඩංගුවට", "News Content": "\r\n\tයුද හමුදාව විසින් නිවාඩු නොමැතිව සේවයට නොපැමිණි හමුදා සෙබළුන් වෙනුවෙන් පසුගිය ඔක්තෝබර් 23 වැනිදා සිට නොවැම්බර් 22 දක්වා ප්‍රකාශයට පත්කර තිබූ පොදු සමා කාලය හෙට (22දා) දිනයෙන් අවසන් වන බව යුද හමුදා මූලාස්ථානය සඳහන් කරයි.\r\n \r\n\tමෙම පොදු සමා කාලය නැවත දීර්ඝ නොකෙරෙන අතර, නිවාඩු නොමැතිව වාර්තා නොකර සිටින යුද හමුදා සාමාජිකයන්ට හෙට දිනයේදීද තමන් අයත් රෙජිමේන්තු වෙත වාර්තා කර නීත්‍යනුකූල අස්වීම ලබාගත හැකිය. \r\n \r\n\tසහන කාලය තුළදී නීත්‍යනුකූල අස්වීම් ලබානොගත් අය සඳහා නොවැම්බර් 23 වැනිදා සිට වැටලීම් සිදුකර අත්අඩංගුවට ගැනීමට කටයුතු යොදා ඇත.\r\n \r\n\tමේ වනවිට නිලධාරීන් 12 දෙනෙකු, කැඩෙට් නිලධාරීන් 09 දෙනෙකු හා සෙසු නිලයන් 10,091 ඇතුළු හිටපු හමුදා සමාජිකයන් 10,112 දෙනෙකු ඔවුන්ගේ නීත්‍යනුකූල අස්වීම් සිදුකර ගැනීම සඳහා වාර්තා කර සිටින බවද හමුදා මූලස්ථානය සඳහන් කරයි.\r\n \n\n  ", "URL": "https://www.ada.lk/0/0/0-291393", "Category": "Latest News", "Parent URL": null}