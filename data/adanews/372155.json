{"Source": "Ada News", "Timestamp": "28 11 2020", "Headline": "මැදපෙරදිග සහ ඉන්දියාවේ සිට ශ්‍රී ලාංකිකයන් පිරිසක් කටුනායකට", "News Content": "මැදපෙරදිග රටවල් දෙකක සහ ඉන්දියාවේ රැකියා සදහා ගොස් ශ්‍රී ලංකාවට පැමිණීමට නොහැකිව රැදී සිටි ශ්‍රී ලාංකිකයන් 277 දෙනෙකු ශ්‍රී ලංකා රජයේ විශේෂ අවසරය මත 11/28 දින අලුයම කටුනායක ගුවන් තොටුපළ වෙත පැමිණ තිබුණි . ඒ අනුව එක්සත් අරාබි එමීර් රාජ්‍යයේ ඩුබායි සිට 76 දෙනෙකු ද , එරට අබුඩාබි සිට 42 දෙනෙකු ද , කටාර් රාජ්‍යයේ දෝහා සිට 96 දෙනෙකු ද , ඉන්දියාවේ චෙන්නායි සිට 53 දෙනෙකු ද වශයෙන් ශ්‍රී ලාංකිකයන් 277 දෙනෙකු 11/28 කටුනායක ගුවන් තොටුපළ වෙත ගුවන් යානා 05 කින් පැමිණ තිබුණි . මෙම පිරිස ගුවන් තොටුපළ වෙත පැමිණීමෙන් පසුව කොළඹ පෞද්ගලික රෝහල් කාර්යය මණ්ඩල විසින් පී.සී.ආර්.පරීක්ෂණ වලට ලක් කිරීමෙන් පසුව නීරෝධායන කටයුතු සදහා සංචාරක හෝටල් වෙත යොමු කර තිබේ . සෞදි අරාබිය වෙත ශ්‍රී ලාංකික ශ්‍රමිකයන් පිරිසක් 11/28 දින පිටත්ව යෑමට නියමිත බව ප්‍රකාශ වුවද එවන් පිරිසක් මේ දක්වා එරට බලා පිටත්ව ගොස් නොමැත . කටුනායක ටී.කේ.ජී.කපිල  ", "URL": "https://www.ada.lk/0/0/0-372155", "Category": "Latest News", "Parent URL": null}