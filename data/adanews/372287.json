{"Source": "Ada News", "Timestamp": "1 12 2020", "Headline": "මැදපෙරදිග සහ යුරෝපයේ සිට ශ්‍රී ලාංකිකයන් පිරිසක් කටුනායකට", "News Content": "මැදපෙරදිග සහ යුරෝපයේ රැකියා සදහා ගොස් යළි මෙරටට පැමිණීමට නොහැකිව එම රටවල රැදී සිටි ශ්‍රී ලාංකිකයන් 222 දෙනෙකු රජයේ විශේෂ අවසරය ඇතිව 12/01 දින අලුයම සිට දහවල් දක්වා කටුනායක ගුවන් තොටුපළ වෙත පැමිණ තිබූ අතර, තවත් ශ්‍රී ලාංකිකයන් 158 දෙනෙකු රැකියා සදහා  මැදපෙරදිග සහ දකුණු කොරියාව බලා කටුනායක ගුවන් තොටුපළෙන් පිටත්ව ගොස් තිබුණි . ඒ අනුව එක්සත් අරාබි එමීර් රාජ්‍යයේ අබුඩාබි සිට 49 දෙනෙකු ද , ජර්මනියේ ෆ්‍රෑන්ක්පර්ට් සිට 05 දෙනෙකු ද , කටාර් රාජ්‍යයේ දෝහා සිට 95 දෙනෙකු ද , ඉතාලියේ මිලාන් සිට 32 දෙනෙකු ද , එංගලන්තයේ ලන්ඩන් සිට 41 දෙනෙකු ද 12/01 දින කටුනායක ගුවන් තොටුපළ ඔස්සේ ශ්‍රී ලංකාවට පැමිණ තිබුණි . මෙසේ පැමිණි සියලු දෙනා කටුනායක ගුවන් තොටුපළේ දී කොළඹ පෞද්ගලික රෝහල් කාර්යය මණ්ඩල විසින් පී.සී.ආර්.පරීක්ෂණ සදහා ලක් කළ අතර , ඉන්පසුව නීරෝධායන කටයුතු සදහා සංචාරක හෝටල් කීපයක් වෙත රැගෙන ගොස් තිබුණි . එමෙන්ම 12/01 දින අලුයම කටාර් රාජ්‍යයේ දෝහා වෙත 86 දෙනෙකු ද , දකුණු කොරියාවේ ඉන්චියොන් වෙත 42 දෙනෙකු ද , එක්සත් අරාබි එමීර් රාජ්‍යයේ අබුඩාබි වෙත 30 දෙනෙකු ද වශයෙන් ශ්‍රී ලාංකිකයන් පිරිසක් රැකියා සදහා කටුනායක ගුවන් තොටුපළෙන් පිටත්ව ගොස් තිබුණි . කටුනායක ටී.කේ.ජී.කපිල  ", "URL": "https://www.ada.lk/0/0/0-372287", "Category": "Latest News", "Parent URL": null}