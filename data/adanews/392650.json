{"Source": "Ada News", "Timestamp": "25 04 2022", "Headline": "ආණ්ඩුවට ඉල්ලා අස්වීමට සතියක් දෙන්නම්", "News Content": "වත්මන් ආණ්ඩුවට ඉල්ලා අස්වීම සඳහා සතියක කාලසීමාවක් ලබාදෙන බව පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල පවසයි. අද කොළඹ පැවති මාධ්‍ය හමුවකදී ඔහු මේ බව පැවසීය. &මේ වනවිට අපි ආණ්ඩුවට එරෙහි විශ්වාසභංග යෝජනාවක් සඳහා ඉතාම සරල කෙටුම්පතක් හදලා සමගි ජන බලවේගය හා ජනතා විමුක්ති පෙරමුණ සමග සාකච්ඡා කළා. ඒ අන්තර්ගතය පිළිබඳව ඒ අයගේ එකඟතාවය දැනුම් දීලා තියෙනවා. ඉදිරියේ දී ආණ්ඩුව ඉවත්වන්නේ නැත්නම් අනිවාර්යයෙන්ම ඒ විශ්වාසභංග යෝජනාව මේ සතිය ඇතුළත භාරදෙනවා.*  ", "URL": "https://www.ada.lk/0/0/0-392650", "Category": "Latest News", "Parent URL": null}