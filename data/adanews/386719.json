{"Source": "Ada News", "Timestamp": "1 11 2021", "Headline": "කතරගම දේවාලයේ පවුම් 38ක රන් තැටියක් සොරාගෙන", "News Content": "රුහුණු කතරගම මහා දේවාලය සතුව තිබූ රත්තරං  තැටියක් සොරා ගැනීමක් සම්බන්ධයෙන් විශේෂ පරීක්ෂණයක් ආරම්භ කිරීම සඳහා විශේෂ පොලිස් කණ්ඩායමක් කතරගමට පැමිණ ඇතැයි උසස් පොලිස් නිලධාරියෙකු පැවැසීය. පවුම් 38ක් පමණ බර මෙම රන්තැටිය බැතිමතකු විසින් පූජා කරන ලද්දක් බවත්  එම නිලධාරියා කීය.මීට සති දෙකකට පමණ ඉහතදී මෙම රන්තැටිය සොරා ගැනීම සම්බන්ධයෙන් පැමිණිල්ලක් පොලීසිය වෙත ලැබී ඇතැයි උසස් නිලධාරියා කීය. පොලිස්පති  සි .ඩි .වික්‍රමරත්න මහතාගේ උපදෙස් මත  කොළඹ අපරාධ කොට්ඨාසයේ විශේෂ පොලිස් කණ්ඩායමක්  ඒ සම්බන්ධයෙන් විමර්ශන  සිදුකිරීම සඳහා ඊයේ කතරගමට පැමිණි  බව උසස් පොලිස් නිලධාරියා කීය.    ", "URL": "https://www.ada.lk/0/0/0-386719", "Category": "Latest News", "Parent URL": null}