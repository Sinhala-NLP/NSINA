{"Source": "Ada News", "Timestamp": "27 05 2022", "Headline": "කොවිඩ් ස්වභාවික ප්‍රතිශක්තිය තවම අපේක්ෂා කළ නොහැක", "News Content": "වෛරසය ගැන ඉගෙන ගැනීමට තවත් බොහෝ දේ ඇති බැවින් කොවිඩ්-19 ආසාදනවලින් ස්වාභාවික ප්‍රතිශක්තිය ලබා ගැනීමට මිනිසුන් අපේක්ෂා නොකළ යුතු බව චීනයේ රෝග පාලන හා වැළැක්වීමේ මධ්‍යස්ථානයේ (CDC) විශේෂඥයෙකු අනතුරු ඇඟවීය. \"න්‍යායාත්මකව ආසාදනයෙන් පසුව ප්‍රතිශක්තිය උත්පාදනය කළ හැකි නමුත් වත්මන් තත්ත්වයේදී එය අපගේ තේරීම නොවිය යුතුයි\" යනුවෙන් CDC හි ප්‍රතිශක්තිකරණ වැඩසටහන පිළිබඳ ප්‍රධාන විශේෂඥ වැන්ග් හුවාකින් පැවසීය. ඔමික්‍රෝන් ප්‍රභේදය තවමත් දරුණු රෝගීන් සහ මරණ ඇති කළ හැකි බව පැහැදිලි කළ ඔහු, විශේෂයෙන් වැඩිහිටියන් සහ නිධන්ගත රෝග ඇති පුද්ගලයන් එන්නත්වලට වඩා ආසාදනවලින් ප්‍රතිශක්තිය ලබා ගැනීමට අපේක්ෂා කිරීම \"භයානක තේරීමක්\" බව ඔහු පැවසීය. එන්නත්වලින් ලැබෙන ප්‍රතිශක්තිය හා සසඳන විට ආසාදනයෙන් ඇතිවන ප්‍රතිශක්තිය අඩු ඵලදායී විය හැකි බව වත්මන් පර්යේෂණ මගින් පෙන්නුම් කරන බැවින් ආසාදන හේතුවෙන් ඇතිවන ප්‍රතිශක්තිය තුළ අවිනිශ්චිතතාවක් පවතින බව ඔහු ශාස්ත්‍රීය දත්ත උපුටා දක්වමින් පැහැදිලි කළේය.   ", "URL": "https://www.ada.lk/0/0/0-393830", "Category": "International", "Parent URL": null}