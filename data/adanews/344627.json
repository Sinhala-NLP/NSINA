{"Source": "Ada News", "Timestamp": "23 01 2019", "Headline": "පාඨලිගේ සිහිනය කියයි", "News Content": "මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා දෙමටගොඩ ආරාමය පෙදෙසේ‘සියපත් සෙවණ’ නිවාස සංකීර්ණයේ දෙවන අදියර විවෘත කිරීමේ අවස්ථාවට සහභාගී වෙමින් ඔහු ප්‍රකාශ කර සිටියේ, ‘1958 බණ්ඩාරනායක රජයේ පටන් 2014 මහින්ද රාජපක්ෂ මැතිතුමාගේ පාලනය දක්වා  කොළඹ නගරයේ අඩු ආදායම්ලාභීන්ට නිවාස ලබාදී  තිබෙන්නේ 9,889යි. විශේෂයෙන්ම අපි එතනදි මතක් කළ යුතුයි රණසිංහ පේ‍්‍රමදාස ජනාධිපතිතුමා, ඒ වගේම මහින්ද රාජපක්ෂ මැතිතුමාගේ පාලන සමයෙත්  විශාල නිවාස ප‍්‍රමාණයක් එකතු උනා. නමුත් නිවාස ලබාදී තිබෙන්නේ 58 සිට 2014ට නිවාස 9,889 යි. නමුත් මෙම රජය යටතේ අපි 2019 වනවිට නිවාස 15,799ක වැඩ කටයුතු නිම කරන්න කටයුතු කරන බව කිව යුතුයි. ඒ වගේම 2020 වනවිට නිවාස 20,000ක වැඩ කටයුතු නිම කරන්න අපි බලාපොරොත්තු වෙනවා.  2024 වනවිට අපේ බලාපොරොත්තුව කොළඹ පැල්පත් නැති ශක්තිමත් නගරයක් බවට පරිවර්තනය කිරීමයි. ඒ ප‍්‍රශ්නය සඳහටම විසඳන්න අපි කි‍්‍රයා කරනවා. අපි ඉතාමත් විශාල ණය බරක, ණය ගිණිකන්දක තිබෙන අවස්ථාවක තමයි අපි මේ ප‍්‍රශ්නය විසඳන්න මැදිහත් වෙලා තිබෙන්නේ.     ", "URL": "https://www.ada.lk/0/0/0-344627", "Category": "Latest News", "Parent URL": null}