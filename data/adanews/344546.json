{"Source": "Ada News", "Timestamp": "21 01 2019", "Headline": "සබරගමුවට බුදුන් වැඩම කර වසර 2600ක් පිරේ", "News Content": "සබරගමුව පළාතට බුදුරදුන් වැඩම කර වසර 2600 පිරීම  මෙම වර්ෂයට (2019)යෙදීම නිමිත්තෙන් පිංකම් මාලාවක් පැවැත්වීමට කටයුතු යොදා ඇතැයි ශ්‍රී පාදස්ථානාධිපති අතිපූජ්‍ය බෙංගමුවේ ධම්මදින්න නාහිමියෝ පවසති. එම පිංකම් මාලාව මෙම මස 30වනදා සිට පෙබරවාරි මස 17  දක්වා පැල්මඩුල්ල රජමහා විහාරස්ථානයේ දී පැවැත්වෙන බව උන්වහන්සේ වැඩිදුරටත් පැවසුහ. මෙම පිංකම් මාලාව යටතේ පෙබරවාරි මස 14 වන දා  ශ්‍රාවක  පෙරහැරක්ද,15 දා දේවදූත පෙරහැරක් ද,16 දා තෙරුවන් මහා පූජෝපාහාර පෙරහැරක් ද,17 දා දියකැපීමේ පෙරහැර ද,එදින රාත්‍රියේ ගරායක් ශාන්ති කර්මය හා දේව දූත පිංකමක් ද  සිදුකරන බව උන්වහන්සේ වැඩිදුරටත් පවසති.   ", "URL": "https://www.ada.lk/0/0/0-344546", "Category": "Religion", "Parent URL": null}