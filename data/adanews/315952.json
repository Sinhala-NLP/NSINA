{"Source": "Ada News", "Timestamp": "12 03 2018", "Headline": "139වැනි නිල් මහා සටන ජය පැරදුමෙන් තොරයි", "News Content": "\nජයග්‍රහණය සඳහා ලකුණු 216 ක ඉලක්කයක් හඹා ගිය රාජකීය ක්‍රීඩකයින් අයහපත් ආලෝක තත්ත්වය හේතුවෙන් තරගය නතර කරන විට කඩුලු 6 ක් දැවී ලකුණු 143ක් රැස් කැගෙන සිටියහ.\n \nකොළඹ එස්. එස්. සී පිටියේ පැවති තරගයේ පළමු ඉනිම ක්‍රීඩා කළ ගල්කිස්ස ශාන්ත තෝමස් ක්‍රීඩකයින් කඩුලු 9 ක් දැවී ලකුණු 166 ක් රැස් කර ගෙන සිටියදී ඉනිම අත්හිටු විය.\n \nඊට පිළිතුරු ලෙසින් සිය පළමු ඉනිම ක්‍රීඩ කළ රාජකීය ක්‍රීඩකයින් ඊයේ සියලු දෙනා දැවී රැස් කළ ලකුණු සංඛ්‍යාව 178 කි.\n \nශාන්ත තෝමස් ක්‍රීඩකයින් දෙවැනි ඉනිමට කඩුලු 6 ක් දැවී ලකුණු 227 ක් රැස් කර ගෙන සිටියදී ඉනිම අත්හිටු වීය.\n \nඒ අනුව රාජකීය ක්‍රීඩකයින්ට හිමි වූ ඉලක්කය ලකුණු 216 ක් වූ අතර අයහපත් ආලෝක තත්ත්වය හේතුවෙන් තරගය නතර කරන විට රාජකීය ක්‍රීඩකයින් කඩුලු 6 ක් දැවී ලකුණු 143 ක් රැස් කර ගෙන සිටියේ ය.\n \n              \n  ", "URL": "https://www.ada.lk/0/0/0-315952", "Category": "Uncategorized", "Parent URL": null}