{"Source": "Ada News", "Timestamp": "23 12 2017", "Headline": "සුසන්ත බොතේජු 19 වැනි වරටත් ස්නූකර් ශූරතාව දිනයි", "News Content": "\r\n\tසුසන්ත බොතේජුට 19 වැනි වරටත් ශූරතාව හිමි කර දෙමින් 65 වැනි ජාතික ස්නූකර් ශූරතාව කොළඹ මුවර්ස් ක්‍රීඩා සමාජයේදී අද (23) නිමාවට පත් විය.\r\n \r\n\tතරගාවලියේ අවසන් මහා තරගයට සුසන්ත බොතේජු සමගින් පසුගිය වර ශූරයා වූ එම්.එෆ්.එම්. ෆාසිල් තරග වැදුනු අතර එහිදී තියුනු තරගයකින් පසු තරග වට 5-6 ක් ලෙසින් ජය හිමිකර ගැනීමට සුසන්ත බොතේජු සමත් වීම විශේෂත්වයකි.\r\n \r\n\tඑහි අවසන් ලකුනු තත්වය 58-26,12-96,73-64,55-52,69-07,48-52,31-64,50-54,73-00,55-58,69-12 ක් ලෙසින් දැක්විණි.\r\n\t \r\n \r\n\tතරගාවලියේ තෙවැනි ස්ථානය එම්. මුබීන් විසින් දිනා ගත් අතර සිව්වැනි ස්ථානය හිමිවූයේ එම්.එෆ්.එම්. ෆාහිම්ට යි.\r\n \r\n\tමෙහි අනුග්‍රාකත්වය සුමති සමූහ ව්‍යාපාරය විසින් දරන ලද අතර තරගාවලියේ ජයග්‍රහකයින්ට ත්‍යාග ප්‍රදානය සුමති සමූහ ව්‍යාපාරයේ කළමණාකරණ අධ්‍යක්ෂ ජගත් සුමතිපාල මහතා අතින් සිදු කෙරිණි.\r\n \n \n \nසුසන්ත බොතේජු තරග වදිමින්\n \n \n \nඑම්.එෆ්.එම්. ෆාහිම් තරග වදිමින්\n \n       \n \nඅනුශූරතාව දිනූ එම්.එෆ්.එම්. ෆාසිල්\n \n \n \nශූරතාව දිනූ සුසන්ත බොතේජු\n \r\n\t \r\n \nඡායාරූප- ඕෂිත වරකපිටිය\n  ", "URL": "https://www.ada.lk/0/0/0-298559", "Category": "Sports", "Parent URL": null}