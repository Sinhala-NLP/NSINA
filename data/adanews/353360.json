{"Source": "Ada News", "Timestamp": "15 10 2019", "Headline": "SF ට ආරක්ෂාව දෙන බව ඇසීමෙන් පොලිසීයේ කකුල් වෙව්ලනවා - දයාසිරි ජයසේකර", "News Content": "සජිත් ප්‍රේමදාස මහතා ජයග්‍රහණය කලහොත් අගමැතිවරයා කවුද යන්න කියා ගැනීමට නොහැකි වී තිබෙන බවත් එහෙත් ආරක්ෂක අමාත්‍යවරයා ලෙස සරත් ෆොන්සේකා මහතා පත්කරන බවට ප්‍රකාශ කර තිබෙන බව ශ්‍රී ලංකා නිදහස් පක්ෂය සඳහන් කරයි. සරත් ෆොන්සේකා මහතා ආරක්ෂක අමාත්‍යවරයා ලෙසට පත්කරන බවට සිදුකල ප්‍රකාශය නිසා පොලිසිය කකුල් වෙවුලා සිටින බවත් හමුදාවටම බනින හිටපු හමුදාපති ආරක්ෂක ඇමති කරන බවට කළ කතාව කොතරම් වැදගත්ද කියා සිතිය යුතු බවද එම පක්ෂයේ මහලේකම් දයාසිරි ජයසේකර මහතා සඳහන් කළේය. මෙම ප්‍රකාශය නිසා එක්සත් ජාතික පක්ෂයට ඡන්දය ලබාදීමට සිටි පොලිස් නිලධාරීන් කිහිපදෙනාගේ ඡන්දයත් නැතිවන බවද පවසා සිටියේය.     ", "URL": "https://www.ada.lk/0/0/0-353360", "Category": "Latest News", "Parent URL": null}