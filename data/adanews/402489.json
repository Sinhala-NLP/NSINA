{"Source": "Ada News", "Timestamp": "25 03 2023", "Headline": "ශ්‍රී ලංකාවට ලකුණු 198ක පරාජයක්", "News Content": "සංචාරක ශ්‍රී ලංකා කණ්ඩායම ලකණු 198කින් පරාජයට පත්කරමින් දෙරට අතර පැවැති පළමු එක්දින තරගයෙන් පහසු ජයක් ලැබීමට නවසීලන්ත කණ්ඩායම සමත්විය. තරගයේ මුලින්ම පන්දුවට පහරදුන් නවසීලන්ත කණ්ඩායම පන්දුවාර 49.3කදි සියලු දෙනා දැවී ලකුණු 274ක් රැස්කිරිමට සමත්විය. ෆින් ඇලන් ලකුණු 51ක් රැස්කළ අතර රචින් රවීන්ද්‍ර ලකුණු 49ක් රැස්කළේය. චාමික කරුණාරත්න කඩුලු හතක් දවා ගත් අතර කසුන් රාජිත හා ළහිරු කුමාර කඩුලු දෙක බැගින් දවාගත්හ. ලකුණු 275ක ජයග්‍රාහි ඉලක්කයක හඹා ගිය ශ්‍රී ලංකා කණ්ඩායමට පන්දුවාර 19.5කදී සියලු දෙනා දැවී රැස්කරගත හැකි වූයේ ලකුණු 76ක් පමණි. ශ්‍රී ලංකා කණ්ඩායම වෙනුවෙන් ඇන්ජලෝ මැතිව්ස් ලකුනු 18ක් රැස්කළ අතර එය ශ්‍රී ලංකා ඉනිම වෙනුවෙන් වාර්තා වූ වැඩිම ලකුණු ප්‍රමාණය වෙයි. නවමසීලන්තය වෙනුවෙන් හෙන්රි ෂිප්ලේ කඩුලු පහක් දවාගැනීමට සමත්විය.   ", "URL": "https://www.ada.lk/0/0/0-402489", "Category": "Sports", "Parent URL": null}