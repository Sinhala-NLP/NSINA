{"Source": "Ada News", "Timestamp": "16 06 2022", "Headline": "මන්කිපොක්ස් පාලනයට WHO නව එන්නත් බෙදයි", "News Content": "ලෝක සෞඛ්‍ය සංවිධානය (WHO) පැවසුවේ අප්‍රිකාවෙන් ඔබ්බට රටවල් 30කට වැඩි ගණනක මන්කිපොක්ස් වසංගතය පැතිරීම නැවැත්වීම සඳහා නව එන්නත් බෙදා ගැනීමේ යාන්ත්‍රණයක් නිර්මාණය කරන බවයි. WHO අධ්‍යක්ෂ ජනරාල් ටෙඩ්‍රොස් පැවසුවේ සති කිහිපයකින් එය සූදානම් වනු ඇතැයි අපේක්ෂා කරන එන්නත් සහ ප්‍රතිකාර සඳහා සාධාරණ ප්‍රවේශයක් ලබාදීම වෙනුවෙන් ඒජන්සිය මුලපිරීමක් සකස් කරමින් සිටින බවයි. බ්‍රිතාන්‍යය, කැනඩාව, ප්‍රංශය, ජර්මනිය, එක්සත් ජනපදය සහ අනෙකුත් රටවල් පසුගිය මාසයේ මන්කිපොක්ස් රෝගීන් සිය ගණනක් වාර්තා කිරීමෙන් යම් කාලයකට පසුව මෙම යාන්ත්‍රණය යෝජනා කරන ලදී. WHO විසින් මෙම රෝගය පැතිරයාම අසාමාන්‍ය ලෙස විස්තර කර ඇති අතර, මන්කිපොක්ස් ගෝලීය හදිසි අවස්ථාවක් ප්‍රකාශයට පත් කළ යුතුද යන්න තීරණය කිරීම සඳහා ලබන සතියේ එහි විශේෂඥ කමිටුව කැඳවීමට තරම් වෛරසයේ අඛණ්ඩ ව්‍යාප්තිය කනස්සල්ලට පත්කරනසුලු බවද පවසා තිබේ.   ", "URL": "https://www.ada.lk/0/0/0-394532", "Category": "International", "Parent URL": null}