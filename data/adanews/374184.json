{"Source": "Ada News", "Timestamp": "22 01 2021", "Headline": "බහරේනයේ සිටි ශ්‍රී ලාංකිකයන් පිරිසක් කටුනායකට", "News Content": "බහරේනය වෙත රැකියා සදහා ගොස් , එහිදී විවිධ හිරිහැර , කරදර වලට ලක් වී , යළි ශ්‍රී ලංකාවට පැමිණීමට නොහැකිව එරට රැදී සිටි ශ්‍රී ලාංකික සේවකයින් 186 දෙනෙකු 01/21 දින සවස කටුනායක ගුවන් තොටුපළ වෙත රැගෙන පැමිණ තිබූ බව ගුවන් තොටුපළ කාර්යය භාර නිලධාරීවරයා පැවසීය . මෙම පිරිස රජය විසින් කණ්ඩායම් වශයෙන් මෙරටට ගෙන්වා ගනු ලබන වැඩසටහන යටතේ මෙසේ කටුනායක ගුවන් තොටුපළ වෙත ගෙන්වා ගෙන තිබුණි . ඔවුන් 01/21 දින සවස 6.30 ට බහරේනයේ සිට ශ්‍රී ලන්කන් ගුවන් සේවයේ යූ.එල්.- 202 දරන විශේෂ ගුවන් යානයෙන් කටුනායක ගුවන් තොටුපළ වෙත පැමිණ තිබුණි . පසුව මෙම ශ්‍රී ලාංකිකයන් පිරිස ශ්‍රී ලංකා යුධ හමුදාව විසින් නීරෝධායන ක්‍රියාවලිය සදහා රජයේ මධ්‍යස්ථාන වෙත රැගෙන ගොස් තිබූ බව කටුනායක ගුවන් තොටුපළ කාර්යය භාර නිලධාරීවරයා වැඩිදුරටත් පැවසීය . කටුනායක ටී.කේ.ජී.කපිල  ", "URL": "https://www.ada.lk/0/0/0-374184", "Category": "Latest News", "Parent URL": null}