{"Source": "Ada News", "Timestamp": "10 05 2022", "Headline": "ෆර්ඩිනන්ඩ් මාර්කෝස් ජූනියර් පිලිපීන ජනපති සටනේ ඉදිරියට", "News Content": "නැසීගිය ආඥාදායකයාගේ පුත් සහ ෆර්ඩිනන්ඩ් මාකෝස් ජූනියර් එරට ජනාධිපතිවරණයේ මූලික හා නිල නොවන ප්‍රතිඵලවලට අනුව අතිවිශිෂ්ට ජයග්‍රහණයක් ආසන්නව සිටින බව විදෙස් වාර්තා පවසයි. පාලනයෙන් ඉවත්ව ගොස් වසර 36කට පසු මාර්කෝස් රාජවංශය නැවත මලකානාං මාලිගය දක්වා ගෙනඒමට මෙම ජනතාව පෙළගැසී සිටින බව කියයි. මේ වනවිට ඡන්දවලින් 95%කට වඩා ගණන් කර ඇති අතර, මාර්කෝස් ජූනියර්ට ඡන්ද මිලියන 30ක් පමණ ඇති අතර, ඔහුගේ ආසන්නතම ප්‍රතිවාදියා වූ, ඉවත්ව යන උප ජනාධිපති ලෙනී රොබ්‍රෙඩෝට හිමිව ඇත්තේ ඡන්ද මිලියන 14ක් පමණි. කෙසේ වෙතත්, නිල ප්‍රතිඵල තහවුරු කිරීමට සති කිහිපයක් ගත විය හැකිය. මාර්කෝස් ජූනියර්ගේ නැගීම දශක ගණනාවක් තිස්සේ මාර්කෝස් පවුලේ නම සහ ප්‍රතිරූපය නැවත සන්නාම කිරීමට ගත් උත්සාහයේ උච්චතම අවස්ථාව ලෙස සැලකෙයි.   ", "URL": "https://www.ada.lk/0/0/0-393212", "Category": "International", "Parent URL": null}