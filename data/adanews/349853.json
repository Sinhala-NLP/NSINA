{"Source": "Ada News", "Timestamp": "25 06 2019", "Headline": "යුද හමුදාපති හෙට පාර්ලිමේන්තු තේරීම් කාරක සභාව හමුවට", "News Content": "පස්කු ඉරිදා ප්‍රහාරය සම්බන්ධයෙන් විමර්ශනය කරන පාර්ලිමේන්තු තේරීම් කාරක සභාවට යුද හමුදාපති ලුතිනන් ජනරාල් මහේෂ් සේනානායක මහතා කැඳවා තිබේ. හෙට (26දා) ඔහුව මෙසේ කාරක සභාවට කැඳවා තිබේ. මීට අමතරව හිටපු අමාත්‍ය රිෂාඩ් බද්යුදීන් මහතාද හෙට දිනයේදී කාරක සභාවට කැඳවා තිබේ. කාරක සභාවේ කටයුතු හෙට පස්වරු 2.00ට ආරම්භවීමට නියමිතය. ජනපති මෛත්‍රීපාල සිරිසේන මහතා සඳහන් කළේ සේවයේ නියුතු කිසිම ආරක්ෂක අංශ සාමාජිකයෙක් තමන් පාර්ලිමේන්තු තේරීම් කාරක සභාවට කැඳවීමට ඉඩ නොදෙන බවයි. කෙසේ වෙතත් කාන්තන්කුඩි පොලීසියේ වත්මන් ස්ථානාධිපති හා හිටපු ස්ථානාධිපතිවරුන් එම කාරක සභාව හමුවේ සාක්ෂි දීමට කැඳවීය.    ", "URL": "https://www.ada.lk/0/0/0-349853", "Category": "Latest News", "Parent URL": null}