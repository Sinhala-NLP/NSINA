{"Source": "Ada News", "Timestamp": "2 05 2022", "Headline": "උගන්ඩාව ලෝක ප්‍රජාවෙන් හදිසි ආධාරයක් ඉල්ලලා", "News Content": "අසල්වැසි කොංගෝ ප්‍රජාතන්ත්‍රවාදී ජනරජයේ (ඩීආර්සී) සටන් වැදී පලා යන දහස් සංඛ්‍යාත සරණාගතයන්ගේ තීරණාත්මක අවශ්‍යතා සපුරාලීමට සහ දකුණු සුඩානයේ වරින් වර ඇති වන ගැටුම් සඳහා හදිසි අරමුදල් අවශ්‍ය බව උගන්ඩාවේ සහන ආයතන පවසයි. එක්සත් ජාතීන්ගේ සරණාගත ඒජන්සි සංඛ්‍යාලේඛන පෙන්වා දෙන්නේ ජනවාරි මාසයේ සිට රට තුළට පලා යන සරණාගතයින් සංඛ්‍යාව මේ වසර අවසන් වනවිට අපේක්ෂිත නව පැමිණීම් 67,000න් 50%කට වඩා වැඩි බවයි. එක්සත් ජාතීන්ගේ සරණාගතයන් සඳහා වන මහ කොමසාරිස් (UNHCR) කාර්යාලයට අනුව, ජනවාරි මාසයේ සිට, උගන්ඩාවට සරණාගතයන් 35,000කට වඩා පැමිණ ඇති අතර, ඔවුන්ගෙන් තුනෙන් එකක් DRC වෙතින් පසුගිය සති තුන තුළ පැමිණ ඇත්තේ, උතුරු කිවු සහ ඉටුරි පළාත්වල දැඩි සටන් හේතුවෙනි. 60,000ක් දක්වා සරණාගතයන් ගලාඒම සඳහා මාස තුනක මූලික හදිසි ප්‍රතිචාර වෙනුවෙන් UNHCR සහ රටේ අනෙකුත් සහන ආයතන 44ක් පසුගිය අප්‍රේල් 29 දින එක්සත් ජනපද ඩොලර් මිලියන 47.8ක හදිසි අරමුදලක් ලබාදෙන ලෙස ඉල්ලීමක් කර තිබේ. උගන්ඩාවේ සහන, ආපදා සූදානම් සහ සරණාගත රාජ්‍ය අමාත්‍ය එස්තර් අන්‍යකුන් පැවසුවේ අලුතින් පැමිණෙන සරණාගතයින්ට, ප්‍රධාන වශයෙන් දැඩි ආරක්ෂාවක් අවශ්‍ය කාන්තාවන්ට සහ ළමයින්ට හදිසි ආධාර සැපයීම සඳහා මෙම අරමුදල් අවශ්‍ය බවයි. ඇය කියා සිටියේ උගන්ඩාව පලායන මිනිසුන්ට ආරක්ෂිත සරණාගතභාවය ලබාදෙන අතර, එය අප්‍රිකාවේ විශාලතම සරණාගතයින් සඳහා සත්කාරක රට බවට පත් කරන බවයි.   ", "URL": "https://www.ada.lk/0/0/0-392882", "Category": "International", "Parent URL": null}