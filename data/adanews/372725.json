{"Source": "Ada News", "Timestamp": "13 12 2020", "Headline": "තවත් ලාංකිකයින් 504 දෙනෙකු දිවයිනට", "News Content": "ලෝකයේ විවිධ රටවල රැදී සිටි ශ්‍රී ලාංකිකයන් 504 දෙනෙකු රජයේ විශේෂ අවසරය මත යළිත් ශ්‍රී ලංකාව වෙත අද දින අලුයම කටුනායක ගුවන් තොටුපළ ඔස්සේ පැමිණ තිබුණි . ඒ අතරින් එක්සත් අරාබි එමීර් රාජ්‍යයේ ඩුබායි සිට පැමිණි ගුවන් යානා දෙකකින් 144 දෙනෙකු ද , මාලදිවයිනේ මාලේ සිට 31 දෙනෙකු ද , කටාර් රාජ්‍යයේ දෝහා සිට 51 දෙනෙකු ද , ඕස්ට්‍රේලියාවේ සිඩ්නි සිට 75 දෙනෙකු ද , ජපානයේ නරීටා සිට 203 දෙනෙකු ද මේ ආකාරයට කටුනායක ගුවන් තොටුපළ වෙත පැමිණ තිබුණි . එසේ පැමිණි මෙම පිරිස රජයේ අනුමත කොළඹ පිහිටි පෞද්ගලික රෝහල් වල සෞඛ්‍ය කාර්යය මණ්ඩල විසින් පී.සී.ආර්.පරීක්ෂණ වලට ලක් කිරීමෙන් පසුව , නීරෝධායනය සදහා සංචාරක හෝටල් වෙත යොමු කර තිබේ.    ", "URL": "https://www.ada.lk/0/0/0-372725", "Category": "Latest News", "Parent URL": null}