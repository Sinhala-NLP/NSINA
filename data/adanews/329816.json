{"Source": "Ada News", "Timestamp": "17 05 2018", "Headline": "හඳුන්නෙත්ති යළිත් කෝප් සභාපති ධුරයට", "News Content": "\r\n\tඅටවැනි පාර්ලිමේන්තුවේ දෙවැනි සැසිවාරයේකෝප් කමිටු (පොදු ව්‍යාපාර පිළිබඳ කාරක සභාවේ) සභාපතිවරයා ලෙස පාර්ලිමේන්තු මන්ත්‍රී සුනිල් හදුන්නෙත්ති මහතාම පත්කරගැනීමට පක්ෂ නායකයන්  තීරණය කර තිබේ.\r\n \r\n\tකථානායක කරු ජයසූරිය මහතාගේ ප්‍රධානත්වයෙන් අද (17දා) පාර්ලිමේන්තුවේදී පක්ෂනායකයන්රැස් වූ අතර, එහිදී මෙම තීරණය ගෙන තිබේ.\r\n \r\n\tඑමෙන්ම රාජ්‍ය ගිණුම්කාරක සභාවේ සභාපති ලෙස නියෝජ්‍ය අමාත්‍ය ලසන්ත අලගියවන්න මහතා සහ මුදල් කාරක සභාවේ සභාපති ලෙස එම්.ඒ. සුමන්තරන් මහතා යළි පත්කිරීමටද පක්ෂනායකයන් එකඟ වී ඇත.\r\n \r\n\tජනාධිපති මෛත්‍රීපාල සිරිසේන මහතා විසින් අටවැනි පාර්ලිමේන්තුවේ පළමු සැසිවාරය අවසන් කළ පසු මෙම කාරකසභා සියල්ලේම කාර්යයන් අවසන් වූ අතර, ඒ සඳහා යළි පිරිස් පත්කරගතයුතුව තිබුණි.\r\n \n\n  ", "URL": "https://www.ada.lk/0/0/0-329816", "Category": "Latest News", "Parent URL": null}