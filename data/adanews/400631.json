{"Source": "Ada News", "Timestamp": "16 01 2023", "Headline": "මහ කොමසාරිස් මොරගොඩ ඉන්දීය ජාතික ආරක්ෂක උපදේශක හමුවෙයි", "News Content": "ඉන්දියාවේ, ශ්‍රී ලංකා මහ කොමසාරිස් මිලින්ද මොරගොඩ මහතා සහ ඉන්දීය ජාතික ආරක්ෂක උපදේශ අජිත් ඩොවාල් මහතා අතර හමුවක් අද (16දා) පස්වරුවේ පවත්වා තිබේ. මෙම හමුවේ දී දෙරට අතර සම්බන්ධතාවලට බලපාන කරුණු ගණනාවක් සම්බන්ධව සාකච්ඡා වී තිබේ. මෙම සාකච්ඡාවේ දී රටවල් අතර උපායශීලීව වැදගත්වන අංශ කෙරෙහි අවධානය යොමු වූ බවත් සහයෝගීතාව ඇති කරගත යුතු ප්‍රමුඛ ක්ෂේත්‍ර කවරේදැයි යන්න සලකා බැලුන බවත් මහ කොමසාරිස්වරයාගේ මාධ්‍ය ඒකකය පවසයි. දෙරට අතර පවතින සම්බන්ධතා තරකරන අරමුණ ඇතිව ඉන්දීය ආරක්ෂක උපදේශකවරයා සහ මහ කොමසාරිස්වරයා අතර පවත්වන පැවැත්වෙන සාකච්ඡා මාලාවක තවත් පියවරක් වශයෙන් මෙම හමුව සිදුවූ බව ශී්‍ර ලංකා මහ කොමසාරිස් කාර්යාලය නිකුත් කළ නිවේදනයෙහි දැක්වේ.  ඉන්දීය ජාතික ආරක්ෂක උපදේශක තනතුරට පත් 5 වැනි ප්‍රධානියා වන ඩොවාල් මහතා 2014 වසරේ දී ධුරය භාරගත් අතර එය ඉන්දියාවේ කැබිනට් අමාත්‍යවරයෙකුගේ බලතල සහිත තනතුරකි.   ", "URL": "https://www.ada.lk/0/0/0-400631", "Category": "Latest News", "Parent URL": null}