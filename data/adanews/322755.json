{"Source": "Ada News", "Timestamp": "13 04 2018", "Headline": "මරිජුවානා කිලෝ 540ක් මීයෝ කාලා කියන්නෙ?", "News Content": "\r\n\tආර්ජන්ටිනාවේ පොලීසියක් තුළ තිබූ මත්ද්‍රව්‍ය තොගයක් මීයන් රැගෙන ගොස් ඇතැයි යන චෝදනාව යටතේ පොලිස් නිලධාරීන් අට දෙනෙකු සේවයෙන් පහ කර තිබේ.\r\n \r\n\tබුඑනෝස් එයාර්ස් සිට වයඹට වන්නට පිහිටි පිලාර් නගරයේ පොලිස් ගබඩා පරිශ්‍රයක තිබූ මරිජුවානා වර්ගයේ මත්ද්‍රව්‍ය කිලෝ ග්‍රෑම් 540ක් මේ ආකාරයෙන් මීයන් විසින් කා ඇති බව මෙම පොලිස් නිලධාරීන් විසින් අධිකරණය හමුවේ පවසා තිබේ.\r\n \r\n\tකෙසේ වෙතත්, මෙම මත්ද්‍රව්‍ය තොගය ආහාරයක් ලෙස මීයන් දිටුවේ නම්, ඒවා ආහාරයට ගත් එම මීයන් වහා මරණයට පත්විය යුතු බව මූලික පරීක්ෂණවලදී අනාවරණය වී ඇත.\r\n \r\n\tඒ අනුව, මේ පිළිබඳ සත්ව විශේෂඥයන්ගේද සහාය ඇතිව පරීක්ෂණ මෙහෙයවීමේදි මත්ද්‍රව්‍ය ආහාරයක් ලෙස වැරදී මීයන් කිසිසේත්ම ආහාරයට නොගන්නා බව අනාවරණය වී තිබේ.\r\n \r\n\tයම් ලෙසකින් ඔවුන් මේ ආකාරයෙන් මත්ද්‍රව්‍ය ආහාරයට ගත්තේ නම් මීයන්ගේ මලකුණු රැසක් එම ගබඩා සංකීර්ණය තුළ තිබී හමුවිය යුතු බවත් විශේෂඥ මතය වී ඇත.\r\n \r\n\tඒ අනුව, මෙම මත්ද්‍රව්‍ය තොගය අතුරුදන්වීම හිතාමතා හෝ නොසැලකිල්ල නිසා සිදුව ඇති බවට අධිකරණය නිගමනය කරනු ඇති බව සඳහන් වේ.\r\n \r\n\tමෙම නඩුව ලබන මැයි 04 වැනිදා යළි කැඳවීමට නියමිතව තිබේ.\r\n \n \n  ", "URL": "https://www.ada.lk/0/0/0-322755", "Category": "International", "Parent URL": null}