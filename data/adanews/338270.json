{"Source": "Ada News", "Timestamp": "13 07 2018", "Headline": "බඹරකන්ද දිය ඇල්ල අවට  ගින්නක් නිසා 10ක් සිරවෙයි", "News Content": "හල්දුම්මුල්ල බඹරකන්ද දිය ඇල්ල ප්‍රදේශයේ පිහිටි වංගෙඩිගල කන්ද වටා පැතිර යමින් පවතින  කැලෑ ගින්නක් හේතුවෙන් ඊට මැදිව වංගෙඩිගල කන්දේ පුද්ගලයන් 10 දෙනෙකු සිරවී ඇතැයි  බදුල්ල දිස්ත්‍රික් ආපදා කළමනාකරණ සහකාර අධ්‍යක්ෂ ඊ. එල්. එම්. උදයකුමාර මහතා පවසයි.  අද (13දා)  3.00ට පමණ ඔවුන් විසින් තමන් සිර වී සිටින බව ජංගම දුරකථන පණිවිඩ ඔස්සේ අදාළ පාර්ශ්ව දැනුවත් කර ඇති බවත් මෙලෙස සිරවී සිටින පුද්ගලයන් 10 දෙනා වංගෙඩිගල කන්ද නැරඹීමට පැමිණි  පිටස්තර පුද්ගලයන් පිරිසක් විය හැකි බවත් හෙතෙම සඳහන් කළේය. සිර වී සිටින පිරිස මුදවා ගැනීම සඳහා මේ වන විට දියතලාව යුද හමුදා කඳවුරේ  භට පිරිස් මෙහෙයුමක් දියත් කොට තිබේ.   බදුල්ලේ පාලිත ආරියවංශ / හල්දුම්මුල්ල සමන් පාලිත නානායක්කාර     ", "URL": "https://www.ada.lk/0/0/0-338270", "Category": "Latest News", "Parent URL": null}