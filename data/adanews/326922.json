{"Source": "Ada News", "Timestamp": "4 05 2018", "Headline": "අපි කළ සංවර්ධනය ජනතාව දකින්නේ නෑ", "News Content": "\r\n\tයහපාලන ආණ්ඩුව යටතේ කළ විශාල සංවර්ධන ව්‍යාපෘති ජනතාව නොදකින බවත් තවත් කෙටි කාලයකින් ජනතාවට ඒ පිළිබඳව අවබෝධයක් ලැබෙනු ඇති බවත් අග්‍රාමාත්‍ය රනිල් වික්‍රමසිංහ මහතා පැවැසීය\r\n \r\n\tමිල්ලනිය ප්‍රාදේශීය ලේකම් කාර්යාලයේ නව ශ්‍රවණාගාරය සහිත දෙමහල් ගොඩනැගිල්ල විවෘත කිරීමේ අවස්ථාවට අද (04දා) සහභාගි වෙමින් අග්‍රාමාත්‍යවරයා මේ බව පැවැසීය.\r\n \r\n\t“අවාසනාවකට අපේ ආණ්ඩුව යටතේ සිදුකෙරෙන විශාල සංවර්ධන ව්‍යාපෘති ජනතාව දකින්නේ නැහැ. නමුත් තවත් කෙටි කලක් ගතවන විට ජනතාවට ඒවා පිළිබඳව අවබෝධයක් ලැබේවි.\r\n \r\n\tඅපේ ආණ්ඩුව මොනවාද කළේ යැයි ඇතැමුන් අද ප්‍රශ්න කරනවා. නමුත් වැඩ කටයුතු ආරම්භ කර ඒවායේ ප්‍රතිඵල එන විට අපි ඔවුන්ට පිළිතුරු දෙනවා.”\r\n \n\n  ", "URL": "https://www.ada.lk/0/0/0-326922", "Category": "Latest News", "Parent URL": null}