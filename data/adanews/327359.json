{"Source": "Ada News", "Timestamp": "7 05 2018", "Headline": "විශේෂ මහාධිකරණ පනත දින දෙකකින් පාර්ලිමේන්තුවට", "News Content": "\r\n\tවිශේෂ මහාධිකරණය පිහිටුවීමේ පනත ඉදිරි දින දෙක තුළ පාර්ලිමේන්තුවට ඉදිරිපත් කරන බව නියෝජ්‍ය අමාත්‍ය කරුණාරත්න පරණවිතාන මහතා සඳහන් කළේය.\r\n \r\n\tමෙම පනත ගෙන ඒමට සැලසුම් කරන විටම අධිකරණ ක්‍රියාමාර්ග ගත් බවත්, තමාත් අමාත්‍ය පාඨලී චම්පික රණවක මහතාත් අධිකරණයේ පෙනී සිටි බවත් ඔහු පවසා සිටියේය.\r\n \r\n\tඅධිකරණයෙන් ලබාගත් උපදෙස් මත පනත සකස් කර තිබෙන බවද ඒ මහතා සඳහන් කළේය.\r\n \r\n\tමෙම පනත සම්මත වූ පසු පැරණි හොරුන්ට, අලුත් හොරුන්ට සහ තක්කඩියන්ට දඬුවම් කිරීමට අවශ්‍ය කටයුතු කරන ලෙසට ජනාධිපති මෛත්‍රීපාල සිරිසේන මහතාගෙන් හා අග්‍රාමාත්‍ය රනිල් වික්‍රමසිංහ මහතාගෙන් ඉල්ලා සිටින බවද අමාත්‍යවරයා සඳහන් කළේය.\r\n \n\n  ", "URL": "https://www.ada.lk/0/0/0-327359", "Category": "Latest News", "Parent URL": null}