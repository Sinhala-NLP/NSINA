{"Source": "Ada News", "Timestamp": "1 02 2019", "Headline": "ශ්‍රී ලකා ජනරජය කිව්වාම ‌‌‌‌හොඳටම ඇති", "News Content": "ශ්‍රී ලංකාව හැඳින්වීමේදී ‘ශ‍්‍රී ලංකා ජනරජය’ නමින් හැඳින්වීම ප්‍රමාණවත් බව ජාතික හෙළ උරුමයේ අදහස වී ඇතැයි මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. ශ්‍රී ලංකා ප්‍රජාතන්ත්‍රක සමාජවාදී ජනරජය ලෙසින් හැඳින්වෙන අතර එය ශ්‍රී ලංකා ජනරජය නමින් හැඳින්වීම ප්‍රමාණවත් බව අමාත්‍යවරයා සඳහන් කරයි. මාතර වැලිගම වෙරළ උද්‍යානය නිරීක්‍ෂණ චාරිකාවකට සහ නාගරික සංවර්ධන මඟින් ඉදිකරන ලද නව මාළු වෙළඳසැල් වැලිගම නගර සභාවට පවරාදීමේ අවස්ථාවට සහභාගී වෙමින් අමාත්‍යවරයා මේ බව සඳහන් කළේය. මේ සම්බන්ධයෙන් සිය ට්විටර් ගිණුමෙන් අදහස් දැක්වූ අමාත්‍ය මනෝ ගනේෂන් මහතාද සඳහන් කරන්නේ ශ්‍රී ලංකාව හැඳින්වීමේදී ශ්‍රී ලංකා ජනරජය ලෙසින් පමණක් හැඳින්වීම සම්බන්ධයෙන් තමන්ද අමාත්‍ය පාඨලී චම්පික රණවක මහතාත් සමග එකඟ වන බවයි. “අපේ පක්ෂයත් කියන්නේ මේ ප‍්‍රජාතන්ත‍්‍රවාදී සමාජවාදී ශ‍්‍රී ලංකා ජනරජය කියන එක වෙනුවට නිකම්ම ශ‍්‍රී ලංකා ජනරජය කියලා නම් කරන්න කියලා.  ඒක මේ නම වෙනස් කරන්න කියලා බොරු මගඩි කි‍්‍රයාදාමයකින් මාධ්‍යවලින් රට නොමග යනවා. ශ‍්‍රී ලංකාව ප‍්‍රජාතන්ත‍්‍රවාදී, සමාජවාදී එහෙම නැත්නම් සමාජවාදී ප‍්‍රජාතන්ත‍්‍රවාදී කෑලි අතඇරලා ශ‍්‍රී ලංකා ජනරජය කියල හැඳුන්නුවහම හොඳටම ඇති’ යැයි පැවසීය. Defining Sri Lanka as Republic of Sri Lanka is enough; i agree with colleague minister Champika @pcranawaka. Let us drop the decorations but be straight.\n#lka      ", "URL": "https://www.ada.lk/0/0/0-344977", "Category": "Latest News", "Parent URL": null}