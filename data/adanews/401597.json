{"Source": "Ada News", "Timestamp": "17 02 2023", "Headline": "පුත්තලම නගර සභාව තරග වදින  අපේක්ෂකයා ලග හෙරොයින්", "News Content": "පුත්තලම නගර සභාවට එක්සත් ජාතික පක්ෂයෙන් තරග වදින අපේක්ෂකයකු සන්තකයෙ තිබූ හොරෝයින් ග්‍රෑම් තුනයි මිලි ග්‍රෑම්ස් 260 කට ආසන්න ප්‍රමානයක් සමග පුත්තලම මුලස්ථාන පොලිසියෙ දුෂණ මර්ධන අංශය මගින් 17 දින අලුයම අත් අඩංගුවට ගෙන ඇත. මෙසේ අත් අඩංගුවට ගෙන ඇත්තේ පුත්තලම පෝල්ස් මාර්ගයෙ නගර සභා නිවාස වල පදිංචි 54 හැවිරිදි සෙයියදු ගවුස් මොහොමුදු මව්ෆීර් නැමති සැකකරුවෙකු බව පොලිසිය පවසති. ලැබුන තොරතුරක් මත පොලිස් නිළධාරින් විසින් රැකවල්ලා සිට මෙම සැකකාර පුද්ගලයා අත් අඩංගුවට ගන්නා අවස්ථාවේදි මෙම හෙරෝයින් තොගය මන්ත්‍රිවරයාගේ අත රදවා ගෙන තිබු බවත් ඒ වන විටත් එය ගැනුම්කරුවකු ලබා ගැනිමට පැමිණේන තුරු බලා සිටි බවද පොලිස් නිළධාරින් පවසයි. අදාල සැකකරු මෙයට පෙර අවස්ථා තුනකදී හෙරෝයින් සම්බන්ධ නඩු තුනක් වෙනුවෙන් බන්ධනාගාර ගතවු අයකු බවත් පොලිසිය කියයි. ඒ සමගම හෙරෝයින් නඩුවක් සම්බන්ධයෙන් වසර 14 කට ආසන්න කාලයක් සිර දඩුවමි විදිමින් පැමින ඇති බවට පොලිසියට මේ වන විට තොරතුරු ලැබි ඇති බවත් ඒ පිළිබද අනාවරණය කර ගැනිමට අදාල තොරතුරු සොයන බවද වැටලිම කල නිළධාරින් පවසයි. අත් අඩංගුවට ගත් සැකකරු 17 දින පුත්තලම අධිකරණයට ඉදිරිපත් කිරීමට නියමිතව තිබුනී.   පුත්තලම- හිරාන් ප්‍රියංකර ජයසිංහ  ", "URL": "https://www.ada.lk/0/0/0-401597", "Category": "Latest News", "Parent URL": null}