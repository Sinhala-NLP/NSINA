{"Source": "Ada News", "Timestamp": "1 08 2021", "Headline": "ලෝක කුසලානය ඉලක්ක කර ආරාධිත විස්සයි-20 ක්‍රිකට් තරගාවලියක්", "News Content": "ලෝක කුසලානය ඉලක්ක කරගනිමින් ‘SLC Invitational T20 League' T20 තරගාවලිය අගෝස්තු 12 සිට 24 දක්වා පල්ලේකැලේදී   එළැඹෙන දකුණු අප්‍රිකානු කණ්ඩායමේ ශ්‍රී ලංකා තරග සංචාරය සහ අන්තර්ජාතික ක්‍රිකට් සභාව විසින් පවත්වනු ලබන විස්සයි-20 ලෝක කුසලාන ක්‍රිකට් තරගාවලියට පෙර සූදානම් වීමේ එක් පියවරක් ලෙස ආරාධිත විස්සයි-20 ක්‍රිකට් තරගාවලියක් පැවැත්වීමට ශ්‍රී ලංකා ක්‍රිකට් ආයතනය තීරණය කර තිබේ. මෙම තරගාවලිය, ජාතික සහ පළමු පෙළ නියෝජනය කරනු ලබන ක්‍රීඩකයින්ගේ සහභාගිත්වයෙන් පැවැත්වේ. අගෝස්තු 12 වැනිදා ආරම්භ වීමට නියමිත මෙම තරගාවලියේ සියළුම තරග කණ්ඩායම් 4 කගේ සහභාගිත්වයෙන් පල්ලකැලේ අන්තර්ජාතික ක්‍රිකට් ක්‍රීඩාංගණයේ පැවැත්වේ. නිල් (Blues), රතු (Reds) , කොළ (Greens) සහ අළු (Greys) වශයෙන් එම කණ්ඩායම් 4 නම් කර තිබේ. මූලික වටය යටතේ සෑම කණ්ඩායමක්ම තරග 6 කට ක්‍රීඩා කරන අතර ප්‍රසාද ලකුණු සටහනේ ඉහළම ස්ථාන දෙකට අතරට පැමිණෙන කණ්ඩායම් අගෝස්තු 24 වැනි දින පැවැත්වෙන අවසන් මහ තරගයට සුසුදුකම් ලබනු ඇත. තරගාවලියේ සියළුම තරග ජාත්‍යන්තර ප්‍රමිතීන්ට අනුකූලව පැවැත්වෙන අතර සෑම දිනෙකම තරග 2 බැගින් පැවැත්වෙනු ඇත. පළමු තරගය ප.ව. 2.30 ට ආරම්භ වන අතර අනෙක් තරගය රාත්‍රී 7.00 ට ආරම්භ වේ.      ", "URL": "https://www.ada.lk/0/0/0-382418", "Category": "Sports", "Parent URL": null}