{"Source": "Ada News", "Timestamp": "24 04 2018", "Headline": "ලංකා - UAE ආරක්ෂක සහයෝගීතාව වර්ධනයට අවධානය", "News Content": "\r\n\tශ්‍රී ලංකාව හා එක්සත් අරාබි එමීර් රාජ්‍ය අතර ආරක්ෂක සහයෝගීතාව වර්ධනය කර ගැනීම වෙනුවෙන් ශ්‍රී ලංකාවේ  සහයෝගය නිරතුරුව ලබාදෙන බව ආරක්ෂක රාජ්‍ය අමාත්‍ය රුවන් විජයවර්ධන මහතා පැවසීය.\r\n \r\n\tශ්‍රී ලංකාවේ එක්සත් අරාබි එමීර් රාජ්‍යයේ නව තානාපතිවරයා ලෙස පත් වූ  ගරු අහමඩ් අලි අල්මූඅල්ලා මහතා (Ahmed Ali Almaulla) අද (24දා) ආරක්ෂක අමාත්‍යාංයේදී හමු වූ අවස්ථාවේදී අමාත්‍යවරයා මේ බව පැවසීය.\r\n \r\n\tඑසේම ශ්‍රී ලංකාවේ සංවර්ධන කටයුතු සඳහා එක්සත් අරාබි එමීර් රජය ලබාදෙන සහයෝගීතාවය අගය කරන බවද අමාත්‍යවරයා එහිදී වැඩිදුරටත් පැවසීය.\r\n \n\n  ", "URL": "https://www.ada.lk/0/0/0-324682", "Category": "Latest News", "Parent URL": null}