{"Source": "Ada News", "Timestamp": "9 10 2019", "Headline": "පොහොට්ටුවේ මංගල රැළිය අදයි", "News Content": "ශ්‍රී ලංකා පොදුජන පෙරමුණේ ජනාධිපති ධුර අපේක්ෂක ගෝඨාභය රාජපක්ෂ මහතාගේ ජයග්‍රහණය වෙනුවෙන් සංවිධානය කරන ජනරැළියේ  මංගල රැළිය අද (09) පැවැත්වෙයි. ඒ අනුරාධපුර, සල්ගාදු ක්‍රීඩාංගණයේදීය. රැළිය අද පස්වරු 02.00 ට ආරම්භවීමට නියමිතයි.  ශ්‍රී ලංකා පොදුජන පෙරමුණේ නායක විපක්ෂනායක මහින්ද රාජපක්ෂ මහතා සහ ශ්‍රී ලංකා පොදුජන පෙරමුණේ ජනාධිපති ධුර අපේක්ෂක ගෝඨාභය රාජපක්ෂ මහතාගේ ප්‍රධානත්වයෙන් පැවැත්වෙන මෙම ජනරැළිය සඳහා ශ්‍රී ලංකා පොදුජන පෙරමුණට සහය පළ  කරන දේශපාලන පක්ෂවල නායකයින් සහ නියෝජිතයින් ඇතුළු විශාල පිරිසක් සහභාගී වෙයි. මෙම මංගල රැළිය සඳහා  ශ්‍රී ලංකා නිදහස් පක්ෂය නියෝජනය කරමින් දුමින්ද දිසානායක සහ වීරකුමාර දිසානායක යන මහත්වරුන්ද  සහභාගි විමට නියමිත  බව ආරංචි වෙයි .    ", "URL": "https://www.ada.lk/0/0/0-353180", "Category": "Latest News", "Parent URL": null}