{"Source": "Ada News", "Timestamp": "23 08 2021", "Headline": "දිනේෂ් චන්දිමාල්ට යළි කැඳවීමක්", "News Content": "දකුණු අප්‍රිකාව සමග පැවැත්වීමට නියමිත එක්දින හා 20යි 20 තරගාවලි සදහා වන ක්‍රීඩකයින් 30 දෙනෙකුගෙන් යුත් ශ්‍රී ලංකා සංචිතයක් නම් කර ඇත. සංචිතයට හිටපු නායක දිනේෂ් චන්දිමාල් ද කැදවා තිබේ. දසුන් ශානක මෙම තරගාවලියේ දී ද කණ්ඩායම මෙහෙය වනු ඇති. Invitational T20 League ක්‍රිකට් තරගාවලියේ දී දක්ෂතා දක්වමින් සිටින මහීෂ් තීක්ෂණ, පුලින තරංග, කමිදු මෙන්ඩිස් හා ළහිරු මදුෂංක වැනි ක්‍රීඩකයින් ද සංචිතයට ඇතුළත්ව ඇ​ත. දෙරට අතර පැවැත්වෙන තරග 3 බැගින් වන එක්දින හා 20යි 20 තරගාවලි ලබන දෙවනදා සිට ආරම්භ වීමට නියමිතයි. සියලු තරග කොළඹ ආර්. ප්‍රේමදාස ක්‍රීඩාංගනයේ දී පැවැත්වීමට නියමිතව ති​බේ නම් කර ඇති බවට වාර්තා වන ශ්‍රී ලංකා සංචිතය – දසුන් ශානක,කුසල් ජනිත්,අවිශ්ක ප්‍රනාන්දු,භානුක රාජපක්ෂ,ධනංජය ද සිල්වා,පැතුම් නිශ්ශංක,චරිත් අසලංක,කමිඳු මෙන්ඩිස්,මිනෝද් භානුක,දිනේෂ් චන්දිමාල්,අ​ෂේන් බණ්ඩාර,වනිඳු හසරංග,චාමික කරුණාරත්න,සහන් ආරච්චිගේ, ලහිරු මධුසංක,දුෂ්මන්ත චමීර,බිනුර ප්‍රනාන්දු,නුවන් ප්‍රදීප්,දිල්ශාන් මදුසංක,ලහිරු කුමාර,අකිල ධනංජය,ප්‍රවීන් ජයවික්‍රම,මහීෂ් තීක්ෂණ,පුලින තරංග,රමේෂ් මෙන්ඩිස්,ලක්ෂාන් සඳකැන්,අසිත ප්‍රනාන්දු,ඉෂාන් ජයරත්න,ධනංජය ලක්ෂාන්,ශිරාන් ප්‍රනාන්දු    ", "URL": "https://www.ada.lk/0/0/0-383531", "Category": "Sports", "Parent URL": null}