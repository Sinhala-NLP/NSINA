{"Source": "Ada News", "Timestamp": "12 08 2019", "Headline": "මැකෝ සීයේ අපිට 18යි ඡන්දය කෝ?", "News Content": "වයස අවුරුදු 18ට වැඩි තරුණයන්ගේ ඡන්ද අයිතිය තහවුරු කරන ලෙස ඉල්ලමින් තරුණ ප්‍රජාව විසින් මැතිවරණ කොමිෂන් සභාව ඉදිරිපිට අද (12දා) උද්ඝෝෂණයක නිරතවිය. දිස්ත්‍රික්ක 15ක් නියෝජනය කරන තරුණ තරුණියන්ගේ එකතුවක් වන ප්‍රජාතන්ත්‍රවාදය උදෙසා තරුණයෝ එකමුතුව සංවිධානය විසින් මෙම උද්ඝෝෂණය සංවිධානය කළේය. මේ වසරේදී පැවැත්වීමට නියමිත ජනාධිපතිවරණය 2018 ඡන්ද හිමි නාමලේඛන අනුව පැවැත්වීමට තීරණය කර ඇති බැවින් වයස අවුරුදු 18 සම්පූර්ණ කළ තරුණ තරුණියන් ලක්‍ෂ තුනකට අධික ප්‍රමාණයකට සිය පළමු ඡන්දය දැමීමේ අවස්ථාව අහිමි වී යාමට නියමිතය. මේ හේතුවෙන් ඉදිරියේදී පැවැත්වීමට නියමිත ජනාධිපතිවරණය ඇතුළු මැතිවරණ 2019 ඡන්ද හිමි නාමලේඛනයට අනුව පවත්වන ලෙස මෙම පිරිස මැතිවරණ කොමිෂන් සභාවේ සභාපති මහින්ද දේශප්‍රිය මහතාගෙන් ඉල්ලා සිටියේය.   ", "URL": "https://www.ada.lk/0/0/0-351389", "Category": "Uncategorized", "Parent URL": null}