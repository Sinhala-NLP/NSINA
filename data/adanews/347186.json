{"Source": "Ada News", "Timestamp": "9 04 2019", "Headline": "IPL කාන්තා ප්‍රදර්ශන T20  තරගවලට චමරි අතපත්තුත්", "News Content": "ඉන්දීය ප්‍රිමියර් ලිග තරගාවලියට සමගාමිව සංවිධානය කර තිබෙන කාන්තා විස්සයි20 ප්‍රදර්ශන ක්‍රිකට් තරගාවලිය සඳහා ශ්‍රී ලංකාවේ චමරි අතපත්තු තෝරාගෙන තිබේ. ශ්‍රී ලංකා කාන්තා ක්‍රිකට් කණ්ඩායමේ නායිකාවද වන චමරි පසුගිය කාලයේදී කාන්තා ක්‍රිකට් ක්‍රීඩාව තුළ කැපී පෙනෙන දක්ෂතා දැක්වීමට සමත්වූවාය. ශ්‍රී ලංකාවෙන් මෙම තරගාවලියට එක්ව ඇති එකම ක්‍රීඩිකාව චමරි වෙයි. ඇයට අමතරව දකුණු අප්‍රිකාව, කොදෙව්, ඔස්ට්‍රේලියා, එංගලන්තය හා නවසීලන්තය යන රටවල්වලින් ක්‍රීඩිකාවන් මෙම තරගාවලියට එක්වීමට නියමිතව තිබේ.   ", "URL": "https://www.ada.lk/0/0/0-347186", "Category": "Sports", "Parent URL": null}