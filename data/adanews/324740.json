{"Source": "Ada News", "Timestamp": "25 04 2018", "Headline": "එජාප මහලේකම් හා භාණ්ඩාගාරික  පත්කිරීමේ බලය නායකයාට", "News Content": "\r\n\tඑක්සත් ජාතික පක්ෂ මහලේකම් සහ භාණ්ඩාගාරික යන තනතුරු සඳහා සුදුසු පුද්ගලයන් පත්කරගැනීමේ බලය එක්සත් ජාතික පක්ෂ නායකයාට පැවරීමට දේශපාලන මණ්ඩලය තීරණය කර තිබේ.\r\n \r\n\tඑක්සත් ජාතික පක්ෂ ප්‍රතිසංවිධානය සඳහා වූ දේශපාලන මණ්ඩලයේ සාමාජිකයන් ඊයේ (24දා) අරලියගහ මන්දිරයේදී රැස් වූ අතර, එහිදී මෙම තීරණය ගෙන ඇත.\r\n \r\n\tපක්ෂයේ අනිකුත් තනතුරු එකඟත්වය මත පත්කිරීමට යෝජනා වී ඇති අතර, එකඟත්වයකට පත්වීමට නොහැකි වුවහොත් ඒ සඳහා ඡන්ද විමසීමකට යොමුවීමටද දේශපාලන මණ්ඩලය එකඟතාවට පැමිණ තිබේ.\r\n \r\n\tමේ සම්බන්ධයෙන් තවදුරටත්  දේශපාලන මණ්ඩලය අද(25දා) රැස්වී යළි සාකච්ඡා කිරීමට නියමිතව ඇති අතර, හෙට (26දා) පැවැත්වෙන කෘත්‍යාධිකාරී මණ්ඩලයට අවසන් තීරණය දැනුම්දීමට නියමිතය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-324740", "Category": "Latest News", "Parent URL": null}