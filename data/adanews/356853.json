{"Source": "Ada News", "Timestamp": "20 01 2020", "Headline": "අප්‍රිකානු දඩයක්කරුවන් කොටු කිරීමට සුනඛ හමුදාව පෙරමුණට", "News Content": "තම ගොදුර දඩයම් කිරීම සඳහා හමුදාමය ආකාරයේ ආයුධ සහ හෙලිකොප්ටර්වලින් සන්නද්ධව සිටින අප්‍රිකාවේ දඩයම්කරුවන්ට නව විරුද්ධවාදියෙකු හඳුන්වාදීමට බලධාරීන් කටයුතු කර තිබේ. අප්‍රිකානු රටවල් හයක ප්‍රධාන ස්ථානවල ස්ථානගත කර ඇත්තේ සිය නාසයේ බලයෙන් අපරාධකරුවන් සොයා යන ස්නයිෆර් සුනඛයන් 50 දෙනෙකි. ඇත්දළ, රයිනෝ අං සහ පැන්ගෝලින් කොරපොතු ආදී වශයෙන් සියගණනක් ජාවාරම්කරුවන් අත්අඩංගුවට ගැනීමට සහ ජාවාරම් මාර්ග කඩාකප්පල් කිරීමට මෙම සුනඛයන් දැනටමත් කටයුතු කර තිබේ. අප්‍රිකානු වනජීවී පදනම විසින් අරමුදල් සපයන ලද මෙම වැඩසටහන 2011 දී ආරම්භ කළ දින සිට මේ දක්වා නීති විරෝධී වනජීවී නිෂ්පාදන 400ක් පමණ අත්අඩංගුවට ගෙන තිබේ. කැනේන්ස් ෆෝ කන්සර්වේෂන් හි අධ්‍යක්ෂ විල් පවෙල් පවසන්නේ එය ඔවුන්ගේ වනජීවී සංවිධාන සමඟ සුනඛ ඒකක සංවර්ධනය කිරීමට උපකාරී වූ රජය සමඟ රාජ්‍ය-පෞද්ගලික හවුල්කාරිත්වයක් මත මෙය ක්‍රියාත්මක කරන බව පවසා තිබේ.   ", "URL": "https://www.ada.lk/0/0/0-356853", "Category": "International", "Parent URL": null}