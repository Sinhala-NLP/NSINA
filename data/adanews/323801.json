{"Source": "Ada News", "Timestamp": "20 04 2018", "Headline": "කියුබාවේ ධනවාදයට ඉඩක් දෙන්නේ නෑ - නව ජනපති", "News Content": "\r\n\tරාවුල් කැස්ත්‍රෝ යුගය නිමා කරමින් කියුබාවේ නව ජනපතිවරයා ලෙස මිගෙල් ඩියෑස් කැනෙල් තෝරා පත්කර ගැනීම නිල වශයෙන් සිදුව තිබේ.\r\n \r\n\tවර්ෂ 1959 වූ කියුබානු විප්ලවයෙන් පසුව කැස්ත්‍රෝ පවුලේ සාමාජිකයෙකු බලයේ රැඳී නොසිටීම ඇරඹි ප්‍රථම අවස්ථාව ලෙස මෙය ඉතිහාසයට එක්වෙයි.\r\n \r\n\tපසුගිය වසර පහක කාලය තුළ පළමු උප ජනාධිපතිවරයා ලෙස සේවය කරමින් අත්දැකීම් බහුල අයෙකු ලෙස ඩියෑස් කැනෙල් සැලකෙයි.\r\n \r\n\tකියුබානු විප්ලවයෙන් පසුව උපත ලබා ඇති ඩියෑස් කැනෙල්, රාවුල් කැස්ත්‍රෝගේ දකුණත ලෙස සැලකෙන බැවින් ඔහු කියුබානු පාලනයේ මහා විශාල පෙරළියක් හෝ විප්ලවීය වෙනසක් සිදුනොකරනු ඇති බව දේශපාලන විචාරකයෝ පෙන්වා දෙති.\r\n \r\n\tකියුබාව තුළ ධනවාදය ස්ථාපිත කිරීමට උත්සාහ දරන්නන්ට කිසිදු අවස්ථාවක් හිමි නොවන බව සිය දිවුරුම්දීමේ කතාව කරමින් ඩියෑස් කැනෙල් පවසා සිටියේය.\r\n \n\n  ", "URL": "https://www.ada.lk/0/0/0-323801", "Category": "International", "Parent URL": null}