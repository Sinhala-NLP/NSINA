{"Source": "Ada News", "Timestamp": "6 05 2018", "Headline": "උතුරු හා දකුණු කොරියාව එකම වෙලාවකට පැමිණේ", "News Content": "\r\n\tඋතුරු කොරියානු සහ දකුණු කොරියානු නායකයන් දෙපළ අතර පැවති ඓතිහාසික හමුවෙන් පසුව දෙරට අතර වේලාව සම වන පරිදි උතුරු කොරියාව සිය වේලාව වෙනස් කර තිබේ.\r\n \r\n\tඒ අනුව උතුරු කොරියාව සිය හෝරා කලාපය විනාඩි 30කින් ඉදිරියට ගනිමින් දකුණු කොරියාවේ වේලාවට සම වන පරිදි ඔවුන්ගේ වේලාව සකස් කරගෙන ඇති බව විදෙස් වාර්තා පවසයි.\r\n \r\n\tදකුණු කොරියානු මාධ්‍ය වාර්තා කර තිබුණේ ඊයේ (05දා) රාත්‍රී 11.30ට පමණ උතුරු කොරියාව මෙම වෙනස්කම සිදුකර ඇති බවයි.\r\n \r\n\tමෙය දෙරට අතර සහයෝගීතාව කඩිනම් කිරීම සඳහා නිල වශයෙන් සිදුකළ ප්‍රථම කඩිනම් පියවර බව උතුරු කොරියානු මාධ්‍ය පෙන්වා දෙයි.\r\n \n\n  ", "URL": "https://www.ada.lk/0/0/0-327098", "Category": "International", "Parent URL": null}