{"Source": "Ada News", "Timestamp": "28 05 2020", "Headline": "කොළඹ ගෆුර් ගොඩනැගිල්ලේ සිදුවිම සම්බන්ධයෙන් මහජනතාව බිය විය යුතු නෑ", "News Content": "කොළඹ ගෆුර් ගොඩනැගිල්ලේ නවාතැන් ගෙන සිටි නාවික සෙබළෙකුට  කොරෝනා ආසාදනය වීම සම්බන්ධයෙන් ජනතාව  අනියත බියක් ඇති කර ගතයුතු නොවන බව නාවික හමුදාවේ මාධ්‍ය ප්‍රකාශක ලුතිනර් කමාන්ඩර් ඉසුරු සුරියබණ්ඩාර මහතා පවසයි. අත්‍යාවශ්‍ය රාජකාරීවල නිරත නාවික සෙබලූන් පිරිසක් මෙම ගොඩනැගිල්ලේ නවාතැන් ගෙන සිටි බවත් ඔවුන් කිසිසේත්ම  සමාජය සමඟ විවෘත ගණුදෙනු සිදු නොකළ බැවින් මෙය එතරම් ගැටලුවක් නොවන බවත් මාධ්‍ය ප්‍රකාශකවරයා වැඩිදුරටත් පැවසීය. එම ස්ථානයේ  සිටි පිරිස මේ වන විටත් අවශ්‍ය නිරෝධායන ක්‍රියාවලින් සඳහා යොමු කර ඇති බවත් ඔහු වැඩිදුරටත් පැවසීය. කෙසේ වෙතත් නව්‍ය කොරෝනා ආසාදිත නාවික සෙබලා හමුවූ කොළඹ ගෆුර් ගොඩනැගිල්ල මේ වන විට හුදෙකලා කර තිබේ.  \n   ", "URL": "https://www.ada.lk/0/0/0-363068", "Category": "Latest News", "Parent URL": null}