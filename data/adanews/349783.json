{"Source": "Ada News", "Timestamp": "23 06 2019", "Headline": "වන්වේ හොරණට එපා", "News Content": "හොරණ නගරයේ මාර්ගවල ක්‍රියාත්මක තනි දිශාවට රථවාහන ධාවනය කිරීමේ නීතිය ඉවත් කරන මෙන් ඉල්ලා හොරණ ව්‍යාපාරික සංගමය සහ හොරණ නගරවාසීන් එක්ව විරෝධතාවක් අද (23) ආරම්භ කර ඇත. මේ හේතුවෙන් රථ වාහන ධාවනයට දැඩි ලෙස බාධා එල්ලවී ඇති බව වාර්තා වේ. හොරණ කොළඹ  ප්‍රධාන මාර්ගයේ පවතින මාර්ග තදබදය හේතුවෙන් පොලීසිය විසින් තනි දිශාවට රථවාහන ධාවනය කිරීමේ නීතිය පසුගියදා සිට ආරම්භ කර ඇත. හොරණ නගරයේ මාර්ගවල ක්‍රියාත්මක තනි දිශාවට රථවාහන ධාවනය කිරීමේ නීතිය ඉවත් කරන මෙන් ඉල්ලා හොරණ ව්‍යාපාරික සංගමය සහ හොරණ නගරවාසීන් එක්ව විරෝධතාවක් අද උදෑසන සිට ආරම්භ කර තිබුණි. හොරණ නගර මධ්‍යයේ පිරිස විරෝධතාවේ නිරත වී ඇත.                                 මේ හේතුවෙන් හොරණ සිට පානදුර, ඉංගිරිය සහ මතුගම දක්වා වන මාර්ග මුළුමනින්ම අවහිරවීම හේතුවෙන් වාහන ගමනාගමනයට පැය 3කට ආසන්න කාලයක් දැඩි ලෙස බාධා එල්ල වී ඇත. එක්සත් ජාතික පක්ෂ හොරණ සංවිධායක හේමන්ත වික්‍රමාරච්චි මහතා පැමිණ පොලිස් ස්ථානාධිපතිවරයා සමඟ පැවැත්වූ සාකච්ඡාවෙන් අනතුරුව පිරිස විසිර ගොස් ඇත.       ", "URL": "https://www.ada.lk/0/0/0-349783", "Category": "Latest News", "Parent URL": null}