{"Source": "Ada News", "Timestamp": "21 11 2019", "Headline": "පොලීසියේ ඉහළම පුටු 16ක වෙනසක්", "News Content": "ජාතික පොලිස් කොමිෂන් සභාවේ අනුමැතිය හා මැතිවරණ කොමිෂන් සභාවේ එකඟතාව මත පොලීසියේ ඉහළම පුටු 16ක වෙනසක් සිදුව තිබේ. ජ්‍යෙෂ්ඨ නියෝජ්‍ය පොලිස්පති, නියෝජ්‍ය පොලිස්පති, ජ්‍යෙෂ්ඨ පොලිස් අධිකාරී, පොලිස් අධිකාරී හා සහකාර පොලිස් අධිකාරී යන තනතුරු 16ක මෙසේ වෙනස්කම් සිදුව තිබේ. මෙහි කැපී පෙනෙනම ස්ථානමාරුව වන්නේ අපරාධ පරීක්ෂණ දෙපාර්තමේන්තුවේ සිටින දක්ෂතම නිලධාරියෙක් මෙන්ම එහි අධ්‍යක්ෂ ලෙස කටයුතු කළ ශානි අබේසේකර මහතා නියෝජ්‍ය පොලිස්පති ගාල්ල දිසාවගේ පුද්ගලික සහකාර ලෙස පත්කිරීමයි. පරිසර ආරක්ෂණ කොට්ඨාසයේ අධ්‍යක්ෂ ලෙස කටයුතු කළ ජ්‍යෙෂ්ඨ පොලිස් අධිකාරී ඩබ් තිලකරත්න මහතා අපරාධ පරික්ෂණ දෙපාර්තමේන්තුවේ අධ්‍යක්ෂ ලෙස පත්කර තිබේ.   ", "URL": "https://www.ada.lk/0/0/0-354831", "Category": "Latest News", "Parent URL": null}