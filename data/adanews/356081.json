{"Source": "Ada News", "Timestamp": "27 12 2019", "Headline": "ෆැන්ෆොන් සුළි කුණාටුව මරණ සංඛ්‍යාව 28 දක්වා ඉහළ ගිහින්", "News Content": "නත්තල් සමයේදී පිලිපීනයට කඩා වැදුණු ෆැන්ෆොන් සුළි සුළඟකින් මියගිය සංඛ්‍යාව 28 දක්වා ඉහළ ගොස් ඇති බව වාර්තා වෙයි. අඟහරුවාදා නායයෑමට ලක්වූ ෆැන්ෆෝන් සුළි කුණාටුව හේතුවෙන් දැඩි ගංවතුර තත්ත්වයක් ඇති වූ අතර පළාත් කිහිපයක නිවාස විනාශ විය. ජාතික ආපදා අවදානම් අවම කිරීමේ කළමනාකරණ කවුන්සිලයට අනුව පුද්ගලයින් 12 දෙනෙකු අතුරුදහන් වී ඇත. සුළි කුණාටුව නිසා 58,000කට වැඩි පිරිසක් ඉවත් කිරීමට සිදුව ඇති අතර, නිවාඩු කාලය තුළ දහස් ගණනක් අතරමං වී සිටින බවද කියැවෙයි. මියගිය අයගෙන් සමහරෙකු ගස් කඩා වැටීමෙන්ද, තවත් අය විදුලි සැර වැදී හෝ දියේ ගිලී මිය ගොස් ඇති බව බලධාරීහු පවසති. මේ වසරේ පිලිපීනයට බලපෑ හත්වන සුළි කුණාටුව ෆැන්ෆෝන් ය.   ", "URL": "https://www.ada.lk/0/0/0-356081", "Category": "International", "Parent URL": null}