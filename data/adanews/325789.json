{"Source": "Ada News", "Timestamp": "30 04 2018", "Headline": "ලෙස්ටර්ගේ අවසන් කටයුතු බෞද්ධ හා කතෝලික චාරිත්‍ර සම්මිශ්‍රණයෙන්", "News Content": "\r\n\tඅභාවප්‍රාප්ත වූ ආචාර්ය ලෙස්ටර් ජේම්ස් පීරිස් මහතාගේ දේහය පිළිබඳ අවසන් කටයුතු බෞද්ධ හා කතෝලික ආගමික චාරිත්‍ර මිශ්‍රව පවත්වන බව  ප්‍රවීණ චිත්‍රපට නිෂ්පාදක හා අධ්‍යක්ෂ සෝමරත්න දිසානායක මහතා පවසයි.\r\n \r\n\tඑය ආචාර්ය ලෙස්ටර් ජේම්ස් පීරිස් මහතාගේ ඉල්ලීම මතම සිදුවන බවද ඔහු පැවසීය.\r\n \r\n\tලෙස්ටර් ජේම්ස් පීරිස් මහතාගේ දේහය පිළිබඳ අවසන් කටයුතු සිදු වන ආකාරය පිළිබඳ මාධ්‍ය වෙත අදහස් දක්වමින් ඔහු මේ බව පවසා සිටියේය.\r\n \r\n\tඅවසන් කටයුතු මැයි 02 වැනිදා සවස 3.30ට නිදහස් චතුරස්‍රයේදී පූර්ණ රාජ්‍ය අනුග්‍රහයෙන් සිදුවෙයි.\r\n \n       \n  ", "URL": "https://www.ada.lk/0/0/0-325789", "Category": "Uncategorized", "Parent URL": null}