{"Source": "Ada News", "Timestamp": "20 03 2023", "Headline": "ධනංජය හා නිෂාන් සටන්කාමී ඉනිම්වල", "News Content": "නවසීලන්තය හා පැවැත්වෙන දෙවැනි ටෙස්ට් තරගයේ ඉනිමක පරාජයෙන් බේරිම වෙනුවෙන් ශ්‍රී ලංකාව මේ වන විට දැඩි සටනක නිරත වෙමින් සිටියි. නවසීලන්ත කණ්ඩායම පළමු ඉනිමට රැස්කළ ලකුණු 580ට පිළිතුරු ලෙස ශ්‍රී ලංකා කණ්ඩායමට පළමු ඉනිමට රැස්කළ හැකිවූයේ ලකුණු 164ක් පමණි. ලකුණු 416ක් පසුපසින් සිටිමින් සිය දෙවැනි ඉනිම ආරම්භ කළ ශ්‍රි ලංකා කණ්ඩායම මේ වන විට කඩුලු 5ක් දැවී ලකුණු 295ක් රැස්කරගෙන සිටියි. ඒ අනුව නවසීලන්ත පළමු ඉනිමට වඩා ශ්‍රී ලංකා කණ්ඩායම තවත් ලකුණු 121ක් පසුපසින් සිටියි.මේ වන විට ධනංජයද සිල්වා 83* හා නවක ක්‍රීඩක නිෂාන් මධුශංක 33* නොදැවී  පිටියේ රැදී සිටිති.    ", "URL": "https://www.ada.lk/0/0/0-402361", "Category": "Sports", "Parent URL": null}