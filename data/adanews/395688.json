{"Source": "Ada News", "Timestamp": "24 07 2022", "Headline": "WHO ගෝලීය සෞඛ්‍ය හදිසි අවස්ථාවක් ප්‍රකාශ කරයි", "News Content": "ලෝක සෞඛ්‍ය සංවිධානය (WHO) වර්ධනය වන මන්කිපොක්ස් වසංගතය සඳහා එහි ඉහළම අනතුරු ඇඟවීමේ මට්ටම සක්‍රීය කිරීමට පියවර ගෙන තිබේ. වෛරසය ජාත්‍යන්තර සැලකිල්ලේ මහජන සෞඛ්‍ය හදිසි අවස්ථාවක් (PHEIC) ප්‍රකාශයට පත් කර ඇති බව WHO අධ්‍යක්ෂ ජනරාල් ටෙඩ්‍රොස් පවසයි. හදිසි කමිටුව සම්මුතියකට නොපැමිණි නමුත් ලෝක සෞඛ්‍ය සංවිධානයේ විශේෂඥ කණ්ඩායම මෙම තත්ත්වය පිළිබඳව සාකච්ඡා කිරීම සඳහා දෙවැනි රැස්වීමක් පැවැත්වීමෙන් පසුව මෙම තීරණය ගෙන ඇත. දැනට මන්කිපොක්ස් පැතිරීම පිරිමින් සමග ලිංගිකව හැසිරෙන පිරිමින් අතර, විශේෂයෙන් බහු ලිංගික සහකරුවන් සිටින අය අතර සංකේන්ද්‍රණය වී ඇති බව ටෙඩ්‍රොස් පැහැදිලි කළේය. ඒ අනුව මෙය නිවැරදි කණ්ඩායම්වල නිවැරදි උපාය මාර්ග සමග නැවැත්විය හැකි වසංගත පැතිර යාමක් බව ඔහු වැඩිදුරටත් පැවසීය. රටවල් 74 ක පුද්ගලයින් 17,000කට ආසන්න පිරිසකට බලපා ඇති ගෝලීය මන්කිපොක්ස් වසංගතය මූලික වශයෙන් පිරිමින් අතර ලිංගික ක්‍රියාකාරකම් හේතුවෙන් මෙහෙයවනු ලබන බව නවතම අධ්‍යයනයකින්ද හෙළි වී තිබේ.   ", "URL": "https://www.ada.lk/0/0/0-395688", "Category": "International", "Parent URL": null}