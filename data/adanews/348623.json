{"Source": "Ada News", "Timestamp": "20 05 2019", "Headline": "වසර පහ අවසන් වන්නේ කථානායක අත්සන යෙදූ දින සිටද ජනපති මතය විමසීමට සැරසෙයි - NUTA", "News Content": "19 වැනි ආණ්ඩුක්‍රම ව්‍යවස්ථා සංශෝධනය අනුව ජනපතිවරයාගේ නිල කාලය වසර පහකට සීමා වී තිබේ. කෙසේ වෙතත් වත්මන් ජනපති මෛත්‍රීපාල සිරිසේන මහතාගේ නිල කාලය තුළදී 19 වැනි සංශෝධනය සිදුකළ හෙයින් ඔහුගේ නිල කාලය අවසන්වන්නේ ජනපතිවරණය පැවැති ජනවාරි 08 දා සිට වසර පහකින්ද එසේත් නොමැතිනම් 19 වැනි සංශෝධනයට කථානායකවරයා අත්සන් තැබූ 2015 මැයි මස 15 දින සිටද යන්න සම්බන්ධයෙන් ජනපති මෛත්‍රීපාල සිරිසේන මහතා ශ්‍රේෂ්ඨාධිකරණයේ මතය විමසීමට සූදානමින් සිටින බව තමන්ට විශ්වාසකටයුතු ආරංචි මාංර්ග වලින් දැනගන්නට ලැබී ඇතැයි ජාතික විශ්වවිද්‍යාල ආචාර්ය සංගමය (nuta) පවසයි. ජනපතිවරයා එසේ තම නිලකාලය පිළිබඳව මතය විමසීමට අපේක්ෂා කරයි නම් එය කාලෝචිත නොවන, නුසුදුසු, අනවශ්‍ය, ව්‍යාකලතා උද්දීපනය කරන, ප්‍රඥා ගෝචර නොවන කටයුත්තක් බවද ඔවුන් සඳහන් කරයි.     ", "URL": "https://www.ada.lk/0/0/0-348623", "Category": "Latest News", "Parent URL": null}