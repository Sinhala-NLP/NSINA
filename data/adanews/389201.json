{"Source": "Ada News", "Timestamp": "9 01 2022", "Headline": "විපක්ෂ නායකවරයා නාගදීපය වැඳපුදාගනි", "News Content": "විපක්ෂ නායක සජිත් ප්‍රේමදාස මහතා අද (09) යාපනය නාගදීප පුරාන රජමහා විහාරයට ගොස් ආගමික වතාවත්වෙ නුවෙන් සහභාගී විය. උතුරු පලාතේ සංචාරයක නිරතව සිටින සජිත් ප්‍රේමදාස මහතා අද යාපනයට පැමිණ පළමුව නාගදීප විහාරයට ගොස් ආගමික වතාවත්වල නිරත වූ අතර එහිදී නාගදීප පුරාණ රජමහා විහාරාධිපති, උත්තර ලංකාවේ ප්‍රධාන සංඝනායක අතිපූජ්‍ය නවදගල පදුමකිත්ති තිස්ස නාහිමියන් විසින් විපක්ෂ නායක වරයාට ආශිර්වාද කිරීම සිදු වූ අතර මෙම අවස්තාවට විපක්ෂ නායක වරයාගේ බිරිඳ වූ ජලනී ප්‍රේමදාස මහත්මියද සහභාගී වී ආශිර්වාද ලබාගත්තාය. පසුව නයනතිව් නාගාපුශානි අම්මාන් කෝවිල වෙත පැමිණි විපක්ෂ නායක සජිත් ප්‍රේමදාස මහතා එහි ආගමික වතාවත්වලට එක්වූ අතර දේවාශීර්වාදය ද ලබා ගන්නා ලදි.       ", "URL": "https://www.ada.lk/0/0/0-389201", "Category": "Uncategorized", "Parent URL": null}