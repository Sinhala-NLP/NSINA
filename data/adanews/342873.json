{"Source": "Ada News", "Timestamp": "28 11 2018", "Headline": "සිරගත කළ රණවිරුවන් වෙනුවෙන් වීදි බසින ආබාධිත රණවිරුවෝ", "News Content": "සිරගතකර ඇති හා එල්ගසට නියම වී ඇති රණවිරුවන්ට ජනාධිපති සමාව ලබාදෙන්නැයි ඉල්ලා ආබාධිත රණවිරුවන් පිරිසක් කතරගම කිරිවෙහෙර දක්වා ආරම්භ කර ඇති පාගමන අද නාඋල නගරයෙන් ආරම්භ විය. ඊයේ දඹුල්ල නගරය පසුකරමින් නාඋල නගරයට පැමිණි පිරිස නාඋල ප‍්‍රධාන බුද්ධ මන්දිරය අභියස ආගමික වතාවත් ද සිදු කළේය. යුද්ධයේ දී සුවිශේෂි දායකත්වයක් දැක්වු රණවිරුවන් මේ වනවිට චෝදනා එල්ල කරමින් සිරගත කර ඇති බවත් ඔවුන් නිදහස් කරන ලෙසත් ආබාධිත රණවිරුවන් ඉල්ලා සිටියේය. වත්මන් ජනාධිපති හා අගමැතිවරයාගෙන් මෙන්ම තෛයිනිකායික මහා සංඝ රත්නයෙන් ද මෙම ඉල්ලීම කරන බව ආබාධිත රණවිරුවෝ නාඋල දී කියා සිටියේය. පාගමන සදහා දෑස් නොපෙනෙන රණවිරුවන් මෙන්ම විවිධ ආබාධ සහිත රණවිරුවන් ද එක්ව සිටියේය.   ", "URL": "https://www.ada.lk/0/0/0-342873", "Category": "Latest News", "Parent URL": null}