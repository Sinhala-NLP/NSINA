{"Source": "Ada News", "Timestamp": "14 12 2022", "Headline": "රෝහලේ 4 තට්ටුවෙන් බිමට පැන්න රෝගියා මරුට", "News Content": "කළුබෝවිල ශික්ෂණ රෝහලේ නේවාසිකව ප්‍රතිකාර ලබමින් සිටි රෝගියකු අද (14දා) අළුයම  සිව්වන මහලෙන් බිමට පැන  ජීවිතක්ෂයට පත්ව ඇතැයි කොහුවල පොලීසිය පවසයි .\n\r\nමෙසේ මියගොස් ඇත්තේ  ගෝනපොල කන්දෙවත්ත  අංක 257 /  B  හී පදිංචි  කුරුප්පු අච්චිගේ චන්ද්‍රසෝම  නමැති ( 65 )  හැවිරිදි පුද්ගලකු බව පොලිසිය කියයි .\n\r\nඋගුරේ ඇති වූ  පිළිකා රෝගයක් හේතුවෙන්  මීට මාස 3ක පමණ සිට  මෙම රෝගියා කළුබෝවිල ශික්ෂණ රෝහලට පැමිණ  උගුර කන නාසය රෝගීන් සදහා ප්‍රතිකාර කරන වාට්ටුවේ  නේවාසිකව ප්‍රතිකාර ලබමින් සිට ඇති බව පැවසේ.\n\r\nසිව් වන මහලේ  රැඳී සිටි මෙම රෝගියා  14 දා  අලුයම 5.30  පමණ  එම වාට්ටුවේ  නේවාසික රෝගීන් සඳහා ආහාර ගැනීමට වෙන් කර ඇති ස්ථානයට පැමිණ  එහි සවිකර ඇති ජනේල් කවුළුවකින්  මෙසේ බිමට පැන  ජීවිතක්ෂයට පත්ව ඇති බව පොලීසිය පවසයි .\n\r\nමේ බව  රෝහල් සේවකයින් දැක ඒ බව රෝහල් පාලනාධිකාරිය දැනුවත් කිරීමෙන් පසුව පොලීසිය එම  ස්ථානයට පැමිණ සිවුවන  මහලෙන් බිමට පැන මියගොස් සිටි පුද්ගලයාගේ   මෘත දේහය මෘත ශරීරාගාරයේ තැන්පත් කිරීමට පියවර ගෙන තිබුණි . ඒ අනුව සිද්ධිය වූ ස්ථානයට  ගල්කිස්ස මහේස්ත්‍රාත්වරයා පැමිණ මහේස්ත්‍රාත් පරීක්ෂණයක් සිදුකිරීමට නියමිතව තිබුණි . මත්තේගොඩ ශාන්ත ප්‍රදීප් කුමාර කුලරත්න   ", "URL": "https://www.ada.lk/0/0/0-399614", "Category": "Latest News", "Parent URL": null}