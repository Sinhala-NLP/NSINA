{"Source": "Ada News", "Timestamp": "29 05 2021", "Headline": "රත්නපුර එන්නත්කරණය හෙට ඇරඹේ", "News Content": "අමාත්‍යාංශය නිකුත් කළ නිවේදනයක දැක්වෙන්නේ, හෙට (30) දිනයේ රත්නපුර දිස්ත්‍රික්කයේ එන්නත්කරණය ආරම්භ කරන බවය. කුරුණෑගල, ගාල්ල හා මාතර දිස්ත්‍රික්කවල ජනතාවට සයිනෝෆාම් එන්නතේ පළමු මාත්‍රාව ලබාදීම මේ වනවිට සිදු කෙරේ. අමාත්‍යාංශය සඳහන් කළේ, බස්නාහිර පළාතේ එන්නත්කරණය ද සාර්ථකව සිදුවන බවය. මේ අතර කොළඹ නාගරික සීමාවේ ජනතාවට සයිනොෆාම් එන්නත් ලබාදීම අද(29) සිට යළි ආරම්භ කරන කොළඹ මහ නගර සභාව පවසයි.    ", "URL": "https://www.ada.lk/0/0/0-379192", "Category": "Latest News", "Parent URL": null}