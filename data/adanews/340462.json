{"Source": "Ada News", "Timestamp": "18 09 2018", "Headline": "සරත් වීරසේකර ජිනීවා යයි", "News Content": "ශ්‍රී ලංකා ආරක්ෂක අංශ සාමාජිකයන් යුද අපරාධ සිදුනොකළ බවඑක්සත් ජාතීන්ගේ මානව හිමිකම් කොමිසම හමුවේ ඔප්පු කිරීම සඳහා මහාචාර්ය චන්න ජයසුමන මහතා ඇතුළු කණ්ඩායමක් සමග තමන් ජිනීවා නුවර බලා අද (18දා) රාත්‍රියේ ශ්‍රී ලංකාවෙන් පිටත්වන බව විශ්‍රාමික රියර් අද්මිරාල් සරත් වීරසේකර මහතා පැවසීය. මෙරට රණවිරුවන් වෙනුවෙන් කතාකිරීම සඳහා තමන් ජිනීවා නුවරට පිටත්වන්නෙ හතරවැනි වතාවට බවත්,අනිද්දා (20දා) සිට එම කණ්ඩායමට අදහස් ඉදිරිපත් කිරීමට අවස්ථාව ලැබී තිබෙන බවත් වීරසේකර මහතා සඳහන් කළේය. තමා ඇතුළු ශ්‍රී ලංකා කණ්ඩායම ජිනීවා නුවරට පැමිණීමට පෙර ඉතාලිය සහ ඩුබායි රාජ්‍යය නියෝජනය කරමින්ශ්‍රී ලංකාවේ රණවිරුවන්ට සහාය පළකිරීමට කණ්ඩායම් පැමිණ සිටින බවද ඔහු කීය. රණවිරුවන් යුද අපරාධ නොකළ බවට ජිනීවාවලදී දිගින් දිගටම පෙන්වා දී අදහස් පළකිරීම නිසා ශ්‍රී ලංකා රණවිරුවන් සම්බන්ධයෙන් නිවැරදි චිත්‍රයක් ලෝකය හමුවේ නිරාවරණය කිරීමට තමන් ඇතුළු කණ්ඩායමට හැකි වූබවද ඒ මහතා ප්‍රකාශ කළේය.     ", "URL": "https://www.ada.lk/0/0/0-340462", "Category": "Latest News", "Parent URL": null}