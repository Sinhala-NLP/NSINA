{"Source": "Ada News", "Timestamp": "14 12 2017", "Headline": "ත්‍රිවිධ හමුදාවේ සේවයට වාර්තා නොකළ 9231ක් අත්අඩංගුවට", "News Content": "\r\n\tනිවාඩු නොලබා සේවයට වාර්තා නොකර සිටින ත්‍රිවිධ හමුදා සාමාජිකයන් අත්අඩංගුවට ගැනීම යටතේ ත්‍රිවිධ හමුදා සාමාජිකයන් 9231 ක් මේ වනවිට අත්අඩංගුවට ගෙන තිබේ.\r\n \r\n\tගෙවීගිය දින 20 ක කාලය තුළදී යුද හමුදා සාමාජිකයන් 2126 දෙනෙකු අත්අඩංගුවට ගෙන ඇත.\r\n \r\n\tයුද හමුදා සාමාජිකයන්ට හමුදාවෙන් නීත්‍යනුකූලව ඉවත් වීම සඳහා ඉකුත් ඔක්තෝබර් 23 වැනිදා සිට නොවැම්බර් 22 වැනිදා දක්වා පොදු සමා කාලයක් ප්‍රකාශයට පත් කර තිබිණි.\r\n \r\n\tපොදු සමා කාලය අවසන් වීමෙන් අනතුරුව පසුගිය 24 වැනිදා සිට අද (14දා) දිනය දක්වා කාලය තුළදී සිදුකළ අත්අඩංගුවට ගැනීමේ මෙහෙයුම්වලදී 2126 ක් අත්අඩංගුවට ගෙන තිබේ.\r\n \r\n\tපොදුවේ මේ වසරේ ජනවාරි පළමු වැනිදා සිට අත්අඩංගුවට ගෙන තිබෙන ත්‍රිවිධ හමුදා සාමාජිකයන් 9231 ක ප්‍රමාණයෙන් 1195 දෙනෙකු නාවික හමුදා සාමාජිකයන් වන අතර, 181 දෙනෙක් ගුවන් හමුදා සාමාජිකයෝ වෙති.\r\n \n\n \r\n\t \r\n  ", "URL": "https://www.ada.lk/0/0/0-296528", "Category": "Latest News", "Parent URL": null}