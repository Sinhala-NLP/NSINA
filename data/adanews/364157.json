{"Source": "Ada News", "Timestamp": "17 06 2020", "Headline": "මත්ද්‍රව්‍ය සමඟ කාන්තාවක් ඇතුළු පුද්ගලයින් පස් දෙනෙකු අත් අඩංගුවට", "News Content": "ෂේන් සෙනෙවිරත්න තලාතුඔය පොලිසියට ලද තොරතුරකට අනුව ඊයෙ (17) සිදුකළ හදිසි සෝදිසියකදී ගංජා මත් ද්‍රව්‍ය සහ අයිස් මත්ද්‍රව්‍ය සමග  කාන්තාවන් දෙදෙනෙකු ඇතුළු පුද්ගලයන් හය දෙනෙකු සැක පිට අත්අඩංගුවට ගෙ​න තිබේ. එම සැකකරුවන් සන්තකයේ තිබී ගංජා ග්‍රෑම් 500 ක් හා අයිස් මත් දව්‍ය ග්‍රෑම් 25ක් පොලිසිය විසින් අත්අඩංගුවට ගෙන තිබේ . ලද තොරතුරට අනුව තරුණ යුවලක් ගමන් කරමින් සිටි මෝටර් රථයක් පරීක්ෂා කිරීමේ දී අයිස් මත් ද්‍රව්‍ය ඔවුන් සන්තකයේ තිබී සොයා ගැනීමට හැකියාව ලැබී තිබේ . ඔවුන්ගෙන් සිදු කළ වැඩිදුර ප්‍රශ්න කිරීම් වලදී මල් වත්ත ප්‍රදේශයේ හෝටලයක ගංජා මත් ද්‍රව්‍ය පැකට් කරමින් සිටී පුද්ගලයන් හතර දෙනකු අත් අඩංගුවට ගත් බව පොලිසිය කියයි . එම සැකකරුවන් මන්නාරම ප්‍රදේශයෙන් ගංජා කිලෝග්‍රෑම් හතරක් රැගෙන විත් ඉන් කිලෝ ග්‍රෑම් තුනහමාරක ප්‍රමාණයක් අලෙවි කර තිබෙන බවත් පොලිස් විමර්ශනවලදී අනාවරණය වී තිබේ . මෙම පුද්ගලයන් සමග සම්බන්ධතා පැවැත්වූ පාතාලය හා සම්බන්ධ අයෙකු ද පොලිසිය විසින් අත්අඩංගුවට ගෙන තිබෙන අතර එම පුද්ගලයා බෝගම්බර බන්ධනාගාරයේ රඳවා සිටින නමගිය පාතාල සාමාජිකයෙකු සමග සමීප සම්බන්ධතා පැවැත් වූ පුද්ගලයකු බව ද පොලිස් විමර්ශන වලදී අනාවරණය වී තිබේ . කටුගස්තොට පොලිස් ස්ථානාධිපති ප්‍රධාන පොලිස් පරීක්ෂක අරුණ ක්‍රිශාන්ත මහතාගේ උපදෙස් පරිදි වැඩිදුර විමර්ශන සිදු කෙරේ .   ", "URL": "https://www.ada.lk/0/0/0-364157", "Category": "Latest News", "Parent URL": null}