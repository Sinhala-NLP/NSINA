{"Source": "Ada News", "Timestamp": "29 09 2020", "Headline": "හම්බන්තොට ප්‍රදේශ කිහිපයක ජල සැපයුම අත්හිටුවයි", "News Content": "හම්බන්තොට දිස්ත්‍රික්කයේ ප්‍රදේශ කිහිපයකට හෙට (30) පෙරවරු 6 සිට පැය 24ක් ජල සැපයුම අත්හිටුවනු ලබන බව ජල සම්පාදන හා ජලාපවාහන මණ්ඩලය පවසයි.\n \nඒ අනුව, දෙහිගහලන්ද, මිරිජ්ජවිල, සිසිපසගම, ගොඩවාය, මානජ්ජාව සහ පහළ බැරගම යන ප්‍රදේශ සඳහා ජල සැපයුම අත්හිටුවනු ලබයි.\n\nඅම්බලන්තොට ජල සම්පාදන ක්‍රමයට අයත් අම්බලන්තොට සිට හම්බන්තොට දක්වා ජලය ගෙන යනු ලබන සම්ප්‍රේෂණ නළය, හම්බන්තොට වරායේ සිට එලන සම්ප්‍රේෂණ නළ මාර්ගයට සම්බන්ධ කිරීම හේතුවෙන් මෙම ජල අත්හිටුවීම සිදුකරන බව වාර්තා වේ.   ", "URL": "https://www.ada.lk/0/0/0-369329", "Category": "Latest News", "Parent URL": null}