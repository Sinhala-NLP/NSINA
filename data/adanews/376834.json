{"Source": "Ada News", "Timestamp": "5 04 2021", "Headline": "ද.කොරියාව සිව්වැනි කොවිඩ් රැල්ලක් ගැන අනතුරු අඟවයි", "News Content": "දකුණු කොරියාවේ 5 වැනි දිනටත් නව ආසාදිතයන් 500කට වැඩි සංඛ්‍යාවක් වාර්තා කිරීමෙන් පසුව රට තුළ සිව්වැනි කොරෝනා රැල්ලක් ඇතිවීමේ කඩඉමකට පැමිණ ඇති බවට සෞඛ්‍ය අමාත්‍ය ක්වොන් ඩියොක්-චියොල් අනතුරු ඇඟවීය. \"පසුගිය සතිය පුරා, දිනපතා නව ආසාදිතයන් සංඛ්‍යාව 500ක් පමණ වෙනවා. එය ආසාදන වැඩිවීමේ ප්‍රවණතාව පැහැදිලිව පෙන්නුම් කරනවා\" යැයි ක්වොන් ඊයේ (04දා) පැවති සාකච්ඡාවකදී පැවසීය. කොවිඩ්-19 ආසාදනය වැළැක්වීම සඳහා අනවශ්‍ය රැස්වීම් අවලංගු කිරීම සහ එන්නත් කිරීමේ ක්‍රියාවලියට ක්‍රියාකාරීව සහභාගී වීම සඳහා සෞඛ්‍ය මාර්ගෝපදේශ අනුගමනය කරන ලෙස ඔහු ජනතාවගෙන් ඉල්ලා සිටියේය.   ", "URL": "https://www.ada.lk/0/0/0-376834", "Category": "International", "Parent URL": null}