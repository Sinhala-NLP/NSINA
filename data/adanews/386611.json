{"Source": "Ada News", "Timestamp": "30 10 2021", "Headline": "රටේ සම්පත් රකින්න ඇමැති තනතුරු කැපකරන්න සුදානම්", "News Content": "රටේ ජාතික සම්පත් සුරැකීම වෙනුවෙන් ඇමැතිධුර පමණක් නොව ඕනෑම කැප කිරීමකට සූදානම් බව පිවිතුරු හෙළ උරුමයේ නායක බලශක්ති ඇමැති උදය ප‍්‍රභාත් ගම්මන්පිල මහතා ඊයේ (29 වැනිදා) පැවසීය.\n\r\n ඇමැතිකම් දරා සිටිමින් ආණ්ඩුව කරන සෑම කටයුත්තකටම ‘යහපති යහපති’ කියා සිටීමට නොහැකි බවත් හෙතෙම කීවේය.\n\r\nතනතුරු, තාන්න මාන්න ආරක්ෂා කිරීම වෙනුවෙන් ආණ්ඩුව කරන වැරදි කල්ක‍්‍රියාවන් අනුමත කළහොත් අනාගත පරපුර එසේ කළ උන්ට සාප කරනු ඇති බවත් කී උදය ගම්මන්පිල මහතා එසේ සාප ලැබීමට තමන් සූදානම් නැති බවත් සඳහන් කළේය.\n\r\nමව්බිම සුරකින අරගලයට රටට ආදරය කරන සැමටම එක් වන ලෙස ආරාධනා කරන බව ද බලශක්ති ඇමැති උදය ගම්මන්පිල මහතා කීවේය.  ", "URL": "https://www.ada.lk/0/0/0-386611", "Category": "Latest News", "Parent URL": null}