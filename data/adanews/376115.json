{"Source": "Ada News", "Timestamp": "17 03 2021", "Headline": "කළුතර SLFP ප්‍රා.සභා මන්ත්‍රී 22කට විනය පරීක්ෂණ", "News Content": "කළුතර දිස්ත්‍රික් ශ්‍රී ලංකා නිදහස් පක්ෂය නියෝජනය කරන ප්‍රාදේශීය සභා මන්ත්‍රීවරු හා මන්ත්‍රීවරයන් 22 නෙකුට එරෙහිව විනය විරෝධී කටයුතු කිරීම සම්බන්ධයෙන් ශ්‍රී ලංකා නිදහස් පක්ෂයේ මහ ලේකම් වරයා විසින් චෝදනා පත්‍ර ලබා දී ඇති බව ශ්‍රී ලංකා නිදහස් පක්ෂයේ කළුතර දිස්ත්‍රික් නායක , කළුතර ශ්‍රීල.නි.ප .ආසන සංවිධායක ,සහ ශ්‍රි.ල.නි.ප. මධ්‍යම කාරක සභික සුමිත් ලාල් මැන්ඩිස් මහතා පවසයි .\n\nපසුගිය මහ මැතිවරණයේදී පක්ෂයේ  තීරණවලට පටහැනිව විනය විරෝධී ලෙස කටයුතු කිරීම හා ශ්‍රී ලංකා නිදහස් පක්ෂයෙන් අත ලකුණ යටතේ තරඟකල අපේක්ෂකයන් සහ සංවිධායකවරුන් සමග සහයෝගයෙන් කටයුතු නොකිරීම සම්බන්ධව මෙම ප්‍රාදේශීය සභා සභික සභිකාවන්ට විරුද්ධව චෝදනා එල්ල වී ඇති බව ද සුමිත් ලාල් මෙන්දිස් මහතා පවසයි .\n\nදින හතක් තුළ නිදහසට කරුණු ඉදිරිපත් කරන ලෙස මෙම ප්‍රාදේශීය සභා මන්ත්‍රීවරුන්ට හා මන්ත්‍රීවරියන්ට පක්ෂයේ මහ ලේකම් විසින් දැනුම් දී ඇති බවද සුමිත් ලල් මෙන්දිස් මහතා වැඩිදුරටත් පවසයි .\n\nපානදුරේ නමයක් ,බේරුවලින් පහක් , කළුතරින් හතරක් ,බණ්ඩාරගම දෙකක් , මිල්ලනිය එකක් හා බුලත්සිංහල එකක් වශයෙන් මෙසේ ප්‍රාදේශීය සභා මන්ත්‍රීවරුන් වරියන් 22කට චෝදනා පත්‍ර ලබා දී ඇති බව කියයි . අලුත්ගම තුසිත කුමාර ද සිල්වා  ", "URL": "https://www.ada.lk/0/0/0-376115", "Category": "Latest News", "Parent URL": null}