{"Source": "Ada News", "Timestamp": "11 12 2017", "Headline": "විනාශ වෙමින් යන උළුගල රජමහා විහාරය", "News Content": "\r\n\tවළගම්බා රජු ඉදිකළ ඌව පරණගම උළුගල රජමහා විහාරය දිනෙන් දින විනාශවී යන බව ප්‍රදේශයේ බැතිමත්හු පවසති.\r\n\tවිහාරස්ථානයේ තිබෙන වසර සිය ගණනක් පැරණි ආවාස ගෙයෙහි වහලය, බිත්ති දිරාපත්ව කඩාවැටීමට ආසන්නව තිබෙන අතර, පෞරාණික කැටයම් යෙදූ දොර ජනෙල් විනාශයට පත්ව තිබෙන බවත්, ලෙන් විහාරයේ තිබෙන මහනුවර යුගයට අයත් චිත්‍ර, මූර්ති විනාශයට පත්ව ඇති බවද ඔවුහු පෙන්වා දෙති.\r\n \r\n\tවිහාරස්ථානය පෞරාණික නිසා ප්‍රතිසංස්කරණය කිරීමට පුරාවිද්‍යා දෙපාර්තමේන්තුව අවසරය නොදෙන බව විහාරවාසී හිමියෝ පැවසූහ.\r\n\tප්‍රදේශයේ බැතිමතුන්ට තිබෙන මේ විහාරය දිනෙන් දින විනාශයට පත්ව යන නිසා රජයේ අනුග්‍රහය ලබාදෙන ලෙස බැතිමත්හු ඉල්ලා සිටිති.\r\n\tමේ පිළිබඳව උළුගල රජමහා විහාරයේ විහාරවාසී අළුත් නුවර පඥාරතන හිමියෝ මෙසේ පැවසූහ.\r\n \r\n\t'ප්‍රදේශයටම තියෙන උළුගල රජමහා විහාරය දිනෙන් දින පරිහානියට පත්වෙනවා. සංවර්ධන කටයුතුවලට පුරාවිද්‍යා දෙපාර්තමේන්තුව හරස්වී තිබෙනවා. පෞරාණික ආවාස ගෙයෙහි සහ ලෙන් විහාරයේ තිබෙන චිත්‍ර, මූර්ති දිනෙන් දින විනාශයට පත්ව යනවා. රජයේ අවධානය පන්සලට යොමු වුනොත් විතරක් මෙය රැක ගැනීමට පුළුවන්.\r\n \n   \n  ", "URL": "https://www.ada.lk/0/0/0-295596", "Category": "Religion", "Parent URL": null}