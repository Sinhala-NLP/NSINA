{"Source": "Ada News", "Timestamp": "28 07 2019", "Headline": "මාස 44කට පසුව ශ්‍රී ලංකාවට තරගාවලියක් ජයගත හැකි වෙයිද?", "News Content": "ශ්‍රී ලංකා කණ්ඩායම හා බංග්ලාදේශ කණ්ඩායම අතර පැවැත්වෙන තරග තුනකින් සමන්විත එක්දින තරගාවලියේ දෙවැනි තරගය අද  (28දා) කොළඹ ආර්. ප්‍රේමදාස පිටියේදී දිවා/රාත්‍රී තරගයක් ලෙසින් පැවැත්වීමට නියමිතය. ලසිත් මාලිංග නොමැතිව ශ්‍රී ලංකාව කණ්ඩායම මෙම තරගය ක්‍රීඩා කරයි. තරගාවලියේ පළමු තරගයෙන් ශ්‍රී ලංකාව විශිෂ්ඨ ජයක් වාර්තා කර අතර එම තරගයෙන් මාලිංග එක්දින පිටියට සමුදුන්නේය. ශ්‍රී  ලංකා කණ්ඩායම මෙම තරගය ජයගතහොත් එක්දින තරගාවලිය ජයගැනීමට අවස්ථාව හිමිවෙයි. 2015 වසරේ කොදෙව් කණ්ඩායම පරාජය කරමින් ශ්‍රී ලංකා කණ්ඩායම එක්දින තරගාවලියක් ශ්‍රී ලංකාවේදී ජය ගැනීමෙන් අනතුරුව මේ දක්වා ශ්‍රී ලංකාවේ පැවැති එක්දින තරගාවලියක් ජයගෙන නොමැත.     ", "URL": "https://www.ada.lk/0/0/0-350914", "Category": "Sports", "Parent URL": null}