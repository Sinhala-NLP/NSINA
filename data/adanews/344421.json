{"Source": "Ada News", "Timestamp": "16 01 2019", "Headline": "වට්ටක්කා මිලට ගැනීමට රජය සැරසෙයි", "News Content": "වට්ටක්කා මිල විශාල ලෙස පහළ යෑම නිසා අසරණභාවයට පත්නොවී ජනතාව සුරක්ෂිත කර ගැනීම සඳහා කිලෝවක් රුපියල් 30ක මුදලකට වට්ටක්කා මිලදී ගැනීමට රජය තීරණය කළ බව කෘෂිකර්ම අමාත්‍ය පී. හැරිසන් මහතා සඳහන් කළේය. මේ අනුව ගොවිජන සේවා මධ්‍යස්ථාන හරහා සහතික මිලට වට්ටක්කා මිලදී ගැනීම සිදු කරන බවත්, ගොවීන් සුරක්ෂිත කිරීම සඳහා ගොවි ජනතාව ළඟටම ගොස් වට්ටක්කා මිලදී ගන්නා බවත් අද (16දා) පැවැති මාධ්‍ය සාකච්ඡාවකදී හෙතෙම පවසා සිටියේය. ගොවීන් හඳුනා ගැනීම සඳහා ග්‍රාම නිලධාරීවරුන් හා ප්‍රාදේශීය ලේකම් කාර්යාල මට්ටමින් වැඩපිළිවෙළක් ක්‍රියාත්මක කරන බවද අමාත්‍යවරයා පැවසීය.         ", "URL": "https://www.ada.lk/0/0/0-344421", "Category": "Latest News", "Parent URL": null}