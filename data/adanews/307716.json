{"Source": "Ada News", "Timestamp": "5 02 2018", "Headline": "ඌව මන්ත්‍රී ගනේෂමූර්ති අත්අඩංගුවට", "News Content": "\r\n\tරැකියා ලබාදෙන බවට පොරොන්දු වී පුද්ගලයන් දෙදෙනෙ‍කුගෙන් රුපියල් 23,000ක මුදලක් වංචා කළ බවට ‍චෝදනා ලැබූ ඌව පළාත් සභා මන්ත්‍රී ඒ. ගනේෂ මූර්ති මහතා පස්සර පොලීසිය විසින් අත්අඩංගුවට ගෙන අද (05දා) බදුල්ල මහේස්ත්‍රාත් අධිකරණයට ඉදිරිපත් කර තිබේ.\r\n \r\n\tඑක්සත් ජනතා නිදහස් සන්ධානය යටතේ ලංකා කම්කරු කොංග්‍රසයේ මන්ත්‍රීවරයෙකු ලෙස ඌව පළාත් සභාවට තේරී පත් වූ ඔහු පසුගියදා ලංකා කම්කරු කොංග්‍රසයෙන් ඉවත්ව එක්සත් ජාතික පක්ෂයට එක්විය.\r\n \r\n\tරැකියා ලබාදෙන බවට පොරොන්දු වී තවත් පුද්ගලයන් දෙදෙනෙකුගේ මුදල් වංචා කිරිමේ පැමිණිලි 02ක් බදුල්ල පොලීසියට  ලැබී තිබිණි.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-307716", "Category": "Latest News", "Parent URL": null}