{"Source": "Ada News", "Timestamp": "17 03 2020", "Headline": "යුද හමුදා නිලධාරියෙකුටත් කෙරෝනා වැළදි ඇති බවට යුද හමුදාපතිගෙන් ප්‍රකාශයක්", "News Content": "පසුගියදා කටුනායක ගුවන්තොටුපළේදි විදේශ රටක සිට පැමිණි පිරිසක් ස්වයං නිරෝධායනයට විරුද්ධ බව හුවා දක්වමින් කළහකාරි  ලෙස හැසුරුණු අවස්ථාවේදි එය පාලනය කිරිමට සෘජුවම දායක වු හමුදා නිලධාරියෙකුටද මෙම කොරෝනා වෛරසය අසාදනය වි ඇති බව යුද හමුදාපති ලුතිනන්  ජෙනරාල්  ශවේන්ද්‍ර සිල්වා මහතා පවසයි. ඔහු මේ සඳහන් කළේ ඊයේ ( 16) නෙත් එෆ්. එම් අන්ලිමිටඩ් වැඩසටහනට එක්වෙමිණි. එහිදි ඔහු වැඩිදුරටත් සඳහන් කළේ පැවති තත්ත්වය පාලනය කිරිම සදහා ඒ අදාළ හමුදා නිලධාරියා සෘජුවම ඔවුන් සමඟ සිටි නිසා මෙම තත්ත්වය ඔහුට ඇති වි ඇති බවට සැක කරන බවයි. එම නිසා ස්වයං නිරෝධායනයට ලක්වන ලෙස සෞඛ්‍ය බලධාරීන් උපදෙස් ලබාදුන් පුද්ගලයන් එම උපදෙස් පිළිපැදීමට ස්වයං විනයක් පවත්වාගත යුතු බවද  යුද හමුදාපති ලූතිතන් ජෙනරාල් ශවේන්ද්‍ර සිල්වා මහතා වැඩිදුරටත් සඳහන් කළේය.   ", "URL": "https://www.ada.lk/0/0/0-359185", "Category": "Latest News", "Parent URL": null}