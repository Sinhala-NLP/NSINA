{"Source": "Ada News", "Timestamp": "11 06 2018", "Headline": "කර්නල් රත්නප්‍රිය කිලිනොච්චියෙන් ලද උපහාරය", "News Content": "\r\n\tයාපනය, කිළිනොච්චිය, මුලතිව් සිවිල් ආරක්‍ෂක දෙපාර්තමේන්තුවේ අණදෙන නිලධාරී කර්නල් රත්නප්‍රිය බන්දු මහතා විශ්වමඩු අණදෙන මූලස්ථානයේ සිට ස්ථාන මාරු ලබා යෑම වෙනුවෙන් ඊයේ (10දා) උත්සවයක් සංවිධානය කර තිබිණි.\r\n \r\n\tකිළිනොච්චිය සමුපකාර ගොඩනැගිල්ලේදී මෙම උත්සවය සංවිධානය කර තිබූ අතර, සිවිල් ආරක්‍ෂක නිලධාරීන්, පුනරුත්ථාපනය වූ එල්.ටී.ටී.ඊ. සංවිධානයේ සාමාජික සාමාජිකාවන් පිරිසක් හා ප්‍රදේශවාසීහු පිරිසක් එම අවස්ථාවට එක්ව සිටියහ.\r\n \r\n\tරත්නප්‍රිය බන්දු මහතා මෙම ප්‍රදේශයට පැමිණ වසර පහමාරක පමණ කාලයක් එල්.ටී.ටී.ඊ. සංවිධානයේ සිටි පිරිස් පුනරුත්ථාපනය කිරීමෙන් පසු ඔවුන් සිවිල් ආරක්‍ෂක දෙපාර්තමේන්තුවට බඳවාගෙන සමාජගත කිරීමේ වැඩපිළිවෙළක් ක්‍රියාත්මක කර තිබිණි.\r\n \r\n\tහෙතෙම ස්ථාන මාරු ලබා පිටව යන අවස්ථාවේදී පුනරුත්ථාපනය වූ එල්.ටී.ටී.ඊ. සංවිධානයේ සාමාජික සාමාජිකාවන් මෙන්ම ප්‍රදේශවාසීන්කඳුළින් පිරි දෙනෙතින් යුතුව ඔහුට සමුදෙනු දැකගත හැකි විය.\r\n \n       \n  ", "URL": "https://www.ada.lk/0/0/0-335094", "Category": "Uncategorized", "Parent URL": null}