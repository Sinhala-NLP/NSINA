{"Source": "Ada News", "Timestamp": "29 03 2020", "Headline": "නීති විරෝධී දැල් භාවිත කරමින් ධීවර කටයුතු වල නිරතවූ පුද්ගලයින් පිරිසක් නාවික හමුදා භාරයට", "News Content": "නාවික හමුදාව විසින් 2020 මාර්තු 27 වන දින මුලතිව්, පුදුමාතලන් මුහුදු ප්‍රදේශයේ සිදු කරන ලද මුර සංචාරයක් අතරතුර නීති විරෝධී දැල් භාවිතා කරමින් ධීවර කටයුතු වල නිරතවූ පුද්ගලයින් දාහතර දෙනෙකු (14) සමග ඩිංගි යාත්‍රා හතරක් (05)  නාවික හමුදා භාරයට ගැනීමට කටයුතු කරන ලදි. තහනම් ධීවර ක්‍රම භාවිතා කරමින් සිදුකරනු ලබන නීති විරෝධී ධීවර කටයුතු මැඩපැවැත්වීම සඳහා නාවික හමුදාව නිරන්තරව කටයුතු කරනු ලබන අතර, එහි තවත් එක් මෙහෙයුමක් නැගෙනහිර නාවික විධානයේ නාවික පුද්ගලයින් පිරිසක් විසින් මුලතිව්, පුදුමාතලන් මුහුදු ප්‍රදේශයේ සිදු කරන ලද මුර සංචාරයක් අතරතුරදී නීති විරෝධී දැල් භාවිතා කරමින් ධීවර කටයුතු වල නිරතවූ පුද්ගලයින් දාහතර දෙනෙකු (14) නාවික හමුදා භාරයට ගැනීමට සමත් විය.  එහිදි ඩිංගි යාත්‍රා පහක් (05), නීති විරෝධී දැලක් (01), මසුන් (පරා) කිලෝ 4000 කට අධික ප්‍රමාණයක් සහ ඔවුන් සතුව තිබූ අනෙකුත් ධීවර උපකරණ ද නාවික හමුදා භාරයට ගැනීමට කටයුතු කරන ලදි. මෙලෙස නාවික හමුදා භාරයට ගන්නා ලද පුද්ගලයින් පුදුමාතලන් ප්‍රදේශයේ පදිංචිකරුවන් බවට වැඩිදුරටත් අනාවරණය කරගන්නා ලදි.   ", "URL": "https://www.ada.lk/0/0/0-359920", "Category": "Latest News", "Parent URL": null}