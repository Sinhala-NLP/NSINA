{"Source": "Ada News", "Timestamp": "28 02 2019", "Headline": "හෙරොයින් කිලෝ 10ක් සමග සැකකරුවෙක් අත්අඩංගුවට", "News Content": "රුපියල් මිලියන 120ක් පමණ වටිනා හෙරොයින් කිලෝ 10ක් සමග සැකකරුවෙක් අත්අඩංගුවට ගත් බව පොලීසිය පවසයි. ඊයේ (27දා) රාත්‍රියේදී කුලියාපිටිය පොලිස් වසමේ හෙට්ටිපොල පාර, කඹුරාපොල හන්දියේදී පොලිස් මත්ද්‍රව්‍ය කාර්යාංශයට ලද තොරතුරක් මත යතුරු පැදියකින් ප්‍රවාහනය කරමින් සිටි සැකකරුවෙක් අත්අඩංගුවට ගෙන තිබේ. එහිදී ඔහු සන්තකයේ තිබූ හෙරොයින් කිලෝ 01ක් අත්අඩංගුවට ගෙන තිබේ. පසුව ඔහුගේ නිවස පරීක්ෂා කිරීමේදි තවත් හෙරොයින් කිලෝ ග්‍රෑම් 10ක් අත්අඩංගුවට ගෙන තිබේ. අත්අඩංගුවට පත් සැකකරු අවුරුදු 27ක පුද්ගලයෙකි.     ", "URL": "https://www.ada.lk/0/0/0-345880", "Category": "Latest News", "Parent URL": null}