{"Source": "Ada News", "Timestamp": "30 01 2023", "Headline": "කතරගමට අඩු වියදම් දානයක් ඉල්ලයි", "News Content": "කතරගම කිරිවෙහෙර රාජමහා විහාරස්ථානයේ වැඩ වසන මහා සංඝයා වහන්සේලාට තම මාසික සලාක දානය අඩු වියදමෙන් සරලව සකස් කර පූජා කරන මෙන් බැතිමතුන්ගෙන් ඉල්ලා සිටින බව විහාරාධිපති, අතිපූජ්‍ය කොබවක ධම්මින්ද හිමියෝ දායකයන්ගෙන් ඉල්ලා සිටිති.  පසුගියදා උන්වහන්සේ බැහැදැකීමට කිරිවෙහෙර විහාරස්ථානයට පැමිණි මාධ්‍යවේදීන් පිරිසක් අමතා උන්වහන්සේ මේ බව පැවසූහ.   \"කතරගම මහා පරිමාණයෙන් කෘෂි ව්‍යාපාර නැහැ. ජනතාවගේ වැඩි කොටසක් යැපෙන්නේ වන්දනාකරුවන්ගේ පැමිණීම මතයි. \r\nදැන් මෙම ආර්ථික අර්බුදය නිසා වන්දනාකරුවන්ගේ පැමිණීමත් හොඳටම අඩු වෙලා. එම නිසා බැතිමතුන්ට තම මාසික සලාක දානය පවා ලබාදීමට අසීරු තත්ත්වයක් තමයි ඇති වෙලා තියෙන්නේ. දානය සුළුවෙන් දුන්නත් මහ ඉහළින් දුන්න ආනිසංසය එකයි. එතකොට එය දායකයන්ටත් සැනසිල්ලක්\" යනුවෙන් පවසා සිටියහ.  සෙල්ල කතරගම - එම්.එන්. පියරත්න  ", "URL": "https://www.ada.lk/0/0/0-401035", "Category": "Latest News", "Parent URL": null}