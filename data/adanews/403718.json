{"Source": "Ada News", "Timestamp": "28 05 2023", "Headline": "ජනපති එයි", "News Content": " ජනාධිපති රනිල් වික්‍රමසිංහ මහතා සිය සිංගප්පූරු සහ ජපාන සංචාරය නිමාවට පත් කර ඊයේ (27දා) රාත්‍රී කටුනායක ගුවන් තොටුපළ වෙත පැමිණි බව ගුවන් තොටුපළ කාර්යය භාර නිලධාරීවරයා පැවසීය . ප්‍රථමයෙන්ම සිංගප්පූරුවේ සංචාරය කිරීමෙන් අනතුරුව ඔහු ඇතුළු දූත පිරිස ජපානයේ පැවති \" 28 වැනි ආසියාවේ අනාගතය \" සමුළුවට සහභාගී වී තිබුණි . ජනාධිපතිවරයා ඇතුළු පිරිස 05/27 දින රාත්‍රී 11.05 ට මැලේසියාවේ ක්වාලාලම්පූර් නුවර සිට , මැලේසියානු ගුවන් සේවයේ එම්.එච්.- 179 දරන ගුවන් යානයෙන් කටුනායක ගුවන් තොටුපළ වෙත පැමිණ තිබුණි .  ", "URL": "https://www.ada.lk/0/0/0-403718", "Category": "Latest News", "Parent URL": null}