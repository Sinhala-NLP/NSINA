{"Source": "Ada News", "Timestamp": "29 11 2017", "Headline": "ජනපති සෝල් නුවර පිහිටි රණවිරු ස්මාරකය වෙත පුෂ්පෝපහාර දක්වයි ", "News Content": "\r\n\tදකුණු කොරියානු ජනාධිපති මුන් ජෙයින් මහතාගේ ආරාධනය පරිදි එහි තෙදින රාජ්‍ය සංචාරයක නිරත ජනාධිපති මෛත්‍රීපාල සිරිසේන මහතා අද (29චා) පෙරවරුවේ සෝල් නුවර පිහිටි රණවිරු ස්මාරකයට පුෂ්පෝපහාර දැක්වීය.\r\n \r\n\tම‍ව්බිම වෙනුවෙන් දිවි පුද කළ දකුණු කොරියානු සොල්දාදුවන් සිහිපත් කරමින් සෝල් නුවර ජාතික සුසාන භූමියේ මෙම රණවිරු ස්මාරකය ස්ථාපිත කර තිබේ.\r\n \r\n\tඅද පෙරවරුවේ එම පරිශ්‍රය වෙත ගිය ජනාධිපතිවරයා එහි පාලක An Suhyun   මහතා ඇතුළු පිරිසක් විසින් ඉතා ගෞරවයෙන් පිළිගනු ලැබීය.\r\n \r\n\tහමුදා උත්තමාචාර මධ්‍යයේ රණවිරු ස්මාරකය අභිමුව මල් කළඹක් තැන්පත් කර ඊට පුෂ්පෝපහාර දැක්වූ ජනාධිපතිවරයා එහි නිරන්තරයෙන් දැල්වෙන පහනට සුවඳ ධූප ද එක් කළේය.\r\n \n    \n  ", "URL": "https://www.ada.lk/0/0/0-293226", "Category": "Latest News", "Parent URL": null}