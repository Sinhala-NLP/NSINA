{"Source": "Ada News", "Timestamp": "27 02 2018", "Headline": "සයිබර් මෙහෙයුම් මධ්‍යස්ථානය විවෘත කරයි", "News Content": "\r\n\tරාජ්‍ය ආරක්ෂක අමාත්‍යාංශය මගින් ආරම්භ කරන ලද සයිබර් මෙහෙයුම් මධ්‍යස්ථානය ගුවන් හමුදා මූලස්ථානයේදී විවෘත විය.\r\n \r\n\tගුවන් හමුදාධිපති එයාර් මාර්ෂල් කපිල ජයම්පති මහතාගේ අරාධනය පරිදි රාජ්‍ය ආරක්ෂක අමාත්‍යාංශයෙහි ලේකම් කපිල වෛද්‍යරත්න මහතා අතින් ඊයේ (26දා) මෙම මධ්‍යස්ථානය විවෘත කෙරිණි.\r\n \r\n\tගුවන් හමුදා මූලස්ථානයේ ආරම්භ කළ මෙම සයිබර් මෙහෙයුම් මධ්‍යස්ථානයෙහි ති‍්‍රවිධ හමුදාවට අයත් සයිබර් ආරක්ෂක විශේෂඥයන් පැය 24 පුරා රාජකාරි කටයුතු සිදුකරන අතර, මෙම සයිබර් මෙහෙයුම් මධ්‍යස්ථානය අධීක්ෂණ මධ්‍යස්ථානයකින් සහ සයිබර් ආරක්ෂක විශ්ලේෂණ විද්‍යාගාරයකින්ද සමන්විත වේ.\r\n \r\n\t \r\n \n\n  ", "URL": "https://www.ada.lk/0/0/0-312800", "Category": "Latest News", "Parent URL": null}