{"Source": "Ada News", "Timestamp": "5 09 2018", "Headline": "රජය වැටුණද? ආරක්ෂක රාජ්‍ය ඇමති රුවන්", "News Content": "ඒකාබද්ධ විපක්ෂය විසින් කොළඹ පැවැත්වූ ජනබලය විරෝධය අසාර්ථක ව්‍යාපෘතියක් බව ආරක්ෂක රාජ්‍ය අමාත්‍ය රුවන් විජයවර්ධන මහතා පැවැසීය. රජයේ ප්‍රවෘත්ති දෙපාර්තමේන්තුවේ අද (05දා) පැවැති මාධ්‍ය හමුවකදී ඔහු මේ බව පැවැසීය. “ජනබලය අසාර්ථක මෙහෙයුමක් බවට පත්වුණා. මේ අය කිව්වේ රජය වට්ටනවා කියලයි. රජය වැට්ටුවද? දැන් අරමුණ කිවවා ප්‍රතිඵලය කුමක්ද? කොලඹ ජීවත්වුණ ජනතාවට තමයි පිඩනයක් ඇතිවුණේ. පොහොට්ටුවේ මන්ත්‍රීවරු කිව්වා ලක්ෂ 10ක ජනතාවක් ගේනවා කිව්වා, සමහරු කිව්වා ලක්ෂ 2ක් ගේනවා කිව්වා. ලක්ෂයක්වත් නෑ. ඉන් අඩක්වත් නෑ. එහි ප්‍රවෘත්ති දිහා බලලා ජනතාව පීඩාවට පත්වුණා.දරුවන් පාසල්වලට ගෙනියන්න බැරිවුණා. සමහරු තමන්ගේ ආයතනවලට ආවේ නෑ. රජයේ දෙපාර්තමේන්තුවල වැඩට ආවේ නෑ. බදාදා මහජන දිනයක්. ජනතාවට තමන්ගේ ප්‍රශ්ණ කියන්න අවස්ථාවක් නෑ. මේකෙන් රජය පීඩාවට පත්වුණේ නෑ. මේක පොහොට්ටුව ඇතුළේ ඊළග නායකත්වය තහවුරු කර ගන්න කරපු ව්‍යාපාරයක්. පොහොට්ටුවේ තියෙන නායකත්ව ප්‍රශ්ණ උඩ ඉදිරි නායක්තවය හදාගන්න කරපු දෙයක්. ජනතාවට බොන්න දීලා, බස්වලට කෝටි ගණනක් දීලා ජනාතව කොළඹට ගෙනල්ලා ජනතාවට සෙතක් වුණාද? ආණ්ඩුවට බලපෑමක් වුණාද? රජය වැටුණද? නෑ. අසාර්ථක ව්‍යාපාරයක්. හෙට උදේ රජයක් බිහිවෙනකම් බලාගෙන ඉන්නවා”   ", "URL": "https://www.ada.lk/0/0/0-340047", "Category": "Latest News", "Parent URL": null}