{"Source": "Ada News", "Timestamp": "23 12 2021", "Headline": "පිට පිටම දෙවැනි වතාවටත් LPL කිරුළ යාපනයට", "News Content": "භානුක රාජපක්ෂගේ නායකත්වයෙන් යුත් ගෝල් ග්ලැඩියේටර්ස් කණ්ඩායම ලකුණු 23කින් පරාජයට පත්කරමින් 2021 එල්.පී.එල්. කිරුළ තමන් සතු කර ගැනීමට තිසර පෙරේරාගේ නායකත්වයෙන් යුත් ජැෆ්නා කිංග්ස් කණ්ඩායම සමත්විය. පසුගිය වර තරගාවලිය ආරම්භ කරමින් පැවැති තරගාවලියේදීද කිරුළ දිනා ගත්තේ තිසර පෙරේරාගේ නායකත්වයෙන් යුත් ජැෆ්නා කණ්ඩායමයි. තරගයේ මුලින්ම පන්දුවට පහරදුන් ජැෆ්නා කණ්ඩායම නියමිත පන්දුවාර 20 තුළදී ලකුණු 201/3ක් රැස්කළේය. පිළිතුරු ඉනිම ක්‍රීඩා කළ ගෝල් ග්ලැඩියේටරස් කණ්ඩායම නියමිත පන්දුවාර 20 තුළදී රැස්කළ හැකිවූයේ ලකුණු 178/9 පමණි. ජැෆ්නා කණ්ඩායම 201/3 අවිශ්ක ප්‍රනාන්දු 63 (පන්දු 41) ටොම් කැඩ්මෝර් 57* (පන්දු 41) සමිට් පටෙල් 32/1 ගෝල් කණ්ඩායම 178/9 ධනුෂ්ක ගුණතිලක 54 (පන්දු 21) කුසල් මෙන්ඩිස් 39 (පන්දු 28) චතුරංගද සිල්වා 15/2  ", "URL": "https://www.ada.lk/0/0/0-388760", "Category": "Sports", "Parent URL": null}