{"Source": "Ada News", "Timestamp": "17 11 2022", "Headline": "චීනය සෑමවිටම ලංකාවට සහාය දෙනවා - ලින් සොංග්ටියන්", "News Content": "චීනය සැමවිටම මිත්‍රයෙකු සහ හවුල්කරුවෙකු ලෙස ශ්‍රී ලංකාවට සංවර්ධනය කිරීමට සහාය දෙන බව චීනයේ විදේශ රටවල් සමඟ මිත්‍රත්වය සඳහා වූ චීන ජනතා සංගමයේ සභාපති ලින් සොංග්ටියන් මහතා පවසයි. ශ්‍රී ලංකාවේ නිල සංචාරයක නිරත වී ලින් සොංග්ටියන් මහතා පිළිගැනීම සඳහා ශ්‍රී ලංකාව සහ චීනය අතර මහජනතා හා රාජ්‍ය තාන්ත්‍රික සබඳතා වැඩිදියුණු කිරීම සඳහා ක්‍රියා කරන ප්‍රධාන මිත්‍රත්ව සංගම් පහක් විසින් ඊයේ කොළඹදී සම්මන්ත්‍රණයක් සංවිධානය කළ සම්මන්ත්‍රණයකදී ඔහු මේ බව පැවැසීය. ශ්‍රී ලංකා - චීන මිත්‍රත්ව සංගමය, ශ්‍රී ලංකා චීන සංගමය, ශ්‍රී ලංකා-චීන සමාජ හා සංස්කෘතික සහයෝගිතා සංගමය, ශ්‍රී ලංකා චීන මාධ්‍යවේදීන්ගේ සංසදය, ශ්‍රී ලංකා-චීන බෞද්ධ මිත්‍රත්ව සංගමය යන මිත්‍රත්ව සංගම් පහ නියෝජනය කරන නිලධාරීහු මෙම අවස්ථාවට එක්වූහ. “මම ඉපදුණේ සහල් සැප සම්පත් වූ අන්ත දුප්පත් තැනක. අපේ හැම කෑමකටම තිබුණේ අල විතරයි. ඒත් එක්කම අපි ලංකාවට ආවේ අපේ ආර්ථිකය විවෘත කරන්නේ කොහොමද කියලා ඉගෙන ගන්නයි” තානාපති ලින් සොන්ග්ටියෑන් කතාව අතරතුර ඔහුගේ ළමා කාලය සිහිපත් කරමින් පැවැසීය. චීනය වැනි පැරණි ශිෂ්ටාචාරයක් ශ්‍රී ලංකාවට තිබීම ගැන චීනය ආඩම්බර වන බව ඔහු පවසයි. “අපි හැමදාම එකක් ලෙස එකමුතව සිටියා. අපි හැමවිටම සිතන්නේ එක ලෙසයි, ඒ නිසා චීනය සැමවිටම මිත්‍රයෙකු සහ හවුල්කරුවෙකු ලෙස ශ්‍රී ලංකාවට සංවර්ධනය කිරීමට සහාය දෙනවා. මම නෙළුම් කුළුණ නැරඹූවා. කොළඹ වරාය නගරයේ සංචාරය කළා. එය මේ රටේ බලාපොරොත්තුවයි. එය ප්‍රබෝධමත් මෙන්ම එය අපටද බලාපොරොත්තුවක් ලබා දෙනවා” යැයි ඔහු පවසයි. උත්සවය අමතමින් ශ්‍රී ලංකා චීන මාධ්‍යවේදීන්ගේ සංසදයේ සභාපති නලින් අපොන්සු මහතා පැවැසුවේ  “දැනටමත් මාධ්‍යවේදීන් සැලකිය යුතු පිරිසකට චීනයට ගොස් නවතම වර්ධනයන් පිළිබඳ ඉගෙන ගැනිමට අවස්ථාව ලැබි තිබනෙවා. ශ්‍රී ලංකාව සහ චීනය අතර ද්විපාර්ශ්වික සහයෝගීතාව දිනෙන් දින වර්ධනය වෙමින් පවතිනවා. විවිධ අසත්‍ය ප්‍රචාර හරහා යම් යම් අසත්‍ය චෝදනා සහ විවේචන එල්ල වුවද මේ අවංක මිත්‍රත්වය ශක්තිමත් වීම ආඩම්බරයට කරුණක්” යනුවෙනි.   ", "URL": "https://www.ada.lk/0/0/0-398821", "Category": "Latest News", "Parent URL": null}