{"Source": "Ada News", "Timestamp": "14 08 2020", "Headline": "චීනයේ හා ඕමානයේ සිට ලාංකිකයන් 306ක් කටුනායකට", "News Content": "ඕමානයේ සහ චීනයේ රැදී සිටි ශ්‍රී ලාංකිකයන් 306 දෙනෙකු රැගෙන අද (14 දා) සවස  ගුවන් යානා 02 කින් කටුනායක ගුවන් තොටුපළ වෙත පැමිණ තිබේ. සවස 6.30 ට චීනයේ ෂැංහයි නුවර සිට පැමිණි චයිනා ඊස්ටන් ගුවන් යානයකින් ශ්‍රී ලාංකිකයන් 10 දෙනෙකු කටුනායකට පැමිණියේය. සවස 6.55 ට ඕමානයේ මස්කට් නුවර සිට පැමිණි ශ්‍රී ලන්කන් ගුවන් යානයකින් ශ්‍රී ලාංකිකයන් 296 ක් කටුනායකට පැමිණියේය. ගුවන් තොටුපළ වෙත පැමිණි සියලු දෙනා පී.සී.ආර්.පරීක්ෂණ සඳහා යොමු කෙරිණි.  ", "URL": "https://www.ada.lk/0/0/0-367048", "Category": "Latest News", "Parent URL": null}