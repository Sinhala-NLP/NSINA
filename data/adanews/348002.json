{"Source": "Ada News", "Timestamp": "2 05 2019", "Headline": "ජාතික ආරක්ෂාව ගැන විරුද්ධ අය සමග වැඩ කරන්න සූදානම්", "News Content": "ජාතික ආරක්‍ෂාව පිළිබඳ කාරණයේදී ප‍්‍රතිවිරුද්ධ අදහස් දරණ  ආණ්ඩුවේ නොවන අය සමග ද වැඩකිරීමට සූදානම් බවත් ජීවිත පරිත්‍යාගයෙන් අන්තවාදී මුස්ලිම් ත‍්‍රස්තවාදය පැරදවීමට කටයුතු කරන බවත් අමාත්‍ය පාඨලී චම්පික රණවක මහතා පැවැසීය. අද කොළඹදී පැවැති මාධ්‍ය හමුවකදී ඔහු මේ බව සඳහන් කළේය. “සතුරාට බුර්කාව පළන්දවලා වෙන සතුරෝ පෙන්වන කි‍්‍රයාදාමයෙන් අපි අයින් වෙලා සතුරා හරියට අපි හඳුනාගත යුතුයි. ඔහුට වෙස්මුහුණු පැළඳවීමට ඉඩදිය යුතු නැහැ. ඒ වගේම විවිධ දර්ශන, සමාජ දේශපාලන විග‍්‍රහ කරලා මේ ප‍්‍රශ්ණය යට ගහන්න හොඳ නැහැ, සුදු හුණු ගාන්න හොඳ නැහැ මේ ත‍්‍රස්තවාදීන්ට. ඒ නිසා අපි හිතනවා මේ ත‍්‍රස්තවාදියා හඳුනා ගැනීමත් එහි තිබෙන සමාජ බලවේග හඳුනා ගැනීමත්, ඒ වගේම ඒ සඳහා කි‍්‍රයාකාරීව කටයුතු කිරීමටත් අපි ඉදිරිපත් කර තිබෙනවා මේ විද්වත් පිරිසත් සමග සාකච්ඡා කරලා විධිමත් වැඩපිළිවෙලක්. මෙහි විශාල ආර්ථික බලපෑමක් මෙහි පෙනෙනවා. සංචාරක ව්‍යාපාරයට, අපි දන්නවා අපේ මහ බැංකුව පසුගියදා නිකුත් කළා මෙහි ආර්ථික බලපෑම. විශේෂයෙන්ම අපේ දළ ජාතික නිෂ්පාදනයෙන් 5%ක් පමණ සංචාරක ව්‍යාපාරයේ ඉන්නේ. ඍජු රැකියා ලක්ෂ 4 ක් වක‍්‍ර රැකියා ලක්ෂ 6 ක් පමණ අනතුරේ වැටිලා තියෙන්නේ. රජය දැන් කටයුතු කරන්න බලාපොරොත්තු වෙනවා ඒ අයට සහන ලබාදෙන්න. ඒ වගේම ආරක්‍ෂක වියදම් ඉහළ යාම නිසා අපේ අයවැය පරතරයට ප‍්‍රශ්න මතුවෙන්න පුළුවන්. නමුත් අපි එය අනිවාර්යයෙන්ම සිදු කළ යුතුයි. ඒ වගේම අපේ ආර්ථික වර්ධන වේගයට මෙමගින් බලපෑම් එල්ල වෙන්න ඉඩ තිබෙනවා. විශේෂයෙන්ම ආයෝජනවලට බලපෑම් එල්ල වෙන්න ඉඩ තිබෙනවා. ලංකාවට ආයෝජන එන්න තිබෙන ඉඩකඩ අඩුවෙන්න  ඉඩ තිබෙනවා මේ සිදුවීම් එක්ක. ආර්ථික වර්ධනයට බලපෑම් එල්ල වෙන්න ඉඩතිබෙනවා. ඒ සියල්ලෙම යම් විෂම චක‍්‍රයක් ආර්ථිකයට එල්ල වෙන්න ඉඩ තිබෙනවා මේ වැඩපිළිවෙලින්.. මේ රටේ මුස්ලිම් සමාජය. ස්වාධිනව සාමකාමීව සිටියා. නමුත් අපි පෙනෙනවා ඒ සමාජය ඇතුළේ ආර්ථික ප‍්‍රවණතා ගනණාවක් ඇතිවෙලා සමාජයේ ඉන්න යම් පිරිසක් රැඩිකල් ජිහාද්වාදීන් බවට පරිවර්තනය වෙමින් තිබෙනවා ලංකාවේ හේතු, විදේශ රටවල හේතු ආදිය නිසා. ඒ නිසා අපි පළමුවෙන් කළ යුතු දෙය වෙන්නේ මේ සිදුවීමට සම්බන්ධ කෙලින්ම හිංසාවාදී කි‍්‍රයාවන් කිරීම සඳහා සූදානම්ව සිටි ඒ ත‍්‍රස්තවාදී හැඟීම් සහිත ජිහාඩ්වාදී ඒ සටන් කාමී පිරිස් හඳුනා ගැනීමයි. හඳුනාගෙන ඔවුන්ට එරෙහිව ප‍්‍රතිත‍්‍රස්ත ව්‍යාපාරයක් දියත් කිරීමයි. අපි යෝජනා කර තිබෙනවා සියළු ආරක්‍ෂක බුද්ධි අංශ ඒකාබද්ධ කරන්න. ඒකාබද්ධ මෙහෙයුම් මණ්ඩලයක් ඇති කරන්න, දැනටමත් එය කර තිබෙනවා. ඒ වගේම හොඳ මාධ්‍ය මධ්‍යස්ථානයක් ඇති කරලා අපි ජනතාවට නිවැරිදි තොරතුරු ලබාදීලා, ජනතාවගෙන් නිවැරදි තොරතුරු ලබාගෙන මේ කටයුත්ත කරන්න. මේ ප‍්‍රතිත‍්‍රස්ත ව්‍යාපාරය ඇත්තටම මම හිතන්නේ දෙතුන් සියයක් වැනි ඉතා සුළු පිරිසක් ඉන්නේ, ඒ වගේම සිරියාව වැනි විදේශ රටවල් වලින් පුහුණුව ලබපු. නමුත් මේ රටේ විසි ලක්ෂයකට අධික මුස්ලිම් ජනතාවක් ඉන්නවා. ඒ නිසා මේ 200 ක් මර්ධනය කරන්න ගිහින් විශාල හානි සිදු කර ගත යුතු නැහැ. ඒ නිසා හරියටම ත‍්‍රස්ත පිරිස් හඳුනාගෙන කි‍්‍රයා කළ යුතුයි.”   ", "URL": "https://www.ada.lk/0/0/0-348002", "Category": "Latest News", "Parent URL": null}