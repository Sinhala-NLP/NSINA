{"Source": "Ada News", "Timestamp": "27 12 2019", "Headline": "ලෝකයට යන්න හදන නිවුන් එකමුතුව", "News Content": "ලෝකයේ විශාලතම නිවුන් එකමුතුව සාදමින් 2020 ජනවාරි මාසයේ දී ලෝක ගිනස් වාර්තාවක් තැබීමට ශී‍්‍ර ලංකා නිවුන් සංවිධානය  අපේක්‍ෂා කරයි. මෙය ශී‍්‍ර ලංකා ටුවින්ස්  (Sri Lanka Twins)  ලෙස නම් කර ඇත. සුගතදාස ගෘහස්ථ  කී‍්‍රඩාංගණයේ දී 2020 ජනවාරි මාසයේ පැවැත්වෙන ශී‍්‍ර ලංකා නිවුන් සම්මේලනයේ දී මෙම වාර්තාව පිහිටුවීමට නියමිතය. ශී‍්‍ර ලංකා නිවුන් සංවිධානයේ නිර්මාතෘ සහ සභාපතිනිය වන උපුලි ගමගේ මහත්මිය විසින් ශී‍්‍ර ලංකා නිවුන් සම්මේලනයේ ආරාධනා පත‍්‍රය අග‍්‍රාමාත්‍ය මහින්ද රාජපක්‍ෂ මහතා  වෙත අරලියගහ මන්දිරයේ දී ඊයේ  (26) පිළිගන්වනු ලැබීය. ශී‍්‍ර ලංකා නිවුන් සංවිධානය, ශී‍්‍ර ලංකාවේ දිස්ති‍්‍රක්ක 24 ම නියෝජනය වන පරිදි නිවුන් සහෝදර සහෝදරියන් 28,000 ක් පමණ සමාජිකත්වය ලබා සිටින සංවිධානයකි.   ", "URL": "https://www.ada.lk/0/0/0-356073", "Category": "Latest News", "Parent URL": null}