{"Source": "Ada News", "Timestamp": "18 05 2020", "Headline": "රාමලාන් මාසයේ අවසාන දින කිහිපයට ACJU මාර්ගෝපදේශ නිකුත් කරයි", "News Content": "රමළාන් මාසයේ අවසාන කොටස සහ ඊදුල් ෆිත්ර් දිනය සම්බන්ධයෙන් සමස්ත ලංකා ජම්ඉයියතුල් උලමා සංවිධානය විසින්  මාර්ගෝපදේශ නිකුත් කර තිබේ. කොවිඩ් 19 ව්‍යවසනය හේතුවෙන් ආගමික වතාවත් සිදුකිරීමේදී එම සංවිධානය විසින් නිකුත් කළ මාර්ගෝපදේශ පිළිපදින ලෙසත් ඔවුන් දන්වා සිටියි. එම සංවිධානය නිකුත් කළ නිවේදනය කෝවිඩ්-19 ව්‍යසනයේ පැතිරීමත් සමගම රමළාන් මාසයේ වැඩි දින සංඛ්‍යාවක් අප උපවාස ශිලයේ යෙදී අවසාන දින කිහිපයට අවතීර්ණ වී සිටින්නෙමු. වර්තමානයේ මුළු ලොවටම ඇතිව තිබෙන ව්‍යසනයෙන් ලොවැසි සියල්ලන්වම ගලවා ගන්නා මෙන් මෙම ශුද්ධ වූ මාසයේ දෙවියන්ගෙන් ප‍්‍රාර්ථනා කරන අතර මෙම අසිරිමත් මාසයේ අවසාන දින කිහිපයෙහි පහත මාර්ගෝපදේශ අනුගමනය කරන මෙන් ද සමස්ත ලංකා ඉස්ලාම් ආගමික විද්වතුන්ගේ සභාව සැමගෙන් ඉල්ලා සිටියි; රමළාන් මස අවසන් දින කිහිපය සම්බන්ධව: ඊදුල් ෆිත්ර් දිනය සම්බන්ධව: සර්ව බලධාරී අල්ලාහ්, අපගේ උපවාසශීලය ඇතුලූ සියලූ යහකි‍්‍රයා පිළිගනු මැනව. මෙම වසංගතයෙන් ලොවැසි සියල්ලන්ව ආරක්‍ෂා කරත්වා. ආමීන් ! වස්සලාම්, අෂ් ෂෙයික් එම්.එම්.ඒ. මුබාරක් මහ ලේකම්, සමස්ත ලංකා ඉස්ලාම් ආගමික් විද්වතුන්ගේ සභාව සැ:යු : ඉහත මාර්ගෝපදේශ සුදුසු වේලාවකට අදාන් ඇරයුමට පසු මස්ජිදයේ ශබ්ද විකාශනය හරහා ප‍්‍රදේශවාසීන්ගේ දැන ගැනීම පිණිස ප‍්‍රකාශ කිරීමට පියවර ගන්නා මෙන් මස්ජිද්වල පරිපාලනයෙන් ඉල්ලා සිටිමු. එමෙන්ම මෙම මගපෙන්වීම් කි‍්‍රයාත්මක කිරීමට සහයෝගය ලබා දෙන මෙන් සැමගෙන්ම ඉල්ලා සිටිමු.  ", "URL": "https://www.ada.lk/0/0/0-362544", "Category": "Latest News", "Parent URL": null}