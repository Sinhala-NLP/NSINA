{"Source": "Ada News", "Timestamp": "31 05 2018", "Headline": "මී මිත්තනියගේ නිදහස පතා කිම් කාඩාෂියන් ට්‍රම්ප් ළඟ", "News Content": "\r\n\tකිම් කඩාෂියන් සිය 63 හැවිරිදි මී මිත්තනිය මේ වනවිට ගෙවන සිර දඬුවමට ජනාධිපති සමාවක් ගැනීම සඳහා අද (31දා) ඇමෙරිකානු ජනපති ඩොනල්ඩ් ට්‍රම්ප් පෞද්ගලිකව හමුවී තිබේ.\r\n \r\n\tමත්ද්‍රව්‍ය සම්බන්ධ වරදක් හේතුවෙන් ඇලිස් මාරියා ජොන්සන් නමැති කිම්ගේ මී මිත්තනිය මේ වනවිටත් වසර 20ක සිර දඬුවමක් බුක්ති විඳිමින් සිටින බව විදෙස් වාර්තා පවසයි.\r\n \r\n\tජනපති ට්‍රම්ප්ගේ බෑණ නුවන් වූ ජෙරාජ් කුෂ්නර් ද පසුගිය මාස කිහිපය පුරා ඇය නිදහස් කිරීම සම්බන්ධයෙන් වූ කටයුතු ගැන කිම් සමග සාකච්ඡා කර ඇති බව එම වාර්තාවල වැඩිදුරටත් සඳහන් වෙයි.\r\n \r\n\tකිම්ගේ හමුවීම සම්බන්ධයෙන් ට්විටර් පණිවුඩයක් නිකුත් කර ඇති ට්‍රම්ප් පවසා ඇත්තේ ඔවුන් අතර අතිශය සුවිශේෂී හමුවීමක් සිදුවූ බවයි.\r\n \r\n\tකිම් කාඩාෂියන් යනු ජනප්‍රිය ගායක කෙනී වෙස්ට්ගේ බිරිඳයි. එමෙන්ම, නිරූපණ හා රියැලිටි ක්ෂේත්‍රයේ ජනප්‍රිය චරිතයක් වන ඇය, සිය දේහ විලාසය හා ඒ හා බැඳුනු විලාසිතා සම්බන්ධයෙන් ලොව පුරා රසික පිරිසක් වසඟයට ගත් චරිතයක් ලෙසද ප්‍රකටය.\r\n \n     \n  ", "URL": "https://www.ada.lk/0/0/0-332872", "Category": "International", "Parent URL": null}