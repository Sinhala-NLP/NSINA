{"Source": "Ada News", "Timestamp": "28 08 2021", "Headline": "ළමා රෝහලේ කොවිඩ් දරුවන් 200 දෙනෙක්", "News Content": "මේ වන විට බොරැල්ල රිජ්වේ ආර්යා ළමා රෝහලේ සහ ඊට අනුබද්ධිත රාජගිරිය ආයුර්වේද රෝහලේ ළමා වාට්ටුවේ කොවිඞ් ආසාදිත දරුවන් 200 දෙනකු පමණ ප‍්‍රතිකාර ලබන බව රෝහල් අධ්‍යක්‍ෂ වෛද්‍ය ජී. විජේසූරිය මහතා පවසයි.\n\nළමා රෝහලට ඇතුළත් කර ප‍්‍රතිකාර ලබමින් සිටි කොවිඞ් ආසාදිත දරුවන් 16 දෙනකු මේ වන විට මියගොස් ඇතැයි ද හෙතෙම කීය.\n\nමේ වන විට ළමා රෝහලේ ස්ථාපිත කොවිඞ් ළමා වාට්ටු පහක දරුවන් 160 දෙනකු ද ළමා රෝහලට අනුබද්ධ රාජගිරිය ආයුර්වේද රෝහලේ ස්ථාපිත කොවිඞ් ළමා වාට්ටුවේ දරුවන් 50 දෙනකු පමණද ප‍්‍රතිකාර ලබමින් සිටින බව ද හෙතෙම කියා සිටියේය.  ", "URL": "https://www.ada.lk/0/0/0-383779", "Category": "Latest News", "Parent URL": null}