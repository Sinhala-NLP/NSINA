{"Source": "Ada News", "Timestamp": "7 08 2019", "Headline": "කරන්නාගොඩට ගුණතිලකට ගෞරව තනතුරු", "News Content": "හිටපු නාවික හමුදාපති විශ්‍රාමික අද්මිරාල් වසන්ත කරන්නාගො මහතා සහ හිටපු ගුවන් හමුදාපති විශ්‍රාමික එයර් චීෆ් මාෂල් රොෂාන් ගුණතිලක යන මහත්වරුන් ගෞරවනීය නිලයකින් පිදුම් ලබා තිබේ. ජනාධිපති මෛත්‍රිපාල සිරිසේන මහතා විසින් මෙම ගෞරවනිය නිලයන් පිරිනමා ඇති බව සඳහන් වෙයි. හිටපු නාවික හමුදාපති විශ්‍රාමික අද්මිරාල් වසන්ත කරන්නාගොඩ මහතා අද්මිරාල් ඔෆ් ද ෆ්ලීට් ලෙස හා හිටපු ගුවන් හමුදාපති විශ්‍රාමික එයර් චීෆ් මාෂල් රොෂාන් ගුණතිලක මහතා මාෂල් ඔෆ් ද එයාර් ෆොස් යන ගෞරවනීය නිලයන්ගෙන් පිදුම් ලබා තිබේ. යුද්ධය පැවැති වකවානුවේදී ඔවුහු පිළිවෙළින් නාවික හා ගුවන් හමුදාපති තනතුරු ඉසලූහ. යුද්ධය පැවැති සමයේ යුද හමුදාපති වූ සරත් ෆොන්සේකා මහතාට ෆීල්ඩ් මාෂල් තනතුරක් මීට පෙර පිරිනැමීය.   ", "URL": "https://www.ada.lk/0/0/0-351244", "Category": "Latest News", "Parent URL": null}