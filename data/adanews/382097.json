{"Source": "Ada News", "Timestamp": "26 07 2021", "Headline": "ව්‍යාජ හැදුනුම්පත් ඇතුළු ලේඛන සකස් කළ ස්ථානයක් වටලයි", "News Content": "ව්‍යාජ හැඳුනුම්පත් සහ තවත් ලේඛන සකස් කළ ස්ථානයක් ඊයේ (25) පොලීසියට ලද තොරතුරකට අනුව වටලා තිබේ. ඒ කිරිබත්ගොඩ වේවැල්දූව ප්‍රදේශයේදීය. එම ස්ථානයේ සිටි එක් සැකකරුවෙකු අත්අඩංගුවට ගෙන ඇති අතර ව්‍යාජ හැඳුනුම්පත් 5ක්, ව්‍යාජ රියදුරු බලපත්‍රයක්, මුද්‍රණ යන්ත්‍රයක් සහ කඩදාසි 90ක් ද සොයාගෙන ඇත. පොලීසිය සඳහන් කළේ මෙම ස්ථානයේ විවිධ ලිපි ලේඛන සකස්කර ඇති බවට සාක්ෂි පවතින බවය.    ", "URL": "https://www.ada.lk/0/0/0-382097", "Category": "Latest News", "Parent URL": null}