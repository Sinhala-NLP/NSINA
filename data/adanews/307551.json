{"Source": "Ada News", "Timestamp": "4 02 2018", "Headline": "ඌව මහ ඇමතිට එරෙහිව තවත් අවනඩුවක්", "News Content": "\r\n\tරැකියා විරහිත උපාධිධාරී සංගමයේ කැදවුම්කරු තැන්නේ ඥාණානන්ද හිමියන්ට තර්ජනය කර පහරදීමට තැත් කළ ඌව මහ ඇමති චාමර සම්පත් දසනායක මහතා වහා එම තනතුරෙන් ඉවත් කරන ලෙස කැෆේ ඇතුළු මානව හිමිකම් සංවිධාන ජනාධිපතිවරයා වෙත විවෘත ඉල්ලීමක් සිදු කර තිබේ.\r\n \r\n\tඒකාබද්ධ රැකියා විරහිත උපාධිධාරී සංගමය ඌව පළාත් ගුරු විභාග සමතුන් දැනට පවත්නා පුරප්පාඩු සදහා බදවාගන්නා ලෙස සිදු කළ උද්ඝෝෂණය අතරතුර මහ ඇමතිවරයා විසින් තැන්නේ ඥාණානන්ද හිමියන්ට පහරදීමක් සිදු කර ඇති බවත් ඌව පළාත් සභා ගොඩනැගිල්ලේ දී මෙම පහරදීම සිදුවන විට මාධ්‍යවේදීන් ද එම ස්ථානයේ සිටි නමුත් සිදුවීම ඔවුන් වාර්තා කර නොමැති බවත් එම සංවිධානය පවසයි.\r\n \r\n\tඋද්ඝෝෂණයෙන් පසුව ප්‍ර‍ධාන අමාත්‍යවරයා හමුවීමට ඔහුගේ කාර්යාලය ගිය අවස්ථාවේ දී මෙම තර්ජනය හා පහරදීම සිදුව ඇති බව වාර්තා වෙන අතර එයට අදාළව විඩියෝවක්ද මේ වනවිට සමාජ මාධ්‍ය ඔස්සේ ප්‍රචාරය වෙයි.\r\n \n\n \r\n\t \r\n  ", "URL": "https://www.ada.lk/0/0/0-307551", "Category": "Latest News", "Parent URL": null}