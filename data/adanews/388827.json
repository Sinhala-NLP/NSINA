{"Source": "Ada News", "Timestamp": "26 12 2021", "Headline": "ඉහළ විභේදන සහිත නව කැමරා චන්ද්‍රිකාවක් දියත් වේ", "News Content": "චීනයේ ජාතික අභ්‍යවකාශ පරිපාලනයට (CNSA) අනුව මිලියන 5ක විභේදනයකින් (රෙසලූෂන් මිලියන 5ක අගයක් සහිතව) පොළොවේ ඡායාරූප ගත හැකි කැමරාවක් සහිත නව චන්ද්‍රිකාවක් දියත් කර තිබේ. \"Ziyuan-1 02E\" හෝ \"5-meter optical satellite 02\" ලෙස හඳුන්වන මෙම චන්ද්‍රිකාව, උතුරු චීනයේ ෂාන්ෂි පළාතේ ටායියුවාන් චන්ද්‍රිකා දියත් කිරීමේ මධ්‍යස්ථානයේ සිට ලෝන්ග් මාර්ච්-4C රොකට්ටුවක් මගින් බීජිං වේලාවෙන් පෙ.ව. 11:11 ට අභ්‍යවකාශ ගත කර ඇත. Ziyuan-1 02E බර කිලෝග්‍රෑම් 2.5ක් පමණ වන අතර අධෝරක්ත, ආසන්න අධෝරක්ත සහ අධි වර්ණාවලි කැමරාවලින් සමන්විත වේ. කැමරාවන්ට පෘථිවියේ සම්පූර්ණ වර්ණයෙන් යුතු ඉහළ විභේදන ඡායාරූප ගත හැක. මෙය ලෝන්ග් මාර්ච්-4C රොකට්ටුවේ 39 වැනි දියත් කිරීම සහ සමස්ත ලෝන්ග් මාර්ච් මාලාවේ 403 වැනි දියත් කිරීම වේ.   ", "URL": "https://www.ada.lk/0/0/0-388827", "Category": "International", "Parent URL": null}