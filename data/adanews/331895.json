{"Source": "Ada News", "Timestamp": "27 05 2018", "Headline": "පවුලක් බේරාගැනීමට ගොස්  මියගිය නිලධාරියා පොලිස් සැරයන් තනතුරට උසස් කෙරේ", "News Content": "\r\n\tජලයෙන් කොටුවී සිටි පවුලක් බේරා ගැනීමට ගොස් ජල පහරකට හසුවී අතුරුදහන්වූ පොලිස් නිලධාරියා සිය ජීවිතය නොතකා සිදුකරන  ලද  වික්‍රමාන්විත ක්‍රියාව සැලකිල්ලට ගනිමින්  පොලිස්පති පූජිත් ජයසුන්දර මහතා විසින් එම  නිලධාරියා පොලිස් සැරයන් තනතුරට උසස් කිරීමට තීරණය කර තිබේ.\r\n \r\n\tඅදාළ නිලධාරියා පසුගිය 25 වනදා දහවල් මාදම්පේ පොලිස් වසමේ ගල්මුරුව ගල්වළ පාර ප්‍රදේශයේ ජලයෙන් කොටුවී සිටි දරු පවුලක් බේරා ගැනීමට යෑමේදී  සැඩපහරකට හසුව අතුරුදහන් වූ අතර ඔහුගේ සිරුර අද (27දා) උදෑසන අතුරුදහන් වූ ස්ථානයේ සිට මීටර් 200ක් පමණ දුරින්  තිබී නාවික හමුදාව විසින් සොයාගෙන තිබේ.\r\n \r\n\tමෙලෙස මියගොස් ඇත්තේ මාදම්පේ පොලීසියට අනියුක්තව සේවය කරමින් සිටි පොලිස් කොස්තාපල් දසනායක පතිරැන්නැහැලාගේ ඩිලාන් සම්පත්  නම් ගිරිවුල්ල ප්‍රදේශයේ  29 හැවිරිදි අවිවාහක අයෙකි.\r\n \r\n\tමියගිය නිලධාරියාගේ අවසන් කටයුතු හෙට (28දා) අංක 176/01, මල්ගමුව, ගිරිවුල්ල ලිපිනයේ පොලිස් ආචාර මධ්‍යයේ  සිදුකිරීමට නියමිතය.\r\n \r\n\t \r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-331895", "Category": "Latest News", "Parent URL": null}