{"Source": "Ada News", "Timestamp": "12 01 2018", "Headline": "විවාදාත්මක ජපාන දූපත් අසලින් චීන යුද නැවක් ගිහිං", "News Content": "\r\n\tවිවාදයට තුඩුදී ඇති නැගෙනහිර චීන මුහුදේ වූ දූපත් ප්‍රදේශයෙන් චීනයට අයත් යුද නෞකාවක් යාත්‍රා කිරීමත් සමග ජපානය එරට සිටින චීන තානාපතිවරයා කැඳවා ප්‍රශ්න කර තිබේ.\r\n \r\n\tපසුගිය බදාදා සහ බ්‍රහස්පතින්දා දිනවල විදේශීය සබ්මැරීනයක්ද මෙම දූපත ආශ්‍රිත ප්‍රදේශයේදී සලකුණු වී තිබුණත්, එය කවර රටකට අයත් වූවක්ද යන්න පැහැදිලි නොවූ බව ජපාන බලධාරීහු පවසති.\r\n \r\n\tමිනිස් වාසයක් නොමැති සෙන්කකු දූපත් ජපාන පාලනයේ පැවතියත්, ඊට අයිතිවාසිකම් කියන චීනය ඩියෝයූ යන නමින් එම දූපත් හඳුන්වයි.\r\n \r\n\tමෙම කුඩා දූපත් සමූහය ජපානය හා චීනය අතර පවතින අතිශය වැදගත් සංධිස්ථානයක් ලෙස සැලකෙන නිසා ඊට මෙතරම් වටිනාකමක් හිමිව තිබේ.\r\n \n \n  ", "URL": "https://www.ada.lk/0/0/0-302823", "Category": "International", "Parent URL": null}