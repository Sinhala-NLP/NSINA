{"Source": "Ada News", "Timestamp": "7 11 2021", "Headline": "සියලු පාසල්වල 10,11,12,13 ශ්‍රේණි සඳුදා ඇරඹෙයි", "News Content": "දිවයින පුරා රජයේ සහ රජයේ අනුමත පාසල්හි 10,11,12 සහ 13 ශ්‍රේණිවල අධ්‍යයන කටයුතු සඳුදා (08) සිට ආරම්භ වේ. ඊට අදාළ උපදෙස් ලබාදෙමින් අධ්‍යාපන අමාත්‍යාංශය විසින් චක‍්‍රලේඛයක් නිකුත් කර ඇත.\n\r\nඑම චක‍්‍රලේඛයට අනුව අදාළ ශ්‍රේණිවල අධ්‍යයන කටයුතු සිදුකිරීම සඳහා අධ්‍යයන කාර්ය මණ්ඩලය හා අනධ්‍යන කාර්ය මණ්ඩලය සේවයට වාර්තා කළ යුතුය.\n\r\nගැබිනි කාන්තාවන් සහ වයස අවුරුද්දට අඩු දරුවන් සිටින කාර්ය මණ්ඩල සාමාජිකයන් සේවයට කැඳවීමට අවශ්‍ය නොවේ. රෝගාබාධවලින් පෙළෙන නිලධාරීන් සේවයට කැඳවීමට හැක්කේ අත්‍යවශ්‍ය අවස්ථාවලදී පමණි. පාසල් ආරම්භ කරන මුල් දින කිහිපයේ සිසුවියන් සඳහා පාසල් නිල ඇඳුම අනිවාර්ය නොවේ.\n\r\nපාසලට පැමිණීමට සුදුසු ඇඳුමකින් පැමිණීමට සිසුන්ට අවස්ථාව ලබා දෙන්නැයි අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා මහතා නිකුත් කළ එම චක‍්‍රලේඛයේ වැඩිදුරටත් සඳහන්වේ.  ", "URL": "https://www.ada.lk/0/0/0-386922", "Category": "Latest News", "Parent URL": null}