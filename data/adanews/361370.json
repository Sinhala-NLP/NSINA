{"Source": "Ada News", "Timestamp": "26 04 2020", "Headline": "වාරියපොළ ආපනශාලා තුළ ආහාර ගැනීම තහනම්", "News Content": "කොරෝනා වසංගතය හේතුවෙන් පවතින අහිතකර වාතාවරණය සැළකිල්ලට ගෙන වාරියපොළ සෞඛ්‍ය බල ප්‍රදේශයේ පිහිටි සියලුම ආපනශාලා තුළ ආහාර ගැනීම තහනම් කිරීමට වාරියපොළ සෞඛ්‍ය වෛද්‍ය කාර්යාලය තීරණය කර ඇත . අද සිට මෙම තීරණය ක්‍රියාත්මක කරන බවද ආපනශාලා වල සකසන  ආහාරපාන පිටතට රැගෙන යාමට පමණක් අවසරය ලබාදී ඇති බවද වාරියපොළ ප්‍රධාන සෞඛ්‍ය වෛද්‍ය නිලධාරී එච්.ඒ.ඩී.සුරවීර මහතා ප්‍රකාශ කළේය . වාරියපොළ සෞඛ්‍ය බළ ප්‍රදේශය තුළින් මේවනවිට කොරෝනා වෛරසය ආසාදනය වූවන් සිවුදෙනෙකු සමග ඔවුන් ඇසුරු කළ විශාල පිරිසක් පිළිබඳව අනාවරණය වීමත් , ඔවුන් බොහෝ දෙනෙකු වාරියපොළ, පාදෙනිය , මිනුවන්ගැටේ ආදි ප්‍රදේශ ආශ්‍රිතව සැරිසරීමත් හේතුවෙන් මහජනතාවගේ ආරක්ෂාව වෙනුවෙන් ප්‍රදේශයේ සියළුම අංශ සමග සාකච්ඡා කර මෙම තීරණය ගත් බවද වෛද්‍ය සුරවීර මහතා පැවසීය.  ", "URL": "https://www.ada.lk/0/0/0-361370", "Category": "Latest News", "Parent URL": null}