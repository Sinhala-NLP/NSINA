{"Source": "Ada News", "Timestamp": "31 08 2018", "Headline": "ඥානසාර හිමිගේ ඉල්ලීමක් අධිකරණයට ඉවත දමයි", "News Content": "අධිකරණයට අපහාස කිරීම සම්බන්ධයෙන් තමන් වහන්සේට ලබාදුන් සිර දඬුවමට එරෙහිව අභියාචනාධිකරණයට ඇපෑලක් ඉදිරිපත් කිරීමට අවස්ථාව දෙන ලෙසට පූජ්‍ය ගලගොඩ අත්තේ  ඥානසාර හිමියන් කළ ඉල්ලීමක් අභියාචනාධිකරණය අද (31දා) ප්‍රතික්ෂේප කළේය. අධිකරණයට අපහාස කිරීමේ චෝදනා යටතේ ඥානසාර හිමියන්ට බරපතල වැඩ සහිත වසර හයක සිර දඬුවමක් අභියාචනාධිකරණය පසුගියදා ලබාදුන්නේය. අභියාචනාධිකරණය සභාපති විනිසුරු ප්‍රීති පද්මන් සූරසේන සහ ශිරාන් ගුණරත්න යන විනිසුරු මඩුල්ල ඥානසාර හිමියන් කළ ඉල්ලීම ප්‍රතික්ෂේප කරනු ලැබීය. ඥානසාර හිමියන් වෙනුවෙන් ජනාධිපති නීතිඥ රියන්සි අර්සකුලරත්න මහතා අධිකරණයෙන් මෙම ඉල්ලීම කළේය.   ", "URL": "https://www.ada.lk/0/0/0-339861", "Category": "Latest News", "Parent URL": null}