{"Source": "Ada News", "Timestamp": "10 11 2020", "Headline": "යුක්රේන ජනපතිට කොවිඩ් වෛරසය අසාදානය වෙයි", "News Content": "යුක්රේන ජනාධිපති වොලොඩිමියර් සෙලෙන්ස්කි කොවිඩ්-19 සඳහා ධනාත්මක පරීක්ෂාවක් සිදුකර ඇති බව ඔහු නිවේදනය කරයි. 42 හැවිරිදි ජනාධිපතිවරයා කියා සිටියේ තමාට අපහසුවක් නොදැනෙන බවත්, සෞඛ්‍ය බලධාරීන් විසින් නියම කර ඇති පරිදි ස්වයං හුදකලාවක පසුවන බවත්ය. \"කොවිඩ්-19 තර්ජනයක් නොවන වාසනාවන්ත පුද්ගලයින් නොමැති තරම්\" සෙලෙන්ස්කි ට්විටර් පණිවුඩයේ ලියා තිබුණි. \"සියලුම නිරෝධායන ක්‍රියාමාර්ග අනුගමනය කරමින් සිටියදීත්, මට ධනාත්මක ප්‍රතිඵලයක් ලැබී තිබෙනවා. නමුත් මම ශක්තිමත්ව සිටිනවා. ඒ වගේම හුදකලා වී සිටීමට පොරොන්දු වුණත්, දිගටම රාජකාරී කටයුතු සිදුකරනවා. බොහෝ මිනිසුන් මෙන් මාද කොවිඩ්-19 ජය ගන්නවා.\" මිලියන 42 කට ආසන්න ජනගහනයක් සිටින යුක්රේනය යුරෝපයේ නව වැනි ඉහළම කොවිඩ්-19 ආසාදන වාර්තා කර ඇති රාජ්‍යයි. එරට මේ වනවිට ආසාදිතයන් 469,018ක් වාර්තා වී ඇති අතර, මරණ සංඛ්‍යාව 8,565කි.   ", "URL": "https://www.ada.lk/0/0/0-371438", "Category": "International", "Parent URL": null}