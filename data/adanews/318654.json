{"Source": "Ada News", "Timestamp": "26 03 2018", "Headline": "එක් ත්‍රිරෝද රථ සංගමයක් ගාස්තු ඉහළ නංවයි", "News Content": "\r\n\tඉන්ධන මිල ඉහළ යෑම, අමතර කොටස් මිල ඉහළ යෑම හේතුවෙන් අද (26දා) සිට දෙවැනි කිලෝමීටරයට අයකරන ගාස්තුව රුපියල් 10කින් ඉහළ දමන බව ලංකා ස්වයං රැකියා නියුක්තිකයන්ගේ ත්‍රිරෝද රථ සංගමය පවසයි.\r\n \r\n\tඅමතර කොටස් මිල අඩුකර ත්‍රරෝද රථ සේවාව සඳහා ජාතික ප්‍රතිපත්තියක් සකස් කරන ලෙ ඉල්ලා අද (26දා) ජනාධිපති මෛත්‍රීපාල සිරිසේන මහතා වෙත  සංදේශයක් බාර දෙන බවද එම සංගමයේ සභාපති සුනිල් ජයවර්ධන මහතා සඳහන් කළේය.\r\n \r\n\tමෙතෙක් පළමු කිලෝමීටරයට රුපියල් 50ක මුදලක් හා දෙවැනි කිලෝමීටරයේ සිට රුපියල් 40ක මුදලක් අයකළත් අද සිට ආරම්භක කිලෝමීටරයේ සිට අවසන් කිලෝ මීටරය දක්වා  කිලෝමීටරයකට රුපියල් 50 බැගින් අයකරන බවද සභාපතිවරයා  සඳහන් කළේය.\r\n \r\n\tමේ අතර ලංකා ත්‍රිරෝද රථ රියදුරන්ගේ හා හිමිකරුවන්ගේ සංගමයේ සභාපති සුධීර ජයරුක් මහතාගෙන් කළ විමසුමකදී ඔහු සඳහන් කළේ තම සංගමයට අයත් ත්‍රිරෝද රථවල ගාස්තු ඉහළ දැමීමක් සිදුනොකරන බවයි.\r\n \n\n  ", "URL": "https://www.ada.lk/0/0/0-318654", "Category": "Latest News", "Parent URL": null}