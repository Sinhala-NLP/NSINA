{"Source": "Ada News", "Timestamp": "22 09 2022", "Headline": "රුසියාවට ආයුධ අපනයනය උ.කොරියාව ප්‍රතික්ෂේප කරයි", "News Content": "කොරියානු ප්‍රජාතන්ත්‍රවාදී මහජන සමූහාණ්ඩුව බදාදා රුසියාවට ආයුධ හෝ පතොරම් අපනයනය කිරීම ප්‍රතික්ෂේප කරන බව එරට මාධ්‍ය පවසයි. ප්යොන්ග්යැන්ග් සහ මොස්කව් අතර අවි ගනුදෙනු පිළිබඳ නොසැලකිලිමත් ලෙස කටකතා පතුරුවා හැරීමෙන් උතුරු කොරියාව ප්‍රතිරූපය කැළඹීම පිළිබඳව උතුරු කොරියාව එක්සත් ජනපදයට චෝදනා කළ අතර \"කට වහගෙන සිටින ලෙස\" වොෂිංටනයට අනතුරු ඇඟවීමක්ද කර තිබේ. ජාතික ආරක්ෂක අමාත්‍යාංශයේ සාමාන්‍ය උපකරණ කාර්යාංශයේ උතුරු කොරියානු උප අධ්‍යක්ෂ ජනරාල් උපුටා දක්වමින් එරට මාධ්‍ය පැවසුවේ, \"අපි මීට පෙර කවදාවත් රුසියාවට ආයුධ හෝ පතොරම් අපනයනය කර නැහැ. ඒ වගේම ඒවා අපනයනය කිරීමට සැලසුම් කිරීමක්ද නැහැ. \" යනුවෙනි.   ", "URL": "https://www.ada.lk/0/0/0-397328", "Category": "International", "Parent URL": null}