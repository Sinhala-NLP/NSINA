{"Source": "Ada News", "Timestamp": "12 07 2018", "Headline": "අනවශ්‍ය රෝම සදහටම ඉවතට", "News Content": " රෝම ඉවත් කරගැනීමට පවතින තාවකාලික විසඳුම්වලින් හෙම්බත්ව සිටින ඔබට දැන් නවීන විද්‍යාවේ පිහිටෙන් නැවත කිසිදු දිනයක මතුනොවන ආකාරයට සදහටම රෝම ඉවත් කරගැනීමට පුළුවන. මේ %අද^ අප ඒ සම්බන්ධව සිදුකළ විමසුමකි.  කාන්තාවන් බොහෝ දෙනෙකු පිරිමින් මෙන් මුහුණේ රෝම ඇතිවීම පිළිබඳ නොසතුටෙන් පසුවන්නන් බව පැවසුවහොත් ඒ මතය සමග කාන්තාවන් බොහෝ දෙනෙකු තම එකඟතාව පළකරනු ඇත. එපමණක් නොව කාන්තාවන්ගේ දෑත්, දෙපා, උදරය, පපුව, පිට යන ස්ථානවල සාමාන්‍යයෙන් රෝම වැවෙන්නේ ඉතා සිනිඳු ලෙසය. වැඩි කාලවර්ණයකින් යුතුව නොවුණත් ඇතැම් කාන්තාවන්ගේ දෑත්, දෙපාවල, පිට සහ බඩ, පපුව යන ස්ථානවල පිරිමි අයෙකුගේ මෙන් රෝම වැවෙන අවස්ථා කොතෙකුත් පවතී. එය ලැජ්ජාවට හෝ අපහසුතාවට පත්විය යුතු ශාරීරික වශයෙන් ආබාධමය තත්ත්වයක් සේ සැලකිය යුතු දෙයක් නොවුණද මෙම තත්ත්වය එයට මුහුණදෙන කාන්තාවන්ගේ සිරුරේ හොර්මෝන ක්‍රියාවලියේ යම් වෙනසක් පවතිනවිට හා ඩිම්භ කෝෂවල ගැටලු පවතිනවිට ඇතිවීමට හැක. මෙයින් සිදුවන්නේ කාන්තාවගේ සිරුරේ සමේ පවතින සියුමැලි බව හා අලංකාරය යම්තාක් අඩාළ වීමක් නිසා අනවශ්‍ය රෝම පිළිබඳ සෑම කාන්තාවක්ම කනස්සල්ලට පත්විය හැකිය. විශේෂයෙන්ම කාන්තාවකගේ රූපකාය පෞරුෂත්වයට මේ අනවශ්‍ය රෝම පිළිබඳ ගැටලුව වඩාත් බලපාන්නේ ඇගේ විලාසිතාවන්ට එයින් බරපතළ ලෙස ගැටලු මතුකරන්නට ඇති ඉඩ කඩ හේතුවෙන් බව සුලභ කාරණයකි. එසේ කියන්නේ ඇගේ වෘත්තීය මට්ටමට එයින් යම් බලපෑමක් ඇතිවීම නිසා වෙන්නටත් පුළුවන. යම් කාන්තාවක් නිරූපිකාවක්, නිළියක් හෝ කිසියම් නියත දිගක් තීරණය කිරීම නිසා මදක් කෙටියට පෙනෙනා,( පොලිස් හා හමුදා වැනි නිල ඇඳුම් ඇඳීම වැනි දෙපා මදක් නිරාවරණයව පෙනෙන) ඇඳුම් අඳිනා විට අධික ලෙස රෝම වැවී  තිබීම ඇය අසහනයට පත්කරනා කාරණයක් වන්නට ඉඩ ඇත්තේ එයින් ඇගේ දෙපාවල සුන්දරත්වයට යම් අසුන්දර බලපෑමක් ඇතිවෙන්නට තිබෙන ඉඩ හසර හේතුවෙනි. නමුත් සුන්දරත්වයට ඇති එම බාධාව මිස එම රෝම ඇගේ සාමාන්‍ය ජීවිතයට බලපෑමක් එල්ල නොකරනා බවත්, එයින් යම් ශාරීරික බලපෑමක් ඇති නොකරන බවත් කිව යුතුය. එහෙත් එසේ රෝම වැඩිපුර වැවීමට හේතු සොයා බැලීම නම් වරදක් නොවන්නේ හෝර්මෝන අසමතුලිතතා මෙන්ම ඩිම්භ කෝෂවල පිළිකාමය තත්ත්වයන් පවතින විටත් මෙවන් ලක්ෂණ දැකිය හැකි නිසාය. නමුත් එවන් විශේෂ හේතුවක් රෝම වැවීමට බලනොපාන අවස්ථා තිබෙන බවත් අමතක නොකළ යුතු කරුණකි. කෙසේ නමුත් අනවශ්‍ය තරම් රෝම වැවීමේ සීග්‍රතාවක් පවතී නම් ඔබේ වෛද්‍යවරයා හමුවී අවශ්‍ය පරීක්ෂණ හරහා එයට හේතුව කුමක්ද යන්න තීරණය කරගැනීම වරදක් නොවේ. දැන් අප අනවශ්‍ය රෝම ගැටලුව කාන්තා ඔබට ඇතිවෙන ආකාරය මුහුණ හා කඳ යන කොටස් දෙක වෙන වෙනම ගෙන විවරණය කර බලමු. කාන්තා මුහුණේ අනවශ්‍ය රෝම කම්මුල්, නිකට, සහ තොළ උඩ ඇති විය හැකි අතර මැද්දෙන් එකට හා වූ ඇහි බැමද කාන්තා මුහුණේ සුන්දරත්වයට බාධා කරයි. බොහෝ දෙනෙක් මේ සඳහා ත්‍රෙඩින් ක්‍රමය මෙන්ම වැක්ස් කිරීම , ට්වීසරයක ආධාරයෙන් ගැලවීම වැනි තාවකාලික ක්‍රම යොදාගන්නා අතර, එයද හරියාකාරව සිදු නොකළහොත් වෙනත් රූපලාවණ්‍ය ගැටලු ඇතිකරගන්නට මග පෑදිය හැක.   එසේ රෝම කූපයෙන් රෝම ඇද ඉවත් කරන විට  එහි කේශ මූලය ආසාදනය වීම නිසා කළු පැහැති තිතක් ආකාරයේ පැල්ලමක් මතුවීමට ඉඩ තිබේ. එම අවස්ථාවේ එහි මෙලනින් තැන්පතුවක් ඇතිවීම හේතුවෙන් ඇතිවන මේ තිත් ආකාරයේ පැල්ලම් P I H ලෙස වෛද්‍ය විද්‍යාවේදී හඳුන්වනු ලබයි. මේ නිසා රෝම ඉවත්කිරීම නිසියාකාර දැනුවත් බවකින් සිදු නොකළහොත් එයින් අතුරුඵල රාශියක් ඇතිවීමට ඉඩ තිබේ. විශේෂයෙන් රෝම ඉවත්කිරීම සඳහා කිසියම් ආලේපනයක් තවරන්නේ නම් සමේ සීරීම් වැනි තත්ත්වයන් පවතින විට ඒවා ගැල්වීම එතරම් හිතකර නොවේ. මන්ද ඒවායේ අඩංගු රසායනිකයන් එවන් ස්ථානවලින් ශරීරය තුළට එක්විය හැකි බැවිනි. කුමන ක්‍රමයෙන් ඒවා ඉවත් කළත් එය නැවත වැඩෙන බැවින් වඩා සුදුසු වන්නේ ඒවා නැවත නොවැඩෙන අන්දමේ පිළියමකට යොමුවීම යැයි ඔබට සිතෙනවා ඇත. මෙසේ රෝම ඉවත්කළ හැකි ක්‍රම හතරක් පවතින බව ඔබ දන්නවාද?  ලේසර් හෙයා රිමුවර්\nකිවු ස්විච් ප්ලස්\nඅයි පී එල්\nඩයෝඩ් ලේසර් 808 නැනෝ මීටර්  යනු ඒ ක්‍රම හතරයි. මෙහිදී රෝම ඉවත්කිරීම එක් දවසින්ම සිදු නොකෙරෙන බවත්, ඒ සඳහා වාර 4- 5ක් එම ප්‍රතිකාරයන්ට ලක්විය යුතු බවත් ඔබ දැන සිටිය යුතුය. නමුත් ඉතා දිගු කාලයක් මේ සඳහා බලාසිටිය යුතු නොවේ. මුහුණේ හැරුණු විට කිහිළි, බිකිනි ඒරියා, සහ පිට, පපුව, දෙපා, අත්  ආදී ස්ථානවලත් කාන්තාවන්ට අනවශ්‍ය යැයි සිතෙන පරිදි රෝම පැවතිය හැකිය. ඒවාද සදහටම ඉවත් කරන්නට අප මේ කියූ පර්මනන්ට් හෙයා රිමුවර් ක්‍රම තුළ අවශ්‍ය තරම් විසඳුම් තිබේ. මේවායේ අතුරු ආබාධ රහිත වන අතර අධික වියදමක්ද නොවේ. රුපියල් දස දහසත්, දොළොස් දහසත් අතර මුදලක් මෙම ප්‍රතිකාරයන්  සඳහා දල වශයෙන් වැය විය හැකි අතර, නැවත වතාවක් කිසිදු දිනයක රේසර්, වැක්ස්, රිමුවර් ක්‍රීම්. ත්‍රෙඩින් හෝ අනවශ්‍ය රෝම තාවකාලිකව ඉවත් කරන්නට දහස් ගණනින් මුදල් වැයකරන්නට ඔබට සිදු නොවනු ඇත.  ඔබේ සිරුරේ හොර්මෝන තත්ත්වය කුමක් වුවත්, ආරය කුමක් වුවත් මේ ක්‍රමයෙන් සදහටම ඔබේ රෝම ඉවත්ව ගිය පසු නැවත ඇතිවීමක් සිදුනොවේ. එමෙන්ම මේ රෝම ඉවත් කළ පසු එය ඉවත් කර ඇති බවට කිසිදු සලකුණක් පිටතින් නොපෙනෙන බවද විශේෂයෙන් සඳහන් කළ යුතුය. මේ පිළිබඳව ඔබට වැඩිදුර තොරතුරු දැනගැනීමට අවැසි නම් 0716412427 යන දුරකථන අංකය මගින් වෛද්‍ය ජයරුවන් බණ්ඩාර මහතාව ඇමතිය හැක.  සටහන - නාලිකා රාජපක්ෂ \n     ", "URL": "https://www.ada.lk/0/0/0-338208", "Category": "Woman", "Parent URL": null}