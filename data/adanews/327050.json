{"Source": "Ada News", "Timestamp": "6 05 2018", "Headline": "දකුණු අධිවේගය අසළ ඉන්ධනහලක් කොල්ලකයි", "News Content": "\r\n\tදක්ෂිණ අධිවේගි මාර්ගයේ පින්නදුව පිවිසුම ආසන්නයේ පිහිටි ඉන්ධන පිරවුම්හලට  අද (06දා) අළුයම 12.15ට පමණ  මුහුණු ආවරණය කරගෙන යතුරු පැදියකින් පැමිණි කොල්ලකරුවන් දෙදෙනෙකු ටී 56 ගිණි අවියක් පෙන්වා  ඉන්ධන පිරවුම්හලේ පොම්කරුට තර්ජනය කොට රුපියල් 38000ක මුදලක් කොල්ලකාගෙන පලාගොස් ඇති බව ගාල්ල වරාය පොලිසිය කියයි.\r\n \r\n\t ඉන්ධන පිරවුම්හල කොල්ලකැ කොල්ලකරුවන් දෙදෙනා අධිවේගි පිවිසුම් මාර්ගය දිගේ ගොස් යක්ගහ දෙසට පළාගොස් ඇතිබවද පොලිසිය කියයි. කොල්ලකරුවන් දෙදෙනා මුහුණු ආවරණය කරගෙන  යතුරුපැදියේ අංක තහඩු  වසාගෙන  පැමිණ  ඇති බව පොලිස් පරික්ෂණ වලදි අනාවරණය වි ඇත.\r\n \n\n  ", "URL": "https://www.ada.lk/0/0/0-327050", "Category": "Latest News", "Parent URL": null}