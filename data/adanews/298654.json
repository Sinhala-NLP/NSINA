{"Source": "Ada News", "Timestamp": "24 12 2017", "Headline": "ලොව විශාලතම උභයචාරී ගුවන් යානය චීනය නිපදවයි", "News Content": "\r\n\tලොව විශාලතම උභයචාරී ගුවන් යානය, AG600 යානය චීනයේ නිෂ්පාදනයක් ලෙස සිය ප්‍රථම පියාසැරිය සාර්ථකව සිදුකර තිබේ.\r\n \r\n\tබෝයිං 747 ගුවන් යානයක් තරමට විශාල මෙම යානය සතුව ටර්බෝ එන්ජින් 4ක් පවතී. දකුණුදිග ගුවාන්ග්ඩොන්ග් පළාතේ සුහායි ගුවන් තොටුපොළෙන් ගුවනට පිවිසි මෙම යානය පැයක ගුවන් කාලයක් සිය මංගල ගමනේදී පවත්වා තිබේ.\r\n \r\n\tමිනිසුන් 50 දෙනෙකුට එකවර ගමන් කළ හැකි යානයට නොනවත්වා පැය 12ක ගුවන් ගමනක් සිදුකළ හැකි බව කියැවේ.\r\n \r\n\tගිනි නිවීමේ සහ සාගර ආශ්‍රිත මුදාගැනීම් මෙහෙයුම් සඳහාද යොදාගත හැකි මෙම යානය දකුණුචීන මුහුදේ සේවයට යෙදවෙනු ඇති බවද කියැවෙයි.\r\n \r\n\tෂිංහුවා පුවත් ඒජන්සිය පවසා සිටියේ ගොඩබිම, සාගය මෙන්ම කඳු ශිඛර වෙතද මුදාගැනීමේ මෙහෙයුම් සඳහා මෙම යානාය යොදාගත හැකි බවයි.\r\n \n\n  ", "URL": "https://www.ada.lk/0/0/0-298654", "Category": "International", "Parent URL": null}