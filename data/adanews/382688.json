{"Source": "Ada News", "Timestamp": "6 08 2021", "Headline": "කටුනායක කොවිඩ් ආසාදිතයින් ඉහළට", "News Content": "කටුනායක ප්‍රදේශයේ ඊයේ දින කොරෝනා ආසාදිතයන් 183 දෙනෙකු වාර්තා වී ඇති බව ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ , වෛද්‍ය නලීන් ආරියරත්න මහතා පැවසීය . මෙම වාර්තා වීම ඉතාමත් ඉහළ අගයක් බව වෛද්‍ය නලීන් ආරියරත්න මහතා පැවසීය . මේ අතරින් කටුනායක සීදුව සෞඛ්‍ය වෛද්‍ය නිලධාරී කොට්ඨාසය තුළින් ඊයේ දින කොරෝනා ආසාදිතයන් 142 දෙනෙකු වාර්තා වී සිටිති . ඒ අනුව මේ දක්වා මෙම කොට්ඨාසය තුළින් කොරෝනා ආසාදිතයන් 4,504 දෙනෙකු වාර්තා වී තිබේ . එමෙන්ම කටුනායක නිදහස් වෙළෙඳ කලාපය තුළින් ද තවත් කොරෝනා ආසාදිතයන් 41 දෙනෙකු ඊයේ දින හදුනා ගෙන තිබේ . ඒ අනුව මෙම කලාපය තුළින් මේ දක්වා කොරෝනා ආසාදිත සේවකයින් 3,951 දෙනෙකු වාර්තා වී තිබේ .    ", "URL": "https://www.ada.lk/0/0/0-382688", "Category": "Latest News", "Parent URL": null}