{"Source": "Ada News", "Timestamp": "18 02 2018", "Headline": "නවසීලන්තයේ නේවාසික භූමි විදේශිකයන්ට තහනම් වෙයිද?", "News Content": "\r\n\tනවසීලන්තයේ නේවාසික ගොඩනැගිලි සහ ඉඩම් විදේශිකයන්ට මිලදී ගැනීම තහනම් කිරීමේ හැකියාව සම්බන්ධයෙන් එරට වත්මන් රජය අවධානය යොමුකර තිබේ.\r\n \r\n\tපසුගිය වසර කිහිපය තුළ එරට දේපොළ වෙළෙඳාම් ක්ෂේත්‍රයේ මිල ගණන් අහස උසට ඉහළ යෑම මේ තත්ත්වයට හේතුව බව කියයි.\r\n \r\n\tපසුගිය වසරේදී පමණක් සාමාන්‍ය නිවස මිල ගණන් 5.8%කින් ඉහළ යන විට, රටේ මිල අධිකම නගරය ලෙස සැලකෙන ඔක්ලන්ඩ්හි නිවාස මිල ගණන් 1.8%කින් ඉහළ ගොස් ඇති බව නවසීලන්ත දේපොළ වෙළෙඳාම් ආයතනය පවසයි.\r\n \r\n\tඑරට වෙළෙඳ අමාත්‍ය ඩේවිඩ් පාර්කර් පවසා සිටියේ ගෝලීය ධනවාදයේ ඇතැම් දුරාචාරයන්ගෙන් නවසීලන්තය බේරාගැනීමට තමන් කටයුතු කරමින් සිටින බවයි.\r\n \r\n\tනවසීලන්තය තුළ නේවාසික ගොඩනැගිලි හා ඉඩම් මිලදී ගැනීමේදී විදේශිකයන්ගේ ක්‍රියාකාරකම් මේ ආකාරයෙන් එහි දේපොළ වෙළෙඳාම් ක්ෂේත්‍රයේ මිල ගණන් අහස උසට ඉහළ යෑමට හේතු වී ඇති බව කියැවෙයි.\r\n \n \n  ", "URL": "https://www.ada.lk/0/0/0-310805", "Category": "International", "Parent URL": null}