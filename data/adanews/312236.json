{"Source": "Ada News", "Timestamp": "25 02 2018", "Headline": "වැඩ තහනම් කළ විදුලි සේවකයන් 06 දෙනා රැකගැනීමට කරන දේ", "News Content": "\r\n\tවැඩ තහනමකට ලක්කර සිටින විදුලිබල මණ්ඩල වෘත්තිය සමිති නියෝජිතයන් 06දෙනා දින 14ක් තුළ වහාම සේවයේ පිහිටු විය යුතු බව සංස්ථා මණ්ඩල අධිකාරි වෘත්තීය සමිති එකමුතුව සඳහන් කරයි.\r\n \r\n\tවිදුලිබල මණ්ඩලයේ පවතින දූෂණ වංචාවලට එරෙහිව හා වැටුප් විෂමතාවන්ට එරෙහිව වෘත්තිය ක්‍රියාමාර්ග දියත් කිරීම නිසා මෙම වෘත්තිය සමිති නියෝජිතයන්ගේ වැඩ තහනම් කර තිබෙන බවද එම එකමුතුවේ කැඳවුම්කාර මණ්ඩල සාමාජික සමස්ත ලංකා ප්‍රවාහන සේවක සංගමයේ ලේකම් සේපාල ලියනගේ මහතා අද (25) පැවැති මාධ්‍ය සාකච්ඡාවකදී සඳහන් කළේය.\r\n \r\n\tදින 14ක් තුළ  ඔවුන් නැවත සේවයේ පිහිටුවීමට කටයුතු නොකළහොත් වරාය, ජලසම්පාදන, ටෙලිකොම්, ඛනිජ තෙල් ප්‍රවාහන බැංකු වෘත්තීය සමිති සමග එක්ව වෘත්තීය ක්‍රියාමාර්ග දියත් කිරීමට පියවර ගන්නා බවද හෙතෙම පවසා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-312236", "Category": "Latest News", "Parent URL": null}