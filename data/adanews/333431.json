{"Source": "Ada News", "Timestamp": "3 06 2018", "Headline": "චීන නිවාස ව්‍යාපෘතිය ඉන්දීය විරෝධයෙන් නවතී?", "News Content": "\r\n\tඋතුරු නැගෙනහිර පළාත්වල නිවාස 4000ක ව්‍යාපෘතිය තාවකාලිකව නතර කිරීම කෙරෙහි අමාත්‍ය මණ්ඩලයේ අවධානය යොමු වී ඇතැයි රජයේ ආරංචි මාර්ග පවසයි.\r\n \r\n\tඅමාත්‍ය ඩී.එම්.ස්වාමිනාදන් මහතා මේ පිළිබඳ පසුගිය අමාත්‍ය මණ්ඩලයට සංදේශයක් ඉදිරිපත් කර ඇති අතර, එය මෙවර අමාත්‍ය මණ්ඩල රැස්වීමේදී සාකච්ඡා වී ඇත. මෙම නිවාස ව්‍යාපෘතිය ඉදිකිරීමට චීන ආයෝජකයන් පිරිසක් ඉදිරිපත් වී ඇති අතර ඊට ඉන්දීය රජය විරෝධය පළකර තිබේ. මේ නිසා එම නිවාස ව්‍යාපෘතිය තාවකාලිකව නතර කිරීමට පසුගිය අමාත්‍ය මණ්ඩල රැස්වීමේදී තීරණය කර ඇතැයි එම ආරංචි මාර්ග සඳහන් කළේය.\r\n \n\n  ", "URL": "https://www.ada.lk/0/0/0-333431", "Category": "Latest News", "Parent URL": null}