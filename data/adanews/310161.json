{"Source": "Ada News", "Timestamp": "15 02 2018", "Headline": "රූපවාහිනීයේ නව ප්‍රවෘත්ති මැදිරියක් - හිස් වන ඉඩ සංහිඳියාවේ නාලිකාවට", "News Content": "\r\n\tශ්‍රී ලංකා රූපවාහිනී සංස්ථාවේ නව ප්‍රවෘත්ති මැදිරිය මුදල් හා ජනමාධ්‍ය අමාත්‍ය මංගල සමරවීර මහතා අතින් අද (15දා) විවෘත කෙරිණි. ලොව ප්‍රධාන පෙළේ රූපවාහිනී ආයතන භාවිත කරන එච්.ඩී. තාක්ෂණයෙන් යුතු නවීනතම උපකරණවලින් මෙම මැදිරිය සමන්විත බව එම අමාත්‍යාංශය නිවේදනය කරයි.\r\n \r\n\tශ්‍රී ලංකා රූපවාහිනී සංස්ථාවේ 36 වැනි සංවත්සරය පසුගියදා සැමරුණු අතර 1986 ට පසු සජීව වැඩසටහන් ඉදිරිපත් කිරීම සඳහා ස්ථිර මැදිරියක් නිර්මාණය වන ප්‍රථම අවස්ථාව මෙය බවද කියැවෙයි.\r\n \r\n\tප්‍රවෘත්ති අංශය තුළම මෙම ප්‍රවෘත්ති මැදිරිය ඉදිකිරීම හේතුවෙන් හිස් වන මැදිරිය ඉදිරියේදී ආරම්භ කිරීමට නියමිත සංහිඳියාවේ නාලිකාව වෙනුවෙන් යොදා ගැනීමට නියමිත බවද අමාත්‍යාංශය වැඩිදුරටත් පවසයි.\r\n \n\n  ", "URL": "https://www.ada.lk/0/0/0-310161", "Category": "Business", "Parent URL": null}