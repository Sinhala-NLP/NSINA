{"Source": "Ada News", "Timestamp": "19 06 2022", "Headline": "මැක්රොන්ගේ පක්ෂයට බහුතර බලය අහිමි වෙයි", "News Content": "ප්‍රංශයේ අභ්‍යන්තර කටයුතු අමාත්‍යාංශය විසින් ප්‍රකාශයට පත් කරන ලද අවසන් ප්‍රතිඵලවලට අනුව ඉරිදා පැවති දෙවැනි වටයේ ව්‍යවස්ථාදායක මැතිවරණයෙන් පසුව එළඹෙන ජාතික සභාවේදී ප්‍රංශ ජනාධිපති එමානුවෙල් මැක්රෝන්ට නිරපේක්ෂ බහුතරයක් අහිමිවී ඇත. පාර්ලිමේන්තු බහුතරයක් සඳහා අවශ්‍ය ආසන 289ට වඩා අඩුවෙන් ලබාගෙන මැක්රෝන්ගේ සන්ධානය ආසන 245ක් පමණක් දිනා ගත්තේය. අභ්‍යන්තර කටයුතු අමාත්‍යාංශයේ නිල ප්‍රතිඵලවලට අනුව, වාමාංශික සන්ධානය ආසන 131ක් දිනාගත් අතර, අන්ත දක්ෂිණාංශික ජාතික රැලිය ආසන 89ක් ලබාගත්තේය. 2017 වසරේ පැවති 57.36%ට සාපේක්ෂව දෙවැනි වටයේ ඡන්දය දීමෙන් වැළකී සිටීමේ ප්‍රතිශතය 53.77%ක් වූ බව අමාත්‍යාංශය පවසයි.   ", "URL": "https://www.ada.lk/0/0/0-394612", "Category": "International", "Parent URL": null}