{"Source": "Ada News", "Timestamp": "20 04 2020", "Headline": "ජර්මනිය සීමා ලිහිල් කරයි", "News Content": "කොරෝනා ආසාදන වක්‍රය පාලනයට කර ඇති  බවත් ඒ අනුව එරට ඇතැම් සීමාවන් ලිහිල් කිරිමට කටයුතු කරන බවත් ජර්මනිය  පවසයි. ඒ අනුව කුඩා සාප්පු, පොත් සාප්පු, ගරාජ සහ බයිසිකල් වෙළඳසැල් සමාජ දුරස්ථ පියවරයන් අනුගමනය කරමින් ක්‍රියාත්මක කිරීමේ අවස්ථාව ලබාදී තිබේ. පාසල් තවදුරටත් වසා දමා ඇති නමුත් මෙම ගිම්හානයේදී උපාධිය ලැබීමට නියමිත පන්ති ක්‍රමයෙන් නැවත ආරම්භ වන අතර විශ්ව විද්‍යාලවලට විභාග පැවැත්වීමට අවසර දෙනු ලැබේ. ඒ හැර එරට අනෙක් සියලුම අගුළු දැමීමේ පියවර ක්‍රියාත්මක වේ.    නිල සංඛ්‍යාලේඛනවලට අනුව ජර්මනියේ සඳුදා නව රෝගීන් 1,775 ක් වාර්තා වූ අතර කොවිඩ් -19 හා සම්බන්ධ මරණ සංඛ්‍යාව 110 කින් ඉහළ ගොස් 4,404 ක් විය  ", "URL": "https://www.ada.lk/0/0/0-361059", "Category": "Latest News", "Parent URL": null}