{"Source": "Ada News", "Timestamp": "6 05 2019", "Headline": "යාපනයේ සෝදිසි මෙහෙයුම් වලදී යුද හමුදා නිලඇඳුම් හා උපකරණ  හමුවෙයි", "News Content": "යාපනය චාවකච්චේරි ප්‍රදේශයේදී යුද හමුදාව හා පොලීසිය විසින් ඊයේ (05) රාත්‍රියේ සිදුකරන ලද සෝදිසි මෙහෙයුම් වලදී යුදහමුදා නිලඇඳුම් හා වෝකිටෝකි කිහිපයක් සමඟ සැකකරුවන් දෙදෙනෙකු අත්අඩංගුවට ගත් බවට චාවකච්චේරි පොලීසිය පවසයි. චාවකච්චේරි මාර්ග බාධකයකදී සූඛෝපභෝගී කාර් රථයකින් ගමන් කරමින් සිටි අයෙකු ළඟ අවසරයක් නොමැති වෝකිටෝකි 3ක් හා චාජර් 3ක් තිබී අදාළ සැකකරු සමඟ කාර් රථය පොලීසිය විසින් අත්අඩංගුවට ගෙන ඇත. මේ අතර චාවකච්චේරි මුස්ලිම් පල්ලියක් අසල පිහිටි නිවසක් පරික්ෂා කිරීමේදී එහි තිබී යුද හමුදා නිලඇඳුම් තොගයක් සමඟ  නිවසේ හිමිකරුද අත්අඩංගුවට ගත් බවට චාවකච්චේරි පොලීසිය පැවසීය. අත්අඩංගුවට ගත් සැකකරුවන් දෙදෙනා අධිකරණයට ඉදිරිපත් කිරීමට පියවර ගෙන ඇති බවටද පරික්ෂණ සිදු කරන චාවකච්චේරි පොලීසිය වැඩිදුරටත් පවසයි.   ", "URL": "https://www.ada.lk/0/0/0-348118", "Category": "Latest News", "Parent URL": null}