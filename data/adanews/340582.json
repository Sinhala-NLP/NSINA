{"Source": "Ada News", "Timestamp": "22 09 2018", "Headline": "ලංකාවේ ප්‍රථම රෙටිනල් කැමරාව අක්ෂි රෝහලට", "News Content": "ශ්‍රී ලංකා ඉතිහාසයේ ප්‍රථම වතාවට අධි තික්ෂණික රෙටිනල් කැමරාවක් මගින් දියවැඩියා රෝගීන්ගේ ඇස් පරීක්ෂා කිරීමට කටයුතු සූදානම් කර තිබේ. සෞඛ්‍ය ප්‍රවර්ධන කාර්යාංශය සඳහන් කරන්නේ සැප්තැම්බර් 21 දා සිට ඔක්තෝබර් 21 දා දක්වා ජාතික අක්ෂි රෝහලට පැමිණ මෙම පරීක්ෂාව නොමිලයේ කරගත හැකි බවයි. මෙම රෙටිනල් කැමරාව කොළඹ ජාතික අක්ෂි රෝහලේ ස්ථාපිත කිරීමට නයමිත අතර ඉතා නිවැරදිව ඉක්මනින් දියවැඩියා රෝගීන්ගේ ඇස් පරීක්ෂා කිරීමට මේ හරහා අවස්ථාව තිබේ. නිවාඩු දින වලදි හැර සතියේ වැඩකරන දිනවලදී පෙ.ව. 8.00 සිට සවස 4.00 දක්වා අක්ෂි රෝහලේ අංක 30 පරීක්ෂණ කාමරයෙන් මෙම පරීක්ෂණය සිදුකර ගත හැකිය. ඒ සඳහා කලින් වේලාව හා දිනය වෙන් කර ගැනීමද අවශ්‍ය නොවේ.   ", "URL": "https://www.ada.lk/0/0/0-340582", "Category": "Latest News", "Parent URL": null}