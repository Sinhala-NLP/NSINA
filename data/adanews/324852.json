{"Source": "Ada News", "Timestamp": "25 04 2018", "Headline": "පක්ෂ නායක රැස්වීමක් මැයි 02 දා", "News Content": "\r\n\tපාර්ලිමේන්තුව නියෝජනය කරන දේශපාලන පක්ෂ නායකයන්ගේ පක්ෂ නායක රැස්වීමක් මැයි 02දා කථානායක කරු ජයසූරිය මහතාගේ ප්‍රධානත්වයෙන් පැවැත්වීමට නියමිතය.\r\n \r\n\tපාර්ලිමේන්තු සැසිය නැවත ආරම්භ වන මැයි 08 වැනිදා හා ඉන් අනතුරුව පාර්ලිමේන්තු කටයුතු ඉදිරියට පවත්වාගෙන යෑම පිළිබඳව සාකච්ඡා කිරීමට මෙම සාකච්ඡාව කැඳවා තිබේ.\r\n \r\n\tමෙය නොනිල මට්ටමින් පැවැත්වෙන සාකච්ඡාවක් වේ. මැයි 08 වැනිදා පාර්ලිමේන්තුව කැඳවූවත් එය ජනපතිවරයා සිදුකරන රාජාසන කතාවට පමණක් සීමා වේ.\r\n \r\n\tමේ අනුව ඉන් පසුව පාර්ලිමේන්තුව කැඳවන දින හා ඉදිරි කටයුතු පිළිබඳව මැයි 02 දා පැවැත්වීමට නියමිත පාර්ලිමේන්තු පක්ෂ නායකයන්ගේ රැස්වීමේදී තීරණය කිරීමට නියමිතය.\r\n \r\n\tඑසේම නව සැසිවාරය ආරම්භ වූ විට පාර්ලිමේන්තුවේ ගිණුම් කාරක සභාව (COPA) හා පොදු ව්‍යාපාර පිළිබඳ කාරක සභාව (COPE) කමිටු සඳහා නව සාමාජිකයන් පත්කළ යුතුද වේ.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-324852", "Category": "Latest News", "Parent URL": null}