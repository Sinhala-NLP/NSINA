{"Source": "Ada News", "Timestamp": "28 07 2022", "Headline": "ඩිසල් ලීටර් 1500ක් සමග 02ක්  මාට්ටූ", "News Content": "දක්ෂිණ අධිවේගී මාර්ගය හරහා අනාරක්ෂිතලෙස බලපත්‍ර නොමැතිව ප්‍රවාහනය කරමින් තිබු ඩිසල් ලීටර් 1500ක් පිරවූ බැරල්  15ක් සමඟ සැකකරුවන් දෙදෙනෙකු අත්අඩංගුවට ගැනීමට දක්ෂිණ අධිවේගී අන්තර් හුවමාරු  පොලිස් ඒකකයේ හම්බන්තොට මාගම්පුර පිවසුමේ නිලධාරීන් සමත්වී  තිබෙනවා. අද (28දා) අලුයම 3.30 පමණ සැකකටයුතු මෙම  ලොරි රථය පරික්ෂා කිරීමේදී තහවුරු වී ඇත්තේ සුරතල් මසුන් ප්‍රවාහනය කරන මුවාවෙන්  මේ ආකාරයෙන් ඩිසල් ප්‍රවාහනය කරන බවයි. එමෙන්ම ඩිසල් පිරවූ බැරල් නොපෙනෙන ලෙස සුරතල් මසුන් ඇසුරුම් කීපයක්ද යොදා තිබෙන ආකාරය පොලිසියට නිරීක්ෂණය වී තිබේ. අදාල ඩිසල් තොගය හම්බන්තොට සිට මිගමුව දක්වා ප්‍රවාහනය කර තිබෙන බවත් අදාල සැකකරුවන් කොච්චිකඩේ හා නාරම්මල පදිංචිකරුවන් බවත් තහවුරු වී ඇති අතර අදාල ඩිසල් තොගය හම්බන්තොට වාරයේ ධිවර යාත්‍රාවලට ලබාදෙන ඉන්ධන තොග බවට සැක පවතින හෙයින් ඒ සම්බන්ධයෙන් සෙවීමට පරීක්ෂණයක් ආරම්භ කර තිබෙන බවයි පොලිසිය කියා සිටියේ. අදාළ ඩිසල් තොගය ,සැකකරුවන් හා ලොරි රථය හම්බන්තොට අධිකරනයට ඉදිරිපත්කිරීමට නියමිත වේ.     ", "URL": "https://www.ada.lk/0/0/0-395812", "Category": "Latest News", "Parent URL": null}