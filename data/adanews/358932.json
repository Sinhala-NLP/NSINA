{"Source": "Ada News", "Timestamp": "13 03 2020", "Headline": "රිය අනතුරකින් හිමි නමක් අපවත් වෙති", "News Content": "අරංගල්විල පොලිස් වසමේ දිඹුලාගල සොරුවිල මාර්ගයේ සොරුවිල ප්‍ර දේශයේදී මාර්ගයේ ගමන් ගත් කාර් රථයක් රියදුරුට පාලනය කරගත නොහැකිව මාර්ගයේ ඉවතට පැන ගසක ගැටීමෙන් ඊයේ (12) රාත්‍රියේ සිදුවූ අනතුරින් කාර් රථයේ ගමන් ගත් හිමිනමක් අපවත් වී ඇති බව පොලිස් මූලස්ථානය සඳහන් කරයි. අනතුරින් තුවාල ලැබු රියදුරු සහ හිමිනම රෝහලට ඇතුලත් කිරීමේදි හිමිනම අපවත් වී ඇත. අපවත් වූ හිමිනම දිඹුලාගල ආරන්‍ය සේනාසනයේ වැඩ වාසය කල හිමි නමක් වන අතර අරංගල්විල පොලීසිය වැඩිදුර විමර්ශන සිදුකරයි.  ", "URL": "https://www.ada.lk/0/0/0-358932", "Category": "Latest News", "Parent URL": null}