{"Source": "Ada News", "Timestamp": "9 06 2021", "Headline": "තවත් සයිනොෆාම් එන්නත් මිලියනයක් දිවයිනට", "News Content": "චීනයේ නිෂ්පාදිත සයිනොෆාම් එන්නත් තවත්  මාත්‍රා ලක්ෂ 10 ක් අද දින අලුයම චීනයේ සිට ශ්‍රී ලන්කන් ගුවන් සේවයේ ගුවන් යානයකින් කටුනායක ගුවන් තොටුපළ වෙත රැගෙන පැමිණ තිබේ . මෙය ශ්‍රී ලංකාව විසින් මිලදී ගෙන මෙරටට රැගෙන ආ දෙවන එන්නත් තොගයයි . මෙම එන්නත් තොගය චීනයේ බෙයිජිං නුවර සිට පැමිණි  ශ්‍රී ලන්කන් ගුවන් සේවයේ යූ.එල්.- 869 දරන ගුවන් යානයෙන් අද දින අලුයම 5.02 ට කටුනායක ගුවන් තොටුපළ වෙත රැගෙන විත් තිබුණි . මෙම එන්නත් තොගය ගුවන් යානයෙන් ගොඩ බෑමෙන් පසුව , කටුනායක ගුවන් තොටුපළ ගුවන් භාණ්ඩ ගම්මානයේ ආනයන අංශයේ ගබඩා කර තැබීමෙන් අනතුරුව , ශ්‍රී ලංකා ඖෂධ නීතිගත සංස්ථාවේ විශේෂ ශීතකරණ පහසුකම් සහිත ට්‍රක් රථ මගින් ඔවුන්ගේ කොළඹ පිහිටි මධ්‍යම ගබඩා සංකීර්ණය වෙත රැගෙන යෑමට පියවර ගෙන තිබේ .    ", "URL": "https://www.ada.lk/0/0/0-379770", "Category": "Latest News", "Parent URL": null}