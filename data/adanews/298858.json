{"Source": "Ada News", "Timestamp": "25 12 2017", "Headline": "කුකුල් මස් කඩයකින් රුවන්වැලි සෑයේ කැලැන්ඩර් බෙදූ 3ක් රිමාන්ඩ්", "News Content": "\r\n\tබෞද්ධ ජනතාවගේ වන්දනාවට පාත‍්‍ර ප‍්‍රධාන විහාරසථානයක් මාංශ ව්‍යාපාරික ස්ථානයක ප‍්‍රචාරක කටයුතුවලට යොදා ගැනීමේ චෝදනාවට වරදකරුවන් වූ පුද්ගලයෝ තිදෙනෙක් මේ මස (27දා) තෙක් රිමාන්ඞ් භාරයේ තබන ලෙස රත්නපුර වැඩබලන මහේස්ත‍්‍රාත් ප‍්‍රියංකා ගුණවර්ණසූරිය මහත්මිය ඊයේ ( 24දා) නියෝග කළාය.\r\n \r\n\tරත්නපුර පුලූගුපිටිය ප‍්‍රදේශයේ කුකුලු මස් අලෙවි කරන වෙළඳසැලක ව්‍යාපාරිකයන් දෙදෙනෙකු වන කුරුණෑගල කැකුණගොල්ල, ගාල්ලගම ලිපිනයේ පදිංචි මොහොමඩ් නිලාම් සහ මොහොමඩ් රින්සාන් යන දෙසොයුරන් සහ  කුරුණෑගල අනුර ප‍්‍රින්ටස් නම් ආයතනයේ කළමනාකරු බව සඳහන් සනත් යන තිදෙනෙකු මෙසේ රක්ෂිත බන්ධනාගාර ගත කෙරුණි.\r\n \r\n\tපළමු සැකකරුවන් දෙදෙනා කුරුණෑගල ප‍්‍රදේශයේ පදිංචිකරුවෝ වෙති. මාස කිහිපයකට පෙර ඔවුන් රත්නපුරේ පුලූගුපිටිය ප‍්‍රදේශයෙන් වෙළඳසැලක් කුලියට ගෙන කුකුල් මස් වෙළෙඳසැලක් අරඹා තිබේ. මීට දින කිහිපයකට පෙර  එම වෙළෙඳසැලෙන් කුකුලු මස් මිලදී ගන්නා පාරිභෝගිකයන්ට රුවන්වැලි මහ සෑයේ පිංතූරය සහිත නව වසරට නියමිත කැලැන්ඩරයක් ද ලබාදි තිබේ.\r\n \r\n\tබෞද්ධ ජනතාවගේ වන්දනාවට පාත‍්‍ර ප‍්‍රධාන විහාරසථානයක් මාංශ ව්‍යාපාරික ස්ථානයක ප‍්‍රචාරක කටයුතුවලට යොදා ගැනීම ගැන ප‍්‍රදේශයේ මහා සංඝරත්නය සහ ජනතාව රත්නපුර පොලීසියට කළ දැනුම්දීමක් මත එම ස්ථානයේ තිබී එවැනි කැලැන්ඩර් පනහක් ද සොයා ගෙන තිබේ.\r\n \r\n\tපසුව ඒවා මුද්‍රණය කළ මුද්‍රාණායතනයේ කළමනාකරු බව කියන පුද්ගලයා ද සමග මාංශ සමග ඒවා බොදුන් ව්‍යාපාරිකයන් දෙදෙනා පොලිස් අත්අඩංගුවට ගෙන  වැඩබලන මහේස්ත‍්‍රාත්වරිය හමුවට ඉදිරිපත් කිරීමෙන් පසු මෙසේ රිමාන්ඩ් භාරයට පත් කරනු ලැබීය.\r\n \n\n \r\n\t \r\n  ", "URL": "https://www.ada.lk/0/0/0-298858", "Category": "Latest News", "Parent URL": null}