{"Source": "Ada News", "Timestamp": "22 11 2017", "Headline": "ADB වෙතින් ඇ.ඩො.මි 350ක ආධාරයක්", "News Content": "\r\n\tමෙගා වොට් 100 ක ධාරිතාවයෙන් යුත් සුළං බලාගාරයක් මන්නාරම දූපතේ ඉදිකිරීම සඳහා සහ මහා මාර්ග කිලෝ මීටර 340ක් ඇතුළුව ග්‍රාමීය මංමාවත් කිලෝමීටර 3400 ක් සංවර්ධනය කිරීම සඳහා ආසියානු සංවර්ධන බැංකුව විසින් ඇ.ඩො.මිලියන 350ක ආධාරයක් ලබාදීම සඳහා අද (22දා) ගිවිසුම් දෙකකට එළැඹ තිබේ.\r\n \r\n\tමෙම ගිවිසුම යටතේ සංවර්ධනය කරනු ලබන මාර්ග සියල්ල, ඕනෑම කාලගුණික තත්ත්වයන්ට සරිලන පරිදි සංවර්ධනය කිරීම හා නඩත්තු කිරීම මෙම ව්‍යාපෘතියේ විශේෂත්වය බව කියයි.\r\n \r\n\tමෙම ව්‍යාපෘති දෙක සඳහා වන ගිවිසුම් දෙකකට මුදල් හා ජනමාධ්‍ය අමාත්‍ය මංගල සමරවීර සහ ආසියානු සංවර්ධන බැංකුවේ උප සභාපති වෙන්චයි ෂැන්ග් යන මහත්වරු ඉදිරියේදී මුදල් අමාත්‍යාංශයේදී අත්සන් තැබූ බව එම අමාත්‍යාංශය නිවේදනය කරයි.\r\n \n\n  ", "URL": "https://www.ada.lk/0/0/0-291707", "Category": "Business", "Parent URL": null}