{"Source": "Ada News", "Timestamp": "9 04 2018", "Headline": "හංගේරියාවේ බලය තෙවැනි වරටත් හිටපු වික්ටර් වෙතම", "News Content": "\r\n\tහංගේරියාවේ අන්ත දක්ෂිණාංශික අගමැති අපේක්ෂක හා හිටපු අගමැති වික්ටර් ඕර්බන් තෙවැනි වතාවටත් එරට අගමැති ධුරයට තේරීපත්ව තිබේ.\r\n \r\n\tඉරිදා පැවති හංගේරියානු මහ මැතිවරණයෙන් තෙවැනි වරටත් බලයේ සිටීමට ඔහුට අවස්ථාව හිමිව ඇති අතර, ඔහු නියෝජනය කරන ෆිඩේස් පක්ෂයට තුනෙන් දෙකක බහුතර බලයක් ලබාගැනීමට හැකිවනු ඇතැයිද පුරොකථනය කෙරෙයි.\r\n \r\n\t54 වැනි වියෙහි පසුවන වික්ටර් මෙවර මැතිවරණය මෙහෙයවනු ලැබුවේ සංක්‍රමණ විරෝධී පසුබිමක සිටය.\r\n \r\n\tමෙවර මැතිවරණයෙන් හංගේරියානු ජනතාවට මෙන්ම, හංගේරියාවට සිය ආරක්ෂාව තහවුරු කරගැනීමට හැකිවනු ඇති බව ජයග්‍රහණයෙන් පසුව ජනතාව අමතමින් වික්ටර් පවසා සිටියේය.\r\n \n\n  ", "URL": "https://www.ada.lk/0/0/0-322050", "Category": "International", "Parent URL": null}