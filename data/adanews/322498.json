{"Source": "Ada News", "Timestamp": "11 04 2018", "Headline": "අනධ්‍යයන සේවකයන් 17 දාට පෙර වැඩට නාවොත් දැඩි ක්‍රියාමාර්ග ", "News Content": "\r\n\tවැඩ වර්ජනයේ නිරතව සිටින විශ්වවිද්‍යාල අනධ්‍යන සේවකයන් මේ මස 17 වන දින හෝ ඊට පෙර සේවයට වාර්තා කළ යුතු බව උසස් අධ්‍යාපන අමාත්‍යාංශය සඳහන් කරයි.\r\n \r\n\tඑසේ නොවුනහොත් පරිවාස,අනියම් තාවකාලික ආදේශ කොන්ත්‍රාත් පදනම යටතේ සේවය කරන සියලුම දෙනා සේවය අතහැර ගියා සේ සැලකීමට අමාත්‍යාංශය තීරණය කර තිබෙන බව එම අමාත්‍යාංශයේ මාධ්‍ය අංශය සඳහන් කළේය.\r\n \r\n\tමීට අමතරව ස්ථිර සේවකයන් මෙම නීතිය උල්ලංඝනය කළහොත් වැඩවර්ජනයේ නිරත කාලය වැටුප් රහිත කාලයක් ලෙස ප්‍රකාශයට පත්කිරීමට තීරණය කර තිබේ.\r\n \r\n\tඅදාළ ගැටලු විසඳීමට විෂයභාර අමාත්‍ය කබීර් හෂීම් මහතා කටයුතු කර තිබෙන බවත්, එම විසඳුම්වලට වෘත්තිය සමිති එක්වී තිබෙන බවද එම අමාත්‍යාංශයේ මාධ්‍ය අංශය සඳහන් කරයි.\r\n \n\n  ", "URL": "https://www.ada.lk/0/0/0-322498", "Category": "Latest News", "Parent URL": null}