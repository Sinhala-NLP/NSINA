{"Source": "Ada News", "Timestamp": "21 03 2022", "Headline": "රුසියාව Facebook සහ Instagram තහනම් කරයි", "News Content": "එක්සත් ජනපද තාක්‍ෂණ දැවැන්තයෙකු වන Meta සතු වේදිකා රුසියානු ජාතිකයින්ට එරෙහිව අන්තර්ජාලය හරහා වෛරී ප්‍රකාශ කිරීමට ඉඩ දීමෙන් පසු මොස්කව් අධිකරණයක් සඳුදා රුසියාවේ Facebook සහ Instagram අන්තවාදී සංවිධාන ලෙස තහනම් කළේය. නඩුව නවත්වන ලෙස හෝ ප්‍රමාද කරන ලෙස Meta සමාගමේ නීතීඥයින් කළ ඉල්ලීම විනිසුරුවරයා ප්‍රතික්ෂේප කර තිබේ. උසාවියේදී කියවන ලද නඩු ලිපි ලේඛන යෝජනා කළේ, යුක්රේනයේ යුද්ධය පිළිබඳ අසත්‍ය අන්තර්ගතයන් ලෙස සැලකෙන දේ ඉවත් කිරීමට Instagram  වෙතින් සිදුකළ ඉල්ලීම් 4,600ක් පමණ නොසලකා හැර ඇති බවත්, නීතිවිරෝධී විරෝධතා සඳහා වන ඇමතුම් මකා දැමීම සඳහා ඉල්ලීම් 1,800ක් පමණ කර ඇති බවත්ය. රුසියානු ජාතිකයින්ට එරෙහි ප්‍රචණ්ඩත්වය සඳහා වෛරී ප්‍රකාශ කිරීමට සහ ප්‍රචණ්ඩත්වය සඳහා කැඳවීම්වලට ඉඩදීම සඳහා ප්‍රතිපත්තිමය වෙනසක් ප්‍රකාශයට පත් කිරීමෙන් පසු, මෑත සතිවලදී රුසියාවේ මෙම සමාජ මාධ්‍ය වේදිකාවන් දෙක විවේචනයට ලක්විය. ෆෙඩරල් ආරක්ෂක සේවය (FSB) තහනමට මුලුමනින්ම සහාය දක්වා ඇත. ඒජන්සියේ නියෝජිතයා උසාවියේදී කියා සිටියේ තාක්ෂණික දැවැන්තයාගේ ක්‍රියාවන් \"රුසියාවට සහ එහි සන්නද්ධ හමුදාවන්ට එරෙහිව එල්ල වූ\" ක්‍රියාවන් බවයි. මෙම සමාජ ජාල ද්විත්වයම නීති විරෝධී කරන ලෙසත් \"වහාම\" තීන්දුව ක්‍රියාත්මක කරන ලෙසත් ඔහු විනිසුරුවරයාගෙන් ඉල්ලා සිටියේය.   ", "URL": "https://www.ada.lk/0/0/0-391500", "Category": "International", "Parent URL": null}