{"Source": "Ada News", "Timestamp": "6 05 2018", "Headline": "මෙවර ජාතික බිලියඩ් ශූරතාව  ඒ.එම්. රිම්සාන්ට ", "News Content": "\r\n\tජාතික බිලියඩ් ශූරතාව මෙවර දිනා ගැනිමට කොළඹ කොටුව තරුණ ක්‍රිස්තියානි සම්මේලනය නියෝජනය කළ එච්.ඒ.එම්. රිම්සාන් සමත් විය. ඒ අවසන් තරගයේදී මුවර්ස් ක්‍රීඩා සමාජයේ එස්.එච්.එම්. අස්ලම් ලකුණු 303 කින් පරාජයට පත් කරමිනි. ශ්‍රී ලංකා ජාතික බිලියඩ් හා ස්නූකර් සම්මේලනය විසින් සංවිධානය කරන ලද මෙම තරගාවලිය ඊයේ (05) කොළඹදී පැවැත්වූ අතර මෙවර තරගාවලිය මෙවර වේලා (Time) ක්‍රමයට පැවැත්වීම විශේෂත්වයකි.\r\n \r\n\tකෙසේ වෙතත් ජාතික බිලියඩ් ශූරතාව 25 ක් වසරක් දිනා සිටි කොළඹ වරාය අධිකාරියේ කේ.එච්. සිරිසෝම මෙම තරගාවලියේ ආරම්භයට පෙර සිය සමුගැන්ම ප්‍රකාශයට පත් කිරීම විශේෂත්වයක් වූ අතර ඔහු මෙවර තරගාවලියේ ජයග්‍රාහකයින්ට ත්‍යාග ප්‍රදානයට පැමිණ සිටීම විශේෂත්වයකි.\r\n \n      \n \n\n \nජාතික බිලියඩ් අනුශූරතාව දිනූ එස්.එච්.එම්. අස්ලම්\n \n\n \nජාතික බිලියඩ් ශූරතාව දිනූ ඒ.එම්. රිම්සාන්\n \n\n \nරැස්ව සිටි පිරිස  හිටපු ජාතික ශූර සිරිසෝම (මැද) මහතාට සුභපැතුම් එක් කරමින්\n \r\n\t \r\n \nඡායාරූප- ඕෂිත වරකපිටිය\n  ", "URL": "https://www.ada.lk/0/0/0-327010", "Category": "Sports", "Parent URL": null}