{"Source": "Ada News", "Timestamp": "24 05 2018", "Headline": "විනිමය කොමිසමේ සභාපති ධුරයට රනෙල්", "News Content": "\r\n\tශ්‍රී ලංකා සුරැකුම්පත් සහ විනිමය කොමිෂන් සභාවේ නව සභාපතිවරයා ලෙස රනෙල් තිස්ස විජේසිංහ මහතා පත්කිරීමට මුදල් හා ජනමාධ්‍ය අමාත්‍ය මංගල සමරවීර මහතා කටයුතු කර තිබේ.\r\n \r\n\tඒ අනුව, මෙම පත්කිරීම අද (24දා) සිට බලාත්මක කෙරෙන අතර, විනිමය කොමිෂන් සභාවේ අනෙකුත් සාමාජිකයන් ලෙස චන්ද්‍රකුමාර් රාමචන්ද්‍ර, ජයන්ත ප්‍රනාන්දු, අර්ජුන හේරත්, රජීව් අමරසූරිය සහ මංජුල හිරන්‍ය ද සිල්වා යන මහත්වරුන් ද පත්කර තිබේ.\r\n \r\n\tවිනිමය කොමිෂන් සභාවේ සභාපති ධුරය මේ දක්වා දරනු ලැබුවේ තිලක් කරුණාරත්න මහතා විසිනි.\r\n \n\n  ", "URL": "https://www.ada.lk/0/0/0-331564", "Category": "Business", "Parent URL": null}