{"Source": "Ada News", "Timestamp": "14 07 2020", "Headline": "කොරෝනා ආසාදිතයෙකු නිසා පොල්ගහවෙල අධිකරණ භූමිය විෂබිජහරණය කරයි", "News Content": "පොල්ගහවෙල මහේස්ත්‍රාත්  අධිකරණය අද (14) පොල්ගහවෙල  සෞඛ්‍ය  වෛද්‍ය  නිලධාරීන් විසින් විෂබීජහරණයට ලක් කෙරිණි . කන්දකාඩු නිරෝධායන මධ්‍යස්ථානයේ සේවය කළ කොරෝනා ආසාදිත යැයි හඳුනාගත්  නිලධාරියකු  නිවාඩු ලබා නිවසට පැමිණ සිටියදී  පසුගියදා  (8) වෙනිදා ඔහුගේ මිතුරෙකුගේ නඩු කටයුත්තක් සඳහා පොල්ගහවෙල  මහේස්ත්‍රාත්  අධිකරණයට පැමිණ ඇති අතර  ඒ අනුව පොල්ගහවෙල මහජන සෞඛ්‍ය  වෛද්‍ය  නිලධාරී විසින් මහේස්ත්‍රාත්  අධිකරණ භූමිය විෂබීජහරණයට  ලක් කෙරුණි. ඒ ආසන්නයේ ඇති ආපන ශාලාවක්  ද වසා දැමුණු අතර එහි හිමිකරු හා ඔහුගේ පවුලේ සාමාජිකයන් තම නිවාසවල  ස්වයං  නිරෝධායනය  සඳහා යොමු කිරීමට කටයුතු කෙරිණි . කොරෝනා ආසාදිත නිලධාරියා පොතුහැර තෝරවතුර ප්‍රදේශයේ  පදිංචිකරුවෙකු වන අතර ඔහුගේ නිවසේ සාමාජිකයන් 06 දෙනෙකු බියගම නිරෝධායන  මධ්‍යස්ථානය වෙත යොමු කර ඇති බව  සෞඛ්‍ය අංශ පවසයි . මහේස්ත්‍රාත්  අධිකරණය විෂබීජ හරණය කිරීමෙන් අනතුරුව අධිකරණය කටයුතු ආරම්භ කෙරිණි .         ", "URL": "https://www.ada.lk/0/0/0-365376", "Category": "Latest News", "Parent URL": null}