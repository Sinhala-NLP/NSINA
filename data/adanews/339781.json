{"Source": "Ada News", "Timestamp": "30 08 2018", "Headline": "පොහොට්ටුවේ අපේක්ෂකයා ජනපතිවරණය ජයගෙන අවසන්", "News Content": "ලබන ජනාධිපතිවරණයට ශ්‍රී ලංකා පොදුජන පෙරමුණෙන් කවුරුන් ඉදිරිපත් කළද මේ වන විට එම අපේක්ෂකයා ජයග්‍රහණය කිරීමට අවශ්‍ය 50%ක ඡන්ද ප්‍රමාණය ලබාගෙන අවසන් බව පාර්ලිමේන්තු මන්ත්‍රී සුසිල් ප්‍රේම්ජයන්ත මහතා පැවසීය. ඒකාබද්ධ විපක්ෂය තුළ සිටින ජනප්‍රියම ජනාධිපති අපේක්ෂකයා හිටපු ජනාධිපති මහින්ද රාජපක්ෂ මහතා බවද හෙතෙම පැවසීය. ඊළඟ මහමැතිවරණයකදී ශ්‍රී ලංකා නිදහස් පක්ෂයට ලැයිස්තුවෙන් මන්ත්‍රී ධුර 04ක් පමණක් හිමිවනු ඇතැයිද මන්ත්‍රීවරයා මෙහිදී සඳහන් කළේය. හිටපු ජනාධිපති මහින්ද රාජපක්ෂ මහතා ශ්‍රී ලංකා පොදුජන පෙරමුණේ අපේක්ෂකයා ලෙස ඉදිරි ජනාධිපතිවරණයට ඉදිරිපත් වුවහොත් ශ්‍රී ලංකා නිදහස් පක්ෂයේ අපේක්ෂකයා ලෙස හිටපු ජනාධීපතිනි චන්ද්‍රිකා කුමාරණතුංග මහත්මියට ඉදිරිපත්වීමට අවස්ථාව තිබෙන බවද ඒ මහතා ප්‍රකාශ කළේය.   ", "URL": "https://www.ada.lk/0/0/0-339781", "Category": "Latest News", "Parent URL": null}