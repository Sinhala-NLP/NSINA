{"Source": "Ada News", "Timestamp": "2 06 2020", "Headline": "ලොව පුරා කොවිඩ්-19 මරණ 375,000 අගය ඉක්මවා ගිහින්", "News Content": "ලොව පුරා කොවිඩ්-19 ආසාදිතයන් සංඛ්‍යාව ලක්ෂ 62.6 සීමාව ඉක්මවා ඇති බව දත්ත වාර්තා පෙන්වා දෙයි. ජෝන්ස් හොප්කින්ස් විශ්වවිද්‍යාලය අද (02) අලුයම වාර්තා කළ ආකාරයට මේ වනවිට එම අගය 6,264,742ක් ලෙස සැලකෙයි. එමෙන්ම ගෝලීය වශයෙන් කොවිඩ්-19 වෛරසය ආශ්‍රිතව සිදුව ඇති මරණ සංඛ්‍යාවද 375,000 සීමාව ඉක්මවා පැමිණ තිබේ. ජෝන්ස් හොප්කින්ස් විශ්වවිද්‍යාලයේ දත්තවලට අනුව අද (02දා) අලුයම එම අගය දැක්වුණේ 375,513ක් ලෙසිනි. එසේම ලොව පුරා වෛරසය ආසාදිතව සුවය ලැබූවන්ද ලක්ෂ 27 සීමාව කරා පැමිණ ඇති අතර, විශ්වවිද්‍යාලයේ දත්තවලට අනුව මේ වනවිට එම අගය 2,695,729කි.   ", "URL": "https://www.ada.lk/0/0/0-363294", "Category": "International", "Parent URL": null}