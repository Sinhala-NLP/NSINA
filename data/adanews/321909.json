{"Source": "Ada News", "Timestamp": "9 04 2018", "Headline": "ක්‍රීඩා අධ්‍යක්ෂ ජනරාල් ධුරය බුවනෙක හේරත් මහතාට ", "News Content": "\r\n\tක්‍රීඩා අමාත්‍යාංශයට අනුබද්ධිත ක්‍රීඩා සංවර්ධන දෙපාර්තමේන්තුවේ නව අධ්‍යක්ෂ ජනරාල්වරයා ලෙස බුවනෙක හේරත් මහතා පසුගියදා වැඩ භාරගත්තේය.\r\n \r\n\tශ්‍රී ලංකා පරිපාලන සේවයේ වසර 20කට වැඩි අත්දැකීම්ද ශ්‍රී ලංකා පරිපාලන සේවයේ පළමු ශ්‍රේණියේ වසර 10ක අත්දැකීම්ද ඔහු සතුය.\r\n \r\n\tබුවනෙක හේරත් මහතා මින් පෙර ක්‍රීඩා සංවර්ධන දෙපාර්තමේන්තුවේ අධ්‍යක්ෂ (පාලන හා ගිණුම්) ධුරයෙහි කටයුතු කළේය.\r\n \r\n\tපේරාදේණිය විශ්වවිද්‍යාලයෙන් සිය ප්‍රථම උපාධිය ලබා ඇති නව අධ්‍යක්ෂ ජනරාල්වරයා කැලණිය විශ්වවිද්‍යාලයේ සමාජ විද්‍යාව පිළිබඳ පශ්චාත් උපාධිධාරියෙකි.\r\n \r\n\tක්‍රීඩා සංවර්ධන දෙපාර්තමේන්තුවේ මින් පෙර අධ්‍යක්ෂ ජනරාල් ධුරය හෙඹවූ සමන් බණ්ඩාර මහතා මේ වන විට රාජ්‍ය පරිපාලන අමාත්‍යාංශයට අනුයුක්ත කර තිබේ.\r\n \n\n  ", "URL": "https://www.ada.lk/0/0/0-321909", "Category": "Sports", "Parent URL": null}