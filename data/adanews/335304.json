{"Source": "Ada News", "Timestamp": "11 06 2018", "Headline": "තැපැල් වර්ජනය අඛණ්ඩව", "News Content": "\r\n\tගැටලු කිහිපයක් මුල්කර ගනිමින් අද (11දා) සවස 4.00ට ආරම්භ කළ වැඩවර්ජනය ගැටලුවලට විසඳුම් ලැබෙන තෙක් ක්‍රියාත්මක කරන බව ඒකාබද්ධ තැපැල් සේවා වෘත්තීය සමිති පෙරමුණ සඳහන් කරයි.\r\n \r\n\tසේවා ව්‍යවස්ථාවේ පවතින ගැටලු විසඳන ලෙස ඉල්ලමින් හා උපතැපැල් ස්ථානාධිපතිවරුන්ට පැවැත්වීමට සැලසුම් කර තිබෙන විභාගය අහෝසි කරන ලෙස ඉල්ලා මෙම වැඩවර්ජනය සිදු කරන බවද එම පෙරමුණේ කැඳවුම්කරු චින්තක බණ්ඩාර මහතා සඳහන් කළේය.\r\n \r\n\tමෙම ගැටලු විසඳා ගැනීමට මීට පෙර අවස්ථා ගණනාවකදී සාකච්ඡා පැවැත්වුවද, ඒ සඳහා නිසි විසඳුම් නොලැබුණු බවත්, අද (11දා) දිනයේදී මේ පිළිබඳ කිසිදු සාකච්ඡාවකට කැඳවීමක් සිදු නොකළ බවත් ඔහු පවසා සිටියේය.\r\n \r\n\tමේ හේතුවෙන් තැපැල් දෙපාර්තමේන්තුවේ සියලු සේවකයන් අද සවස 4.00 සිට සේවයෙන් ඉවත්ව සිටීමේ වෘත්තීය ක්‍රියාමාර්ගයක් දියත් කළ බවද කැඳවුම්කරු කියා සිටියේය.\r\n \n\n \r\n\t \r\n  ", "URL": "https://www.ada.lk/0/0/0-335304", "Category": "Latest News", "Parent URL": null}