{"Source": "Ada News", "Timestamp": "10 01 2018", "Headline": "බදියුදීන්ගේ පොරොන්දුවෙන් සත්‍යග්‍රහ නවත්වයි", "News Content": "\r\n\tඋක්ගොවීන්ගේ ගැටලු විසඳන බවට විෂය භාර අමාත්‍ය රිෂාඩ් බද්යුදීන් මහතා අද (10දා) දහවල් ලබාදුන් ලිඛිත පොරොන්දුව මත සත්‍යග්‍රහ ව්‍යාපාර දෙකම නවතා දැමූ බව සමස්ත ලංකා ගොවිජන සම්මේලනය සඳහන් කරයි.\r\n \r\n\tඉල්ලීම් 06 ක් මූලික කර ගනිමින් හිඟුරාන නගරයේ ආරම්භ කළ සත්‍යග්‍රහ ව්‍යාපාරයට අදට දින 78 ක් කුත් සෙවණගල හා පැල්වත්ත ගොවීන් ඒකාබද්ධ වී සෙවණගල ප්‍රදේශයේ පැවැත් වූ සත්‍යග්‍රහයට දින 82 කුත් ගත වී තිබෙන බවද එම සංගමයේ ජාතික සංවිධායක නාමල් කරුණාරත්න මහතා සඳහන් කළේය.\r\n \r\n\tඅස්වැන්නට නියමිත මිලක් හා නියමිත කාලයේදී අස්වැන්න මිලදී ගන්නා ලෙස සහ ප්‍රමිතියෙන් යුත් පොහොර හා බීජ ඉල්ලා හා ලබාදෙන ණය මුදල් වලට අයකරන පොලී මුදල් අඩු කරන ලෙස සහ ඉඩමේ අයිතිය ලබාදෙන ඉල්ලා මෙම සත්‍යග්‍රහ ව්‍යාපාරය දියත් කළ බවද හෙතෙම පවසා සිටියේය. \r\n \n\n  ", "URL": "https://www.ada.lk/0/0/0-302491", "Category": "Latest News", "Parent URL": null}