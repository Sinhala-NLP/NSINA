{"Source": "Ada News", "Timestamp": "29 08 2019", "Headline": "සැප්.  13 සිට 15 දක්වා දිවයිනේ වනඅලි  පිළිබද සංගණනයක්", "News Content": "වනජීවී සංරක්ෂණ දෙපාර්තමේන්තුව මගින්  සැප්තැම්බර් මස 13 සිට 15 දක්වා දීපව්‍යාප්තව වනඅලි සංගණනයක් පැවැත්වීමට කටයුතු යොදා තිබෙන බව වනජීවී දෙපාර්තමේන්තුව පවසා සිටි . මේ හේතුවෙන් ඉදිරි 13 සිට 15 දින දක්වා දිවයිනේ සියලු සංචාරක උද්‍යාන තුළ  ඇති සංචාරක නිවාස හා නැරඹිමද නවතාලීම සදහා වනජීවී සංරක්ෂණ දෙපාර්තමේන්තුව පියවර ගෙන තිබේ . වනඅලින් වෙසෙන  ලංකාවේ සියලු වනජීවී කාර්යාල නිලධාරීන් හා ප්‍රජා දායකත්වය මත විවිධ  ක්‍රමවේදයන්  භාවිතා කරමින් විශේෂයෙන්ම වනඅලින් ගැවසෙන ජල මුලාශ්‍ර  පදනම් කරගනිමින් මෙම  වනඅලි සංගණනය කිරිමට සැලසුම් කර තිබේ . මේ තුළින් වනඅලි  පිළිබඳව විද්‍යාත්මකව විශ්ලේෂණය කිරිමට සිදු කෙරෙන අතර එහිදී වනඅලින්ගේ පැතිරීම , ඝණත්වය , වයස් සීමාවන් එහිදී වැඩි මහලු , තරුණ , ළමා , ළදරු ලෙස  කොටස් වශයෙන් හා ගැහැණු පිරිමි සම්බන්ධයෙන්ද මෙහිදී විශ්ලේෂණය කරනු ලැබේ . සතුන්ගේ ඉදිරි පැවැත්ම කෙරෙහි සතුන්ගේ පෝෂණ තත්ත්වය සම්බන්ධයෙන් අවධාරණය කිරිම මෙන්ම ඔවුන්ගේ වාසභූමි සම්බන්ධයෙන් අවධාරණය කිරිම මෙහි මුලික අරමුණකි . මිට පෙර  2011 වර්ෂයේද දිවයිනේ  වනඅලින් සම්බන්ධයෙන් සංගණනයක් පවත්වන ලදි.             ", "URL": "https://www.ada.lk/0/0/0-351892", "Category": "Latest News", "Parent URL": null}