{"Source": "Ada News", "Timestamp": "22 09 2021", "Headline": "2019 සැප්තැම්බර් මාසයේත් ඇමෙරිකාවේ කොවිඩ් තිබිලා", "News Content": "2019 සැප්තැම්බර් මාසයේදීත් කොවිඩ්-19 වෛරසය එක්සත් ජනපදය තුළ ව්‍යාප්ත වීමට පටන් ගෙන ඇති බව ඉහළ විශ්වාසයක් ඇති සම්භාවිතාවක් සහිතව චීනයේ විද්‍යාත්මක පර්යේෂණ සඳහා එක්ස්ව් පූර්ණ මුද්‍රිත වේදිකාවේ ප්‍රකාශයට පත් නවතම අධ්‍යයනයක් හෙළි කරයි. චීනයේ විද්‍යා හා තාක්‍ෂණ විශ්ව විද්‍යාලයේ සහ චීන විද්‍යා ඇකඩමියේ පර්යේෂකයන් විසින් සිදු කරන ලද මෙම අධ්‍යයනය දත්ත හා දෙමුහුන් ආකෘති මත පදනම් වූ ක්‍රමයක් මත පදනම් වන බව කියයි. ගණිතමය ආකෘතියක් සහ කෘත්‍රිම බුද්ධි තාක්‍ෂණය සංයෝජනය කිරීමෙන්, බෝවන රෝගයක සිද්ධි දත්ත ගුණාත්මක හා ප්‍රමාණාත්මකව විශ්ලේෂණය කිරීමෙන් එහි වසංගත තත්ත්වය හෙළි කළ හැකි අතර එහි ආරම්භය සහ වර්ධන ප්‍රවනතාව හඳුනා ගත හැකි බව ඔවුහු පැවසූහ. විශ්ලේෂණය සඳහා එක්සත් ජනපදයේ ප්‍රාන්ත 12ක් තෝරා ගැනීමෙන්, 50%ක විශ්වාස සම්භාවිතාවක් ඇති පළමු ආසාදිත සිද්ධියේ දිනයන් බොහෝදුරට 2019 අගෝස්තු සහ ඔක්තෝබර් අතර වන බවත්, ඒවා 2020 ජනවාරි මාසයේදී එක්සත් ජනපදයේ නිල වශයෙන් තහවුරු කළ දිනට පෙර දිනයන් බව කතුවරු සඳහන් කළේය. එම ක්‍රමයම භාවිත කරමින් අධ්‍යයනයෙන් නිගමනය කළේ කොවිඩ්-19 චීනයේ ව්‍යාප්තිය 2019 දෙසැම්බර් අග භාගයේදී ආරම්භ විය හැකි බවයි. බෝවන රෝග වැළැක්වීම සහ පාලනය කිරීම සඳහා මූලාරම්භය සෙවීම ඉතා වැදගත් වන අතර, පෙර අධ්‍යයන මාලාවකින් හෙළි වූයේ චීනය තුළ වෛරසය පැතිරීමට පෙර එක්සත් ජනපදය, ස්පාඤ්ඤය,  ප්‍රංශය, ඉතාලිය සහ බ්‍රසීලය ඇතුළු රටවල් කොරෝනා වෛරසයට ගොදුරු වී ඇති බවයි.   ", "URL": "https://www.ada.lk/0/0/0-385040", "Category": "International", "Parent URL": null}