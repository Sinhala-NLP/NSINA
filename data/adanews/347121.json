{"Source": "Ada News", "Timestamp": "7 04 2019", "Headline": "බෝගම්බර කුමාර අත්අඩංගුවට", "News Content": "ප්‍රධාන පෙළේ මත්කුඩු ජාවාරම්කරුවෙකු මත්කුඩු ග්‍රෑම් තුනක් සමග ඊයේ (06දා) රත්තොට - නකල්ස් කඳු මුදුනේදී අත්අඩංගුවට ගත් බව කොළඹ මත්ද්‍රව්‍ය නාශක පොලිස් ඒකකයේ විමර්ශන  ඒකකය පවසයි. සැකකරු ප්‍රධාන පෙළේ මත්කුඩු ජාවාරම්කරුවෙකු බව පැවසෙන කේ.පී. කුමාර නොහොත් බෝගම්බර කුමාර නමැත්තෙකි.   අත්අඩංගුවට ගත් ජාවාරම්කරු වැඩිදුර පරීක්ෂණය සඳහා රත්තොට පොලීසියට භාර දී තිබේ. මත්කුඩු ජාවාරම් පිළිබඳව පෙරවැරදි කීපයක් මොහුට තිබෙන බවද පරීක්ෂණවලදී අනාවරණය විය. සිද්ධිය සම්බන්ධයෙන්  රත්තොට පොලීසිය වැඩිදුර පරීක්ෂණ පවත්වයි. මාතලේ ඇම්.ඩබ්. සෝමරත්න     ", "URL": "https://www.ada.lk/0/0/0-347121", "Category": "Latest News", "Parent URL": null}