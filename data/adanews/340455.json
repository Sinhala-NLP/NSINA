{"Source": "Ada News", "Timestamp": "18 09 2018", "Headline": "ආරක්‍ෂක අංශ සාමජිකයන් අත්අඩංගුවට ගැනීමට ජනපතිගේ විරෝධය", "News Content": "චෝදනා ඔප්පු වනතෙක් ආරක්‍ෂක අංශ සාමාජිකයන් අත්අඩංගුවට ගැනීමට ජනාධිපති මෛත්‍රීපාල සිරිසේන මහතා හා කැබිනට් මණ්ඩලය විරුද්ධ බව ශ්‍රී ලංකා නිදහස් පක්‍ෂය සඳහන් කරයි. එවැනි තත්ත්වයක් තුළදී ආරක්‍ෂක අංශ සාමාජියන් අත්අඩංගුවට ගන්නේ කාගේ උවමනාවකටද යන්න ප්‍රශ්නයක් පැනනගින බවද එම පක්‍ෂයේ මාධ්‍ය ප්‍රකාශක, අමාත්‍ය මහින්ද සමරසිංහ මහතා අද (18දා) පැවැති මාධ්‍ය සාකච්ඡාවකදී සඳහන් කළේය. යම්යම් චෝදනා සම්බන්ධයෙන් දේශපාලනඥයන්ගේ නිවෙස්වලට ගොස් පොලීසිය ප්‍රකාශ සටහන් කරගන්නා බවත්, එහෙත් රටට සාමය උදාකළ රණවිරුවන් ප්‍රකාශ ලබා ගැනීමට පොලීසියට කැඳවන බවත් හෙතෙම පවසා සිටියේය. ඇතැම් ආරක්‍ෂක අංශ සාමාජිකයන් රිමාන්ඩ් බන්ධනාගාරගතව මාස 10ක්, 11ක් ගත වී ඇප ලබා පැමිණියද, චෝදනා පත්‍රයත් සකස් කර ගැනීමට නොහැකිවූ අවස්ථා තිබෙන බවද හෙතෙම පෙන්වා දුන්නේය.   ", "URL": "https://www.ada.lk/0/0/0-340455", "Category": "Latest News", "Parent URL": null}