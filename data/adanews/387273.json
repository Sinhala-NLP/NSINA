{"Source": "Ada News", "Timestamp": "15 11 2021", "Headline": "විශ්‍රාම පාරිතෝෂිකය ගෙවා ගන්න බැරි නිසා විශ්‍රාම වයස 65කළා", "News Content": "රාජ්‍ය සේවකයන්ගේ විශ‍්‍රාම යෑමේ වයස අවුරුදු 65 දක්වා දික්කරනු ලැබුවේ ඔවුන්ට ලබාදෙන පාරිතෝෂික මුදල් ගෙවා ගැනීමට රජයට නොහැකි නිසා යැයි එක්සත් ජාතික පක්‍ෂ සභාපති හිටපු ඇමැති වජිර අබේවර්ධන මහතා පවසයි.\n\r\nමේ වනවිටත් විශ‍්‍රාම වැටුප් දෙපාර්තමේන්තුව පසුගිය ජුලි, අගෝස්තු, සැප්තැම්බර්, ඔක්තෝබර් සහ මෙම මස (නොවැම්බර්) විශ‍්‍රාම ගිය පිරිසට පාරිතෝෂික ගෙවා නැතැයිද අබේවර්ධන මහතා කීය.\n\r\nඑමෙන්ම විශ‍්‍රාම වැටුප් විෂමතාව ඉවත් කිරීම සඳහා මෙවර අයවැයෙන් රුපියල් මිලියන 500 ක් වෙන්කර ඇති බව ප‍්‍රකාශ කළත් විශ‍්‍රාම වැටුප් විෂමතාව එයින් විසඳීමට නොහැකි බවද හෙතෙම කීය.\n\r\nදැනට මෙරට රාජ්‍ය සේවකයන් ලක්‍ෂ 15 ක් පමණද විශ‍්‍රාමිකයන් ලක්‍ෂ 06 ක් පමණද සිටින බවත් මෙවර අයවැයෙන් ඔවුන් සියලූ දෙනා රැවටීමට විශාල උප්පරවැට්ටියක් සිදුකර ඇති බවත් ඒ මහතා පැවැසීය.\n\r\nඅගලවත්ත කොට්ඨාස බලමණ්ඩලයේ සභාපති හිටපු ඇමැති පාලිත තෙවරප්පෙරුම මහතා සංවිධානය කළ කි‍්‍රයාකාරී හමුවට එක්වෙමින් වජිර අබේවර්ධන මහතා එසේ පැවැසීය.   ", "URL": "https://www.ada.lk/0/0/0-387273", "Category": "Latest News", "Parent URL": null}