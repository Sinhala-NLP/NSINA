{"Source": "Ada News", "Timestamp": "26 04 2018", "Headline": "LNG බලාගාර තුනක්", "News Content": "\r\n\tඉදිරියේදී විදුලි අර්බුදයක් හෝ අභියෝගයක් නොමැති බවත්,  LNG  (ස්වභාවික ද්‍රවකෘත වායු) බලාගාර 03ක් ඉදිකිරීමට සැලසුම් සකස්කර ඇති බවත් විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පැවසීය.\r\n \r\n\tරුවන්වැල්ලේදී පැවැති උත්සවයකදී ඔහු මේ බව ප්‍රකාශ කළ අතර, ඉන්දියාව,  ජපානය හා චීනය සමග එක්ව එම බලාගාර ඉදිකිරීමට නියමිත බවත් අමාත්‍යවරයා එහිදී සඳහන් කළේය.\r\n \r\n\tඑහිදී වැඩිදුරටත් අදහස් දැක් වූ අමාත්‍යවරයා,\r\n \r\n\t\" ජනාධිපතිතුමා නායකත්වය දෙන ජාතික ආර්ථික සභාවෙන් අනුමත වූ මෙම කැබිනට් පත්‍රිකාවේ ආකාරයට ඉන්දියාවෙන් මෙගා වොට් 500ක්, ජපානයෙන් මෙගා වොට් 500ක් සහ චීනයෙන් මෙගා වොට් 400ක් ලබාගත හැකි ස්වභාවික ද්‍රව වායු බලාගාර සෑදීමට අනුමැතිය ලැබුණා. ඊට අමතරව කොරියාව සමග සහසම්බන්ධ වී ස්වභාවික ද්‍රව වායු ඉක්මනින් ලබාගත හැකි සංචිතයක් ඉදිකිරීමේ  අනුමැතියත් එම කැබිනට් පත‍්‍රිකාවෙන්ම ලැබුණා. ඒ වගේම මේ රටට අවශ්‍යවන මිශ‍්‍ර ජනන සැලැස්මක් ක්‍රියාත්මක කිරීමේ අනුමැතියත් අපි ලබාගත්තා\" යැයි පැවසීය.\r\n \n\n  ", "URL": "https://www.ada.lk/0/0/0-325183", "Category": "Latest News", "Parent URL": null}