{"Source": "Ada News", "Timestamp": "18 07 2018", "Headline": "දරුවන් කෘෘරත්වයට පත් කරන්නන්ට වසර 2ක් දක්වා සිර දඬුවම්", "News Content": "කුඩා දරුවන් කෘෘරත්වයට පත් කරන්නන්ට අවුරුදු 02 - 10ත් අතර සිර දඬුවමක් ලබාදිය හැකි බව පොලිස් මූලස්ථානය සඳහන් කරයි. මේ අනුව පසුගිය දිනක කුඩා දරුවෙකුට බීර බෝතලයකින් යම් ද්‍රව්‍යයක් පොවා දරුවා කෘෘරත්වයට භාජනය කිරීමේ වරදට පුද්ගලයන් එම දරුවාගේ පියා ඇතුළුව හතර දෙනෙකු අත්අඩංගුවට ගත් බවද පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර මහතා සඳහන් කළේය. 1995 අංක 22 දරණ පනතින් සංශෝධිත දණ්ඩ නීති සංග්‍රහයේ 305 (අ) වගන්තිය යටතේ ළමයින් කෘෘරත්වයට භාජනය කිරීමේ වරද සම්බන්ධයෙන් මේ වසරේ පළමු මාස 05ක කාලය තුළදී පැමිණිලි 98ක් හා පසුගිය වසරේදී පැමිණිලි 98ක් ලැබී තිබෙන බවද ඔහු පවසා සිටියේය. අවුරුද්දයි මාසයක් වයසැති දරුවෙකු එලෙස කෘෘරත්වයට පත්වී තිබෙන බවත්, මෙම සිදුවීම පසුගිය 14 වැනිදා සිදුව ඇතැයි වාර්තාවන බවත් හෙතෙම සඳහන් කළේය.   ", "URL": "https://www.ada.lk/0/0/0-338382", "Category": "Latest News", "Parent URL": null}