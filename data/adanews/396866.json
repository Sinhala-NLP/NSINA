{"Source": "Ada News", "Timestamp": "3 09 2022", "Headline": "ශ්‍රී ලංකාවට තවත් සුපිරි ජයක්", "News Content": "ආසියානු කුසාලන තරගාවලියේ සුපිරි හතර දෙනාගේ වටය ආරම්භ කරමින් ශ්‍රී ලංකා කණ්ඩායම හා ඇෆ්ගනිස්ථාන කණ්ඩායම අතර පැවැති තරගයෙන් කඩුලු 4ක ජයක් වාර්තා කිරිමට ශ්‍රී ලංකා කණ්ඩායම සමත්විය. තරගයේ මුලින්ම පන්දුවට පහරදුන් ඇෆ්ගනිස්ථාන කණ්ඩායම නියමිත පන්දුවාර 20 තුළදී ලකුණු  175/6ක් රැස්කිරීමට සමත්විය. පිළිතුරු ඉනිම ක්‍රිඩා කළ ශ්‍රී ලංකා කණ්ඩායම පන්දුවාර 19.1 කදී කඩුලු 6කට ලකුණු 179ක් රැස්කරමින් තරගය ජයග්‍රහණය කළේය. මෙහිදී ශ්‍රී ලංකාව වෙනුවෙන් භානුක රාජපක්ෂ පන්දු 14කදී වේගවත් ලකුණු 31ක් රැස්කරමින් ශ්‍රී ලංකාව වෙත තරගයේ ජය රැගෙන ආවේය.      ", "URL": "https://www.ada.lk/0/0/0-396866", "Category": "Sports", "Parent URL": null}