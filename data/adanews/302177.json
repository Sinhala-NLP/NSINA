{"Source": "Ada News", "Timestamp": "9 01 2018", "Headline": "කරුණාට රට යන්නට අවසර", "News Content": "\r\n\t \r\n \r\n\tරුපියල් කෝටි 09කට අධික වටිනාකමකින් යුත් ලියාපදිංචි නොකළ වෙඩි නොවදින ජීප් රථයක් ආපසු බාරනොදී සාපරාධී සාවද්‍ය පරිහරණය කළැයි කියන සිද්ධියකට අදාළව විදෙස් ගමන් තහනමට ලක්ව සිටි හිටපු නියෝජ්‍ය අමාත්‍ය විනයාගමුර්ති මුරලිදරන්  නොහොත් කරුණා අම්මාන්ගේ ගුවන් ගමන් තහනම ඉවත්  කිරීමට  කොළඹ ප්‍රධාන මහේස්ත්‍රාත්  ලාල් රණසිංහ බණ්ඩාර  මහතා අද (09දා) නියෝග කළේය.\r\n \r\n\tඉහත සිද්ධියට  අදාළව නීතිපති උපදෙස්  මත නඩුව අවසන්  වු බැවින්  හිටපු  නියෝජ්‍ය  අමාත්‍යවරයා වෙත පනවා තිබූ විදෙස්  ගමන් තහනම ඉවත් කරන ලෙස ඉල්ලා  මූල්‍ය  අපරාධ විමර්ශන කොට්ඨාසය අධිකරණයට ගොනුකළ මෝසමක්  සැලකිල්ලට  ගත් මහේස්ත්‍රාත්වරයා මෙම නියෝගය නිකුත් කළේය.\r\n \n\n \r\n\t \r\n  ", "URL": "https://www.ada.lk/0/0/0-302177", "Category": "Latest News", "Parent URL": null}