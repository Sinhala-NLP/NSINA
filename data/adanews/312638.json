{"Source": "Ada News", "Timestamp": "26 02 2018", "Headline": "විපක්ෂනායක ධුරය මහින්දට දෙන්න බෑ", "News Content": "\r\n\tශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානය ජාතික ආණ්ඩුව තුළ සිටින නිසා හිටපු ජනාධිපති මහින්ද රාජපක්ෂ මහතාට විපක්ෂනායක තනතුර ඉල්ලා සිටීමට නොහැකි බව එක්සත් ජනතා නිදහස් සන්ධානයේ මහ ලේකම් මහින්ද අමරවීර මහතා  සඳහන් කරයි.\r\n \r\n\tපක්ෂ මධ්‍යම කාරක සභාව ගත් තීන්දුවකට අනුව ශ්‍රීලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානයේ පිරිසක් ජාතික ආණ්ඩුවට එකතු වූ පසු අනෙක් පිරිස විපක්ෂයේ වාඩි වූ බවද සන්ධානයේ මහලේකම් අමාත්‍ය මහින්ද අමරවීර මහතා සඳහන් කළේය.\r\n \r\n\tඅද (26දා) ශ්‍රී ලංකා නිදහස් පක්ෂ මූලස්ථානයේ පැවැති මාධ්‍ය සාකච්ඡාවකදී මේ බව කී මහලේකම්වරයා වැඩිදුරටත් සඳහන් කළේ විපක්ෂයේ වාඩි වීමට අවසර ලබාදුන්නද, පක්ෂයක් නිර්මාණය කිරීමට මධ්‍යම කාරක සභාව අවසර ලබාදී නොමැති බවයි.\r\n \n\n  ", "URL": "https://www.ada.lk/0/0/0-312638", "Category": "Latest News", "Parent URL": null}