{"Source": "Ada News", "Timestamp": "4 04 2020", "Headline": "ජාතික ආහාර නිෂ්පාදන වැඩසටහන ඇරඹේ", "News Content": "සෞභාග්‍යා\" ජාතික ආහාර නිෂ්පාදන වැඩසටහනට සමගාමීව නාගරික හා අර්ධ නාගරික ජනතාව ඉලක්ක කරගනිමින් ගෙවතු දසලක්ෂයක් වගාකිරීමේ \"සෞභාග්‍යා ගෙවත්ත\" නමින් තවත් වැඩපිළිවෙළක්ද ක්‍රියාත්මක කර ඇත. ගෝලීය වශයෙන් ලොව පුරා ව්‍යාප්ති වන කොවිඩ් 19 වසංගතය හේතුවෙන් ඉදිරියේ ඇතිවිය හැකි ආහාර අර්බුදයට පිළියමක් වශයෙන් ආහාර නිෂ්පාදනය කඩිනම් කිරීමේ වැඩපිළිවෙළක් සඳහා මෙය ක්‍රියාත්මක කිරිමට පියවර ගෙන තිබේ.‍ මෙයට සමගාමිව රටේ ප්‍රසිද්ධ පුද්ගලයින් ,දේශපාලඥයින් , ක්‍රිකට් ක්‍රිඩකයින් යන පිරිස් මෙම ව්‍යාපෘතියට සමගාමිව තම ගෙවතු වල පැළ රෝපණයට එක්ව සිටියේය. හිටපු පාර්ලිමේන්තු මන්ත්‍රී පූජ්‍ය අතුරලියේ රතන හිමියන්ද මීට සමගාමීව ජනතාව වෙත එළළුලු පැළ බෙදාදීමට පියවර ගෙන තිබු අයුරු උන්වහන්සේගේ නිල ෆේස්බුක් පිටුවේ පළකර තිබුණි. මේ අතර දිවයිනේ තවත් ස්ථාන කිහිපයකදීම ජනතාව වෙත එළවළු බීජ බෙදා දීම් ආදිය  සිදු කෙරුණි.   ", "URL": "https://www.ada.lk/0/0/0-360299", "Category": "Latest News", "Parent URL": null}