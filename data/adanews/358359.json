{"Source": "Ada News", "Timestamp": "28 02 2020", "Headline": "ජනතාවට ගුණාත්මක සේවාවක් සඳහා පොලිස්පති උපකාරක මැදිරියක්", "News Content": "ජනතාවට ගුණාත්මක සේවාවක් ලබාදීම සඳහා මාර්තු 02 වැනිදා සිට පොලිස්පති උපකාරක මැදිරියක් ක්‍රියාත්මක වන බව පොලිස් මූලස්ථානය සඳහන් කරයි. පොලීසියට පැමිණිලි ඉදිරිපත් කිරීමේදී නිසි ලෙස නීතිය ඉටුනොවීම පිළිබඳ හා පොලීසිය සම්බන්ධයෙන් ජනතාවට ඇති වන ගැටලුවලට කඩිනමින් විසඳුම් ලබාදීම සඳහා මෙම උපකාරක මැදිරිය ස්ථාපිත කර තිබේ.\nපොලිස් මූලස්ථානයේ භාෂා සහායක මැදිරියේ ස්ථාපිත කර තිබෙන පොලිස්පති උපකාරක මැදිරිය තුළ දුරකථන අංක දෙකක් ස්ථාපිත කර ඇත. ඒ අනුව 011-2444480 හා 011-2444481 දුරකථන අංක මගින් ජනතාවට අදාළ තොරතුරු ලබාදිය හැකිය. පොලිස්පති උපකාරක මැදිරිය හෙවත් IGS Help Desk ක්‍රමය මීට පෙර අවස්ථාවක ක්‍රියාත්මක කර ඇති අතර, පසුව එය අක්‍රීය වී ගොස් තිබේ.  ", "URL": "https://www.ada.lk/0/0/0-358359", "Category": "Latest News", "Parent URL": null}