{"Source": "Ada News", "Timestamp": "22 12 2022", "Headline": "රුසියාවට එරෙහි සම්බාධක බූමරංගයක් - ලුකෂෙන්කෝ", "News Content": "යුරෝපා සංගමයේ සාමාන්‍ය ජනතාවම රිදවා ඇති බටහිර සම්බාධකවල බලපෑම් අවම කිරීමට බෙලරුස් සහ රුසියාව බොහෝදුරට සමත් වී ඇති බව බෙලාරුසියානු ජනාධිපති ඇලෙක්සැන්ඩර් ලුකෂෙන්කෝ පසුගියදා මින්ස්ක් නුවරදී පැවසීය. \"අපි එක්ව ගත් පියවරයන්ට ස්තූතිවන්ත වන්නට, සම්බාධක පීඩනයේ ඇති විය හැකි අහිතකර බලපෑම් ජය ගැනීමට අපට සාමාන්‍යයෙන් හැකිවී තිබෙනවා\" ලුකෂෙන්කෝ රුසියානු ජනාධිපති ව්ලැඩිමීර් පුටින් සමඟ ඒකාබද්ධ මාධ්‍ය හමුවකදී පැවසුවේ දෙරටේ සම්බාධක පිළිබඳ විශේෂඥයන් එය හොඳින් කළමනාකරණය කළ බවයි. යුක්රේනයේ උග්‍රවන ගැටුම උපුටා දක්වමින් එක්සත් ජනපදය සහ එහි යුරෝපා සංගමයේ හිතවාදී රාජ්‍යයන් පෙබරවාරි මාසයේදී රුසියාවට සහ බෙලරුසියාවට එරෙහිව දැඩි සම්බාධකයක් පැනවීම ඇරඹීය. සම්බාධක බොහොම ළදරු ක්‍රියාවක් ලෙස විස්තර කළ ලුකෂෙන්කෝ පැවසුවේ යුරෝපීය මහාද්වීපයේ සාමාන්‍ය මිනිසුන්ට සහ ව්‍යවසායන්ට පහර දෙමින් ඒවා බූමරංගයක් ලෙස ක්‍රියාකර ඇති බවය.   ", "URL": "https://www.ada.lk/0/0/0-399892", "Category": "International", "Parent URL": null}