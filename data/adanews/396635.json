{"Source": "Ada News", "Timestamp": "26 08 2022", "Headline": "රොබෝ ගැටලුවක් ෆුකුෂිමා පිරිසිදු කිරීම තවත් කල්යයි", "News Content": "දුරස්ථ පාලක රොබෝ අතක් සංවර්ධනය කිරීමේ ප්‍රමාදය හේතුවෙන් එහි හානියට පත් ප්‍රතික්‍රියාකාරකවලින් ඉහළ විකිරණශීලී උණු වූ ඉන්ධන ඉවත් කිරීම ආරම්භ කිරීම තවදුරටත් කල් දැමෙන බව සුන්බුන් වූ ෆුකුෂිමා න්‍යෂ්ටික බලාගාරයේ ක්‍රියාකරු පවසයි. Tokyo Electric Power Company (TEPCO) මුලින් සැලසුම් කර තිබුණේ පසුගිය වසරේ ෆුකුෂිමා ඩයිචි බලාගාරයේ Unit 2 ප්‍රතික්‍රියාකාරකයෙන් උණු වූ ඉන්ධන ඉවත් කිරීම ආරම්භ කිරීමටයි. එම සැලැස්ම මෙම වසර අග දක්වා කල් දැමූ අතර, රොබෝ අතෙහි ක්‍රියාකාරීත්වය වැඩි දියුණු කිරීමට අවශ්‍ය අමතර කාලය නිසා දැන් ලබන වසරේ සරත් සමය දක්වා ප්‍රමාද වනු ඇතැයි TEPCO පවසයි. බ්‍රිතාන්‍යයේ Veolia Nuclear Solutions සහ ජපානයේ Mitsubishi Heavy Industries විසින් ඒකාබද්ධව සංවර්ධනය කරන ලද යෝධ හස්තය ජපානයට ප්‍රවාහනය කර ඇති අතර ෆුකුෂිමා බලාගාරයට දකුණින් පිහිටි පරීක්ෂණ මධ්‍යස්ථානයක එය සකස් වෙමින් පවතී.   ", "URL": "https://www.ada.lk/0/0/0-396635", "Category": "International", "Parent URL": null}