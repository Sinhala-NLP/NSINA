{"Source": "Ada News", "Timestamp": "14 02 2021", "Headline": "නුගේගොඩ ප්‍රවාහන වෛද්‍යායතනය තාවකාලිකව වසයි", "News Content": "නුගේගොඩ ජාතික ප්‍රවාහන වෛද්‍ය ආයතනයේ  නිලධාරියෙකුට කොරෝනා වෛරසය ආසාදනය වීම හේතුවෙන් හෙට එම ආයතනය වසා දැමීමට පියවර ගෙන ඇති බව  එහි සභාපති වෛද්‍ය සවීන්ද්‍ර ගමගේ මහතා පැවසීය.\n\nඑබැවින් හෙට  රාජකාරි සඳහා කිසිවකු නුගේගොඩ ජාතික ප්‍රවාහන වෛද්‍ය ආයතනයට  නොපැමිණෙන ලෙසත් ඒ  වෙනුවෙන්  වෙනත් දිනයක් හා වේලාවක් 225 අංකයට අමතා ලබා ගන්නා ලෙසත් සභාපතිවරයා සේවාලාභීන්ගෙන් ඉල්ලා සිටි.\n\nමෙම ආයතනයේ සේවය කරන නිලධාරියකුට කොරෝනා වෛරසය ආසාදනය වී ඇති බවට අද 14 දා  වාර්තා වූ අතර  හෙට ආයතන සම්පූර්ණ විෂබීජහරණයට ලක් කොට 16 දා සිට යළි සාමාන්‍ය කටයුතු ආරම්භ කිරීමට පියවර ගෙන ඇති  බව සභාපති වෛද්‍ය සවීන්ද්‍ර ගමගේ මහතා පැවසීය. .\n\nඅදාළ සිද්ධිය සම්බන්ධයෙන් ප්‍රදේශයේ මහජන සෞඛ්‍ය පරීක්ෂක නිලධාරීන් ආසාදිතයා හා ගැටුණු සමීපතමයින්  සොයා  නිරෝධායනයට ලක් කිරීමට පියවර ගෙන ඇති අතර සේවාලාභීන් කිසිවකු භිය නොවී තම රාජකාරී සඳහා පැමිණෙන ලෙස සභාපතිවරයා ජනතාවට දන්වා සිටී. මත්තේගොඩ ශාන්ත ප්‍රදීප් කුමාර කුලරත්න    ", "URL": "https://www.ada.lk/0/0/0-375023", "Category": "Latest News", "Parent URL": null}