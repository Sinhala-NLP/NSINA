{"Source": "Ada News", "Timestamp": "5 05 2021", "Headline": "මාලදිවයින් දෛනික කොවිඩ් ආසාදන ශීඝ්‍රයෙන් ඉහළ යයි", "News Content": "ඉන්දියාවට ආසන්න මාලදිවයිනේ පසුගිය පැය 24 තුළ අවම වශයෙන් නව කොවිඩ්-19 ආසාදිතයන් 601ක් වාර්තා වී ඇති බව එරට සෞඛ්‍ය ආරක්ෂණ ඒජන්සිය පවසයි. ඉන්දියන් සාගර දූපත් රට මේ වනවිට සමස්ත ආසාදිතයන් 31,931ක් සහ වෛරසය සම්බන්ධ මරණ 74ක් වාර්තා කර ඇති බවද ඒජන්සියේ දත්ත පෙන්වා දෙයි. අපේ‍්‍රල් මැද භාගයේ සිට දෙවැනි කොවිඩ්-19 රැල්ල එහි උතුරු අසල්වැසි ඉන්දියාව හරහා පැතිරෙන්නට පටන් ගත් විට කොරෝනා අවදානම එරට ජනගහනයට සාපේක්ෂව මෙසේ සැලකිය යුතු ලෙස ඉහළ ගොස් තිබේ. ආසන්න කාලසීමාවේදී එරටට වැඩිවන අමුත්තන් තවදුරටත් ආකර්ෂණය කර ගැනීම සඳහා මාලදිවයින් නිලධාරීන් සංචාරකයින්ට එන්නත් ලබාදීමට සැලසුම් කර ඇති බව පසුගිය මාසයේ නිවේදනය කිරීමත් සමග මෙසේ කොවිඩ්-19 ආසාදිතයන් වැඩිවීම ශීඝ්‍රයෙන් ඉහළ ගොස් ඇත. එහිදී මාලදිවයින \"3V සංචාරක\" යෝජනා ක්‍රමයක් හඳුන්වා දෙමින්, සංචාරකයින්ට \"සංචාරය, එන්නත් කිරීම සහ නිවාඩු ගත කිරීම\" සඳහා ඉඩ සැලසෙන බවට එරට සංචාරක අමාත්‍ය අබ්දුල්ලා මවුසූම් තහවුරු කළේය. වසංගතයට වසරකට පෙර සාමාන්‍යයෙන් මිලියන 1.7 ක් නරඹන්නන් සිටි ඉන්දියන් සාගර දූපත් දූපත් සමූහයේ සංචාරක කර්මාන්තය නංවාලීමට මෙම යෝජනා ක්‍රමය අරමුණු වුවත් දැන් එය ඔවුන්ට දරාගත නොහැකි ආසාදිතයන් පිරිසක් එකතු කර ඇත. සංචාරක ව්‍යාපාරය මාලදිවයිනේ දළ දේශීය නිෂ්පාදිතයෙන් 28%ක් දායක වන අතර, එය ලෝකයේ සංචාරක ව්‍යාපාරයෙන් එතරම් දායකත්වයක් ලබන ප්‍රධාන රටකි. පසුගිය වසරේදී සංචාරකයින් සඳහා සම්පූර්ණයෙන්ම විවෘත කළ පළමු වැනි රටවලින් එකක් ලෙසද මාලදිවයින සැලකිණි.   ", "URL": "https://www.ada.lk/0/0/0-378059", "Category": "International", "Parent URL": null}