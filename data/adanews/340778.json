{"Source": "Ada News", "Timestamp": "28 09 2018", "Headline": "අනතුරු 6කින් 6ක් මරුට", "News Content": "දිවයිනේ ස්ථාන කිහිපයක අද (28දා) හා ඊයේ (27දා) සිදුවූ රිය අනතුරු කිහිපයක් පුද්ගලයන් 6ක් ජීවිතක්ෂයට පත්ව ඇත. පමුණුගම - ත්‍රිරෝද රථයක් හා ස්කැමල් රථයක් ගැටීමෙන් ත්‍රිරෝද රථයේ ගමන් ගත් අවුරුදු 17ක් වන පුද්ගලයෙක් ජීවිතක්ෂයට පත්ව ඇත. මහබාගේ - ලොරි රථයක් හා යතුරු පැදියක් ගැටීමෙන් සිදුවූ අනතුරකින් අවුරුදු 59ක් වන පුද්ගලයෙක් ජීවිතක්ෂයට පත්ව ඇත. කැළණිය - බස් රථයක් හා පා පැදියක් ගැටීමෙන් සිදුවූ අනතුරකින් පා පැදියේ ගමන් කළ 70ක් වන පුද්ගලයෙක් ජීවිතක්ෂයට පත්ව ඇත. හෝමාගම - පුද්ගලික බස් රථයක පදිකයෙක් ගැටීමෙන් සිදුවූ අනතුරකින් අවුරුදු 70ක් වූ පදිකයා ජීවිතක්ෂයට පත්ව ඇත. පිටිගල - යතුරුපැදියක වේගය පාලනය කර ගැනීමට නොහැකිව මාර්ගයෙන් ඉවතට විසිවීමෙන් සිදුවූ අනතුරකින් අවුරුදු 26ක් වන තරුණයෙක් මියගොස් ඇත. සේරු නුවර - ට්‍රැක්ටර් රථයක ටේලරයක් ගැලවී යාමෙන් සිදුවූ අනතුරනික් 17ක් තුවාල ලබා අවුරුදු 64ක් වන කාන්තාවක් ජීවිතක්ෂයට පත්ව ඇත.  ", "URL": "https://www.ada.lk/0/0/0-340778", "Category": "Latest News", "Parent URL": null}