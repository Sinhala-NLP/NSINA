{"Source": "Ada News", "Timestamp": "14 01 2021", "Headline": "අපරික්ෂාකාරි ලෙස යතුරුපැදි ධාවනය කළ තරුණයන් 13ක් අත්අඩංගුවට", "News Content": "පිළියන්දල වීරසිංහ  මාවත ප්‍රදේශයේ විනෝදයට තනි රෝදයෙන් යතුරුපැදි පැදවු  තරුණයන් 13 දෙනෙක් අද 14  අත්අඩංගුවට ගත් බව පිලියන්දල පොලිසිය කියයි. එම තරුණයන්  රැගෙන ආ බව කියන යතුරුපැදි අටක් පොලිස් භාරයට ගෙන ඇත . අත්අඩංගුවට ගත් බහුතරයක් යතුරුපැදි වලට  විවිධ අංගෝපාංග  අන්තරාදායක ලෙස සවි කර ඇති බවත් සමහරක් යතුරුපැදි වලට   විවිධ පැතිවලට හැරවිය ආකාරයේ ඉතා කුඩා  පැති කණ්ණාඩි සවි කර තිබූ බවත් පොලිසිය කියයි තරුණයන් පිරිසක් ඉතා අපරික්ෂාකාරී ලෙස යතුරුපැදි පදවන බවට පිලියන්දල පොලිසියේ   ස්ථානාධිපති ප්‍රධාන පොලිස් පරීක්ෂක සනත් රංජිත් මහතාට ලද තොරතුරක් අනුව රථවාහන අංශයේ  ස්ථානාධිපති ප්‍රධාන පොලිස් පරීක්ෂක අශෝක වීරසූරිය මහතා ඇතුළු කණ්ඩායමක් විසින්  එම තරුණයන් පිරිස  අත්අඩංගුවට ගෙන ඇත. ගල්කිස්ස පානදුර කොහුවල හා මොරටුමුල්ල   ආදී ප්‍රදේශවල මෙම තරුණයන් පිරිසක් පදිංචිව සිටින බව පොලිස් නිලධාරියෙක් පැවැසීය . අත්අඩංගුවට ගත් තරුණයන් කැස්බෑව අධිකරණය වෙත ඉදිරිපත් කිරීමට නියමිතය.   බිමල් ශ්‍යාමන් ජයසිංහ     ", "URL": "https://www.ada.lk/0/0/0-373890", "Category": "Latest News", "Parent URL": null}