{"Source": "Ada News", "Timestamp": "18 08 2021", "Headline": "කහඉරේදී හිමිනමක් අනතුරකට පත් වෙයි", "News Content": "අම්බලන්ගොඩ -ඇල්පිටිය මාර්ගයේ කරන්දෙණිය කොස්වතුමානාන ප්‍රදේශයේ කහ ඉර මතින් සිය විහාරස්ථානයට වඩිමින් සිටි සාමනේර භික්ෂූන් වහන්සේ නමක් අද (18) යතුරු පැදියක ගැටී බරපතල තුවාල ලබා කරාපිටිය රෝහලට ඇතුළත් කල බව කරන්දෙණිය පොලීසිය කියයි. මෙසේ අනතුරට ලක්වී ඇත්තේ කරන්දෙණිය කොස්වතුමානාන ශ්‍රී සුධර්ශනාරාම විහාරස්ථානයේ වැඩ වාසය කරන කරන්දෙණියේ සුධීර සාමනේරයෝය. උන්වහන්සේ අවශ්‍යතාවකට සිය විහාස්ථානයෙන් පිටව ගොස් යලි විහාරස්ථානයට වැඩීම සදහා කහ ඉර මතින් පාර මාරුවෙමින් සිටියදී අම්බලන්ගොඩ සිට ඇල්පිටිය දෙසට තරුණයින් දෙදෙනෙක් ගමන් ගත් යතුරු පදියක ගැටී මේ අනතුරට ලක්වී තිබේ. මේ රිය අනතුරට ලක්වූ යතුරු පැදිය පැදවූ තරුණයා සැකපිට ප්‍රශ්න කිරීම සදහා අත් අඩංගුවට ගත් බව පොලීසිය කියයි. කරන්දෙණිය පොලීසිය මේ පිළිබදව වැඩිදුර පරීක්ෂණ පවත්වයි. කරන්දෙණිය එම්.සුසිල් ප්‍රියන්ත     ", "URL": "https://www.ada.lk/0/0/0-383302", "Category": "Latest News", "Parent URL": null}