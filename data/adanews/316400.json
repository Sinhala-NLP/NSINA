{"Source": "Ada News", "Timestamp": "13 03 2018", "Headline": "මුහුද තවත් අවදානම්", "News Content": "\r\n\tදිවයිනට නිරිත දෙසින් පවතින අඩු පීඩන තත්ත්වය දිවයිනෙන් ඉවතට ගමන් කළත් හම්බන්තොට සිට ගාල්ල සහ කොළඹ හරහා මන්නාරම දක්වා මුහුදු කලාප තවදුරටත් අනතුරුදායක බව ආපදා කළමනාකරණ මධ්‍යස්ථානය සඳහන් කරයි.\r\n \r\n\tමේ නිසා අද (13දා) රාත්‍රියේදී මෙම ප්‍ර‘දේශවල ධීවර කටයුතු සිදුකිරීමෙන් වැළකී සිටින ලෙසට සියලුම ධීවරයන්ගෙන් ඉල්ලා සිටින බවද එම මධ්‍යස්ථානයේ මාධ්‍ය ප්‍රකාශක ප්‍රදීප් කොඩිප්පිලි මහතා සඳහන් කළේය.\r\n \r\n\tසෑම විටම කාලගුණ විද්‍යා දෙපාර්තමේන්තුවේ හා ආපදා කළමනාකරණ මධ්‍යස්ථානයේ නිවේදන පිළිබඳව සැලකිලිමත් වන ලෙසත් ඒ අනුව කටයුතු කරන ලෙසත් හෙතෙම  ඉල්ලා සිටියේය.\r\n \r\n\tමේ පිළිබඳව ඕනෑම තොරතුරක් ලබාදීමට සේම තොරතුරක් දැන ගැනීම සඳහා 117 හෝ 011267002 යන දුරකථන දෙකම පැය 24 පුරා ක්‍රියාත්මක බවද ඒ මහතා සඳහන් කළේය.\r\n \n\n  ", "URL": "https://www.ada.lk/0/0/0-316400", "Category": "Latest News", "Parent URL": null}