{"Source": "Ada News", "Timestamp": "22 02 2018", "Headline": "ඛනිජ තෙල් වර්ජනයක් නෑ", "News Content": "\r\n\tවැටුප් ගිවිසුමට අනුව ඉහළ දැමූ වැටුප ලබාදීමට බලධාරීන් පොරොන්දුවූ බව ඛනිජතෙල් වෘත්තිය සමිති එකමුතුව සඳහන් කරයි.\r\n \r\n\tමේ නිසා අද (22දා) ආරම්භ කිරීමට නියමිතව තිබූ වෘත්තිය ක්‍රියාමාර්ග නවතා දැමූ බවද එම සංගමයේ මාධ්‍ය ප්‍රකාශක බන්දුල සමන් කුමාර මහතා සඳහන් කළේය.\r\n \r\n\tවසර තුනකට වරක් සිදුවන වැටුප් සංශෝධනය ජනවාරි මාසයේ සිට ක්‍රියාත්මක විය යුතුව තිබුණත් කොලොන්නාව සීමාවේ සේවකයන්ට හා තොග ගබඩා සේවකයන්ට අදාළ සංශෝධනයට අනුව වැටුප් ලබානොදුන් බවද පවසා සිටියේය.\r\n \r\n\tඑහෙත් ඊයේ (21දා) රාත්‍රී බලධාරීන් සමග පැවැති සාකච්ඡාවේදී අදාළ සංශෝධිත වැටුප ලබාදීමට පොරොන්දු වූ බවද මාධ්‍ය ප්‍රකාශකවරයා සඳහන් කළේය.\r\n \n\n  ", "URL": "https://www.ada.lk/0/0/0-311615", "Category": "Latest News", "Parent URL": null}