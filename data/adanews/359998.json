{"Source": "Ada News", "Timestamp": "30 03 2020", "Headline": "භූතානයේ සිසුන් පිරිසක් රැගෙන යෑමට විශේෂ ගුවන්යානයක් කටුනායකට", "News Content": "ශ්‍රී ලංකාවේ උසස් අධ්‍යාපනය හදාරමින් සිටි භූතාන ජාතික සිසුන් 86 දෙනෙකු රැගෙන යෑම සදහා එරට සිට විශේෂ ගුවන් යානයක් අද (30)  දහවල් කටුනායක බණ්ඩාරනායක ජාත්‍යන්තර ගුවන් තොටුපළ වෙත පැමිණ තිබුණි . භූතානයේ බෙල්විව් ගුවන් සේවයට අයත් බී - 3722 දරන මෙම ගුවන් යානය අද  දින දහවල් 11.20 ට භූතානයේ පාරෝ ගුවන් තොටුපළේ සිට කටුනායක ගුවන් තොටුපළ  වෙත පැමිණ තිබුණි . මෙම ගුවන්යානය එයා බස් වර්ගයට අයත් ඒ.- 319 වර්ගයේ ගුවන් යානයකි . මෙම ගුවන් යානය , එම සිසුන් පිරිස ද  රැගෙන යළිත් අද  දින දහවල් 12.30 ට භූතානයේ පාරෝ ගුවන් තොටුපළ බලා කටුනායක ගුවන් තොටුපළෙන් පිටත්ව ගියහ .     ", "URL": "https://www.ada.lk/0/0/0-359998", "Category": "Latest News", "Parent URL": null}