{"Source": "Ada News", "Timestamp": "20 02 2018", "Headline": "මොසැම්බික් කුණු කන්දක් කඩා වැටී 17ක් ජීවිතක්ෂයට", "News Content": "\r\n\tමොසැම්බික් රාජ්‍යයේ අගනගරය ලෙස සැලකෙන මපුටෝ හි දැවැන්ත කුණු කන්දක් කඩා වැටීමෙන් පුද්ගලයන් 17 දෙනෙකු ජීවිතක්ෂයට පත්ව තිබේ.\r\n \r\n\tමීටර් 15ක් පමණ උසට දිවගිය මෙම කුණු කන්ද කඩා වැටීමට හේතුව පැවති ධාරාණිපාත වර්ෂා තත්ත්වය බව එරට බලධාරීහු පවසති.\r\n \r\n\tකෙසේ වෙතත්, මෙම කුණු කන්ද නගරයේ ජීවත්වන අන්ත දුගී පවුල් සඳහා ආදායම් මාර්ග ගෙනදුන් ස්ථානයක් වී ඇති අතර, ඔවුන් බොහෝ දෙනෙකු මෙම කුණු කන්ද ආශ්‍රිතව තාවකාලික රැඳවුම් ස්ථාන සාදාගෙන සිටි බවද කියැවෙයි.\r\n \r\n\tමෙම කුණු කන්ද කඩා වැටෙන අවස්ථාවේදී ඒ ආසන්නයේ තිබූ නිවාස 5ක්ද කුණු කන්දට යටවී ඇති අතර, අනතුරට පත්වූවන් සොයා මුදාගැනීමේ මෙහෙයුම් සිදුවෙමින් පැවති බවද විදෙස් වාර්තා පෙන්වා දෙයි.\r\n \n\n  ", "URL": "https://www.ada.lk/0/0/0-311107", "Category": "International", "Parent URL": null}