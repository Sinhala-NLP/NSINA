{"Source": "Ada News", "Timestamp": "20 04 2021", "Headline": "යතුරුපැදි සහ ත්‍රිරෝද රියැදුරන්ට පොලිසියෙන් විශේෂ දැනුවත් කිරීමක්", "News Content": "මෙරට සිදුවන රිය අනතුරු වලින් වැඩි ප්‍රමාණයක් යතුරුපැදි සහ ත්‍රිරෝද රථ රියදුරන්ගේ රිය ධාවනයේ නොසැලකිලිමත් භාවය නිසා සිදුව ඇති බවත් එම රියැදුරන් රිය ධාවනයේ දී දැඩි අවධානයකින් පසුවීම ඉතා වැදගත් බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ අවධාරණය කර සිටින්නේ. ඉකුත් පැය 18ක කාලය තුළදි සිදු කළ රථ වාහන මෙහෙයුමකින් බිමත් රියදුරන් 905 දෙනෙකු අත්අඩංගුවට ගෙන ඇති බවද පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.        ", "URL": "https://www.ada.lk/0/0/0-377390", "Category": "Latest News", "Parent URL": null}