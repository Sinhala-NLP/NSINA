{"Source": "Ada News", "Timestamp": "3 05 2018", "Headline": "ශ්‍රී සර්ඥ ධාතූන් වහන්සේලා නැවත ඉන්දියාවට වැඩම කරති", "News Content": "\r\n\tඉන්දියාවේ සාරානාත්හි වරනාසි නුවර සිට පසුගියදා ගුවන් මගින් මෙරටට  වැඩම කර වූ ශ්‍රී සර්ඥ ධාතූන් වහන්සේලා මූලගන්ධිකුටි විහාරයට නැවත   වැඩම කිරීමේ අවස්ථාවට බුද්ධ ශාසන අමාත්‍ය ගාමිණී ජයවික්‍රම පෙරේරා මහතා  ඇතුළු  පිරිසක්  ඊයේ (03දා) කටුනායක ගුවන් තොටුපොළේ සිරිලක් මැදුරට පැමිණ සිටියහ.\r\n \r\n\tබුද්ධ රශ්මි වෙසක් කලාප ප‍්‍රදර්ශනයෙහි ප්‍රදර්ශනය සඳහා අග්‍රමාත්‍ය රනිල් වික්‍රමසිංහ මහතා විසින් ඉන්දියාවෙන් කරන ලද ඉල්ලීමකට අනුව ශ්‍රී සර්ඥ ධාතූන් වහන්සේලා දිවයිනට  වැඩම කරන ලදී.\r\n \r\n\tමේ අනුව ඉන්දියාවට වැඩම කරවීමට ගුවන් තොටුපොළේ තැම්පත් කර තිබූ ශ්‍රී සර්ඥ ධාතුන් වහන්සේලා තැම්පත් කර තිබූ මංජුසාව සහිත කරඬුව අමාත්‍ය ගාමිණී ජයවික්‍රම පෙරේරා මහතා විසින් ඉන්දියානු මහා බෝධි සංගමයේ   භාණ්ඩාගාරික දීපාක් කුමාර්චෞත්‍රි මහතාට භාර දීම සිදු කෙරුණි.\r\n \nසීදුව ප්‍රසාද් මුතුකුඩ\n \n  \n  ", "URL": "https://www.ada.lk/0/0/0-326581", "Category": "Latest News", "Parent URL": null}