{"Source": "Ada News", "Timestamp": "14 05 2018", "Headline": "ඉන්දුනීසියාවේ පොලීසියටත් ප්‍රහාරයක් -IS පවුලක වැඩක්", "News Content": "\r\n\tඉන්දුනිසියාවේ සුරබයා නගරයේම පොලිස් මූලස්ථානය ඉලක්ක කරගෙන තවත් පස් දෙනෙකුගෙන් යුතු IS ඉස්ලාම් රාජ්‍ය හා සම්බන්ධ පවුලක් මරාගෙන මැරෙන ප්‍රහාරයක් එල්ල කර තිබේ.\r\n \r\n\tඑවැනිම පවුලක් එකතුව එරට දේවස්ථාන තුනක් ඉලක්ක කරමින් පසුගියදා ප්‍රහාරයක් එල්ල කිරීමෙන් අනතුරුව මෙම දෙවැනි පවුල් IS ප්‍රහාරය එල්ල වී ඇත.\r\n \r\n\tයතුරුපැදි දෙකකින් පැමිණි මෙම ප්‍රහාරකයන් අතර සිටි එම පවුලේ 08 හැවිරිදි දැරියගේ පමණක් දිවි බේරී ඇති බව පොලීසිය පවසයි.\r\n \r\n\tමෙම ප්‍රහාරයේදී පොලිස් මූලස්ථානය වෙත පැමිණි ප්‍රහාරකයන් රැගත් යතුරුපැදි එහි පොලිස් මුරපොළ ඉදිරිපිටදී මරාගෙන මැරෙන ප්‍රහාර දියත් කර ඇත.\r\n \r\n\tඑහිදී, පොලිස් නිලධාරීන් සිව්දෙනෙකු සහ සාමාන්‍ය වැසියන් හය දෙනෙකු තුවාල ලබා ඇති බව ඉන්දුනීසියානු මාධ්‍ය වාර්තා කරයි.\r\n \n  \n  ", "URL": "https://www.ada.lk/0/0/0-328889", "Category": "International", "Parent URL": null}