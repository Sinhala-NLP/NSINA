{"Source": "Ada News", "Timestamp": "7 02 2021", "Headline": "ගොනා කෝවිලේ රාජාගේ ගෝලයෙකු මත්ද්‍රව්‍ය සමඟ අත්අඩංගුවට", "News Content": "පොලිසිය සමග වූ වෙඩි හුවමාරුවකදී  මියගිය මත්ද්‍රව්‍ය ජාවාරම් කාරයකු වන පතිරනගේ සම්පත් තෙන්නකෝන් නොහොත් \"ගොනා  කෝවිලේ රාජා\" ගේ ප්‍රධාන ගෝලයකු මත්ද්‍රව්‍ය තොගයක් සමග (06) දා අත්අඩංගුවට ගත් බව පොලිස් විශේෂ කාර්ය බළකාය පවසයි.\n\nපොලිස් විශේෂ කාර්ය බළකායේ බුද්ධි කොට්ඨාසයට ලද තොරතුරක් අනුව බොරලැස්ගමුව නීලම්මහර , ගල්වල පාර ප්‍රදේශයේදී 39 හැවිරිදි සැකකරු, අත්අඩංගුවට ගත් බව පොලිසිය කියයි .\n\nඑම අවස්ථාවේදී සැකකරු සන්තකයේ තිබූ කේරළ ගංජා කිලෝ 4ක් සහ රුපියල් 60,000 ක මුදලක් ද පොලිස් භාරයට ගැනීමට හැකි වූ බව  පොලිසිය  කියයි .\n\nමිනුවන්ගොඩ බල්ලපාන ප්‍රදේශයේදී  පොලීසිය සමග ඇතිවූ වෙඩි හුවමාරුවකදී පතිරණගේ සම්පත් තෙන්නකෝන් නොහොත් ගොනාකෝවිලේ රාජා ඉකුත් ජුනි මස 6 වෙනිදා ජීවිතක්ෂයට පත් වූ අතර  ඔහුගේ මිය යාමෙන් පසුව ජාවාරම් ඉදිරියට ගෙනයන ඔහුගේ ප්‍රධාන ගෝලයෙකු බවට සැකකරු හඳුනාගෙන ඇතැයි ද පොලිසිය කියයි\n\nසැකකරු සම්බන්ධයෙන් ඉදිරි විමර්ශන ක්‍රියාත්මක ය . මත්තේගොඩ  ශාන්ත ප්‍රදීප් කුමාර කුලරත්න  ", "URL": "https://www.ada.lk/0/0/0-374760", "Category": "Latest News", "Parent URL": null}