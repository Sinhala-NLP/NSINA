{"Source": "Ada News", "Timestamp": "21 05 2018", "Headline": "අවු. 05ට අඩු පස්දෙනෙකුගෙන් අයෙකු රක්තහීනතාවෙන් හා මන්දපෝෂණයෙන් පෙළෙනවා", "News Content": "\r\n\tමෙරට වයස අවුරුදු පහට අඩු දරුවන් පස්දෙනෙකුගෙන් එක් අයෙකු රක්තහීනතාවෙන් හා මන්දපෝෂණයෙන් පෙළෙන බව සෞඛ්‍ය අමාත්‍යාංශයේ ලේකම්වරයා පවසා සිටියේ යැයි වාරිමාර්ග, ජල කළමනාකරණ හා අපදා කළමනාකරණ අමාත්‍ය දුමින්ද දිසානායක මහතා පවසයි.\r\n \r\n\tඅමාත්‍යවරයා මේ බව පැවසුවේ පසුගියදා (18දා) තඹුත්තේගම මූලික රෝහලේ  බහුකාර්ය ප්‍රතිකාර ඒකකය විවෘත කිරීමේ උත්සවයට එක්වෙමිනි.\r\n \r\n\t සංඛ්‍යාලේඛන දෙස බැලූවිට බෝවන රෝගවලට වඩා බෝනොවන රෝගවලින් පෙළෙන සංඛ්‍යාව ශීඝ්‍රයෙන් ඉහළ ගොස් ඇති අතර  වයස අවුරුදු පහට අඩු දරුවන් පස් දෙනෙකුගෙන් එක් අයෙකු රක්තහීනතාවෙන් හා මන්දපෝෂණයෙන් පෙළෙන බව සෞඛ්‍ය අමාත්‍යාංශයේ ලේකම්වරයා පවසා සිටියේ යැයි  හෙතෙම පැවසීය.\r\n \r\n\tතවද ලෝකයේ වැඩිම සීනි ප්‍රමාණයක් තනි පුද්ගලයෙකු ලබාගන්නා රට ලංකාව බවට තමන් අදහස් කරන බවත් දියවැඩියා රෝගයට  කුඩා  දරුවා පවා ගොඳුරු වී සිටින  බවත් එහිදී ඔහු පෙන්වා දුන්නේය.  \r\n \r\n\tඑමෙන්ම සෞඛ්‍ය ආයතනවල විශේෂඥ සේවාවන් සැපයීමට අවශ්‍ය වෛද්‍යවරුන් හා කාර්යමණ්ඩලවල අඩුවක් පවතින අතර විශේෂඥ වෛද්‍ය සේවාව ලබාදීමට සිටින නිලධාරීන්ගේ හිඟය හේතුවෙන්ද මේ වන විට රෝහල් තුළ විශාල අර්බුදයක් හටගෙන ඇති බවත් අමාත්‍යවරයා වැඩිදුරටත් පැවසීය.\r\n \n\n \nතඹුත්තේගම - නන්දන කුමාර\n  ", "URL": "https://www.ada.lk/0/0/0-330590", "Category": "Latest News", "Parent URL": null}