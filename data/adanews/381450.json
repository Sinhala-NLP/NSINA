{"Source": "Ada News", "Timestamp": "12 07 2021", "Headline": "දකුණු අප්‍රිකාව තව දින 14ක් කොවිඩ් සීමාවන් දැඩි කරයි", "News Content": "රැස්වීම් තහනම් කිරීම, රාත්‍රී 9.00 සිට අලුයම 4.00 දක්වා ඇඳිරි නීතිය, මත්පැන් අලෙවිය තහනම් කිරීම ඇතුළු සීමා කිරීම් පවත්වා ගනිමින් දකුණු අප්‍රිකාව එරට කොවිඩ්-19 නීති තවත් දින 14කින් දීර්ඝ කර තිබේ. වාර්තාගත ආසාදන සිද්ධීන් හා මරණ සම්බන්ධයෙන් අප්‍රිකානු මහාද්වීපයේ දරුණුතම බලපෑමට ලක්ව ඇති රට වඩාත් බෝවන ඩෙල්ටා කොරෝනා වෛරස ප්‍රභේදය මගින් මෙහෙයවන තුන්වැනි ආසාදන රැල්ලක ග්‍රහණයේ පවතී. \"රට පුරා අපගේ සෞඛ්‍ය පද්ධතිය පීඩනයට ලක්ව තිබෙනවා\" ජනාධිපති සිරිල් රමෆෝසා ජාතිය අමතමින් රූපවාහිනී දේශනයකදී පැවසීය. මේ මස මුලදී දකුණු අප්‍රිකාව දෛනිකව ආසාදිතයන් 26,000කට අධික සංඛ්‍යාවක් වාර්තා කර ඇති අතර රෝහල් පද්ධතිය බිඳ වැටෙන ස්ථානය දක්වා විහිදී තිබේ. සති දෙකකට පසු සීමාවන් සමාලෝචනය කරන බවට පොරොන්දු වෙමින් රමෆෝසා ජුනි මස අගදී රට පස් වැනි මට්ටමේ සීමා කිරීම් ප්‍රමාණයක සිට සිව්වැනි මට්ටමට ගෙන ගියේය.   ", "URL": "https://www.ada.lk/0/0/0-381450", "Category": "International", "Parent URL": null}