{"Source": "Ada News", "Timestamp": "6 02 2021", "Headline": "කොවිඩ් එන්නත්වල අතුරු ආබාධ පිළිබඳ වාර්තාවක් එක්සත් රාජධානිය ලබාදෙයි", "News Content": "කොවිඩ්-19 එන්නත්වල අතුරු ආබාධ පිළිබඳ එක්සත් රාජධානියේ සෞඛ්‍ය නියාමකයා විසින් වාර්තාවක් නිකුත් කර තිබේ. මෙම නව දත්තවල බහුලව වාර්තා වන අතුරු ආබාධ අතර හිසරදය, ඔක්කාරය හා වෙහෙස පිළිබඳ පැමිණිලි දැකගත හැකි බව එන්නත් ලබාදීමේ වැඩසටහනට සමගාමී අතුරු ආබාධ සායනික අත්හදා බැලීම්වල දක්නට ලැබෙයි. එන්නත් බෙදාහැරීම් කටයුතුවලදී එක්සත් රාජධානිය මෙතෙක් වඩාත්ම සාර්ථක රටක් වන අතර, රජයේ සංඛ්‍යාලේඛන මේ වනවිට මීටර් 10කට වඩා වැඩි මාත්‍රා ප්‍රමාණයක් පරිපාලනය කර ඇත. එරට ඖෂධ හා සෞඛ්‍ය නිෂ්පාදන නියාමන ඒජන්සිය (MHRA) ඊයේ (05දා) මෙම වාර්තාව ප්‍රකාශයට පත් කළේ ජනවාරි 24දා වනවිට ලබා දී ඇති එන්නත් මාත්‍රාව මිලියන 7ක අතුරු ආබාධ ආවරණය වන පරිදි ය. එය ෆයිසර් - බයෝඑන්ටෙක් මාත්‍රා මිලියන 5.4 ක් සහ ඇස්ට්‍රාසෙනෙකා මාත්‍රා මිලියන 1.5ක් පමණ දත්ත සැලකිල්ලට ගෙන ඇත. එන්නත් ලබා ඇති පුද්ගලයන්ගේ අතුරු ආබාධ පවතින අයට 'Yellow කාඩ්' ක්‍රමයක් හඳුන්වා දී ඇති අතර, MHRA වාර්තාව පවසන්නේ මාත්‍රාවන් 1,000කට සාමාන්‍යයෙන් 'Yellow කාඩ්' 3ක් පමණ ලබා දී ඇති බවයි. එක්සත් රාජධානියේ, 2021 ජනවාරි 24 වන විට, ෆයිසර් - බයෝඑන්ටෙක් එන්නත සඳහා 'Yellow කාඩ්' 16,756ක් වාර්තා වී තිබේ. එමෙන්ම ඔක්ස්ෆර්ඩ් - ඇස්ට්‍රාසෙනෙකා එන්නත සඳහා 'Yellow කාඩ්' 6,014ක් වාර්තා වී ඇත.  එන්නතෙහි වෙළඳ නාමය නිශ්චිතව දක්වා නොමැති අවස්ථාවල 'Yellow කාඩ්' 50ක් වාර්තා වී ඇත. එන්නත් කරන ස්ථානයේ පවතින වේදනාවන් ආදී ගැටලු වැඩිපුර වාර්තා වී ඇති අතර, එසේ නොමැති නම්, උණ තත්ත්වයන්, හිසරදය, විඩාව, ඔක්කාරය, කරකැවිල්ල, මාංශ පේශි කැක්කුම සහ වේගවත් හෘද ස්පන්දනය වැනි එන්නත්කරණයේදී සාමාන්‍ය රෝග ලක්ෂණ මෙම 'Yellow කාඩ්' ලැබුණු අය අතර දක්නට ලැබෙන බව කියයි. මෙම රෝග ලක්ෂණ බොහෝදුරට මතුව ඇත්තේ එන්නත ලබා ගැනීමෙන් ටික කලකට පසුව බවත්, වඩාත් බරපතල හෝ කල් පවත්නා රෝගාබාධ පවතින අය අතර මෙය දක්නට ලැබුණු බවත් MHRA වාර්තාව පවසයි. \"එන්නත් දෙකෙහිම සමස්ත ආරක්‍ෂිත අත්දැකීම සායනික අත්හදා බැලීම්වලින් අපේක්ෂා කළ තරම් දුරට පවතිනවා\" යැයි වාර්තාව තවදුරටත් සඳහන් කරයි. \"වර්තමාන අත්දැකීම් මත පදනම්ව, කොවිඩ්-19 වැළැක්වීම සඳහා ලබාදී ඇති කොවිඩ්-19 එන්නත් දෙකෙහිම අපේක්ෂිත ප්‍රතිලාභය, එහි බරපතල සංකූලතා දන්නා අතුරු ආබාධවලට වඩා බෙහෙවින් වැඩියි. කෙසේ වෙතත් සියලුම ඖෂධ මෙන්ම කොවිඩ්-19 එන්නත්වල ආරක්ෂාව අඛණ්ඩව අධීක්ෂණය කරනු ලැබෙනවා.\" MHRA වාර්තාව වැඩිදුරටත් පෙන්වා දෙයි.   ", "URL": "https://www.ada.lk/0/0/0-374723", "Category": "International", "Parent URL": null}