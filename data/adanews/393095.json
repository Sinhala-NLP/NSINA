{"Source": "Ada News", "Timestamp": "7 05 2022", "Headline": "ඉන්දියාවෙන් අලුත්ම ජල ප්‍රහාරක රථය ගෙන්වූයේ අරගලය මර්දනයටද?", "News Content": "විරෝධතාවයන් මැඩ පැවැත්වීම වෙනුවෙන් ආරක්ෂක අංශ විසින් භාවිත කරනු ලබන නවතම ජල ප්‍රහාරක  රථයක් (water canon) හම්බන්තොට වරාය හරහා  මෙරටට ගෙන්වා ඇති බව වාර්තා වෙයි. මෙම රථය පොලිස් විශේෂ කාර්ය බලකායේ පරිහරණය වෙනුවෙන් ගෙන්වා ඇති අතර පසුව මෙය පොලිස් විශේෂ කාර්ය බලකායේ නිලධාරීන් පැමිණ විශේෂ ආරක්ෂාව යටතේ‍ෙ ඊ‍ය‍ෙ හම්බන්තොට වරායෙන්  රැගෙන ගොස් තිබේ. මෙම  ජල ප්‍රහාරක  රථය (water canon) ඉන්දියාවෙන් ගෙන්වූ බව ද  වාර්තා වේ. විශේෂයෙන්ම රටේ පවතින ඩොලර් අර්බුදය හමුවේ ඉන්දියාවෙන් ණයපවා ලබාගෙන තිබෙන පසුබිමක මේ ආකාරයෙන් එම මුදල් රටේ ජනතාව මර්දනයට යෙදවීමට වියදම් කිරීම සම්බන්ධයෙන් සමාජ මාධ්‍ය මගින් ද එය දැඩිසේ විවේචනයට ලක්වී තිබේ. මේ සම්බන්ධයෙන් විමසීමට පොලිස් මුලස්ථානයයේ වගකිවයුතු නිලධාරීන් කීප දෙනෙකු සම්බන්ධ කර ගැනීමට උත්සහ කළත් එය ව්‍යර්ථ විය. විශේෂ ආරක්ෂාවක් යටතේ හම්බන්තොට වරායේ සිට  ගෙන යන ලද මෙම ජල ප්‍රහාරක  රථය දක්ෂිණ  අධිවේගී මාර්ගය හරහා ගෙන ගොස් ඇති අතර එය හම්බන්තොට පිවිසුමෙන් ඇතුල් කර ඇත්තේ 06 වනදා සවස 4.55 ට පමණ වේ.   රථය හම්බන්තොට පිවිසුමෙන් අධිවේගී මාර්ගයට ඇතුලත් කිරීම  ", "URL": "https://www.ada.lk/0/0/0-393095", "Category": "Latest News", "Parent URL": null}