{"Source": "Ada News", "Timestamp": "18 04 2018", "Headline": "සුරාබදු වැරදි 3555ක්", "News Content": "\r\n\tඅලුත් අවුරුදු සමයේදී සුරාබදු දෙපාර්තමේන්තුව ක්‍රියාත්මක කළ විශේෂ අධීක්ෂණ වැඩසටහන යටතේ විවිධ වැරදි සම්බන්ධ සිදුවීම් 3555ක් වාර්තා වූ බවත්, ඒ අනුව ඒ සම්බන්ධයෙන් ඉදිරි සතිය තුළදී නඩු පැවරීමට කටයුතු කරන බවත් සුරාබදු දෙපාර්තමේන්තුව පවසයි.\r\n \r\n\tමෙහිදී වැඩිම සිදුවීම් ගණනක් වාර්තා වෙන්නේ නීති විරෝධී ලෙස සීමාව ඉක්මවා මත්පැන් සතුව සිටීම/ප්‍රවාහනය කිරීම සම්බන්ධයෙන් වේ. එය 1786කි.\r\n \r\n\tපසුගිය 09දා සිට 15දා දක්වා මෙම වැටලීම් සිදුකළ අතර, ප්‍රධාන කාණ්ඩ හතරක් යටත් මෙම සිදුවීම් වර්ග කර තිබේ. ඒ සුරා අපරාධ, මත්ද්‍රව්‍ය අපරාධ, දුම්කොළ අපරාධ හා සුරාබදු බලපත්‍ර ලත් ස්ථානවල අක්‍රමිකතා යනුවෙනි.\r\n \n \n  ", "URL": "https://www.ada.lk/0/0/0-323325", "Category": "Latest News", "Parent URL": null}