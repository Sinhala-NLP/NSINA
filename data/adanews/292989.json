{"Source": "Ada News", "Timestamp": "29 11 2017", "Headline": "සිගරට් මිල වැඩිකිරීමෙන් බීඩි භාවිතය වැඩි වූ බව බොරුවක්", "News Content": "\r\n\tසිගරට් මිල වැඩි කිරීම හේතුවෙන් බීඩි භාවිතය වැඩි වූ බවට ඇතැම් සමාජ ජාල මාධ්‍ය, වෙබ් අඩිවි ප්‍රකාශ කරන කරුණු අසත්‍ය බව සෞඛ්‍ය අමාත්‍ය රාජිත සේනාරත්න මහතා පවසයි.\r\n \r\n\tසීමාවාසික වෛද්‍ය නිලධාරීන්ට සහ පශ්චාත් සීමාවාසික වෛද්‍ය නිලධාරීන්  පත්වීම් ලිපි කිරීමේ උත්සවයට ඊයේ  (28දා) පස්වරුවේ අරලියගහ මන්දිරයේ දී  එක්වෙමින් ඔහු මේ බව පැවැසීය.\r\n \r\n\t“බෝනොවන රෝග පාලනය කිරීම සදහා දුම්කොළ වගාව වසර 2020 වනවිට    තහනම් කිරීමට රජය තිරණය කර තිබෙනවා. දුම්වැටි බදු සියයට 90 කින් වැඩි කිරිම සහ සිගරට් පැකට් තුළ රූපමය අවවාද සියයට 80 ක් ඇතුළත් කිරීම යහපාලන රජය ගනු ලැබු ක්‍රියාමාර්ග අතර වැදගත් වෙනවා.\r\n \r\n\tනමුත් ඇතැම් සමාජ ජාලා වෙබ් අඩවි ප්‍රකාශ කරනවා සිගරට් මිල වැඩි කිරිම හේතුවෙන් බීඩි භාවිතය වැඩි වී ඇති බව. එය බොරුවක්. එවැනි සංඛ්‍යා ලේඛණ මෙතෙක් සොයාගෙන නැහැ. නමුත් මම කියන්න කැමැතියි දුම්කොල සමාගම මුදල් ලබා දී මෙවැනි බොරු ප්‍රවෘත්ති සමාජ ජාලා වෙබ් අඩවිවල පළ කරනවා කියලා.\r\n \r\n\tමම මේ පිළිබදව සොයා බැලුවා. දුම්කොළ සමාගම ඒ සදහා විශාල මුදලක් වැය කරනවා. එක ලිපියකට රුපියල් 150000 ක මුදලක් ගෙවා තිබෙනවා.”\r\n \n\n  ", "URL": "https://www.ada.lk/0/0/0-292989", "Category": "Latest News", "Parent URL": null}