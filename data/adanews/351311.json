{"Source": "Ada News", "Timestamp": "9 08 2019", "Headline": "මම තාම පල්වෙලා නෑ - රන්ජන්", "News Content": "තමන් කළ චෝදනා ඉල්ලා අස්කර නොගන්නා බවත් තමන් දැනට පරාජය වි නොමැති බවත් නියෝජ්‍ය රන්ජන් රාමනායක මහතා පැවැසීය. තමන්ව පක්ෂයෙන් ඉවත් කළොත් ස්වාධීනව සිටින බවත් එහෙත් පක්ෂය මාරු නොකරන බවත් රන්ජන් රාමනායක මහතා පැවැසීය. “මම විනය කමිටුවට තොරතුරු දුන්නා. තවත් දිනයක් මට එන්න කියයි. මම (චෝදනා) ඉල්ලා අස්කර ගන්නේ නෑ. දැනට මම දිනලා තිබෙනවා. ඉස්සරහට පරදියිද කියලා දන්නේ නෑ. දැනට මම පල්වෙලා නෑ. සමහර විට දඬුවමක් වෙන්න පුළුවන්. ඇමතිකම නැතිවුණොත් කරන්න දෙයක් නෑ. මම පක්ෂය මාරු කරන්නේ නෑ. මාව ගෙදර යැව්වොත් ස්වාධීනව ඡන්දය ඉල්ලනවා. මම පක්ෂය මාරු කරන්නේ නෑ. ගම්පහෙන් පාර්ලිමේන්තු එන්න ඡන්ද 50000-60000ක් ඕන. මම එක ආගමක් ගැන චෝදනා කළේ නෑ. අපේ ඇත්ත කිව්වාම ඇත්ත කිව්ව පුද්ගලයාට ගහන්න යනවා. මරන්න යනවා. මම ඡන්දය බලාගෙන බොරු කියන පුද්ගලයෙක් නෙමෙයි. මම උඩුගම් බලා පීනන කෙනෙක්. නමුත් මට ප්‍රශ්න වැඩියි. ඔය හැමෝම දන්නවා මම කිව්වේ තිත්ත ඇත්ත කියලා.”   ", "URL": "https://www.ada.lk/0/0/0-351311", "Category": "Latest News", "Parent URL": null}