{"Source": "Ada News", "Timestamp": "2 03 2022", "Headline": "රටක් ගොඩනගන හැටි චීන ජනපති තරුණයන්ට කියයි", "News Content": "චීන ජනාධිපති ෂී ජින්පිං එරට තරුණ නිලධාරීන්ගෙන් ඉල්ලා සිටියේ ඔවුන්ගේ පරමාදර්ශ සහ විශ්වාසයන් ශක්තිමත් කරන ලෙසත්, ඔවුන්ගේ කාර්ය සාධනය පිළිබඳ නිවැරදි ඉදිරි දර්ශනයක් වර්ධනය කර ප්‍රායෝගිකව ක්‍රියාවට නංවන ලෙසත්, පක්ෂය සහ ජනතාව වෙනුවෙන් වෙහෙස මහන්සි වී වැඩ කරන ලෙසත්ය. චීන කොමියුනිස්ට් පක්ෂයේ (CPC) මධ්‍යම කාරක සභාවේ ප්‍රධාන ලේකම් සහ මධ්‍යම හමුදා කොමිසමේ සභාපතිවරයාද වන ජනාධිපති ෂී ජින්පිං මේ බව ප්‍රකාශ කළේ, පක්ෂයේ තරුණ හා මැදිවියේ නිලධාරීන්ගේ පුහුණු වැඩසටහනක් විවෘත කිරීමේ උත්සවයක් අමතමිනි. තරුණ නිලධාරීන් පක්ෂයේ සහ රටේ සංවර්ධනයේ බලාපොරොත්තුව බව ෂී පෙන්වා දුන්නේය. CPC පක්ෂයේ තරුණ නිලධාරීන් දූෂණයට එරෙහිව ආරක්ෂණ සීමාවන් උල්ලංඝනය නොකළ යුතු බවත්, පක්ෂයේ නිලධාරීන් ලෙස සාධාරණව, නීත්‍යානුකූලව, අවංකව සහ ජනතාවගේ යහපත සඳහා තම බලය ක්‍රියාත්මක කළ යුතු බව චීන නායකයා උපදෙස් දුන්නේය. සැලසුම් සකස් කිරීමේදී සහ ක්‍රියාත්මක කිරීමේදී, මුළු හදවතින්ම ජනතාවට සේවය කිරීමේ පක්ෂයේ මූලික අරමුණ වෙනුවෙන් නිලධාරීන් කැපවී සිටිය යුතු අතර, සංවර්ධනය ජනතාව වෙනුවෙන්, ජනතාව මත යැපීම සහ එහි ඵල ජනතාව බෙදාහදා ගැනීම යන මූලධර්මය වෙනුවෙන් කැපවී සිටිය යුතු බව ෂී පැවසීය. දෙවැනි සියවසේ ඉලක්කය සපුරා ගැනීම සඳහා නිලධාරීන් මූලික පක්ෂ ව්‍යවස්ථාවට අනුගත විය යුතු අතර ආර්ථික සංවර්ධනය කේන්ද්‍රීය කාර්යය ලෙස ගත යුතු බව ඔහු පැවසීය. නව සංවර්ධන රටාවක් ගොඩනැගීම වේගවත් කිරීමට සහ උසස් තත්ත්වයේ සංවර්ධනයක් ප්‍රවර්ධනය කිරීමට හැකි වන පරිදි නව තත්ත්වය මධ්‍යයේ නව සංවර්ධන ආකෘතිය සම්පූර්ණයෙන්, නිවැරදිව හා පුළුල් ලෙස ක්‍රියාත්මක කරන ලෙසද ඔහු ඉල්ලා සිටියේය. චීන ජාතියේ මහා පුනර්ජීවනය සාක්ෂාත් කර ගැනීම සඳහා කැපවීමේ සහ අරගලයේ ආත්මය ඉදිරියට ගෙන යන ලෙස ෂී තරුණ නිලධාරීන්ගෙන් ඉල්ලා සිටියේය. ෂී ඔවුන්ට පැවසුවේ සමස්ත පක්ෂයම ජනතාව සමග සදාකාලිකව සමීප සබඳතා පවත්වා ගත යුතු බවයි. පක්ෂයේ බහුජන වැඩපිළිවෙල ක්‍රියාවට නැංවීම සඳහා, මහජන අවධානයට ලක්වන ප්‍රශ්න ඉතා සැලකිල්ලෙන් සහ අවධානයෙන් යුතුව ආමන්ත්‍රණය කිරීමේ අවශ්‍යතාවය ෂී අවධාරණය කළේය.   ", "URL": "https://www.ada.lk/0/0/0-390867", "Category": "International", "Parent URL": null}