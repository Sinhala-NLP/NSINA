{"Source": "Ada News", "Timestamp": "27 03 2018", "Headline": "පාකිස්තාන රූපවාහිනියක ප්‍රථම සංක්‍රාන්ති නිවේදක වැඩ අරඹයි", "News Content": "\r\n\tපාකිස්තානයේ පුවත් නාලිකාවක නිවේදක වෘත්තිය සඳහා ප්‍රථම වරට සංක්‍රාන්ති ලිංගික නිවේදිකාවක යොදාගත් පුවතක් වාර්තා වෙයි.\r\n \r\n\tදැඩි මතධාරී පාකිස්තාන සමාජය තුළ මෙවැනි සංක්‍රාන්ති ලිංගිකයන්ට රැකියාවක් සොයා ගැනීම පහසු කාර්යයක් නොවේ.\r\n \r\n\tඔවුන් බොහෝ අවස්ථාවල සමාජයෙන් කොන් කෙරෙන පිරිසක් ලෙස සැලෙකන අතර, ඇතැම් දෙනා යාචකයන් ලෙසත්, තවත් අය නර්තනයෙන් හා ලිංගික වහල් සේවයෙන් එදිනෙදා ජීවත් වීමට මුදලක් සොයා ගන්නා බව කියැවෙයි.\r\n \r\n\tපාකිස්තානයේ පෞද්ගලික පුවත් නාලිකාවක් වන කොනූර් හි සේවයට එක්වූ මෙම නිවේදිකාව මර්වියා මලික් ලෙස හැඳින ගැනෙයි. ජනමාධ්‍ය උපාධියක් හිමි ඇය කලක් නිරූපිකාවක් ලෙසද කටයුතු කර තිබේ.\r\n \r\n\tඇය බී.බී.සී.ය වෙත පවසා තිබුණේ තමන්ට රැකියාවක් හිමිවන බව දැනගත් විට දෙනෙතට කඳුළු නැගුණු බවයි.\r\n \r\n\tමාස තුනක පුහුණුවකින් පසුව ඇය පසුගිය සිකුරාදා දිනයේදී සිය ප්‍රථම රූපවාහිනී ආගමනය සිදුකර තිබුණේ ප්‍රධාන නිවේදිකාව බවට පත්වෙමිනි.\r\n \n\n  ", "URL": "https://www.ada.lk/0/0/0-318954", "Category": "International", "Parent URL": null}