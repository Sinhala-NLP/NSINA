{"Source": "Ada News", "Timestamp": "7 06 2023", "Headline": "අනතුරට පත් ට්‍රෝලර් යාත්‍රාවක පිරිස බේරා ගනිති", "News Content": "යාපනය ඩෙල්ෆ්  ජැටියේ  පිවිසුම් දොරටුව අසලදි අද  (7)   උදෑසන  අනතුරට පත් මගී ප්‍රවාහන ට්‍රෝලර් යාත්‍රාවක සිට පුද්ගලයන් 38 දෙනකු නාවික හමුදාව විසින් බේරාගෙන ඇත.\r\nමගී පිරිස බේරාගත් නාවික හමුදාව එම යාත්‍රාවේ තිබු ගොඩනැගිලි ද්‍රව්‍ය තොගයක් ද මුහුදු බත් වීමට නොදී ඒවාද  කඩිනමින් ඉවත් කළ බව නාවික හමුදා මාධ්‍ය ප්‍රකාශක කපිතාන් ගයාන් වික්‍රමසුරිය මහතා පැවසීය.\r\n‘ලිකාලි අම්බාල් 2’ නැමැති මෙම ට්‍රෝලර් යාත්‍රාව   යාපනය පුණ්ගුඩුතීව් දූපතේ පිහිටි කුරිකට්ටුවාන්   ජැටිය  සිට ඩෙල්ෆ් දුපත දක්වා යාත්‍රා කරමින් තිබියදි  ඩෙල්ෆ් දූපතේ  වරාය පිවිසුම් දොරටුව  අසලදී  පැවැති බාදිත තත්ත්වය හමුවේ යාත්‍රාවේ පතුළ මුහුදු පත්ලේ ගැටීමෙන්   යාත්‍රාව තුළට  ජලය කාන්දු වී අනතුර පත්ව ඇති බව ඒ මහතා කීය.\r\nඋතුරු නාවික විධානයට අයත් ශ්‍රී ලංකා නාවික නෞකා වසභ ආයතනය වෙත සිද්ධිය සැලවීමත් සමග එහි ඇති  වෙරළබඩ මුර යාත්‍රා සහ කුඩා යාත්‍රා යොදා ගනිමින් 50  දෙනෙකුගෙන් සමන්විත නාවික හමුදා කණ්ඩායමක්  යොදා අනතුරට පත් යාත්රාගව සහ එහි සිටි පුද්ගලයින් නිරුපද්‍රිතව බේරා ගැනීමට කටයුතු කෙරිණි.\r\n \n\r\n   ", "URL": "https://www.ada.lk/0/0/0-403996", "Category": "Latest News", "Parent URL": null}