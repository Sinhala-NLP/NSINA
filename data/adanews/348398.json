{"Source": "Ada News", "Timestamp": "13 05 2019", "Headline": "ප්‍රතිත්‍රස්ත පනතින් ත්‍රස්තවාදීන් හුරතල් කරනවා", "News Content": "ප්‍රති ත්‍රස්ත පනත හරහා ත්‍රස්තවාදීන්ව හුරතල් කර වෘත්තීය සමිති හා සිවිල් සංවිධාන මර්දනය කිරීමට ආණ්ඩුව සැලසුම් කර තිබෙන බව රජයේ වෛද්‍ය නිලධාරීන්ගේ සංගමය සඳහන් කරයි. මේ නිසා මෙම කෙටුම්පත පාර්ලිමේන්තුවේ සාකච්ඡා කිරීමටවත් නුසුදුසු බවත්, එම කටයුත්ත සිදුකර ගැනීමට ජනතාව පෙළගස්වන බවත් එම සංගමයේ සහකාර ලේකම් වෛද්‍ය නවීන්ද සොයිසා මහතා සඳහන් කළේය. මීට අදාළ කටයුතු ඉදිරි දෙසතිය තුළ සැලසුම් කර තිබෙන අතර, මේ පිළිබඳව ජනතාව දැනුවත් කිරීමට පුළුල් වැඩපිළිවෙලක් ක්‍රියාත්මක කරන බවද අද (13දා) පැවැති මාධ්‍ය සාකච්ඡාවකදී හෙතෙම සඳහන් කළේය. දැනට ක්‍රියාත්මක වන ත්‍රස්ත පනත තුළින් ත්‍රස්තවාදීන්ට එරෙහිව දැඩිව නීතිය ක්‍රියාත්මක කළ හැකි බවත්, එහෙත් ප්‍රතිත්‍රස්ත පනත් කෙටුම්පතේ සඳහන් වන්නේ ත්‍රස්තවාදීන්ට ලිහිල් දඬුවම් ලැබෙන වගන්ති බවත් නවීන්ද සොයිසා මහතා පවසා සිටියේය.     ", "URL": "https://www.ada.lk/0/0/0-348398", "Category": "Latest News", "Parent URL": null}