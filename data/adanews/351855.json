{"Source": "Ada News", "Timestamp": "28 08 2019", "Headline": "වෙල්ගමගේ ප්‍රකාශයට සුසිල්ගෙන් පිළිතුරු", "News Content": "ලොරි යුගය අවසන්ව ඇති බවත් කන්ටේනර් යුගය එළඹ ඇති බවත් පාර්ලිමේන්තු මන්ත්‍රී කුමාර වෙල්ගම මහතා අවබෝධ කර ගත යුතු යැයි එක්සත් ජනතා නිදහස් සන්ධාන පාර්ලිමේන්තු මන්ත්‍රී සුසිල් ප්‍රේමජයන්ත මහතා පැවසීය. ඔහු මේ බව පවසා සිටියේ විපක්ෂ නායක කාර්යාලයේදී  අද (28දා) උදෑසන පැවති මාධ්‍ය හමුවකට එක් වෙමිනි. එහිදී කුමාර වෙල්ගම මහතා සම්බන්ධයෙන් මාධ්‍යවේදීන්  විසින් යොමු කරන ලද ප්‍රශ්නයකට පිළිතුරු දෙමින් මන්ත්‍රීවරයා පවසා සිටියේ, “මම හිතන්නේ නෑ වෙල්ගම ප්‍රබලයෙක් කියලා. ඊට වඩා ප්‍රබල අය ඉන්නවා. අපි කවදාවත් අපි ගැන ඔහොම කිවුවේ නෑ.  අධ්‍යාපනය, පලපුරැද්ද, වෘත්තිය සුදුසුකම් මේ සේරම අපිට තියෙනවා.  නමුත් අපි ඒවා කියවන්නේ නෑ. දැන් ලොරි යුගය ඉවරයි. කන්ටේනර් යුගය ඇවිත් තියෙන්නේ. සේරටම කලින් එතුමා ඒක තේරැම් ගත යුතුයි” යනුවෙන්ද මන්ත්‍රිවරයා පවසා සිටියේය.     ", "URL": "https://www.ada.lk/0/0/0-351855", "Category": "Latest News", "Parent URL": null}