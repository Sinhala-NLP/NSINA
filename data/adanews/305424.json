{"Source": "Ada News", "Timestamp": "25 01 2018", "Headline": "දූෂණයට එරෙහි සටන පෙබරවාරි 10 දා යින් පසු", "News Content": "\r\n\tයහපත් රටක් සහ සදාචාරවත් දේශපාලන සංස්කෘතියක් ගොඩනැගීමේ අරමුණින් දූෂණයට එරෙහි සටන මෙම පෙබරවාරි 10 වනදායින් පසුව ආරම්භ කරන බව ජනාධිපති මෛත්‍රීපා සිරිසේන මහතා පවසයි.\r\n \r\n\tශ්‍රී ලංකාව ලොව අන් දියුණු රටවල් මට්ටමට ගෙන ඒමට නොහැකි වී ඇත්තේ දූෂිත දේශපාලනය නිසා බවත්  දේශපාලන ව්‍යාපාරයක් වෙනුවෙන් තම ධුර කාලය තුළ උපරිම වගකීම් ඉටුකරන බවත් ඔහු පැවැසීය.\r\n \r\n\tජනාධිපතිවරයා මේ බව ප‍්‍රකාශ කළේ ඊයේ (24දා) පෙළොන්නරුව බකමූණ ප‍්‍රදේශයේ පැවති ජන හමුවක් අමතමිනි.\r\n \r\n\tතම පවුලේ අය රටේ ප‍්‍රධාන ආයතනවල ඉහළ තනතුරුවලට පත්කරගනිමින් ඥාති සංග‍්‍රහයට මුල් තැන දී රාජ්‍ය දේපළ සොරා කෑ සහ බලය අනිසි ලෙස භාවිතා කරමින් ඒකාධිපතිවාදය සහ පවුල්වාදය වැපිරු පාලනයක් යළි රට තුළ ඇතිකරමින් රට ආපස්සට ගෙනයාමට මේ රටේ ජනතාව සූදානම් නොමැති බව ද ඔහු මෙහිදී සඳහන් කළේය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-305424", "Category": "Latest News", "Parent URL": null}