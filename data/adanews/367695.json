{"Source": "Ada News", "Timestamp": "27 08 2020", "Headline": "අගමැති කිව්වේ බිලියන 1900ක් කියලා තියෙන්නේ බිලියන 1745යි", "News Content": "සැප්තැම්බර් සිට දෙසැම්බර් දක්වා ආණ්ඩුවේ වයදම් පියවා ගැනීම වෙනුවෙන් අග්‍රාමාත්‍ය මහින්ද රාජපක්ෂ මහතා මුදල් ඇමති ලෙස ඉදිරිපත් කළ අතුරු සම්මත ගිණුමේදී ඔහු කළ වාචික ප්‍රකාශය අනුව ආණ්ඩුවේ වියදම රුපියල් බිලියන 1900ක් වුවත් මුද්‍රණය කර දුන් වාර්තාවේ ආණ්ඩුවේ වියදම ලෙස දැක්වෙන්නේ රුපියල් බිලියන 1745ක් බවත් පාර්ලිමේන්තු මන්ත්‍රී පාඨලී චම්පික රණවක මහතා පැවැසීය. අතුරු සම්මත ගිණුම අනුව ආණ්ඩුව රුපියල් බිලියන 1300ක ණයක් ලබාගැනීමට අපේක්ෂා කරන හෙයින් එම කාලයේදී ආණ්ඩුවේ ආදායම රුපියල් බිලියන 445ක් වන බවට ඇස්තමේන්තු ගත කර ඇති බවත් ඔහු පෙන්වා දුන්නේය. එසේම 2020 වසර ශ්‍රී ලංකාව අයවැයක් නොමැතිව ගතවූ වර්ෂයක් ලෙස ඉතිහාසයට එක්වන බවත් ඔහු වැඩිදුරටත් සඳහන් කළේය.    ", "URL": "https://www.ada.lk/0/0/0-367695", "Category": "Latest News", "Parent URL": null}