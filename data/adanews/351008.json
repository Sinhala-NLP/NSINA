{"Source": "Ada News", "Timestamp": "30 07 2019", "Headline": "ජනපතිවරණයට පෙර පළාත් සභා ඡන්ද පවත්වන්න - දයාසිරි", "News Content": "පළාත් සභා මැතිවරණය ජනාධිපතිවරණයට පෙර පැවැත්විය යුතු බවත්, එසේ නොමැති වුවහොත් පළාත් සභා මැතිවරණය තවත් මාස හය හතකින් කල් යන බවත් ශ්‍රී ලංකා නිදහස් පක්ෂය සඳහන් කරයි. පළමුව ජනාධිපතිවරණය පැවැත්වීමට කටයුතු කළහොත් ජනාධිපතිවරණයෙන් මාස තුනකට පසු පාර්ලිමේන්තු මැතිවරණය පැවැත්වීමට නියමිත බවත්, පළාත් සභා ඡන්දය ගැන කතා කිරීමට සිදුවන්නේ ඉන්පසුව බවත් එම පක්ෂයේ මහලේකම් දයාසිරි ජයසේකර මහතා සඳහන් කළේය. එහෙත් ජනාධිපතිවරණයට පෙර පළාත් සභා ඡන්දය පැවැත්වීමට අදාළ පාර්ශ්ව කටයුතු කළහොත් මෙම තත්ත්වය වළක්වාගෙන පළාත් සභා ක්‍රමය සුරක්ෂිත කර ගතහැකි බවත් අද (30 දා) පැවැති මාධ්‍ය සාකච්ඡාවකදී ජයසේකර මහතා සඳහන් කළේය.       ", "URL": "https://www.ada.lk/0/0/0-351008", "Category": "Latest News", "Parent URL": null}