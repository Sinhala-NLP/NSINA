{"Source": "Ada News", "Timestamp": "26 04 2022", "Headline": "රුසියාවේ ළදරු පාසලක වෙඩි තැබීමකින් ජීවිත හානි", "News Content": "මධ්‍යම රුසියාවේ උලියානොව්ස්ක් ප්‍රදේශයේ ළදරු පාසලකදී අඟහරුවාදා වෙඩි තබාගත් මිනිසෙක් සිය දිවි නසා ගැනීමට පෙර දරුවන් දෙදෙනෙකු සහ එක් ගුරුවරයෙකු ඝාතනය කර තිබේ. පෙර පාසලේ දිවා නින්දේදී වෙෂ්කයිමා ගම්මානයේ මෙම ඛේදවාචකය දිග හැරුණු බව මාධ්‍ය කිහිපයක් වාර්තා කළේය. මෙම සිද්ධියෙන් පුද්ගලයන් හතර දෙනෙකු ජීවිතක්ෂයට පත්වූ බව පළාත් පාලන ආයතන තහවුරු කර තිබේ. මියගිය අය අතර පස් හැවිරිදි පිරිමි ළමයෙකු සහ හය හැවිරිදි ගැහැණු ළමයෙකු සහ කාර්ය මණ්ඩලයේ එක් සාමාජිකයෙකුද සිටින බව වාර්තා වේ. අවම වශයෙන් එක් කාන්තාවක් ද තුවාල ලබා ඇත. වෙඩි තැබීම සිදුකළ පුද්ගලයා 26 හැවිරිදි ප්‍රදේශයේ පදිංචිකරුවෙකු බවට පොලිසිය හඳුනාගෙන තිබේ. ඔහුගේ අභිප්‍රාය තහවුරු කිරීමට බලධාරීන් මේ වනවිට කටයුතු කරමින් සිටියද, සැකකරුට මානසික සෞඛ්‍ය ගැටලු ඇති බව රුසියානු මානව හිමිකම් කොමසාරිස් ටැටියානා මොස්කල්කෝවා වාර්තා කළේය.   ", "URL": "https://www.ada.lk/0/0/0-392721", "Category": "International", "Parent URL": null}