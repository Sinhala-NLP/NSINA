{"Source": "Ada News", "Timestamp": "22 02 2018", "Headline": "නාවික හමුදා හා මහනුවර කණ්ඩායම් ක්ලිෆර්ඩ් කුසලානයේ අවසන් මහා තරගයට", "News Content": "\r\n\tඩයලොග් ක්ලිෆර්ඩ් කුසලාන රග්බි තරගාවලියේ අවසන් මහා තරගයට පිවිසීමට නාවික හමුදා හා මහනුවර කණ්ඩායම් සමත් විය. ඒ තරගාවලියේ ඊයේ (21)සවස පැවති අර්ධ අවසන් පූර්ව වටයේ තරග ජය ගනිමිනි.\r\n \r\n\tකොළඹ තුරඟ තරග පිටියේදී පැවති තරගයන් හැව්ලොක්ස් කණ්ඩායම පරදා ලකුණු 28-26 ක තියුනු ජයක් හිමිකර ගැනිමට නාවික හමුදාව සමත් විය. එහි පළමු අර්ධය නිමා වන විට කණ්ඩායම් දෙකම ලකුණු 12-12 ක් ලෙස සම තත්වයේ සිටියහ. ගෝල දිනුම් දෙකක් , උත්සාහක දිනුම් දෙකක් හා දඩුවම් පහර තුනක් ආධාරයේන නාවික හමුදාව ලකුණු රැස් කරද්දි ගෝල දිනුම 3 ක හා එක් උත්සාහක දිනුමක් හැව්ලොක්ස් කණ්ඩායමේ ලකුනු සඳහා දායක විය.\r\n \r\n\tමේ අතර මහනුවර කණ්ඩායම හමුවේ ලකුණු 38-26 ක පරාජයක් ලැබීමට කොළඹ සී.ආර්. කණ්ඩායමට සිදුවිය. මහනුවර පල්ලෙකැලේ පිටියේදී පැවති තරගයේ පළමු අර්ධය අවසන් වන විටදී මහනුවර ලකුණූ 22-07 ක් ලෙසින් ඉදිරියෙන් සිටියහ.\r\n \r\n\t ජයග්‍රාහී මහනුවර ක්‍රීඩකයින් ගෝල දිනුමක්, උත්සාහක දිනුම් 4 ක් හා දඩුවම් පහර තුනකින් ලකුණු රැස් කළ අතර ගෝල දිනුම් 4 ක් මගින් සී.ආර්. කණ්ඩායමේ ලකුණු රැස් විණි.\r\n \r\n\tමේ අනුව තරගාවලියේ අවසන් මහා තරගය එළඹෙන 25 වැනිදා පැවැත්වේ.\r\n \r\n\t \r\n \nනාවික හමුදා හා හැව්ලොක්ස් අතර තරගයේ අවස්ථාවන්\n \r\n\tමේ                 \n \r\n\t \r\n \nඡායාරූප- ඕෂිත වරකපිටිය\n \r\n\t \r\n \r\n\t \r\n  ", "URL": "https://www.ada.lk/0/0/0-311572", "Category": "Sports", "Parent URL": null}