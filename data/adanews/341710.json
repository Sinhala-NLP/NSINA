{"Source": "Ada News", "Timestamp": "28 10 2018", "Headline": "රජයේ ඉහළ නිලධාරියෙක් බීමත්ව සිටීම නිසා ගුවන් යානයෙන් බස්සවයි", "News Content": "ශ්‍රී ලංකාවේ කෘෂිකර්ම දෙපාර්තමේන්තුවට අනුබද්ධිත සත්ව නීරෝධායතනයේ ප්‍රධාන නිලධාරීවරයෙක් අධික ලෙස බීමත්ව සිටීම නිසා, ඔහු ගමන් කිරීමට නියමිතව තිබූ ගුවන් යානයෙන් බස්සවා තිබේ. මෙම නිලධාරියා  අද අලුයම අලුයම 3.15 ට කටුනායක බණ්ඩාරනායක ජාත්‍යන්තර ගුවන් තොටුපොළෙන් ඩුබායි බලා පිටත්ව යාමට නියිමත වූ එමිරේට්ස් ගුවන් සේවයේ ඊ.කේ.- 349 දරණ ගුවන් යානයට ගොඩ වී අසුන් ගෙන සිටියේය. ඒ වනවිටත් ඔහු අධික ලෙස බීමත්ව සිටීම නිසා , එම ගුවන් ගමනට ඔහුගෙන් බාධා එල්ලවිය හැකි නිසා   ගුවන් යානා කාර්යය මණ්ඩලය මෙම නිලධාරීවරයා මෙම ගුවන් යානයෙන් බස්සවා ගෙන , ලිඛිත ප්‍රකාශයක් ද සමගින් කටුනායක ගුවන් තොටුපොළ බලධාරීන් වෙත භාර දී තිබේ. ටී.කේ.ජි. කපිල      ", "URL": "https://www.ada.lk/0/0/0-341710", "Category": "Latest News", "Parent URL": null}