{"Source": "Ada News", "Timestamp": "22 05 2018", "Headline": "ඒකාබද්ධ විපක්ෂ මන්ත්‍රී ධීවර ආම්පන්න ගෙන එද්දී එජාප මන්ත්‍රී පුන්නකු දී පිළිගනියි", "News Content": "\r\n\tතෙල් මිල වැඩි කිරීමට විරෝධය දක්වමින් දකුණු පළාත්  සභාවේ ඒකාබද්ධ විපක්ෂයට සම්බන්ධ මන්ත්‍රීවරයෙකු වන චන්න සාලිය මහතා  ධීවරයන් පිරිසක්ද සමග ධීවර ආම්පන්න අතැතිව අද (22දා) සභාවට පැමිණේද්දී එජාප මන්ත්‍රී අශෝක ධනවංස මහතා පුන්නක්කු පැකට්ටුවක් ලබාදී ඔහු පිළිගත්තේය.\r\n \r\n\tමේ අවස්ථාවේ එජාප මන්ත්‍රීවරුන්  චන්න සාලිය මහතාට විරෝධය දැක්වීමත් සමග තරමක උණුසුම් තත්ත්වයක් ඇති විය. \r\n \r\n\tමෙහිදී අදහස් දැක්වූ ජනතා විමුක්ති පෙරමුණේ මන්ත්‍රී නලින් හේවගේ මහතා කියා සිටියේ පන්දම් මන්ත්‍රීවරු පන්දම් රැගෙන සභාවට පැමිණීමෙන් මේ ප්‍රශ්නවලට විසඳුම් ලැබෙන්නේ නැති බවය.\r\n \r\n\tපසුගිය රජය කාලයේ තෙල් මිල මීට වඩා වැඩිවී තිබූ බව සිහිපත් කළ මන්ත්‍රීවරයා, මෙවැනි ක්‍රියා මගින් ජනතාව රැවටිය නොහැකි බවද පවසා සිටියේය.\r\n \n  \n \r\n\t \r\n  ", "URL": "https://www.ada.lk/0/0/0-330889", "Category": "Latest News", "Parent URL": null}