{"Source": "Ada News", "Timestamp": "27 05 2018", "Headline": "දකුණේ වෛරසය ළමුන් 11කට මරු ගෙනෙයි", "News Content": "\r\n\tදකුණු පළාතේ කුඩා දරුවන් අතර පැතිර යන ඉන්ෆ්ලුවෙන්සා  වෛරස් උණ වැළදිමෙන්  ඉකුත් දෙදින තුළ තවත් කුඩා දරුවන් දෙදෙනෙකු මියගොස් ඇති බව ගාල්ල කරාපිටිය ශික්ෂණ රෝහලේ අධ්‍යක්ෂක වෛද්‍ය ජයම්පති සේනානායක මහතා පවසයි.\r\n \r\n\t  ඉකුත් 25 හා 26 යන  දෙදින තුළ මෙම කුඩා දරුවන් දෙදෙනා මියගොස් ඇති බවද රෝහල් අධ්‍යක්ෂකවරයා සදහන් කළේය. මියගොස් ඇත්තේ මාස හයක හා අවුරුදු එකහමාරක පමණ වියැති කුඩා දරුවන් දෙදෙනෙකු  බවද රෝහල් අධ්‍යක්ෂකවරයා  පැවසිය.\r\n \r\n\tමේ වනවිට  වෛරස් උණ රෝගි තත්වයෙන් කුඩා දරුවන් 11 දෙනෙකු මියගොස් ඇති අතර ඉන් දරුවන් නම දෙනෙකු මියගොස් ඇත්තේ ඉන්ෆ්ලුවන්සා හා ඇඩිනෝ හා තවත් වෛරස් කිහිපයක් නිසා ඇතිවු සංකුලතාවයෙන් බව පරික්ෂණ වලදි අනාවරණය වි ඇති බවද රෝහල් අධ්‍යක්ෂකවරයා සදහන් කළේය.\r\n \n\n  ", "URL": "https://www.ada.lk/0/0/0-331839", "Category": "Latest News", "Parent URL": null}