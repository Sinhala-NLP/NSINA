{"Source": "Ada News", "Timestamp": "30 12 2018", "Headline": "ශ්‍රී ලන්කන් ගුවන් සේවය රටට ඔරොත්තු දෙන්නේ නෑ", "News Content": "ශ්‍රී ලන්කන් ගුවන් සේවය විශාල වශයෙන් පාඩු ලබන ආයතනයක් බවත් එය රටට ඔරොත්තු නොදෙන බවත් ප්‍රවාහන හා සිවිල් ගුවන් සේවා රාජ්‍ය අමාත්‍ය අශෝක් අබේසිංහ මහතා මහනුවරදී පැවැසීය. මහානායක හිමිවරුන් බැහැ දැකීමෙන් අනතුරුව මාධ්‍ය වෙත අදහස් දක්වමින් ඔහු මේ  බව සඳහන් කළේය. “ශ්‍රී ලන්කන් ගුවන් සේවය විශාල ප්‍රශ්ණයක් තියෙන ආයතනයක්. කෝප් කමිටුවේ සාමාජිකයෙක් ලෙස මම දන්නවා 2015 දී ශ්‍රී ලන්කන් ගුවන් සමාගෙමේ පාඩුව කෝටි 15000යි. ඒක මේ රටට ඔරොත්තු දෙන්නේ නෑ. විශේෂයෙන්ම 2015දී ගුවන් යානා 21 යි තිබුණේ සේවකයෝ 8000ක් හිටියා. එක ගුවන් යානයකට සේවකයන් 333ක් හිටියා. එක සේවකයෙක් වෙනුවෙන් පාඩුව රුපියල් 4945000යි. මේ තත්ත්වය තුළ ගුවන් සමාගම ඉදිරියට ගෙන යෑම ප්‍රශ්ණයක් තිබෙනවා. කොහොමවුණත් රජය හා පෞද්ගලික හවුල්කාරිත්වයක් යටතේ මේ සමාගම ඉදිරියට ගෙනි යන්න බලාපොරොත්තු වෙනවා. ප්‍රශ්ණය තියෙන්නේ ඒ සා විශාල ණයක් පෞද්ගලික අංශයට දරා ගන්න අමාරුයි.”     ", "URL": "https://www.ada.lk/0/0/0-343876", "Category": "Latest News", "Parent URL": null}