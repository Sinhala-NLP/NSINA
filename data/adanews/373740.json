{"Source": "Ada News", "Timestamp": "11 01 2021", "Headline": "දික්ඔය මුලික රෝහලේ වෛද්‍යවරුන් ඇතුළු පිරිසක් නිරෝධායනයට", "News Content": "නුවරඑළිය දිස්ත්‍රික් සෞඛ්‍ය සේවා අධ්‍යක්ෂක කාර්යාලය යටතේ පාලනය වන හැටන් දික්ඔය මුලික රෝහලේ වෛද්‍යවරුන් , හෙද කාර්යය මණ්ඩලය සහ කණිෂ්ඨ කාර්යය මණ්ඩලයේ 15 දෙනෙකු (10) දින රාත්‍රියේ සිට රෝහල තුලම ස්වයං නිරෝධානයට යොමු කල බව එම රෝහලේ සහකාර අධ්‍යක්ෂක වෛද්‍ය ජේ.අරුල් මහතා පැවසිය. ඉකුත් 8 වන දින හැටන් ප්‍රදේශයේ පදිංචි රෝගියෙකු එකෝ පරික්ෂණයක් සදහා රෝහලට පැමිණ ඇති අතර , පසුව එම රෝගියාව ගිලන් රථයක් මගින් මහනුවර ශික්ෂණ රෝහල වෙත තවත් රෝගියෙකු සමග යොමු කිරිමෙන් පසු මහනුවර ශික්ෂණ රෝහලේදි එම රෝගියාගේ සිදු කල පි.සි.ආර් පරික්ෂණය අනුව එකෝ පරික්ෂණ වාර්තාවක් ලබා ගැනිමට පැමිණ සිටි රෝගියාට කොවිඩ් 19 වෛරසය අසාදනය වි ඇති බවට තහවුරු විම නිසා එම රෝගියාගේ ළගම ආශ්‍රිතයන් වු දික්ඔය මුලික රෝහලේ වෛද්‍යවරුන් , හෙද කාර්යය මණ්ඩලය සහ කණිෂ්ඨ කාර්යය මණ්ඩලය ස්වයං  නිරෝධානයට යොමු කර ඇත. මේ අතර අසාදිතයාගේ හැටන් ප්‍රදේශයේ පිහිටි නිවසේ පවුලේ සමාජිකයන්ද ස්වයං නිරෝධානයට යොමු කිරිමට හැටන් දික්ඔය නගර සභාවේ මහජන සෞඛ්‍ය පරික්ෂකවරුන් කටයුතු කර ඇත.    ", "URL": "https://www.ada.lk/0/0/0-373740", "Category": "Latest News", "Parent URL": null}