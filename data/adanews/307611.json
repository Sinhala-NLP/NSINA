{"Source": "Ada News", "Timestamp": "5 02 2018", "Headline": "දකුණු අප්‍රිකා ජනපතිට බලයෙන් ඉවත් වන්නැයි පක්ෂය බලකරයි", "News Content": "\r\n\tදකුණු අප්‍රිකාවේ වත්මන් ජනපති ජේකොබ් සූමාට බලයෙන් ඉවත් වන ලෙස ඔහු නියෝජනය කරන ඒ.එන්.සී පක්ෂයේ ජ්‍යෙෂ්ඨතමයන් බල කරන බව විදෙස් වාර්තා පවසයි.\r\n \r\n\tපක්ෂ සාමාජිකයන් හා ජනපතිවරයා අතර පවතින සාකච්ඡා මාධ්‍යයට අනාවරණය නොවුණත්, අද (05දා) දිනයේදීද හදිසි සාකච්ඡාවක් පවත්වා ඇති බව විදෙස් වාර්තා පවසයි.\r\n \r\n\tජනපති සූමාට එල්ල වී ඇති දූෂණ චෝදනා හේතුවෙන් පසුගිය දෙසැම්බර් මාසයේදී හෙතෙම ඒ.එන්.සී. පක්ෂ නායකත්වයෙන්ද ඉවත් කරමින් ඒ වෙනුවට සිරිල් රාමෆෝසා පක්ෂ නායකත්වයට පත්කර ගැනුණි.\r\n \r\n\tලබන වසරේදී පැවැත්වෙන මැතිවරණයට පෙර පක්ෂය දෙකඩවීම වැළැක්වීම සඳහා වත්මන් ජනපතිවරයාට බලයෙන් ඉවත් වන ලෙස පක්ෂ ජ්‍යෙෂ්ඨතමයන් බල කරන බව දේශපාලන විචාරකයෝ පෙන්වා දෙති.\r\n \n\n  ", "URL": "https://www.ada.lk/0/0/0-307611", "Category": "International", "Parent URL": null}