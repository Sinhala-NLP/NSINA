{"Source": "Ada News", "Timestamp": "6 10 2022", "Headline": "උ. කොරියාව තවත් කෙටිදුර බැලස්ටික් මිසයිල එල්ල කරයි", "News Content": "උතුරු කොරියාව කෙටිදුර බැලස්ටික් මිසයිල දෙකක් නැගෙනහිර දෙසට එල්ල කළ බව දකුණු කොරියාවේ ඒකාබද්ධ මාණ්ඩලික ප්‍රධානීන් උපුටා දක්වමින් යොන්හැප් පුවත් ඒජන්සිය වාර්තා කරයි. මිසයිල දියත් කිරීම දින 12ක් තුළ එල්ල කරන ලද 6 වැනි බැලස්ටික් අත්හදා බැලීම වන අතර, අඟහරුවාදා ජපානයට ඉහළින් අතරමැදි පරාස බැලස්ටික් මිසයිලයක් එල්ල කිරීමෙන් පසු ඒකාබද්ධ දකුණු කොරියානු සහ එක්සත් ජනපද මිසයිල අභ්‍යාස මගින් පොළඹවන ලද පළමු වැනි අත්හදා බැලීමයි. උදෑසන 6:01 සිට 6:23 දක්වා කාලය තුළ ප්යොන්ග්යැන් හි සමොස්ක් ප්‍රදේශයෙන් මෙම දියත් කිරීම සිදුව ඇත. ප්යොන්ග්යැන් හි අඟහරුවාදා දියත් කිරීම ගැන සාකච්ඡා කිරීමට එක්සත් ජාතීන්ගේ ආරක්ෂක මණ්ඩලය බදාදා රැස්වූ අතර උතුරු කොරියාවද, කොරියානු අර්ධද්වීපය තුළ එක්සත් ජනපද ගුවන් යානා ප්‍රවාහන නෞකාවක් ස්ථානගත කිරීම සම්බන්ධයෙන් වොෂිංටනයට චෝදනා කරමින්, එය කලාපයේ ස්ථාවරත්වයට බරපතළ තර්ජනයක් වන බව පැවසීය.   ", "URL": "https://www.ada.lk/0/0/0-397729", "Category": "International", "Parent URL": null}