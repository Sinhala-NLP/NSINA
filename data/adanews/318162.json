{"Source": "Ada News", "Timestamp": "22 03 2018", "Headline": "විශ්වවිද්‍යාල ශාස්ත්‍රීය විෂයන් කප්පාදු කරනවා", "News Content": "\r\n\t(VIDEO) මානව දයාවෙන් පිරි මිනිසුන් බිහිවීම වැළැක්වීම සඳහා පාලකයන් විශ්වවිද්‍යාලවල පවතින ශාස්ත්‍රීය විෂයන් කප්පාදු කරමින් සිටින බව අන්තර් විශ්වවිද්‍යාලයීය භික්ෂු බලමණ්ඩලය සඳහන් කරයි.\r\n \r\n\tඅනාදිමත් කාලයක සිට පැවැත්වෙන ශාස්ත්‍රීය විෂයන් කප්පාදු කිරීම වහාම නතර කර ශාස්ත්‍රීය විෂයන් සඳහා බඳවා ගැනීම සිදු කරන ලෙස ඉල්ලා අද (22දා) එම භික්ෂු බලමණ්ඩලය විසින් කොළඹ විහාරමහාදේවී උද්‍යානයේ සිට විශ්වවිද්‍යාල ප්‍රතිපාදන කොමිසම දක්වා විරෝධතා පාගමනක් පැවැත්වීමට කටයුතු කළේය.\r\n \r\n\tඉන් පසු විශ්වවිද්‍යාල ප්‍රතිපාදන කොමිෂන් සභාව ඉදිරිපිටදී විරෝධතා රැලියක් පැවැත්වීමට කටයුතු කෙරිණි.\r\n \r\n\tවිරෝධතා පාගමනින් පැමිණි පිරිස් ප්‍රතිපාදන කොමිෂන් සභාවේ තාප්පයේ ප්‍රදර්ශනය කර තිබූ උසස් අධ්‍යාපන අමාත්‍යවරයාට සුබපැතුම් එක්කර තිබූ බැනරයක් ඉවත් කර අන්තර් විශ්වවිද්‍යාලීයීය භික්ෂු බලමණ්ඩලයේ බැනරයක් ප්‍රදර්ශනය කිරීමටද කටයුතු කළේය.\r\n \n    \n  ", "URL": "https://www.ada.lk/0/0/0-318162", "Category": "Uncategorized", "Parent URL": null}