{"Source": "Ada News", "Timestamp": "28 02 2018", "Headline": "සාර්ක් කලාපීය ක්ෂුද්‍ර මූල්‍ය සමුළුව මාර්තු 6දා කොළඹදී", "News Content": "\r\n\tසාර්ක් කලාපීය ක්ෂුද්‍ර මූල්‍ය සමුළුව 2018 මාර්තු 06 වැනිදා ප.ව. 4.00ට කොළඹ සිනමන් ලේක්සයිඩ් හෝටලයේ දී පැවැත්වීමට නියමිතය.\r\n \r\n\tමෙම සමුළුව විශේෂ කාර්ය භාර අමාත්‍ය ආචාර්ය සරත් අමුණුගම මහතාගේ ප්‍රධානත්වයෙන් ඇරඹෙන අතර, සමුළුවේ ප්‍රධාන දේශනයයද අමාත්‍යවරයා විසින් සිදුකරන බව එම අමාත්‍යාංශය පවසයි.\r\n \r\n\tමෙවර සමුළුවේ තේමා පාඨය වනුයේ 'දකුණු ආසියාවේ මූල්‍ය අන්තර්ග්‍රහනය ශක්තිමත් කිරීම' යන්නය.\r\n \r\n\tමේ සඳහා සාර්ක් රටවල් වන ඇෆ්ගනිස්ථානය, බංගලාදේශය, ඉන්දියාව, නේපාලය, පාකිස්ථානය හා ශ්‍රී ලංකාවෙන් වෘත්තිකයන් හා විශේෂඥයින් 300ක් පමණ සහභාගීවීමට නියමිතය. \r\n \r\n\tඔවුහු මෙම රටවල මහ බැංකුවල හා අමාත්‍යාංශවල නියෝජිතයෝ වෙති.\r\n \n\n  ", "URL": "https://www.ada.lk/0/0/0-313165", "Category": "Business", "Parent URL": null}