{"Source": "Ada News", "Timestamp": "31 05 2021", "Headline": "මැයි මස උද්ධමනය ඉහළට", "News Content": "කොළඹ පාරිභෝගික මිල දර්ශකයෙහි වාර්ෂික ලක්ෂ්‍යමය වෙනස මගින් මනිනු ලබන මතුපිට උද්ධමන, 2021 අප්‍රේල් මාසයේ පැවති 3.9% සිට මැයි මාසයේදී 4.5%ක් දක්වා ඉහළ ගොස් තිබේ. ආහාර මෙන්ම ආහාර නොවන කාණ්ඩයේ අයිතමවල මිල ගණන්හි සිදුවූ ඉහළ යෑම මේ සඳහා හේතු වී ඇත. එහිදී ආහාර කාණ්ඩයෙහි වාර්ෂික ලක්ෂ්‍යමය උද්ධමනය අප්‍රේල් මස පැවති 9.0% සිට මැයි මාසයේදී 9.9% දක්වා ඉහළ ගොස් ඇති අතර, ආහාර නොවන කාණ්ඩයෙහි වාර්ෂික ලක්ෂ්‍යමය උද්ධමනය අප්‍රේල් මස පැවති 1.8% සිට 2.2%ක් දක්වා ඉහළ ගොස් තිබේ.  ", "URL": "https://www.ada.lk/0/0/0-379314", "Category": "Business", "Parent URL": null}