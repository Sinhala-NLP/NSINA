{"Source": "Ada News", "Timestamp": "2 11 2022", "Headline": "පිය පුතු කුඩු සමග මාට්ටූ", "News Content": "හෙරොයින් මත්කුඩු වලට ඇබ්බැහි වූ පියෙකු සහ ඔහුගේ පුතා යැයි කියන සරසවි සිසුවෙකු තිප්පොළකින් මත්කුඩු ලබාගෙන යමින් සිටියදී මහනුවර මූලස්ථාන පොලීසියේ දූෂණ මර්දන අංශය මගින් අත්අඩංගුවට ගෙන තිබේ . මහනුවර සුප්‍රසිද්ධ පාසලකින් අධ්‍යාපනය හදාරා ඇති මෙම පිය පුතු දෙදෙනා පියාගේ ආභාෂයෙන් පුතා මත්කුඩු වලට ඇබ්බැහි වී ඇති බව පොලිස් විමර්ශනවලදී අනාවරණය වී තිබේ . ඔවුන් දෙදෙනා අත්අඩංගුවට ගන්නා අවස්ථාවේ දෙදෙනා සන්තකයේම මත්කුඩු පැකට්ටුව බැගින් තිබු බව පොලිසිය කියයි . විසිපස් වැනි වියේ පසු වන ප්‍රධාන සැකකරුගේ පුතා කොළඹ ප්‍රදේශයේ සරසවියක සිව්වැනි වසරේ අධ්‍යාපනය හදාරන්නෙකු බවද පොලිසිය කියයි .  සැකකරු අද (02දා) අධිකරණය හමුවට ඉදිරිපත් කිරීමට නියමිතව තිබුණි . ෂේන් සෙනෙවිරත්න  ", "URL": "https://www.ada.lk/0/0/0-398379", "Category": "Latest News", "Parent URL": null}