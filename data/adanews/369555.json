{"Source": "Ada News", "Timestamp": "5 10 2020", "Headline": "ලෝකයේ අන්තර්ජාලය භාවිත කරන 5න් 1ක් චීන ජාතිකයන්", "News Content": "බීජිං - චීනයේ අන්තර්ජාල භාවිතා කරන්නන්ගේ සංඛ්‍යාව ජුනි මාසය වන විට මිලියන 940 ක් දක්වා ඉහළ ගොස් ඇති අතර එය ලෝකයේ මුළු ප්‍රමාණයෙන් පහෙන් එකක් පමණ වන බව චීනයේ අන්තර්ජාල සංවර්ධනය පිළිබඳ වාර්තාවක් පැවැසිය. චීනයේ අන්තර්ජාල විනිවිද යාමේ අනුපාතය සියයට 67 ක් දක්වා ඉහළ ගොස් ඇති අතර එය ගෝලීය සාමාන්‍යයට වඩා සියයට 5 කින් ඉහළ ගොස් ඇති බව චීන අන්තර්ජාල ජාල තොරතුරු මධ්‍යස්ථානය නිකුත් කළ වාර්තාවේ දැක්වේ. චීනයේ දුප්පත් ගම්මානවලින් සියයට 98 ක පදිංචිකරුවන්ට ෆයිබර් ඔප්ටික් කේබල් මගින් අන්තර්ජාලයට පිවිසිය හැකිවීම හරහා නාගරික-ග්‍රාමීය ඩිජිටල් පරතරය සැලකිය යුතු ලෙස පටු වී ඇති බව වාර්තාව සඳහන් කරයි.      ", "URL": "https://www.ada.lk/0/0/0-369555", "Category": "Technology", "Parent URL": null}