{"Source": "Ada News", "Timestamp": "4 04 2019", "Headline": "එකඳු වාහනයක් නොමැති පොලිස් ස්ථාන 30ක්", "News Content": "එකඳු වාහනයක් හෝ නොමැති පොලිස් ස්ථාන 30ක් පවතින බව ජනපති මෛත්‍රීපාල සිිරිසේන මහතා අද (04දා) පාර්ලිමේන්තුවේදී සඳහන් කළේය. අයවැය කාරක සභා විවාදයට එක්වෙමින් ඔහු මේ බව සඳහන් කළේය. එම පොලිස් ස්ථාන සඳහා එක් වාහනයක් හෝ මිලදි ගැනීමට අවශ්‍ය පියවර ගෙන ඇති බවත් ඔහු ප්‍රකාශ කළේය. නාවික හමුදාවට ප්‍රමාණවත් නෞකා මෙන්ම ගුවන් හමුදාවටද ප්‍රමාණවත් යානා නොමැති බව ජනපතිවරයා ප්‍රකාශ කළේය. එසේම මන්ත්‍රිවරුන්ගේ ලැයිස්තුවලට මහවැලි ඉඩම් ලබාදී නොමැති බවත් ජනපතිවරයා පැවැසුවේය. උමා ඔය ව්‍යාපෘතියේ වැඩ 85%ක් පමණ අවසන්ව ඇති බවත් ඒ අනුව මේ වසර අවසන් වන විට උමා ඔය ව්‍යාපෘතිය අවසන් වනු ඇති බවත් ජනපතිවරයා සඳහන් කළේය.       ", "URL": "https://www.ada.lk/0/0/0-347068", "Category": "Latest News", "Parent URL": null}