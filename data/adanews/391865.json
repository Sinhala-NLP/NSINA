{"Source": "Ada News", "Timestamp": "31 03 2022", "Headline": "යුක්රේන හමුදා කර්මාන්තය සම්පූර්ණයෙන්ම විනාශයිලු", "News Content": "රුසියානු හමුදා යුක්රේන ආරක්ෂක කර්මාන්තය සම්පූර්ණයෙන්ම පාහේ විනාශ කර ඇති බව බව ජනාධිපති වොලොදිමීර් සෙලෙන්ස්කිගේ උදේශකයෙකු වන ඇලෙක්සි ආර්ස්ටොවිච් පවසයි. මෙම සතිය මුලදී ඉස්තාන්බුල් හිදී පැවති කියෙව් සහ මොස්කව් අතර සාකච්ඡාවල වඩාත්ම මෑතකාලීන වටය ගැන අදහස් දක්වමින් ආර්ස්ටොවිච් අවධාරණය කළේ, ඕනෑම මහා පරිමාණ හමුදා ආක්‍රමණයක් සහ සාම ගිවිසුමක් සෑමවිටම පාර්ශවයන් අතර සම්මුතියක් බවයි. \"මොකද දෙපැත්තම පාඩු ලබනවා. අපට පාඩුවක් සිදු නොවේ යැයි ඔබ සිතන්නේ නම්, ඔබ දැඩි ලෙස වරදවා වටහාගෙන. ඔවුන් අපගේ හමුදා කර්මාන්තය ප්‍රායෝගිකව විනාශ කර ඇති අතර බොහෝ ආකාරවලින් එය අවසන් කර තිබෙනවා. බොහෝ ආකාරවලින් ඔවුන් සිවිල් ජීවිතද විනාශ කර තිබෙනවා \"ඔහු පැහැදිලි කළේය. කෙසේ වෙතත් තමන් සිවිල් වස්තූන් ඉලක්ක කර නොගත් බව අවධාරණය කරන රුසියාව යුක්රේන ජාතිකවාදීන් සාමාන්‍ය ජනතාව මිනිස් පලිහක් ලෙස භාවිත කරන බවට චෝදනා කරයි.   ", "URL": "https://www.ada.lk/0/0/0-391865", "Category": "International", "Parent URL": null}