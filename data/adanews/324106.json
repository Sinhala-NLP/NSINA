{"Source": "Ada News", "Timestamp": "22 04 2018", "Headline": "කිරිපිටි 75කින් ගෑස් 245කින් වැඩි කරන්න ඉල්ලයි", "News Content": "\r\n\tකිරිපිටි කිලෝවක මිල රුපියල් 75කින් සහ ගෘහස්ථ ගෑස් සිලින්ඩරයක මිල රුපියල් 245 පමණ ඉදිරි දින කීපයේදී වැඩිවීමට ඉඩ තිබෙන බව රජයේ ආරංචි මාර්ගවලින් අනාවරණය වේ.\r\n \r\n\tදැනට ලන්ඩන් නුවර සංචාරයක නිරතව සිටින ජනාධිපති මෛත්‍රීපාල සිරිසේන මහතා දිවයිනට ළඟාවීමෙන් පසුව කිරිපිටි සහ ගෑස් මිල ඉහළයාම පිළිබඳ තිරණය ගන්නා බවද එම ආරංචි මාර්ග වැඩිදුරටත් අනාවරණය කරයි.\r\n \r\n\tලෝක වෙළෙඳපොළේ කිරිපිටි සහ ගෑස් මිල වැඩිවී තිබීම හේතුවෙන් මෙරට කිරිපිටි සහ ගෑස් සමාගම් මිල වැඩිකිරීම සඳහා ජීවන වියදම් පිළිබඳ කමිටුවෙන් සහ පාරිභෝගික කටයුතු පිළිබඳ අධිකාරියෙන් අවසර ඉල්ලා තිබුණි.\r\n \r\n\tඒ අනුව කිරිපිටි කිලෝවක මිල රුපියල් 100 කින් හා ගෘහස්ථ ගෑස් සිල්න්ඩරයක මිල රුපියල් 275කින් වැඩි කිරීමට අවසර ඉල්ලා තිබූ බව පාරිභෝගික අධිකාරිය පවසයි.\r\n \r\n\tදැනට කිලෝග්‍රෑම් 12.5 ප්‍රමාණයේ ගෘහස්ථ ගෑස් සිලින්ඩරයක මිල රුපියල් 1431ක් (කොළඹ මිල) වන අතර කිරිපිටි කිලෝවක මිල රුපියල් 810කි.\r\n \n\n  ", "URL": "https://www.ada.lk/0/0/0-324106", "Category": "Latest News", "Parent URL": null}