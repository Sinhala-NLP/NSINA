{"Source": "Ada News", "Timestamp": "31 03 2018", "Headline": "රේඛීය හා පළාත් සභා සුහදතාවයෙන් කටයුතු කිරීම අවශ්‍යයි", "News Content": "\r\n\tරේඛීය අමාත්‍යාංශ සහ පළාත් සභා සුහදතාවයෙන් හා එකඟතාවයෙන් යුතුව කටයුතු කිරීම අවශ්‍ය බව ජනාධිපති මෛත්‍රීපාල සිරිසේන මහතා පවසයි.\r\n \r\n\tඅයිතිවාසිකම් සහ වරප‍්‍රසාද පිළිබඳ මෙම ආයතන දෙක අතර ගැටුම්කාරී තත්වයක් ඇතිවුවහොත් ඉන් පීඩාවට පත්වන්නේ ප‍්‍රතිලාභ ලබන ජනතාව බව ද ජනාධිපතිවරයා සඳහන් කළේය.\r\n \r\n\tජනාධිපතිවරයා මේ බව අවධාරණය කළේ ඊයේ (30දා) පෙරවරුවේ පොළොන්නරුව රාජකීය විද්‍යාලයේ පැවති පොළොන්නරුව දිස්ති‍්‍රක්කයේ අධ්‍යාපන ගුණාත්මක භාවය වැඩිදියුණු කිරීම පිළිබඳ වැඩසටහනකට එක්වෙමිනි.\r\n \r\n\tකුමන ආණ්ඩුවකට වුවද කුමන දේශපාලනඥයෙකුට හෝ රාජ්‍ය නිලධාරියෙකුට වුවද රටේ ආණ්ඩුක‍්‍රම ව්‍යවස්ථාව අනුව සැකසී ඇති ආයතන ව්‍යුහය තුළ සුහදතාවයෙන් සහ එකඟතාවයෙන් යුතුව කටයුතු කිරීමේ වගකීම පැවරෙන බව ජනාධිපතිවරයා මෙහිදී කියා සිටියේය.\r\n \n\n  ", "URL": "https://www.ada.lk/0/0/0-319899", "Category": "Latest News", "Parent URL": null}