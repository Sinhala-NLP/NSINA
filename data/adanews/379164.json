{"Source": "Ada News", "Timestamp": "28 05 2021", "Headline": "තුන්වැනි එක්දින තරඟයේ ජය ශ්‍රී ලංකාව​ට", "News Content": "ශ්‍රී ලංකාව සහ බංග්ලාදේශය අතර පැවති තුන්වැනි එක්දින ජාත්‍යන්තර තරඟය ලකුණු 97කින් ජය ගැනීමට ශ්‍රී ලංකා කණ්ඩායම සමත් විය. තරගයේ කාසියේ වාසිය දිනා ප්‍රථමයෙන් පන්දුවට පහරදුන් ශ්‍රී ලංකා කණ්ඩායම පන්දු වාර 50 අවසානයේ කඩුලු 6 ක් දැවී ලකුණු 286 ක් රැස් කළේය. ජයග්‍රාහී ඉලක්කය හඹා යාම සඳහා පිටියට පිවිසි බංග්ලාදේශ කණ්ඩායම සියලු දෙනා දැවී ලබා ගැනීමට හැකියාව ලැබුනේ ලකුණු 189 ක් පමණයි. දුෂ්මන්ත චමීර කඩුලු 5ක් දවා ගත්තේය. පළමු තරග දෙක බංග්ලාදේශය ජය ගැනීමත් සමඟ තරගාවලිය 2 ට 1 ක් ලෙස බංග්ලාදේශය ජය ගැනීමට සමත් විය..    ", "URL": "https://www.ada.lk/0/0/0-379164", "Category": "Sports", "Parent URL": null}