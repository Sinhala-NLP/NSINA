{"Source": "Ada News", "Timestamp": "11 07 2019", "Headline": "විශ්වාසභංගයෙන් පස්සේ ආණ්ඩුවෙ හා ජවිපේ විවාහය අවලංගුයි", "News Content": "ආණ්ඩුවට එරෙහිව විශ්වාසභංගයක්  ගෙන ආ ජනතා විමුක්ති පෙරමුණට මින්  ඉදිරියට ආණ්ඩුවේ කිසිදු ක‍්‍රියාවකට සහයෝගය දීමට සදාචාරාත්මක අයිතියක්  නොමැති බව ශ‍්‍රී ලංකා පොදුජන පෙරමුණ පවසයි. 2015 සිදුකල ආකාරයෙන්  ඉදිරියේදි  ආණ්ඩුවේ අපේක්ෂකයෙකුට අනියමින් හෝ සහය පළ  කිරීමට ජනතා විමුක්ති පෙරමුණට මින්  ඉදිරියට නොහැකි  වන බව අද පෙරවරුවේ කොළඹ නෙළුම් මාවතේ පිහිටි පොදුජන පෙරමුණ ප්‍රධාන  කාර්යාලයේ  පැවති  මාධ්‍ය හමුවකදී පාර්ලිමේන්තු මන්ත‍්‍රී කාංචන විජේරත්න මහතා  මේ බව සඳහන් කළේය. පසුගිය වසර හතරහමාරක කාලය තුළ  ආණ්ඩුව රැකගැනීමට  උරදුන් සෑම පාර්ශවයක්ම ආණ්ඩුවට එරෙහි   මාවතකට ගෙන ඒමට හැකිවීම පොදුජන පෙරමුණේ ජයග‍්‍රහණයක් බවද ඒ මහතා  වැඩිදුරටත්  පැවසීය.   ", "URL": "https://www.ada.lk/0/0/0-350418", "Category": "Latest News", "Parent URL": null}