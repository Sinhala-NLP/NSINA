{"Source": "Ada News", "Timestamp": "29 11 2017", "Headline": "මෙවර සාක් චිත්‍රපට උලෙළේදී ලංකාව ඉදිරියෙන්", "News Content": "\r\n\tසාක් කලාපීය රටවල් එක්ව පවත්වනු ලබන SAARC චිත්‍රපට උලෙළ පසුගියදා (25දා) ජාතික චිත්‍රපට සංස්ථාවේදී පවත්වන ලදී. සාක් සංස්කෘතික මධ්‍යස්ථානය (SAARC Cultural Centre)  විසින් සංවිධානය කරන මෙම චිත්‍රපට උලෙළ සාක් කලාපීය ප්‍රවීණ සහ නවක සිනමාකරුවන් දිරිගැන්වීම උදෙසා පවත්වනු ලබයි. එසේම මෙවර මෙම චිත්‍රපට උලෙළ ලංකාවේ පැවැත්වීම විශේෂත්වයකි.\r\n \r\n\tදකුණු ආසියාතික රටවල් අතර ඇති සංස්කෘතික, දේශපාලන, ආර්ථික තත්ත්වයන් සහ මෙම කලාපීය රටවල ජනතාවගේ මානසික තත්ත්වයන්, ඔවුන්ගේ ගැටලු මේ බොහෝ චිත්‍රපට සඳහා පාදක වී තිබුණි. ඒ ඔස්සේ මෙම රටවල් අතර අන්තර් සංස්කෘතිය හුවමාරු කර ගැනීමේ හැකියාව තිබේ. එසේම මෙම චිත්‍රපට උලෙළේදී වෘතාන්ත චිත්‍රපට නිර්මාණකරුවන් මෙන්ම කෙටි චිත්‍රපට නිර්මාණකරුවන්ද ඇගයීමට ලක් විය. එහි අරමුණ වූයේ කලාපයෙන් බැහැරව ගොස් ලෝක සිනමාව වෙත මෙම නිර්මාණකරුවන් ඉදිරිපත් කිරීමයි. \r\n\tමෙම චිත්‍රපට උලෙළෙහි ජූරි සභිකයන් ලෙස කටයුතු කළේ Anne Demy-Geroe , Antonio Costa Valente  සහ Amir Masound Soheilli යන අයයි. SAARC චිත්‍රපට උලෙළ සඳහා නිර්දේශිත චිත්‍රපට 24ක් වූ අතර, එහිදී පහත අංශ යටතේ නිර්මාණකරුවන් ඇගයීමට ලක් කරන ලදී.\r\n \nහොඳම වෘතාන්ත චිත්‍රපටය - 'Let Her Cry'(ඇගේ ඇස අග)\n \nහොඳම කෙටි චිත්‍රපටය - 'The Water' (ඇෆ්ගනිස්ථානය)\n \nහොඳම අධ්‍යක්ෂකවරයා - 'Let Her Cry'  (ඇගේ ඇස අග) අශෝක හඳගම\n \nහොඳම නළුවා - 'Frangipani ' (සයපෙති කුසුම) - භූමි හරේන්ද්‍රන්\n \nහොඳම නිළිය - 'Vishka' – (මාලදිවයින) – Aishath Rishmy\n \nහොඳම කැමරාකරණය - 'The Bird Was Not  A Bird' ( ඇෆ්ගනිස්ථානය) Ahmad Zia Arash\n \nහොඳම සංස්කරණය - 'Dying Candle' (නේපාලය) Sandeep Adhikari\n \nහොඳම තිර රචනය - 'Oggatonama' \n \n(බංගලාදේශය) Tauquir Ahmed\n \nBest Original Score – 'The Black hen' (නේපාලය)\n \nවිවෘත අංශයේ හොඳම චිත්‍රපටය - 'The Black hen' ( නේපාලය)\n \n'Taandav' – (ඉන්දියාව)\r\n\t'Frangipani' – (ශ්‍රී ලංකාව)\r\n\t'Pinky Beauty Parlour' ‘ - (ඉන්දියාව)\n \n         \n  ", "URL": "https://www.ada.lk/0/0/0-293035", "Category": "entertainment", "Parent URL": null}