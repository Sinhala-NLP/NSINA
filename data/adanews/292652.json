{"Source": "Ada News", "Timestamp": "27 11 2017", "Headline": "හැරී කුමරු හා මේඝන් ලබන වසරේදී විවාහයට සූදානම්", "News Content": "\r\n\tබ්‍රිතාන්‍යයේ හැරී කුමරු සිය පෙම්වතිය වූ ඇමෙරිකානු රංගන ශිල්පිනී මේඝන් මාර්කල් සමග විවාහ වන බව දැනුම් දෙයි.\r\n \r\n\tබ්‍රිතාන්‍යය කිරීටයේ ඔටුන්නට හිමිකම් කියන පෙළෙහි පස් වැනි තැන සිටින හැරී, ලබන වසරේ වසන්ත සෘතුවේදී මේඝන් සමග විවාහ දිවියට එලඹෙනු ඇති බවත්, පසුව ඔවුන් ලන්ඩනයේ කෙන්සින්ග්ටන් මාලිගයේ නොටින්ග්හැම් ගෘහයේ ජීවත්වනු ඇති බවත් සඳහන් වෙයි.\r\n \r\n\t2016 වසරේ සිට මෙම යුවළ එකිනෙකා හමුවන අවස්ථා මාධ්‍යයේ උකුසු ඇසට ලක්වූ අතර, මෙම මස මුලදී ඔවුන් විවාහ ගිවිසගනු ලැබීමද වඩාත් කතාබහට ලක්විය.\r\n \r\n\tනිවේදනයක් නිකුත් කරන හැරී පවසන්නේ මේ පිළිබඳ ඉතා සතුටින් දැනුම්දෙන අතර, ඔවුන් දෙපළට මේඝන්ගේ දෙමවුපියන්ගේ ආශිර්වාදයද ලැබුණු බවයි.\r\n \r\n\tමෙම යුවළගේ විවාහ ගිවිස ගැනීමද දෙවැනි එළිසබෙත් රැජින සහ පවුලේ සමීපයන් කිහිප දෙනෙකු පමණක් මුලදී දැනගෙන සිටි අතර, එය ලන්ඩනයේදී සිදුව තිබුණි.\r\n \r\n\tචාල්ස් කුමරුගේ හා නැසීගිය ඩයනා කුමරියගේ දෙටුපුත් හැරී සිය මව මෙන්ම සමාජ සේවයට කැපවූ චරිතයක් ලෙස ප්‍රචලිතය. එමෙන්ම, ඔහු සිය පියා මෙන් තරමක් සෙල්ලක්කාර දිවියක් ගෙවී අයෙකු ලෙසද සඳහන් විය.\r\n \n  \n  ", "URL": "https://www.ada.lk/0/0/0-292652", "Category": "International", "Parent URL": null}