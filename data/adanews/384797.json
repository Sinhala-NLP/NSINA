{"Source": "Ada News", "Timestamp": "18 09 2021", "Headline": "ජංගම වෙළෙදුන් පිළිබද පැමිණිලි සඳහා දුරකථන අංකයක්", "News Content": "ආර්ථික මධ්‍යස්ථානවල එළවළු මිල ගණන් පහත බැස තිබිය දී ආසාධාරණ ලෙස ඉහළ මිල ගණන් යටතේ එළවළු අලෙවි කිරීමේ නිරත ජංගම වෙළෙඳුන්ගේ බලපත්‍ර අවලංගු කිරීමට පියවර ගන්නා බව කොළඹ දිස්ත්‍රික් ලේකම් ප්‍රදීප් යසරත්න මහතා පවසයි. කොළඹ පැවැති මාධ්‍ය හමුවක දී ඔහු ප්‍රකාශ කළේ, එවැනි වෙළෙඳුන් පිළිබඳ පැමිණිලි 0112 369 139 දුරකථන අංකයට හෝ  0112 369 142 ෆැක්ස් අංකය වෙත යොමුකළ හැකි බවය. මේ අතර රත්මාලාන, නාරාහේන්පිට සහ බෝකුන්දර ආර්ථික මධ්‍යස්ථාන වෙතින් නිවසටම අත්‍යවශ්‍ය භාණ්ඩ ගෙන්වා ගැනීමේ වැඩපිළිවෙලක් ආරම්භ කර තිබේ. එම ආර්ථික මධ්‍යස්ථානවල දුරකථන අංක හරහා ඇණවුම් ඉදිරිපත් කළ හැකි බව දිස්ත්‍රික් ලේකම් ප්‍රදීප් යසරත්න මහතා ප්‍රකාශ කළේය.    ", "URL": "https://www.ada.lk/0/0/0-384797", "Category": "Latest News", "Parent URL": null}