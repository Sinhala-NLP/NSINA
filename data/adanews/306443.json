{"Source": "Ada News", "Timestamp": "30 01 2018", "Headline": "මැතිවරණය දිනයේදී නිවාඩු නොදෙන ආයතනවලට දඬුවම් ලබාදිය හැකියි", "News Content": "\r\n\tපළාත් පාලන මැතිවරණය පැවැත්වෙන දිනයේ ඡන්දදායකයන්ට නිවාඩු ලබා නොදෙන ආයතනවලට නීතියෙන් දඬුවම් ලබාදිය හැකි බව මැතිවරණ කොමිෂන් සභාව සඳහන් කරයි.\r\n \r\n\tමේ නිසා පෙබරවාරි 10 වැනිදා පැවැත්වෙන ‘ඡන්ද විමසීම සඳහා ලිපියකින් නිවාඩු ඉල්ලා සිටින ඡන්දදායකයන්ට වැටුප් සහිත නිවාඩු ලබාදිය යුතු බවද එම කොමිෂන් සභාව පෙන්වා දෙයි.\r\n \r\n\tඅදාළ සේවකයන් සේවය කරන ආයතනයේ සිට ඡන්දපොළ දක්වා ඇති දුර සැලකිල්ලට ගෙන රාජ්‍ය හා පෞද්ගලික අංශ සේවකයන්ට ප්‍රමාණවත් ආකාරයට නිවාඩු ලබාදිය යුතු බවද මැතිවරණ කොමිෂන් සභාව සඳහන් කරයි.\r\n \r\n\tසේවකයන්ට නිවාඩු ලබා නොදෙන ආයතන ප්‍රධානීන්ට හා ආයතනවලට එරෙහිව නීතිය ක්‍රියාත්මක කළ හැකි බවත්, එහිදී මහේස්ත්‍රාත්වරයෙකු ඉදිරියේ පවත්වන නඩු විභාගයකින් පසු වරදකරු වුවහොත් රුපියල් පන්සියයක් නොඉක්මවන දඩයකට, මාසයක් නොඉක්මවන සිර දඬුවමකට හෝ අදාළ දඬුවම් දෙකටම යටත් කළ හැකි බවද එම කොමිෂන් සභාව පෙන්වා දෙයි.\r\n \n\n  ", "URL": "https://www.ada.lk/0/0/0-306443", "Category": "Latest News", "Parent URL": null}