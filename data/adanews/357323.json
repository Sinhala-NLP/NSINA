{"Source": "Ada News", "Timestamp": "30 01 2020", "Headline": "කොරෝනා ගැන ජනතාව දැනුම්වත් කිරීමට GMOA සැරසෙයි", "News Content": "කොරෝනා වෛරසය පිළිබඳව ජනතාව අතර අනිසි බියක් ඇතිවී තිබෙන බැවින් මෙම තත්ත්වය නැති කිරීමට ජනතාව දැනුම්වත් කිරීමේ වැඩපිළිවෙළක් ක්‍රියාත්මක කළ යුතු බව රජයේ වෛද්‍ය නිලධාරීන්ගේ සංගමය සඳහන් කරයි. මෙම රෝගය ව්‍යාප්ත වීම සිදුනොවන තත්ත්වයක් තුළ ජනතාව අනවශ්‍ය ලෙස මුඛ ආවරණ භාවිතා කිරීම හේතුවෙන් මුඛ ආවරණ හිඟයක් හා ඒ ආශ්‍රිත ජාවාරම් ක්‍රියා සිදුවෙමින් තිබෙන බවද එම සංගමයේ ලේකම් වෛද්‍ය හරිත අලුත්ගේ මහතා සඳහන් කළේය. මේ හේතුවෙන් මුඛ ආවරණ පැලඳිය යුතු රෝග තත්ත්වයක් ඇති වුවහොත් යම් බරපතළ තත්ත්වයකට මුහුණදීමට සිදුවන බවත්, නිරෝගී පුද්ගලයින්ට මුඛ ආවරණ භාවිත කළ යුතු බවට කිසිවෙකුත් ප්‍රකාශයට පත්කර නොමැති බවත් හෙතෙම කියා සිටියේය.       ", "URL": "https://www.ada.lk/0/0/0-357323", "Category": "Latest News", "Parent URL": null}