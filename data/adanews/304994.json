{"Source": "Ada News", "Timestamp": "23 01 2018", "Headline": "ප්‍රසන්න රණතුංගගෙන් මැකොට පැමිණිල්ලක්", "News Content": "\r\n\tපොලීසිය විසින් සීල් තබන ලද ගෑස් ලිප් තොගයක් හොර පාරෙන් එළියට ගැනීමට ශ්‍රී ලංකා නිදහස් පක්ෂයේ මිනුවන්ගොඩ ආසන සංවිධායකවරයා කටයුතු කරමින් සිටින බවට ඒකාබද්ධ විපක්ෂයේ කැඳවුම්කරු ප්‍රසන්න රණතුංග මහතා විසින් මැතිවරණ කොමිසම් සභාවට අද (23දා)  පැමිණිලි කර තිබේ.\r\n \r\n\tවහාම මේ පිළිබඳව සොයාබලා ගෑස්ලිප්  බෙදාහැරීමේ කටයුතු නතර කරන ලෙසද සිය පැමිණිල්ල මගින් මන්ත්‍රීවරයා ඉල්ලා ඇත.\r\n \r\n\tමිනුවන්ගොඩ ප්‍රදේශයේ ගබඩා කර තිබෙන ගෑස්ලිප් තොගයක් මැතිවරණය ඉලක්ක කරමින් බෙදාදීමට සූදානම් වන බවට ‍ලද තොරතුරක් මත මිනුවන්ගොඩ පොලීසියේ නිලධාරීන් ඊයේ (22දා) දිනයේදී එම ගබඩාව පරීක්ෂා කර තිබූ බවත්, මෙම ගෑස්ලිප් ව්‍යාපාරික උවමනාවක් සඳහා ගෙන එන ලද බවට එහි සිටි පුද්ගලයන්ට පවසා තිබෙන බවත් රණතුංග මහතා පවසයි.\r\n \r\n\tපොලිස්  නිලධාරින් පිටවී  ගිය පසුව ගෑස්ලිප්වලින්  කොටසක් බෙදා තිබෙන බවද හෙතෙම ප්‍රකාශ කරයි.\r\n \n\n  ", "URL": "https://www.ada.lk/0/0/0-304994", "Category": "Latest News", "Parent URL": null}