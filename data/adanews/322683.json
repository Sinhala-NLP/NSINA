{"Source": "Ada News", "Timestamp": "13 04 2018", "Headline": "අදත් බොහෝ ප්‍රදේශවලට වැසි", "News Content": "\r\n\tලංකාව පුරා බොහෝ ස්ථානවල අද (13දා) සහ හෙට (14දා) ගිගුරුම් සහිත වැසි ඇතිවිය හැකි බවත් එහෙත් යාපනය දිස්ත්‍රික්කයට වර්ෂාපතනය අඩුවීමක් සිදුවිය හැකි බව කාලගුණ විද්‍යා දෙපාර්තමේන්තුව සඳහන් කරයි.\r\n \r\n\tමේ අනුව අද (13දා) දිනය තුළදී බස්නාහිර, වයඹ, සබරගමුව, දකුණ, මධ්‍යම, නැගෙනහිර සහ ඌව පළාත්වල සමහර ස්ථානවලට මිලිමීටර් 100 ක් පමණ වූ තද වැසි ඇතිවිය හැකි බව කාර්ය නියුක්ත කාලගුණ විද්‍යාඥ මලික් ප්‍රනාන්දු මහතා සඳහන් කළේය.\r\n \r\n\tඅකුණු සහිත වැසි ඇතිවනවිට තාවකාලිකව එම ප්‍ර‘දේශවල සුළඟේ වේගය ක්ෂණිකව ඉහළ යා හැකි බවත් මේ නිසා අකුණු අනතුරු වළක්වා ගැනීමට ජනතාව කටයුතු කළයුතු බවද පවසා සිටියේය.\r\n \r\n\tහෙට දිනයේදී මීට සාපේක්ෂව වැසි ඇතිවිය හැකි බවද සඳහන් කළේය.\r\n \r\n\tගාල්ලේ සිට හම්බන්තොට සහ මඩකලපුව හරහා ත්‍රිකුණාමලය දක්වා වෙරළට ඔබ්බෙන් වන මුහුදු ප්‍ර‘දේශවලට වැසි හෝ ගිගුරුම් සහිත වැසි ඇතිවිය හැකි බවත්, සෙසු මුහුදු ප්‍ර‘දේශවලට සවස් කාලයේ හෝ රාත්‍රී කාලයේ වැසි ඇතිවිය හැකි බවද කාලගුණ විද්‍යා දෙපාර්තමේන්තුව සඳහන් කරයි.\r\n \r\n\tගිගුරුම් සහිත වැසි ඇතිවනවිට එම මුහුදු ප්‍ර‘දේශවල සුළඟේ වේගය පැයට කිලෝ මීටර් 70 ත් 80 ත් දක්වා ඉහළ යා හැකි බවද එම දෙපාර්තමේන්තුව සඳහන් කරයි.\r\n \n\n  ", "URL": "https://www.ada.lk/0/0/0-322683", "Category": "Latest News", "Parent URL": null}