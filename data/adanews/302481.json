{"Source": "Ada News", "Timestamp": "10 01 2018", "Headline": "පළමු පොල් මද තොගය ආනයනය කරයි", "News Content": "\r\n\tපිලිපීනයෙන් ශ්‍රී ලංකාවට ආනයනය කරන ශීත කළ පොල් මද සහිත පළමු නැව ඊයේ (09දා) දිවයිනට පැමිණි බව ප්‍රවෘත්ති දෙපාර්තමේන්තුව සඳහන් කරයි.\r\n \r\n\tඑම පොල් මද තොගය අද සිට කර්මාන්ත සඳහා බෙදාහැරීමට නියමිත බවද ප්‍රවෘත්ති දෙපාර්තමේන්තුව නිකුත් කළ නිවේදනයක දැක්වෙයි.\r\n \r\n\tඉදිරියේදී පොල්මද මෙට්‍රික් ටොන් 78,000ක් වාර්ෂිකව ආනයනය කරන බවත්, එම මද මගින් අගය එකතු කළ නිමි භාණ්ඩ සකස් කර නැවත ප්‍රතිඅපනයනය කිරීමට නියමිත බවත් එම නිවේදනයේ දැක්වෙයි.\r\n \r\n\tඑසේම මේ හරහා සෘජු පරිභෝජනයට අවශ්‍ය පොල් දේශීය නිෂ්පාදකයන්ගෙන් ලබාගැනීමේ හැකියාව වැඩි වන හෙයින් පොල් මිල ආශ්‍රිතව පැන නැගී ඇති ගැටලුවද අවම වනු ඇතැයි අපේක්ෂා කරන බවද එම නිවේදනයේ වැඩිදුරටත් දැක්වෙයි.\r\n \n\n \r\n\t \r\n  ", "URL": "https://www.ada.lk/0/0/0-302481", "Category": "Latest News", "Parent URL": null}