{"Source": "Ada News", "Timestamp": "14 12 2018", "Headline": "මහින්ද පාර්ශ්වයේ ‌‌අභියාචනා සළකා බැලීමට තීරණය කරයි", "News Content": "මහින්ද රාජපක්ෂ මහතා අගමැති ධූරයෙත් කැබිනට් මණ්ඩලය අදාළ ධූරවලත් කටයුතු කිරීම වළක්වාලමින් අභියාචනාධිකරණ නිකුත් කළ අතුරු තහනම් නියෝගයට එරෙහිව ඉදිරිපත් කළ අභියාචනා සළකා බැලීමට ශ්‍රේෂ්ඨාධිකරණය තිරණය කර තිබේ. ඊවා වනසුන්දර, බුවනෙක් අලුවිහාරේ හා විජිත් මලල්ගොඩ යන ත්‍රිපුද්ගල විනිසුරු මඬුල්ල හමුවේ මෙම අභියාචනා විභාග කරයි. මෙම අභියාචනා අද දිනයේදීම සළකා බැලීමට තීරණය කර තිබේ. මහින්ද රාජපක්ෂ මහතා එක් අභියාචනයක් හා විජයදාස රාජපක්ෂ, චමල් රාජපක්ෂ ඇතුළු පිරිසක තවත් අභියාචනාවකුත් ශ්‍රේෂ්ඨාධිකරණයට ගොනු කළේය.      ", "URL": "https://www.ada.lk/0/0/0-343403", "Category": "Latest News", "Parent URL": null}