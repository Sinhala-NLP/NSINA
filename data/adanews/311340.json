{"Source": "Ada News", "Timestamp": "21 02 2018", "Headline": "ගෑස් මිල වැඩිකිරීමේ තීරණයක් නෑ - රිෂාඩ්", "News Content": "\r\n\tගෑස් මිල වැඩිකිරීමට ආණ්ඩුව කිසිදු තීරණයක් ගෙන නොමැති බව කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා ප්‍රකාශ කළේය.\r\n \r\n\tකර්මාන්ත හා වාණිජ කටයුතු අමාත්‍යාංශයේ ඊයේ(20දා) පැවැති මාධ්‍ය හමුවකදී අදහස් දක්වමින් අමාත්‍යවරයා මේබව පැවසීය.\n \r\n\tගෑස් මිල වැඩිකිරීමට සමාගම්වලින් ඉල්ලීම් ලැබී තිබුණද, ආණ්ඩුව මෙතෙක් ඒපිළිබඳ සාකච්ඡා කර නොමැති බවද හෙතෙම ප්‍රකාශ කළේය.\r\n \r\n\tගෑස් මිල සම්බන්ධයෙන් පාරිභෝගික අධිකාරිය සහ ජීවන වියදම් කමිටුවේ අදහස් මත අමාත්‍ය මණ්ඩලය සාකච්ඡාකර තීරණයක් ගන්නා බවත්, මෙතෙක් එලෙස සාකච්ඡා කර නොමැති බවත් අමාත්‍යවරයා සඳහන් කළේය.\r\n \r\n\tමේ පිළිබඳ වැඩිදුරටත් අදහස් දැක්වූ රිෂාඩ් බදියුදීන් මහතා,\r\n \r\n\t&පාරිභෝගික අධිකාරියට මේවෙලාවේ මිල වැඩිකිරීමේ ඉල්ලීම්හැමදාම එනවා. නමුත් ඒකට මිල කමිටුවක් තිබෙනවා. ජීවන වියදම් කමිටුවක් තිබෙනවා. කැබිනට් මණ්ඩලයක් ඉන්නවා. මේ සියල්ලන් සමග කතාකරලා තමයි අපි තීරණයක් ගතයුතුව තිබෙන්නෙ.\r\n \r\n\tගෑස් අත්‍යවශ්‍ය භාණ්ඩයක්. මේනිසා මිල සූත්‍රයක් හඳුන්වාදෙන්නත් අපි හිතාගෙන ඉන්නවා. කැබිනට් අනුමැතිය දුන්නොත් පමණයි අපි වැඩිකරන්නෙ. තවම එහෙම තීරණයක් අරගෙන නැහැ* යැයි පැවසීය.\r\n \r\n\t \r\n  ", "URL": "https://www.ada.lk/0/0/0-311340", "Category": "Latest News", "Parent URL": null}