{"Source": "Ada News", "Timestamp": "17 05 2018", "Headline": "රජයේ මුදල් පෞද්ගලික පාසල් සංවර්ධනයට යෙදවීම වැරදියි", "News Content": "\r\n\tපෞද්ගලික පාසල් 13ක් සංවර්ධනය සඳහා රජය ආධාර ලබාදීමට ඊයේ (16දා)  කැබිනටි මණ්ඩල රැස්වීමේදී ගෙන ඇති  තීරණය  බරපතළ අදූරදර්ශී, නිදහස් අධ්‍යාපනය විනාශ මුඛයට ඇද දැමීමට හේතු වන තීරණයක් බව ලංකා ගුරු සංගමයේ ලේකම් ජෝශප ස්ටාලින් මහතා පවසයි.\r\n \r\n\tමෙම අමාත්‍ය මණ්ඩල තීරණය කිසි ලෙසකින් දරුවන් ඇතුළත් කර ගැනීමේ ගැටලුවට විශ්වසනීය පිළියමක් නොවන අතර  සිදුවිය යුත්තේ රජයේ පාසල්වලට අවශ්‍ය සම්පත් හා ගුරුවරු ලබාදෙමින්  රජයේ පාසල් සංවර්ධනය පෙරට ගැනීම බව පැවසූ ලේකම්වරයා  එම කටයුත්ත පසෙක දමා අධ්‍යාපන ඇමති අකිල විරාජ් කාරියවසම් රජයේ මුදලින් පෞද්ගලික පාසල් දියුණු කිරීමට කැබිනට් අනුමැතිය පැතීම නිදහස් අධ්‍යාපන වළපල්ලට යැවීමේ උත්සාහයක් වන  බව පෙන්වා දී ඇත.\r\n \r\n\tඑමෙන්ම  5/2015 චක්‍රලේඛය උපයෝගී කර ගනිමින් රජයේ පාසල්වල අවශ්‍යතා සඳහා දරුවන්ගෙන් මුදල් එකතු කරමින් මෙලෙස පෞද්ගලික පාසල් සංවර්ධනයට රජයේ මුදල් යෙදවීම ඉතා ඛේදනීය තත්වයක් බවත් ඒ සම්බන්ධයෙන් නිදහස් අධ්‍යාපනය රැකගැනීම වෙනුවෙන් පෙනී සිටින සියලු පාර්ශ්වයන් එම තීරණය වහා අත්හිටුවන ලෙස බලකරම්න් ඊට එරෙහිව පෙළ ගැසිය යුතු බවද ඒ මහතා වැඩිදුරටත් පවසා සිටියේය.\r\n \n\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-329765", "Category": "Latest News", "Parent URL": null}