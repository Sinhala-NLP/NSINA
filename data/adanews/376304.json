{"Source": "Ada News", "Timestamp": "22 03 2021", "Headline": "පස්සර තවත් අනතුරක්", "News Content": "පස්සර බඩල්කුඹුර මාර්ගයේ තොළබෝවත්ත ප්‍රදේශයේදී අද (22දා) සවස සිදුවූ රිය අනතුරකින් කාන්තාවක් මියගොස් තවත් දෙදෙනෙකු බරපතල තුවාල ලබා රොහල් ගත කල බව පොලීසිය කියයි. මෙසේ මියගොස් ඇත්තේ බඩල්කුඹුර මඩුගොටන්අරාව ප්‍රදේශයේ පදිංචි ආර්.ඒම්. සුදුමැණිකා (72) නැමැත්ති කාන්තාවකි. මියගිය කාන්තාව ඇගේ දරුවා හා ඥාති දරුවකු සමග ප්‍රථිකාර ගැනීම සදහා ත්‍රිරෝද රථයකින්  බදුල්ල බලා යන අතරතුර තොලබෝවත්ත ප්‍රදේශයේදී ඉදිරියෙන් අධික වේගයෙන් පැමිණි කැබ් රථයක මුහුණට මුහුණ ගැටී අනතුර සිදුව තිබේ. අනතුර සිදුවීමෙන් පසු ත්‍රිරෝදරථයේ සිරවී සිටි තුවාල කරුවන් තිදෙනා  පස්සර දිසා රෝහලට ගෙන යන විටත් කාන්තාව  මියගොස් තිබේ. අනතුරින් බරපතල තුවාල ලැබූ ත්‍රිරෝද රථය පැදවූ මියගිය කාන්තාවගේ දරුවා ප්‍රථිකාර සදහා බදුල්ල මහ රෝහලටඇතුලත් කර ඇති බවත් අනෙක් ඥාති දරුවා පස්සර දිසා රෝහලේ ප්‍රථිකාර ලබන බවත් කැබ් රථය හා ඒහි රියදුරු අත් අඩංගුවට  ගත් බවත්  පොලීසිය කියයි. ප්‍රසාද් රුක්මාල් / ලුණුගල ප්‍රසන්​න   ", "URL": "https://www.ada.lk/0/0/0-376304", "Category": "Latest News", "Parent URL": null}