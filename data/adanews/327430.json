{"Source": "Ada News", "Timestamp": "7 05 2018", "Headline": "ටොරින්ටන්ට පසුව ජනතාවට වැඩිම බදු ගසපු ආණ්ඩුව මෙයයි - මහින්ද", "News Content": "\r\n\tජනපති මෛත්‍රීපාල සිරිසේන මහතා 2020දී විශ්‍රාම නොයන බවට ප්‍රකාශ කරන්නේ ශ්‍රී ලංකා නිදහස් පක්ෂයේ පාක්ෂිකයන් රඳවා ගැනීමට වෙන ක්‍රමයක් නොමැති නිසා බවත් ටොරින්ටන් ආණ්ඩුකාරවරයාගෙන් පසුව වැඩිම බදු ගසපු ආණ්ඩුව වත්මන් ආණ්ඩුව බවත් හිටපු ජනපති මහින්ද රාජපක්ෂ මහතා පැවැසීය.\r\n \r\n\tගාල්ල සමනල ක්‍රීඩාංගණයේ පැවැති ඒකාබද්ධ විපක්ෂ මැයි රැළිය අමතමින් හිටපු ජනපතිවරයා මේ බව ප්‍රකාශ කළේය.\r\n \r\n\tඑසේම මැයි පළමුවැනිදා ජාත්‍යන්තර කම්කරු දින සැමරුම මැයි  07 දාට යෙදවීම් ජනතාවට කළ ලොකුම අපහාසය බවත් හිටපු ජනපතිවරයා ප්‍රකාශ කළේය.\r\n \r\n\tවත්මන් ආණඩුවට රට තියා ග්‍රාම නිලධාරී වසමක්වත් පාලනය කිරීමට නොහැකි බවත් ශ්‍රී ලංකාව තවදුරටත් ප්‍රජාතන්ත්‍රවාද සමාජවාදී ශ්‍රී ලංකා ජනරජය නොව ප්‍රජාතන්ත්‍රවාදී යූඇන්පී පොලිස් රාජ්‍යයක් බවත් ඔහු ප්‍රකාශ කළේය.\r\n \r\n\t“ පාතාලයේ විවාහ උත්සව පවත්වන්නේ පොලිස් ආරක්ෂාව යටතේ. රටට ආයෝජකයන් එන්නේ නෑ. ඔවුන්  පැනලා දුවනවා.” යැයි ඔහු පැවැසීය.\r\n \n    \n \n\n  ", "URL": "https://www.ada.lk/0/0/0-327430", "Category": "Uncategorized", "Parent URL": null}