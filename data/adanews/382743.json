{"Source": "Ada News", "Timestamp": "7 08 2021", "Headline": "තවත් ඇස්ට්‍රාසෙනිකා එන්නත් මාත්‍රා 728,000ක් දිවයිනට", "News Content": "ජපාන රජය විසින් ශ්‍රී ලංකාවට පරිත්‍යාග කළ ඔක්ස්ෆර්ඩ් ඇස්ට්‍රාසෙනිකා එන්නත් මාත්‍රා 728,000 ක් රැගත් ශ්‍රී ලන්කන් ගුවන් සේවයේ ගුවන් යානය 08/07 දින සවස කටුනායක ගුවන් තොටුපළ වෙත පැමිණ ඇති බව ගුවන් තොටුපළ කාර්යය භාර නිලධාරීවරයා පැවසීය . ජපානයේ නරීටා නුවරින් 08/07 උදෑසන 11.23 ට පිටත් වූ ශ්‍රී ලන්කන් ගුවන් සේවයේ යූ.එල්.- 455 දරන ගුවන් යානය , සවස 04.17 ට කටුනායක ගුවන් තොටුපළ වෙත පැමිණ තිබේ . ලෝක සෞඛ්‍ය සංවිධානයේ  \" කොවැක්ස් \" පහසුකම යටතේ සහ ශ්‍රී ලංකාවේ ජනාධිපතිවරයා , ජපාන රජයෙන් කළ ඉල්ලීම මත මෙම එන්නත් තොගය මෙසේ ශ්‍රී ලංකාවට පරිත්‍යාග කර තිබේ . මෙම එන්නත් තොගය භාර ගැනීමට ලෝක සෞඛ්‍ය සංවිධානයේ නියෝජිතයන් පිරිසක් ද මේ වනවිට කටුනායක ගුවන් තොටුපළ වෙත පැමිණ තිබේ . කටුනායක ටී.කේ.ජී.කපිල  ", "URL": "https://www.ada.lk/0/0/0-382743", "Category": "Latest News", "Parent URL": null}