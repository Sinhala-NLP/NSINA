{"Source": "Ada News", "Timestamp": "13 04 2018", "Headline": "සිරියානුවෙක් මැලේසියානු ගුවන් තොටුපොළේ මසක් කොටුවෙලා", "News Content": "\r\n\tමැලේසියානු ගුවන් තොටුපොළේ මාසයකට අධික කාලයක් ගත කිරීමට සිදුවූ බව සිරියානු ජාතිකයෙකු පවසයි.\r\n \r\n\tසිරියාවේ පවතින සිවිල් යුද වාතාවරණය හේතුවෙන් තමාට මේ ආකාරයෙන් ගුවන් තොටුපොළේ හුවමාරු පර්යන්තයෙහි ගත කිරීමට සිදුවූ බව හසන් අල්-කොන්ටාර් පවසයි.\r\n \r\n\tඔහු පිළිබඳ පුවත ප්‍රසිද්ධියට පත්වූයේ තමන් ක්වාලලම්පූර් දෙවැනි ගුවන් තොටුපොළෙහි මෙසේ රැඳි සිටින බවට සමාජජාල තුළ සිය වීඩියෝ ප්‍රසිද්ධියට පත්කිරීමත් සමගිනි.\r\n \r\n\tතම වෘත්තීය බලපත්‍රය අහිමි වීමත් සමග 2016 වසරේදී එක්සත් අරාබි එමීර් රාජ්‍යයේ සිට මැලේසියාවට පිටුවහල් කරන ලද තමන්ට යනඑනමං නොමැතිව මේ ආකාරයෙන් රැඳී සිටීමට සිදුවූ බව ඔහු කියයි.\r\n \r\n\tමැලේසියාවට ඇතුළු වීමට උත්සාහ කළද එයද ව්‍යර්ථ වී යාමෙන් පසු කාම්බෝජයට හෝ ඉක්වදෝරයට යෑමට ගත් උත්සාහයද ඵල රහිත වූ බව ඔහු කියයි.\r\n \r\n\tමේ සම්බන්ධයෙන් අදහස් දක්වන ලෙස ගුවන් තොටුපොල බලධාරීන්ට හෝ එරට ආගමන විගමන දෙපාර්තමේන්තුවට මාධ්‍යයෙන් ඉල්ලීමක් පැවතියත් ඔවුන් මේ ගැන අදහස් පළ කිරීමෙන් වැළකී සිටින බව විදෙස් වාර්තා වැඩිදුරටත් පවසයි.\r\n \r\n\t \r\n  ", "URL": "https://www.ada.lk/0/0/0-322743", "Category": "International", "Parent URL": null}