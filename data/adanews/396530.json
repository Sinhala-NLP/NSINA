{"Source": "Ada News", "Timestamp": "22 08 2022", "Headline": "ඉන්දියාව බලා යමින් සිටි ISIS බෝම්බකරු අල්ලයි", "News Content": "ජ්‍යෙෂ්ඨ ඉන්දීය දේශපාලඥයෙකු ඝාතනය කිරීම සඳහා මරාගෙන මැරෙන ප්‍රහාරයක් සැලසුම් කළ බව කියන පුද්ගලයෙකු රුසියාව හරහා සංක්‍රමණය වෙමින් සිටියදී අත්අඩංගුවට ගත් බව ෆෙඩරල් ආරක්ෂක සේවය (FSB) පවසයි. මරාගෙන මැරෙන බෝම්බකරු තුර්කියේදී බඳවාගෙන ඇත්තේ ඉස්ලාමීය රාජ්‍ය (IS, කලින් ISIS) ත්‍රස්තවාදී කණ්ඩායම විසිනි. මෙම පුද්ගලයා සමාජ මාධ්‍ය තුළින් රැඩිකල්කරණයට ලක්ව ඇති අතර, ඉන්දියාව වෙත යාමට පෙර පක්ෂපාතී ප්‍රතිඥාව සටහන් කර ගැනීම සඳහා ඉස්තාන්බුල්හි IS හි නියෝජිතයෙකු හමුවී ඇති බවද FSB පවසයි. රුසියාව මෙම සංචාරය සඳහා සංක්‍රමණ රාජ්‍යයක් ලෙස ඔවුන් යොදාගෙන ඇත.  මොහුගේ ත්‍රස්ත ප්‍රහාරයේ අපේක්ෂිත ඉලක්කය \"ඉන්දියාවේ පාලක කවයේ සාමාජිකයෙකු\" ලෙස රුසියානු ආරක්ෂක අංශ තහවුරු කරගෙන තිබේ. FSB පැවසුවේ මෙම පුද්ගලයා නම් නොකළ මධ්‍යම ආසියානු ජාතියක පුරවැසියෙකු වන අතර ඔහු 2022 අප්‍රේල් සහ ජුනි අතර තුර්කි ජනරජයේ රැඳී සිට ඇති බවයි.   ", "URL": "https://www.ada.lk/0/0/0-396530", "Category": "International", "Parent URL": null}