{"Source": "Ada News", "Timestamp": "28 08 2018", "Headline": "නිදහස් භාණ්ඩ ලැයිස්තුවෙන් කසළ ඉවත් කළ යුතුයි", "News Content": "ආණ්ඩුව විදේශයන්ගේ කසළ ලංකාවට ආනයනය නොකරන්නේ නම් නිදහස් භාණ්ඩ ලැයිස්තුවෙන් සියලුම කසළ වර්ග ඉවත් කළ යුතු බව පිවිතුරු හෙළ උරුමයේ නායක, පාර්ලිමේන්තු මන්ත්‍රී උදය ගම්මන්පිල මහතා අද (28දා) පැවසීය. චීනය, වියට්නාමය, තායිලන්තය, මැලේසියාව වැනි රටවල් කසළ ආනයනය තහනම් කර ඇති බැවින්  සිංගප්පූරුව හරහා ශ්‍රී ලංකාවට ටොන් මිලියන ගණනින් කසළ පැමිණීමේ අවදානමක් තිබෙන බව මන්ත්‍රීවරයා සඳහන් කළේය. දැනටමත් කසළ කළමනාකරණය නිසි ලෙස සිදු කරගත නොහැකිව කුණු කඳු කඩා වැටී මිනිසුන් මැරෙන ශ්‍රී ලංකාවට විදෙශයන්ගේ කසළ රැගෙන ඒම තරම් විකාරයක් තවත් නැතැයිද ඒ මහතා ප්‍රකාශ කළේය.   ", "URL": "https://www.ada.lk/0/0/0-339738", "Category": "Latest News", "Parent URL": null}