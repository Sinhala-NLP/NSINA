{"Source": "Ada News", "Timestamp": "25 01 2022", "Headline": "ශ්‍රී ලංකාව හෙමින් හෙමින් දූෂිත රටවල් අතරට", "News Content": "ට්‍රාන්ස්පේරන්සි ඉන්ටනැෂනල් ජාත්‍යන්තර ආයතනය විසින් නිකුත් කරන නවතම දූෂණ සංජානන දර්ශකය අනුව ශ්‍රී ලංකාව තවත් ස්ථාන 8ක් පසුපසට ගොස් තිබේ. අද (25) නිකුත් කළ එම දර්ශකය අනුව ශ්‍රී ලංකාව 2021 වසරේදී 102 වැනි ස්ථානයට පත්ව ඇති අතර 2020 වසරේදී ශ්‍රී ලංකාව 94 වැනි ස්ථානයේ පසුවිය. මෙවර එම දර්ශකය ගණනය කිරීම සඳහා රටවල් 180ක දත්ත යොදාගෙන තිබුණි. මෙම දර්ශකයට අනුව ශ්‍රී ලංකාව ලබාගෙන ඇති ලකුණු සංඛ්‍යවා 37කි. මෙහි අගය 0ක් නම් බෙහෙවින් දූෂිත රටක් ලෙස නම් කෙරෙන අතර එහි අගය 100ට ආසන්න වනවිට ඉතා පිරිසිදු රටවල් ලෙස නම් වෙයි. එහි අගය 88ක් ලබාගනිමින් ඩෙන්මාර්කය, පින්ලන්තය සහ නවසීලන්තය දර්ශකයෙහි ඉහළින් සිටින රටවල් වන බවට පත්ව ඇති අතර අගය 13ක් වන සෝමාලියාව සහ සිරියාව මෙන්ම අගය 11ක් ලබාගනිමින් දකුණු සුඩානය එහි පහළ ස්ථානවල සිටියි.   ", "URL": "https://www.ada.lk/0/0/0-389653", "Category": "Latest News", "Parent URL": null}