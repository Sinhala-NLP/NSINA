{"Source": "Ada News", "Timestamp": "10 08 2022", "Headline": "UN සමුළුවට ඇමෙරිකාවට ඒම පූටින් ප්‍රතික්ෂේප කරයි", "News Content": "විදේශ අමාත්‍ය සර්ජි ලැව්රොව් විසින් සැප්තැම්බර් මස අවසානයේ නිව්යෝක් හි පැවැත්වීමට නියමිත එක්සත් ජාතීන්ගේ මහා මණ්ඩලයට (UNGA) රුසියානු නියෝජිත කණ්ඩායමට නායකත්වය දෙන බව ක්‍රෙම්ලිනය නිවේදනය කළේය. ජනාධිපති ව්ලැදිමීර් පූටින් UNGA වෙත යාමට හෝ අන්තර්ජාලය හරහා උත්සවය ඇමතීමට අදහස් නොකරන බව ක්‍රෙම්ලිනය සඳුදා තහවුරු කළේය. ඒ වෙනුවට රුසියානු ජනාධිපතිවරයා රුසියානු නියෝජිත කණ්ඩායමේ ප්‍රධානියා ලෙස ලැව්රොව් නම් කරන නියෝගයකට අත්සන් කළේය. කෙසේ වෙතත් දැනටමත් පනවා ඇති සම්බාධක හේතුවෙන් මෙම ගෝලීය සාකච්ඡාව සඳහා ලැව්රොව්ට රට තුළට ඇතුළු වීමට එක්සත් ජනපදය ඉඩ දෙයිද යන්න තවම පැහැදිලි නැත. ඔහු සමග නියෝජ්‍ය විදේශ අමාත්‍ය සර්ජි වර්ෂිනින් සහ එක්සත් ජාතීන්ගේ රුසියානු නිත්‍ය නියෝජිත වාසිලි නෙබෙන්සියා මෙන්ම සෙනෙට් සභික ග්‍රිගරි කරසින් සහ ඩූමා නියෝජ්‍ය ලියෝනිඩ් ස්ලට්ස්කිද මෙම සංචාරයට සහභාගි වීමට නියමිතය.   ", "URL": "https://www.ada.lk/0/0/0-396182", "Category": "International", "Parent URL": null}