{"Source": "Ada News", "Timestamp": "11 07 2018", "Headline": "මරණ දඬුවම නියම වූ මත්ද්‍රව්‍ය ජාවාරම්කරුවන් 19ක්", "News Content": "මේ වන විට මරණ දඬුවම නියම වූ මත්ද්‍රව්‍ය ජාවාරම්කරුවන් 19 ක් බන්ධනාගාරයන් සිටින බවත් ඔවුන් අතරින් තවදුරටත් මත්ද්‍රව්‍ය ජාවාරම්කරන පුද්ගලයන්ට එරෙහිව එම දඬුවම ක්‍රියාත්මක කරන බව සම කැබිනට් ප්‍රකාශක අමාත්‍ය රාජිත සේනාරත්න මහතා සඳහන් කළේය. ඊයේ (10දා) පැවැති කැබිනට් හමුවේදී මරණ දඬුවම නියම වී බන්ධනාගාර තුළ සිටින වරදකරුවන්ට තවදුරටත් එම ජාවාරම සිදුකරන්නේ නම් ඔවුන්ට මරණ දඬුවම ක්‍රියාත්මක කිරීමට ජනපති මෛත්‍රීපාල සිරිසේන මහතා යෝජනාවක් ගෙනාවේය. එයට කැබිනට් මණ්ඩලයේ අනුමැතිය ලැබුණි. මත්ද්‍රව්‍ය ජාවාරම් සම්බන්ධයෙන් මරණ දඬුවම නියම වී බන්ධනාගාර ගත කර සිටින සුසේයි නැමැත්තා මෙහෙයවන මත්ද්‍රව්‍ය ජාවාරමක් හෙළි කර ගැනීමට පොලිස් මත්ද්‍රව්‍ය නාශක කාර්යාංශය පසුගියදා කටයුතු කළේය. එහිදී රුපියල් බිලියන 1.2කට අධික වටිනාකමින්ක යුත් හෙරොයින් කිලෝ 103ක් අත්අඩංගුවට ගැනීමට කටයුතු කෙරිණි. මත්කුඩු ජාවාරම්කරුවන්ට මරණ දණ්ඩනය       ", "URL": "https://www.ada.lk/0/0/0-338165", "Category": "Latest News", "Parent URL": null}