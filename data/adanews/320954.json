{"Source": "Ada News", "Timestamp": "4 04 2018", "Headline": "රනිල්ට බෑ කියලා පෝස්ටර් ගැහුවේ අපි - මංගල ", "News Content": "\r\n\tහිටපු ජනපති චන්ද්‍රිකා බණ්ඩාරනායක කුමාරතුංග මහත්මිය ජනපතිවරණ සටන ආරම්භ කරන අවස්ථාවේදි 'රනිල්ට බෑ'  යනුවෙන් මැතිවරණ පෝස්ටරයක්  චන්ද්‍රිකා බණ්ඩාරනායක කුමාරතුංග මහත්මියගේ මැතිවරණ ව්‍යාපාරය විසින් පළකළ බව මුදල් හා ජනමාධ්‍ය අමාත්‍ය මංගල සමරවීර මහතා පැවැසීය.\r\n \r\n\tවිශ්වාසභංග යෝජනා විවාදයේදී අදහස් දක්වමින් ඔහු මේ බව සඳහන් කළේය. එසේම මෙම විශ්වාසභංග යෝජනාවෙන් ඉලක්ක කර ඇත්තේ අග්‍රාමාත්‍ය රනිල් වික්‍රමසිංහ මහතා නොව ජනපති මෛත්‍රීපාල සිරිසේන මහතා බවද ඔහු පැවැසීය.\r\n \r\n\t\" විශ්වාසභංග යෝජනාවෙන් ඉලක්ක කර තිබෙන්නේ අග්‍රාමාත්‍ය රනිල් වික්‍රමසිංහ මහතා නොව ජනපති මෛත්‍රීපාල සිරිසේන මහතායි. මෛත්‍රීපාල සිරිසේන මහතාට එරෙහිව දෝශාභියෝගයක් ගෙන ඔහු ගෙදර යැවීමට ඇති බාධාව රනිල් හා එක්සත් ජාතික පක්ෂයයි.\" \r\n \n\n  ", "URL": "https://www.ada.lk/0/0/0-320954", "Category": "Latest News", "Parent URL": null}