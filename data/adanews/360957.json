{"Source": "Ada News", "Timestamp": "18 04 2020", "Headline": "රාමලාන් මාසය ගැන ACJU නිවේදනයක්", "News Content": "රාමලාන් මාසයේදී ඉස්ලාම් බැතිමතුන් ක්‍රියා කළ යුතු ආකාරය දක්වමින් සමස්ත ලංකා ජම්ඉයියතුල් උලමා සංවිධානය නිවේදනයක් නිකුත් කර තිබේ. ඒ අනුව පොලිස් මූලස්ථානය, ජමිඉයතුල් උලමා සංවිධානය, මුස්ලිම් ආගමික කටයුතු දෙපාර්තමේන්තුව නිකුත් කර ඇති මාර්ගෝපදේශ අනුව කටයුතු කරන ලෙස ඔවුන් දන්වා සිටියි. නිවසේ සිට රාත්‍රී කාලයේදී නැමදුම් කටයුතු සිදුකරන ලෙසත් අන්තර්ජලයේ ඇති අනවශ්‍ය ක්‍රීඩාවල නොයදෙන ලෙසත් ඔවුන් ඉල්ලා සිටියි.   දුෂ්කර වාතාවරණයක රමළාන් මාසය සඳහා මගපෙන්වීම අල්ලාහ් විසින් ශුද්ධ අල් කුර්ආනය පහළ කිරීම හේතුවෙන් රමළාන් මාසය ගෞරවයට පත් කර ඇත. තවද රමළානය යනු ප‍්‍රාර්ථනාවේ හා ඉවසීමේ මාසයයි. මෙම සුවිශුද්ධ මාසයෙහි ලොව පුරා මුස්ලිම් ජනයා ආගමික විද්වතුන්ගේ මගපෙන්වීම් හා උපදෙස් අනුව යහ ක‍්‍රියාවල වැඩි විඩියෙන් හා  ඕනෑකමින් යොමු වේ. පසුගිය කාලයට වඩා මෙවර රමළානය අපහසු වතාවරණයක් සමග බලාපොරොත්තුවෙන් සිටින්නෙමු. වර්තමානයේ කොවිඩ්-19 වයිරසයේ වේගවත් ව්‍යාප්තිය නිසා ලොව බොහෝ රටවල් පාහේ අගුලු දමා ඇත. ඒ අනුව අපගේ රජයද මෙහි ව්‍යාප්තිය මැඩපැවැත්වීමේ පියවර ගනිමින් සිටින අතර රට අගුලූ දැමීම මගින් ජනයා එක් රැස්වීම හා මිනිසුන් සමීපව ගැවසීම වළකාලන අරමුණින් ඇඳිරි නීතිය රටපුරා පනවා තිබීම ද අපි දනිමු. මෙවන් තත්ත්වයක මුස්ලිම්වරුන් වන අපි රටේ නීතියට අවනත වෙමින් රාජ්‍ය නිර්දේශවලට අනුකූලව මෙවර රමළාන් මාසයේ ආගමික කටයුතු පහත දැක්වෙන අයුරින් පවත්වා ගත යුතු යැයි සමස්ත ලංකා ජම්ඉයියතුල් උලමා සභාව ලාංකික මුස්ලිම් ප‍්‍රජාවගෙන් ඉල්ලා සිටියි; රමළාන් මාසයෙහි අනුගමනය කළ යුතු විශේෂ මගපෙන්වීම් එහෙයින් මෙම උපදෙස් පිළිපදිමින් ශුද්ධ රමළානය ඉමහත් අයුරින් ඵල නෙළා ගනිමු. අල්ලාහ්, මුළු ලොවම කම්පාවට පත් කර ඇති කොරෝනා වයිරස් උවදුර ලොවින් තුරන් කර සියල්ලන්වම ආරක්ෂා කරනු මැනව. මෙරටේ ජනයා අතර සමගිය සහජීවනය හා යහ අවබෝධය වර්ධනය කරනු මැනව.   ", "URL": "https://www.ada.lk/0/0/0-360957", "Category": "Latest News", "Parent URL": null}