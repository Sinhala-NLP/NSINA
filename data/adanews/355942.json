{"Source": "Ada News", "Timestamp": "23 12 2019", "Headline": "පාකිස්තානය ටෙස්ට් තරගාවලිය දිනයි", "News Content": "සංචාරක ශ්‍රී ලංකා කණ්ඩායම පරාජයට පත්කරමින් පාකිස්තාන සත්කාරකත්වය යටතේ පාකිස්තානයේදී වසර 10කට පසුව පැවැති ටෙස්ට් තරගාවලිය 1-0ක් ලෙස ජය ගැනිමට පාකිස්තාන කණ්ඩායම සමත්විය. ඒ දෙරට අතර පැවැති කරච්චි ක්‍රීඩාංගණයේ පැවැති දෙවැනි හා අවසන් ටෙස්ට් තරගයෙන් ලකුණු 263ක ජයක් වාර්තා කරමිනි. පාකිස්තාන කණ්ඩායමෙන් එල්ල වූ ලකුණු 476ට පිළිතුරු ලෙස ශ්‍රී ලංකා කණ්ඩායමට සියලු දෙනා දැවී රැස්කළ හැකිවූයේ ලකුණු 212ක් පමණි. තරගයේ පළමු ඉනිමේදී පාකිස්තාන පිතිකරුවන් ලකුණු 191ට සීමා කිරිමට ශ්‍රී ලංකා පන්දු යවන්නෝ සමත්වුවත් දෙවැනි ඉනිමේදී පාකිස්තාන මුල්පෙල පිතිකරුවන් සියලු දෙනාම ශතක රැස්කරමින් වාර්තා ගත ලකණු 555ක් රැස්කිරිමට සමත්විය. ශ්‍රී ලංකාව පළමු ඉනිමට ලකුණු 271ක් රැස්කිරිමට සමත්වුවත් දෙවැනි ඉනිමේදී ලකුණු 212ට දැවී ගියේය. ආරම්භක පිතිකරු ඕෂධ ප්‍රනාන්දු සිය මංගල ටෙස්ට් ශතකය වාර්තා කරමින් ලකුණු 102ක් රැස්කිරීමට සමත්විය. තරගයේ වීරයා ලෙස අබිඩ් අලී සම්මාන ලැබීය.   ", "URL": "https://www.ada.lk/0/0/0-355942", "Category": "Sports", "Parent URL": null}