{"Source": "Ada News", "Timestamp": "5 12 2017", "Headline": "බොලිවුඩයේ කිරුළු දැරූ ශෂී කපූර් අභාවප්‍රාප්ත වේ", "News Content": "\r\n\tබොලිවුඩ් සිනමාවේ කලකට ඉහත ඉතා ජනප්‍රිය නළුවෙකු මෙන්ම, නිෂ්පාදකවරයෙකු වූ ශෂී කපූරු සිය දිවි ගමනට සමුදී තිබේ.\r\n \r\n\tඉන්දීය හින්ද සිනමාවේ දශක කිහිපයක් පුරා සිය අණසක පැතිර වූ කපූර් පවුලේ සාමාජිකයෙකු වන ඔහු මිය යන විට 79 වැනි වියෙහි පසුවූ බව විදෙස් වාර්තා පවසයි.\r\n \r\n\tබොලිවුඩ් තිරයේ සිය දක්ෂතා නිසාම අවස්ථා ගණනාවකදීම සම්මානයට පාත්‍රා වී ඇති ශෂී කපූර් 2011 වසරේදී ඉන්දියාවේ ඉහළ සම්මානයක් වන පද්ම භූෂණ සම්මානයෙන්ද පපිදුම් ලබා තිබේ.\r\n \r\n\tඉන් නොනැවතී, ඉන්දීය සිනමාට සිදුකළ මෙහෙය වෙනුවෙන් 2015 වසරේදී ඩාඩා සහේබ් ෆාල්කේ සම්මානයෙන්ද පිදුම් ලැබූ අතර, එය ඉන්දීය සිනමා ක්ෂේත්‍රයෙහි පිදෙන ඉහළම සම්මානයක් ලෙස සැලකෙයි.\r\n \r\n\tබ්‍රිතාන්‍ය ජාතික රංගන ශිල්පිනියක වූ ජෙනිෆර් සමග විවාහ වී සිටි ඔහු වර්ෂ 1978 දී ඇය සමග එක්ව මුම්බායි ප්‍රවිති රඟහල බිහි කර තිබුණි.\r\n \r\n\tදීවාර් සහ කබී කබී වැනි අතීතයේදී වඩාත් ජනාදරයට පාත්‍ර වූ සිනමා නිර්මාණයන්ට දායක වී තිබූ ඔහු කෙටි කලක් අසනීප තත්ත්වයෙන්ද සිටි බව ඉන්දීය මාධ්‍ය සඳහන් කරයි.\r\n \r\n\tමුබ්බායි නුවර කෝකිලාබෙන් ධයිරුභායි අම්භානි රෝහලේදී ඔහු සිය අවසන් හුසම පොද වා තලයට මුසු කර තිබේ.\r\n \r\n\tශෂී කපූර්ගේ දේහය පිළිබඳ අවසන් කටයුතු අද (05දා) උදය වරුවේ පැවැත්වෙන බව රන්දීර් කපූර් උපුටා දක්වමින් විදෙස් වාර්තා පවසයි.\r\n \r\n\tශෂී කපූර්ගේ වියෝව පිළිබඳව ට්විටර් පිණිවුඩයක් නිකුත් කරන ඉන්දීය අගමැතිවරයා සිය ශෝකය පළ කර තිබේ.\r\n \n     \n  ", "URL": "https://www.ada.lk/0/0/0-294285", "Category": "International", "Parent URL": null}