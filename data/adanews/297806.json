{"Source": "Ada News", "Timestamp": "20 12 2017", "Headline": "සයිටම් නිසා වෛද්‍ය සිසුහු යළිත් ක්‍රියාමාර්ගයකට ", "News Content": "\nසයිටම් ආයතනය අහෝසි කරන බවට ආණ්ඩුව ලබාදුන් පොරොන්දුව කඩකරමින් සිටින බැවින් හෙට (21දා) සිට ක්‍රියාමාර්ග දියත් කරන බව රජයේ වෛද්‍ය පීඨ ශිෂ්‍ය ක‍්‍රියාකාරී කමිටුව සඳහන් කරයි.\r\n \r\n\tමේ අනුව හෙට වෛද්‍ය පීඨ 08ක ශිෂ්‍ය ශිෂ්‍යාවන් කොළඹට කැඳවා තිබෙන අතර, එම පිරිස් විශ්වවිද්‍යාල ප්‍රතිපාදන කොමිෂන් සභාව ඉදිරිපිටදී විරෝධතා ව්‍යාපාරයක් දියත් කිරීමට සැලසුම් කර තිබේ.\r\n \r\n\tමෙම පිරිස්වල ප්‍රධාන ඉල්ලීම වී ඇත්තේ පොරොන්දු වූ ආකාරයට 31 වැනිදා වනවිට සයිටම් ආයතනය අහෝසි කර එම ආයතනයේ අධ්‍යාපනය හැදෑරු ශිෂ්‍ය ශිෂ්‍යාවන්ට සකස් කිරීමට නියමිත රාජ්‍ය වෛද්‍ය පීඨයක් තුළින් වෛද්‍ය අධ්‍යාපනය ලබාදෙන ලෙසයි.\r\n \r\n\tමෙම ක්‍රියාමාර්ගයට ප්‍රතිචාර නොදක්වා සයිටම් අහෝසි කිරීම දිගින් දිගටම කල්දැමීමට උත්සාහ කළහොත් ජනවාරි  මාසයේ සිට පන්ති වර්ජනයක් සිදුකිරීමට සැලසුම් කර තිබෙන බවද එම කමිටුව සඳහන් කරයි.\r\n \r\n\t \r\n \r\n\t \r\n  ", "URL": "https://www.ada.lk/0/0/0-297806", "Category": "Latest News", "Parent URL": null}