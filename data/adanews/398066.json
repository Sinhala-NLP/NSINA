{"Source": "Ada News", "Timestamp": "20 10 2022", "Headline": "මෙරට වගා කළ කොළ ඇපල් හී මුල් ඵලදාව ජනපතිට", "News Content": "මෙරට වගා කළ කොළ ඇපල් හි මුල් ඵලදාව ජනාධිපති රනිල් වික්‍රමසිංහ මහතා වෙත පිළිගැන්වීම අද (20දා) ජනාධිපති කාර්යාලයේදී සිදු කෙරිණි. එම්.පී. ලක්ෂ්මන් කුමාර ගොවි මහතා විසින්  ගල්ගමුව, තඹුත්තේගම  ප්‍රදේශයේ අක්කර දෙකක මෙම ඇපල් වගාව සිදු කර තිබේ. ඇපල් වගාව පිළිබඳව ගොවි මහතාගෙන් තොරතුරු විමසූ ජනාධිපතිවරයා තමන් ඉදිරියේදී එම ඇපල් වගාව නැරඹීමට එන බව  පැවසීය.  ලක්ෂ්මන් කුමාර ගොවි මහතා සඳහන් කළේ ඇපල් බීජ මෙරටට ගෙන්වා නව පරීක්ෂණයක් සිදු කර වගාව ආරම්භ කළ බවත්, අක්කර දෙකක සරු ඵලදාවක් මේවන විටත් ලැබී ඇති බවත්ය. කොළ ඇපල් පිළිගත් ජනාධිපති රනිල් වික්‍රමසිංහ මහතා එහි රස බැලීමට ද අමතක නොකළේය.    ", "URL": "https://www.ada.lk/0/0/0-398066", "Category": "Latest News", "Parent URL": null}