{"Source": "Ada News", "Timestamp": "8 02 2018", "Headline": "ජනපතිට එරෙහිව අල්ලස් පැමිණිල්ලක්", "News Content": "\r\n\tපාරිභෝගික අයිතීන් සුරැකීමේ ජාතික ව්‍යාපාරය හෙට (09දා) ජනාධිපති මෛත්‍රීපාල සිරිසේන මහතාට එරෙහිව අල්ලස් හෝ දූෂණ චෝදනා කොමිසමට පැමිණිලි කිරීමට තීරණය කර තිබේ.\r\n \r\n\tමහ බැංකු බැඳුම්කර සිදුවීමට අදාළව ශ්‍රී ලංකාවේ පුරවැසියෙකු නොවන පුද්ගලයෙකු මහ බැංකු අධිපති තනතුරට පත්කිරීම පිළිබඳව හා මහවැලි සංවර්ධන හා පරිසර අමාත්‍යවරයා  ලෙස එම අමාත්‍යාංශවල සිදුවන වංචා හා දූෂණ සම්බන්ධයෙන් ද ඔවුන් විසින් ජනපතිවරයාට එරෙහිව අල්ලස් කොමිසමට පැමිණිලි කිරීමට තීරණ කර ඇත.\r\n \r\n\tමහවැලි සංවර්ධන හා පරිසර ආමාත්‍යාංශවලට අදාළව එහි නියෝජ්‍ය අමාත්‍ය අනුරාධ ජයරත්න මහතාට හා මධ්‍යම පරිසර අධිකාරියේ හිටපු සභාපති හා මධ්‍යම පරිසර අධිකාරියේ නියෝජ්‍ය අධ්‍යක්ෂකවරයෙකුට  එරෙහිව මෙහිදී පැමිණිලි ඉදිරිපත් කිරීමට නියමිතය.\r\n \n\n  ", "URL": "https://www.ada.lk/0/0/0-308472", "Category": "Latest News", "Parent URL": null}