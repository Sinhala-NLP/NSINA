{"Source": "Ada News", "Timestamp": "8 07 2021", "Headline": "සීමිත ඕවර තරඟවල නායකත්වය දසුන්ට?", "News Content": "ඉන්දියාවට එරෙහි එක්දින සහ 20-20 තරගාවලියේ දී ශ්‍රී ලංකා කණ්ඩායමේ නායකත්වය තුන් ඉරියව් ක්‍රීඩක දසුන් ශානකට හිමි වනු ඇති බව වාර්තා වෙයි. උප නායකයා ලෙස ධනංජය ද සිල්වා පත් කිරීමට ද නියමිතව ඇති බවද වාර්තා වෙයි. දසුන් ශානක මීට පෙර ශ්‍රී ලංකා 20යි 20 කණ්ඩායමේ නායකයා ලෙස 2019 වසරේ පැවැති පාකිස්තාන තරග සංචාරයේ දී කටයුතු කළ අතර, එම තරගාවලිය තරග 3-0ක් ලෙස ශ්‍රී ලංකාව ජය ගැනීමටද සමත් විය. ඒ වන විට පාකිස්තාන කණ්ඩායම ලෝකයේ අංක එකේ විස්සයි20 කණ්ඩායම ලෙස රැදී සිටියේය. ඉන්දු – ශ්‍රී ලංකා එක්දින තරගාවලිය ලබන 13, 16 සහ 18 යන දිනවලදී පැවැත්වෙන අතර, 20යි 20 තරග තුන පැවැත්වෙන්නේ ජූලි 21, 23 සහ 25 යන දිනවලදීයි.  ", "URL": "https://www.ada.lk/0/0/0-381241", "Category": "Sports", "Parent URL": null}