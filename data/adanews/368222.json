{"Source": "Ada News", "Timestamp": "7 09 2020", "Headline": "විස්ස ප්‍රජාතන්ත්‍රවාදයට මැර ප්‍රහාරයක් - හර්ෂණ", "News Content": "ශ්‍රී ලංකාවේ  ප්‍රජාතන්ත්‍රවාදයට  මැර  ප්‍රහාරයක්  එල්ල  කරමින්  අද  වර්තමාන  ආණ්ඩුව  20   වන  ව්‍යවස්ථා  සංශෝධනය  ගෙන  ඒමට කටයුතු  කරන බව පාර්ලිමේන්තු  මන්ත්‍රී  හර්ෂණ  රාජකරුණා  මහතා  පැවසීය. ද්විත්ව   පුරවැසිභාවය  එලෙසම  තබා   ගැනිමට  පාර්ලිමේන්තුවට  පිවිසිම  අරමුණු  කොට  ගෙන  බැසිල් රාජපක්ෂ  මහතාගේ  අත්‍යවශ්‍යතාවය  ඉටු  කර  ගැනිමට  මෙම  ව්‍යවස්ථාව  අද  ඉදිරියට  ගෙනවිත්  තිබෙන බවද ඔහු සඳහන් කළේය. කිරිඳිවැල  මිල්ලතේ  'සිරිසඳ  භවනේ'  මාධ්‍ය   හමුවක්  පවත්වමින්  ඒ මහතා  එසේ  කිය. තවදුරටත්  අදහස්  දැක්වු  හර්ෂණ  රාජකරුණා  මහතා,  එකම  පවුලේ  සමාජිකයෙකුගේ  අවශ්‍යතාවය,  අපේක්ෂාව  නිසා  මුලු  දිවයිනටම  බලපාන  මෙම  ව්‍යවස්ථාව  වෙනස්  කිරිමට  කටයුතු  කිරීමෙන්  මෙම  රජය   කරමින් යන්නේ  බරපතල  වරදක්  බවත්,  ලෝකයේ  නන් දෙසින්  මෙයට  විරෝධය  පලවු  විට  ඇතිවන  ගැටලු   නොදන්නා  නිසා  ජනතාව  මෙම  ව්‍යවස්ථා  වෙනසට  සහය  දුන්නා  හැර  ඊට  ප්‍රථම  සංශෝධනයෙන්  පසු  එක්කරන  කරුණු  කුමක්ද  යන්න  ජනතාව  දැන  සිටියා  නම්  මෙම  ප්‍රතිළුලය  මීට  වඩා  වෙනස්  වන්නට  ඉඩ  තිබු  බවද  ඒ  මහතා  කීය. මෙම ව්‍යවස්ථාව  තුලින්  ස්වාධින  කොමිසන්  සභාවල  තිබු  බලතල  ජනාධිපති  යටතට  පවරා  ගැනීම  තුලින්  අනාගතයේදි   ස්වාධීන  අධිකරණයක්,  ස්වාධීන  පොලිස්  සේවාවක්  ඇතුළු  රාජ්‍ය සේවාවන්හි  ස්වාධිනත්වයට  කුමකින්  කුමක්  වේදැයි  දැන්වත්  ජනතාව  අවබෝධ  කරගත  යුතුයයිද  කීය.  19වන  ව්‍යවස්ථා  සංශෝධනය  ශ්‍රි ලංකා  නිදහස්  පක්ෂය හා  එක්සත්  ජාතික  පක්ෂය  එකමුතුව  සිදුකල  බවත්  නමුත්  මෙම  අවස්ථාවේ  20 වන සංශෝධනයට  සමගි  ජනබලවේගයේ  සිටින  අපි  මෙම  පක්ෂයේ  නායක සජිත්  ප්‍රේමදාස  මහතා  සමග  එක්ව  විරෝධය  පලකරන  බවද  කිය.  කිරිදිවැල - උපාලි රණවිර      ", "URL": "https://www.ada.lk/0/0/0-368222", "Category": "Latest News", "Parent URL": null}