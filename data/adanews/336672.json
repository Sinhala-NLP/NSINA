{"Source": "Ada News", "Timestamp": "17 06 2018", "Headline": "ඥානසාර හිමිගේ භික්ෂුත්වය ආරක්ෂා කරන්නැයි විරෝධතාවක් ", "News Content": "\r\n\tසිරගතකර සිටින ඥානසාර හිමියන්ට භික්‍ෂුවක ලෙස සිවුරු පැලඳීමට හිරගෙදර තුළදී කටයුතු කර උන්වහන්සේගේ භික්ෂු භාවය  ආරක්ෂා කරදෙන ලෙස ඉල්ලමින් තිස්සමහාරාම ලුණුගම්වෙහෙර ඒකාබද්ධ භික්ෂු සංවිධානයේ භික්‍ෂුන් වහන්සේලා හා ප්‍රදේශයේ දහම්පාසල් සිසුන්, ප්‍රදේශවාසීන් එක්ව ඊයේ (17දා) පෙරවරුවේ තිස්සමහාරාමයේදී විරෝධතා පාගමනක නිරත වූහ.\r\n \r\n\tතිස්සමහාරාම මැණික් රජමහා විහාරය අබියසින් ආරම්භ කරන ලද මෙම පාගමන  සැතපුම් පහක් පමණ දුරක් ගමන්කර තිස්සමහාරාම රජමහාවිහාරයට ගමන් කර තිස්සමහාරාම චෛත්‍ය අබියස සිට ඒ වෙනුවෙන් සත්‍යග්‍රහයක්ද පැවැත්විණි.\r\n \r\n\tවිරෝධතාවයට එක්වූ නායක හිමිවරුන් පෙන්වා දුන්නේ, යම් උපසම්පදා  භික්ෂුවක් සිවුර ඉවත්කර දින හතකට වඩා සිටියහොත් උන්වහන්සේගේ උපසම්පද භාවය අහෝසිවන බැවින් ආණ්ඩුව විසින් තබාගැනීමට යන එම කළුපැල්ලම වහ ඉවත් කරගැනීමට ඥානසාර හිමියන්ට භික්ෂුවක ලෙස අදාළ දඬුවම ලබාදෙන ලෙසයි.\r\n \n   \n \r\n\t \r\n  ", "URL": "https://www.ada.lk/0/0/0-336672", "Category": "Latest News", "Parent URL": null}