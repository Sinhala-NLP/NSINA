{"Source": "Ada News", "Timestamp": "24 01 2023", "Headline": "අයි.එම්.එෆ්. අනුමැතිය නැත්නම් රටට හෙටක් නෑ", "News Content": "ජාත්‍යන්තර මූල්‍ය අරමුදල මගින් ශ්‍රී ලංකාවට  ලබාදීමට එකඟවී ඇති ඩොලර් බිලියන 2.9ක මුදල නිදහස් කිරිමට එහි අධ්‍යක්ෂ මණ්ඩලය අනුමැතිය නොලැබුණ හොත් රටට හෙටක් නොමැති බව කැබිනට් ප්‍රකාශක අමාත්‍ය බන්දුල ගුණවර්ධන මහතා පැවැසීය. අද පැවැති කැබිනට් තීරණ දැනුම් දීමේ මාධ්‍ය සාකච්ඡාවට එක්වෙමින් ඔහු මේ බව පැවැසීය. ජාත්‍යන්තර මූල්‍ය අරමුදලේ සහාය ලැබීම හරහා ශ්‍රී ලංකාවට ජාත්‍යන්තර ගනුදෙනු සඳහා පහසුවෙන් ප්‍රෙව්ශ වීමට අවස්ථාව ඇති බවත් ඔහු පැවැසීය. ශ්‍රී ලංකාවේ මූල්‍ය විනයක් නොමැතිවුවහොත් ඩොලර් බිලියන 2.9ක මුදල නිදහස් කිරීම ගැටලුවක් බවට පත්වෙනු ඇති බවත් ඔහු පැවැසීය. මේ අනුව මේ අවස්ථාවේදී මැතිවරණයක් පැවැත්වීමේ අපහසුතාව මැතිවරණ කොමිෂමටත් අධිකරණයටත් දැනුම් දී ඇති බව අමාත්‍යවරයා වැඩිදුරටත් පැවැසීය.  ", "URL": "https://www.ada.lk/0/0/0-400872", "Category": "Latest News", "Parent URL": null}