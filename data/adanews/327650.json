{"Source": "Ada News", "Timestamp": "8 05 2018", "Headline": "වස විස නැති ගොවිතැනක් වැඩසටහන ඇමති මහින්ද එක්වෙයි", "News Content": "\r\n\tවන වස විස නැති ගොවිතැනක් වැඩසටහනේ සාමාජිකත්වය කෘෂිකර්ම අමාත්‍ය මහින්ද අමරවීර මහතා ලබාගත් බව සෙමා ආයතනය සඳහන් කරයි.\r\n \r\n\tමේ අනුව වස විස නැති ජාතික ගොවි ජාලයේ අංක 18493 සාමාජික අංකය මහින්ද අමරවීර මහතාට හිමිවූ බවද එම ආයතනයේ සභාපති අශෝක් අබේගුණවර්ධන මහතා සඳහන් කළේය.\r\n \r\n\t2018 යල කන්නය සඳහා ගොවීන් ලියාපදිංචි කිරීම යටතේ කෘෂිකර්ම අමාත්‍යවරයා ලියාපදිංචි වී සිටින්නේ යාය 15, යකාගල, අගුණකොළපැලැස්ස ලිපිනයේ සඳහන් කුඹුරු අක්කර 1.25ක වස විසෙන් තොර වී වගාවක් සිදුකිරීම සඳහාය.\r\n \r\n\tකෘෂිකර්ම අමාත්‍යවරයා ගමන් කළ මාර්ගයේ ගමන් කරමින් ඕනෑම ගොවියෙකුට වස විසෙන් තොර ගොවිතැනක් වැඩසටහනට සම්බන්ධ වී පරිසර හිතකාමී ගොවිතැනක් සිදුකළ හැකි බවද සෙමා ආයතනය සඳහන් කරයි.\r\n \n\n  ", "URL": "https://www.ada.lk/0/0/0-327650", "Category": "Latest News", "Parent URL": null}