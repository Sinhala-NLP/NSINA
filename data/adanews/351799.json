{"Source": "Ada News", "Timestamp": "26 08 2019", "Headline": "ධිවර කර්මාන්තය රැකගැනිම  සදහා මම කැප වෙනවා - වෙදආරච්චි", "News Content": "මිරිදිය ධීවර ජනතාව නඟාසිටුවීමේ වැඩපිළිවෙල යටතේ රුපියල් ලක්‍ෂයේ නිවාස ආධාර ප්‍රදානය ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතාගේ  ප්‍රධානත්වයෙන් අද [ 26 ] දින සිදුකෙරිණ . මෙලෙස රුපියල් ලක්‍ෂයේ නිවාස ආධාර චෙක්පත් ලබාගත්  මිරිදිය ධීවර පවුල් සංඛ්‍යාව 34 කි .   ජාතික ජලජිවි වගා සංවර්ධන අධිකාරිය ක්‍රියාත්මක කරන “  වැවක් ගමක් සමග දියවර අරුණ ” වැඩසටහන යටතේ මිරිදිය ධීවර ජනතාව නගාසිටුවීම සදහා රාජ්‍ය අමාත්‍ය දිලිප් වෙදආරච්චි මහතාගේ  උපදෙස් මත විශේෂ නිවාස සංවර්ධන වැඩසටහන ක්‍රියාත්මකය . මෙහිදී අදහස් දැක්වූ රාජ්‍ය අමාත්‍යවරයා , “ මේ නිවාස ආධාර වැඩපිළිවෙල යටතේ නියම ධීවරයා වෙත ඒ ආධාර ලබාදීමට අපි කටයුතු කරගෙන යනවා . නියම සුදුස්සාට ආධාර ලබාදීමට හැකිවිමත් අපි ලද ජයග්‍රහණයක් . නමුත් පසුගිය පාලන කාලයේදීත් මෙවැනි ආධාර වැඩසටහන් අනන්තවත් ක්‍රියාත්මක කෙරුණා . ඒ ආධාර ගියේ කාටද . ඒ අය කළේ  ඒ අයම බෙදාගැනීමයි  . පසුගිය පාලන කාලයේ හදපු ගෙයකුත් නැහැ . ආධාර ලැබුණු කෙනෙකුත් නැහැ . නමුත් අපි රජයක් විදියට මේ කටයුතු නිවැරදිව කරගෙන යනවා .  ධීවර ජනතාවගේ හදගැස්ම දුක හඳුනන ඇමතිවරයෙක් ලෙස මේ කර්මාන්තයට ආදරය කරන  කෙනෙක් විදියට ඔබ සියලු  දෙනාගේ හෙට දවස සුරක්‍ෂිත කිරීම වගේම මේ කර්මාන්තය රැකගැනීම සදහාත් මම කැපවී සිටිනවා . ඒ වගේම සමස්ත  ධීවර ජනතාවම නගාසිටුවාලීම සදහා ඉදිරියේදීත් කැපවනවා   ” යැයි ද රාජ්‍ය අමාත්‍යවරයා  වැඩිදුරටත්  සඳහන් කළේය .       ", "URL": "https://www.ada.lk/0/0/0-351799", "Category": "Latest News", "Parent URL": null}