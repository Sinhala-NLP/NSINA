{"Source": "Ada News", "Timestamp": "9 08 2018", "Headline": "දුම්රිය අත්‍යවශ්‍ය සේවාවක් කරයි?", "News Content": "පවතින වැඩවර්ජනය හමුවේ දුම්රිය සේවය අත්‍යවශ්‍ය සේවාවක් බවට පත්කිරීම සම්බන්ධයෙන් රජයේ අවධානය යොමුව තිබෙන බව ප්‍රවාහන නියෝජ්‍ය අමාත්‍ය අශෝක අබේසිංහ මහතා පැවසීය. සිරිකොත එක්සත් ජාතික පක්ෂ මූලස්ථානයේදී පැවැති මාධ්‍ය හමුවකට එක්වෙමින් වැඩිදුරටත් අදහස් දක්වමින් අමාත්‍යවරයා සඳහන් කළේ, මේ සම්බන්යධයෙන් ගැසට් නිවේදනය සකස් කිරීමට අමාත්‍ය ලේකම්වරයාට උපදෙස් ලබා දුන් බවත්, ජනාධිපතිවරයාට එය ඉදිරිපත් කිරීමෙන් අනතුරුව දුම්රිය සේවාව අත්‍යවශ්‍ය සේවාවක් බවට පත්කිරීමට කටයුතු කරන බවත්ය. නව දුම්රිය රියදුරන් පුහුණු කිරීමේ විකල්ප ක්‍රියාමාර්ගයක් ඉදිරි මාස පහක කාලය තුළදී ආරම්භ කරන බවද අමාත්‍යවරයා සඳහන් කළේය. ''අසාධාරණ වැඩවර්ජන වළක්වන්න මෙවැනි ක්‍රියාමාර්ග ගත යුතුයි. දුම්රිය රියදුරෙකුට මසකට අතිකාල පැය 600කට වැඩියි. පාරිතෝෂික ලෙස දිනකට රුපියල් 500යි. සමස්තයක් ලෙස අවම ලක්ෂ 02ක් හෝ 02½ක් ඔවුන්ට මසකට හිමි වෙනවා. වර්ජනය නතර කර සාකච්ඡාවලට එන්න කිවුවත් ඔවුන් එය ප්‍රතික්ෂේප කරනවා'' යැයි පැවසීය.   ", "URL": "https://www.ada.lk/0/0/0-339120", "Category": "Latest News", "Parent URL": null}