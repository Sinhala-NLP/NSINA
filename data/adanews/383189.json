{"Source": "Ada News", "Timestamp": "16 08 2021", "Headline": "කොරෝනා ආසාදනය වීමෙන් ගැබිණි මව්වරුන් 20 දෙනෙකු ජීවිතක්ෂයට", "News Content": "කොරෝනා වෛරසය ආසාදනය වීමෙන් ගැබිණි මව්වරුන් 20 දෙනෙකු ජීවිතක්ෂයට පත්ව ඇති බව පවුල් සෞඛ්‍ය සේවා සංගමයේ සභාපතිනි දේවිකා කොඩිතුවක්කු සඳහන් කර සිටියි. ගැබිණි මව්වරුන් 2,800කට පමණ මේ වන විට කොරෝනා වෛරසය ආසාදනය වී ඇති බව මාධ්‍ය වෙත අදහස් දක්වමින් ඇය කියා සිටියේ​ය. බස්නාහිර පළාතේ පමණක් ගැබිණි මව්වරුන් 1,819 දෙනෙකුට කොරෝනා වෛරසය ආසාදනය වී ති​බේ.  ", "URL": "https://www.ada.lk/0/0/0-383189", "Category": "Latest News", "Parent URL": null}