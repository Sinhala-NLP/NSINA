{"Source": "Ada News", "Timestamp": "27 12 2017", "Headline": "ජාත්‍යන්තර සංඛ්‍යාලේඛන සමුළුව හෙට කොළඹදී ඇරඹේ", "News Content": "\r\n\tජාත්‍යන්තර සංඛ්‍යාලේඛන සමුළුව හෙට (28දා) කොළඹ ටාජ් සමුද්‍රා හෝටලයේදී විශේෂ ව්‍යාපෘති අමාත්‍ය ආචාර්ය සරත් අමුණුගම මහතාගේ ප්‍රධානත්වයෙන් පැවැත්වේ.\r\n \r\n\tමෙවර සමුළුවේ තේමා පාඨය වී ඇත්තේ 'යහපාලනය සඳහා සංඛ්‍යා දත්ත' (Statistics for Good Governance) යන්නයි.\r\n \r\n\tජනාධිපතිවරයා නියෝජනය කරමින් අමාත්‍යවරයා මීට සම්බන්ධ වන අතර, මෙහිදී අමාත්‍යවරයා විසින් විශේෂ දේශනයක්ද පැවැත්වීමට නියමිතය.\r\n \r\n\tශ්‍රී ලංකා ව්‍යවහාරික සංඛ්‍යාලේඛන ආයතනය (Institute of applied Statistics Sri Lanka – IASSL) මගින් මෙය සංවිධානය කරන අතර, ඇමෙරිකානු සංඛ්‍යා දත්ත සංගමයේ සභාපති මහචාර්ය ජෙසිකා උනිට් සහ මහචාර්ය බිමල් සිංහා යන මහත්ම මහත්මීන් මෙහිදී දේශන පැවැත්වීමටද නියමිතය.\r\n  ", "URL": "https://www.ada.lk/0/0/0-299173", "Category": "Business", "Parent URL": null}