{"Source": "Ada News", "Timestamp": "8 10 2021", "Headline": "ඉරාක පාර්ලිමේන්තු මැතිවරණ පූර්ව ඡන්ද විමසීම ආරම්භ වේ", "News Content": "ඉරිදා පැවැත්වීමට නියමිත පාර්ලිමේන්තු මැතිවරණයට පෙර ඉරාකයේ පූර්ව ඡන්දය ප්‍රකාශ කිරීම ආරම්භ වී තිබේ. 2003 දී එක්සත් ජනපදය විසින් මෙහෙයවන ලද සදාම් හුසේන් බලයෙන් පහ කිරීමේ මෙහෙයුමෙන් පසුව පස්වැනි වරටත් ඉරාක ජාතිකයින් නව පාර්ලිමේන්තුවක් තෝරා පත්කර ගැනීමට සූදානමින් සිටියි. 2019 අග භාගයේ සිදු වූ තරුණයින් විසින් මෙහෙයවන ලද විරෝධතාවලින් පසුව 2022 සිට සංශෝධිත ආසන සමග මෙවර මැතිවරණයේ දී අවම වශයෙන් ආසන 329ක් විවෘතව ඇත. නමුත් රජයේ දූෂණ හා පාලන අසමත්වීම් පිළිබඳ කෝපය නිසා ඡන්දය ප්‍රකාශ කිරීම බොහෝ සේ අඩුවිය හැකි බවටද පුරෝකථනයන් පවතී.   ", "URL": "https://www.ada.lk/0/0/0-385779", "Category": "International", "Parent URL": null}