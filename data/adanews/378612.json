{"Source": "Ada News", "Timestamp": "17 05 2021", "Headline": "කටුනායකින් ආසාදිතයන් 123ක්", "News Content": "ගම්පහ දිස්ත්‍රික්කය තුළ අද  දින වැඩිම කොරෝනා ආසාදිතයන් සංඛ්‍යාව ලෙස , ආසාදිතයන් 123 දෙනෙකු කටුනායක ප්‍රදේශයෙන් අද  දින  වාර්තා වී ඇති බව ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ , වෛද්‍ය නලීන් ආරියරත්න මහතා පැවසීය . ඒ අනුව කටුනායක සීදුව සෞඛ්‍ය වෛද්‍ය නිලධාරී කොට්ඨාසය තුළින් අද දින කොරෝනා ආසාදිතයන් 80 දෙනෙකු වාර්තා වී සිටිති. ඒ අනුව මේ දක්වා මෙම කොට්ඨාසය තුළින් කොරෝනා ආසාදිතයන් 1,839 දෙනෙකු වාර්තා වී තිබේ . එසේම කටුනායක නිදහස් වෙළෙඳ කළාපය තුළ පිහිටි කර්මාන්තශාලා තුළින් අද දින කොරෝනා ආසාදිතයන් 43 දෙනෙකු වාර්තා වී සිටිති . ඒ අනුව මේ දක්වා මෙම කළාපය තුළ පිහිටි කර්මාන්තශාලා 65 ක සේවය කරන සේවකයින් 1,726 දෙනෙකු කොරෝනා ආසාදිතයන් බවට පත් වී සිටිති .    ", "URL": "https://www.ada.lk/0/0/0-378612", "Category": "Latest News", "Parent URL": null}