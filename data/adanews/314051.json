{"Source": "Ada News", "Timestamp": "4 03 2018", "Headline": "ඉන්දියාව තහනම් කළ වාහනයක් ලංකාවට ගෙන ඒමේ තැතක්", "News Content": "\r\n\tඉන්දියාවේ භාවිතය තහනම් කර තිබෙන රෝද හතරේ වාහනයක් ලංකාවට ගෙන්වීමට සැලසුම් කර ඇතැයි ලංකා ස්වයං රැකියා නියුක්තිකයන්ගේ ත්‍රිරෝද රථ සංගමය සඳහන් කරයි.\n \r\n\tත්‍රිරෝද රථයකට සමාන ලෙස සකස් කළ මෙම වාහනය ඉන්දියාවේ නිෂ්පාදිත එකක් බවත්, එහෙත් එම වාහනය ධාවනයේදී අනතුරු බහුලවීම නිසා ඉන්දියාවේ භාවිතය තහනම් කර තිබෙන බවත් එම සංගමයේ සභාපති සුනිල් ජයවර්ධන මහතා අද (04දා) පැවැති මාධ්‍ය සාකච්ජාවකදී සඳහන් කළේය.\r\n \r\n\tමේ නිසා මෙම ක්‍රියාවට එරෙහිව ශ්‍රේෂ්ඨාධිකරණයේ නඩු පවරන බවත්,ඊට පෙර මේ මස 06 වැනිදා ජනාධිපති මෛත්‍රීපාල සිරිසේන මහතාට සංදේශයක් බාර දෙන බවත් හෙතෙම පවසා සිටියේය.\r\n \r\n\t \r\n  ", "URL": "https://www.ada.lk/0/0/0-314051", "Category": "Latest News", "Parent URL": null}