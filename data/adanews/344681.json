{"Source": "Ada News", "Timestamp": "24 01 2019", "Headline": "ලාබාලතම නගරාධිපති වැඩ අරඹයි", "News Content": "දිවයිනේ ලාබාලතම  මහා නගර සභා නගරාධිපති ලෙස ජනක නිශාන්ත රත්නායක (32) මහතා, බණ්ඩාරවෙල මහා නගර සභාවේ දී   අද (24) උදෑසන  සුභ මොහොතින්  සිය ධුරයේ වැඩ ආරම්භ කළේය . එක්සත් ජාතික පක්ෂයේ නාගරික මන්ත්‍රීවරයෙක් ලෙස 2006 වසරේදී දේශපාලනය ආරම්භ කළ  ජනක නිශාන්ත මහතා මහින්ද රාජපක්ෂ ජනාධිපතිවරයා ගේ කාලයේ ලැබු යුධ ජයග්‍රහණයත් සමග   එක්සත් ජාතික පක්ෂයෙන් ඉවත්ව ශ්‍රී ලංකා නිදහස් පක්ෂයට එක්විය . පසුගියදා පැවැති පළාත් පාලන මැතිවරණයේදී බණ්ඩාරවෙල මහා නගර සභාවේ   විජයග්‍රහණයක් ලැබූ  ස්වාධින කණ්ඩායමේ මන්ත්‍රීවරයෙක් ලෙස තේරීපත්වු  හෙතෙම නියෝජ්‍ය නගරාධිපති ධුරයෙන් පිදුම් ලැබීය . නගරාධිපති ලෙස කටයුතු කළ (ස්වාධින ) නලින්ද ප්‍රියන්ත මහතා පසුගියදා කලුරිය කළ අතර එම ධුරයට ජනක නිශාන්ත  රත්නායක මහතා පත් කෙරුනු ලැබ ඇත   .     ", "URL": "https://www.ada.lk/0/0/0-344681", "Category": "Latest News", "Parent URL": null}