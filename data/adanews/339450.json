{"Source": "Ada News", "Timestamp": "20 08 2018", "Headline": "මත්ද්‍රව්‍ය නිවාරණය සඳහා විශේෂ දුරකථන අංක තුනක්", "News Content": " ගම්පහ, මීගමුව සහ කැලණිය පොලිස් කොට්ඨාසවල මත්ද්‍රව්‍ය නිවාරණය සඳහා විශේෂ දුරකථන අංක තුනක් හඳුන්වාදී තිබේ. ඒ අනුව මත්ද්‍රව්‍ය නිවාරණයට තොරතුරු ලබා දීමට හා මත්ද්‍රව්‍යවලට ඇබ්බැහි වූවන් පිළිබඳ තොරතුරු ලබා දීමට මෙම දුරකථන අංක භාවිත කළ හැකි බවද පොලිස් මූලස්ථානය සඳහන් කරයි. මීට අමතරව ලංකාවේ ඕනෑම ප්‍රදේශයක සිදු වන මත්ද්‍රව්‍ය ජාවාරමක් පිළිබඳ හෝ මත්ද්‍රව්‍යවලට ඇබ්බැහි වූවන් පිළිබඳ 011-7582222 හෝ 071-89591002 දුරකථන අංක මගින් පැමිණිලි කළ හැකි බවද පොලිස් මූලස්ථානය සඳහන් කරයි. මේ අනුව 071-3680001 දුරකථන අංකය මගින් මීගමුව පොලිස් කොට්ඨාසයේ, 071-3210001 දුරකථන අංකය මගින් ගම්පහ පොලිස් කොට්ඨාසයේ හා 071-3580001 දුරකථන අංකය මගින් කැලණිය පොලිස් කොට්ඨාසයේ තොරතුරු ලබා දිය හැකිය. මත් උවදුර පිටුදැකීම සඳහා පොලිස්පති පූජිත් ජයසුන්දර මහතාගේ ප්‍රධානත්වයෙන් ක්‍රියාත්මක වන වැඩපිළිවෙළට අනුව සහ මත්ද්‍රව්‍ය නිවාරණ ජනාධිපති කාර්යසාධක බළකාය එක්ව සිදු කරන මත්ද්‍රව්‍ය නිවාරණ වැඩපිළිවෙළට අනුව මෙම දුරකථන අංක හඳුන්වා දීමට පොලීසිය කටයුතු කර තිබේ. එච්.අයි. තුෂාර  ", "URL": "https://www.ada.lk/0/0/0-339450", "Category": "Latest News", "Parent URL": null}