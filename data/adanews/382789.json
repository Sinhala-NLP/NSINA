{"Source": "Ada News", "Timestamp": "8 08 2021", "Headline": "මත්තලට අක්කර දහසක කෘෂි නිෂ්පාදන හුවමාරු කේන්ද්‍රයක්", "News Content": "හම්බන්තොට වරාය හා මත්තල ගුවන්තොටුපොළ කේන්ද්‍ර කරගෙන කෘෂි නිෂ්පාදන හුවමාරු කේන්ද්‍රස්ථානයක් ආරම්භ කිරීමට රජය පියවර ගෙන ඇතැයි වෙළෙඳ අමාත්‍යාංශය සඳහන් කරයි.\n\nමත්තල ප‍්‍රදේශයේ අක්කර දහසක පමණ භූමි ප‍්‍රදේශයක් මේ සඳහා යොදා ගැනෙන අතර, ඒ සඳහා ඉඩම් හඳුනා ගැනීමට නියමිතය.\n\nමෙරට කෘෂිකාර්මික නිෂ්පාදනයන්ට මෙන්ම ශ‍්‍රී ලංකාවේ නිෂ්පාදනය නොකෙරෙන කෘෂිකාර්මික නිෂ්පාදනයන් මෙරටට ආනයනය කර අගය එකතුකිරීමක් කර අපනයනය කිරීම මෙම කෘෂි නිෂ්පාදන හුවමාරු කේන්ද්‍රස්ථානය මගින් සිදුකෙරේ.\n\nවරායක් හා ගුවන්තොටුපළක් පිහිටා තිබීම නිසා මත්තල ප‍්‍රදේශයේ මෙය ආරම්භ කිරීම රටට වඩා වාසිදායක බව දේශීය හා විදේශීය ආයෝජකයින් පෙන්වාදීම මත රජය මේ සඳහා මත්තල තෝරාගෙන තිබේ.\n\n   ", "URL": "https://www.ada.lk/0/0/0-382789", "Category": "Latest News", "Parent URL": null}