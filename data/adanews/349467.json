{"Source": "Ada News", "Timestamp": "13 06 2019", "Headline": "ජනාධිපතිවරණයේදි  ආණ්ඩුව සුනාමියට යන  පොල් කොම්බයක් වගේ ගෙදර යවන්න", "News Content": "ඉදිරි ජනාධිපතිවරණ ඡන්දයේදි වත්මන් ආණ්ඩුව  සුනාමියට ගසාගෙන යන පොල් කෝම්බයක් වගේ ගෙදර යැවිමට සියලු දෙනා වගබලා ගත යුතු බවත්  ඒකාබද්ධ  විපක්ෂයේ ජනාධිපති අපෙක්ෂකයා ලෙස ජනතාවගේ අපෙක්ෂාව වි ඇත්තේ ගෝඨාභය රාජපක්ෂ මහතා බව  පාර්ලිමෙන්තු මන්ත්‍රී  ආචාර්ය බන්දුල ගුණවර්ධන මහතා  පැවසීය. ඒ මහතා මේ බව ප්‍රකාශ කළේ මාතලේ රත්තොට ප්‍රාදේශිය  වැනිලා වගාකරුවන් පිරිසක් සමඟ අද (13)  පැවති සාකච්ඡාවකින් අනතුරුව මාධ්‍ය වෙත අදහස් දක්වමිනි. එහිදි වැඩිදුරටත් අදහස් දැක්වු බන්දුල ගුණවර්ධන මහතා , මේ දිනවල රටේ තියෙන්නේ අරාජික තත්වයක්. පැහැදිලි ලෙස පසුගිය කාලයේ වර්ධනය වුණු රටක ප්‍රජාතන්ත්‍රවාදි සමාජයක සමස්ත සමාජයේ ජනතාවට බියෙන් සහ සැකෙන් කටයුතු කිරිම සඳහාත් අවශ්‍ය ප්‍රධාන කුලුණු  තුනක් තියනවා. විධායකය, ව්‍යවස්ථාදායකය අධිකරණය. මේ ආයතන තුන අතර විශාල අර්බුදයක් නිර්මාණය වුණා. ඒ අර්බුදය අහිතකර තත්ත්වයකට පත්වෙලා. ජනාධිපතිවරයා රාජ්‍යයේ ප්‍රධානියා සහ කැබිනට් මණ්ඩලයේ ප්‍රධානියා  ලෙස 19 ව්‍යවස්ථා සංශෝධනය තුළ රටේ සහ කැබිනට් මණ්ඩලයේ ප්‍රධානියා ජනාධිපතිවරයායි. ජනාධිපතිවරයා කැබිනට් රැස්විම් වලට පැමිණෙන්නෙ නැත්නම්  කැබිනට් රැස්විම් පවත්වන්න බැරි වෙනවා. අණ පනත් ආදි සියල්ල පාර්ලිමෙන්තුවට පැමිණිය යුත්තේ කැබිනට් එකේ අනුමැතියෙන් පසුවයි. කිසිම අලුත් පනතක් ඉදිරිපත් කරන්න, සංශෝධනය කරන්න බැරි තැනට පත්වෙලා. එවිට රටේ වැඩ ඇන හිටිනවා. අගමැතිවරයා මේ දිනවල කියනවා මේ සඳහා 225 දෙනාම වගකියන්න ඕන කියලා. මේක  ක්‍රමන්ත්‍රණයක්. මහ දවල් මහ බැංකු මංකොල්ලයට විපක්ෂයේ අපි වගඋත්තරකරුවන් නෙවේ. හරියට ප්‍රහාරය දෙන අයගේ නම් ගම් පවා දිලා තිබුණත් එය වලක්වා ගන්න බැරිවුණා. ඒක විපක්ෂයේ වගකියන්න ඕන නැහැනේ. විජාතිකයින් සනසන විදිහට ගිවිසුම් ගහපු එක අපේ වගකිමක් නෙවේ. අගමැතිතුමා 225 දෙනාට මේක පටවන්න හදන්නේ ජනතාවට මේ අය කෙරෙහි කලකිරිමක් ඇති කරවීමට බව මන්ත්‍රීවරයා වැඩිදුරටත් පැවසීය.     ", "URL": "https://www.ada.lk/0/0/0-349467", "Category": "Latest News", "Parent URL": null}