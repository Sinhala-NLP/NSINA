{"Source": "Ada News", "Timestamp": "21 05 2018", "Headline": "ගංඟා කිහිපයක ජල මට්ටම ඉහළට - බලන්න යන්න එපා", "News Content": "\r\n\tකැලණි ගඟ, කළු ගඟ, ගිං ගඟ, නිල්වලා ගඟ, මහ ඔය, අත්තනගලු ඔයේ ජල මට්ටම් ඉහළ යන නිසා ජල මූලාශ්‍රවල පහළ ප්‍රදේශවල සිටින ජනතාව ඒ පිළිබඳව අවදානයෙන් සිටින ලෙස ආපදා කළමනාකරණ මධ්‍යස්ථානය සඳහන් කරයි.\r\n \r\n\tමෙම ජල මූලාශ්‍රවල සමහර ස්ථානවලින් ජලය පිටාර ගලමින් තිබෙන බවත්, කිසිවිටෙකත් ගංවතුර නැරඹීමට නොයන ලෙසත් එම මධ්‍යස්ථානයේ මාධ්‍ය ප්‍රකාශක ප්‍රදීප් කොඩිප්පිලි මහතා සඳහන් කළේය.\r\n \r\n\tජල ගැලීම් ඇති ස්ථානවල ජලය භාවිතයට ගැනීමෙන් වැළකී සිටින ලෙසත්, එවැනි ස්ථානවල දිය නෑමෙන්ද වැළකී සිටින ලෙසත් ඒ මහතා ජනතාවගෙන් ඉල්ලා සිටී.\r\n \r\n\tඑසේම අයහපත් කාලගුණය හේතුවේ ප්‍රදේශ කිහිපයක් ජලයෙන් යටවී තිබේ.\r\n \n\n \n \n \n  \n \n \n \n\n \n    \n \r\n\t \r\n  ", "URL": "https://www.ada.lk/0/0/0-330523", "Category": "Uncategorized", "Parent URL": null}