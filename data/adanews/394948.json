{"Source": "Ada News", "Timestamp": "29 06 2022", "Headline": "සහල් පැටවූ ලොරියක් මාර්ගයේ දී ගිලාබැසීමකට", "News Content": "බදුල්ල දුම්රිය ස්ථානය ඉදිරිපස ,දෙයියන්නෙවෙල  මාර්ගයේ දී සහල් පැටවූ ලොරි රථයක් අද  (29දා) දහවල් ගිලාබැසීමට ලක්විය . පිටපසු රෝද 2ක්  ගිලාබැසීමට ලක්වීමත් සමග බැකෝ යන්ත්‍රයක ආධාරයෙන් ලොරි රථය පෙරලීම වලක්වා  සහල් තොගය ඉවත්කිරීමට සමුපකාරය කටයුතු කළේය . මෙම කාපට් මාර්ගයේ කැනීම් සිදුකර කර ජලනල එලීමට පසුගියදා පියවර ගෙන තිබූ නමුත් එම කැනීම් කළස්ථාන යළි යථාතත්වයට  පත්නොකිරීම නිසා මේ තත්වය උදාවී ඇතැයි ප්‍රදේශවාසීහු කියති . දරුවෙක් වඩාගෙන ගමන් කරමින් සිටි මවක්ද නොබෝදා මෙම ස්ථානයේදී  වලක වැටී අනතුරකට ලක්වූ බවත් ඒ පිළිබද බලධාරින් දැනුවත් කළ පසු පස් ටිකක් දමා එම වල වසා දැමූ නමුත් ස්ථිර විසදුමක් ලබා නුදුන් බවත් ‍ප්‍රදේශවාසිහු පවසති . දැන්වත් මෙම ස්ථානයේ ආරක්ෂාව සුරක්ෂිත කරන්නැයි ජනතාව ජාතික ජල සම්පාදන මණ්ඩලයෙන් හා බදුල්ල මහ නගර සභාවෙන් ඉල්ලාසිටිති. බදුල්ලේ පාලිත ආරියවංශ     ", "URL": "https://www.ada.lk/0/0/0-394948", "Category": "Latest News", "Parent URL": null}