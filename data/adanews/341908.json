{"Source": "Ada News", "Timestamp": "1 11 2018", "Headline": "මාස හයකින් සියල්ල ‌වෙනස් කරන්න මම මැජික්කරුවෙක් නෙමෙයි", "News Content": "මාස හයකින් සියල්ල වෙනස් කිරීමට තමන් මැජික්කරුවෙකු නොවන බව අග්‍රාමාත්‍ය මහින්ද රාජපක්ෂ මහතා පැවසීය. එම කාලය තුළදී විශාල බලාපොරොත්තු ඇතිකර නොගන්නා ලෙසද අග්‍රාමාත්‍යවරයා ජනතාවගෙන් ඉල්ලා සිටියේය. නව රජයේ අයවැය පාර්ලිමේන්තුවේ සම්මත වුවත් නැතත් මැතිවරණයකට ගමන් කිරීම තමාගේ ඉලක්කය බවද ඒ මහතා ප්‍රකාශ කළේය. පාර්ලිමේන්තුවේ බහුතරය පෙන්වීමටත්, මැතිවරණය ජයග්‍රහණය කිරීමටත් තමන් සූදානමින් සිටින බවද ඔහු කීය. ලබන 05 වැනිදා පාර්ලිමේන්තුව කැඳවුවහොත් ලොකු ප්‍රශ්නයක් ඇති නොවන බවද හෙතෙම පවසා සිටියේය.  ජාතික විශ්වවිද්‍යාල ආචාර්යවරුන්ගේ සංගමය සමග අග්‍රාමාත්‍ය ලේකම් කාර්යාලයේදී අද (01දා) පෙරවරුවේ පැවැත්වූ සාකච්ඡාවේදී අගමැති මහින්ද රාජපක්ෂ මහතා මේ බව කියා සිටියේය.   ", "URL": "https://www.ada.lk/0/0/0-341908", "Category": "Latest News", "Parent URL": null}