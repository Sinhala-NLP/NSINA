{"Source": "Ada News", "Timestamp": "18 12 2019", "Headline": "පාඨලීගෙන් පොලීසිය ප්‍රශ්න කරයි", "News Content": "කොළඹ අපරාධ කොට්ඨාසය මගින් අත්අඩංගුවට ගත් හිටපු අමාත්‍ය පාඨලී චම්පික රණවක මහතාගෙන් පොලීසිය ප්‍රශ්න කිරීම් ආරම්භ කර ඇත. බත්තරමුල්ලේ පිහිටි ඒ මහතාගේ පෞද්ගලික නිවසේදී අද පස්වරුවේ හිටපු අමාත්‍ය චම්පික රණවක මහතා  කොළඹ අපරාධ කොට්ඨාසය මගින් ගන්නා ලදී. රාජගිරිය ප්‍රදේශයේ දී  2016 වසරේදී  සන්දීප් සම්පත් තරුණයා අනතුරකට ලක් කිරීමේ සිද්ධියට අදාළව හිටපු අමාත්‍ය පාඨලි චම්පික රණවක මහතා  අත්අඩංගුවට ගන්නා ලෙස  නීතිපතිවරයා විසින් කොළඹ ජ්‍යෙෂ්ඨ නියෝජ්‍ය පොලිස්පතිවරයාට ලබාදී ඇති  උපදෙස් අනුව  මෙම අත්අඩංගුවට ගැනීම සිදු කර ඇත. නොසැලකිලිමත්ව රිය ධාවනය කර පුද්ගලයෙකුට බරපතළ තුවාල සිදුකිරීම සහ මාර්ග අනතුරකදී රියදුරා ලෙස වෙනත් පුද්ගලයෙකු ඉදිරිපත් කිරිම  හිටපු අමාත්‍යවරයාට එරෙහිව ගොනු කර ඇති චෝදනා බව නීතිපතිවරයාගේ සම්බන්ධිකරණ නිලධාරීනි රජයේ අධිනීතිඥ නිෂාරා ජයරත්න මෙනවිය සඳහන් කළාය.       ", "URL": "https://www.ada.lk/0/0/0-355808", "Category": "Latest News", "Parent URL": null}