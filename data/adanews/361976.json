{"Source": "Ada News", "Timestamp": "8 05 2020", "Headline": "වැටුප් පරිත්‍යාග ඉල්ලීම ජනපති ලේකම්ගේ පුද්ගලික ඉල්ලීමක්", "News Content": "රාජ්‍ය සේවකයන්ගේ මැයි මස වැටුප හෝ ඉන් කොටසක් වැන්දඹු හා අණත්දරු අරමුදලට පරිත්‍යාග කරන ලෙස ජනපති ලේකම් ආචාර්ය පී.බී. ජයසුන්දර මහතා  කළ ඉල්ලීම ඔහුගේ පෞද්ගලික ඉල්ලිමක් බව සම කැබිනට් ප්‍රකාශක අමාත්‍ය බන්දුල ගුණවර්ධන මහතා පැවැසීය. ඔහු අදාළ ලිපිය යොමුකර ඇත්තේ පුද්ගලික ආයාචනයක් යනුවෙන් සඳහන් කර ඇති බවද බන්දුල ගුණවර්ධන මහතා පැවැසීය. ජනපති ලේකම්වරයා රාජ්‍ය ආයතන ප්‍රධානීන්ට ලිපියක් යොමුකරමින් සඳහන් කළේ කොවිඩ් 19 වසංගතය හේතුවෙන් පවතින මූල්‍යමය අර්බුදයට විසඳුමක් ලෙස රාජ්‍ය සේවකයන්ගේ මැයි මස වැටුප, වැටුපෙන් භාගයක්, සතියක වැටුප හෝ දිනක වැටුප පරිත්‍යාග කරන ලෙසයි. “ජනපති ලේකම්වරයා ආයතන ප්‍රධානීන්ට යොමුකළ ලිපිය පෞද්ගලික ලිපියක්. එය රජයේ ඉල්ලීමක් නෙමෙයි. වෙසක් මාසයේ සද්භාවයෙන් ඔහු කළ ඉල්ලීමක්. පරිත්‍යාගයක් ඉල්ලීම නිසා එතුමාව දඩුකඳේ ගහන්න හදනවා. ඔහු තම මාසික වැටුපෙන් කොටසක් පරිත්‍යාග කර තිබෙනවා. අනිත් කැමති කෙනෙක් ඉන්නවනම් වැන්දඹු හා අණත්දරු අරමුදලට ලබාදෙන ලෙස ඔහු ඉල්ලා සිටිනවා. එය නොදීමට සම්පූර්ණ නිදහස තිබෙනවා. මෙවැනි ඉල්ලීමක් නැතිවුණත් විශාල පිරිසක් එවැනි පරිත්‍යාගයක් කර තිබෙනවා.\"   ", "URL": "https://www.ada.lk/0/0/0-361976", "Category": "Latest News", "Parent URL": null}