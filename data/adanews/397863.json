{"Source": "Ada News", "Timestamp": "13 10 2022", "Headline": "තරුණියක් ඉස්සූ 03ක් මාට්ටූ", "News Content": "අලුත්ගම, මොරගල්ල ප්‍රදේශයේදී   23 හැවිරිදි තරුණියක්පැහැරගෙන මෝටර් රථයකින් රැගෙන ගිය  සිද්ධිය  සම්බන්ධපුද්ගලයන්  තිදෙනෙකු  අත්අඩංගුවට ගත් බව අලුත්ගම පොලීසිය පවසයි. මෙම තරුණිය පැහැර ගැනීමට යොදාගත් නිල් පැහැති හොන්ඩා  වර්ගයේ රුපියල් ලක්ෂ 70 ක් පමණ වටිනා කාර් රථය ද පොලිසිය අත්අඩංගුවට ගෙන තිබේ. තරුණිය  අලුත්ගම නගරයේ ප්‍රසිද්ධ ස්වර්ණාභරණ උකස් ගන්නා සමාගමක සේවය  කරන්නියක් වන අතර සැකකාර පෙම්වතා සංචාරක ව්‍යාපාරයට සම්බන්ධ අයෙකු බව විමර්ශන සිදුකරන පොලීසිය පැවසී ය. \n\r\nමෙසේ අත්අඩංගුවට ගත් සැකකරුවන් අලුත්ගම සහ මොරගල්ල ප්‍රදේශයේ පදිංචි වයස අවුරුදු 25 ,21 සහ 28 වයස්වල පුද්ගලයින් බව පොලීසිය කීය.\n\r\nප්‍රේම සම්බන්ධතාවයක් බිඳවැටී ඇතිවූ සිත්තැවුලක් මත ඊයේ (12දා) රාත්‍රීයේ   පැහැරගැනීම කර ඇතැයි පොලීසිය පවසයි.\n\r\nවින්දිත  තරුණිය  කාලවේල යක්වත්ත ප්‍රදේශයේ නිවසකට  රැගෙන යමින් සිටියදී  පොලිසිය ඔවුන් පසුපස හඹාගොස් එම නිවසේ දී  සොයාගෙන  ප්‍රතිකාර සඳහා අලුත්ගම  රෝහලට ඇතුළු කර අනතුරුව එම තරුණිය රාත්‍රියේම දෙමව්පියන්ට භාරදී  ඇතැයි අලුත්ගම පැවසීය.\n\r\nසැකකරුවන් අද (13දා) කළුතර මහෙස්ත්‍රාත් අධිකරණයට ඉදිරිපත් කිරීමට නියමිතව තිබුණි . අලුත්ගම තුසිත කුමාර ද සිල්වා   ", "URL": "https://www.ada.lk/0/0/0-397863", "Category": "Latest News", "Parent URL": null}