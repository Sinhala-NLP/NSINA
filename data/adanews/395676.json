{"Source": "Ada News", "Timestamp": "23 07 2022", "Headline": "රුසියාව සහ යුක්රේනය අතර ගිවිසුමකට එලැඹෙයි", "News Content": "ටර්කියේ, ඉස්තාම්බුල් නගරයේදී, රුසියාව සහ යුක්රේනයේ නියෝජිතයන් ධාන්‍ය කළු මුහුද හරහා ප්‍රවාහනය කිරීමට ඉඩ සලසා දීම සම්බන්ධයෙන් අත්සන් කළ ගිවිසුම \"කළු මුහුදේ පහනක්\" ලෙස එක්සත් ජාතීන්ගේ මහලේකම් ඇන්ටෝනියෝ ගුටරෙස්  ප්‍රශංසා කළේය. \"කළු මුහුදේ ප්‍රදීපාගාරයක් තිබෙනවා. වෙන කවරදාටත් වඩා ලෝකයක් ඉල්ලා සිටින බලාපොරොත්තුවේ ආලෝකයක්. හැකියාවේ ආලෝකයක්. සහන ආලෝකයක්\" එක්සත් ජාතීන්ගේ ප්‍රධානියා පැවසීය. ඒ අනුව, යුක්රේනයේ වටා වූ කළු මුහුදේ වරායවලින් ධාන්‍ය අපනයන නිදහස් කර ගැනීම සඳහා යුක්රේනය සහ රුසියාව මේ ආකාරයෙන් ටර්කියේ සහ එක්සත් ජාතීන් සමග ධාන්‍ය අපනයනය පිළිබඳ වෙනම \"කැඩපත්\" ගිවිසුම් අත්සන් තබා තිබුණි. මෙම ගිවිසුම පිටපත් දෙකකින් යුක්ත වූ අතර, පිළිවෙලින් යුක්රේන යටිතල පහසුකම් අමාත්‍ය ඔලෙක්සැන්ඩර් කුබ්‍රකොව් සහ රුසියානු ආරක්ෂක අමාත්‍ය සර්ජි ෂොයිගු සමගත්, තුර්කියේ ආරක්ෂක අමාත්‍ය හුලුසි අකාර් විසින්ද අත්සන් කරන ලදී. මෙම උත්සවයට සහභාගී වූ තුර්කියේ ජනාධිපති තයේප් එර්ඩෝගාන් පැවසුවේ මෙම කළු මුහුදේ ධාන්‍ය ප්‍රවාහනයට මුල පිරීම \"ලෝකය පුරා මිලියන ගණනක් මුහුණ දෙන කුසගින්නෙන් ඇති වන අන්තරාය වැළැක්වීමට දායක වනු ඇති\" බවයි.   ", "URL": "https://www.ada.lk/0/0/0-395676", "Category": "International", "Parent URL": null}