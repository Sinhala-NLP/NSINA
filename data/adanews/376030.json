{"Source": "Ada News", "Timestamp": "15 03 2021", "Headline": "චීනය යුවාන් බිලියන 10 ක මුදල් ඒකක හුවමාරුවක් අනුමත කරයි", "News Content": "මහජන චීන බැංකුව ශ්‍රී ලංකාව සමඟ යුවාන් බිලියන 10 ක අන්තර් මුදල් ඒකක හුවමාරුවක් (Currency Swap) අනුමත කර තිබේ. මේ පිළිබඳව අදහස් දැක්වූ චීනයේ ශ්‍රී ලංකා තානාපති ආචාර්ය පාලිත කොහොන මහතා ප්‍රකාශ කර ඇත්තේ මෙය ශ්‍රී ලංකාවේ ආර්ථිකයේ විශ්වසනීයභාවය පිළිබඳ ප්‍රකාශනයක් බවත්, එමඟින් ශ්‍රී ලංකාවේ ආර්ථිකය තවදුරටත් ශක්තිමත් කරමින් අනාගත ආයෝජකයින් දිරිගැන්වනු ලබන බවත්ය. මෙ පිළිබඳ විධිමත් කටයුතු දුරස්ථ ලෙස අවසන් කිරීම සඳහා ශ්‍රී ලංකාවේ මහ බැංකුව සහ මහජන චීන බැංකුව විසින් දරන ලද උත්සාහය  ද ඔහු අගය කළේය.   ", "URL": "https://www.ada.lk/0/0/0-376030", "Category": "Latest News", "Parent URL": null}