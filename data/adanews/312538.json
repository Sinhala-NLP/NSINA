{"Source": "Ada News", "Timestamp": "26 02 2018", "Headline": "බ්‍රිගේඩියර් ප්‍රියංකට චීනයේ මාස තුනක පාඨමාලාවක්", "News Content": "\r\n\tබ්‍රිතාන්‍යයේ ශ්‍රී ලංකා මහකොමසාරිස් කාර්යාලයේ සේවය කරමින් සිටියදී මෙරටට ගෙන්වා ගත් බ්‍රිගේඩියර් ප්‍රියංක ප්‍රනාන්දු මහතාට චීනයේ මාස තුනක පාඨමාලාවක් හැදැරීමට අවස්ථාව ලබාදී ඇතැයි මව්බිම වෙනුවෙන් රණවිරුවෝ සංවිධානයේ කැඳවුම්කරු  මේජර් අජිත් ප්‍රසන්න මහතා අද (26දා) පැවසීය.\n \r\n\tයුද හමුදාපති මේජර් ජනරාල්  මහේෂ් සේනානායක  මහතා සහ බ්‍රිගේඩියර් ප්‍රියංක ප්‍රනාන්දු මහතා අතර අද දිනයේදී මේ පිළිබඳ සාකච්ඡාවක් පවත්වා තිබෙන බවත්, ඒ අනුව බ්‍රිගේඩියර්වරයාගේ බ්‍රිතාන්‍ය තානාපති සේවය අවලංගු වන බවත් ඒ මහතා ප්‍රකාශ කළේය.\r\n \r\n\tබ්‍රිගේඩියර්වරයා ලංකාවට නොගෙන්වා මහකොමසාරිස් කාර්යලයේ රැකියාව ඉදිරියටත් කරගෙන යෑමට අවස්ථාව ලබාදෙන බව ජනාධිපතිවරයා මැතිවරණයට පෙර පොරොන්දු වූ බවත්, ප්‍රියංක ප්‍රනාන්දු මහතාගේ බිරිඳ සහ දරුවන්ගේ වීසා අවලංගු කර වහාම ලංකාවට ගෙන්වන්නැයි දෙමළ ඩයස්පෝරාව ඉල්ලා තිබෙන බවත් ඒ මහතා කීවේය.\r\n \r\n\tකොළඹදී පැවැති මාධ්‍ය හමුවකදී මෙම අදහස් පළවිය.\r\n \r\n\t \r\n  ", "URL": "https://www.ada.lk/0/0/0-312538", "Category": "Latest News", "Parent URL": null}