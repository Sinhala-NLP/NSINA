{"Source": "Ada News", "Timestamp": "25 12 2017", "Headline": "ලෝකයේ විශාලම ගුවන් යානයක් කටුනායකට ගොඩබස්සවයි", "News Content": "\r\n\tලෝකයේ මෙතෙක් නිෂ්පාදනය කර තිබෙන විශාලම මගී ගුවන් යානා විශේෂය වන ප්‍රංශයේ නිෂ්පාදිත  A - 380 එයා බස් වර්ගයේ මගී ගුවන් යානයක් අද (25දා) අලුයම හදිසියේ කටුනායක බණ්ඩාරනායක ජාත්‍යන්තර ගුවන් තොටුපොළට ගොඩබැස්සවීය.\r\n \r\n\tඑමිරේට්ස් ගුවන් සමාගමට අයත් ඊ.කේ. - 449 දරන ගුවන් යානය මෙසේ ගොඩබස්සවන ලදී.\r\n \r\n\tනවසීලන්තයේ ඕක්ලන්ඩ් සිට ඩුබායි බලා යන අතරතුර ඉන්ධන ලබාගැනීමේ අරමුණින් මෙය ගොඩබස්වා  ඇති අතර  යානයේ මෙහි මගීන් 400 ක් කාර්ය මණ්ඩලය 30 ක් ද සිටියද  ඔවුහු කිසිවෙක් ගුවන් යානයෙන් පිටතට නොපැමිණියහ.\r\n \r\n\t යානයට  ඉන්ධන ලබා ගැනීමෙන් අනතුරුව, යළිත් කටුනායක ගුවන් තොටුපොළෙන් ඩුබායි බලා පිටත්ව ගොස් තිබුණි.\r\n \n\n \r\n\t \r\n  ", "URL": "https://www.ada.lk/0/0/0-298796", "Category": "Latest News", "Parent URL": null}