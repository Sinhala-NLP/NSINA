{"Source": "Ada News", "Timestamp": "20 10 2021", "Headline": "ඇමෙරිකානු යානා පසුපස රුසියානු යානා ලුහුබඳියි", "News Content": "කළු මුහුද හරහා පියාසර කළ එක්සත් ජනපද ගුවන් යානා 4ක් නිරීක්ෂණය කරමින් ඒ පසුපස යාමට රුසියාව ප්‍රහාරක ජෙට් යානා දෙකක් යැවූ බව රුසියානු ආරක්ෂක අමාත්‍යාංශය පවසයි. රුසියානු ප්‍රහාරක කණ්ඩායම් විසින් එක්සත් ජනපද ගුවන් හමුදාවේ සුපර්සොනික් බී-1 බී බෝම්බ හෙළන යානා දෙකක් සහ කේසී -135 ඉන්ධන පිරවුම් ගුවන් යානා දෙකක් මෙසේ හඳුනාගෙන ඇත. ඒ අනුව විදේශීය ගුවන් යානා රුසියාවේ රාජ්‍ය දේශ සීමාවෙන් ඉවතට හරවා යැවීමෙන් පසු රුසියානු ප්‍රහාරක යානා ආරක්ෂිතව ආපසු සිය ගුවන් කඳවුරට පැමිණි බවද රුසියාව පවසයි.   ", "URL": "https://www.ada.lk/0/0/0-386250", "Category": "International", "Parent URL": null}