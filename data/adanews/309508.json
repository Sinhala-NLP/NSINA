{"Source": "Ada News", "Timestamp": "13 02 2018", "Headline": "ඉදිරි වසර 2 හමාරක් UNP ආණ්ඩුවක්", "News Content": "\r\n\tඉදිරි වසර දෙක හමාර තුළ එක්සත් ජාතික පක්ෂ ආණ්ඩුවක් පිහිටුවීමට එක්සත් ජාතික පක්ෂය තීරණය කර ඇති බව වාර්තාවෙයි.\r\n \r\n\tඒ අනුව එක්සත් ජාතික පක්ෂය හා එක්ව ආණ්ඩුවක් කරගෙන යෑමට කැමති ඕනෑම පක්ෂයකට ආණ්ඩුවට එක්විය හැකි බවටද ඔවුන් තීරණයක් ගෙන ඇත.\r\n \r\n\tඑක්සත් ජාතික පක්ෂයට පාර්ලිමේන්තුවේ ආසන 106ක් හිමිව තිබේ. එක්සත් ජාතික පක්ෂය ආණ්ඩුවක් පහිටුවන්නේ නම් කැබිනට් අමාත්‍යධුර සංඛ්‍යාව 30ක් දක්වාත් රාජ්‍ය හා නියෝජ්‍ය අමාත්‍යධුර සංඛ්‍යාව 40ක් දක්වාත් අඩුවෙනු ඇත.\r\n \r\n\tකෙසේ වෙතත් මේ පිළිබඳව නියෝජ්‍ය අමාත්‍ය රන්ජන් රාමනායක මහතාගෙන් කළ විමසීමකදී ඔහු සඳහන් කළේ තවමත් එවැනි තීරණයක් ගෙන නොමැති බවත් අගමැති හා ජනපති අතර තවත් සාකච්ඡාවක් අද දිනයේදීත් පැවැත්වෙන බවත්ය. \r\n \r\n\tඑම සාකච්ඡාව සඳහා තමන්ද එක්වෙන බව නියෝජ්‍ය අමාත්‍යවරයා සඳහන් කළේය. \r\n \n\n  ", "URL": "https://www.ada.lk/0/0/0-309508", "Category": "Latest News", "Parent URL": null}