{"Source": "Ada News", "Timestamp": "2 05 2018", "Headline": "මාස 4ට ඩෙංගු රෝගීන්16404ක්", "News Content": "\r\n\tමේ වසරේ පළමු මාස හතරක කාලය තුළ ඩෙංගු රෝගීන් 16,404ක් වාර්තා වී ඇතැයි සෞඛ්‍ය අමාත්‍යාංශය සඳහන් කරයි.\r\n \r\n\tමෙම කාලය තුළ වැඩිම ඩෙංගු රෝගීන් වාර්තා වී තිබෙන්නේ කොළඹ දිස්ත්‍රික්කයෙන් වන අතර, එම ප්‍රමාණය 2,531කි.\r\n \r\n\tපළාත් පාලන ආයතන බල ප්‍රදේශයක් ලෙස වැඩිම ඩෙංගු රෝගීන් වාර්තා වී තිබෙන්නේ කොළඹ මහනගර සීමාවෙන් වන අතර, එම ප්‍රමාණය රෝගීන් 690කි.\r\n \r\n\tමේ වසරේ ජනවාරි මාසයේදී වාර්තා වූ සමස්ත ඩෙංගු රෝගීන්ගේ ප්‍රමාණය 7,178කි. පෙබරවාරි මාසයේදී වාර්තා වූ රෝගීන්ගේ ප්‍රමාණය 4,390ක් වන අතර, මාර්තු මාසයේදී වාර්තා වූ ඩෙංගු රෝගීන්ගේ ප්‍රමාණය 3,282කි. අප්‍රේල් මාසයේදී වාර්තා වූ ඩෙංගු රෝගීන්ගේ ප්‍රමාණය 1,554කි. මේ වසරේ අප්‍රේල් මාසයේ සිට 2016 වසර දක්වා කාලය තුළ අඩුම ඩෙංගු රෝගීන් වාර්තා වී තිබෙන්නේද පසුගිය අප්‍රේල් මාසයේදීය.\r\n \n\n  ", "URL": "https://www.ada.lk/0/0/0-326101", "Category": "Latest News", "Parent URL": null}