{"Source": "Ada News", "Timestamp": "31 01 2021", "Headline": "මාස 8කට පසු තායිවානයේ කොවිඩ් ආසාදිත මරණයක්", "News Content": "තායිවානයේ දේශීය පොකුරක් ආශ්‍රිතව කොවිඩ්-19 මරණයක් වාර්තා වී ඇති අතර, එය මැයි මාසයේ සිට තායිවානයෙන් ප්‍රථම වරට වාර්තා වන කොරෝනා මරණය බව තායිවානයේ රෝග පාලන මධ්‍යස්ථාන පවසයි. රෝහලකට සම්බන්ධ දේශීය පොකුරක කොටසක් ලෙස කොවිඩ්-19 වෛරසය ආසාදනය වීමෙන් 80 හැවිරිදි වියේ පසුවූ කාන්තාවක් මෙසේ මියගිය බව තායිවාන සෞඛ්‍ය බලධාරීහු පවසති. කොවිඩ්-19 වසංගතය සාර්ථකව පාලනය කළ රාජ්‍යයන් හා කලාප අතර තායිවානයද පවතී. මේ දක්වා එරටින් වාර්තා වී ඇති සමස්ත ආසාදිතයන් සංඛ්‍යාව 909ක් වන අතර, ආසාදිත මරණ සංඛ්‍යාව 8කි.   ", "URL": "https://www.ada.lk/0/0/0-374488", "Category": "International", "Parent URL": null}