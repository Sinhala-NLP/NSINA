{"Source": "Ada News", "Timestamp": "19 04 2018", "Headline": "ලංකාවේ සංචාරකයන් පිරිසක් ස්විට්සර්ලන්තයේදී අනතුරකට", "News Content": "\r\n\tශ්‍රී ලංකාවේ සංචාරකයන් පිරිසක් රැගත් සුඛෝපභෝගී බස් රථයක් ස්විට්සර්ලන්තයේදී අනතුරකට පත්වීමෙන්  ලාංකිකයන් 12ක් ඇතුළුව 15ක් තුවාල ලබා ඇතැයි ස්විට්සර්ලන්ත මාධ්‍ය වාර්තා කරයි.\r\n \r\n\tසූරිච් නුවරට උතුරින් පිහිටි අධිවේගී මාර්ගයකදී  ඊයේ (18දා) අදාළ බස් රථය ට්‍රක් රථ දෙකක ගැටීමෙන් මෙම අනතුර සිදුව ඇත.\r\n \r\n\tඅනතුර සිදුවන අවස්ථාවේදී එහි මගීන් 40 දෙනෙකු ගමන් කර ඇත.\r\n \r\n\tමෙම අනතුරින් බස් රථයේ සිටි මාර්ගෝපදේශිකාවක හා ට්‍රක් රථ රියදුරෙකු බරපතළ තුවාල ලබා ඇති  අතර ඉන් එක් අයෙකුගේ තත්ත්වය බරපතළ බව සූරිච් කැන්ටොනල් පොලීසිය නිකුත් කළ නිවේදනයක දැක්වෙයි.\r\n \n\n  ", "URL": "https://www.ada.lk/0/0/0-323519", "Category": "Latest News", "Parent URL": null}