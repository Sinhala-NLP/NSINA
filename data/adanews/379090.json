{"Source": "Ada News", "Timestamp": "27 05 2021", "Headline": "කුරුණෑගලට සයිනොෆාම් 50000ක්", "News Content": "කුරුණෑගල දිස්ත්‍රික්කයේ ජනතාවට  ලබා දීම සදහා සයිනෝෆාම් එන්නත් 50000 ක ප්‍රමාණයක් මේ වන විට ලැබී ඇතැයි ආණ්ඩු පක්ෂයේ ප්‍රධාන සංවිධායක, මහා මාර්ග අමාත්‍ය ජොන්ස්ටන් ප්‍රනාන්දු  පැවසීය. ඔහු සදහන් කර සිටියේ කුරුණෑගල දිස්ත්‍රික්කයේ වයස අවුරුදු 30 ට වැඩි  සියළු දෙනාට  කොවිඩ් -19 මර්දන එන්නතෙහි පලමු මාත්‍රාව ලබා දීමට බලාපොරොත්තු වන බවයි. ලැබී ඇති සංඛ්‍යාලේඛන වලට අනුව කුරුණෑගල  දිස්ත්‍රික්කයේ වයස අවුරුදු 30ට වැඩි  පුද්ගලයන් ලක්ෂ  11 ක්  පමණ සිටින බවත් ඒ අනුව  අදියරෙන් අදියර සියලු දෙනාට එන්නත ලබා දීමට කටයුතු කරන බවත් හෙතෙම පැවසීය .  අමාත්‍යවරයා වැඩිදුරටත් සඳහන් කර සිටියේ පෝලිම්වල  අනවශ්‍ය තෙරපීම් හා පොරකෑම් අවම කිරීම සඳහා පැයකදි පුද්ගලයින් 100 කට එන්නත ලබා දීමට දේශපාලන අධිකාරිය හරහා දැනුම් දී ඇති බවයි.  ", "URL": "https://www.ada.lk/0/0/0-379090", "Category": "Latest News", "Parent URL": null}