{"Source": "Ada News", "Timestamp": "14 12 2017", "Headline": "වෛද්‍ය අධ්‍යාපනයේ අවම සුදුසුකමට  දන්ත වෛද්‍යවරුන්ගේ විරෝධය", "News Content": "\r\n\tවෛද්‍ය අධ්‍යාපනයේ අවම සුදුසුකම සී සාමාර්ථ දෙකක් හා එස් සාමාර්ථයක් බවට පත්කිරීම පිළිබඳව සිය විරෝධය ප්‍රකාශ කරන බව ශ්‍රී ලංකා දන්ත වෛද්‍යවරුන්ගේ සංගමය පවසයි.\r\n \r\n\tඑහි  ලේකම් වෛද්‍ය විපුල වික්‍රමසිංහ මහතා නිවේදනයක් නිකුත් කරමින් පවසන්නේ වෛද්‍ය අධ්‍යාපනයේ අවම ප්‍රමිතිය පිළිබඳ තීරණ ගන්නා පූර්ණ බලැති ආයතනය වන ශ්‍රී ලංකා වෛද්‍ය සභාව හා ඒ සම්බන්ධ සියලු විද්වත් ආයතන විසින් සලකා බැලිය යුතු අවම සුදුසුකම බී සාමාර්ථ තුනක් බවයි.\r\n \r\n\tදේශපාලඥයන්ගෙන් පමණක් සැදුම්ලත් අමාත්‍ය මණ්ඩය එම සුදුසුකම අඩු කිරීම  සිය සංගමය හෙළා දකින බවත් එම නිවේදනයේ වෙයි.\r\n \r\n\tඑසේම වෘත්තිකයන් විසින් ගත යුතු තාක්ෂණික තීන්දු දේශපාලඥයන් විසින් ගැනීම දිගින් දිගටම සිදුවන බවත් එය අතිශය ඛේදජනක තත්ත්වයක් බවත් එම සංගමය වැඩිදුරටත් පවසයි.\r\n \n\n \r\n\t \r\n  ", "URL": "https://www.ada.lk/0/0/0-296560", "Category": "Latest News", "Parent URL": null}