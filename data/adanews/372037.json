{"Source": "Ada News", "Timestamp": "25 11 2020", "Headline": "මහනුවර භූ කම්පනයෙන් වික්ටෝරියා වේල්ලට හානියක් නෑ", "News Content": "2020.11.18 වන දින මහනුවර දිස්ත්‍රික්කයේ අලුත්වත්ත, අඹකොටේ, දිගන, මයිලපිටිය, අනුරවත්ත සහ හාරගම යන ප්‍රදේශවලට වාර්තා වූ භූ කම්පනයට අදාළ වාර්තාව එම විද්වත් කමිටුව විසින් පරිසර අමාත්‍යවරයා වෙත භාරදී තිබේ. මෙම භූ කම්පනය සම්බන්ධව විද්‍යාත්මක විමර්ශනයක් සිදු කරන ලෙස පරිසර අමාත්‍ය මහින්ද අමරවීර මහතා භූ විද්‍යා සමීක්ෂණ හා පතල් කාර්යාංශයේ සභාපති අනුර වල්පොල මහතාට උපදෙස් ලබාදෙනු ලැබීය. ඒ අනුව ජ්‍යේෂ්ඨ භූ කම්පන විද්‍යාඥ නිල්මිණී තල්දෙන, ජ්‍යේෂ්ඨ භූ විද්‍යඥ මහින්ද සෙනෙවිරත්න,  භූ විද්‍යාඥ මහසෙන් වික්‍රමරත්න, භූ කම්පන විද්‍යාඥ ජයනාත් හේරත්, භූ කම්පන විද්‍යාඥ උත්පලා රත්නායක, පුහුණු වන භූ කම්පන විද්‍යාඥ සචින්තා වීරනායක යන නිලධාරීන්ගෙන් සැදුම්ලත් කණ්ඩායමක් විසින් මේ සම්බන්ධව විමර්ශනය කරන ලද අතර එහි වාර්තාව අද දින (2020.11.24) පෙරවරුවේ අමාත්‍යවරයා වෙත භාරදෙනු ලැබීය. එම අවස්ථාවට අමාත්‍යාංශ ලේකම් විශේෂඥ වෛද්‍ය අනිල් ජාසිංහ මහතා ද සහභාගී විය. එම වාර්තාවට අනුව මෙම ප්‍රදේශයේ හුණුගල් බහුල වුවත් හුණුගල් කැණීම නිසාම මෙම කම්පන සිදු වේ යැයි ප්‍රකාශ කිරීමට නොහැකි නමුත් මේ සම්බන්ධව ඉදිරිපත් වන අදහස් හා යෝජනා නොසළකා නොහරිමින් වැඩිදුරටත් විද්‍යාත්මක ගවේශන සිදු කළ යුතු බව දක්වා ඇත. විද්වත් කමිටුව විසින් එම ප්‍රදේශයේ ජලාශ හා මහජනතාවගේ ආරක්ෂාව උදෙසා වහා ක්‍රියාත්මක කළ යුතු නිර්දේශ කිහිපයක් පහත පරිදි ඉදිරිපත් කර ඇත.             කෙසේ වුවද වික්ටෝරියා ජලාශයේ පමණක් නොව සියලුම ජලාශවල ආරක්ෂාව උදෙසා පු†ල් වැඩපිළිවෙලක් ආරම්භ කරන බවත්, දැනට සු† වශයෙන් භූ කම්පන සිදුව ඇති නිසා ප්‍රබල භූ කම්පනයක් සිදු නොවේ යැයි කීමට තමන් අදහස් නොකරන බවත් අමාත්‍යවරයා මෙහිදී සඳහන් කළේය. එසේ වුවද පසුගියදා සිදු වූ භූ කම්පනය නිසා වික්ටෝරියා ජලාශයේ වේල්ලට කිසිදු හානිකර තත්ත්වයක් බලපා නැතැයිද විද්වත් වාර්තාව පෙන්වා දී තිබෙන බව අමාත්‍යවරයා වැඩි දුරටත් සඳහන් කළේය.  ", "URL": "https://www.ada.lk/0/0/0-372037", "Category": "Latest News", "Parent URL": null}