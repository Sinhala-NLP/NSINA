{"Source": "Ada News", "Timestamp": "31 03 2022", "Headline": "විදෙස් මෘදුකාංග අත්හැරීමට පූටින් නියෝගයක් ලබාදෙයි", "News Content": "රුසියානු ජනාධිපති ව්ලැඩිමීර් පුටින් විසින් තීරණාත්මක යටිතල පහසුකම් ව්‍යාපෘති සඳහා භාවිත කිරීම සඳහා විදේශීය මෘදුකාංග මිලදී ගැනීම තහනම් කරමින් විධායක නියෝගයක් සම්මත කර ඇති අතර, එය තවදුරටත් බටහිර සම්බාධකවලට සහ විභව සයිබර් ප්‍රහාරවලට ගොදුරු වීමේ අවදානම අඩු කිරීමට ඉඩ සලසන බව පෙන්වා දී තිබේ. බ්‍රහස්පතින්දා සිට ක්‍රියාත්මක වන පරිදි, රුසියානු සමූහාණ්ඩුවේ රජය විසින් නිසි ලෙස බලය පවරන ලද ෆෙඩරල් විධායක ආයතනයක් විසින් අවසර දෙනු ලැබුවහොත් පමණක් තීරණාත්මක යටිතල පහසුකම් අරමුණු සඳහා විදේශීය මෘදුකාංග මිලදී ගැනීමට නියෝගය ඉඩ දෙයි. මීට අමතරව, ඕනෑම රාජ්‍ය ආයතනයක් හෝ පෞද්ගලික ආයතනයක් හෝ පාරිභෝගිකයෙක් එලැඹෙන 2025 වසරට පෙර ඔවුන්ගේ සංවේදී පද්ධතිවල විදේශීය මෘදුකාංග භාවිතය ඉවත් කළ යුතුය. සංවේදී අඩවිවල භාවිතය සඳහා විදේශීය මෘදුකාංග සහ ඒ ආශ්‍රිත සේවාවන් මිලදී ගැනීම සම්බන්ධීකරණය කිරීමේ නීති සමග, මාසයක් ඇතුළත තීරණාත්මක යටිතල පහසුකම් සඳහා භාවිත කෙරෙන මෘදුකාංග සඳහා අවශ්‍යතා නිකුත් කරන ලෙසද නියාමකයන්ට නියෝග කර ඇත. එමෙන්ම, රටට අවශ්‍ය තීරණාත්මක තොරතුරු යටිතල පහසුකම් සඳහා විශ්වාසනීය මෘදුකාංග සහ දෘඪාංග පද්ධති නිෂ්පාදනය කිරීම කෙරෙහි අවධානය යොමු කරන පර්යේෂණ සහ නිෂ්පාදන සංගමයක් සැප්තැම්බර් අග වනවිට අලුතින්ම පිහිටුවීමටද කටයුතු යොදා ඇත. මොස්කව්හි මෙම උත්සාහය, ඇමෙරිකානු බුද්ධිමය දේපල භාවිත කරමින් තෙවැනි පාර්ශ්වීය රටවල සාදන ලද තමන්ගේම අධි තාක්‍ෂණික කර්මාන්තයෙන් සහ අධි තාක්‍ෂණික භාණ්ඩවලින් රුසියාව කපා හැරීමේ අරමුණින් බටහිර පැනවූ සම්බාධකවලට දැඩි ප්‍රතිචාරයකි.   ", "URL": "https://www.ada.lk/0/0/0-391810", "Category": "International", "Parent URL": null}