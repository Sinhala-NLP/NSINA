{"Source": "Ada News", "Timestamp": "9 11 2021", "Headline": "කාබන් අවම බීජිං ඔලිම්පික් - IOC චීනයට ප්‍රශංසා කරයි", "News Content": "ඔලිම්පික් ක්‍රීඩාංගණවලට පුනර්ජනනීය බලශක්තිය හඳුන්වා දීමෙන් සහ ශීත ඍතු ක්‍රීඩා ලෝලීන් මිලියන 300ක් ආකර්ෂණය කර ගනිමින් කාබන් අවම ක්‍රීඩා උළෙලක් පිළිබඳ පොරොන්දු ඉටු කිරීම පිළිබඳව ජාත්‍යන්තර ඔලිම්පික් කමිටුව (IOC) චීනයට බෙහෙවින් ප්‍රශංසා කර තිබේ. බීජිං 2022 සඳහා වන IOC සම්බන්ධීකරණ කොමිෂන් සභාවේ සභාපති ජුවාන් ඇන්ටෝනියෝ සමරන්ච් ජූනියර්, අතථ්‍ය මාධ්‍ය හමුවකදී පැවසුවේ, කාබන් අවම ක්‍රීඩා උළෙලක් පැවැත්වීමේ පොරොන්දුව ලබාදෙමින්, බීජිං තිරසාරභාවය සඳහා විශාල අවධානයක් යොමු කර ඇති බව දැකීමෙන් තමා සතුටට හා ආඩම්බර වන බවයි. 2022 ඔලිම්පික් ශීත ඍතු ක්‍රීඩා උළෙල බීජිං සඳහා වන ස්ථාන, තරගාවලියේ උපායමාර්ග හා ක්‍රීඩාවන් හි පළමු අනුවාදය සහ දැනට පවතින පරීක්ෂණ ඉසව් ඇතුළු තාක්ෂණික සූදානම හඳුන්වා දීම සඳහා IOC විසින් අතථ්‍ය රැස්වීම පවත්වන ලදී. බීජිං ශීත ඍතු ඔලිම්පික් සංවිධායක කමිටුවට කෘතඥතාව පළ කරමින් සමරන්ච් පැවසුවේ, \"කොරෝනා වසංගතය සමග ඉතා අභියෝගාත්මක කාල පරිච්ඡේදයකදී පවා ඔවුන් අසාමාන්‍ය ක්‍රීඩා උළෙලක් ඉදිරිපත් කිරීමට නියමිතයි.\" යනුවෙනි. \"ක්‍රීඩා උළෙලට දින 90කට අඩු කාලයක් තිබියදී, IOC සහ බීජිං 2022 සංවිධායක කමිටුව යන දෙකම පූර්ණ ක්‍රියාකාරී පසුබිමක සිටිනවා\" සභාපතිවරයා කීවේය. \"ක්‍රීඩා පිටියේ පහසුකම් සහ ක්‍රීඩාංගණවල සේවාවන් සූදානම් තිබෙනවා.\" හෙතෙම වැඩිදුරටත් පැවසීය.   ", "URL": "https://www.ada.lk/0/0/0-387051", "Category": "International", "Parent URL": null}