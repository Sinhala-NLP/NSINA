{"Source": "Ada News", "Timestamp": "9 12 2017", "Headline": "ක්ලිෆර්ඩ් කුසලානයේ අවසන් තරග අද", "News Content": "\r\n\tශ්‍රී ලංකාවේ ප්‍රධානම බොක්සිං තරගාවලියක් වන ක්ලිෆර්ඩ් කුසලානයේ අවසන් මහා තරග අද (09) සවස කොළඹ රාජකීය විදුහල් මාස් ඇරීනා බොක්සිං පිටියේදී පැවැත්වීමට නියමිතය. පිරිමි හා කාන්තා බර පංති 10 ක් යටතේ ක්‍රීඩක ක්‍රීඩිකාවන් මේ වෙනුවෙන් තරග වැදීමට නියමිතය. තරගාවලියේ අවසන් පූර්ව තරග ඊයේ (08) රාජකීය විදුහල් බොක්සිං පිටියේදී පැවති අතර වසර කිහිපයකක් බොක් සිං ක්ෂේත්‍රෙයන් ඈතවී සිටි මෙරටින් බිහිවූ සුපිරි බොක්සිං ක්‍රීඩිකාවක් වන අනූෂා කොඩිතුවක්කුද මෙවර තරගාවලියේදී නැවති බොක්සිං වළල්ලට පැමිණ තරග වදිනු මෙහිදී දැකගත හැකිවිය. මෙහිදී ඇය ඊයේ සිය ඉසව්ව වූ කාන්තා කි.ග්‍රෑ 48 බර පන්තිය වෙනුවෙන් පැවති තරගය ජය ගැනීමට සමත්වූවාය.\r\n \n   \n \nඅනූෂා කොඩිතුවක්කු (රතු) කි.ග්‍රෑ 48 ඉසව්ව වෙනුවෙන් තරග වදිමින්\n \n\n \n      \n \r\n\t \r\n \nඡායාරූප- ඕෂිත වරකපිටිය\n  ", "URL": "https://www.ada.lk/0/0/0-295321", "Category": "Sports", "Parent URL": null}