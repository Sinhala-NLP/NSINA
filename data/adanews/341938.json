{"Source": "Ada News", "Timestamp": "2 11 2018", "Headline": "මෛත්‍රී- මහින්ද ආණ්ඩුවට එරෙහි පුළුල්  පෙරමුණට නව නාමයක් හා ලාංඡනයක්?", "News Content": "එක්සත් ජාතික පෙරමුණ, ශ්‍රී ලංකා නිදහස් පක්ෂය හා අනෙකුත් දේශපාලන පක්ෂ වලට ඒකාබද්ධ විය හැකි ලෙස සකස් කරන නව පෙරමුණ සඳහා නව නාමයක්  හා නව ලාංඡනයක් සැකසීමේ කටයුතු ආරම්භ කර ඇති බව 'අද'ට වාර්තාවෙයි. මෛත්‍රී- මහින්ද ආණ්ඩුව බිහිවීමත් සමග ඉදිරියේදී පැවැත්වෙන පළාත් සභා, ජනාධිපතිවරණය හා මහ මැතිවරණය යන මැතිවරණ සඳහා පුළුල් පෙරමුණක් ලෙස ඉදිරිපත් වීමට එක්සත් ජාතික පෙරමුණේ පක්ෂ නායකයෝ එකඟතාවකට පැමිණීමෙන් පසු මෙම නව පෙරමුණ බිහිකිරීමේ කටයුතු ආරම්භ කර තිබේ. අදාළ නව පෙරමුණට ඕනෑම දේශපාලන පක්ෂයකට, කණ්ඩායමකට හා පුද්ගලයෙකුට එක්විය හැකි අතර ඉදිරි දින කීපය තුළදී අදාළ පෙරමුණ එළිදැක්වෙනු ඇති බවද පැවසෙයි.       ", "URL": "https://www.ada.lk/0/0/0-341938", "Category": "Latest News", "Parent URL": null}