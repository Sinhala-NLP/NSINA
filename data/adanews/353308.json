{"Source": "Ada News", "Timestamp": "14 10 2019", "Headline": "ඇස් යට ගිය මිනිහෙකුට අපේක්ෂකම දීලා වැඩක් නෑ - MR", "News Content": "බලයට පත්වූ පසුත් ජනතාවගේ උපදෙස් අනුව කටයුතු කරන බව ශ්‍රී ලංකා පොදුජන පෙරමුණේ නායක විපක්ෂ නායක මහින්ද රාජපක්ෂ මහතා පවසයි. ශ්‍රී ලංකා පොදුජන පෙරමුණ ඊයේ (13දා) මහර, කඩවත පැවැති ජන රැළියේදී අදහස් දක්වමින් ඔහු මේ බව පැවැසීය. “අපි වැඩ කරන්න පුලූවන් මිනිහෙක් ජනාධිපති අපෙක්ෂකයා කරලා තියෙනවා. වැඩ කරන්න බැරි කෙනෙක්ට අපෙක්ෂකකම දීලා වැඩක් නැහැ. ඇස් යට ගිය මිනිහෙකුට අපේක්ෂකකම දීලා වැඩක් නැහැ. මොන විදියට ඇස් යට ගියාද දන්නේ නැහැනේ. මේක තමයි අපේ රටට ගිය කළ. දැන් කියනවා අපිට උපදෙස් එපාලු. අපි එදත් ගමින් ගමට ගිහින් මොනවද කරන්නේ කියලා ඔබෙන් ඇහුවා. අපි බලයට ආවට පස්සෙත් ජනතාවගේ අදහස් වලටයි ගරු කරන්නේ. අපි ආර්ථිකය සංවර්ධනය කරගෙන ආවා. එ් වුනාට අද එ්කපුද්ගල ආදායම 1.6යි. ණය බර වැඩියි. මේ තත්ත්වය වෙනස් විය යුතුයි. වසර 5ට බලයට ඇවිත් අනාගත පරපුරට අයිති දේපල විකුණන්න අයිතයක් නැහැ. සම්පත් වැඩි කරනවා මිස සම්පත් නැති කරන්න ජනතාව අයිතියක් දීලා නැහැ. ජනාධිපති කොමිෂන් දාන්න වෙන්නේ මේවා ගැන හොයන්නයි.”   ", "URL": "https://www.ada.lk/0/0/0-353308", "Category": "Latest News", "Parent URL": null}