{"Source": "Ada News", "Timestamp": "20 01 2021", "Headline": "මත්පෙති 1000ක් සමග දෙදෙනෙක් අත්අඩංගුවට", "News Content": "ගල්කිස්ස පොලිස් වසමේ කොතලාවලපුර ප්‍රදේශයේ දී මත්පෙති 1000ක් සමග පුද්ගලයින් දෙදෙනෙකු අත්අඩංගුවට ගෙන තිබේ. ඊයේ (19) රාත්‍රී 9.40ට පමණ ගල්කිස්ස කොට්ඨාස අපරාධ විමර්ශන ඒකකයේ නිලධාරීන්ට ලද තොරතුරක් මත එම වැටලීම සිදුකර තිබේ. අත්අඩංගුවට ගත් සැකකරුවන් වයස අවුරුදු 26ක් වූ රත්මලාන ප්‍රදේශයේ පදිංචිකරුවන් බව පොලීසිය පවසයි. එම සැකකරුවන් අද (20) ගල්කිස්ස මහෙස්ත්‍රාත් අධිකරණය වෙත ඉදිරිපත් කිරීමට නියමිත අතර ගල්කිස්ස පොලීසිය වැඩිදුර විමර්ශන සිදුකරයි.    ", "URL": "https://www.ada.lk/0/0/0-374113", "Category": "Latest News", "Parent URL": null}