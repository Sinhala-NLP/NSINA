{"Source": "Ada News", "Timestamp": "29 12 2020", "Headline": "ඇල්ජීරියාවේ කොවිඩ් සටන වෙනුවෙන් චීනයෙන් සහාය", "News Content": "ඇල්ජීරියාවට කොවිඩ්-19 එන්නත් ලබා ගැනීමේ හැකියාව සහ දැරිය හැකි මිල සහතික කිරීම සඳහා සහයෝගය ලබාදෙන බව චීන අග්‍රාමාත්‍ය ලී කෙකින්ග් ඇලිජීරියානු අග්‍රාමාත්‍යවරයා සමග දුරකථනයෙන් කතා කරමින් පවසා තිබේ. එසේම කොවිඩ්-19 පැතිරයෑමට මුහුණ දෙන ජනතාවගේ සෞඛ්‍යය හා ජීවිතය ආරක්ෂා කිරීම සඳහා චීනයේ ප්‍රමුඛතාවය යළිත් අවධාරණය කළ චීන අග්‍රාමාත්‍යවරයා, වසංගතය මානව වර්ගයාට පොදු අභියෝගයක් බවත්, වෛරසයට එරෙහි සටනේදී සියලු රටවල් එකට වැඩකළ හැකි යැයි තමා විශ්වාස කරන බවත් කීවේය. එන්නත, කොවිඩ්-19 සටන ජය ගැනීම සඳහා ස්වර්ණමය යතුර බව සඳහන් කළ අගමැති ලී, එන්නත සංවර්ධනය කිරීමේ ක්ෂේත්‍රයේද අන්‍යයන් සමග සහයෝගීතාව වැඩි දියුණු කිරීමට චීනය සූදානම් බවත්, ලොව පුරා එන්නත් දැරිය හැකි සහ දැරිය හැකි මිලකට ලබා දීමට උත්සාහ කරන බවත් වැඩිදුරටත් පවසා සිටියේය. ජනතාවගේ ජීවිත ආරක්ෂාව සහ සෞඛ්‍යය ආරක්ෂා කිරීම සඳහා දායක වීමට චීනය දැඩි කැමැත්තෙන් සිටින බවද චීන අග්‍රාමාත්‍යවරාය අවධාරණය කළේය.   ", "URL": "https://www.ada.lk/0/0/0-373291", "Category": "International", "Parent URL": null}