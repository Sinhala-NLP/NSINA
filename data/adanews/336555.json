{"Source": "Ada News", "Timestamp": "17 06 2018", "Headline": "කෙරවලපිටිය LNG බලාගාරය චීනයට දීමෙන් වසරකට පාඩුව බිලියන 2.15ක්", "News Content": "\r\n\tකෙරවලපිටියේ මෙගාවොට් 300 ක ධාරිතාවයකින් යුත්  ද්‍රවවායු විදුලිබලාගාරයක් ඉදිකිරීම සඳහා වන කොන්ත්‍රත්තුව ඒ සඳහා වැඩි මිලක් ඉදිරිපත් කළ චීන සමාගමට පවරා ඇතැයි පාරිභෝගික අයිතීන් සුරැකීමේ සංවිධානය සඳහන් කරයි.\r\n \r\n\tඑම ටෙන්ඩරය සදහා අඩුම මිලගණන් ඉදිරිපත් කර ඇති  ශ්‍රී ලාංකික සමාගමක් වන ලක්දනව් සමාගම වෙත පිරිනැමීමට තාක්ෂණික කමිටුව විසින් නිර්දේශ ඉදිරිපත් කර තිබියදී විදුලි බල අමාත්‍යාංශයේ ලේකම්වරයාගේ හා විදුලි බල ඇමැතිවරයාගේ මැදිහත්වීමෙන් මෙම ටෙන්ඩරය චීන සමාගමක් වෙත පිරිනැමීමට අදාඝ කැබිනට් පත්‍රය 2018/06/19 දින කැබිනට් මණ්ඩලයට ඉදිරිපත් කිරීමට නියමිත බවත් ඔවුන් පෙන්වා දෙයි.\r\n \r\n\tලංකා විදුලිබල මණ්ඩලයට කොටස් හිමි සියයට සියයක්ම දේශීය සමාගමක් වන ලක්දනවි සමාගම අඩුම මිල ඉදිරිපත් කර තිබියදී දෙවනි අඩු මිල ගණන් ඉදිරිපත් කර තිබුනු  චීනයේ GCL  සමාගමට පවරා ඇති බවත් විදුලි ඒකකයක මිලෙහි වෙනස ශත 99 ක් බවත් ඔවුන් පෙන්වා දෙයි.\r\n \r\n\tඒ අනුව වසරකට විදුලි ඒකක  මිලියන 2150 ක් ජනනය කරන මෙම විදුලි බලාගාරය GCL චීන සමාගමට ලබා දිම නිසා  අමතරව ගෙවීමට සිදුවන මුදල රැපියල් මිලියන 2129 ක්  බවත් වසර විස්සකදී රජය විසින් මෙම බලාගාරය සදහා අමතරව ගෙවන මුදල රැපියල් මිලියන 42570 ක් බවත් ඔවුන් පෙන්වා දෙයි.\r\n \n\n  ", "URL": "https://www.ada.lk/0/0/0-336555", "Category": "Latest News", "Parent URL": null}