{"Source": "Ada News", "Timestamp": "5 02 2018", "Headline": "ඇලෝසියස් හා පළිසේන නැවතත් රිමාන්ඩ්", "News Content": "\r\n\tමතභේදාත්මක බැඳුම්කර සිදුවීම සම්බන්ධයෙන් අත්අඩංගුවට ගෙන අධිකරණයට ඉදිරිපත් කළ පර්පෙචුවල් ට්‍රෙෂරිස් සමාගමේ හිමිකරු අර්ජුන් ඇලෝසියස් හා එහි ප්‍රධාන විධායක නිලධාරී කසුන් පළිසේන යන සැකකරුවන් නැවතත් එළැඹෙන 16 දා තෙක් රක්ෂිත බන්ධනාගාර ගත කිරීමට කොළඹ කොටුව ප්‍රධාන මහේස්ත්‍රාත් අධිකරණය නියෝග කළේය.\r\n \r\n\tමතභේදාත්මක මහ බැංකු බැඳුම්කර ගනුදෙනුවට සැකපිට අත්අඩංගුවට ගත් පර්පෙචුවල් ට්‍රෙෂරීස් සමාගමේ හිමිකරු අර්ජුන් ඇලෝසියස් හා එහි ප්‍රධාන විධායක නිලධාරී කසුන් පළිසේන යන සැකකරුවන් අද (05දා) නැවතත් අධිකරණයට ඉදිරිපත් කළේය.\r\n \r\n\tකොළඹ කෙටුව ප්‍රධාන මහේස්ත්‍රාත් අධිකරණය හමුවට ඔවුන් ඉදිරිපත් කළ අතර ඊයේ (04දා) අපරාධ පරීක්ෂණ දෙපාර්තමේන්තුව මගින් අත්අඩංගුවට ගත් සැකකරුවන් ඊයේ කොළඹ කොටුව ප්‍රධාන මහේස්ත්‍රාත් ලංකා ජයරත්න මෙනවිය හමුවට ඉදිරිපත් කිරිමෙන් පසුව අද (05දා) දක්වා රක්ෂිත බන්ධනාගර ගත කෙරිණි.\r\n \n     \n \r\n\t \r\n  ", "URL": "https://www.ada.lk/0/0/0-307677", "Category": "Uncategorized", "Parent URL": null}