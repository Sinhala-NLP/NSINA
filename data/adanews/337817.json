{"Source": "Ada News", "Timestamp": "2 07 2018", "Headline": "ඩොලර් 38,000ක් ගත්ත හිමිනම කවුදැයි දන්නවා - තලතා", "News Content": "බුදුදහමට නිසි තැන නැහැ කියලා කෑගහන ඩොලර් 38,000ක් ගත්ත ස්වාමීන් වහන්සේ ගැන තොරතුරු තමන් දන්නා බව අධිකරණ ඇමතිනී තලතා අතුකොරළ මහත්මිය පවසයි. අධිකරණ අමාත්‍ය වරිය මේ බව පැවසූවේ අද (02දා)  නිවිතිගල ප්‍රදේශයේ පැවැති ජනහමුවකට සහභාගි වෙමිනි. එහිදී වැඩිදුරටත් අදහස් දැක්වූ අමාත්‍යවරිය, “මම හාමුදුරුවෝ ඉන්න තැන මේ ශාසනයේ චිරස්ථිතිය වෙනුවෙන් කැපවෙච්ච් ගැහැනියක් හැටියට ඔබ වහන්සේගේ දෙපා නැමද අවසර ඉල්ලනවා කියන්න දෙයක්. ඩොලර් 38,000ක මුදලක් දීපු ස්වාමීන් වහන්සේ තමයි අද ක්‍රියාත්මක වෙන්නේ. යටිගිරියෙන් කෑගහගෙන මවුබිම ගැන කතා කරගෙන ස්වාමීන් වහන්සේලාට හිරිහැර කරනවා කියලා බොරු ප්‍රචාර ගෙන යනවා. රටේ බෞද්ධ ආගම නැති කරනවා කියලා ප්‍රචාර අර ගෙන යනවා. එදා අර කථා කරපු ඩොලර් තමයි අද කථා කරන්නේ. ඩොලර් 38,000ක්. ඒ හාමුදුරුවෝ දීපු පන්සලුත් අපි දන්නවා. නිවිතිගල ආසනයේ පන්සල් ටිකත් දන්නවා නොදන්නවා නෙමෙයි. හැබැයි මේ විදිහට ශාසනය පාවලා දෙන්න කථා කරපු අයට අමතක වෙච්ච දෙයක් තියෙනවා . දැන් මේ ඇමෙරිකානු නිව්යෝර්ක් ටයිම්ස් පත්තෙරේ දාපු එක. මහින්ද මහත්තයා කියනවා මේක මඩ ගැසීමක් කියලා. මොකද එයා හිතන් ඉන්නේ මෙහේ වගේ ඇමෙරිකාවේ ඉන්නෙත් බොරු කිය කියා මිනිස්සුන්ව මුළාවේ දාලා ඡන්දය මංකොල්ල කන ජාතිවාදය ආගම්වාදය වපුරන ඒවා අවුස්සන මඩ ගහලා ඉන්න රටක් කියලා. ඇත්ත කථාව අපේ හාමුදුරුවනේ මේ හැම දෙයක්ම සල්ලි ආවේ අධිවේගී මාර්ග හදපු හම්බන්තොට ගුවන් තොටුපළ වරාය හදපු චයිනා හාබර් එක හරහා“ යැයි පවසා සිටියාය.   ", "URL": "https://www.ada.lk/0/0/0-337817", "Category": "Latest News", "Parent URL": null}