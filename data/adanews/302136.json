{"Source": "Ada News", "Timestamp": "9 01 2018", "Headline": "70 වැනි නිදහස් සමරුවේ ප්‍රධාන ආරාධිතයා එඩ්වර්ඩ් කුමරු", "News Content": "\r\n\tඑළඹෙන පෙබරවාරි 4 දාට යෙදෙන 70 වැනි නිදහස් සමරුවේ ප්‍රධාන අමුත්තා ලෙස දෙවැනි එලිසබෙත් රැජිනගේ බාල පුතණුවන් වන එඩ්වර්ඩ් කුමරු‍ සහභාගීවීමට නියමිත බව ස්වදේශ කටයුතු අමාත්‍යාංශය පවසයි.\r\n \r\n\tදෙවැනි එළිසබෙත් රැජිනගේ සහ ෆිලිප් කුමරුගේ බාල පුතණුවන් වන එඩ්වර්ඩ් කුමරු වැසෙක්ස්හි අර්ල්වරයා ලෙසින් ද හඳුන්වන අතර බ්‍රිතාන්‍යයේ රජ කිරුළ හිමිවන අනුපිළිවෙළ අනුව  9 වැන්නා ද වෙයි.\r\n \r\n\tමේ සඳහා විදේශ කටයුතු අමාත්‍යාංශය හරහා බ්‍රිතාන්‍ය රජ පවුල වෙත යැවූ ආරාධනා පත පිළිගෙන ඇති බව පවසන එම අමාත්‍යාංශය ඒ අනුව එඩ්වර්ඩ් කුමරු, “එක් ජාතියක්“ යන තේමාව ගත් මෙවර නිදහස් උලෙළ සඳහා සහභාගි වනු ඇති බව පවසයි.\r\n \r\n\tඔහුට අමතරව තායිලන්තයේ සහ ජපානයේ රජ පවුල් වෙත ද මේ සඳහා ආරාධනා යවා ඇති බවද ස්වදේශ කටයුතු අමාත්‍යාංශය වැඩිදුරටත් සඳහන් කරයි.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-302136", "Category": "Latest News", "Parent URL": null}