{"Source": "Ada News", "Timestamp": "30 10 2018", "Headline": "අගමැති ජනපති වඩිවේල්ට දුන් පොරොන්දුව", "News Content": "වතුකම්කරු දෛනික වැටුප රුපියල් දහසක් දක්වා වැඩි කිරීමේ යෝජනාවට ජනාධිපති මෛත්‍රීපාල සිරිසේන හා අග්‍රාමාත්‍ය මහින්ද රාජපක්‍ෂ යන මහත්වරුන්ගේ සහයෝගය ලැබී ඇතැයි වැවිලි කර්මාන්ත රාජ්‍ය අමාත්‍ය වඩිවේල් සුරේෂ් මහතා සඳහන් කළේය. එබැවින් වතුකම්කරුවන්ට රුපියල් දහසක් ලබාදීමේ තීරණය ගැනීමට අනිද්දා (01දා) සියලු වතු සමාගම් බලධාරීන් සමග සාකච්ඡා කරන බවත් හෙතෙම පවසා සිටියේය. රාජ්‍ය අමාත්‍ය ධුරයේ වැඩ භාර ගැනීමෙන් පසු සිදු කරන පළමු කටයුත්ත ලෙස මෙය සිදු කරන බවත්, වතුවල දුක්විඳින ජනතාවගේ දෛනික වැටුප රුපියල් දහසක් කිරීමේ සටන ජයග්‍රහණයකින් කෙළවර කරන බවත් ඒ මහතා පැවසීය.   ", "URL": "https://www.ada.lk/0/0/0-341839", "Category": "Latest News", "Parent URL": null}