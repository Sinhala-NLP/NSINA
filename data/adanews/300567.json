{"Source": "Ada News", "Timestamp": "2 01 2018", "Headline": "නාගලගම් වීදියේ වෙඩි තැබූ පුද්ගලයන් හඳුනා ගැනේ", "News Content": "\r\n\tග්‍රෑන්ඩ්පාස් ප්‍ර‘දේශයේ වෙඩි තබා පුද්ගලයන් හතර දෙනෙකුට තුවාල සිදුකළ කණ්ඩායම අත්අඩංගුවට ගැනීම සඳහා ග්‍රෑන්ඩ්පාස් පොලීසිය විශේෂ මෙහෙයුමක් දියත් කර තිබේ.\r\n \r\n\tඅදාළ වෙඩි තැබීම සිදුකළ පුද්ගලයන් මේ වනවිට හඳුනාගෙන තිබෙන බවත්, තුවාල ලැබූ පුද්ගලයන් හතර දෙනා කොළඹ ජාතික රෝහලට ඇතුළත් කර තිබෙන බවත් පොලිස් මූලස්ථානය සඳහන් කරයි.\r\n \r\n\tනාගලගම් වීදිය ප්‍ර‘දේශයේදීඅද (02දා) සවස 4.30 ට පමණ මෙම වෙඩිතැබීම සිදුව තිබේ.\r\n \n\n  ", "URL": "https://www.ada.lk/0/0/0-300567", "Category": "Latest News", "Parent URL": null}