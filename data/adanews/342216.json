{"Source": "Ada News", "Timestamp": "11 11 2018", "Headline": "එජාපය නායකත්වයේ වෙනසක් නෑ", "News Content": "එක්සත් ජාතික පක්ෂයේ නායකත්වයේ වෙනසක් නොමැති බවත් එක්සත් ජාතික පක්ෂය මැතිවරණ වලට බිය නොමැති බවත් එහි මහ ලේකම් අකිල විරාජ් කාරියවසම් මහතා පවසයි. බී.බී.සී. සිංහල සංදේශය සමග සම්මුඛ සාකච්ඡාවකට එක්වෙමින් ඔහු මේ බව සඳහන් කළේය. “එක්සත් ජාතික පක්ෂය ඡන්ද වලට බය නෑ. අපි නෙමෙයි ඒ අයයි 113 නැතිව පාර්ලිමේන්තුව විසුරුවා හැරියේ. අපි මේ ඡන්දය ජයග්‍රහණය කරලා පාර්ලිමෙන්තුව පිහිටෙව්වාට පස්සේ නැවතත් මේ ජනපතිවරයා පාර්ලිමේන්තුව විසුරුවා හැරියොත් මොකක්ද ඇතිවන තත්ත්වය. මේ තීරණයට එරෙහිව අපි විතරක් නෙමෙයි පක්ෂ ගණනාවක් අධිකරණයට යන්න තීරණය කර තිබෙනවා. අපි අරලිය ගහ මන්දිරයෙන් යන්නේ නෑ. තාමත් අගමති රනිල් වික්‍රමසිංහ මහතායි. එක්සත් ජාතික පක්ෂයේ නායකත්වයේ වෙනසක් වෙන්නේ නෑ.අපි මැතිවරණ වලට මුහුණ දෙන්න බය නෑ.:”  ", "URL": "https://www.ada.lk/0/0/0-342216", "Category": "Latest News", "Parent URL": null}