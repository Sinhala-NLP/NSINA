{"Source": "Ada News", "Timestamp": "26 05 2022", "Headline": "ශවේන්ද්‍ර මැයි 31 යුද හමුදාපති ධුරයට සමුදෙයි - නව යුද හමුදාපති විකුම්", "News Content": "ආරක්ෂක මාණ්ඩලික ප්‍රධානී සහ යුද්ධ හමුදාධිපති ජෙනරල් ශවේන්ද්‍ර සිල්වා මැයි මස 31 වන දින යුද්ධ හමුදාධිපති ධූරයෙන් නික්මයාමට නියමිත බව යුද හමුදාව නිවේදනය කරයි. අනතුරුව ඔහු නව ආරක්ෂක මාණ්ඩලික ප්‍රධානී ලෙස 2022 ජුනි 1 වන දින සිට රාජකාරි භාර ගැනීමට නියමිතව ඇත. ජෙනරල් ශවේන්ද්‍ර සිල්වා මෙම ධූරයට පත්වන විට වැඩබලන ආරක්ෂක මාණ්ඩලික ප්‍රධානී ලෙස කටයුතු කරමින් සිටියේය. මේ අතර, වත්මන් යුද්ධ හමුදා මාණ්ඩලික ප්‍රධානී ලෙස රාජකාරි හොබවන මේජර් ජෙනරල් විකුම් ලියනගේ ජූනි මස 01 වැනිදා සිට බලපැවැත්වෙන පරිදි නව යුද්ධ හමුදාධිපතිවරයා ලෙස ධූරයේ රාජකාරි භාරගැනීමට නියමිත බවද යුද හමුදාව නිවේදනය කරයි.  නව යුද හමුදාපති ලෙස පත්වීමට නියමිත මේජර් ජනරාල් විකුම් ලියනගේ   ", "URL": "https://www.ada.lk/0/0/0-393781", "Category": "Latest News", "Parent URL": null}