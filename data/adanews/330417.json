{"Source": "Ada News", "Timestamp": "20 05 2018", "Headline": "ගෝලීය ශ්‍රී ලංකා සංසදයේ නම වෙනස් වෙයි", "News Content": "\r\n\tගෝලීය ශ්‍රී ලාංකේය සංසදය නමින් ව්‍යාජ සංවිධාන දෙකක් කටයුතු කරගෙන යන බැවින් මුල් සංවිධානයේ නම වෙනස් කළ බව එහි සභාපති වසන්ත කීර්තිරත්න මහතා පැවසීය.\r\n \r\n\tඒ අනුව ගෝලීය ශ්‍රී ලාංකේය සංසදය මින් ඉදිරියට ‘ජගත් දේශප්‍රේමී ලාංකික සංදය’ නමින් පවත්වාගෙන යන බවද හෙතෙම පැවසීය.\r\n \r\n\tපසුගියදා පැවති එක්සත් ජාතීන්ගේ මානව හිමිකම් සමුළුවේදී ශ්‍රී ලංකාවේ හමුදාව යුද අපරාධ සිදුනොකළ බවට අදහස් පළකිරීමට ඉදිරිපත්වූයේ තම සංවිධානය බවත්, සරත් වීරසේකර මහතා ඇතුළු කණ්ඩායමක් එම සැසිය නියෝජනය කළ බවත් පැවසූ ඒ මහතා රට වෙනුවෙන් ඉදිරියටත් එම කටයුතුවල යෙදෙන බව කියා සිටියේය.\r\n \r\n\tඉතාලිය මූලස්ථානය කරගෙන පවත්වාගෙන යන ‘ජගත් දේශප්‍රේමී ලාංකික සංදයේ’ ශ්‍රී ලංකාවේ සහ එංගලන්තයේ කාර්යාල පිහිටුවා තිබෙන බව ඒ මහතා සඳහන් කළේය.\r\n \n\n \r\n\t \r\n  ", "URL": "https://www.ada.lk/0/0/0-330417", "Category": "Latest News", "Parent URL": null}