{"Source": "Ada News", "Timestamp": "1 01 2018", "Headline": "ඔස්ට්‍රේලියාවේ අවුරුදු ගිනිකෙළි පිපිරීමකින් දෙදෙනෙකුට තුවාල", "News Content": "\r\n\tඔස්ට්‍රේලියාවේ, නිව් සවුත්වේල්ස් හි වෙරළ තීරයක ගිනිකෙළි සංදර්ශනයක් සඳහා ගිනිකෙළි රැගෙන ගිය පාරුවක් ගිනිගැනීම හේතුවෙන් පුද්ගලයන් දෙදෙනෙකු තුවාල ලබා තිබේ.\r\n \r\n\tනිව් සවුත් වේල්ස් හි ටෙරිගල් වෙරළේදී මෙම අනතුර සිදුව ඇත්තේ නව අවුරුදු උදාවට විනාඩි කිහිපයකට පෙරදීය.\r\n \r\n\tගිනිකෙළිවල පැවති දෝෂයක් මෙම හදිසි ගිනි ගැනීමට හේතුව බව මූලික පරීක්ෂණවලින් අනාවරණය කරගෙන ඇත.\r\n \r\n\tමෙම පිපිරීමත් සමග වෙරළ තීරයේ සිටි දහස් ගණන් ජනයා ආරක්ෂාව පතා එම වෙරළ කලාපයෙන් ඉවත් කිරීමට පොලීසිය කටයුතු කර ඇත.\r\n \r\n\tපසුව එම කලාපය සම්පූර්ණයෙන්ම වසා දැමීමටත් පොලීසිය කටයුතු කර ඇත. තුවාල ලැබූ දෙදෙනා ගිනිකෙළි රැගෙන ගිය ගිනිවෙඩි කාර්මික ශිල්පීන් දෙදෙනෙකු වන අතර, ඔවුන් පිපිරීමත් සමග පාරුවෙන් මුහුදට පැන දිවි බේරාගෙන ඇති අතර, ඔවුන් පිහිනා වෙරළට පැමිණි පසුව සිදුවූ පිළිස්සුම් තුවාලවලට ප්‍රතිකාර කර තිබේ.\r\n \n   \n  ", "URL": "https://www.ada.lk/0/0/0-300317", "Category": "International", "Parent URL": null}