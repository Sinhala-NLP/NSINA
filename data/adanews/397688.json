{"Source": "Ada News", "Timestamp": "5 10 2022", "Headline": "නාලන්දාවේ සුසාල්ගෙන් චෙස් වාර්තාවක්", "News Content": "ජාත්‍යන්තර ශ්‍රේණිගත ලකුණු 2500 ලබාගත් පළමු ශ්‍රී ලාංකික චෙස් ක්‍රීඩකයා ලෙස කොළඹ නාලන්දා විද්‍යාලයේ සුසාල් ද සිල්වා මෙරට චෙස් ක්‍රීඩා ඉතිහාසයට එක්විය. එමෙන්ම ජාත්‍යන්තර ශ්‍රේනිගත ලකුණු 2500 ලබාගත් මෙරට පළමු පාසල් චෙස් ක්‍රීඩකයා වන්නේද ඔහුය. අඩ සියවසක් වන්  චෙස් ක්‍රීඩා ඉතිහාසයක් ඇති මෙරට එවැනි සමාර්තකමක් දැක්වීමට සුසාල් ද සිල්වා හැර කිසිදු චෙස් ක්‍රීඩකයෙකුට මෙතෙක්  හැකියාවක් නොලැබි තිබිණ. විදෙස් තරග  සංචාරවලදී සුසාල් ද සිල්වා ජාත්‍යන්තර ශ්‍රේණිගත ලකුණු වැඩි චෙස් ක්‍රීඩකයින් පරදවා නැතහොත් ඔවුන් සමග  තරග ජය පරාජයෙන් තොරව නිමාවට පත්කර ගෙන මේ ඉලක්කයට ලගාවී තිබේ. වත්මන් ජාතික චෙස් ශුරයා වන සුසාල් ද සිල්වා මේ වනවිට ජාතික ශුරතාව දෙවරක්ම හිමිකර ගෙන ඇත්තේය. මේ වසරේ මාලදිවයිනේ පැවති බටහිර ආසියානු චෙස් තරගාවලියේදී වයස 18න් පහල විවෘත ශුරතාවද සුසාල් ද සිල්වා දිනා ගත්තේය. ඔහු ශ්‍රී ලංකා ජාතික චෙස් කණ්ඩායමේ නිත්‍ය සාමාජිකයෙකි.      ", "URL": "https://www.ada.lk/0/0/0-397688", "Category": "Sports", "Parent URL": null}