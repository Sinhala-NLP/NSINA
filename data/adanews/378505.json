{"Source": "Ada News", "Timestamp": "15 05 2021", "Headline": "ඔලිම්පික් සංවිධායක කමිටුවේ 38ක් කොවිඩ් ආසාදිත වෙලා", "News Content": "ටෝකියෝ ඔලිම්පික් සංවිධායක කමිටුව 2020 සිට මේ දක්වා කොවිඩ්-19 ආසාදිතයන් 38 දෙනෙකු වාර්තා කර තිබේ. ටෝකියෝහි ඔලිම්පික් හා පැරාලිම්පික් ක්‍රීඩා උළෙලේ සංවිධායක කමිටුව නිවේදනය කළේ ටෝකියෝ හි තරගාවලිය ආශ්‍රිත ස්ථානයක සේවය කරන 40 හැවිරිදි නිලධාරියෙකුට කොවිඩ්-19 ආසාදනය වී ඇති බවයි. ඒ අනුව කමිටුවේ නිලධාරීන් 38 දෙනෙකු 2020 සිට කොවිඩ්-19 ආසාදිත වී ඇති පසුබිමක සහ රට තුළ වසංගතය තවදුරටත් වර්ධනය වෙමින් පවතින පසුබිමක ඔලිම්පික් සහ පැරාලිම්පික් ක්‍රීඩා උළෙල පැවැත්වීම සම්බන්ධයෙන් බොහෝ වාද විවාද ඇති වෙමින් පවතී.   ", "URL": "https://www.ada.lk/0/0/0-378505", "Category": "International", "Parent URL": null}