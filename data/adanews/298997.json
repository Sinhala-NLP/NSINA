{"Source": "Ada News", "Timestamp": "26 12 2017", "Headline": "ඔබගේ ජංගම දුරකථනය හා සිම්පත පිළිබඳ දැනගත යුතු කරුණු 7ක්", "News Content": "\r\n\tඔබ විසින් පාවිච්චි කරනු ලබන සිම්පත තමන් නමින් ලියාපදිංචි වී තිබිය යුතුය. තමා ළඟ ඇති සිම්පත කවුරුන් නමින් ලියාපදිංචිව ඇති දැයි බලා ගැනීම සඳහා ජංගම දුරකථනයෙන්  #132# ඇමතිය යුතුය.  \r\n \r\n\tඔබ විසින් පාවිච්චි කරනු ලබන දුරකථනය ලියාපදිංචි වී තිබිය යුතුය. එය විදුලි සංදේශ නියාමන කොමිසමේ ලියාපදිංචිව ඇති දැයි බලා ගැනීම සඳහා ජංගම දුරකථනයෙන්    #132# ඇමතිය යුතුය. එවිට අංක 15කින් යුත් IMEI අංකය දැන ගත හැකිය. මිලදී ගැනීමට බලාපොරොත්තුවන දුරකථනයක් නම් IMEI ලෙස සඳහන් කර හිස්තැනක් තබා අංක 15කින් යුත් IMEI අංකය සඳහන් කර 1909ට  කෙටි පණිවුඩයක් යැවිය යුතුය.   \r\n \r\n\tඔබගේ සිම්පත අස්ථානගත වුවහොත් එය දැනගත් වහාම අදාළ දුරකථන සමාගම අමතා එම සිම්පත අවලංගු කළ යුතුය. එසේම ඒ පිළිබඳව පොලිස් පැමිණිල්ලක් ගොනුකළ යුතුය.\r\n \r\n\tවිවිධ දැනුම්දීම් සඳහා කෙටි පණිවිඩ හා ඇමතුම් ලබාදීම සීමා කර ගැනීමට ඔබට අයිතියක් ඇත. ඒ පිළිබඳ ඔබ අදාළ දුරකථන සමාගම දැනුවත් කළයුතුය.\r\n \r\n\tදුරකථන සේවා පහසුකම් සලසන සමාගම් එම සේවා  සැලසීමේදී ඔබෙන් ගිවිසුමකට අත්සන් ලබා ගනියි. ඇතැම් විටක ඔබ සිම්පත භාවිත කළත් නොකලත් මුදල් ගෙවීමට සිදුවන අවස්ථාවෙයි. ඒ පිළිබඳ ඔබ ගිවිසුම නොකියවා අත්සන් තැබීමෙන් මෙය සිදුවෙයි. ඔබ ගෙවීම් පැහැර හැරියහොත් ඔවුනට ඔබට විරුද්ධව නීත්‍යනුකූල පියවර ගත හැකිය.\r\n \r\n\tජංගම දුරකථනය අලුත්වැඩියා කිරීමට ලබාදීමේදී එහි සිම්පත ඉවත් කර බාර දිය යුතුය. එසේ ඔබගේ පුද්ගලික ඡායාරූප / වීඩියෝ පට ජංගම දුරකථනයේ තබාගෙන ඇතිනම් එ්වාද ඉවත් කොට අලුත්වැඩියාවට දීමට තරයේ සිහි තබා ගත යුතුය. එසේම ඔබගේ පුද්ගලික ඡායාරූප / වීඩියෝ ජංගම දුරකථනයේ ගබඩාකොට තබා ගැනීමෙන්ද වැලකී සිටින්න.    \r\n \r\n\t \r\n  ", "URL": "https://www.ada.lk/0/0/0-298997", "Category": "ada_7", "Parent URL": null}