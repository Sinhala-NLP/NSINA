{"Source": "Ada News", "Timestamp": "9 03 2018", "Headline": "අගමැති නීතිය හා සාමය නව ඇමතිට පළමු රාජකාරිය පවරයි", "News Content": "\r\n\tප්‍රායෝගික ක්‍රමවේදයක් සකස් නොකර අඩුපාඩු ඇති වන විට පමණක් ක්‍රියාත්මක වන ජාතික පොලිස් කොමිසම අනුගමනය කරන ක්‍රියාදාමය පිළිබඳව වාර්තාවක් දෙන ලෙස අග්‍රාමාත්‍ය රනිල් වික්‍රමසිංහ මහතා නීතිය හා සාමය බාර නව අමාත්‍ය රංජිත් මද්දුමබණ්ඩාර මහතාට ඊයේ (8දා) උපදෙස් දුන් බව අග්‍රාමාත්‍ය කාර්යාලය සඳහන් කළේය.\r\n \r\n\tපොලීසියබාර නව අමාත්‍යවරයා ලෙස වැඩ බාරගත් රංජිත් මද්දුමබණ්ඩාර මහතාට අග්‍රාමාත්‍යවරයා මෙම උපදේශය ලබාදී ඇත්තේ අමාත්‍යවරයාගේ පළමු නිල රාජකාරිය ලෙස බවද පැවසීය.\r\n \r\n\tරටේප්‍රායෝගිකව ක්‍රියාත්මක කළ හැකි ක්‍රමවේදයක් පොලිස් දෙපාර්තමේන්තුවට ඉදිරිපත් නොකර අඩුපාඩු ඇති වන විට පමණක් පොලීසියේ ක්‍රියා ප්‍රශ්න කිරීම රටේ නීතිය ක්‍රියාත්මක කිරීමට ගැටලුවක් වන බව පොලිස් ප්‍රධානීන් අග්‍රාමාත්‍යවරයා හමුවේ දැනුම් දී තිබුණි.\r\n \r\n\tරාජාංගණයේ ඇති වූ සිද්ධිය ගැන වාර්තාවක් දෙන ලෙස පොලිස් කොමිසමේ ලේකම් විසින් පොලිස්පතිවරයාට දැනුම්දී තිබුණත් කොමිසමේ සභාපතිවරයා අග්‍රාමාත්‍ය කාර්යාලයට සැළකර සිටියේ එවැනි වාර්තාවක් අවශ්‍ය නොවන බවයි.\r\n \r\n\tමෙවැනි පසුබිමක් යටතේ පොලිස් කොමිසමේ ලේකම් වාර්තාවක් ඉල්ලා තිබුණේ කුමන පදනමක් යටතේදැයි සොයන ලෙසද අග්‍රාමාත්‍ය රනිල් වික්‍රමසිංහ මහතා නව අමාත්‍යවරයාට දුන් උපදෙස් වල සඳහන් බවද වාර්තාවේ.\r\n \n\n  ", "URL": "https://www.ada.lk/0/0/0-315428", "Category": "Latest News", "Parent URL": null}