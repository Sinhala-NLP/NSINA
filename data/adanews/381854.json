{"Source": "Ada News", "Timestamp": "20 07 2021", "Headline": "කටුනායක සිදුව බල ප්‍රදේශයේ ආසාදිතයින් තුන්දහස ඉක්මවයි", "News Content": "කටුනායක ප්‍රදේශයේ අද දින කොරෝනා ආසාදිතයන් 43 දෙනෙකු වාර්තා වී ඇති බව ගම්පහ දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ , වෛද්‍ය නලීන් ආරියරත්න මහතා පැවසීය . කටුනායක සීදුව සෞඛ්‍ය වෛද්‍ය නිලධාරී කොට්ඨාසය තුළින් අද දින කොරෝනා වෛරසය ආසාදිතයන් 24 දෙනෙකු වාර්තා වී තිබේ. ඒ අනුව අද දින වනවිට , මේ දක්වා මෙම කොට්ඨාසය තුළින් කොරෝනා ආසාදිතයන් 3,741 දෙනෙකු වාර්තා වී සිටිති . එමෙන්ම කටුනායක නිදහස් වෙළෙඳ කළාපය තුළ සේවය කරන සේවකයින් 19 දෙනෙකුට ද , අද දින කොරෝනා වෛරසය ආසාදනය වී තිබේ. ඒ අනුව මේ දක්වා මෙම කටුනායක නිදහස් වෙළෙඳ කළාපය තුළ පිහිටි කර්මාන්තශාලා 73 ක සේවය කරන සේවකයින් 3,529 දෙනෙකු කොරෝනා ආසාදිතයන් බවට පත් වී සිටිති .    ", "URL": "https://www.ada.lk/0/0/0-381854", "Category": "Latest News", "Parent URL": null}