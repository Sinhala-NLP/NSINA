{"Source": "Ada News", "Timestamp": "19 06 2018", "Headline": "යාපනය ගැටුමේ සැකකරුවන් 05 රිමාන්ඩ්", "News Content": "\r\n\tයාපනය මල්ලාකම් ප්‍රදේශයේ පොලිස් නිලධාරීන්ට පහරදීමේ සිද්ධියේ සැකකරුවන් 05දෙනා ලබන 29 වැනිදා දක්වා රක්ෂිත බන්ධනාගාරගත කිරීමට මල්ලාකම් මහෙස්ත්‍රාත් ඒ. ඇලෙක්ස්රාජා මහතා නියෝග කර තිබේ.\r\n \r\n\tපසුගිය 17 වැනිදා රාත්‍රියේ මල්ලාකම් ප්‍රදේශයේ දේවස්ථානයක  වාර්ෂික මංගල්‍යය අවස්ථාවකදී දෙපිරිසක් අතර ගැටුමක් හටගත් අතර එය පාලනය කිරීමට එම ස්ථානයට පැමිණි පොලිස් නිලධාරීන් දෙදෙනෙකුට ගැටුමට සම්බන්ධ පිරිස් විසින් පහරදී තිබේ. එහිදී පුද්ගලයෙකු පොලිස් නිලධාරියෙකුට පහරදී පිස්තොල්ය උදුරාගැනීමට තැත් කළ අවස්ථාවේදී පොලීසිය සිදුකළ වෙඩි තැබීමකින් 25 හැවිරිදි තරුණයෙකු ජීවිත්ක්ෂයට පත් විය.\r\n \r\n\tඅදාළ සිද්ධිය සම්බන්ධයෙන් තෙලිප්පලේ හා චුන්නාකම් පොලිසියේ ප්‍රධානත්වයෙන් අංශ කිහිපයක් ඔස්සේ සිදු කරන ලද පරීක්ෂණවලින් අදාළ ගැටුමට සෘජුවම සම්බන්ධ වූ පුද්ගලයන් පස් දෙනෙකු අත්අඩංගුවට ගැනීමෙන් පසුව ඊයේ (18දා) සවස මල්ලාකම් අධිකරණයට ඉදිරිපත් කිරීමෙන් අනතුරුව මෙලෙස රක්ෂිත බන්ධනාගාරගත කොට තිබේ.\r\n \n\n  ", "URL": "https://www.ada.lk/0/0/0-337232", "Category": "Latest News", "Parent URL": null}