{"Source": "Ada News", "Timestamp": "10 12 2017", "Headline": "හොංකොං හමුවේ ශ්‍රී ලංකාවට දරුණු පරාජයක්", "News Content": "\r\n\tආසියානු 19 න් පහළ රග්බි තරගාවලියේ හොංකොං කණ්ඩායම සමග පැවති තරගයේ පළමු අදියරෙන් ලකුණු 37-08 ක පරාජයක් ලැබීමට ශ්‍රී ලංකාවට සිදුවිය.\r\n \r\n\tඑළඹෙන වර්ෂයේ (2018) ලෝක රග්බි කිරුළ (World Rugby Trophy/ දෙවැනි පෙළ ලෝක කුසලානය) වෙනුවෙන් පැවත්වෙන සුදුසුකම් ලබා ගැනීමට පැවැත්වෙන රග්බි තරගයේ  පළමු අදියර ලෙසින් මෙය ඊයේ (10) කොළඹ තුරඟ තරග පිටියේදී පැවැත්විණි.\r\n \r\n\tතරගයේ පළමු අර්ධය අවසන් වනවිටදි ලකුණු 22-3 ක් ලෙසින් ඉදිරියෙන් සිටිමට හොංකොං කණ්ඩායම සමත් විය.\r\n \r\n\tදෙවැනි අර්ධයේදීද හොංකොං කණ්ඩායමට පීඩනයක් එල්ල කිරීමට ශ්‍රී ලංකා ක්‍රීඩකයින්ට නොහැකි වූ අතර සමස්ථ තරගය පුරා ගෝල දිනුමක් හා උත්සාහක දිනුම් 6 ක් ආධාරයෙන්  ලකුණු රැස් කළහ. ශ්‍රී ලංකාව උත්සාහක දිනුමක් හා ගෝල දිනුමක් ආධාරයෙන් ලකුණු රැස් කළහ.\r\n \r\n\t තරගාවලියේ මීලඟ තරගය එළඹෙන  16 වැනිදා හොංකොං හි හොංකොං පාපන්දු ක්‍රීඩාංගණයේදී පැවැත්වේ.\r\n \n                      \n \r\n\t \r\n \nඡායාරූප- ඉසුරු පෙරේරා\n \r\n\t \r\n  ", "URL": "https://www.ada.lk/0/0/0-295460", "Category": "Sports", "Parent URL": null}