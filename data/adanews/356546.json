{"Source": "Ada News", "Timestamp": "9 01 2020", "Headline": "මහා භාණ්ඩාගාර නි.ලේකම්වරු දෙදෙනෙක් හා ආයතන ප්‍රධානීන්", "News Content": "මහා භාණ්ඩාගාරයේ පුරප්පාඩුව පැවැති නියෝජ්‍ය භාණ්ඩාගාර ලේකම් තනතුරු 02 ඇතුළුව ඒ යටතේ පවත්නා දෙපාර්තමේන්තු 13ක් සඳහා නව ආයතන ප්‍රධානීන් පත්කරනු ලැබ ඇත. මුදල්, ආර්ථික හා ප්‍රතිපත්ති සංවර්ධන අමාත්‍යවරයා වශයෙන් අග්‍රාමාත්‍ය මහින්ද රාජපක්ෂ මහතාගේ නිර්දේශය මත අමාත්‍ය මණ්ඩලය විසින් අනුමත කරන ලද එම පත්කිරීම්වලට අදාළ ආයතන ප්‍රධානීන් ජනවාරි 08දා මුදල් අමාත්‍යාංශයේදී එම ධුරවල වැඩ භාරගන්නා ලදී. ඒ අනුව, මහා භාණ්ඩාගාරයේ නියෝජ්‍ය භාණ්ඩාගාර ලේකම් තනතුරු 02 හා ආයතනවල ප්‍රධානීන් වශයෙන් පහත නිලධාරීන් පත්කරනු ලැබ ඇත. රාජ්‍ය සේවය කාර්යක්ෂම කිරීමේ නව රජයේ ප්‍රතිපත්ති යටතේ මෙම සියලු පත්කිරීම් අග්‍රාමාත්‍ය මහින්ද රාජපක්ෂ මහතාගේ නිර්දේශ අනුව සිදුකර ඇති අතර, නව ධූරවල වගකීම් බාරයක් ලෙස සළකා රාජකාරි ඉටුකරන මෙන්, මෙම නව පත්වීම් ලැබූ සියලු ආයතන ප්‍රධානීන් වෙත උපදෙස් ලබාදී ඇත. ඉහත එම දෙපාර්තමේන්තුවල මෙතෙක් සේවය කළ නිලධාරීන් සුදුසු පරිදි තනතුරු වල ස්ථානගත කිරීම සඳහා රාජ්‍ය පරිපාලන අමාත්‍යාංශය වෙත අමාත්‍ය මණ්ඩල උපදෙස් පරිදි අනුයුක්ත කර ඇත.  ", "URL": "https://www.ada.lk/0/0/0-356546", "Category": "Business", "Parent URL": null}