{"Source": "Ada News", "Timestamp": "5 06 2018", "Headline": "දුම්රිය තාක්ෂණික සේවකයන් 12 දා සිට අඛණ්ඩ වර්ජනයකට", "News Content": "\r\n\tදුම්රිය තාක්ෂණ සේවාවේ සේවකයින්ට ඇති වී තිබෙන ගැටළු විසදන බවට ලබාදුන් පොරොන්දු කඩ වී තිබෙන නිසා 12 වන දින සිට අඛණ්ඩ වැඩ වර්ජනයක් සිදු කිරීමට අද (05) තිරණය කළ බව දුම්රිය තාක්ෂණ සේවා වෘත්තීය සමිති කමිටුව සඳහන් කරයි.\r\n \r\n\tපවතින ගැටළු විසදන ලෙස ඉල්ලා 29 වන දින සවස 4 සිට පැය 48ක වැඩ වර්ජනයක් සිදු කළ බවත් එම වැඩ වර්ජනය මුලික කර ගනිමින් අමාත්‍ය ආචාර්ය සරත් අමුණුගම මහතාගේ ප්‍රධානත්වයෙන් යුත් අමාත්‍ය මණ්ඩල අනුකමිටුව සමඟ සාකච්ඡා කිරීමට ජුනි පළමු වන දින අවස්ථාව ලබා දුන් බවද එම සංගමයේ කමිටු ලේකම් කමල් පිරිස් මහතා සඳහන් කළේය.\r\n \r\n\tඑම සාකච්ඡාවට අනුව 04 වන දින වනවිට අදාළ විසදුම් ලිඛිතව ලබාදීමට එම කමිටුව පොරොන්දු වූ බවත් එහෙත් අද (05) සවස 2 වන තෙක් ලිඛිතව කිසිදු දෙයක් ලබා නොදුන් බවද පවසා සිටියේය.\r\n \r\n\tමේ නිසා අද කමිටුවේ විධායක සභාව රැස්වී 12 වන දින සිට අඛණ්ඩ වැඩ වර්ජනයක් සිදු කිරීමට තිරණයක් ගත් බව සඳහන් කළේය.\r\n \n\n \r\n\t \r\n  ", "URL": "https://www.ada.lk/0/0/0-333995", "Category": "Latest News", "Parent URL": null}