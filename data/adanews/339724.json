{"Source": "Ada News", "Timestamp": "28 08 2018", "Headline": "කළණට වින කළ අය අත්අඩංගුවට", "News Content": "දෙවිනුවර ශ්‍රී විෂ්ණු මහා දේවාලයේ ‘කලණ‘ අලියා හිංසාවට පත්කිරීමට අදාළව එම දේවාලයේ බස්නායක නිලමේවරයාගේ ලේකම් හා ඇත් ගොව්වා පොලීසිය විසින් අද (28දා) අත්අඩංගුවට ගනු ලැබීය. ඒ නියෝජ්‍ය අමාත්‍ය පාලිත තේවරප්පෙරුම මහතා ඊයේ (27දා) පොලීසියට කළ පැමිණිල්ලක් අනුවය. සැකකරුවන් පොලීසියට භාරවීමෙන් අනතුරුව ගන්දර පොලීසිය අත්අඩංගුවට ගනු ලැබිය. කළණ ඇතා වසර තුනක පමණ කාලයක් එකම තැන ගැට ගසා තිබුනි අතර ඔහුගේ පාදය තුවාල වී දම්වැලට ඉහළින් මස් දළු පැමිණ තිබුණි. මෙහිදී අදහස් දැක්වූ වනජීවී නියෝජ්‍ය අමාත්‍යවරයා ප්‍රකාශ කළේ අවශ්‍යතාවක් ඇත්නම් කළණව අමාත්‍යාංශයේ භාරයට ගෙන ප්‍රතිකාර කරන බවයි. අධිකරණයට ඉදිරිපත් කළ ලේකම්වරයා සහ ඇත්ගොව්වා රුපියල් ලක්ෂ දෙකක් බැගින් වූ ශරීර ඇප දෙකක් මත මුදාහරින ලෙස මාතර ප්‍රධාන මහේස්ත්‍රාත් පවිත්‍රා සංජීවනී පතිරණ මහත්මිය අද (28දා) නියෝග කළාය.   ", "URL": "https://www.ada.lk/0/0/0-339724", "Category": "Latest News", "Parent URL": null}