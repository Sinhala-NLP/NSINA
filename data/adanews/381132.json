{"Source": "Ada News", "Timestamp": "6 07 2021", "Headline": "පුද්ගලයින් එක්ලක්ෂ 33,000කට සයිනොෆාම් පළමු මාත්‍රාව", "News Content": "මෙරට තවත් පුද්ගලයින් එක් ලක්ෂ 33,215 දෙනෙකුට ඊයේ දිනයේදී සයිනොෆාම් කොවිඩ් මර්දන එන්නතේ පළමු මාත්‍රාව ලබා දී ඇති බව සෞඛ්‍ය අමාත්‍යංශය සදහන් කළා. ඒ අනුව මේ දක්වා සයිනොෆාම් එන්නතේ පළමු මාත්‍රාව ලබා දී ඇති මෙරට සමස්ථ පුද්ගලයින් ගණන විසි ලක්ෂ 64,929 ක්. සයිනොෆාම් දෙවන මාත්‍රාවද පුද්ගලයින් 18,477 දෙනෙකුට ඊයේ දිනයේදී ලබා දී තිබෙනවා. ඒ අනුව පුද්ගලයින් අට ලක්ෂ 70,446 දෙනෙකුට සයිනොෆාම් කොවිඩ් මර්දන එන්නතේ දෙවන මාත්‍රාව මේ වන විට ලබා දී ඇති බවයි සෞඛ්‍ය අමාත්‍යංශය වැඩිදුරටත් සදහන් කළේ.    ", "URL": "https://www.ada.lk/0/0/0-381132", "Category": "Latest News", "Parent URL": null}