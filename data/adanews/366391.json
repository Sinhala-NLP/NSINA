{"Source": "Ada News", "Timestamp": "4 08 2020", "Headline": "වන්නි මැතිවරණ දිස්ත්‍රික්කයේ ඡන්ද මධ්‍යස්ථානයක් වෙනස් වෙයි", "News Content": "බඹර කූඩු බැඳ තිබීම හෙතුවෙන් ඇති වු හදිසි අවශ්‍යතාවයක් මත වවුනියාවේ ස්ථාපිත ඡන්ද මධ්‍යස්ථානයක් අද (04) දින වෙනස් කිරීමට සිදු වූ බවට වන්නි දිස්ත්‍රික් තේරීම් භාර නිලධාරී සමන් බන්ධුලසේන මහතා පවසා සිටියේය.  අංක 113 ඊරට්ටපෙරියකුලම පැරකුම් මහ විද්‍යාලයේ ස්ථාපිත ඡන්ද මධ්‍යස්ථානය බඹර කූඩු කිහිපයක් බැඳ තිබීම හේතුවෙන් ඡන්ද දායකයින්ගේ සහ නිලධාරීන්ගේ ආරක්ෂාව වෙනුවෙන් මෙලෙස වෙනත් ස්ථානයක ඡන්ද මධ්‍යස්ථානය ස්ථාපිත කිරීමට කටයුතු කළ බව වන්නි දිස්ත්‍රික් මැතිවරණ තේරීම් භාර නිලධාරී එස්.එම්. සමන් බන්දුලසේන මහතා පැවසීය. මැතිවරණ කොමිසමේ අනුමැතිය පරිදි එම කොට්ඨාසය තුළ ම පිහිටි වවුනියාව දකුණ ප්‍රාදේශීය සභා නිවාඩු නිකේතනය හා උත්සව ශාලාව වෙත එම ඡන්ද මධ්‍යස්ථානය රැගෙන ගිය බවටත් සිදු වූ වෙනස්වීම පිළිබඳව නිලධාරීන් සියලු වැසියන්ට දැනුම් දී ඇත. ඊට අමතරව අද (04) උදෑසන ග්රාුම නිලධාරිවරයා විසින් සෑම නිවසක් වෙතම මේ සම්බන්ධයෙන් ලිඛිතව දැනුම් දීමක් දීඹක්ද සිදු කර ඇති බවට වන්නි දිස්ත්‍රික් තේරීම්භාර නිලධාරීවරයා වැඩි දුරටත් පැවසීය.   ", "URL": "https://www.ada.lk/0/0/0-366391", "Category": "Latest News", "Parent URL": null}