{"Source": "Ada News", "Timestamp": "14 03 2020", "Headline": "ස්පාඤ්ඤයත් සඳුදා සිට රටම ලොක්ඩවුන් කරයි", "News Content": "කොවිඩ්-19 හෙවත් නව කොරෝනා වෛරසය සමග සටන් කිරීම සඳහා ගත් හදිසි පියවරවල තවත් දිගුවක් ලෙස ස්පාඤ්ඤ රජය ලබන සඳුදා සිට සමස්ත රටම ලොක්ඩවුන් හෙවත් වසා දැමීමේ තීරණයක් කෙටුම්පත් කර තිබේ. රජය පවසන්නේ මෙම නීතිමය තත්ත්වයේදී ස්පාඤ්ඤ ජාතිකයන් ආහාර මිලදී ගැනීම, ෆාමසිය හෝ රෝහල වෙත යෑම, හෝ රැකියාව හෝ වෙනත් හදිසි අවස්ථා හැර නිවසේ රැඳී සිටිය යුතු බවයි. එමෙන්ම මෙම කාලය තුළ රට තුළ පොදු ප්‍රවාහන කටයුතු සීමා කරනු ඇති නමුත් එය අත්හිටුවනු නොලබන බවද ස්පාඤ්ඤ රජය කියයි. මීට පෙර ස්පාඤ්ඤය දින 15ක හදිසි අවස්ථාවක් ප්‍රකාශයට පත්කළ අතර, එහි කොටසක් ලෙස ස්පාඤ්ඤයේ අභ්‍යන්තර කටයුතු අමාත්‍යාංශය ප්‍රාදේශීය හා ප්‍රාදේශීය බලකාය ඇතුළු සියලුම පොලිස් බලකායන් පාලනය කරනු ඇත. සෞඛ්‍ය හා ප්‍රවාහන අමාත්‍යාංශවලටද දේශීය හෝ ප්‍රාදේශීය බලතල පවරා ගනිමින් රටපුරා ළඟා විය හැකි ලෙස කටයුතු කරනු ඇත. ඉතාලියෙන් පසු යුරෝපයේ වැඩිම තහවුරු වූ රෝගීන් සංඛ්‍යාවෙන් දෙවැනි ස්ථානයට ස්පාඤ්ඤය පත්ව ඇති අතර, එරට තුළ ආසාදිතයන් 5,753ක් සහ මරණ 136ක් වාර්තා වෙයි.   ", "URL": "https://www.ada.lk/0/0/0-359020", "Category": "International", "Parent URL": null}