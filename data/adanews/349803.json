{"Source": "Ada News", "Timestamp": "24 06 2019", "Headline": "ජනපතිට හානිය තේරුණත් ප්‍රමාද වැඩියි - මහින්ද", "News Content": "18 වැනි ව්‍යවස්ථාව සංශෝධනයේ හානියක් තමන්ට නොපෙනෙන බවත් 19 වැනි ව්‍යවස්ථා සංශෝධනයේ හානිය දැන්වත් ජනපති මෛත්‍රීපාල සිරිසේන මහතාට තේරුම් යෑම පිළිබඳව ඔහුට ස්තූතිවන්න වන බවත් විපක්ෂනායක මහින්ද රාජපක්ෂ මහතා පැවැසීය. කෙසේ වෙතත් ජනපතිවරයා එය තේරුම් ගත්තත් දැන් ප්‍රමාද වී වැඩි බවත් ඔහු ප්‍රකාශ කළේය. හඟුරන්කෙත පැවැති ආගමික වැඩසටහනිකනි අනතුරුව මාධ්‍ය යොමුකළ ප්‍රශ්නවලට පිළිතුරු දෙමින් ඔහු මේ බව පැවැසීය. “මට නම් තේරෙන්නේ නෑ 18 (ව්‍යවස්ථා සංශෝධනයේ) හානිය. කෙසේ වෙතත් 19 (ව්‍යවස්ථා සංශෝධනයේ) හානිය එතුමට තේරුණ එක ගැන ස්තූතිවන්න වෙන්න ඕන. දැනුත් පරක්කු වැඩියි. තව මාස 4කින් මැතිවරණයක් තිබෙනවා. ඉතින් වෙලාවක් නෑ ඒවා වෙනස් කරන්න. මේ අත්හදා බලන යුගයක් නෙමෙයි. පාර්ලිමේන්තුවේ තුනෙන් දෙකක ඡන්දයක් අරගෙන ව්‍යවස්ථාව වෙනස් කරන්න ඕන. එහෙම නැතිව කරන්න බෑ. තුනෙන් දෙකක් තියෙනවද?  දැන් නොකෙරෙන දේවල් ගැන කථාකරලා වැඩක් නෑ.”   ", "URL": "https://www.ada.lk/0/0/0-349803", "Category": "Latest News", "Parent URL": null}