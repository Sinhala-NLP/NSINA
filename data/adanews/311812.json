{"Source": "Ada News", "Timestamp": "23 02 2018", "Headline": "කැබිනට් සංශෝධනයේදී එජාපයෙන් කැපීපෙනෙන වෙනසක්", "News Content": "\r\n\tයහපාලන ආණ්ඩුවේ දෙවැනිකැබිනට් සංශෝධනයේදී කැපී පෙනෙන වෙනස්කම් රැසක් සිදු කිරීමට එක්සත් ජාතික පක්ෂය එකඟතාවට පැමිණ තිබේ.\r\n \r\n\tඒ අනුව එක්සත් ජාතික පෙරමුණට හිමි අමාත්‍ය ධුර අතර වැඩි වෙනසක් සිදුකිරීමට නියමිතය.\r\n \r\n\tජනාධිපති මෛත්‍රීපාල සිරිසේන මහතා අග්‍රාමාත්‍ය රනිල් වික්‍රමසිංහ මහතාගෙන් කළ ඉල්ලීමකට අනුව පක්ෂය මෙම එකඟතාවට පැමිණ ඇතැයි වාර්තා වේ.\n \r\n\tකැබිනට් අමාත්‍ය ධුර 48කට සීමා වන කැබිනට් මණ්ඩලයේ අමාත්‍ය තනතුරු 30ක්ම එක්සත් ජාතික පක්ෂයට හිමිව තිබෙන හෙයින් වැඩි වෙනසක් පෙන්වීමේ හැකියාව එක්සත් ජාතික පක්ෂය සතුව ඇතැයි ජනාධිපති මෛත්‍රීපාල සිරිසේන මහතා අග්‍රාමාත්‍ය රනිල් වික්‍රමසිංහ මහතාට ප්‍රකාශ කර ඇති බවද සඳහන් වේ.\r\n \r\n\tමේ පසුබිම යටතේ නව අමාත්‍ය මණ්ඩල සංශෝධනයේදී එක්සත් ජාතික පක්ෂයට හිමි අමාත්‍ය ධුරවල කැපී පෙනෙන වෙනස්කමක් සිදු කිරීමට නියමිතය.\r\n \r\n\tජාතික රජය යටතේ කැබිනට් නොවන නියෝජ්‍ය අමාත්‍ය ධුර 45ක් පවත්වාගෙන යෑමට ආණ්ඩුක්‍රම ව්‍යවස්ථාව අනුව ඉඩ සැලසේ. ඒඅනුව පුරප්පාඩු වී ඇති නියෝජ්‍ය අමාත්‍ය ධුරසංඛ්‍යාවදමෙහිදීසම්පූර්ණකිරීමටඅවධානයයොමුවතිබේ.\r\n \r\n\tමේ අතර නීතිය හා සාමය පිළීබඳ අමාත්‍යංශය ෆිල්ඩ් මාර්ෂල් සරත් ෆොන්සේකා මහතාට පිරිනැනීම සඳහා ජනාධිපතිවරයා අගමැතිවරයා එකඟතාවය පළකර ඇතැයි එක්සත් ජාතික පක්ෂයේ ඇමතිවරයෙකු පැවසීය.\r\n \r\n\tපසුගිය දින කිහිපයේදී ඒ සම්බන්ධව ජනාධිපතිවරයා හා අගමැතිවරයා අතර එකඟතාවයක් නොතිබුණද මේ වනවිට එය නිරාකරණය කරගෙන ඇතැයිද එම ඇමතිවරයා කීවේය.\r\n \r\n\tඑක්සත් ජාතික පක්ෂයේ ඇතැම් ඇමතිවරුන් හා මන්ත්‍රිවරුන් අමාත්‍ය මණ්ඩල සංශෝධනයේදී ඇතැම් විෂයන් තමන්ට ලබාදෙන ලෙස ඉල්ලීම් කර තිබුණු බවද හෙතෙම පවසා සිටියේය.\r\n  ", "URL": "https://www.ada.lk/0/0/0-311812", "Category": "Latest News", "Parent URL": null}