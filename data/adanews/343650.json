{"Source": "Ada News", "Timestamp": "23 12 2018", "Headline": "විපතට පත් පිරිසට කඩිනමින් සහන - ජනපතිගෙන් උපදෙස්", "News Content": "අධික වැසි සහ ගංවතුරෙන් විපතට පත්වූ මුලතිව්, කිලිනොච්චි සහ මන්නාරම දිස්ත‍්‍රික්කවල ජනතාව වෙනුවෙන් කඩිනමින් සහන සැලසීමට ජනාධිපති මෛත‍්‍රීපාල සිරිසේන මහතා අදාළ අංශවලට උපදෙස් දී තිබේ. ගංවතුර තර්ජනය පහව යන තෙක් තර්ජිත ප‍්‍රදේශ වල වැසියන් සියලු දෙනාවෙත අවශ්‍ය සියලු පහසුකම් නොපමාව සලසන ලෙසත්, ඒ වෙනුවෙන් අවශ්‍ය ප‍්‍රතිපාදන කඩිනමින් දිස්ත‍්‍රික් ලේකම්වරුන් වෙත මුදාහරින ලෙසත් අමාත්‍යංශ ලේකම්වරුන්  ඇතුළු අදාළ අංශවලට උපදෙස් දීමට  ජනපතිවරයා කටයුතු කර තිබේ. ඒසේම උතුරු පළාත් ආණ්ඩුකාරවරයා දිස්ත‍්‍රික් ලේකම්වරුන්, යුද හමුදාපතිවරයා සහ ආපදා කළමනාකරණ මධ්‍යස්ථාන එක්ව මෙම සහන වැඩසටහන් කඩිනමින් ක‍්‍රියාත්මක කරන ලෙසට ද වැඩිදුරටත් උපදෙස් දී ඇත.  ", "URL": "https://www.ada.lk/0/0/0-343650", "Category": "Latest News", "Parent URL": null}