{"Source": "Ada News", "Timestamp": "3 04 2023", "Headline": "හෙක්ටර් අප්පුහාමිට සභාපතිධුරයක්", "News Content": "විදේශ රැකියා සහ ශ්‍රමය පිළිබඳ ආංශික අධීක්ෂණ කාරක සභාවේ සභාපතිවරයා ලෙස පාර්ලිමේන්තු මන්ත්‍රී හෙක්ටර් අප්පුහාමි මහතා පසුගියදා (22) ඒකමතිකව පත් කරනු ලැබීය. ඒ මහතා පත් කරනු ලැබුවේ උක්ත කමිටුවේ පළමු රැස්වීම පසුගියදා පාර්ලිමේන්තුවේදී පැවැත්වූ අවස්ථාවේදීය. එහිදී පාර්ලිමේන්තු මන්ත්‍රී සමන්ප්‍රිය හේරත් මහතා විසි හෙක්ටර් අප්පුහාමි මහතාගේ නම යෝජනා කරන ලද අතර පාර්ලිමේන්තු මන්ත්‍රී එස්.එම්.මරික්කාර් මහතා එය ස්ථිර කළේය. එහිදී නව සභාපතිවරයා ප්‍රකාශ කළේ සේවක අර්ථසාධක අරමුදල, ශ්‍රී ලංකා විදේශ සේවා නියුක්ති කාර්යාංශය, කම්කරු හා විදේශ රැකියා අමාත්‍යාංශයේ වැනි ආයතන සිය ක්‍රියාකාරී සැලැස්ම සහ අයවැය සැලැස්ම කමිටුව හමුවේ ඉදිරිපත් කිරීම සඳහා කාරක සභාව හමුවට කැඳවීමට අදහස් කරන බවයි.  ", "URL": "https://www.ada.lk/0/0/0-402713", "Category": "Latest News", "Parent URL": null}