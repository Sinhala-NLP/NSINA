{"Source": "Ada News", "Timestamp": "1 02 2023", "Headline": "පළාත් පාලන මැතිවරණයට ගැසට් නිවේදනය නිකුත් කරයි", "News Content": "පළාත් පාලන මැතිවරණය මාර්තු 9 වනදා පැවැත්වීමට අදාළ අතිවිශේෂ ගැසට් නිවේදනය මේ වන විට නිකුත් කර තිබේ. ඒ ඒ දිස්ත්‍රික්කය භාර තේරීම්භාර නිලධාරීන් විසින් මෙම ගැසට් නිවේදන නිකුත් කර තිබේ. පළාත් පාලන මැතිවරණයේ ඡන්ද විමසීම මාර්තු මස 9 දා පෙරවරු 7 සිට පස්වරු 4 දක්වා පැවැත්වීමට නියමිතය. මෙවර පළාත් පාලන ආයතන ඡන්ද විමසීම සඳහා අපේක්ෂකයින් 80, 720 දෙනෙකු තරග කරයි. එම අපේක්ෂකයින් පිළිගත් දේශපාලන පක්ෂ 58 කට සහ ස්වාධීන කණ්ඩායම් 329කට අයත්ය.  ", "URL": "https://www.ada.lk/0/0/0-401115", "Category": "Latest News", "Parent URL": null}