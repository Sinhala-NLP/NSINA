{"Source": "Ada News", "Timestamp": "4 07 2018", "Headline": "විරාත් කෝලිගෙන් වාර්තාවක්", "News Content": "විස්සයි20 ක්‍රිකට් පිටියේ වේගයෙන්ම ලකුණු 2000 සීමාව පසුකළ ක්‍රීඩකයා බවට ඉන්දීය ක්‍රිකට් නායක විරාත් කෝලි වාර්තා අතරට එක්විය. ඒ එංගලන්ත කණ්ඩායම හා ඉන්දීය කණ්ඩායම අතර ඊයේ (03දා) පැවැති විස්සයි20 තරගයේදීය. මෙම තරගයේදී පන්දු 22කදී ලකුණු 20*ක් රැස්කරමින් කෝලි විස්සයි20 පිටියේ ලකුණු සංඛ්‍යාව 2012ක් බවට පරිවර්තනය කර ගත්තේය ඔහුට ඒ සඳහා ඉනිම 60ක් පමණක් ගතවී තිබේ. කොලිගේ වැඩිම ලකුණු සංඛ්‍යාව 90ක් ලෙස දැක්වෙන අතර ඉනිමක සාමාන්‍ය 49.07කි. විස්සයි20 පිටියේ වැඩිම ලකුණු රැස්කළ පිතිකරුවා වන්නේ නවසීලන්තයේ මාටින් ගප්තිල්ය (2271/ඉනිම 75) . ඉන් අනතුරුව නවසීලන්තයේම බ්‍රෙන්ඩන් මැකලම් (2140/ඉනිම 71) හා ශොයිබ් මලික් (2039/ඉනම 100) දෙවැනි හා තෙවැනි ස්ථානයේ පසුවෙයි. කෝලි සිව්වැනි ස්ථානයේ පසුවෙයි. එංගලන්තය හා පැවැති විස්සයි20 තරගය කඩුලු අටකින් ජය ගැනීමටත් ඉන්දියාව සමත්විය.   ", "URL": "https://www.ada.lk/0/0/0-337907", "Category": "Sports", "Parent URL": null}