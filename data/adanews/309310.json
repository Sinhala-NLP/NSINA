{"Source": "Ada News", "Timestamp": "12 02 2018", "Headline": "හිටපු ඇමති තම ගෝලයාට පරාදයි", "News Content": "\r\n\tපළාත් පාලන මැතිවරණයේදී කරන්දෙණිය ප්‍රාදේශීය සභාවට තරග කළ හිටපු කැබිනට් අමාත්‍ය ගුණරත්න වීරකෝන් මහතා ඔහුගේ ගෝලයෙකු වූ නිමල් බන්දු මහතාට  පරාජයවීම කැපීපෙනුණු  සිදුවීමක් විය.\r\n \r\n\tමෙහිඇති තවත් විශේෂත්වයක් වනුයේ හිටපු කැබිනට් අමාත්‍ය ගුණරත්න වීරකෝන් මහතා තමා  උපන් ගමේදීම මෙසේ පරාජයට පත්වීමයි.\r\n \r\n\tහිටපු කැබිනට් අමාත්‍ය වීරකෝන් මහතා සමග තරග කොට දිනූ නිමල් බන්දු මහතාදේශපාලනයටඅත්පොත් තැබුවේද වීරකෝන්  මහතාගෙනි. එදා ඔහුගේ  කිට්ටුවන්තම සගයාවූ නිමල් බන්දු මහතා වීරකෝන් මහතාගෙන් වෙන්වූයේ ඔහුහිටපු ජනාධිපති මහින්ද රාජපක්ෂ මහතා අත්හැර ආණ්ඩුවට එක්වීමත් සමගය.\r\n \r\n\tමෙවර ඡන්දයේදී හිටපු කැබිනට් අමාත්‍ය වීරකෝන් මහතා එක්සත් ජනතා නිදහස් සන්ධානයෙන්ද,ඔහුගේ ගෝලයා වන නිමල් බන්දු මහතා ශ්‍රී ලංකා පොදුජන පෙරමුණෙන්ද කරන්දෙණිය ප්‍රාදේශීය සභාවට තමන්ගේ උපන්ගම වන අංක 4, හිපන්කන්ද කොට්ටාසයෙන් ඉදිරිපත් වූහ.\r\n \r\n\tඑහිදී සිය ගුරුවරයා පරාජය කළ නිමල් බන්දු මහතා ඡන්ද 1959ක් ලබාගත්තේ වීරකෝන් මහතාට ඡන්ද 403ක් පමණක් ලබාගැනීමට ඉඩ සලසමිනි.\r\n \r\n\tමෙහිදී වීරකෝන් මහතාට වඩා එම කොට්ටාසයෙන් එක්සත් ජාතික පක්ෂයෙන් තරග කළ එස්.ඒ.ජයසිංහ මහතාද වැඩි ඡන්ද සංඛ්‍යාවක් ලබාගත්තේය.\r\n \r\n\tමේ මැතිවරණයේදී  කරන්දෙණිය ප්‍රාදේශීය සභාවට ශ්‍රී ලංකා පොදුජනපෙරමුණෙන් තරග කළ සියලුදෙනාම හිටපු කැබිනට් අමාත්‍ය ගුණරත්න වීරකෝන්මහතාගෙන් දේශපාලනය ඉගෙනගත් ගෝලයන් වන අතර, සිය දේශපාලන ගුරුවරයා පරාජය වනවිට ගෝලයන් සියලුදෙනා ජය ලැබීමද විශේෂයෙන්ම කැපීපෙනුණු තවත් සිදුවීමකි.\r\n \n\n  ", "URL": "https://www.ada.lk/0/0/0-309310", "Category": "Latest News", "Parent URL": null}