{"Source": "Ada News", "Timestamp": "18 06 2018", "Headline": "වෛරස් උණට තවත් දරුවෙක් බිලි", "News Content": "\r\n\tඉන්ෆ්ලුවෙන්සා වෛරස් උණ රෝගය වැලදීමෙන් කරාපිටිය ශික්ෂණ රෝහල තුළදී  මියගිය කුඩා දරුවන්ගේ සංඛ්‍යව 20 දක්වා වැඩි වී ඇති බව රෝහල් අධ්‍යක්ෂක වෛද්‍ය ජයම්පති සේනානායක මහතා පවසයි.\r\n \r\n\tමැයි මාසයේ සිට ජුනි මස 18 වැනිදා දක්වා කාලය තුළ මෙසේ කුඩා දරුවන් 20ක් මියගොස් ඇත. රෝහල් අධ්‍යක්ෂකරවරයා පවසන්නේ මේසේ මියගිය දරුවන්ගෙන් දහ දෙනෙකුම හෘද වස්තුවේ සිදුරු, මෝළයේ ආබාධ, උපතින්ම ඇති වු ආබාධයන්,  විවිධ සංකූලතාවලට ලක්වූ ප්‍රතිශක්තිකරණය අඩු දරුවන් බවයි.\r\n \r\n\tඑම දරුවන්ට වෛරස් උණ වැලදීමේ වැඩි ඉඩක් පවතින බවද රෝහල් අධ්‍යක්ෂකවරයා සඳහන් කළේය. ඉකුත් සෙනසුරාදා  වෛරස් උණ රෝගයට ගොදුරු වීමෙන් තවත් කුඩා දරුවෙකු මියගොස් තිබේ. මියගොස් ඇත්තේ අවුරුද්දක් හා මාස දෙකක් වියැති දරුවෙකි. එම දරුවා ගොනපිනුවල ප්‍රදේශයේ පදිංචි දරුවෙකි.\r\n \r\n\tකෙසේවුවද මේ වනවිට වෛරස් උණ රෝගය පාලනය වි ඇති බවද රෝහල් අධ්‍යක්ෂකවරයා පැවැසීය.\r\n \n \r\n \r\n\t \r\n \r\n\t \r\n \r\n\t \r\n  ", "URL": "https://www.ada.lk/0/0/0-336826", "Category": "Latest News", "Parent URL": null}