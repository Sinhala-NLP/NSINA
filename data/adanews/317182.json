{"Source": "Ada News", "Timestamp": "16 03 2018", "Headline": "ඥානසාර හිමියන්ට මඩ ප්‍රචාර ව්‍යාපාරය ඒකාබද්ධ විපක්ෂයේයි", "News Content": "\r\n\tබොදු බල සේනා මහ ලේකම් රාජකීය පණ්ඩිත ගලගොඩඅත්තේ ඥානසාර හිමි ආගමික කටයුත්තක් සඳහා ජපානයට වැඩම කර සිටින බව බොදු බල සේනා සංවිධානය නිවේදනයක් නිකුත් කරමින් සිටියි.\r\n \r\n\tජනාධිපති මෛත්‍රිපාල සිරිසේන මහතාගේ ජපාන සංචාරය අතරතුළදී එරට ජීවත්වෙන ශ්‍රී ලාංකිකයන් සහ භික්ෂුන් වහන්සේලා හමුවූ අවස්ථාවකට ජපාන විහාරස්ථානයේ  භික්ෂූන් වහන්සේලාගේ ඉල්ලීමක් මත, පූජ්‍ය ගලගොඩඅත්තේ ඥානසාර හිමිද සහභාගී වී ඇති බව එම සංවිධානය සඳහන් කරයි.\r\n \r\n\tඑම අවස්ථාවේ ලබාගත් ඡායාරූප භාවිත කරමින් ජනාධිපතිවරයා  සමග ජපානයට ගිය ශ‍්‍රී ලංකා දූත පිරිස අතරට ගලගොඩඅත්තේ ඥානසාර හිමි ද එක්ව සිටි බව හුවාදක්වමින් මඩ ව්‍යාපාරයක් ඒකාබද්ධ විපක්ෂයට සම්බන්ද පිරිසක් විසින් අන්තර්ජාල මාධ්‍ය තුළ දියත් කරමින්  සිටින බවද එම සංවිධානය නිකුත් කළ නිවේදනයේ දැක්වෙයි.\n\r\n\tමෙවැනි මඩ ප්‍රචාර බොදු බල සේනා සංවිධානය විසින් දැඩිව හෙළා දකින අතර බවත් නොමග යවන ප්‍රචාරයන්ට නොරැවටෙන ලෙස ජනතාවගෙන් ඉල්ලා සිටින  බවත් එම නිවේදනයේ වැඩිදුරටත් දැක්වෙයි.\r\n \n\n  ", "URL": "https://www.ada.lk/0/0/0-317182", "Category": "Latest News", "Parent URL": null}