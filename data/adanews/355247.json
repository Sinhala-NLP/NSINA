{"Source": "Ada News", "Timestamp": "1 12 2019", "Headline": "ශ්‍රී ලංකන් ගුවන් සේවයට ජනපති ගෝඨාභයගෙන් පැසසුම් හිමිවේ", "News Content": "සිය දෙදින ඉන්දීය සංචාරය නිම කරමින් යළි දිවයිනට පැමිණි ජනාධිපති ගෝඨාභය රාජපක්ෂ මහතා ට්විටර් සහ ෆේස්බුක් සටහනක් තබමින්, එම සංචාරයේදී ශ්‍රී ලංකන් ගුවන් සේවය ලබාදුන් විශිෂ්ට ආගන්තුක සත්කාරයට සිය ස්තූතිය පුදකර තිබේ. ශ්‍රී ලංකන් ගුවන් සේවය, ජාතික ගුවන් සේවය ලෙස ශ්‍රී ලාංකේය නාමය ලෝකයේ දිග්විජය කරමින් සශ්‍රීකව ඉදිරියට යනු ඇතැයි විශ්වාස කරන බවද ගෝඨාභය රාජපක්ෂ මහතා එමගින් පෙන්වා දී ඇත. එමෙන්ම, ජනාධිපතිවරයා දිවයිනට ළඟාවූ අවස්ථාවේදී කටුනායක ජාත්‍යන්තර ගුවන් තොටුපළේ රේගු පරිශ්‍රය වෙත ගොස් එහි සවිකර ඇති විශේෂ ස්කෑන් යන්ත්‍රයද නිරීක්ෂණයට ලක්කර ඇති අතර, රේගු නිලධාරීන්ගෙන් එහි ක්‍රියාකාරීත්වය පිළිබඳව විමසීමක් කර තිබේ. කටුනායක ගුවන් තොටපුළ වෙත පැමිණෙන ගුවන් මගීන්ගේ සිරුරුවල සඟවා ගෙන එනු ලබන රත්‍රං, මත්ද්‍රව්‍ය ඇතුළු වෙනත් නීති විරෝධි ද්‍රව්‍ය ක්ෂණිකව අනාවරණය කර ගැනීම සඳහා මෙම ස්කෑන් යන්ත්‍රය භාවිත වන බව සඳහන්ය.   ", "URL": "https://www.ada.lk/0/0/0-355247", "Category": "Business", "Parent URL": null}