{"Source": "Ada News", "Timestamp": "5 10 2018", "Headline": "බ්‍රිතාන්‍ය ගුරුවරියක් සිසුවෙකු සමග ලිංගිකව එක්වූ බවට චෝදනා එයි", "News Content": "පාසල් විනෝද චාරිකාවකට සහභාගී වී යළි පැමිණෙමින් සිටියදී ගුවන් යානයේ වැසිකිලියක් තුළ පාසල් සිසුවෙකු සමග ලිංගිකව එක්වූ බවට නැගෙන චෝදනාව සම්බන්ධයෙන් තමන් දැඩි කම්පනයට පත්ව සිටින බව එම පාසලේ ගුරුවරියක පොලීසිය හමුවේ පවසා තිබේ. බ්‍රිතාන්‍ය ජාතික එලීනර් විල්සන් මෙම චෝදනාවට ලක්ව සිටින්නේ වර්ෂ 2015 දී සිදුවූයේ යැයි කියන සිදුවීමක් සම්බන්ධයෙනි. තමාට එරෙහිව නැගෙන චෝදනා කාම චිත්‍රපටයක් සම්බන්ධයෙන් නැගෙන චෝදනා වැනි යැයි පවසන ඇය, එය මෙම චෝදනාව කරන සිසුවාගේ හිතලුවක් බව ඇය අධිකරණය හමුවේ පවසා ඇත. 29 හැවිරිදි වියේ පසුවන විල්සන්, වයස 18ට අඩු දරුවෙකු සමග ලිංගිකව එක්වීමක් මූලික කරගෙන තමාට එරෙහිව නැගෙන චෝදනා 4ක් තරයේ ප්‍රතික්ෂේප කර සිටියි. මෙම සිද්ධියට සම්බන්ධ සිසුවා මෙන්ම, එම සිද්ධියට අදාළ පාසල පිළිබඳ තොරතුරු අධිකරණය මගින් වසන් කර ඇත්තේ නීතිමය හේතූන් පදනම් කරගනිමිනි.   ", "URL": "https://www.ada.lk/0/0/0-340968", "Category": "International", "Parent URL": null}