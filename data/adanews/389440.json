{"Source": "Ada News", "Timestamp": "18 01 2022", "Headline": "දින අටට වරාය නගරයට 89,540ක්", "News Content": "කොළඹ වරාය නගරය නැරඹීම සඳහා පුද්ගලයින් 89,540 දෙනෙක් ගත වු දින අට තුළ පැමිණ ඇතැයි වාර්තා වේ. පසුගිය ජනවාරි 9 වනදා විවෘත කෙරුණු කොළඹ වරාය නගරයේ මැරීනා පරිශ්‍රය, ඊට පසු දින සිට සෑම දිනකම පෙරවරු 9 සිට පස්වරු 6 දක්වා කාලය තුළදී නැරඹීම සඳහා මහජනතාවට අවස්ථාව හිමි විය. දීර්ඝ සති අන්ත නිවාඩු වූ පසුගිය දින කිහිපයේ ද විශාල පිරිසක් මැරීනා කලාපයට පැමිණ තිබේ.  ", "URL": "https://www.ada.lk/0/0/0-389440", "Category": "Latest News", "Parent URL": null}