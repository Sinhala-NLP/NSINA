{"Source": "Ada News", "Timestamp": "21 05 2018", "Headline": "වෛරස් උණ ගැන සෙවීමට තවත් විශේෂඥ වෛද්‍ය කණ්ඩායමක් දකුණට", "News Content": "\r\n\tදකුණු පළාතේ පැතීරි යන වෛරස් උණ රෝගය පිළිබඳ තවදුරටත් සොයා බැලීම සඳහා වසංගත රෝග විද්‍යා අංශයේ විශේෂඥ වෛද්‍ය කණ්ඩායම් දකුණු පළාතට යොමු කිරීමට සෞඛ්‍ය අමාත්‍යාංශය පියවර ගෙන තිබේ.\r\n \r\n\tවසංගත රෝග විද්‍යා අංශයේ අධ්‍යක්ෂ අනිල් දිසානායක මහතාගේ ප්‍රධානත්වයෙන් යුත් විශේෂ වෛද්‍ය කණ්ඩායමක් පසුගිය දිනවල එම ප්‍රදේශවල සංචාරය කරමින් මෙම රෝගී තත්ත්වය පිළිබඳ පරීක්ෂණ පැවැත්වීය.\r\n \r\n\tඑමෙන්ම අද (21දා) දිනයේද තවත් විශේෂඥ වෛද්‍ය කණ්ඩායමක් දකුණු පළාතේ පැතිර යන වෛරස් උණ රෝගය සහ රෝගීන් නිරීක්ෂණය කිරීම සඳහා එම ප්‍රදේශයේ සංචාරයක නිරත විය.\r\n \r\n\tවෛරස් උණ රෝගය ව්‍යාප්තිය පාලනය කිරීමට ගත හැකි ක්‍රියාමාර්ග පිළිබඳ සෞඛ්‍ය සේවා අධ්‍යක්ෂ ජනරාල්වරයාගේ ප්‍රධානත්වයෙන් සෞඛ්‍ය අමාත්‍යාංශයේදී විශේෂ සාකච්ඡාවක් අද (21දා) පැවැත්විණි.\r\n \r\n\tඑහිදී දකුණු පළාතේ රෝහල්වලට අවශ්‍ය ඖෂධ වර්ග සහ උපකරණ කඩිනමින් යොමු කිරීමටතීරණය විය. \r\n \n\n \r\n\t \r\n  ", "URL": "https://www.ada.lk/0/0/0-330695", "Category": "Latest News", "Parent URL": null}