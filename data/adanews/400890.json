{"Source": "Ada News", "Timestamp": "24 01 2023", "Headline": "පුපුරන ද්‍රව්‍ය තොගයක් සමග 2ක් මාට්ටූ", "News Content": "අධි බලැති පුපුරන  ද්‍රව්‍ය  තොගයක් බට්ටා ලොරි රථයක යට පැත්තේ රහසිගත කුටියක. සඟවා ප්‍රවාහනය කරමින් තිබියදී , බිංගිරිය  විලත්තව පොලිස් මාර්ග බාධකයේදී සැකකරුවන් දෙදෙනෙකු සමග අද (24දා)   අලුයම  අත්අඩංගුවට ගත් බව පොලීසිය පැවසීය . පිපිපිරවීම් සඳහා  භාවිතා  කෙරෙන ඩෙටනේටර්  100 බැගින් වූ පෙට්ටි 09 ක්ද,  පුපුරන ද්‍රව්‍ය  පුරවන ලද  ප්ලාස්ටික්  පයිප්ප බට  89 ක්ද , වෙඩි බේත් නූල් 21 ක් ද ,රහසිගත කුටියේ  සඟවා තිබියදී අත්අඩංගුවට ගත් බවද පොලීසිය සඳහන් කරයි . සැකකරුවන් දෙදෙනා මන්නාරම ප්‍රදේශයේ පදිංචි කරුවන් බවත් ,මෙම පුපුරන ද්‍රව්‍ය තොගය කුරුණෑගල ප්‍රදේශයේ පදිංචි පුද්ගලයෙකු ගෙන් මිලදී ගෙන ඇති බවටත්  මූලික පරීක්ෂණ වලදී අනාවරණය වී ඇති බවද පොලීසිය සඳහන් කරයි . සිද්ධිය සම්බන්ධයෙන් බිංගිරිය පොලීසිය වැඩිදුරටත් පරීක්ෂණ සිදු කරයි. නිකවැරටිය ප්‍රියාණි මංගලිකා    ", "URL": "https://www.ada.lk/0/0/0-400890", "Category": "Latest News", "Parent URL": null}