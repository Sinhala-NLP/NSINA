{"Source": "Ada News", "Timestamp": "11 01 2018", "Headline": "මත්පැන් හල් රාත්‍රී 11 දක්වා විවෘතයි", "News Content": "\r\n\tමත්පැන් අලෙවි කරන ස්ථාන, විදේශීය මත්පැන් අලෙවි කරන ස්ථාන, රා තැබෑරුම් ඇතුළු මත්පැන් අලෙවි කරන ස්ථාන ව්‍යාපාර කරන වේලාවන් අද (11දා) දින සිට සංශෝධනය කිරීමට මුදල් අමාත්‍යාංශය කටයුතු කර ඇත.\r\n \r\n\tඒ අනුව විදේශ මත්පැන් තැබෑරුම් උදෑසන 11.00 සිට ප.ව. 10. 00 දක්වා විවෘතව තබයි.\r\n \r\n\tසංචාරක බලපත්‍ර සහිත හෝටල් සඳහා එය රාත්‍රී 12.00 දක්වා වලංගු වෙන අතර බලපත්‍රකරුගේ ඉල්ලීම අනුව එය අලුයම 2 දක්වා දීර්ඝ කිරීමට කටයුතු කරන බවද මුදල් අමාත්‍යාංශය සඳහන කරයි.\r\n \r\n\tමත්පැන් සිල්ලරට විකිණීමේ බලපත්‍ර පෙ.ව. 8.00 සිට රාත්‍රි 10.00 දක්වා දීර්ඝ කර ඇත.\r\n \r\n\tමේ සඳහා වන සුරාබදු ආඥා පනත යටතේ වන ගැසට් නිවේදනයට මුදල් හා ජනමාධ්‍ය අමාත්‍ය මංගල සමරවීර මහතා අද අත්සන් තබා ඇත.\r\n \n \n \n\n  ", "URL": "https://www.ada.lk/0/0/0-302748", "Category": "Latest News", "Parent URL": null}