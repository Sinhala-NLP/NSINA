{"Source": "Ada News", "Timestamp": "1 02 2018", "Headline": "ඕමාන තානාපති හමුවක් ජා.වා.මණ්ඩලය පවත්වයි", "News Content": "\r\n\tඕමාන තානාපති අල් ශෙයික් ජුමා හම්දාන් අල් ශෙහි මහතා ප්‍රමුඛව “තානාපති  හමුව” (Meet The Ambassador) වැඩසටහන පසුගිය 30දා ලංකා ජාතික වාණිජ මණ්ඩලයේදී පැවැත්විණි.\r\n \r\n\tමෙහිදී ශ්‍රී ලංකාව සහ ඕමානය අතර ද්විපාර්ශ්වික වෙළෙඳ සබදතා පිළිබඳ සාකච්ඡා කර තිබුණු අතර, මීට සහභාගී වූ අයට ඕමාන තානාපති ඇතුළු අනෙකුත් නිලධාරීන් සමග සාකච්ඡා කිරීමටද අවස්ථාව ලබාදී තිබුණි.\r\n \r\n\tඕමාන රජය ලොව 59 වැනි විශාලතම අපනයන සැපයුම්කරු වන අතර 13 වැනි මැද පෙරදිග අපනයන ආර්ථික රාජ්‍යයද වේ. ඕමානය හා ශ්‍රී ලංකාව අතර 2016 වසරේ පැවතුණු වෙළෙඳාමේ මුළු වටිනාකම ඇ.ඩො මිලියන 45ක් වන අතර, ඒ අතරින් ශ්‍රී ලංකා අපනයනවල වටිනාකම ඇ.ඩො මිලියන 7ක් හා ආනයනවල වටිනාකම ඇ.ඩො. මිලියන 38 කි.\r\n \r\n\tශ්‍රී ලංකාව විසින් දිසිදි පොල්, තේ,එළවලු , පලතුරු, බීජ වර්ග සහ සැකසු  අහාර අපනයනය කරන අතර, කනිජ තෙල් ආශ්‍රිත නිෂ්පාදන, ලිහිසි තෙල්, තෙල් අතුරු නිපැයුම්, නිෂ්පාදනය සඳහා යොදාගන්නා ඇලුමිනියම් සහඇමයිනෝ එරටින් ආනයනය කරයි.\r\n  ", "URL": "https://www.ada.lk/0/0/0-307002", "Category": "Business", "Parent URL": null}