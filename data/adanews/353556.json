{"Source": "Ada News", "Timestamp": "21 10 2019", "Headline": "යාපනයේදී තිදරු මවක් ඝාතනය කෙරේ", "News Content": "යාපනය,කොන්ඩාවිල් ප්‍රදේශයේදී වයෝවෘද්ධ  කාන්තාවකට තියුණු ආයුධයකින් පහරදී ඝාතනය කොට තිබියදී අද (21) අලුයම මළ සිරුර හමු වූ බවට යාපනය පොලීසිය පවසයි. කොන්ඩාවිල් දුම්රිය ස්ථාන මාර්ගය ප්‍රදේශයේ නිවසක පදිංචි මෙම වයෝවෘද්ධ  කාන්තාව තනියම නිවසේ සිටින අතරතුරදී ඊයේ (20) රාත්‍රි කාලයේදී මෙම පහරදීම සිදු කොට ඇති අතර මළ සිරුර ආසන්නයේ පොරවක්ද තිබීම හේතුවෙන් එම පොරවෙන් පහරදී මෙම ඝාතනය සිදු කරන්නට ඇති බවට යාපනය පොලීසිය සැක පළ  කර සිටියි. 61 හැවිරිදි චන්ද්‍රෙද්වී නැමති තිදරු මවක් එලෙස ඝාතනයට ලක්ව ඇති අතර, ඝාතකයින් කවුරුන්දැයි යන්න මෙතෙක් හෙළි වි නොමැති අතර ඝාතකයින් අත්අඩංගුවට ගැනීමට පරීක්ෂණයක් අරඹා ඇති අතර මියගිය කාන්තාවගේ මළ සිරුර සම්බන්ධයෙන් මහේස්ත්‍රාත් මරණ පරික්ෂණයෙන් අනතුරුව මළ සිරුර පශ්චාත් මරණ පරීක්ෂණ වෙනුවෙන් යොමු කිරිමට නියමිත බවද යාපනය පොලීසිය වැඩිදුරටත් පැවසීය.     ", "URL": "https://www.ada.lk/0/0/0-353556", "Category": "Latest News", "Parent URL": null}