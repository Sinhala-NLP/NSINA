{"Source": "Ada News", "Timestamp": "31 05 2023", "Headline": "චීන ප්‍රහාරක යානය ඇමෙරිකානු යානයකට බාධා කිරීමක් සිදුවේ", "News Content": "චීන ප්‍රහාරක ජෙට් යානයක් එක්සත් ජනපද ඔත්තු බැලීමේ ගුවන් යානයකට ඉතා ආසන්නව බාධා කරමින් ගමන් කිරීම නිසා එහි නියමු කුටියේ කැළඹීමක් ඇතිවී තිබේ. එක්සත් ජනපද ගුවන් හමුදාව විසින් නිකුත් කරන ලද වීඩියෝ පටයේ දැක්වෙන්නේ චීන ප්‍රහාරක ජෙට් යානයක් එක්සත් ජනපද හමුදා ඔත්තු බැලීමේ ගුවන් යානයක් දෙසට ආක්‍රමණශීලී ලෙස බාධා කිරීමකි. විශේෂයෙන් තම කලාපය තුළ ඇමෙරිකානු බලපෑම කෙරෙහි චීනය දැඩි අවධානයෙන් පසුවන අතර, මෙම ලෝක බලවතුන් දෙදෙනා අතර සීතල යුද්ධයක් පවතින බව නොරහසකි.   ", "URL": "https://www.ada.lk/0/0/0-403833", "Category": "International", "Parent URL": null}