{"Source": "Ada News", "Timestamp": "27 01 2020", "Headline": "Veg Curd Sandwich", "News Content": " එළවළු හා මී කිරි එකතුකර ඉතා පහසුවෙන් සාදාගත හැකි මෙම සැන්ඩ්විච් උදෑසනට ඉතා පෝෂණීය ආහාරයකි. මෙම ආහාර වට්ටෝරුවට අනුව සකසන සැන්ඩ්විච් ප්‍රමාණය ආහාරයට ගැනීමෙන් කැලරි 285ක පෝෂණයක් ලබාගත හැකිය. අවශ්‍ය ද්‍රව්‍ය -  පාන් පෙති 4ක්\nමී කිරි කෝප්ප ¾ \nඅවශ්‍ය ප්‍රමාණයට ලුණු \nග්‍රේට් කරගත් කැරට් කෝප්ප ½\nඅමු මිරිස් කරලක්\nඅබ කුඩු තේ හැඳි ¼\nගම්මිරිස් තේ හැඳි ¼\nඅවශ්‍යනම් කෑලි මිරිස් ස්වල්පයක්\nකුඩාවට කපාගත් කොත්තමල්ලි ,\nපාර්ස්ලි කොළ අත්ලක ප්‍රමාණයක්\nබටර් තේ හැඳි 2ක්\nඔලිව් තෙල් තේ හැන්දක් සාදාගන්නා ක්‍රමය - බටර් ගාගත් පාන් පෙති හතර ටෝස්ටරයට දමා ටෝස්ට් කරගන්න.\nමස්ලින් රෙදි කඩක් ගෙන මී කිරි හොඳින් මිරිකා වතුර ගතිය ඉවත් කරගන්න. (මෙය පෙර දින රාත්‍රියේ සිදුකර මී කිරි ශීතකරණයේ තබා පසුදින උදෑසන පාවිච්චියට ගත හැකිය.) කැරට් හා අනෙකුත් ද්‍රව්‍ය මී කිරි සමග එකට මිශ්‍ර කරගන්න. පාන් පෙති අතරට සාදාගත් මිශ්‍රණය දමාගත් පසු පැය දෙකක් වැනි කාලයක් ඇතුළත ආහාරයට ගන්න.( මිශ්‍රණය පාන් පෙති මත ඇතිරීමෙන් පසු ග්‍රිල් කිරීම හෝ ටෝස්ට් කිරීම නොකරන්න) නදීශානි පතිරණ           ", "URL": "https://www.ada.lk/0/0/0-357132", "Category": "Recipe of the Week", "Parent URL": null}