{"Source": "Ada News", "Timestamp": "21 06 2020", "Headline": "ඉන්දීය නාවිකයින් 77 දෙනෙකු දිවයිනට", "News Content": "විදේශීය නැවක සේවය කිරීම සදහා ඉන්දීය ජාතික නාවිකයන් 77 දෙනෙකු මුම්බායි නුවර සිට පැමිණෙන ඉන්ඩිගෝ ගුවන් සේවයේ විශේෂ ගුවන් යානයකින් අද (21) දින සවස කටුනායක ගුවන් තොටුපළ වෙත පැමිණ තිබේ . මොවුන් ඉන්දියාවේ මුම්බායි නුවර සිට ඉන්ඩිගෝ ගුවන් සේවයේ 6E9091 දරන විශේෂ ගුවන් යානයෙන් අද දින සවස 5.00 ට කටුනායක ගුවන් තොටුපළ වෙත පැමිණ තිබුණි . මෙම ගුවන් මගීන් පිරිස කටුනායක ගුවන් තොටුපළ තුළදීම පී.සී.ආර්.පරීක්ෂණ සදහා සම්බන්ධ කර ගැනීමට කොළඹ පෞද්ගලික රෝහලක කාර්යය මණ්ඩලයක් කටුනායක ගුවන් තොටුපළ වෙත පැමිණ සිටිති .   ", "URL": "https://www.ada.lk/0/0/0-364371", "Category": "Latest News", "Parent URL": null}