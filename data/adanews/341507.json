{"Source": "Ada News", "Timestamp": "22 10 2018", "Headline": "ඇල්ල - වැල්ලවාය මාර්ගයට ගල් කඩාවැටීමේ අවදානමක්", "News Content": "අයහපත් කාලගුණ තත්ත්වය සමග රාවණා ඇල්ලට නුදුරින් ඇල්ල - වැල්ලවාය ප්‍රධාන මාර්ගයට ගල් පෙරළීමේ අවදානමක් පවතින බව ඇල්ල පොලීසිය පවසයි. රාවණා ඇල්ලට නුදුරින් ප්‍රධාන මාර්ගයට එලෙස දැවැන්ත ගල් කිහිපයක් ඇදවැටී ඇති අතර, ඒ හේතුවෙන් එම ස්ථානයේ රථවාහන ගමනාගමනය එක් මංතීරුවකට පමණක් සීමා වී ඇත. ඇල්ල - වැල්ලවාය ප්‍රධාන මාර්ගයට ස්ථාන කිහිපයකින් ගල් පෙරළීමේ අවදානමක් ඇති බැවින් විමසිලිමත්ව රිය ධාවනය කරන්නැයි ඇල්ල පොලීසිය රියදුරන්ගෙන් ඉල්ලා සිටියි. (බදුල්ල - පාලිත ආරියවංශ/ ඇල්ල - ප්‍රසාද් රුක්මල්)      ", "URL": "https://www.ada.lk/0/0/0-341507", "Category": "Latest News", "Parent URL": null}