{"Source": "Ada News", "Timestamp": "30 01 2023", "Headline": "නවසීලන්තයේ විශාලතම නගරය තවමත් අවදානමේ", "News Content": "ගංවතුරෙන් පීඩාවට පත් නවසීලන්තයේ, ඕක්ලන්ඩ් හි තත්ත්වය නරක අතට හැරෙනු ඇති බවට එරට බලධාරීන් අනතුරු ඇඟවූයේ “පෙර නොවූ විරූ” වර්ෂාපතනයෙන් තවදුරටත් රට වෙත ලැබීම නිසාය. මෙම ආපදා තත්ත්වයෙන් මේ වනවිටත් අවම වශයෙන් පුද්ගලයින් හතර දෙනෙකුවත් ජීවිතක්ෂයට පත්ව ඇති අතර, රටේ විශාලතම නගරයෙන් සිය ගණනක් ඉවත් කිරීමට සිදුවිය. සඳුදා, නවසීලන්ත කාලගුණ අධිකාරිය රතු තද වැසි අනතුරු ඇඟවීමක් නිකුත් කළ අතර, අයහපත් කාලගුණික සිදුවීම් සඳහා වැඩි ඉඩක් පවතින බවද සඳහන් කර තිබේ. \"අඟහරුවාදා යනු අප වඩාත් සැලකිලිමත් වන දිනයයි,\" එරට කාලගුණ අංශ සඳහන් කළේය. “අපි ඇත්තටම ඕක්ලන්ඩ් හි උතුරු ප්‍රදේශ ගැන සැලකිලිමත් වෙනවා. ඊළඟ අධික වර්ෂාපතන සිදුවීමේ බර ඔවුන් දරා සිටින බව පෙනෙනවා.\"   ", "URL": "https://www.ada.lk/0/0/0-401058", "Category": "International", "Parent URL": null}