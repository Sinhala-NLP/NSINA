{"Source": "Ada News", "Timestamp": "11 02 2018", "Headline": "උ. කොරියානු නායකයාගෙන් ද. කොරියානු නායකයාට ආරාධනයක්", "News Content": "\r\n\tඋතුරු කොරියානු නායක කිම් ජොන්ග් උන් දකුණු කොරියානු නායක මූන් ජේ ඉන් වෙත උතුරු කොරියාවේ සංචාරයකට ආරාධනා කරයි.\r\n \r\n\tමෙම හමුව සිදුවුවහොත් දශක කිහිපයකට පසුව දෙරට් නායක දෙපළ එකට හමුවී සාකච්ඡා කරන ප්‍රථම සමුළුව එය වනු ඇති බව කියැවේ.\r\n \r\n\tමූන් පවසා සිටියේ කොරියාව මෙම යෝජනාව පිළිගන්නා බවත්, එම හමුව සිදුවනු ඇති බවත්ය.\r\n \r\n\tඑය ඇමෙරිකාව සමග සංවාදයකට උතුරු කොරියාව කැඳවීමට හොඳ අවස්ථාවක් වනු ඇති බවද දකුණු කොරියානු නායකයා පවසයි.\r\n \r\n\tසීත සෘතු ඔලිම්පික් ක්‍රීඩා උලෙළට සහභාගී වීමට පැමිණි කිම් ජොන්ග් උන්ගේ සහෝදරිය වන කිම් යෝ ජොන්ග් විසින් තම සහෝදරයා අත් අකුරින් ලියා ලබාදුන් ආරාධනා පත්‍රය දකුණු කොරියානු නායකයා වෙත පිළිගන්වා තිබේ.\r\n \n\n  ", "URL": "https://www.ada.lk/0/0/0-308973", "Category": "International", "Parent URL": null}