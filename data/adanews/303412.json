{"Source": "Ada News", "Timestamp": "15 01 2018", "Headline": "ආබාධිත රණවිරුවන්ට හා රණවිරු බිරින්දෑවරුන්ට  සලකන්නෙ නැතිලු", "News Content": "\r\n\tවර්තමාන ආණ්ඩුව ආබාධිත රණවිරුවන්ට හා දිවිපිදූ රණවිරුවන්ගේ බිරින්දෑවරුන්ට දක්වන්නේ කුඩම්මාගේ සැලකිල්ලක් බව මවුබිම වෙනුවෙන් රණවිරුවෝ සංවිධානය සඳහන් කරයි.\r\n \r\n\tගැටලු රාශියකට මුහුණ දී සිටින මෙම පිරිසගේ ගැටලු පිළිබඳ සාකච්ඡා කිරීමට ජනාධිපති මෛත්‍රීපාල සිරිසේන මහතා විනාඩි 10ක්වත් වෙන් නොකරන බවද එම සංවිධානයේ කැඳවුම්කරු විශ්‍රාමික මේජර් අජිත් ප්‍රසන්න මහතා සඳහන් කළේය.\r\n \r\n\tආබාධිත රණවිරුවන්ට හා දිවිපිදූ රණවිරුවන්ගේ බිරින්දෑවරුන්ට ඇතිවී තිබෙන ගැටලු පිළිබඳ සාකච්ඡා කිරීමට අවස්ථාවක් ලබාදෙන ලෙස ඉල්ලා මවුබිම වෙනුවෙන් රණවිරුවෝ සංවිධානය හා දිවිපිදූ රණවිරුවන්ගේ බිරිඳෑවරුන්ගේ සංගමය එක්ව අද (15දා) සිදුකළ පාගමනේදී කැඳවුම්කරු මේ බව සඳහන් කළේය.\r\n \r\n\tඑහෙත් මෙම පිරිසට ජනාධිපති ලේකම් කාර්යාලය අසලටවත් යෑමට පොලීසිය ඉඩ ලබා නොදුන්නේය.\r\n \r\n\tකොළඹ ලොටස් මාර්ගය වසා දමමින් මෙම පිරිස ජනාධිපති කාර්යාලයට යෑම වැළැක්වීමට පොලීසිය කටයුතු කළේය.\r\n \n  \n \r\n\t \r\n \nඡායාරූප - ඒශාන් ප්‍රනාන්දු\n  ", "URL": "https://www.ada.lk/0/0/0-303412", "Category": "Latest News", "Parent URL": null}