{"Source": "Ada News", "Timestamp": "28 05 2018", "Headline": "සන්ධාන පළාත් සභා මන්ත්‍රී කණ්ඩායම මහින්ද සමගින් මැතිවරණයට", "News Content": "\r\n\tඑළඹෙන පළාත් සභා මැතිවරණයේදී පොහොට්ටුව ලකුණ යටතේ තරග කිරීමට හිටපු ජනාධිපති මහින්ද රාජපක්ෂ මහතාට සහාය පළ කරන එක්සත් ජනතා නිදහස් සන්ධාන පළාත් සභා මන්ත්‍රී කණ්ඩායම ඒකමතිකව අද (28දා) තීරණය කළේය.\r\n \r\n\tබත්තරමුල්ල, නෙළුම් මාවතේ පිහිටි ශ්‍රී ලංකා පොදුජන පෙරමුණේ ප්‍රධාන කාර්යාලයේ පැවැති පළාත් සභා මන්ත්‍රී සංසදයේ විශේෂ සාකච්ඡාවකදී මෙම තීරණයට එළඹිණි.\r\n \r\n\tඑළඹෙන පළාත් සභා මැතිවරණයට මෙම මන්ත්‍රී කණ්ඩායම ශ‍්‍රී ලංකා පොදුජන පෙරමුණේ පොහොට්ටුව ලකුණ යටතේ තරග කළ යුතු යැයි  බස්නාහිර පළාත් සභා මන්ත්‍රී සහන් ප්‍රදීප් මහතා යෝජනා කළ අවස්ථාවේ සභාවේ සිටි සියලු මන්ත්‍රීවරු අත් ඔසවා ඊට කැමැත්ත පළ කළහ.\r\n \r\n\tශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානයේ  පළාත්  සභා මන්ත්‍රීවරුන්ගෙන් 85%ක් පමණ හිටපු ජනාධිපති මහින්ද රාජපක්ෂ මහතාට සහාය පළ කරන කණ්ඩායම නියෝජනය කරයි.\r\n \n\n  ", "URL": "https://www.ada.lk/0/0/0-332289", "Category": "Latest News", "Parent URL": null}