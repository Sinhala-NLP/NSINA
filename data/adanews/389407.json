{"Source": "Ada News", "Timestamp": "17 01 2022", "Headline": "සංචාරකයින්ගේ පැමිණීමේ වර්ධනයක්", "News Content": "ශ්‍රී ලංකාවට  මෙම වසරේ මුල් දෙසතිය තුල සංචාරකයින් 39172 දෙනෙකු පැමිණ ඇතැයි සංචාරක ඇමති ප්‍රසන්න රණතුංග මහතා පැවසීය. මෙම දෙසතිය තුල මෙරටට වැඩිම සංචාරක පිරිස රුසියාවෙන් පැමිණ තිබේ. ඒ සංචාරකයින් 6963 වේ. එම කාලය තුල රුසියාවට අමතරව ඉන්දියාව, යුක්රේනය, එක්සත් රාජධානිය, ජර්මනිය, ප්‍රංශය, මාලදිවයින, ඕස්ට්‍රේලියාව, පෝලන්තය, ඇමරිකාව වැනි රටවලින් වැඩි සංචාරක පිරිසක් මෙරටට පැමිණ තිබේ. සංචාරක ප්‍රවර්ධනය ඉලක්ක කර ගනිමින් රුසියාව, යුක්රේනය, එංගලන්තය, ජර්මනිය හා ප්‍රංශය යන රටවල විශේෂ ප්‍රවර්ධන වැඩසටහන් ක්‍රියාත්මක කෙරුණු අතර එහි ප්‍රතිඵලයක් ලෙස එම රටවලින් ශ්‍රී ලංකාවට පැමිණෙන සංචාරකයින් සංඛ්‍යාව ඉහළ ගොස් ඇතැයි ඇමතිවරයා පැවසීය.     ", "URL": "https://www.ada.lk/0/0/0-389407", "Category": "Latest News", "Parent URL": null}