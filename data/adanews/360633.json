{"Source": "Ada News", "Timestamp": "11 04 2020", "Headline": "යෙමනයෙන් කොරෝනා රෝගියක් වාර්තා වෙයි", "News Content": "මේ දක්වා කොරෝනා රෝගීන් වාර්තා නොවූ රටවල් අතලොස්ස අතර පැවැති යෙමනයෙන් පළමු ආසාදිතයා වාර්තා වී තිබේ. යෙමනයෙන් පළමු රෝගියා වාර්තා වීමත් සමග ජාත්‍යන්තර සංවිධාන එය හඳුන්වන්නේ විනාශකාරී පහරක් හා බියකරු සිහිනයක් වශයෙනි. යෙමනය ලෝකයේ දරුණුතම මානුෂීය අර්බුදයෙන් පීඩා විඳින අතර මිලියන ගණනක ජනතාවක් ආහාර ආධාර මත යැපේ. කොලරාව, ඩෙංගු සහ මැලේරියාව ඇතුළු රෝග බහුලව පවතින අතර එරට රොහ්ලවල්නි ක්‍රියාත්මකව ඇත්තේ අඩක් පමණි. යේමනයේ හොයිති කැරලිකරුවන්ට එරෙහිව සටන් කරන සෞදි නායකත්වයෙන් යුත් සන්ධානය සටන් විරාමයක් ආරම්භ කිරීමෙන් දිනකට පසු පළමු කෝවිඩ් -19 ආසාදිතයා පිළිබඳ පුවත පළ වූයේ කොරොන වයිරස් පැතිරීම නැවැත්වීමට සහ එක්සත් ජාතීන්ගේ සාම ප්‍රයත්නයට සහාය වීමට අවශ්‍ය බව පවසමිනි. යේමනයේ ජාතික හදිසි කමිටුව සිකුරාදා කියා සිටියේ මෙම රෝගියා දකුණු තෙල් නිපදවන හද්රමාව්ට් හි 60 හැවිරිදි පුද්ගලයෙකු බවයි. ප්‍රකාශක අලි අල් වලීඩි පැවසුවේ නිරෝධායන මධ්‍යස්ථානයක මෙම පුද්ගලයා ස්ථාවර තත්ත්වයේ පසුවන බවයි. ඔහු සේවය කළ කලාපය මුද්‍රා තබා සති දෙකක කාලයක් ස්වයං හුදෙකලා වන ලෙස සෙසු සේවකයන්ට පැවසූ බව රොයිටර් පුවත් සේවය වාර්තා කරයි. අසල්වැසි ප්‍රදේශ වන ෂබ්වා සහ අල් මහාරා ඔවුන්ගේ දේශසීමා හද්රමූට් සමඟ මුද්‍රා තැබූ අතර එහිදී පැය 12 ක රාත්‍රී ඇඳිරි නීතිය පනවා තිබේ.   ", "URL": "https://www.ada.lk/0/0/0-360633", "Category": "Latest News", "Parent URL": null}