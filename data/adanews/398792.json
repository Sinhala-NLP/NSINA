{"Source": "Ada News", "Timestamp": "16 11 2022", "Headline": "නාසා හි ආටෙමිස් 1 යානය චන්ද්‍ර මෙහෙයුම දියත් කෙරේ", "News Content": "මේ වසරේ අවස්ථා හතරකදී ප්‍රමාද වීමෙන් පසු, එක්සත් ජනපද ජාතික ගගන විද්‍යා සහ අභ්‍යවකාශ පරිපාලනය (NASA) අවසානයේ එහි ආටෙමිස් 1 චන්ද්‍ර මෙහෙයුම ෆ්ලොරිඩාවේ කෙනඩි අභ්‍යවකාශ මධ්‍යස්ථානයෙන් බදාදා දියත් කරන ලදී. සඳ වටා යන ගමන වෙනුවෙන් අභ්‍යවකාශ දියත් කිරීමේ පද්ධතිය (SLS) රොකට්ටුවක් සහ ඔරියන් අභ්‍යවකාශ යානයක් මෙසේ උඩුගුවනට යැවීම සිදුවිය. 2025 දී එහි තුන්වැනි මෙහෙයුමෙන් ගගනගාමීන් සඳ මතට ගොඩ බැස්සවීමට බලාපොරොත්තු වන නාසා හි ආටෙමිස් චන්ද්‍ර වැඩසටහනේ පළමු මෙහෙයුම මෙයයි. එක්සත් ජනපදය අවසන් වරට සඳ මත අභ්‍යවකාශ යානය ගොඩ බැස්ස වූ ඇපලෝ මෙහෙයුමට වසර 50ක් ගතවී ඇත. දියත් කිරීමෙන් මිනිත්තු 90කට පමණ පසු, රොකට්ටුවේ ඉහළ වේදිකාවෙන් \"ට්‍රාන්ස්-චන්ද්‍ර එන්නත්\" දහනය සඳහා තෙරපුම් මගින් ඔරියන් පෘථිවි කක්ෂයෙන් පිටතට ගෙනයෑම සිදුවිය. අභ්‍යවකාශ යානය එහි ආසන්නතම ප්‍රවේශයේදී කිලෝමීටර 100ක් පමණ පියාසර කරමින් සඳ වෙත ළඟාවීමට දින කිහිපයක් ගතවනු ඇත. ආටෙමිස් 2, මෙහෙයුමේදී ගගනගාමීන් රැගෙන යාමක් සිදු වුවද, එහිදීද සඳ මතුපිටට ගොඩ බැසීමක් සිදු නොවනු ඇත. නාසා ආයතනයට අවශ්‍ය වන්නේ 2030 ගණන්වල අඟහරු වෙත මෙහෙයුමකට පෙර, ඉතා දිගු අභ්‍යවකාශ මෙහෙයුම්වලින් බේරෙන්නේ කෙසේද යන්න පිළිබඳ අවබෝධයක් ලබා ගැනීම සඳහා ගේට්වේ නම් චන්ද්‍ර අභ්‍යවකාශ මධ්‍යස්ථානයක් තැනීමට සහ සඳ මත තිරසාර පැවැත්මක් තබා ගැනීමටය.   ", "URL": "https://www.ada.lk/0/0/0-398792", "Category": "International", "Parent URL": null}