{"Source": "Ada News", "Timestamp": "21 01 2022", "Headline": "ශ්‍රී ලංකාවට ලකුණු 184ක දැවැන්ත ජයක්", "News Content": "සංචාරක සිම්බාබ්වේ කණ්ඩායම ලකුණු 184කින් පරාජයට පත්කරමින් දෙරට අතර පැවැති තෙවැනි එක්දින තරගය ජයගත් ශ්‍රී ලංකා කණ්ඩායම තරග තුනකින් සමන්විත වූ එක්දින තරගාවලියද 2-1ක් ලෙස ජයග්‍රහණය කළේය. පල්ලෙකැලේ පිටියේ දිවා-රාත්‍රී තරගයක් ලෙසින් පැවැති මෙම තරගයේ කාසියේ වාසිය දිනගත් ශ්‍රී ලංකා කණ්ඩායම මුලින්ම පන්දුවට පහරීමට තීරණය කළේය. ඒ අනුව නියමිත පන්දුවාර 50 තුළදී කඩුල් 9ට ලකුනු 254ක් (පැතුම් නිශ්ශංක 55/කුසල් මෙන්ඩිස් 36/ චරිත් අසලංක 52/චාමික කරුණාරත්න 30/රමේෂ් මෙන්ඩිස් 26/ රිචඩ් න්ගාරවා 46-2) රැස්කිරීමට සමත්විය. ලකුනු 255ක ජයග්‍රාහී ඉලක්කයක් හඹා ගිය සිම්බාබ්වේ කණ්ඩායමට සියලු දෙනා දැවී පන්දුවාර 24.4 කදි රැස්කළ හැකිවූයේ 70ක් ( ටී. කයිටානෝ 19/රයන් බුර්ල් 15/ වැන්ඩසේ 10-4/දුෂ්මන්ත චමීර 20-2/රමේෂ් මෙන්ඩිස් 26-2) පමණි.   තරගයේ වීරයා ලෙස චරිත් අසලංක සම්මාන දිනාගත් අතර තරගාවලියේ වීරයා ලෙස පැතුම් නිස්ශංක සම්මාන ලැබීය.   ", "URL": "https://www.ada.lk/0/0/0-389549", "Category": "Sports", "Parent URL": null}