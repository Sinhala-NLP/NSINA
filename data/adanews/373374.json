{"Source": "Ada News", "Timestamp": "31 12 2020", "Headline": "පොළොන්නරුවෙන් පැන ආ කොවිඩ් ආසාදිතයකු මාදම්පෙන් අල්ලයි", "News Content": "පොළොන්නරුව - ගල්ලෑල්ලව රෝහලෙන් පළා ආ බව කියන කොවිඩ් ආසාදිතයෙකුව 31 වැනිදා දහවල් හලාවත මාදම්පේ  දෙමටපිටිය ප්‍රදේශයෙන් සොයා ගැනීමට මහජන සෞඛ්‍ය පරීක්ෂකවරුන් සමත්වී වි තිබේ . මෙම 22 හැවිරිදි ආසාදිතයා වෙන්නප්පුව - සිරිගම්පල ප්‍රදේශයේ පදිංචිකරුවෙකි. එම ආසාදිතයා මත්ද්‍රව්‍ය වලට සම්බන්ධයෙන් රක්ෂිත බන්ධනාගාරගතව සිටින අතරතුර කොරෝනා වෛරසය ආසාදනය වී ඇති බවට තහවුරු වීමෙන් අනතුරුව ප්‍රතිකාර සදහා රෝහල් ගත කර ඇති බවත් මහජන සෞඛ්‍ය පරීක්ෂකවරුන් සදහන් කරයි. ඒ අනුව හමුවී ඇති එම ආසාදිතයා බන්ධනාගාර නිලධාරීන්ට භාර දීමට සෞඛ්‍ය නිලධාරීන් කටයුතු කර ඇත. තමන් පොළොන්නරුවේ සිට බස් රථයකින් කුරුණෑගලට පැමිණ එතැනින් නැවැත බස් රථයකින් හලාවතට පැමිණි බව ආසාදිතයා සෞඛ්‍ය වෛද්‍ය නිලධාරින් හමුවේ පවසා ඇත. එම ආසාදිතයාව හලාවත සිට දෙමටපිටිය දක්වා කැදවාගෙන පැමිණි ත්‍රීරෝද රථ රියදුරා සහ ආසාදිතයාව රදවා ගෙන සිටි අයෙකුව ස්වයං නීරෝධායනයට ලක් කිරීමට සෞඛ්‍ය නිලධාරීන් කටයුතු කර ඇත.    ", "URL": "https://www.ada.lk/0/0/0-373374", "Category": "Latest News", "Parent URL": null}