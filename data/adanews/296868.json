{"Source": "Ada News", "Timestamp": "16 12 2017", "Headline": "කැනේඩියානු බිලියනපතියා සහ බිරිඳ මරා දමලාද?", "News Content": "\r\n\tකැනේඩියානු බිලියනපතියෙකු සහ ඔහුගේ බිරිඳ ඔවුන් ජීවත්වන ටොරොන්ටෝ නගරයේ නිවස තුළ මියගොස් සිටියදී සොයාගෙන ඇති අතර, එම මරණ සැක සහිත බව කැනේඩියානු පොලීසිය පවසයි.\r\n \r\n\tබැරී ෂර්මන් සහ බිරිඳ හනීගේ සිරුරු ඔවුන්ගේ නිවසේ බිම් මහලේ තිබී සොයාගෙන ඇත්තේ ඔවුන්ගේ සේවකයෙකු විසිනි.\r\n \r\n\tකැනේඩියානු ප්‍රමුඛ ඖෂධ නිෂ්පාදන සමාගමක් වන ඇපොටෙක්ස් හි නිර්මාතෘ සහ සභාපතිවරයා ලෙස කටයුතු කරන ෂර්මන් ලෝකය පුර ඖෂධ බෙදාහැරීම සිදුකළේය.\r\n \r\n\tඔහු කැනඩාවේ ධනවතුන්ගේ ලැයිස්තුවේ ඉහළින්ම කියවුණු නමක් වන අතර, සිය ධනය පුණ්‍ය කටයුතු වෙනුවෙන්ද බොහෝ වැයකළ අයෙකු ලෙස සැලකෙයි.\r\n \r\n\tඔහුගේ මරණය සම්බන්ධයෙන් කැනේඩියානු නායක ජස්ටින් ටෘඩෝ ට්විටර පණිවුඩයක් නිකුත් කරමින් සිය ශෝකය පළ කර තිබේ.\r\n \n \n  ", "URL": "https://www.ada.lk/0/0/0-296868", "Category": "International", "Parent URL": null}