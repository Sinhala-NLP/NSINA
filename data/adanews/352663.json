{"Source": "Ada News", "Timestamp": "24 09 2019", "Headline": "දඬුවන නාය යෑමකින් දැරිවියක් තුවාල ලබයි", "News Content": "අඟුළුගහ දඬුවන ප්‍රදේශයේ නිවසක්  මතට පස් කන්දක් නායයෑහ හේතුවෙන් තුවාල ලැබූ අට හැවිරිදි කුඩා දැරියක් ඊයේ (23දා)  පස්වරුවේ බරපතල තුවාල ලබා ගාල්ල කරාපිටිය රෝහලට ඇතුළත් කර තිබේ. මෙසේ තුවාල ලබා ඇත්තේ  අඟුළුගහ ඳඬුවන පදිංචි   ෂෙහාරා ඉඳුවරී නැමති අට හැවිරිදි දැරියකි. මෙම දැරිය  තම  පියා සහෝදරයින් දෙදෙනාද සමග මෙම සිද්ධිවන අවස්ථාවේ නිවසේ සිට ඇති අතර  එකවරම  ඇතිවූ පස් කන්ද නාය යෑම නිසා  දැරිය නිවසේ කාමරයක් තුළ සිරව ඇත. පසුව ප්‍රදේශවාසීන් එක්ව නිවසේ බිත්තියක් කඩා දැරිය පිටතට ගෙන රෝහල් ගත කර තිබේ. තුවාල ලැබූ දැරිය ගාල්ල කරාපිටිය රෝහලේ  දැඩි සත්කාර ඒකකයේ ප්‍රතිකාර ලබමින්   සිටී. ජිනේෂ් නානායක්කාර   ", "URL": "https://www.ada.lk/0/0/0-352663", "Category": "Latest News", "Parent URL": null}