{"Source": "Ada News", "Timestamp": "12 08 2021", "Headline": "Invitational T20 League අදින් ඇරඹෙයි", "News Content": "දකුණු අප්‍රිකානු කණ්ඩායමේ එළැඹෙන ශ්‍රී ලංකා තරග සංචාරය සහ 20යි 20 ලෝක කුසලාන ක්‍රිකට් තරගාවලියට පෙර සූදානම් වීමේ පියවරක් ලෙස පැවැත්වෙන Invitational T20 League ක්‍රිකට් තරගාවලිය අද(12) ආරම්භ වෙයි. කණ්ඩායම් 4කගේ සහභාගීත්වයෙන් තරගාවලියේ සියළු තරග මහනුවර පල්ලකැලේ අන්තර්ජාතික ක්‍රිකට් ක්‍රීඩාංගණයේ දී යි. නිල් (Blues), රතු (Reds) , කොළ (Greens) සහ අළු (Greys) වශයෙන් තරගාවලියට එක් වන කණ්ඩායම් 4 නම් කර තිබේ. දසුන් ශානක (Greys), ධනංජය ද සිල්වා (Blues), දිනේෂ් චන්දිමාල් (Reds) හා අශාන් ප්‍රියන්ජන් (Greens) විසින් අදාළ කණ්ඩායම්වල නායකත්වය දරනු ලබයි. පළමු තරගය අද පැවැත්වෙන්නේ අළු (Greys) හා කොළ (Greens) කණ්ඩායම් අතරයි. එම තරගය පස්වරු 2.30ට ආරම්භ වීමට නියමිතව ඇති අතර, දිනයේ දෙවැනි තරගය නිල් (Blues) හා රතු (Reds) කණ්ඩායම් අතර රාත්‍රී 7ට ආරම්භ වීමට නියමිතයි. තරග කාලසටහන –   ", "URL": "https://www.ada.lk/0/0/0-382972", "Category": "Sports", "Parent URL": null}