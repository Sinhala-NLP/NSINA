{"Source": "Ada News", "Timestamp": "5 07 2020", "Headline": "කොවිඩ් අත්හදා බැලීම්වල ක්ලෝරොක්වීන් සහ HIV ඖෂධ භාවිතය WHO නවතයි", "News Content": "කොවිඩ්-19 ආසාදිතව රෝහල්ගතව සිටින රෝගීන් සඳහා මරණ අනුපාතය අඩු කිරීමට අපොහොසත් වීමෙන් පසුව, මැලේරියා ඖෂධයක් වන හයිඩ්‍රොක්සික්ලෝරොක්වීන් සහ ලෝපිනාවිර් / රිටොනාවිර් යන එච්.අයි.වී ඖෂධ එකතුවෙහි අත්හදා බැලීම් අත්හිටුවා ඇති බව ලෝක සෞඛ්‍ය සංවිධානය පවසයි. \"මෙම අතුරු අත්හදා බැලීමේ ප්‍රතිඵලවලින් පෙනී යන්නේ හයිඩ්‍රොක්සික්ලෝරොක්වින් සහ ලෝපිනාවිර් / රිටොනාවිර් රෝහල්ගතව සිටින COVID-19 රෝගීන්ගේ මරණ ප්‍රතිශතය හා සසඳන විට සුළු හෝ අඩු කිරීමක් සිදු නොකරන බවයි.\" ඒජන්සිය මෙහෙයවන විශාලතම බහු රාජ්‍ය  අත්හදා බැලීම් ගැන සඳහන් කරමින් ලෝක සෞඛ්‍ය සංවිධානය පවසා සිටියේය. කෙසේ වෙතත් අත්හදා බැලීම් පිළිබඳ ජාත්‍යන්තර මෙහෙයුම් කමිටුවේ නිර්දේශය මත ගනු ලැබූ මෙම තීරණය රෝහල්ගත නොවූ ආසාදිතයන් සඳහා හෝ රෝග නිවාරණයක් ලෙස භාවිත කරන වෙනත් අධ්‍යයනයන්ට බල නොපාන බව එක්සත් ජාතීන්ගේ ආයතනය පවසයි.   ", "URL": "https://www.ada.lk/0/0/0-364986", "Category": "International", "Parent URL": null}