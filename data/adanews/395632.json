{"Source": "Ada News", "Timestamp": "21 07 2022", "Headline": "ජුනි මාසයේ උද්ධමනය සියයට 58.9ක් වෙයි", "News Content": "ජාතික පාරිභෝගික මිල දර්ශකයෙහි වාර්ෂික ලක්ෂ්‍යමය වෙනස මගින් මනිනු ලබන මතුපිට උද්ධමනය, 2022 මැයි මාසයේ පැවති 45.3% සිට 2022 ජුනි මාසයේදී 58.9%ක් දක්වා ඉහළ ගොස් තිබේ. එහිදී, ආහාර කාණ්ඩයෙහි වාර්ෂික ලක්ෂ්‍යමය උද්ධමනය 2022 මැයි මාසයේ පැවති 58.0% සිට 2022 ජුනි මාසයේදී 75.8%ක් දක්වා ඉහළ ගිය අතර, ආහාර නොවන කාණ්ඩයෙහි වාර්ෂික ලක්ෂ්‍යමය උද්ධමනය 2022 මැයි මාසයේ පැවති 34.2% සිට 2022 ජුනි මාසයේදී 43.6%ක් දක්වා ඉහළ ගොස් තිබේ.  ", "URL": "https://www.ada.lk/0/0/0-395632", "Category": "Business", "Parent URL": null}