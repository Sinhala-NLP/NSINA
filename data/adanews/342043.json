{"Source": "Ada News", "Timestamp": "5 11 2018", "Headline": "අයවැය පරාජය කිරීමට විශ්වාසභංගයක් ආවොත් සහාය දෙනවා - JVP", "News Content": "පාර්ලිමේන්තුවට ඉදිරිපත් වන අයවැය පරාජයට පත්කිරීමට හා විශ්වාසභංගයක් ඉදිරිපත් වුවහොත් එයට සහාය පළකිරීමට කටයුතු කරන බව ජනතා විමුක්ති පෙරමුණ සඳහන් කරයි. මීට අමතරව සිදුව තිබෙන දේශපාලන කුමන්ත්‍රණය පරාජයට පත්කිරීමට පාර්ලිමේන්තුව තුළදී හා ඉන් පිටතදීත් ක්‍රියාමාර්ග ගන්නා බවද අද (05දා) පැවැති මාධ්‍ය සාකච්ඡාවකදී එම පක්ෂයේ නායක අනුර කුමාර දිසානායක මහතා සඳහන් කළේය. කථානායකවරයා විසින් මේ වන විට විශේෂ නිවේදනයක් නිකුත් කර තිබෙන බවත්, මෙය ඉතා ප්‍රබල තීරණයක් වන අතර, එවැනි තීරණයක් ගැනීම පිළිබඳ කථානායකවරයාට ස්තුති වන බවත් හෙතෙම පවසා සිටියේය.     ", "URL": "https://www.ada.lk/0/0/0-342043", "Category": "Latest News", "Parent URL": null}