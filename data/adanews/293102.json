{"Source": "Ada News", "Timestamp": "29 11 2017", "Headline": "යාපනය සරසවිි සිසුන් දෙදෙනාගේ නඩුවිභාගය කල් යයි", "News Content": "\n\n \r\n\tයාපනයේ කොකුවිල්හි පිහිටි පොලිස් මාර්ග බාධකයකදී පසුගිය වසරේ ඔක්තෝබර්  (20දා) අලුයම විශ්වවිද්‍යාල සිසුන් දෙදෙනෙකුට පොලීසිය විසින් වෙඩි තැබීමේ සිද්ධිය සම්බන්ධයෙන් වූ නඩු  ලබන වසරේ පෙබරවාරි මස (20දා) තෙක් කල් දැමීමට යාපනය වැඩබලන දිසා විනිසුරු ගායත්‍රී සායිලවන් මහත්මිය  ඊයේ  (28දා) නියෝග කළාය.\r\n \r\n\tඅදාළ නඩුව ඊයේ විභාගයට ගත් අවස්ථාවේදී විනිසුරුවරිය විසින් අදාළ නියෝග නිකුත් කරන ලදී.\r\n \r\n\tනඩුව විභාගයට ගත් අවස්ථාවේදී  විනිසුරුවරිය විසින් රහස් පොලීසිය විසින් ලබා දිය යුතු වාර්තාව ඉල්ලා සිටි අතර එහිදී එම වාර්තාව සපයා දීමට රහස් පොලීසිය විනිසුරුවරියගෙන්  කල් ඉල්ලා සිටියේය.\r\n \r\n\tවිජයකුමාර් සුලක්ෂන් හා නඩරාජා ගජන් යන විශ්වවිද්‍යාල ශිෂ්‍යයන් දෙදෙනා යතුරුපැදියකින් ගමන් කරමින් සිටි අවස්ථාවේදී පොලීසිය විසින් වෙඩි තැබීම නිසා ඔවුන් මරුමුවට පත් වූ අතර ඒ සම්බන්ධයෙන් පොලීසියේ හයදෙනෙකුට එරෙහිව මෙම නඩුව පවරා තිබේ.\r\n \r\n\tසිද්ධියට සම්බන්ධව බන්ධනාගාර ගතව සිටි සැකකරුවන් සැකකරුවන් මීට මාස දෙකකට පමණ ඉහතදී යාපනය මහාධිකරණය මගින් ඇප මත මුදා හරිනු ලැබීය.\r\n  ", "URL": "https://www.ada.lk/0/0/0-293102", "Category": "Latest News", "Parent URL": null}