{"Source": "Ada News", "Timestamp": "10 12 2017", "Headline": "ඉන්දීය සොල්දාදුවා සහෝදර සෙබලුන් වෙඩි තබා මරලා", "News Content": "\r\n\tමධ්‍යම ඉන්දියාවේ හමුදා නිලධාරියෙකු තම කඳවුරේ සිටි සහෝදර සොල්දාදුවන් පිරිසකට වෙඩි තබා සිව්දෙනෙකු ඝාතනය කර තවත් අයෙකුට බරපතළ තුවාල සිදුකර තිබේ.\r\n \r\n\tඑරට පාර්ලිමේන්තු මධ්‍යම ආරක්ෂණ හමුදා බලමුළුවේ සාමාජියෙකු වන මෙම සොල්දාදුවා තමන් සමග වාදයකට පැටලුණු සෙබලුන්ට මෙසේ වෙඩි තබා ඇති බව මූලික පරීක්ෂණවලින් අනාවරණය වී ඇත.\r\n \r\n\tසිද්ධියට සම්බන්ධ සොල්දාදුවා මේ වනවිට අත්අඩංගුවට පත්ව ඇති අතර, ඔහු 35 හැවිරිදි සනාත් කුමාර් ලෙස හඳුනාගෙන තිබේ.\r\n \r\n\tඔහු මෙම ඝාතන සිදුකිරීමට ඒකේ-47 වර්ගයේ ස්වයංක්‍රීය ගිනි අවියක් භාවිත කර ඇත.\r\n \r\n\tඉන්දියාවේ, චාටිස්ග්‍රාහ් පාන්තයේ, බයිජාපූර් හි බාසුගූඩා හමුදා කඳවුරේ සිටි මෙම සොල්දාදුවන්, එරට මාවෝවාදි කැරලිකරුවන්ට එරෙහි මෙහෙයුම් සඳහා යොදවා තිබූ බව ඉන්දීය මාධ්‍ය වැඩිදුරටත් පවසයි.\r\n \n\n  ", "URL": "https://www.ada.lk/0/0/0-295529", "Category": "International", "Parent URL": null}