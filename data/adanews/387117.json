{"Source": "Ada News", "Timestamp": "11 11 2021", "Headline": "අන්තරේ කැඳවුම්කරුට ඇප", "News Content": "අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ඇතුළු පස්දෙනා ඇප මත මුදාහැර තිබේ. කඩුවෙල අධිකරණයට ඉදිපත් කිරීමෙන් අනතුරුව රුපියල් ලක්ෂ 5 බැගින් ශරීර ඇප දෙකක් මත ඔවුන් මුදාහරින ලෙස හෝමාගම මහාධිකරණ විනිසුරු නිමල් රණවීර මහතා අද (11) නියෝග කර ඇත. කොතලාවල ආරක්ෂක විද්‍යාල පනතට එරෙහිව පොල්දූව පාලම අසලදී සිදුකල විරෝධතාවයක දී පොදු දේපලට හානිකල බවට පොලීසිය මඟින් පසුගිය දා මොවුන් අත්අඩංගුවට ගෙන දින 102ක් රක්ෂිත බන්ධනාගාර ගතකර තිබුණි.    ", "URL": "https://www.ada.lk/0/0/0-387117", "Category": "Latest News", "Parent URL": null}