{"Source": "Ada News", "Timestamp": "23 06 2020", "Headline": "තම ආණ්ඩුවෙන් වුණ වංචා වහගන්න අද ඇතැමුන් ආගමික නායකයන්ට දොස් කියනවා", "News Content": "අනීෂා මානගේ තමන්ගේ ආණ්ඩුවෙන් වුණ හොරකම් වංචා, මිනීමැරුම්, ත්‍රස්තවාදී ක්‍රියාවන් වහගන්න අද ඇතැමුන් ආගමික නායකයන්ට දොස් කියන බව හම්බන්තොට දිස්ත්‍රීක් හිටපු පාර්ලිමේන්තු මන්ත්‍රී නාමල් රාජපක්ෂ මහතා සඳහන් කර සිටියේ​ය. නාමල් රාජපක්ෂ මහතා මෙසේ පැවසූයේ අද(23) වීරකැටිය විතාරන්දෙණිය බැදිගම ප්‍රදේශයේදී පැවැති ජනහමුවකට සහභාගී වෙමින්. වැඩිදුරටත් අදහස් දක්වමින් නාමල් රාජපක්ෂ මන්ත්‍රීවරයා, එක්සත් ජාතික පක්ෂයක්, එක්සත් ජාතික පක්ෂයෙන් සජිත් මහත්තයා එක්ක කඩාගෙන ගිය කණ්ඩායමත් කරන්නේ පහත් දේශපාලනයක්. අපි දැක්කා මංගල සමරවීර ඇමැතිතුමා එදා සජිත් ප්‍රේමදාස මහත්තයාගේ මැතිවරණය මෙහෙයවනකොට බෞද්ධ භික්ෂූන්වහන්සේලාට අගෞරව කළා. මහා සංඝරත්නයට බැන්නා, චෝදනා කළා. අද හරීන් ප්‍රනාන්දු මහත්තයා සජිත් ප්‍රේමදාස මහත්තයාගේ මැතිවරණය මෙහෙයවනකොට කාදිනල්තුමාට අපහාස කරනවා. කතෝලික සභාවට චෝදනා කරනවා. මේක තමයි සජිත් ප්‍රේමදාස මහත්තයාගේ දේශපාලනය. අපි කාරුණිකව ඉල්ලන්නේ ආගමික නායකයන්ට අගෞරව කරන එක නවත්වන්න. ඔබ කරන වැඩෙන් සිදු වෙන්නේ  මේ රටේ ජන සමාජය ආගම කෙරෙහි තිබෙන විශ්වාසය බිඳ වැටීමයි. ඔබේ දේශපාලනය ඔබ කරන්න. හැබැයි ආගමික නායකයන් මේ රටට කරන සේවය අගෞරව වන විදියට දේශපාලන වේදිකාවේ ප්‍රකාශ ඉදිරිපත් කිරීම අපි හෙලාදකිනවා.  අපි ගෞරවයෙන් ඉල්ලනවා කරුණාකර මේ පහත් දේශපාලනය දැන්වත් නවත්වන්න. තමන්ගේ ආණ්ඩුවෙන් වුණ හොරකම් වංචා, මිනීමැරුම්, ත්‍රස්තවාදී ක්‍රියාවන් වහගන්න අද මොවුන් ආගමික නායකයන්ට දොස් කියනවා යැයිද සඳහන් කර සිටියේ​ය.   ", "URL": "https://www.ada.lk/0/0/0-364460", "Category": "Latest News", "Parent URL": null}