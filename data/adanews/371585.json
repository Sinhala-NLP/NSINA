{"Source": "Ada News", "Timestamp": "13 11 2020", "Headline": "LPL සඳහා Jaffna stallions පුහුණු සැසියට පල්ලෙකැලේට", "News Content": "කණ්ඩායම් 5න් සමන්විත වන LPL තරගාවලිය සඳහා පළමුවෙන්ම පුහුණුවීම් ආරම්භ කළ කණ්ඩායම බවට පත්වෙමින් 2020 එල්පීඑල් LPL (Lanka Premier League)  තරගාවලියට පුරෝගාමී පළමු පියවර තැබූ Jaffna stallions කණ්ඩායම සිය ප්‍රථම නේවාසික පුහුණු කඳවුර සඳහා පල්ලේකැලේ බලා පිටත් විය. නොවැම්බර් 26 දින සිට දෙසැම්බර් 16 දින දක්වා හම්බන්තොට මහින්ද රාජපක්ෂ ක්‍රීඩාංගනයේ දී පැවැත්වෙන එල්පීඑල් LPL (Lanka Premier League) 2020 ජාත්‍යන්තර ක්‍රිකට් තරගාවලිය සඳහා  සැලසුම්සහගත සහ ජයග්‍රාහී ප්‍රවේශයක් ලබා ගැනීමේ අරමුණින් සංවිධානය වන මෙම පුහුණු කඳවුර අද (13) සිට 15 දක්වා දින තුනක් පැවැත්වීමට නියමිතයි.   ", "URL": "https://www.ada.lk/0/0/0-371585", "Category": "Sports", "Parent URL": null}