{"Source": "Ada News", "Timestamp": "22 06 2023", "Headline": "කුර්දිස්ථානෙයන් ලංකාවට වැඩි රැකියා අවස්ථා", "News Content": "කුර්දිස්ථානයේ ශ්‍රි ලංකා කන්සියුලර් ජනරාල් ආචාර්ය අහමඩ් ජලාල් (Dr. Ahmad Jalal) මහතා ඇතුළු විශේෂ නියෝජිතයින් පිරිසක් 2023.06.21 දින විදේශ සේවා නියුක්ති කාර්යාංශයේදී, කාර්යාංශයේ සභාපති ඒ.ඒ.එම්.හිල්මි අසීස් මහතා හමුවිය. එහිදී කුර්දිස්ථානයේ වැඩි රැකියා අවස්ථා ශ්‍රි ලාංකිකයින්ට ලබාගැනීමට ඇති හැකියාව සම්බන්ධයෙන් සොයාබලන ලෙස කාර්යාංශ සභාපතිතුමා මහ කොමසාරිස්වරයාගෙන් ඉල්ලා සිටි අතර, ඒ සඳහා කුර්දිස්ථාන රජයේ අදාළ අංශ සමග සාකච්ඡාකර අවශ්‍ය කටයුතු සිදුකිරීමට පියවර ගන්නා බව මහ කොමසාරිස්වරයා දන්වා සිටියේය. මෙම හමුවෙන් අනතුරුව විශේෂ දූත පිරිස කාර්යාශයේ තොරතුරු තාක්ෂණ, අනුමැති හා සමථ යන අංශ නිරීක්ෂණය කරන ලද අතර, එම අංශ මගින් විදේශ රැකියා සඳහා යොමුවන ශ්‍රි ලාංකිකයින්ට ලබාදෙන සේවාවන් පිළිබඳවද සොයාබලන ලදී. මෙම අවස්ථාව සඳහා කුර්දිස්ථානයේ කම්කරු හා සමාජ සේවා අමාත්‍යාංශයේ උපදේශක ආචාර්ය එච්.ඒ.රාසුල් ෂාහ්බසාරි (Dr. H.A. Rasul Shahrbazari), එම අමාත්‍යාංශයේ නීති උපදේශක ආචාර්ය එන්.ඒ.මොහොමඩ් අල්දලවි (Dr. N.A. Mohammed Aldalawi), එම අමාත්‍යාංශයේ වෘත්තිය පුහුණු අංශයේ අධ්‍යක්ෂ කේ.ජේ.මොහොමඩ් අල් ග්ලි (K.J.Mohammed Al-Gli) යන මහත්වරුන් ඇතුළු පිරිසක් එක්ව සිටියහ.   ", "URL": "https://www.ada.lk/0/0/0-404266", "Category": "Latest News", "Parent URL": null}