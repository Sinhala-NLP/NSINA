{"Source": "Ada News", "Timestamp": "13 12 2017", "Headline": "අර්ජුනගේ නත්තල් ගස ගිනස් වාර්තා අතරට", "News Content": "\nවරාය අමාත්‍යවරයා ලෙස අර්ජුන රණතුංග මහතා කටයුතු කරන කාලසීමාවේදී පසුගිය වසරේදි (2016 නත්තල් සමයේදී) කොළඹ ගෝල් ෆේස් පිටියේ ඉදිකළ කෘතීම නත්තල් ගස ලෝකයේ විශාලම නත්තල් ගස ලෙස ගිනස් වාර්තා අතරට එක්ව තිබේ.\n \nලෝක ගිනස් වාර්තා කමිටුව එය සනාථ කර ඇති අතර එම සහතිකය අද (13දා) අග්‍රාමාත්‍ය රනිල් වික්‍රමසිංහ මහතා වෙත ඉදිරිපත් කිරිමට නියමිතය. නත්තල් ගසේ උස මීටර් 72.1ක් විය.\n \nමිට ඉහතදී ලෝකයේ විශාලම නත්තල් ගස ලෙස වාර්තා අතරට එක්ව තිබුණේ 2015 වසරේ නත්තලට සමගාමීව චීනයේ GZ ThinkBig Culture Communication Co.Ltd සමාගම ඉදිකළ නත්තල් ගසයි. එය මීටර් 55ක් උසවිය.\n \n\n  ", "URL": "https://www.ada.lk/0/0/0-296206", "Category": "Latest News", "Parent URL": null}