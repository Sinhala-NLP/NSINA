{"Source": "Ada News", "Timestamp": "26 06 2022", "Headline": "සංවර්ධනය වෙමින් පවතින රටවලට ගෑස් ආයෝජන ඕනෑ", "News Content": "සංවර්ධනය වෙමින් පවතින රටවල ගෑස් යටිතල පහසුකම් සඳහා විශාල ආයෝජනයක් අවශ්‍ය බව ඉතාලි අගමැති මාරියෝ ඩ්‍රාගි පවසයි. ඔහු මේ බව පවසා සිටියේ G7 කණ්ඩායමේ නායකයින් බලශක්ති සහ යටිතල පහසුකම් මූල්‍යකරණය පිළිබඳ ව්‍යාපෘති එළිදක්වන ලද අවස්ථාවේදීය. \"වර්තමාන තත්වය තුළ අපට කෙටි කාලීන අවශ්‍යතා ඇති බව පැහැදිලියි. සංවර්ධනය වෙමින් පවතින රටවල සහ වෙනත් තැන්වල ගෑස් යටිතල පහසුකම් සඳහා විශාල ආයෝජනයක් අවශ්‍ය වී තිබෙනවා\" G7 නායකයින් සමඟ ඒකාබද්ධ ප්‍රකාශයක් අතරතුර ඩ්‍රාගි පැවසීය. \"කෙටි කාලීන අවශ්‍යතා සහ දිගුකාලීන දේශගුණික අවශ්‍යතා\" සමතයකට පත් කිරීම සඳහා එවැනි යටිතල පහසුකම් වෙනත් පුනර්ජනනීය බලශක්ති ප්‍රභවයන් බවට පරිවර්තනය කිරීමට හැකි විය යුතු බව ඔහු පැවසීය.   ", "URL": "https://www.ada.lk/0/0/0-394853", "Category": "International", "Parent URL": null}