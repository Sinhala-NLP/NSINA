{"Source": "Ada News", "Timestamp": "10 01 2019", "Headline": "තවත් අවුරුදු පහක් ජනපති වෙන්න - මල්වතු අනුනාහිමි", "News Content": "තවත් අවුරුදු පහක් ශ්‍රී ලංකාවේ ජනපති ලෙස කටයුතු කරන්නැයි ජනපති මෛත්‍රීපාල සිරිසේන මහතාට මල්වතු මහා විහාර පාර්ශ්වීය අනුනායක අති පූජ්‍ය ඉඹුල්කුඹුරේ ශ්‍රී සරණංකර විමලධම්මාභිධාන හිමියෝ පැවැසූහ. දිවයිනේ විහාරස්ථාන 60කට අධික ප්‍රමාණයකට පූජා භූමි ඔප්පු ප්‍රධානය කිරිමට කොටුව ජනපති මන්දිරයේ පැවැති උත්සවයකදී උන්වහන්සේ  මේ බව පැවැසූහ. “ඔබතුමා මහා මන්දිර අපේක්ෂා කළේ නෑ. ජනපතිතුමා සඳහා මහ විශාල දැවැන්ත මන්දිරයක් තිබෙනවා. හැබැයි ඒක එතුමා ප්‍රතික්ෂේප කළා. පොඩි තැනක් තමයි තමන් වෙනුවෙන් පාවිච්චියට ගත්තේ. එක ලංකාවටම හා ලෝකයට ඔබතුමා කළ ආදර්ශයක්. එපමණක් නොවේ ඔබතුමා ත්‍රිපිටකය හරියටම ඒක නීතිගත කළා. ජනාධිපතිතුමනි ඔබතුමා හාමුදුරුවරු ගැන ඒ විදියට හිතුවා.. ජනාධිපතිතුමන්ගේ මේ අවුරුදු 4 ඉවරයි. තව අවුරුද්දක් තිබෙනවා. හැබැයි අපි ඔබතුමාට ආරධනා කරනවා ඒ අවුරුද්ද විතරක් නෙමෙයි. ඉදිරියට මේ රට ගොඩනගන්න ඊළග අවුරුදු පහෙත් මේ ශ්‍රී ලංකාවේ ජනාධිපතිවරයා ලෙස කටයුතු කරන්න ශක්තිය ලැබේවා. ඒක අපිට කරන ලොකු පිනක්. ”   ", "URL": "https://www.ada.lk/0/0/0-344241", "Category": "Latest News", "Parent URL": null}