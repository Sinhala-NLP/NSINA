{"Source": "Ada News", "Timestamp": "5 01 2022", "Headline": "දින 14ක නිරෝධායනයට WHO තවම නිර්දේශ කරයි", "News Content": "ඔමික්‍රෝන් ප්‍රභේදය පෙර පැවති කොරෝනා වෛරස් ප්‍රභේදවලට වඩා අඩු බරපතල රෝග ලක්ෂණ ඇති කරන බවට වැඩි සාක්ෂි මතුවෙමින් පවතින අතර, රෝගීන් කෙටි කාලයක් තුළ සුවය ලබන නමුත්, ලෝක සෞඛ්‍ය සංවිධානය (WHO) තවමත් දින 14ක නිරෝධායනයක් නිර්දේශ කරයි. අඩු ආසාදන ඇති රටවල, දිගු නිරෝධායන කාලයක් මගින් ආසාදිත සිද්ධි සංඛ්‍යාව හැකිතාක් අඩු මට්ටමක තබා ගැනීමට උපකාරී විය හැකි බව WHO හි කොවිඩ්-19 සිදුවීම් කළමනාකරණ සහායක කණ්ඩායමේ අබ්දි මහමූද් පැහැදිලි කළේය. \"ඔබේ රටේ ආසාදිත සංඛ්‍යාව ඉතා කුඩා නම්, එම සංඛ්‍යාව තවදුරටත් අඩුවෙන් තබා ගැනීමට ඔබ ආයෝජනය කිරීම (දින 14ක නිරෝධායනය හා මූලික මහජන සෞඛ්‍ය ක්‍රියාමාර්ග තවදුරටත් පවත්වා ගැනීම) වඩා හොඳයි.\" හෙතෙම පැවසීය. දේශීය වසංගතයේ ප්‍රබලත්වය මත පදනම්ව නායකයින් තීරණ ගතයුතු බව පැවසූ ඔහු, ඉතා ඉහළ අවස්ථා සංඛ්‍යාවක් ඇති බටහිර රටවල් මූලික වශයෙන් හුදකලා කාල සීමාවන් කප්පාදු කිරීම යළි සලකා බැලිය යුතු බව හෙතෙම වැඩිදුරටත් පැවසීය. පසුගිය සතියේ, එක්සත් ජනපදයේ රෝග පාලනය සහ වැළැක්වීමේ මධ්‍යස්ථාන (CDC) විසින් කොවිඩ්-19 ආසාදනයකින් පසු පුද්ගලයන්ට හුදකලා වීම සඳහා වන නිර්දේශය දින 10 සිට දින 5 දක්වා කෙටි කරන ලදී.   ", "URL": "https://www.ada.lk/0/0/0-389105", "Category": "International", "Parent URL": null}