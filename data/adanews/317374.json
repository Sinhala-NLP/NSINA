{"Source": "Ada News", "Timestamp": "18 03 2018", "Headline": "ඥානසාර හිමිට වසර තුනක ජපන් වීසා තිබෙනවා", "News Content": "\r\n\tරාජකීය පණ්ඩිත ගලගොඩඅත්තේ ඥානසාර හිමියන්ට වසර තුනක කාලයක් සඳහා ජපන් රජයෙන් වීසා ලැබී තිබෙන බවත්, ඒ අනුව ධර්ම ප්‍රචාර කටයුතුවල යෙදීම සඳහා පසුගිය 09 වැනිදා උන්වහන්සේ එරටට වැඩම කළ බවත් බොදුබල සේනා  සංවිධානය පවසයි.\r\n \r\n\tමීට මාස තුනකට පෙර ලැබුණු එම වීසා සහනය ක්‍රියාත්මක වීම සඳහා මාස තුනක් ඇතුළතදී ජපානයට වැඩම කළ යුතුව තිබූ බවත්, එම ගමන නොවැඩියේ නම් වීසා සහනය අවලංගු වීමට ඉඩ තිබූ බවත් එම සංවිධානය සඳහන් කරයි.\r\n \r\n\tපසුගිය කාලය පුරා ඥානසාර හිමියන්ට එරෙහිව තිබූ නඩු කටයුතු හේතුවෙන් ජපන් ගමන අතපසු වූ බවත්, පසුගිය 07 වැනිදා දිවයිනෙන් පිටත් වීමට අවශ්‍ය කටයුතු යොදා තිබුණද, මහනුවර දිගන ප්‍රදේශයේ ඇතිවූ කලහකාරී සිද්ධිය හේතුවෙන් එම ගමන 09 වැනිදාට යොදා ගැනීමට සිදුවූ බවත් බොදුබල සේනා සංවිධානය වැඩිදුරටත් ප්‍රකාශ කරයි.\r\n \n\n  ", "URL": "https://www.ada.lk/0/0/0-317374", "Category": "Latest News", "Parent URL": null}