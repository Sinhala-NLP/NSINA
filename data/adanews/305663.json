{"Source": "Ada News", "Timestamp": "25 01 2018", "Headline": "ජනවාරි 30 දා GMOA වැඩ වරයි", "News Content": "\r\n\tගැටලු කිහිපයක් මුල්කර ගනිමින් ජනවාරි 30 වන දින උදේ 8.00 සිට දීපව්‍යාප්ත  වැඩවර්ජනයක් සිදුකිරීමට රජයේ වෛද්‍ය  නිලධාරීන්ගේ සංගමයේ විධායක සභාව තීරණය කර තිබෙන බව එම සංගමයේ ලේකම් වෛද්‍ය හරිත අලුත්ගේ මහතා සඳහන් කළේය.\r\n \r\n\tසයිටම් ආයතනය අහෝසි නොකිරීම, වැඩි වූ මුලික වැටුපට අනුව දීමනා ඉහළ නොදැමීම ඇතුළු ගැටලු ගණනාවක් මුල්කර ගනිමින් මෙම වර්ජනය සිදුකිරීමට තීරණය කර තිබෙන බව හෙතෙම පවසා සිටියේය.\r\n \r\n\tමෙම දිනට පෙර ගැටලු විසඳීමට නොහැකි වුවහොත් වැඩවර්ජනය සිදුකිරීම වළක්වා ගැනීමට නොහැකි වන බවද රජයේ වෛද්‍ය නිලධාරීන්ගේ සංගමය සඳහන් කරයි.  \r\n \n\n  ", "URL": "https://www.ada.lk/0/0/0-305663", "Category": "Latest News", "Parent URL": null}