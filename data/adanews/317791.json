{"Source": "Ada News", "Timestamp": "20 03 2018", "Headline": "ෆේස්බුක් නිසා හිටපු යුද හමුදා සාමාජිකයෙක් රිමාන්ඩ්", "News Content": "\r\n\tජාතීන් හා ආගම් අතර සංහිඳියාව නැතිවන ආකාරයෙන් මුහුණු පොතේ ප‍්‍රකාශ ඇතුළත් කළැයි කියමින් සැකපිට අත්අඩංගුවට ගෙන අධිකරණයට ඉදිරිපත් කළ හිටපු යුද හමුදා සාමාජිකයෙකු  බව කියන පුද්ගලයෙකු ලබන මස 03 වැනිදා තෙක් රිමාන්ඩ් භාරයේ රඳවා තැබීමට කොළඹ ප‍්‍රධාන මහෙස්ත‍්‍රාත් ලාල් රණසිංහ බණ්ඩාර මහතා අද (20දා) නියම කළේය.\r\n \r\n\tගම්හ ප‍්‍රදේශයේ පදංචි හිටපු යුද හමුදා සාමාජිකයෙකු බව කියන ශ්‍රීනාත් පෙරේරා නමැත්තෙකු මෙලෙස රිමාන්ඩ් භාරයට පත් කෙරුණි.\r\n \r\n\tසිවිල් හා දේශපාලන අයිතිවාසිකම් පනත යටතේ අධිකරණයට ඉදිරිපත් කොට ඇති සැකකරුට ඇප ලබාදීමේ බලයක් මහෙස්ත‍්‍රාත් අධිකරණයට නොමැති බව කියමින් සැකකරුට ඇප ලබාදීම ප‍්‍රතික්ෂේප කළ මහෙස්ත‍්‍රාත්වරයා සැකකරු රිමාන්ඩ් භාරයේ රඳවා තැබීමට නියම කළේය.\r\n \n\n \r\n\t \r\n \r\n\t \r\n  ", "URL": "https://www.ada.lk/0/0/0-317791", "Category": "Latest News", "Parent URL": null}