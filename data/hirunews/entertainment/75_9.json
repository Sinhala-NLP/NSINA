{
       "Source": "hirunews",
       "Timestamp": "Tuesday, 23 July 2013 - 14:44",
       "Headline": "විද්‍යා බාලන් නිෂ්පාදනයට යොමු වෙයි ද?",
       "News Content": "විද්‍යාබාලන් රඟපාපු කහානි වගේම ඩර්ටි පික්චර් චිත්‍රපටය අති සාර්ථකවනේ තිරගත වුණේ. ඒත් ඇගේ අලූත්ම චිත්‍රපටය ගන්චක්කර් නම් අසාර්ථකයි. එම්රාන් හෂ්මි එක්ක විද්‍යා රඟපාන මේ චිත්‍රපටය බොක්ස් ඔෆීස් වාර්තා අතින් අසාර්ථක වුණත් විද්‍යාගෙ රඟපෑම් ගැන නම් හැමෝම කතා වෙන්නෙ ගොඩක් ඉහළින්.... ගොඩක් නළු නිළියො ටික කාලෙකින් නිෂ්පාදනයට වගේම අධ්‍යක්ෂණයටත් හිත යොමු කරනවනෙ. ඉතින් විද්‍යා බාලනුත් ඒ අඩිපාරෙම යයි ද කියන එක මේ දවස්වල ගොඩක් අයට තියෙන ප්‍රශ්නයක්. මොකද ඇගේ සැමියත් නිෂ්පාදන ක්ෂේත්‍රයට සම්බන්ධ කෙනෙක්නෙ. හැබැයි විද්‍යා නම් කියන්නේ ගෙදර දි කොහොමටත් නිෂ්පාදිකාවක් හැටියට වැඩ කරන නිසා ආයෙ අමුතුවෙන් චිත්‍රපට නිෂ්පාදනය කරන්න ඇයට වුවමනාවක් නෑ කියලයි. ඒ වගේම විද්‍යා බාලන් හීන දැක්කෙ නිළියක් වෙන්නලූ. ඉතින් හැමදාම ඒ හීනෙ තුළ ජීවත් වෙනවා කියලයි ඇය කියන්නේ.",
       "URL": "https://www.hirunews.lk/entertainment/63601/විද්‍යා-බාලන්-නිෂ්පාදනයට-යොමු-වෙයි-ද",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=75"
}