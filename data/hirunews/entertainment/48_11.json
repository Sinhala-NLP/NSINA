{
       "Source": "hirunews",
       "Timestamp": "Sunday, 22 November 2015 - 21:03",
       "Headline": "මිස්ටර් බීන් - බිරිඳට දාපු අලුත් සෙල්ලමෙන් 32 නිළිය බිරිඳ වෙයි",
       "News Content": "මිස්ටර් බීන් -  ලෝකෙම ප්‍රසිද්ධ චරිතයක්. මේ රංගන ශිල්පියා Rowan Sebastian Atkinson. ඔහුගේ බිරිඳ ඉන්දියානු ජාතික Sunetra Sastry. මිස්ටර් බීන්ට ලොවම ආදරය කළත් මිස්ටර් බීන් ආදරය කළේ සුනේත්‍රා ශාස්ත්‍රීට.\nඔවුන් මුලින්ම මුණ ගැහුනේ 1980 දී.  ලෝකෙම ආදරය ලබන Rowan ට සුනේත්‍රා ශාස්ත්‍රීගේ ආදරය විශේෂ වූවා. එහි ප්‍රතිඵලය 1990 පෙබරවාරියේ දී ඔවුන් විවාහ වීමයි. ආදරය තවත් වැඩි කළේ  Lily දුවණිය සහ Benjamin පුතු නිසා.\nපසුගිය වසරේ පෙබරවාරියේ - ඒ කිව්වේ, විවාහ වී වසර 24 කට පසු, මිස්ටර් බීන් ලෝකයාට  අමුතු විහිළුවක් කළා. ඒ   බිරිඳගෙන් වෙන්වන බව පවසමින්. Rowan ගේ ප්‍රකාශය බොහෝ පිරිසක්  විශ්වාස නොකළේ ඔහු \\'මිස්ටර් බීන්\\' වන නිසා.\nකෙසේ වෙතත් මේ වන විට ඒ ප්‍රකාශය තහවුරු වී හමාරයි. පසුගිය 10 වෙනිදා ඔවුන් වෙන්වුණා.\nමිස්ටර් බීන්ට  දැන් වයස 60යි. ඔහුගේ හිටපු බිරිඳ Sunetra Sastry  බී.බී.සී යේ  වේෂ නිරූපණ ශිල්පිනියක්.\nමිස්ටර් බීන්ගේ \\'විහිලුවට\\' වශී වූ තුන්වෙනි පාර්ශවයේ ඇය 32 හැවිරිදි  සිනමා සහ රූපවාහිනී නිළි - ලුයිස් ෆෝඩ් (Louise Ford).",
       "URL": "https://www.hirunews.lk/entertainment/120661/මිස්ටර්-බීන්-බිරිඳට-දාපු-අලුත්-සෙල්ලමෙන්-32-නිළිය-බිරිඳ-වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=48"
}