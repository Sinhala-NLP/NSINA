{
       "Source": "hirunews",
       "Timestamp": "Monday, 19 October 2015 - 9:46",
       "Headline": "ඉන්දීය කෝටි 120ක වියදමින් නිර්මාණය වන චිත්‍රපටයක සුපිරිම ගීතය එළිදක්වයි",
       "News Content": "බොලිවුඩයේ රසික රසිකාවියන්ගේ මීළග සිහිනය එසේත් නොමැති නම් ඔවුන්ගේ දෑස් පිනවීමේ නිර්මාණය \\\"බජිරාඕ මස්තානි\\\" හින්දි චිත්‍රපටයයි. සන්ජේ ලීලා බන්සාලිගේ අධ්‍යක්ෂණයෙන් සහ නිෂ්පාදනයෙන් ඉදිරියේදී රිදී තිරයට පැමිණීමට නියමිත මෙම දැවැන්ත සිනමා චිත්‍රපටයේ සුපිරිතම ගීතය ඊයේ එළිදක්වනු ලැබුවා. එම ගීතයේ නම \\\"දිවානී මස්ථානී\\\" වේ. බොලිවුඩයේ සුරූපී නිළි දීපිකා පදුකෝන් මෙම ගීතයට නර්ථනයෙන් දායකත්වය ලබාදෙන නිසාවෙන් ඇයයි මෙම ගීතය නිකුත් කිරීමේ මුහුරත් උළෙලේ ප්‍රධානීත්වය ගනු ලැබුවේ. අදාළ ගීතයේ ඇය හැඩගැන්වී සිටි ආකාරයෙන්ම දීපිකා මෙම උත්සවයට සහභාගිවී සිටීම විශේෂත්වයක් ගනු ලැබුවා. \\\"දිවානී මස්ථානී\\\" ගීතයේ ගායනයට වරම් ලැබුවේ ජනප්‍රිය ගායිකා ශ්‍රෙයා ගෝෂාල් වීම ද විශේෂත්වයක්. මෙම ගීතයේ වීඩියෝව යූටියුබ් වෙබ් අඩවියට මුදාහරිනු ලැබුවේ ඊයේ (18) දිනයේදීයි. මේ වන විට එම ගීතය නරඹා ඇති සංඛ්‍යාව 83,194ක්. ඉන්දීය රුපියල් කෝටි 120ක වියදමින් නිර්මාණය වන Bajirao Mastani ලබන දෙසැම්බර් මස 18 වැනිදා ලොව පුරා තිරගත වීමට නියමිතයි.\nBajirao Mastani චිත්‍රපටයේ ඊයේ (18) එළිදැක්වූ ‘Deewani Mastani’ ගීතය පහතින් නරඹන්න...\nBajirao Mastani චිත්‍රපටයේ පූර්ව ප්‍රචාරක වීඩියෝව පහතින් නරඹන්න...",
       "URL": "https://www.hirunews.lk/entertainment/118707/ඉන්දීය-කෝටි-120ක-වියදමින්-නිර්මාණය-වන-චිත්‍රපටයක-සුපිරිම-ගීතය-එළිදක්වයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=50"
}