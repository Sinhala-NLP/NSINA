{
       "Source": "hirunews",
       "Timestamp": "Tuesday, 18 July 2023 - 16:51",
       "Headline": "සම්පූර්ණ මිනිස් සිරුරක් හිමි Alice 2.0 කාන්තාව",
       "News Content": "එකපාරටම තේරුම් ගන්න වුණත් මේ ඉන්නේ Alice 2.0 කියන සර්ව සම්පූර්ණ මිනිස් සිරුරක් හිමි කාන්තාවක්.\nඇය නිර්මාණය වන්නේ මහාචාර්ය ඇලිස් රොබට්ස්ගේ අදහසකට අනුවයි.\nමහාචාර්ය ඇලිස් රොබට්ස්ට මේ ගැන අදහස පහළ වී ඇත්තේ 2018 දීයි.\nකෙසේ වෙතත් අවසානයේ දී සර්ව සම්පූර්ණ මිනිස් සිරුරක් ලෙස අර්ථ දැක්විය හැකි පරිදි ඇය මෙම නිර්මාණය ඉදිරිපත් කර තිබෙනවා.\nමහාචාර්ය ඇලිස් Alice 2.0 නිර්මාණය සඳහා පැස්බරක්ගේ වගේ කකුල්, කුඩා ළමයි රැගෙන යන්න කැන්ගරුවෙක්ගේ වගේ පවුච්‍ එකක්, වවුලන්ගේ වගේ කන්, පියයුරු නෙරා නොවන ලෙස පිහිටි පපු පෙදෙස, බුවල්ලෙක්ගේ ඇස්වල අඟත් මේ නිර්මාණයට එකතු කර තිබීම විශේෂත්වයක්.\nමේ සත්ත්ව අවයව යොදා ගැනීම සඳහා ද හේතුවක් ඇති බවයි ඇය පවසන්නේ.\nඒ අනුව ඇය පෙන්වා දෙන්නේ දැනට පරිණාමයේ මිනිසාට හිමි වූ දුර්වලකම් වෙනුවට මෙලෙස පරිණාමය වුණා නම් මිනිස් සිරුර ඉතාම අග්‍රගන්‍ය නිර්මාණයක් වන බවයි.\nමේ පිළිබඳව ඇය 2018 දී Can Science Make Me Perfect? කියලා බිබිසි වාර්තාමය වැඩසටහකුත් සිදු කර ඇති බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/entertainment/341663/සම්පූර්ණ-මිනිස්-සිරුරක්-හිමි-alice-2-0-කාන්තාව",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=4"
}