{
       "Source": "hirunews",
       "Timestamp": "Monday, 06 February 2017 - 10:21",
       "Headline": "ලබන ජුනි මාසයේදී පිටසක්වල ආක්‍රමණයක්",
       "News Content": "සුප්‍රකට ට්‍රාන්ස්ෆෝමර් චිත්‍රපට මාලාවේ නවතම චිත්‍රපටය Transformers The Last Knight මෙම වසරේදී නිකුත් වීමට නියමිතයි.\nහොලිවුඩ් ච්ත්‍රපට අධ්‍යක්ෂ Michael Bayගේ අධ්‍යක්ෂණයෙන් මෙම චිත්‍රපටය නිර්මාණය වී තිබෙනවා.\nතාක්ෂණයෙන් ඉතා දියුණු පිටසක්වල ජීවී කොට්ඨාශයක් හා බැඳුණු ට්‍රාන්ස්ෆෝමර් චිත්‍රපට මාලාවේ අනෙකුත් චිත්‍රපට වලට සාපේක්ෂව වෙනස්ම තේමාවක් යටතේ Transformers The Last Knight චිත්‍රපටය ප්‍රේක්ෂකයන් වෙත ලබාදීමට උත්සහ ගත් බවයි එහි නිෂ්පාදකයක් පවසන්නේ.\nAkiva Goldsmanගේ තිර රචනයෙන් සහ Don Murphy,Tom DeSanto,Lorenzo di Bonaventura,Ian Bryce යන නිෂ්පාදකයන්ගේ එකතුවෙන් නිර්මාණය වී ඇති මෙය, මෙම වසරේ ජුනි මස 23 වනදා ලොව පුරා ප්‍රදර්ශනය ආරම්භ කිරීමට සැලසුම් කර ඇති බවටයි වාර්තා වන්නේ.\nTransformers The Last Knight චිත්‍රපටය නිෂ්පාදනය සදහා ඇමරිකානු ඩොලර් මිලියන 260ක් ($260) වැය වී ඇති බව සදහන්.\nචිත්‍රපටයේ පුර්ව ප්‍රචාරක පටය පහතින්.",
       "URL": "https://www.hirunews.lk/entertainment/153764/ලබන-ජුනි-මාසයේදී-පිටසක්වල-ආක්‍රමණයක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=25"
}