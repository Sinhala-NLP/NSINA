{
       "Source": "hirunews",
       "Timestamp": "Tuesday, 13 October 2015 - 11:23",
       "Headline": "මට සමීප වුනාම සමහරවිට වැඩි අවදානයක් යොමු වෙන්න පුළුවන් - උදයකාන්ත",
       "News Content": "මෙරට චිත්‍රපට කර්මාන්තය මෙන්ම ශ්‍රී ලංකාවේ ප්‍රේක්ෂක ප්‍රේක්ෂිකාවන්ගේ චිත්‍රපට සදහා ඇති රුචිකත්වය පිළිබදව අප ජනප්‍රිය චිත්‍රපට අධ්‍යක්ෂ උදයකාන්ත වර්ණසූරියගෙන් විමසා සිටියා. ඒ සදහා ඔහු පිළිතුරු දුන්නේ මේ ආකාරයෙන්...\n\\\"ඇත්තෙන්ම සිනමාවේ මම විදපු අත්දැකීම් හැටියට මම දකින්නේ විනෝදාත්මක චිත්‍රපට තමයි වැඩි ප්‍රේක්ෂක පිරිසක් නරඹන්නේ. විශේෂයෙන්ම පවුල කියන සංකල්පය වැඩියෙන්ම චිත්‍රපට නරඹන්න එනවා නම් ප්‍රේක්ෂකයන් විදිහට මම හිතන්නේ එතෙන තමයි සාර්ථකත්වය තියෙන්නේ. ඒ සදහා අතිශය විනෝදාත්මක චිත්‍රපට තමයි අපිට බලපාන්නේ.\\\"\nඔබ අධ්‍යක්ෂනය කරන චිත්‍රපට වලට තෝරගන්නේ එකම නළු නිළියන් පිරිසක් කියලා සමහරු කියනවා ?\n\\\"දැන් නළු නිළියන් වෙනුවෙන් මම චිත්‍රපට නිර්මාණය කරන්නේ නැහැ කවදාවත්. මම තිර රචනය නිර්මාණය කරන කොට බොහෝ විට අද ක්ෂේත්‍රයේ ඉන්න නළු නිළියන් මගේ හිතේ මැවෙනවා. ඉතිං ඒ අනුව මම චිත්‍රපටයට නළු නිළියන් තෝරාගන්නවා මිසක් ආ මේ නිළිය හෝ මේ නළුවා ගැන හිතාගෙන පුද්ගලිකව ඒගොල්ලෝ මට දක්වන සහයෝගය උඩ මම එගොල්ලන්ව සම්බන්ධ කර ගන්නේ නැහැ. විශේෂයෙන්ම මම ඒ වෙලාවේ හිතන්නේ නිර්මාණයට ගැලපෙන්නේ කවුද කියන කාරණාව තමයි. හැබැයි බොහෝ විට මෙහෙම වෙන දෙයක් වෙන්න පුළුවන්. මගේ නිර්මාණ වලට සම්බන්ධ වන නළු නිළියන් පිරිසක් ඉන්නවනේ ඉතිං එගොල්ලෝ මට බොහෝම හිතවත් සමීප වුනාම සමහරවිට වැඩිය අවදානයක් එගොල්ලන්ගේ පැත්තට යොමු වෙන්න පුළුවන්.\\\"\nඋදයකාන්ත වර්ණසූරිය සමග අප කළ දුරකථන සංවාදය පහතින් අසන්න...\n[MP3]s118392[/MP3]",
       "URL": "https://www.hirunews.lk/entertainment/118392/මට-සමීප-වුනාම-සමහරවිට-වැඩි-අවදානයක්-යොමු-වෙන්න-පුළුවන්-උදයකාන්ත",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=50"
}