{
       "Source": "hirunews",
       "Timestamp": "Wednesday, 28 October 2015 - 11:06",
       "Headline": "ඉන්දීය රු. කෝටි 300ක සිහිනයේ අවසන් ජවනිකාව අන්තර්ජාලයට",
       "News Content": "ඉන්දීය සුපිරි නළු ශාරුක් ඛාන් රඟන \\\"Dilwale\\\" (හදවත් ඇත්තෝ) හින්දි චිත්‍රපටය මේ වන විට නිර්මාණය කිරීමේ කටයුතු පවතින්නේ අවසන් අදිරයේයි. මෙහි අවසන් ජවනිකාව ඇතුළත් වීඩියෝ පටයක් මේ වන විට එම නිර්මාණ කණ්ඩායම විසින් අන්තර්ජාලයට යොමු කර තිබෙනවා. ඒ අනුව පසුගිය 26 වැනිදා සිට Youtube වෙබ් අඩවියේ ප්‍රදර්ශනය වෙන  \\\"Dilwale\\\" චිත්‍රපටයේ අවසන් ජවනිකාව මේ වන විට නරඹා ඇති සංඛ්‍යාව දෙලක්ෂ හැත්තෑ පන්දහසකට අධිකයි. රෝහිත් ෂෙට්ටිගේ අධ්‍යක්ෂණයෙන් නිර්මාණය වන මෙම චිත්‍රපටය නිෂ්පාදනය කරනු ලබන්නේ ඔහු සහ ශාරුක් ඛාන්ගේ බිරිද වන ගෞරි ඛාන් විසින්වීම ද විශේෂත්වයක්. සුපිරි නළු නිළියන් වන ශාරුක්, කාජල්, වරුන් දවාන් සහ ක්‍රිටී සැනොන් රංගනයෙන් දායකත්වය ලබාදෙනවා. ඒ අනුව \\\"Dilwale\\\" චිත්‍රපටය ලබන දෙසැම්බර් මස 18 වැනිදා ලොව පුරා රිදී තිරයේ තිරගතවීමට නියමිතයි.\nකෙසේ වෙතත් මෙම නිර්මාණය සම්බන්ධයෙන් අදහස් දක්වමින් ශාරුක් පවසන්නේ මෑත කාලයේ තමන් රඟපෑ චිත්‍රපට දෙකක් වන “Chennai Express” ඉන්දීය රුපියල් කෝටි 227ක් ඉපැයූ අතර, “Happy New Year” චිත්‍රපටය ඉන්දීය රුපියල් කෝටි 200ක් ඉපැයූ බවයි. එම ආදායම් වාර්තා බිඳ දමමින් \\\"Dilwale\\\" චිත්‍රපටය ඉන්දීය රුපියල් කෝටි 300කට අධික මුදලක් උපයනු ඇති බවයි ශාරුක් ඛාන් පසුගිය දිනෙක මාධ්‍ය වෙත පවසා ඇත්තේ.\n\\\"Dilwale\\\" චිත්‍රපටයේ අවසන් ජවනිකාව ඇතුළත් වීඩියෝව පහතින් නරඹන්න....",
       "URL": "https://www.hirunews.lk/entertainment/119222/ඉන්දීය-රු-කෝටි-300ක-සිහිනයේ-අවසන්-ජවනිකාව-අන්තර්ජාලයට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=49"
}