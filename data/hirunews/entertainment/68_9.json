{
       "Source": "hirunews",
       "Timestamp": "Saturday, 02 November 2013 - 9:33",
       "Headline": "කින් ඛාන්ගේ උපන් දිනය අද.",
       "News Content": "ලොව පුරා රසික රසිකාවියන් රැසකගේ ආදරය දිනා ගත්ත කින් ඛාන්ගෙ උපන් දිනය අද.\nෂාරුක් ඛාන් තමන්ගේ 48 වන උපන් දිනය සමරන්න මාධ්‍යවේදීන් හැමෝටම අද ගෙදරට එන්න කියලා. ආරංචියේ හැටියට මේ පාර උපන් දිනයට වෙනදටත් වඩා ජයට ගනී වගේ. ඒකට එක හේතුවක් තමයි ෂාරුක්ගෙ පවුලට එකතු වුණ පුංචි අමුත්තා අබ්බ්‍රා. අනිත් හේතුව ඔහු අන්තිමට රඟපාපු චෙන්නායි එක්ස්ප්‍රස් චිත්‍රපටයේ සාර්ථකත්වය.\nනළුවෙක් වගේම නිෂ්පාදකවරයෙක් හැටියටත් සාර්ථක ගමනක් යන ෂාරුක් ඛාන් බොලිවුඞ් ගමන ඇරඹුවෙ 1992දි දීවානා චිත්‍රපටයෙන්. එදා ඉදන් අද වෙනකම් ඔහු චිත්‍රපට 75කට වඩා රඟපාලා තියෙනවා. ඒ හැම චිත්‍රපටයකම අයිතිය ලබා ගන්නලූ දැන් ඔහු හිතාගෙන ඉන්නේ.\nචිත්‍රපටයක රඟපාන්න වැඩිම මුදලක් අය කරන බොලිවුඞ් නළුවන් අතරෙ ෂාරුක් ඛානුත් ඉන්නවා. ඒවා ඇහෙද්දි හිතෙනවා ඇති කොච්චර සුඛෝපභෝගී ජීවිතයක් ද ඔහු ගෙවන්නේ කියලා. ඒත් ඔබ දන්නව ද රඟපෑම නිසා ෂාරුක්ට දවසටම නිදා ගන්න වෙන්නේ පැය 4යි කියලා. මෙච්චර මහන්සි වෙලා සල්ලි හම්බ කරනවා වගේම ඔහු ඉන්නේ විශාල රසික පිරිසකුත් හම්බ කරගෙන. අපි හැමෝම ෂාරුක්ගෙ රසිකයොනෙ. එතකොට ෂාරුක් කාගේ රසිකයෙක් ද ?\nජීවිතේ හැමදෙයක්ම සාර්ථක කර ගත්ත ෂාරුක් එකම එක දෙයක් ගැන විතරක් දුක්වෙනවා. ඒ මුළු ලෝකයම තමන්ගේ රගපෑම් දැකලා සතුටු වෙද්දි ඒ සතුට ලබන්න දෙමව්පියෝ ජීවතුන් අතර නැති එක. මොකද ෂාරුක් නළුවෙක් වෙන්න කලිනුයි අම්මයි තාත්තයි මිය ගියේ.",
       "URL": "https://www.hirunews.lk/entertainment/70539/කින්-ඛාන්ගේ-උපන්-දිනය-අද",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=68"
}