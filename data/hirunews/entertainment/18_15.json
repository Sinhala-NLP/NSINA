{
       "Source": "hirunews",
       "Timestamp": "Wednesday, 02 August 2017 - 14:41",
       "Headline": "බර්ටි ගුණතිලක 93 වන ජන්ම දිනය සමරයි",
       "News Content": "බර්ටි ගුණතිලක, ඇනස්‌ලි ඩයස්‌, සැමුවෙල් රොඩ්රිගූ තුන් කට්ටුව ගුවන් විදුලිය, වේදිකාව මෙන්ම පසුව රුපවාහිනිය හරහා රට ම සිනා සාගරයක ගිල් වූ අවධියයි.\nඔවුන් සමග සිටි මර්සි එදිරිසිංහ ද එහි දී අමතක කළ නොහැකි චරිතයක්.\nඅද අගෝස්තු 02 වනදා බර්ටි ගුණතිලකයන්ගේ 93 වන ජන්ම දිනයයි.\nඋපන් දිනය දා ගොඩකවෙල ඔහුගේ නිවසට ගොඩ වූ හිරුට පුංචි උපන් දින සැමරුමකටත් එක වීමට අවස්තාව ලැබුනා.\nගතින් දුබලව සිටියත්, ඔහුගේ හාස්‍ය තවමත් තරුණ බව නොකියාම බැහැ.\nඔහුගේ විකට කලාවේ අමතක නොවන හස්‍යයෝත්පාදනයක් වන්නේ  \\\"ඌ මට ගැහැව්වා. මට ඌ ගැහැව්වා\\\"  යනුවෙන් කියවුන විනෝද සමය වැඩසටහනයි.\n1954 ගුවන් විදුලියේ ආරම්භ වූ විහිළු තහළු වැඩසටහනේ තුන් කට්‌ටුවෙන් අද ජීවත්ව සිටින එකම සාමාජිකයා වන්නේ ද  බර්ටි ගුණතිලකයි.\nමහනුවර උපන් ඔහු කුලියාපිටිය ගල්පොල විද්‍යාලයේ උප ගුරුවරයකු වශයෙන් සේවය කර සිංහල බෞද්ධයා පත්තරයේ සෝදුපත් කියවන්නකු ලෙස කාලයක්‌ කටයුතු කළා.\n1951 වර්ෂයේ බණ්‌ඩා නගරයට පැමිණීම චිත්‍රපටයෙන් සිනමාවට පිවිසි බර්ටි සිකුරු ලියා, ජීවන ගංගා, සමාජ සතුරෝ, චූඩා මාණික්‍යය. සමුගනිමි සැමියනි, ශීත සමීරේ ඇතුළු චිත්‍රපට හැටක පමණ රඟපෑවා.\nමතක් කරමින් සිනාසිය හැකි විහිළුවෙන් රටක මිනිසුන්ගේ ආයුෂ වැඩි කළ ඔහුට හිරු, ආයුබෝ වේවා යි ප්‍රර්ථනා කරන්නෙමු.",
       "URL": "https://www.hirunews.lk/entertainment/167432/බර්ටි-ගුණතිලක-93-වන-ජන්ම-දිනය-සමරයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=18"
}