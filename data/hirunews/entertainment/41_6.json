{
       "Source": "hirunews",
       "Timestamp": "Friday, 08 April 2016 - 8:07",
       "Headline": "අක්ෂේ කුමාර් ලන්ඩනයේදී අත්අඩංගුවට",
       "News Content": "සුපිරි බොලිවුඩ් නලු අක්ෂේ කුමාර් ලන්ඩනයේ ආරක්ෂක අංශ විසින් සිය භාරයට ගෙන තිබෙනවා.\nඒ ලන්ඩනයේ හීත්‍රෝ ජාත්‍යන්තර ගුවන් තොටුපලේදීයි.\nආරක්ෂක අංශ භාරයට ගැනුනු සුපිරි නලුවාගෙන් පැය එක හමාරක් පමණ ප්‍රශ්ණ කර ඇති බවයි විදෙස් පුවත් සේවාවල දැක්වෙන්නේ.\nලන්ඩනයේ සිට ඉන්දියාවේ මුම්බායි නුවර දක්වා පැමිණීමට සුදානම්ව සිටි අවස්ථාවේදීයි ඔහු ආරක්ෂක අංශ භාරයට පත්වී ඇත්තේ.\nඅක්ෂේ කුමාර් සතුව තිබු වීසා බලපත්‍රයේ තිබු දෝශයක් හේතුවෙන් ඔහු මෙම සිදුවීමට මුහුණපා ඇතැයි සඳහන්.\nඉදිරියේදී පැමිණීමට නියමිත චිත්‍රපටයක රූගත කිරීම් සඳහා දින 15 ක කාලයකට අක්ෂේ කුමාර් ලන්ඩනයට පැමිණ තිබුනා.\nඔහු සිය පුහුණුකරුවා සමග යළිත් පැමිණීමට සුදානම් වු අවස්ථාවේදීයි හීත්‍රෝ ගුවන්තොටුපල බලධාරීන් වීසා ගැටලුව පිළිබඳ විමර්ශණ සිදුකර ඇත්තේ.\nවිමර්ශණ අවසන් වන තෙක් පැය එක හමාරක පමණ කාලයක් ඔහු සාමාන්‍ය මගීන් ගැවසෙන ස්ථානයේ රඳවා තැබීමට ද ආරක්ෂක නිලධාරීන් කටයුතු කර තිබෙනවා.\nඑහිදී ඔහුට ලන්ඩනයේ සිනමා රසිකයන්ගෙන් ද හිමිවී ඇත්තේ ඉහළ ප්‍රතිචාරයක්.\nකෙසේවෙතත් වෙනත් ස්ථානයක තමා රඳවා තබන ලෙසට අක්ෂේ කුමාර් කල ඉල්ලීම ද හීත්‍රෝ ගුවන්තොටුපල බලධාරීන් ප්‍රතික්ෂේප කර ඇති බවයි ඉන්දීය පුවත් සේවා සඳහන් කලේ.",
       "URL": "https://www.hirunews.lk/entertainment/130367/අක්ෂේ-කුමාර්-ලන්ඩනයේදී-අත්අඩංගුවට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=41"
}