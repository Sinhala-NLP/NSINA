{
       "Source": "hirunews",
       "Timestamp": "Saturday, 23 March 2013 - 14:01",
       "Headline": "සල්මන් ඛාන්, සයිෆ් අලි ඛාන් සහ තාබුට එරෙහිව නඩු.",
       "News Content": "ජනප්‍රිය බොලිවුඞ් රංගන ශිල්පීන් වන සල්මන් ඛාන්, සයිෆ් අලි ඛාන් සහ රංගන ශිල්පිනී තාබු යන අයට එරෙහිව ඉන්දියවේ ජෝදාපූර් හි අධිකරණය නඩුවක් ගොනුකොට තිබෙනවා. ඒ මීට වසර 14 කට පෙර රාජස්ථාන් හි වන රක්ෂිතයක මුවන් දඩයම් කිරීම හේතුවෙන්. මීට පෙර එහිදී ගිනි අවි භාවිතා කිරීම සම්බන්ධයෙන් සල්මන් ඛාන්ට දඩුවම් නියම කළා. කෙසේ වුවත් රංගන ශිල්පී සයිෆ් අලී ඛාන් සහ රංගන ශිල්පිනී තාබුට මුවන් දඩයම් කිරීම සහ සල්මන් ඛාන් ඊට පෙළඹවීම යන චෝදනා ගොනු කර ඇති අතර සල්මන් ඛාන් වෙත නීතිවිරෝධී ජනරාශිය සහ සතුන් දඩයම් කිරීම යන චෝදනා එල්ල කර තිබුණා. මෙම චෝදනාවලට මොවුන් වැරදිකරුවන් වුවහොත් වසර 6 කට සිර දඩුවම් නියම විය හැකි බවයි ඉන්දීය මාධ්‍ය වාර්තා කරන්නේ. මේ අතර පසුගියදා මුම්බායි හි සිදුවූ බෝම්බ පිපිරීමක් සම්බන්ධයෙන් සුපිරි බොලිවුඞ් නළු සන්ජේ දත් ට වසර 5 ක සිර දඩුවම්ද නියම කළා.",
       "URL": "https://www.hirunews.lk/entertainment/55814/සල්මන්-ඛාන්-සයිෆ්-අලි-සහ-තාබුට-එරෙහිව-නඩු",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=81"
}