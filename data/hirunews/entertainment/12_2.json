{
       "Source": "hirunews",
       "Timestamp": "Monday, 07 May 2018 - 14:05",
       "Headline": "හෙළයේ ළමා රංගාභිෂේකය \\\"හිරු SUPER HERO\\\" සම්මානය සත්සරණි චංචලා දිනාගනී - Video & Photos",
       "News Content": "ශ්‍රී ලාංකීය ටෙලිවිෂන් ඉතිහාසයේ එතෙක් මෙතෙක් සිදු නොවූ සුරතල් වියේ දඟයින්ගේ රංගනයේ විශිෂ්ටයින් සොයා යන හෙළයේ ළමා රංගාභිෂේකය \\\"හිරු SUPER HERO\\\"වැඩසටහනේ අවසන් මහා තරඟය ඊයේ දිනයේ පැවැත්වුණා.\nමෙම \\\"හිරු SUPER HERO\\\"වැඩසටහනේ අවසන් මහා තරඟය සඳහා අති දක්ෂයින් 7 දෙනෙකු තරඟවැදුනු අතර සගීතා මෙත්ෂානි, මෙසිත් චතුමිණ,  සත්සරණි චංචලා,  කෙනෝලි සමරවික්‍රම,  සහන් නෙත්සර,  ශයලි සවින්ද්‍යා සහ දෙව්මි ඕෂධී යන දරුවන් 7 දෙනා අවසන් මහා තරඟය සඳහා සුදුසුකම් ලැබුවා..\nඑහිදී ලාංකීය සිනමාවට හිරුගෙන් දායාදවන දක්ෂතම නළු නිළි පරපුරේ රංගන ප්‍රතිභාව උදෙසා  පිදෙන \\\"හිරු SUPER HERO\\\" සම්මානයෙන් පිදුම් ලැබීමට සත්සරණි චංචලා දැරිය සමත්වුණා.\nතරඟයෙන් ජයගෙන ප්‍රථමයා වූ සත්සරණි චංචලා දැරියට හිමි සම්මානය ආසියානු මාධ්‍ය ජාලයේ ප්‍රධාන විධායක නිලධාරී වින්සන් සිල්වා මහතාගේ සුරතින් පිරිනැමුණා.\nඅවසන් වටයට තේරුණු 7 දෙනාට සහ සදීප් සිහශ්‍රී යන සියළු දෙනා හට ලැප්ටෝප් පරිඝණක සහ ඉදිරියේදී නිෂ්පාදනය කරන නවතම නිර්මාණ සඳහා රංගන වරම් හිමිවන විශේෂ ලිපියක්ද හිරු ටීවී වෙතින් තිළින කළා.\nඔවුන්ට හිමි එම ත්‍යාගයන් සිංහල සිනමාවේ විකට රජු ටෙනිසන් කුරේ සහ ප්‍රවීන රංගන ශිල්පිනී දිල්හානි ඒකනායක යන දෙදෙනා අතින් පිරිනැමුණා.\nසම්මානයට පත් දරුවන්ගේ නම් පහතින් දැක්වේ\nහිරු SUPER HERO - සත්සරණි චංචලා\nහොඳම ප්‍රහසන නිළිය - කෙනෝලි සමරවික්‍රම\nහොඳම සහය නිළිය  - සගීතා මෙත්ෂානි , දෙව්මි ඕෂධී\nහොඳම සහය නළුවා - සහන් නෙත්සර\nජනප්‍රියම නිළිය - කෙනෝලි සමරවික්‍රම\nජනප්‍රියම නළුවා - මෙසිත් චතුමිණ\nහොඳම නළුවා - මෙසිත් චතුමිණ\nහොඳම නිළිය - සත්සරණි චංචලා\nසම්පූර්ණ වීඩියෝව මෙතනින් බලන්න.",
       "URL": "https://www.hirunews.lk/entertainment/190170/හෙළයේ-ළමා-රංගාභිෂේකය-හිරු-super-hero-සම්මානය-සත්සරණි-චංචලා-දිනාගනී-video-photos",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=12"
}