{
       "Source": "hirunews",
       "Timestamp": "Thursday, 20 June 2013 - 9:09",
       "Headline": "සෝනම් කපූර්ට හොලිවුඩයෙන් අවස්ථාවක්.",
       "News Content": "සුරූපී බොලිවුඞ් නිළි සෝනම් කපූර්ට හොලිවුඞ් යන්න අවස්ථාවක් ලැබිලලූ. කරී ඉන් ලව් කියන මේ චිත්‍රපටයේ ප්‍රධාන චරිතය ලැබිල තියෙන්නේ ඇයට. ඒ වගේම චිත්‍රපටය අධ්‍යක්ෂණය කරන්නේ චන්ද්‍රමුක්ති දමිල චිත්‍රපටය අධ්‍යක්ෂණය කරපු පී.වාසු. ආරංචියේ හැටියට සෝනම්ගේ තාත්තා අනිල් කපූරුත් මේ චිත්‍රපටයෙ රඟපානවලූ.\nහැබැයි ඉතින් පුරුදු විදිහට අනිත් හැමෝම වගේම සෝනම් කපූරුත් මේ කථාව ප්‍රතික්ෂේප කරනවා. හැබැයි එක එක භාෂාවලින් නිර්මාණය වෙන චිත්‍රපටවල රඟපාන්න නම් ඇය කැමතිලූ.\nසෝනම් කියන විදිහට භාෂාව කවදාවත් ඇයට බාධාවක් නෙවේලූ. ඒ වුණාට එකම විදිහෙ චරිත නැතුව විවිධ චරිත ලැබුණොත් විතරලූ සෝනම්  ඕනම චිත්‍රපට එකක් භාර ගන්නෙ.",
       "URL": "https://www.hirunews.lk/entertainment/61365/සෝනම්-කපූර්ට-හොලිවුඩයෙන්-අවස්ථාවක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=78"
}