{
       "Source": "hirunews",
       "Timestamp": "Tuesday, 07 February 2017 - 10:10",
       "Headline": "මුහුදෙන් මතු වූ කොල්ලකරුවන් පිරිසක් සමඟ ජැක් ස්පැරෝ නැවතත් සටනක",
       "News Content": "ලොවපුරා ප්‍රේක්ෂකයන් ඉතා ආදරයෙන් වැළදගත් Pirates of the caribbean චිත්‍රපට මාලාවේ නවතම චිත්‍ර පටය Pirates of the caribbean Dead Men Tell No Tales හි පුර්ව ප්‍රචාරක පටය පසුගියදා නිකුත් වුණා.\nසුප්‍රකට හොලිවුඩ් නළු Johnny Depp මෙම චිත්‍රපටයේද ප්‍රධාන චරිතය සදහා පණ පොවන අතර Brenton Thwaites, Kaya Scodelario, Geoffrey Rush, Orlando Bloom වැනි දක්ෂ නළු නිළියන් රැසක් සෙසු චරිත සදහා දායක වී තිබෙනවා.\nඇමරිකානු ඩොලර් මිලියන 315ක පිරිවැයක් දරමින් නිර්මාණය කෙරෙන මෙම චිත්‍රපටය හොලිවුඩයේ ජනප්‍රිය චිත්‍රපට අධ්‍යක්ෂවරුන් දෙදෙනෙක් වන Joachim Rønning සහ Espen Sandbergගේ අධ්‍යක්ෂණයෙන් නිර්මාණය වුවක්.\nමෙම වසරේ මැයි මස 25 වනදා ඇමරිකාවේදී ප්‍රදර්ශනය ආරම්භ කිරීමට කටයුතු සැලසුම් කර ඇති අතර මෙම චිත්‍රපට මාලාවේ අනෙකුත් චිත්‍රපට මෙන්  Pirates of the caribbean Dead Men Tell No Tales චිත්‍රපටයද ඉහළ අදායම් ලබන නිර්මාණයක් වනු ඇතියි නිෂ්පාදකයන් විශ්වාස කරනවා.\nචිත්‍රපටයේ පුර්ව ප්‍රචාරක පටය පහතින්.",
       "URL": "https://www.hirunews.lk/entertainment/153852/මුහුදෙන්-මතු-වූ-කොල්ලකරුවන්-පිරිසක්-සමඟ-ජැක්-ස්පැරෝ-නැවතත්-සටනක",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=25"
}