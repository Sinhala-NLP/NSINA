{
       "Source": "hirunews",
       "Timestamp": "Sunday, 10 January 2016 - 10:29",
       "Headline": "පිං පොං \\'මාලයක් කඩා\\' ගුටි කයි",
       "News Content": "රජිත හිරාන්,  නැතිනම් \\'පිං පොං\\' ජීවිතයේ ලොකු වෙනසක් බලාපොරොත්තුවෙන් හිටියා කිව්වනේ. ඔන්න  ළඟ දී හොඳටම ගුටිකාලා. මතක හිටින වැඩේ කියන්නේ උපන් දිනේ දවසේ තමයි ඒ තෑග්ග  ලැබිලා තියෙන්නේ. විනෝදයෙන් හිටිය දවසනේ.\nඑදා  සුනිල් ශ්‍රීගේ \\'තොත්ත බබාලා\\' ගමට ඇවිත්. රජිත යාළුවො දෙන්නෙකුත් එක්ක බලන්ට ගිහින්. යනකොටත්  \\'හවුස් ෆුල්. රුපියල් සීයක් දීලා ඇතුළට ගියා කියමුකෝ...\n\\'තොත්ත බබාලා\\' වැඩ ඉවර කරන කොට  රෑ බෝ වෙලා. රජිත යාළුවො දෙන්නත් එක්කම ගෙදරට දුවනවා. පිං පොං ඉස්සරහින්. අර දෙන්නා පිටුපස්සෙන්.\nඅතර මගදී එක්තරා හැඩි  දැඩි හයේ හතරේ \\'පොරක්\\' - පිං පොං  අල්ලගෙන... කතා කරන්ට දීලත් නෑ .... වැදුණ කම්මුල් පාරට කන් දෙකත් \\'කීං\\' ගානවා... මෙන්න බොලේ  පිං පොං ට දිගට හරහට නෙලනවා.....\nඅර මනුස්සය හිතල තියෙන්නේ පිං පොං හොරෙක් කියලා.... මාලයක් කඩා ගෙන යන හින්දා තව දෙන්නෙක් පන්නගෙන එනවා කියලා....\n\\'මරු උපන් දින තෑග්ග\\'.... පිං පොං අදටත් කියනවා...",
       "URL": "https://www.hirunews.lk/entertainment/123715/පිං-පොං-මාලයක්-කඩා-ගුටි-කයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=46"
}