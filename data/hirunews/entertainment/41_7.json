{
       "Source": "hirunews",
       "Timestamp": "Thursday, 07 April 2016 - 14:24",
       "Headline": "තරගාවලියේ වීරයා වු කෝලිට අමතක නොවන තෑග්ගක්",
       "News Content": "ඉන්දීය සුපිරි පිතිකරු විරාත් කෝලි සහ අනුෂ්කා ශර්මා දෙදෙනා එක්ව මුම්බායි නුවර හෝටලයකදී රාත්‍රී ආහාරය ගෙන ඇතැයි ඉන්දීය මාධ්‍ය අනාවරණ කර තිබෙනවා.\nඔවුන් දෙදෙනා එහිදී දීර්ඝ සාකච්ඡාවක නිරතවී ඇති බවයි හෙළිවී ඇත්තේ.\nඑම සාකච්ඡාවෙන් පසු විරාත් කෝලි සහ අනුෂ්කා ශර්මා ඉතා සතුටින් සිටි බව ද ඉන්දීය මාධ්‍ය ප්‍රකාශ කර තිබෙනවා.\nඔවුන් පෙන්වා දෙන්නේ බිඳ වැටී ඇති ප්‍රේමය යළිත් ඇතිකර ගැනීමට ඔවුන් දෙදෙනා උත්සාහයක නිරත වෙමින් සිටින බවයි.\nඉන්දීය සුපිරි පිතිකරු විරාත් කෝලි සහ අනුෂ්කා ශර්මා අතර පැවති ප්‍රේම සම්බන්ධතාව බිඳ වැටී ඇති බවටයි පසුගියදා ඉන්දීය මාධ්‍ය අනාවරණ කර තිබුනේ.\nකෙසේවෙතත් එම කරුණ සත්‍යයක් ද යන්න සම්බන්ධයෙන් ඔවුන් දෙදෙනා මෙතෙක් කිසිදු ප්‍රකාශයක් කර නැහැ.\nඔවුන් තමන් කැමති මාවතක් අනුගමනය කිරීමට තීරණය කර ඇති බවට ඉන්දීය මාධ්‍ය සඳහන් කර තිබුනා.\nක්‍රීඩාවේදී විරාත් කෝලිගේ ඇතැම් පසුබැසීම්වලට හේතුව අනුෂ්කා ශර්මා බවටයි සමාජ මාධ්‍ය ඔස්සේ ඇතැම් පිරිස් චෝදනා කර තිබුනේ.\nඊට ප්‍රතිචාර දක්වමින් විරාත් කෝලි සඳහන් කර සිටියේ එවැනි ප්‍රචාර පිළිබඳ තමා දැඩිව කණගාටුවට පත්වන බවයි.\nකිසියම් තරුණියකට එවැනි ආකාරයෙන් චෝදනා කිරීම නුසුදුසු බවට ද ඔහු ප්‍රකාශකර තිබුනා.\nවිරාත් කෝලි පසුගියදා අවසන් වු 20 යි 20 ලෝක කුසලාන තරගාවලියේ වීරයා සම්මානය ද හිමිකර ගත්තා.",
       "URL": "https://www.hirunews.lk/entertainment/130334/තරගාවලියේ-වීරයා-වු-කෝලිට-අමතක-නොවන-තෑග්ගක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=41"
}