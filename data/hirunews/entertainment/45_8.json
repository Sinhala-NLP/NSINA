{
       "Source": "hirunews",
       "Timestamp": "Wednesday, 03 February 2016 - 18:11",
       "Headline": "පුනම් පාණ්ඩේගෙන් චෝදනාවක්",
       "News Content": "තමා රහසිගතව ගබ්සාවක් සිදුකරගෙන ඇතැයි පළවන වාර්තා බොලිවුඩයේ සුපිරි නිළියක් වන පුනම් පාන්ඩේ ප්‍රතික්ෂේප කරනවා.\nමෙම අසත්‍ය පුවත්වලට එරෙහිව නීතිමය පියවර ගැනීමට සුදානම් වන බවයි ඇය මාධ්‍ය වෙත හෙළිකර ඇත්තේ.\nඑමෙන්ම සිය ට්විටර් ගිණුම ඔස්සේ පණිවුඩයක් නිකුත් කරන පුනම් පාණ්ඩේ මාධ්‍යයට මෙහිදී චෝදනාවක් ද කර තිබෙනවා.\nකිසියම් පුවතක් වාර්තා වු පමණින් එය ප්‍රසිද්ධියට පත් නොකර එහි සත්‍ය අසත්‍යතාව සොයා බැලිය යුතු බවයි ඇය ප්‍රකාශකර ඇත්තේ.\nතමා ගබ්සාවක් සිදුකරගෙන ඇති බවට පළවු වාර්තා සම්බන්ධයෙන් දැඩි කෝපයට මෙන්ම කණගාටුවට පත්වු බව ද සුපිරි නිළිය පෙන්වා දෙනවා.\nගබ්සාවක් සිදුකරගෙන ඇති බවට පුවත් පළකල වෙබ් අඩවිවලට එරෙහිව නීතිමය පියවර ගන්නා බවයි ඇය අවධාරණය කර ඇත්තේ.\nනිරූපන ශිල්පිණියක් ලෙස ගමන් ආරම්භ කල පුනම් පාණ්ඩේ මේවන විට බොලිවුඩ් මෙන්ම තෙලිගු සිනමාව ඇතුලු ක්ෂේත්‍ර රැසක ඉහළ ප්‍රසාදයක් හිමිකරගෙන තිබෙනවා.",
       "URL": "https://www.hirunews.lk/entertainment/125396/පුනම්-පාණ්ඩේගෙන්-චෝදනාවක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=45"
}