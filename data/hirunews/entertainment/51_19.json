{
       "Source": "hirunews",
       "Timestamp": "Wednesday, 16 September 2015 - 10:06",
       "Headline": "ලින්ඩ්සේ ලෝහන් මාස තුනක් රියදුරාට කළදේ",
       "News Content": "හොලිවුඩයේ ජනප්‍රිය නිළියක් වන ලින්ඩ්සේ ලෝහන් පසුගිය කාලය පුරාවටම විවිධ චෝදනා එල්ල වුණා. ඒ අනතුරක් සිදුකර පලා යාම සහ උසාවියේදි නියමිත මුදලක් නොගෙවා පැහැර හැරීමේ සිදුවීමයි.\nනමුත් මේ වන විට ලින්ඩ්සේ ලෝහන් සම්බන්ධයෙන් අලුත්ම පුවතක් නැවතත් මතුවෙමින් තිබෙනවා. ඒ ඇය විසින් තම රියදුරා වන එඩිසන් රිකීට 2012 වර්ෂයේ අගෝස්තු මස සිට ඔක්තෝම්බර් මස දක්වා වැටුප් නොගෙවීමයි. අදාළ රියදුරා එරට මාධ්‍ය වෙත පවසා ඇත්තේ ලින්ඩ්සේ වෙනුවෙන් සැපයූ ප්‍රවාහන පහසුකම් වෙනුවෙන් ඇමෙරිකන් ඩොලර් 25,561ක මුදලක් සහ ඇය වෙනුවෙන් හෝටලයකට ගෙවන ලද ඩොලර් 1439ක මුදල තමන්ට අවශ්‍ය බවයි.\nඒ වෙනුවෙන් අදාළ රියදුරා පසුගියදා ලින්ඩ්සේට විරුද්ධව අධිකරණයෙහි නඩුවක් ද ගොනු කර තිබෙනවා.",
       "URL": "https://www.hirunews.lk/entertainment/116655/ලින්ඩ්සේ-ලෝහන්-මාස-තුනක්-රියදුරාට-කළදේ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=51"
}