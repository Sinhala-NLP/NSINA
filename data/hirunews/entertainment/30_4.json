{
       "Source": "hirunews",
       "Timestamp": "Friday, 25 November 2016 - 11:10",
       "Headline": "දියණියගේ අනාගතය ගැන අභිෂේක් බච්චන් රසිකයන්ට කියයි",
       "News Content": "තම දියණියගේ අනාගත බලාපොරොත්තුවලට කිසිදු බලපෑමක් නොකරන බව බොලිවුඩ් නලු අභිශේක් බච්චන් පවසනවා.\nආරාද්යා, අභිෂේක් සහ අයිශ්වර්යා රායි බච්චන්ගේ පළමු දරුවායි.\nසිය ටිවිටර් ගිණුම වෙත ලැබෙන ප්‍රශ්ණවලට පිළිතුරු සපයමින් සුපිරි නලුවා සඳහන් කර ඇත්තේ දියණියගේ කැමැත්ත අනුව ඉදිරි මාවතක් තෝරා ගැනීමට ඇයට අනාගතයේදී හැකියාව පවතින බවයි.\n2007 වසරේ විවාහ දිවියට පත්වු අයිශ්වර්යාට සහ අභිෂේක් බච්චන යුවළගේ පළමු දරුවා වු ආරාද්යා දියණිය ඉපදුනේ 2011 වසරේ නොවැම්බර් 16 වනදායි.\nඇයට වසර 5 ක් සපිරීම වෙනුවෙන් පසුගියදා උපන්දින සාදයක් ද සංවිධාන කර තිබුනා.\nපළමු දියණිය බච්චන් පවුලේ සාමාජිකයන් මෙන් කලාව දෙසට යොමුවනු ඇති ද යන්න ටිවිටර් ගිණුම ඔස්සේ රසිකයන් අභිෂේක්ට ප්‍රශ්ණ යොමුකර තිබුනා.\nඊට ප්‍රතිචාර දක්වමින් ඔහු ප්‍රකාශ කලේ දියණිය ආදරය කරන මෙන්ම ඇය කැමැත්තෙන් පසුවන දෙයක් කිරීමට ඇයට ඉඩ ප්‍රස්ථාව ලබාදෙන බවයි.\nඑමෙන්ම ළමයකු ලෙසට ඇයට සතුටුවිය හැකි මාවත් පෙන්වා දීම සිය වගකීම වන අතර ඇය තෝරා ගන්නා මාවත කුමක් වුව ද එමගින් තමා ද සතුටුවන බවයි අභිෂේක් බච්චන් සඳහන් කලේ.\nදියණිය සහ බිරිඳ යන දෙදෙනාගෙන් වැඩි වශයෙන් ආදරය කරන්නේ කාට ද යන්න යොමුවු පැනයකට ද සුපිරි නලුවා පිළිතුරු ලබාදී තිබෙනවා.\nඔහු ප්‍රකාශකර ඇත්තේ බිරිඳට සහ දියණියට යන දෙදෙනාටම එක ලෙස ආදරය කරන බවයි.",
       "URL": "https://www.hirunews.lk/entertainment/148289/දියණියගේ-අනාගතය-ගැන-අභිෂේක්-බච්චන්-රසිකයන්ට-කියයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=30"
}