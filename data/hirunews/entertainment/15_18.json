{
       "Source": "hirunews",
       "Timestamp": "Tuesday, 12 December 2017 - 12:35",
       "Headline": "ක්‍රිකට් පිටිය සහ බොලිවුඩ් තිරය එකට එක්කළ කෝලි - අනුෂ්කා විවාහය",
       "News Content": "ඉන්දීය ක්‍රිකට් කණ්ඩායම් නායක විරාත් කෝලි සහ ජනප්‍රිය බොලිවුඩ් රංගන ශිල්පීනි අනුෂ්කා ශර්මා අතර විවාහය ඊයේ සිදු වුණා.\nඉතාලියේ මිලානෝ නුවර පැවති මෙම මංගල උත්සවයට විරාත් කෝලිගේ සහ අනුෂ්කා ශර්මාගේ පවුල් වල සමීපතමයන් එක්ව සිටි බවයි වාර්තා වන්නේ.\nවිවාහය හේතුවෙන් ශ්‍රී ලංකාව සමඟ පැවැත්වෙන එක්දින තරඟාවලියට විරාත් කෝලි එක වන්නේ නැහැ.\nලබන 21 වනදා ඉන්දියාවේ දිල්ලි නුවරදී ද මොවුන්ගේ විවාහය වෙනුවෙන් උත්සවයක් පැවැත්වීමට සැලසුම්කර ඇති බවයි ඉන්දීය මාධ්‍ය වාර්තා කරන්නේ.\nවිරාත් කෝලි සහ අනුෂ්කා ශර්මාඅතිනත ගැනීම වෙනුවන්  ජනප්‍රිය ක්‍රිකට් ක්‍රීඩකයින් සහ බොලිවුඩ් රංගන ශිල්පින් සිය ට්විටර් ගිණුම් ඔස්සේ ඔවුන් දෙදෙනාට සුභ පැතුම් එක්කර තිබුණා.\nජනප්‍රිය ක්‍රිකට් ක්‍රීඩකයින් සහ බොලිවුඩ් රංගන ශිල්පින් සහ ශිල්පිනියන් සුභ පැතුම් එක්කර තිබූ අයුරු පහතින්.",
       "URL": "https://www.hirunews.lk/entertainment/178185/ක්‍රිකට්-පිටිය-සහ-බොලිවුඩ්-තිරය-එකට-එක්කළ-කෝලි-අනුෂ්කා-විවාහය",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=15"
}