{
       "Source": "hirunews",
       "Timestamp": "Friday, 12 May 2017 - 9:46",
       "Headline": "ආසියානු සංචාරය අවලංගු කළ පිට්බුල්ගේ කළමනාකාරීත්වය නිවේදනය කරයි",
       "News Content": "නොවැළැක්විය හැකි හේතුවක් නිසා ඇමරිකානු පොප් ගායක පිට්බුල්ගේ ආසියානු සංචාරය අවලංගු කළ බව ඔහුගේ කළමනාකාරීත්වය නිවේදනය කළා.\nඑහි ප්‍රතිඵලයක් ලෙස පිට්බුල්ගේ ආසියානු සංචාරයට අයත් ජපානය, සිංගප්පූරුව, හොංකොං, කොරියාව, තායිලන්තය, ඉන්දුනීසියාව, තායිපේ සහ ශ්‍රී ලංකාවේ පැවැත්වීමට නියමිතව තිබූ සංදර්ශන අවලංගු වනවා.\nසංචාරය අවලංගු කිරීම නිසා ඇතිවු සංගීත රසකාමීන්ට ඇතිවු අපහසුතාව පිළිබඳව කණස්සල්ල පළ කරන බවයි පිට්බුල්ගේ කළමනාකාරීත්වය නිවේදනය කළේ.\nපිට්බුල්ගේ ශ්‍රී ලංකාවේ සංදර්ශනය සඳහා මුදල් ගෙවා ලබාගත් ප්‍රවේශ පත්‍ර සඳහා මුදල් ආපසු ගෙවීම මැයි 15 වනදා සිට මැයි 20 වනදා දක්වා පෙරවරු 10 සිට රාත්‍රි 07 දක්වා හිල්ටන් ක්‍රීඩා මධ්‍යස්ථානයේදී සිදුකෙරෙනවා.\nඔවුන් ඊට අදාළ රිසිප්ට් පත (ඡායා පිටපත් භාරගනු නොලැබේ) සමඟ ජාතික හැඳුනුම්පත රැගෙන පැමිණිය යුතු වන අතර, වැඩිදුර විස්තර 077 30 35 930 දුරකතන අංකයෙන් ලබාගත හැකියි.\nඅන්තර්ජාලය හරහා Gettickets.lk වෙබ් අඩවියෙන් ක්‍රෙඩිට් කාඩ්පත් මගින් ලබාගත් ප්‍රවේශ පත්‍ර සඳහා අදාළ මුදල් එම ක්‍රෙඩිට් කාඩ්පත් වෙත දින 30 ක් තුළ බැර කෙරෙනු ඇති.\nමැයි 20 වනදායින් පසු මුදල් නැවත ලබාගැනීම වෙනුවෙන් කෙරෙන ඉල්ලීම් සලකා බැලෙන්නේ නැහැ.\nඊට අදාළ වැඩිදුර විස්තර 077 56 69 339 යන දුරකතන අංකයෙන්\nGettickets.lk වෙබ් අඩවිය\nඇමතීමෙන් ලබාගත හැකියි.",
       "URL": "https://www.hirunews.lk/entertainment/161128/ආසියානු-සංචාරය-අවලංගු-කළ-පිට්බුල්ගේ-කළමනාකාරීත්වය-නිවේදනය-කරයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=20"
}