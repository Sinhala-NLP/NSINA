{
       "Source": "hirunews",
       "Timestamp": "Monday, 19 August 2013 - 10:47",
       "Headline": "රන්බීර් ගායකයෙක් වෙන්න ලෑස්තියි.",
       "News Content": "අපි දැකලා තියෙනවා ඔහු ආදරය කරන හැටි, විහිළු කරන හැටි ඒ වගේම රොක් ස්ටාර් කෙනෙක් හැටියටත් අපි ඔහුව දැකලා තියෙනවා. ඔන්න ඊළඟට ඔහු ගායකයෙක් වෙන්නයි යන්නේ. මේ කිව්වේ වෙන කවුරුවත් ගැන නෙමේ සුපිරි බොලිවුඞ් නළු රන්බීර් කපූර් ගැන. ආරංචියේ හැටියට රන්බීර්ගේ ඊළඟ චිත්‍රපටිය බේෂරම් අධ්‍යක්‍ෂණයක කරන්නේ අභිනව් කාශ්‍යප්. අබිනව් තීරණය කරලා තියෙන්නේ මේ චිත්‍රපටයේ සිංදුවක් රන්බීර්ටම කියලා ගායනා කරවන්න. ඔහු කියන විදිහට වෙන කිසිම ගායකයෙක්ගේ කටහඬක් මේ සිංදුවේදී රන්බීර්ට ගැළපෙන්නේ නැතිලූ. බේෂරම් චිත්‍රපටයේ රන්බීර් රඟපාන චරිතය කොයි වගේ එකක්ද කියලා මේ සිංදුව බැලූවොත් දැනගන්න පුළුවන් වෙයි කියලයි අධ්‍යක්‍ෂවරයා කියන්නේ. මේක තිරගත වෙන්නේ ඔක්තෝම්බර් දෙවැනිදා. ඒ වෙනකම් ඉන්න  ඕන නෑ. අහල බලන්න රන්බීර් හොඳ ගායකයෙක්ද කියලා.",
       "URL": "https://www.hirunews.lk/entertainment/65378/රන්බීර්-ගායකයෙක්-වෙන්න-ලෑස්තියි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=73"
}