{
       "Source": "hirunews",
       "Timestamp": "Friday, 18 March 2016 - 14:32",
       "Headline": "ශාරුක් ඛාන් ඩුබායි රෝහලකට",
       "News Content": "බොලිවුඩ් සිනමාවේ සුපිරි නලුවකු වන ශාරුක් ඛාන් එක්සත් අරාබි එමීර් රාජ්‍යයේ විශාලතම රෝහලට ගොස් තිබෙනවා.\nඒ ඩුබායි රාජ්‍යයේ පැවැත්වෙන සම්මාන ප්‍රදානෝත්සවයකට සහභාගී වීමට ගොස් සිටින අතරවාරයේදීයි.\nඩුබායි රාජ්‍යයේ කලීෆා නුවර රෝහලේදී ශාරුක් ඛාන්ට ඉහළ පිළි ගැනීමක් හිමිව ඇතැයි විදෙස් පුවත් සේවා පෙන්වා දෙනවා.\nඉන්දීය සිනමා රසිකයන් මෙන්ම ඩුබායි රාජ්‍යයේ සිටින ශාරුක් ඛාන්ගේ රසිකයන් රැසක් එම අවස්ථාවට එක්ව සිටි බව සඳහන්.\nනවීන මෙන්ම සුපිරි පහසුකම්වලින් යුත් මෙම රෝහලේ කටයුතු පිළිබඳ රෝහල් බලධාරීන් විසින් ශාරුක් ඛාන්ට හැඳින්වීමක් ද සිදුකර තිබෙනවා.\nඩුබායි රාජ්‍යයේ පැවැත්වෙන සම්මාන උළෙලට අමිතාබ් බච්චන් සහ සල්මන් ඛාන් ද එක්වන බවයි වාර්තා වන්නේ.",
       "URL": "https://www.hirunews.lk/entertainment/128804/ශාරුක්-ඛාන්-ඩුබායි-රෝහලකට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=42"
}