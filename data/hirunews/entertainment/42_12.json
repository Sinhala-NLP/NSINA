{
       "Source": "hirunews",
       "Timestamp": "Saturday, 19 March 2016 - 16:03",
       "Headline": "සන්ජේ දත් නිහඞතාව බිඳී",
       "News Content": "බොලිවුඩ් සිනමාවේ ජනප්‍රිය නලුවකු වු සන්ජේ දත් යළිත් සිනමා ක්ෂේත්‍රයට පා තැබීමට සුදානම් වනවා.\nබන්ධනාගාරයෙන් නිදහස් වීමෙන් පසු සන්ජේ දත් ප්‍රකාශ කර තිබුනේ තමාට කාලයක් පවුලේ සාමාජිකයන් සමග ගත කිරීමට අවශ්‍ය බවයි.\nඑහෙත් ඔහු පසුගියදා මාධ්‍ය වෙත හෙළි කර ඇත්තේ නව චිත්‍රපට 3 කට තමා රංගනයෙන් දායකත්වය ලබාදීමට සැලසුම් කර ඇති බවයි.\nසිද්ධාර්ත් ආනන්ද් / විදු විනෝද් චොප්රා යන අධ්‍යක්ෂවරුන් සමග සහ මුන්නාබායි සමාගම සමග එම චිත්‍රපටවල කටයතුු කරන බවයි සන්ජේ දත් ප්‍රකාශ කලේ.\nඉන්දීය සිනමා ක්ෂේත්‍රයේ ප්‍රවර්ධනයට කටයුතු කල යුතු අතර සිනමාවෙන් අලුත් යමක් කිරීමට තමන්ට අවශ්‍ය බව ද සුපිරි නලුවා පෙන්වාදී තිබෙනවා.\nඑමෙන්ම කිසිවකුට හෝ උපකාරයක් වශයෙන් චිත්‍රපට ක්ෂේත්‍රයට එක් නොවන බවයි ඔහු අවධාරණය කර ඇත්තේ.\nරංගනයෙන් දායක වීමට නියමිත චිත්‍රපට පිළිබඳව ද සංජේ දත් ඉඟි කර තිබෙනවා.\nඑක් චිත්‍රපටයක වැඩිහිටි චරිතයක් රග දක්වන අතර තවත් චිත්‍රපටයකින් ආදරණීය පියකුගේ සහ දියණියකගේ ජීවිතය පිළිබඳ නිරූපනය වන බව ඔහු සඳහන් කලා.\nපසුගියදා බන්ධනාගාරයෙන් නිදහස් වු සන්ජේ දත් කියාසිටියේ තමා සිරගතව සිටියදී රචනා කල කවි ඇතුලත් ග්‍රන්ථයක් ද ඉදිරියේදී ප්‍රකාශයට පත් කිරීමට සුදානම් බවයි.",
       "URL": "https://www.hirunews.lk/entertainment/128888/සන්ජේ-දත්-නිහඞතාව-බිඳී",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=42"
}