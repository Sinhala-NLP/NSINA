{
       "Source": "hirunews",
       "Timestamp": "Thursday, 08 August 2013 - 9:21",
       "Headline": "වීරයා වෙන එක රිතික්ට එපා වෙලාලූ.",
       "News Content": "හැමදාමත් තිරය ඉදිරියේ සුපිරි වීරයාගේ චරිතයට රඟපාලා රිතික් රෝෂන්ට එපා වෙලාලූ. ඒ නිසා ඔහුට දැන්  ඕනේ සුපිරි දුෂ්ඨයෙක් වෙන්නලූ. ක්‍රිෂ් ත්‍රී චිත්‍රපටියේදී ඒ හීනේ සැබෑ කර ගන්න හිතාගෙන හිටියත් රාකේෂ් රෝෂන්ගෙන්, ඒ කිව්වේ රිතික්ගේ තාත්තාගෙන් ඒකට අවස්ථාවක් ලැබිලා නෑ. රිතික්ගෙන් ගිලිහිලා ගිය මේ සුපිරි දුෂ්ඨ චරිතය ලැබිලා තියෙන්නේ විවේක් ඔබ්රෝයිට. ක්‍රිෂ් ත්‍රී අධ්‍යක්ෂ රාකේෂ් රෝෂන් කියන විදියට විවේක් ඇර වෙන කිසිම කෙනෙක්ට ඒ චරිතය කරන්න බෑලූ. ඒ වගේම ඔහුගේ රඟපෑම් ගැන රිතික් කතා කරන්නෙත් සතුටින්. කොහොම වුණත් ආරංචියේ හැටියට මෙච්චර කාලෙකට බොලිවුඞ්වල දැකපු නැති විදියේ සුපිරි දුෂ්ඨයෙක්ව අපිට මේ චිත්‍රපටියෙන් දකින්න ලැබෙනවා.",
       "URL": "https://www.hirunews.lk/entertainment/64655/වීරයා-වෙන-එක-රිතික්ට-එපා-වෙලාලූ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=74"
}