{
       "Source": "hirunews",
       "Timestamp": "Wednesday, 25 November 2015 - 1:14",
       "Headline": "විශ්වවිද්‍යාල සිසුවියන්ගේ කැපකිරීම",
       "News Content": "පුණ්‍යවන්ත  කටයුතු කරන්ට බල බලා ඉන්ට එපා කියනවනේ.  ඒ වගේමයි  පින් කැමති දේ කරන්ට ප්‍රමාද වීමත්  හොඳ  කාරණා  නෙවෙයි.\nදැහමින් හරි හම්බ කරගත්  දෙයින් කොටසක් - අනුන්ගේ යහපත උදෙසා වෙන් කරන්ට පුළුවන්නම් - ලොබ කම - හීනවෙලා යාවී.\nසිතිවිල්ල යහපත් නම් හැමදේම හොඳයි කියලනේ අපි හැමෝම දන්නේ.\nවිශ්ව විද්‍යාල සිසුවියන් පිරිසක්, ඒ වගේ  යහ අරමුණකින් පින් කටයුත්තකට අත ගහලා. මේ අය තමයි  එංගලන්තයේ ඔක්ස්ෆර්ඩ් සිසුවියන්. ඔවුන් පුණ්‍යාධාර එක්රැස් කරනවා. ඒ වෙනුවෙන් විවිධ කැපකිරීම් කරනවා. ඒ අතරින්.. ඒ අය ගැන ලෝකයාගේම  අවධානය යොමුවෙලා.\nඉතින්... මේ ඔක්ස්ෆර්ඩ් සරසවියේ කාන්තා රග්බි කණ්ඩායම දෙසැම්බර් 10 වෙනිදා විශේෂ තරගාවලියක් පවත්වනවා.\nඔවුන් සෑම වර්ෂයක් පාසාම තරගාවලිය  පවත්වනවා.   එයින් එක්රැස්වන මුදල් - ප්‍රදානය කරන්නේ අසරණ මිනිසුන්ට...   රෝගපීඩාදිය හේතුවෙන් කිසිවෙකුගේ උදව් බලාපොරොත්තුවෙන් බොහෝ  පිරිස් කල් ගෙවනවා... ඔවුන්ට තව කෙනෙකුගේ පිහිට හැර වෙනතක් නැහැ..\nමේ අසරණ සරණ සේවාව වෙනුවෙන්  වැඩි අවධානයක් ලබා ගැනීමට ඔවුන් විවිධ කටයුතුවල නිරත වෙනවා. ලබන වසර වෙනුවෙන් කැලැන්ඩරයක් හදලා. ඒවාත්  අලෙවි කර ආධාර තර කර ගනු ඇති. කැලැන්ඩරයට \\'අමුතු සෙල්ලමක\\' ඡායාරූප ඇතුළත්.\nමුලින්ම සඳහන් කළානේ, ..සිතිවිල්ල යහපත් කියලා... ඒ හින්ද කරන දේ  අයහපත් වෙන්නට බැහැ..\nවිශ්වවිද්‍යාල දැරිවියෝ මෙහෙම හැසිරෙන්නේ \\'යහ අරමුණක්\\'  වෙනුවෙන් හින්දා... වෙන වෙන කෝණවලින් ඔවුන් දිහා බලනු එපා...",
       "URL": "https://www.hirunews.lk/entertainment/120782/විශ්වවිද්‍යාල-සිසුවියන්ගේ-කැපකිරීම",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=48"
}