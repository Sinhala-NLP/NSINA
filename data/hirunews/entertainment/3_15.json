{
       "Source": "hirunews",
       "Timestamp": "Monday, 24 July 2023 - 19:05",
       "Headline": "Barbie ඉහළ ආදායමක් ලබන චිත්‍රපටිය බවට පත්වෙයි",
       "News Content": "සම්මානනීය ඇමෙරිකානු රංගන ශිල්පිනියක හා පිටපත් රචිකාවියක හා චිත්‍රපටි අධ්‍යක්ෂවරියක වන Greta Gerwig විසින් අධ්‍යක්ෂණය කළ Barbie චිත්‍රපටිය පසුගිය සතියේ එක්සත් ජනපදයේ හා කැනඩාවේ වැඩිම සති අන්ත ආදායම ලැබූ චිත්‍රපටිය බවට පත්ව තිබෙනවා. එය ලැබූ ආදායම ඇ.ඩො මිලියන 155ක් වු අතර එය කාන්තාවක් විසින් අධ්‍යක්ෂණය කරනු ලැබූ චිත්‍රපටි අතරින් වැඩිම ආදායම් වාර්ථා තැබු චිත්‍රපටියද වෙනවා.\nBarbie නිෂ්පාදනය සදහා ඇ.ඩො මිලියන 145ක මුදලක් වියදම් වූ අතර එය මේ වන විට ලොව වටා ප්‍රදර්ශනය කිරිමෙන් ඇ.ඩො මිලියන 337ක ආදායමක් ද උපයාගෙන තිබෙනවා.\nමේ සති අන්තය තුල ආදායමක් ලබාගනිමින් කාන්තාවක් විසින් අධ්‍යක්ශනය කල වැඩිම සති අන්ත ආදායමක් ලබාගත් චිත්‍රපටය බවට අධ්‍යක්ශනය කල Barbie චිත්‍රපටය පත් වෙයි.\nමීට පෙර එම වාර්තාව තබා තිබුනේ Anna Boden සහ Ryan Fleck ගේ සම අධ්‍යක්ෂණයෙන් 2019 නිකුත් වූ Captain Marvel චිත්‍රපටය වන අතර ඇ.ඩො මිලියන 153ක ආදායමක් ද 2017 වසරේ නිකුත් වූ Patty Jenkins විසින් අධ්‍යක්ෂණය කළ Wonder Woman චිත්‍රපටිය ඇ.ඩො මිලියන 103 ක් ආදායමක් ද උපයා තිබුණා.\nMargot Robbie සහ Ryan Gosling රංගනයෙන් දායක වන Barbie ආරම්භක සති අන්තයේදී එහි ප්‍රවේශපත්‍ර අලෙවිය Blockbuster Super Mario Bros හි ආරම්භක සති අන්තයේ ප්‍රවේශපත්‍ර අලෙවිය අභිබවා ගොස් ඇති අතර, Barbie 2023 වසරේ විශාලතම චිත්‍රපටය බවට පත්වී ඇති බව සඳහන්.",
       "URL": "https://www.hirunews.lk/entertainment/342383/barbie-ඉහළ-ආදායමක්-ලබන-චිත්‍රපටිය-බවට-පත්වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=3"
}