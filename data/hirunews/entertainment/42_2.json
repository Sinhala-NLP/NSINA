{
       "Source": "hirunews",
       "Timestamp": "Saturday, 26 March 2016 - 14:26",
       "Headline": "රෝලිං ස්ටෝන්ස් හවානා නුවර කළඹයි",
       "News Content": "බටහිර සංගීත ලෝකයේ සුප්‍රකට රොක් සංගීත කණ්ඩායමක් වන රෝලිං ස්ටෝන්ස් කියුබාවේ හවානා අගනුවරදී ඊයේ දැවැන්ත සංගීත ප්‍රසංගයක් පවත්වනු ලැබුවා.\nඑහි විශේෂත්වය වන්නේ දශක ගණනාවකින් කොමියුනිස්ට් කියුබාවට පැමිණි ප්‍රථම බටහිර සංගීත කණ්ඩායම එය වීමයි.\nසංගීත කණ්ඩායමේ නායක මික් ජැගර් සිය කියුබානු ප්‍රේක්ෂකයන් පිළිගත්තේ ඔවුන්ට හුරු ස්පාඤ්ඤ භාෂාවෙන්.\nරෝලිං ස්ටෝන්ස් හවානා ආගමනය, කියුබාවේ ඇතිවෙමින් පවතින වෙනස සලකුණු කරන බවයි විචාරකයන් පෙන්වා දෙන්නේ.\nකියුබාව සහ ඇමරිකා එක්සත් ජනපදය අතර සබදතා දැන් යථා තත්ත්වයට පත්වෙමින් තිබෙන අතර ජනාධිපති බැරැක් ඔබාමා ද පසුගියදා එහි චාරිකා කළේ 1958 වසරෙන් පසු කියුබාවට පැමිණි ප්‍රථම ඇමරිකානු නායකයා ලෙසින්.",
       "URL": "https://www.hirunews.lk/entertainment/129421/රෝලිං-ස්ටෝන්ස්-හවානා-නුවර-කළඹයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=42"
}