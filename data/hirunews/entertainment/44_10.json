{
       "Source": "hirunews",
       "Timestamp": "Wednesday, 17 February 2016 - 18:22",
       "Headline": "ශාරුක් ඛාන් උපාධිධරයකු වෙයි",
       "News Content": "ශාරුක් ඛාන් සිය සිය විශ්ව විද්‍යාල උපාධිය ලබාගෙන තිබෙනවා.\nඒ ඔහු උසස් අධ්‍යාපන කටයුතු අවසන් කර වසර 28 කට පසුවයි.\nනවදිල්ලි නුවර හංසරාජ් විද්‍යාලයෙන් උසස් අධ්‍යාපනය ලැබු ශාරුක් ඛාන් සිය උපාධිය ලබා ගැනීම මෙන්ම විද්‍යාලයට යළිත් පැමිණීම පිළිබඳ සතුටින් අදහස් පළකර ඇති බවයි විදෙස් පුවත් සේවා පෙන්වා දෙන්නේ.\nඑමෙන්ම තමාට යළිත් විශ්ව විද්‍යාලයට පැමිණීමට අවස්ථාව හිමිවීම තුලින් 1988 වසරේ අධ්‍යාපනය ලැබු කාලසීමාව සිහිවන බව ද ශාරුක් ඛාන් ප්‍රකාශකර තිබෙනවා.\nලෝකයේම ජනප්‍රිය සුපිරි නලුවකු වන ශාරුක් ඛාන්ට උපාධිය ලබාදීම පිළිබඳ තම ආයතනයට ද ගෞරවයක් බවයි හංසරාජ විශ්ව විද්‍යාලයේ විදුහල්පති ප්‍රකාශකර ඇත්තේ.\nඑහිදී පැවති උත්සවයේදී බොහෝ දෙනෙකු බලාපොරොත්තුවෙන් සිටින ෆෑන් චිත්‍රපටයේ තේමා ගීතය ද ශාරුක් ඛාන් එළිදක්වා තිබෙනවා.\nඑම අවස්ථාවේ වීඩියෝව පහතින්.",
       "URL": "https://www.hirunews.lk/entertainment/126500/ශාරුක්-ඛාන්-උපාධිධරයකු-වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=44"
}