{
       "Source": "hirunews",
       "Timestamp": "Friday, 19 July 2013 - 9:02",
       "Headline": "සෝනම්ගේ පළවැනි ආදරය හෙළිවේ.",
       "News Content": "මේ දවස්වල බොලිවුඩයෙ සුපිරි තරුවක් වෙලා ඉන්න සෝනම් කපූර්ගේ වයස අවුරුදු 28 ක් වෙනවා. ඒ කියන්නේ ඇය ඉන්නේ විවාහ වෙන්න  ඕන වයසෙ. හැබැයි සෝනම්ට තාම පෙම්වතෙක් නම් නෑ. ඒ වුණාට ළඟදී දවසක් සෝනම් කපූර් ඇගේ පළවැනි ආදරය ගැන ප්‍රසිද්ධියේ කථා කරලා තිබුණා. ඇය කියන විදිහට අධ්‍යක්ෂණය තමයි ඇගේ පළවෙනි ආදරය. දෙවැනි එක රඟපෑම.\nමට හැමදාම  ඕන වුණේ අධ්‍යක්ෂණයට යොමුවෙන්න. ඒ නිසයි මං චිත්‍රපටවලට එක එක කථාවලට වගේම කියවන්නත් ගොඩක් කැමති. මෙහෙම කියන සෝනම් කපූර් සහය අධ්‍යක්ෂිකාවක් හැටියට නම් වැඩකරලා තියෙනවා. ඒ සංජය ලීලා බන්සාලිගෙ බ්ලැක් චිත්‍රපටයේදී. අනාගතයේදී ආපහු අධ්‍යක්ෂණයට යොමුවෙන්න හිතාගෙන ඉන්න සෝනම් මේ දවස්වල හිතන්නෙ රඟපෑම ගැන විතරලූ.",
       "URL": "https://www.hirunews.lk/entertainment/63330/සෝනම්ගේ-පළවැනි-ආදරය-හෙළිවේ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=75"
}