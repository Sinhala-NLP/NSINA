{
       "Source": "hirunews",
       "Timestamp": "Saturday, 12 October 2013 - 14:43",
       "Headline": "අක්ෂේ - ජැක්සන් පසුකරයි.",
       "News Content": "අක්ෂේ කුමාර්ගෙ නම ගිනස් පොතට එකතු වෙන්නයි යන්නෙ. ඒකත් සුපිරි පොප් ගායක මයිකල් ජැක්සන්ව අභිබවා ගිහින්. ලෝකයේ එතෙක් මෙතෙක් නිර්මාණය කරපු විශාලම පෝස්ටරේ ඉන්නෙ අක්ෂේ කුමාර්. මේක ඔහු රගපාන බොස් චිත්‍රපටය වෙනුවෙන් රසිකයෝ එකතුවෙලා නිර්මාණය කරපු පොස්ටරයක්. උස අඩි 180ක් සහ පළල අඩි 193ක් වෙන මේ පෝස්ටරය නිර්මාණය කරන්න මාස 4ක් විතර ගිහින්. මයිකල් ජැක්සන්ගෙ දිස් ඊස් ඉට් ඇල්බම් එක වෙනුවෙන් නිර්මාණය කරපු පෝස්ටරය තමයි මීට කලින් ලෝකෙ විශාලම පෝස්ටරය හැටියට නම් කෙරුණේ. බොලිවුඞ් වගේ තරගකාරී ලෝකෙක තමන්ගෙ චිත්‍රපටය ජනප්‍රිය කර ගන්න අධ්‍යක්ෂවරු, නිෂ්පාදකවරු ගොඩක් දේවල් කරනවා. අපි බලමු මේ පෝස්ටරය නිසා අක්ෂේ බොස් ඔෆීස් වාර්තා පිහිටුවයි ද කියලා.",
       "URL": "https://www.hirunews.lk/entertainment/69149/අක්ෂේ-ජැක්සන්-පසුකරයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=70"
}