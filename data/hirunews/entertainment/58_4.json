{
       "Source": "hirunews",
       "Timestamp": "Wednesday, 13 May 2015 - 14:03",
       "Headline": "අසින්ව පොලීසිය විනාඩි 15ක් තියාගෙන",
       "News Content": "බොලිවුඩයේ සුපිරි නිළි අසින්ට පසුගිය දිනෙක මුම්බායි පොලීසිය විසින් දැඩි ලෙස අවවාද කර තිබෙනවා. ඊට හේතුවී තිබෙන්නේ ඇය මුම්බායි ගුවන් තොටුපළේ වාහන නොනවත්වන ලෙසට දැක්වෙන පුවරුව දැක දැක එම ප්‍රදේශයේම මෝටර් රථය නතර කිරීමයි. අසින් මෝටර් රථය නවතා තබා තිබූ ආකාරය දුටු මුම්බායි පොලීසිය ඒ දෙසට පැමිණ බලන විට ඇය මෝටර් රථය තුළ අසුන්ගෙන ගීත රසවිදිමින් සිටි තිබෙනවා. එම අවස්ථාවේදි දැඩි ලෙස කෝපයට පත්වූ පොලීසිය රථ වාහන ඇදගෙන යනු ලබන දොඹකරයක් ආධාරයෙන් ඇගේ මෝටර් රථය ඇදගෙන යාමට කටයුතු සූදානම් කරමින් සිටින විට එය දුටු අසින් පොලීසියෙන් වැඳ සමාව ගෙන තිබෙනවා. එහිදී පොලීසිය ඇයව විනාඩි 15ක පමණ කාලයක් පොලිස් මුරකුටිය තුළ තබාගෙන අවවාද කර ඇති බවයි විදෙස් මාධ්‍ය අනාවරණය කරන්නේ.",
       "URL": "https://www.hirunews.lk/entertainment/109400/අසින්ව-පොලීසිය-විනාඩි-15ක්-තියාගෙන",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=58"
}