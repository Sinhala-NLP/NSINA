{
       "Source": "hirunews",
       "Timestamp": "Monday, 04 September 2023 - 7:27",
       "Headline": "wordpad මෘදුකාංගය යාවත්කාලීන නොකිරීමට තිරණය කරයි",
       "News Content": "මයික්‍රොසොෆ්ට් සමාගම විසින් wordpad මෘදුකාංගය යාවත්කාලීන නොකිරීමට තීරණය කර තිබෙනවා.\nමෙම සමාගම පවසන්නේ ඊට ක්‍රියාකාරී සංවර්ධනයක් අවශ්‍ය නොවන බැවින් එය අත්හැරීමට තීරණය කළ බවයි.\nwordpad යනු මයික්‍රොසොෆ්ට් මෙහෙයුම් පද්ධතියේ මුලික පෙළ - සංස්කරණ යෙදුමක්.\nමෙම මෘදුකාංගයෙන් පරිශීලකයින්ට අකෘතිගත පෙළ සමඟ ලේඛන නිර්මාණය කිරීමට සහ සංස්කරණය කිරීමට හා අනෙකුත් ගොනු වෙත පින්තූර සහ සැබැඳි ඇතුළත් කිරීමට අවස්ථාව ලැබුණා.\nwindows 95 නිකුත් වූ දින සිට 1995 සිට windows පද්ධති මත එය ස්වයංක්‍රීයව ස්ථාපනය වුණා.\nමේ වනවිට අදාළ සමාගම විසින් Microsoft word සහ Notepad භාවිතා කරන ලෙස එම සමාගම පරිශීලකයින්ට යෝජනා කර තිබෙනවා.\nවිදෙස් මාධ්‍ය වැඩිදුරටත් සඳහන් කරන්නේ wordpad මෘදුකාංගය අත්හැරීමේ ක්‍රියාවලිය සිදුවන දිනයක් ප්‍රකාශ කර නොමැති බවයි.",
       "URL": "https://www.hirunews.lk/entertainment/347066/wordpad-මෘදුකාංගය-යාවත්කාලීන-නොකිරීමට-තිරණය-කරයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=2"
}