{
       "Source": "hirunews",
       "Timestamp": "Tuesday, 08 January 2013 - 8:27",
       "Headline": "බිපාෂාට අවුරුදු 34යි.",
       "News Content": "ඊයේ සුපිරි නිළි බිපාෂා බාසුගේ 34 වැනි උපන් දිනය. 34ක් කිව්වාම දැන් ටිකක් වයසයි වගේනේ. ඒ හින්දම ද කොහෙද ඇය මේ පාර ලොකු උපන් දින උත්සවයක් අරන් නැත්තේ. ආරංචියේ හැටියට බිපාෂාගේ බර්ත් ඬේ එක සමරලා තියෙන්නේ යාළුවොත් එක්ක ගෝආ වලදි. ඒ අය අතරෙ ඇගේ ව්‍යායාම පුහුණුකරු වගේම ඇඳුම් නිර්මාණ ශිල්පියත් ඉදලා තියෙනවා. හැබැයි ගොඩක් අය බලන් හිටියෙ බිපාෂාගේ උපන් දින උත්සවයට සල්මන් ඛාන් එනකම්. මොකද පහුගිය දවස්වල මේ දෙන්නා ගැන පොඩි කට කතාවක් පැතිරුණානේ. ඒත් ඉතින් සල්මන් තියා වෙන බොලිවුඞ් තරුවක්වත් බිපාෂාගේ උපන් දින උත්සවයේ ඉදලා නෑ.",
       "URL": "https://www.hirunews.lk/entertainment/51028/බිපාෂාට-අවුරුදු-34යි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=84"
}