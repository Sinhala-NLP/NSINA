{
       "Source": "hirunews",
       "Timestamp": "Wednesday, 25 March 2015 - 14:07",
       "Headline": "හංසිකා නිරුවත් වීඩියෝවක් නිසා කලබලවෙලා",
       "News Content": "කොලිවුඩයේ නැගීඑන නිළියක් වන හංසිකා මොට්වානිගේ නිරුවත් වීඩියෝවක් අන්තර්ජාලයට එක්කර ඇති බවට පසුගියදා අන්තර්ජාලය පුරා රාවයක් පැතිර ගියා.\nමේ වන විට 23වන වියේ පසුවන හංසිකා දෙමළ හා තෙළිඟු චිත්‍රපට තුළින් ක්ෂේත්‍රයට පැමිණියා. දකුණු ඉන්දීය චිත්‍රපට වෙනුවෙන් ද පවත්වනු ලබන ෆිල්ම් ෆෙයාර් සම්මාන උලෙළේදී 2007 නැඟී එන නවක නිළියට හිමිවන සම්මානය දිනා ගන්නටත් ඇය සමත්වී තිබෙනවා.\nඇයගේ වීඩියෝව නිකුත් වූ පසුව ඒ පිළිබඳව පරීක්ෂාකර බලා ඇති පිරිස් පවසා ඇත්තේ විනාඩි 2ක් පමණ කාලයක් ධාවනය වන මෙම වීඩියෝවේ සිටින්නේ ඇයගේ රූපයට සමානකම් කියන වෙනත් කාන්තාවක් බවයි.\nයම් තරුණියක් නානකාමරයක සිටියදී මෙම වීඩියෝව පටිගතකොට ඇති අතර ආන්දෝලනයට තුඩුදුන් එය මේ වන විට ඉවත් කරගෙන ඇත. මේ පිළිබඳව අදහස් දක්වා ඇති හංසිකාද පවසන්නේ එහි සිටින්නේ ඇය නොවන බවයි.",
       "URL": "https://www.hirunews.lk/entertainment/106260/හංසිකා-නිරුවත්-වීඩියෝවක්-නිසා-කලබලවෙලා",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=61"
}