{
       "Source": "hirunews",
       "Timestamp": "Friday, 10 June 2016 - 11:43",
       "Headline": "ශාරුක් ඛාන් පුත්‍රයා සමග දින 5 කදී 13 වතාවක් බැලු චිත්‍රපටය",
       "News Content": "ඉන්දීය සිනමාවේ සුපිරි තරුවක් වන ශාරුක් ඛාන් සිය පුත්‍රයා වන අබ්රම් ඛාන් සමග දින 5 ක් තුලදී එකම චිත්‍රපටයක් 13 වතාවක් බලා ඇතැයි තොරතුරු අනාවරණ වී තිබෙනවා.\nසිය පුත්‍රයාගේ සතුට වෙනුවෙන් ඔහු මෙලෙස චිත්‍රපටය නැරඹීමට එක්ව ඇති බවයි වාර්තා වන්නේ.\nශාරුක්ගේ දියණිය සුහානා ඛාන් සහ අර්යාන් ඛාන් ඔවුන්ගේ අධ්‍යයන කටයුතු වෙනුවෙන් කාලය ගත කරන අතරයි ශාරුක් අබ්රම් ඛාන් සමග චිත්‍රපට නරඹා තිබෙනවා.\nදණහිසේ ආබාධයකට ලක්ව සිටින ශාරුක් විවේකීව නිවසට වී සිටින අතරවාරයේ අබ්රම් ඛාන් සමග වැඩි වේලාවක් ගතකරන බවයි ඉන්දීය මාධ්‍ය පෙන්වා දෙන්නේ.\nවිසිතුරු මසුන් ආශ්‍රයෙන් සැකසුනු \\'Finding Nemo\\' චිත්‍රපටය අබ්රම් ඛාන්ගේ ඉතා සිත්ගත් චිත්‍රපටයක් වී තිබෙනවා.\nඒ හේතුවෙන් ශාරුක් ද පුත්‍රයාගේ කැමැත්ත වෙනුවෙන් දින 5 ක් තුලදී \\'Finding Nemo\\' චිත්‍රපටය 13 වතාවක් නරඹා ඇති බවයි හෙළිවී ඇත්තේ.\nඉන්දීය මාධ්‍ය ආයතනයක් සමග පැවති සම්මුඛ සාකච්ඡාවකදී ශාරුක් මෙම කරුණ හෙළිකර තිබෙනවා.\nදරුවන් කම්මැලිකමින් දිවි ගෙවනවාට තමා ඉතා අකමැති බවයි ඔහු වැඩිදුරටත් පෙන්වාදී ඇත්තේ.\nචිත්‍රපට නැරඹීම හේතුවෙන් මෙම දින 5 තුල ඇතැම් අවස්ථාවලදී තමාට දිය නෑමට පවා නොහැකි වු බව ශාරුක් ප්‍රකාශකර ඇතැයි ඉන්දීය මාධ්‍ය හෙළිකලා.",
       "URL": "https://www.hirunews.lk/entertainment/135192/ශාරුක්-ඛාන්-පුත්‍රයා-සමග-දින-5-කදී-13-වතාවක්-බැලු-චිත්‍රපටය",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=38"
}