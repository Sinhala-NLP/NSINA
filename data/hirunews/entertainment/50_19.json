{
       "Source": "hirunews",
       "Timestamp": "Monday, 05 October 2015 - 11:30",
       "Headline": "අක්ෂේගේ Singh Is Bling ආදායම් වාර්තා බිදදමයි",
       "News Content": "බොලිවුඩයේ සුපිරි නළු අක්ෂේ කුමාර් රගන Singh Is Bling චිත්‍රපටය දින තුනක් තුළ බොක්ස්  ඔෆිස් වාර්තා බිද දැමීමට සමත්ව තිබෙනවා. ඉන්දීය මාධ්‍ය වාර්තා කරන්නේ පසුගිය දෙවැනිදා රිදි තිරයට පැමිණි මෙම චිත්‍රපටය අද දිනය වන විට ඉන්දීය රුපියල් කෝටි 50ක් උපයා ඇති බවයි. Singh Is Bling චිත්‍රපටය රිදී තිරයට ආ පළමු දිනයේද එනම් ඔක්තෝම්බර් 2 වැනිදා ඉන්දීය රුපියල් කෝටි 20.67ක්, සෙනසුරාදා කෝටි 14.50ක් සහ ඉරිදා කෝටි 15ක් ද උපයා තිබෙනවා. මෙම චිත්‍රපටය නිර්මාණය කිරීම සදහා වැය වී ඇති මුදල ඉන්දීය රුපියල් කෝටි 35ක් පමණ වන බවයි වාර්තා වන්නේ. අක්ෂේ, ඇමී ජැක්සන්, ලාරා දත්තා සහ කේ කේ මේනන් මෙහි ප්‍රධාන නළු නිළියන් වනවා. විනෝදකාමී මෙන්ම සටන් ජවනිකා සහිත මෙම චිත්‍රපටය ඉතා සාර්ථක චිත්‍රපටයක් වනු ඇති බවටයි ප්‍රේක්ෂකයින්ගේ අදහස් වී ඇත්තේ. එමෙන්ම සල්මන් ඛාන්, ශාරුක් ඛාන් සහ අමීර් ඛාන් යන තරු මේ වන විට එක, දෙක සහ තුන්වන ස්ථාන දිනාගෙන සිටින අතර ඔවුන්ගේ එම ස්ථාන වලට අක්ෂේ තර්ජනයක් වී ඇති බවටයි චිත්‍රපට විචාරකයින් පෙන්වා දෙන්නේ.\nSingh Is Bling චිත්‍රපටයේ පූර්ව ප්‍රචාරක පටය පහතින් නරඹන්න....",
       "URL": "https://www.hirunews.lk/entertainment/117855/අක්ෂේගේ-singh-bling-ආදායම්-වාර්තා-බිදදමයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=50"
}