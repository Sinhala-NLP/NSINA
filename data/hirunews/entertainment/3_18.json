{
       "Source": "hirunews",
       "Timestamp": "Saturday, 22 July 2023 - 17:07",
       "Headline": "පෙම්වතුන් කුලියට ගැනීමට සුවිශේෂී වෙබ් අඩවියක්",
       "News Content": "ජපානයේ රජය පෙම්වතුන් කුලියට දීම සඳහා වෙන් වූ වෙබ් අඩවියක් නිර්මාණය කර තිබෙනවා.\nපසුගිය වසර 5 තුළ ජපානයේ තනිව ජීවත් වන තරුණ තරුණියන්ගේ සංඛ්‍යාව ඉහළ ගොස් තිබීම එයට හේතුවයි.\nමේ තත්ත්වය තුළ කුලියට පෙම්වතුන් හඳුන්වා දීමේ සැලසුමක් ජපාන රජය විසින් ඉදිරිපත් කර ඇති බවයි විදෙස් මාධ්‍ය වාර්තා කරන්නේ.\nජාත්‍යන්තර මාධ්‍ය සඳහන් කරන්නේ ජපානයේ බොහෝ තරුණ තරුණියන් පෙම්වතුන් සොයා නොයෑමෙන් මානසිකව හෙම්බත් වී සිටින බවත් ඒ අනුව පෙම්වතුන් කුලියට දීමේ ව්‍යාපෘතියට එරට රජය අනුමැතිය ලබා දී ඇති බවයි.\nමෙහිදී පැයකට හෝ දෙකකට පෙම්වතියක් හෝ පෙම්වතෙක් කුලියට ලබා ගැනීමේ හැකියාව පවතිනවා.\nමේ සඳහා අදාළ වෙබ් අඩවියට අත්තිකාරම් මුදලක් ගෙවිය යුතු බවයි වාර්තා වන්නේ.",
       "URL": "https://www.hirunews.lk/entertainment/342146/පෙම්වතුන්-කුලියට-ගැනීමට-සුවිශේෂී-වෙබ්-අඩවියක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=3"
}