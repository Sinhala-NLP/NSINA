{
       "Source": "hirunews",
       "Timestamp": "Thursday, 08 October 2015 - 12:10",
       "Headline": "මව පියා එකතුවී ගෙල කැපූ තරුණියකගේ සත්‍ය කතාව චිත්‍රපටයකින් එළියට එයි",
       "News Content": "සත්‍ය සිදුවීමක් චිත්‍රපටයකට ගැනීම ඉතා අපහසු ක්‍රියාවක් බව චිත්‍රපට නිෂ්පාදකවරුන් සහ අධ්‍යක්ෂකවරුන් හොදින් දන්නා කාරණයක්. නමුත් එම බාධක යම්තාක් දුරට ජයගත් චිත්‍රපට අධ්‍යක්ෂකවරියක් මේගනා ගුල්සාර්. 2002 වසරේ චිත්‍රපටයක් අධ්‍යක්ෂණය කළ පසුවයි ඇය විසින් මෙම චිත්‍රපටය සිදුකර තිබෙන්නේ වසර 13කට පසුවවීම විශේෂත්වයක්. මෙම චිත්‍රපටය නම් කර තිබෙන්නේ \\'Talvar\\'ලෙසින්.\n\\'Talvar\\' චිත්‍රපටයේ සත්‍ය කතාව වන්නේ මෙසේයි....\nසත්‍ය සිදුවීම\nඉන්දියාවේ, උත්තර ප්‍රදේශ් හි නොයිඩා පෙදෙසේයේදී මහල් නිවාසයකමව, පියා, දියණිය සහ මෙහෙකාරයා ජීවත් වෙමින් සිටි තිබෙනවා. එම පවුල අවට ප්‍රදේශවාසීන් හදුන්වනු ලබන්නේ \\\"ටල්වාර්\\\" පවුල් ලෙසින්. එය ඔවුන්ගේ වාසගම බවයි වාර්තා වන්නේ. සතුටින් ජීවත්වන එම පවුලේ එකවරම විශාල විනාශයකට මුහුණ දෙනවා. ඒ වර්ෂ 2008දී දිනක රාත්‍රී කාලයේදී එම තරුණිය (ආරෝශි ටල්වාර්) එසේත් නොමැති නම් එම දියණියගේ ගෙල කපා ඝාතනය කිරීමයි. මෙම සිදුවීම මුළු මහත් ඉන්දියාව තුළම දැඩි කතාබහට ලක්වනවා. එම තරුණියගේ (ආරෝශි ටල්වාර්) ඝාතනය සිදුවී පසුදින අදාළ නිවසේ මෙහෙකාරයාගේ (හේමරාජ්) ද සිරුරු එම ප්‍රදේශයෙන්ම හමුවනවා. මෙම ඝාතනය සම්බන්ධයෙන් ඉන්දීය අපරාධ අංශයේ කණ්ඩායම් දෙකක් පරීක්ෂණ සිදුකර තිබෙනවා. එහි අවසාන ප්‍රතිඵලය වන්නේ 2013 වර්ෂයේ නොවැම්බර් මස 26 වැනිදා උත්තර ප්‍රදේශ අධිකරණය විසින් එම ද්විත්ව ඝාතනය සම්බන්ධයෙන් එම තරුණියගේ මව වන නූපූර් සහ පියා වන රාජේෂ් ජීවිතාන්තය දක්වා සිරදඩුවමට ලක්වීමයි. ඒ අනුව ඔවුන් මේ වන විට දිල්ලි හි බන්ධනාගරයක දඩුවම් විදින බවයි ඉන්දීය වෙබ් අඩවි වාර්තා කරන්නේ.\nඅදාළ සත්‍ය සිදුවීම චිත්‍රපටයකට ගැනීම තුළින් එම ඝාතනය සම්බන්ධයෙන් නැවතවරක් කතාබහට ලක්ව තිබෙනවා. ඊට හේතුව වී තිබෙන්නේ මෙම ඝාතනය චිත්‍රපටයක් ලෙසින් \\\"Talvar\\\" පසුගිය 2 වැනිදා ලොවපුරා තිරගතවීමයි. එම චිත්‍රපටය නැරඹීමෙන් අනතුරුව අදාළ ඝාතනය සම්බන්ධයෙන් සැබෑ ජීවිතයේදී පරීක්ෂණ කළ එක් කණ්ඩායමක ප්‍රධාන පොලිස් පරීක්ෂකවරයෙක් වන අරුන් කුමාර් පවසන්නේ  \\\"Talvar\\\" චිත්‍රපටය සත්‍ය සිදුවීමට 70% 80%ත් අතර ප්‍රමාණයකට පැමිණ ඇති බවයි. කෙසේ වෙතත් මෙම සිදුවීමේදී ඉන්දීය පොලීසිය විසින් වැදගත් සාක්ෂි රැසක් අහිමිකර ගත් බවත්, ඒ නිසා අධිකරණයෙන් ලැබුනු තීරණය ගැන සෑහීමකට පත්නොවන බව ද ඔවුන් මාධ්‍ය හමුවකට එක්වෙමින් පවසා තිබෙනවා.\n\\'Talvar\\' චිත්‍රපටයේ පූර්ව ප්‍රචාරක වීඩියෝව පහතින් නරඹන්න....\nආරෝශි ටල්වාර් ඇගේ දෙමාපියන් සමග ගත් ඡායාරූප පහතින්....",
       "URL": "https://www.hirunews.lk/entertainment/118062/මව-පියා-එකතුවී-ගෙල-කැපූ-තරුණියකගේ-සත්‍ය-කතාව-චිත්‍රපටයකින්-එළියට-එයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=50"
}