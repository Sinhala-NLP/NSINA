{
       "Source": "hirunews",
       "Timestamp": "Tuesday, 28 March 2017 - 11:08",
       "Headline": "ඉන්දීය රුපියල් කෝටියක් වූ සල්මන්ගේ සිතුවම (ඡායාරූප)",
       "News Content": "බොලිවුඩයේ දක්ෂ රංගන ශිල්පියෙක් වන සල්මන් ඛාන් හැකියාවන් බොහොමයකින් පරිපූර්ණ වූ පුද්ගලයෙක්.\nසල්මන් අතිශය දක්ෂ චිත්‍ර ශිල්පියෙක් බව බොහෝ දෙනෙකු අතර ප්‍රසිද්ධ කරුණක් බවට පත්වී නැහැ.\nකෙසේ වෙතත් ඔහු සිය  චිත්‍ර ශිල්පයට ඇති හැකියාව මේ වන තෙක් ආදායම් උපයන මාර්ගයක් බවට පත්කර නොතිබීම විශේෂත්වයක්.\nමොහු සිය හැකියාව විනෝදාංශයක් ලෙස පවත්වාගෙන ගොස් ඇති අතර තමන් විසින් අඳිනු ලබන චිත්‍ර බොහෝ අවස්ථාවලදී තෑගි වශයෙන් සිය හිත මිතුරන්ට ලබා දීමට පුරුදු වී සිටි බව සදහන්.\nසල්මන් ඛාන් විසින් නිර්මාණය කරන ලද සිතුවමක් ඉන්දීය රුපියල් ලක්ෂ 20 කට මිලදී ගැනීමට ව්‍යාපාරිකයෙකු කැමැත්ත පල කර ඇති බවට වාර්තා වනවා.\nකෙසේ වෙතත් සල්මන් මේ චිත්‍රයට බොහෝ සෙයින් ඇලුම් කිරීම හේතුවෙන් ලක්ෂ 20ට වඩා වැඩි මුදලක් ඔහු විසින් ඉල්ලා ඇති බව සදහන්.\nඒ අනුව සල්මන් එම චිත්‍රය සදහා නියම කර ඇති මුදල ඉන්දීය රුපියල් කෝටියක්.\nඑම මුදල ගෙවා අදාල ව්‍යාපාරිකයා විසින්  එම චිත්‍රය ලබා ගෙන ඇති බවටයි වාර්තා වන්නේ.\nසල්මන් ඛාන් මේ සම්බන්ධයෙන් පවසා ඇත්තේ මෙම මුදල තමන් විසින් පවත්වාගෙන යන ‘Being Human’ නම් සමාජ සත්කාර අරමුදලට ලබා දෙන බවයි.\nතමන්ගේ චිත්‍ර නිර්මාණ ඉදිරියේදීත් අලෙවි කළ හොත් සමාජ සත්කාර අරමුදලට ලබා දෙන බවයි සල්මන් ඛාන් වැඩි දුරටත් පවසා ඇත්තේ.\nමේ ක්‍රියාව සම්බන්ධයෙන් ඉන්දීය වැසියන් බොහෝ දෙනෙකුගේ අවධානයට ලක්ව ඇති බව සදහන්.\nසල්මන් ඛාන් විසින් අඳින ලද චිත්‍ර කිහිපයක්..",
       "URL": "https://www.hirunews.lk/entertainment/157905/ඉන්දීය-රුපියල්-කෝටියක්-වූ-සල්මන්ගේ-සිතුවම-ඡායාරූප",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=21"
}