{
       "Source": "hirunews",
       "Timestamp": "Sunday, 12 February 2017 - 15:22",
       "Headline": "සත් දිනක් තුල සුරූපී තරුණියකගේ ජීවිතය විනාශ වූ හැටි",
       "News Content": "අත්භූත චිත්‍රපට මාලාවක් වන Rings චිත්‍රපට මාලාවේ නවතම චිත්‍රපට පසුගිය 03වනදා හොලිවුඩයෙන් ප්‍රේක්ෂකයන් අතරට පත්වුණා.\n2002 වසරේ සහ 2005 වසර වලදී නිකුත්වූ  Rings චිත්‍රපට දෙක ප්‍රේක්ෂකයන් අතර කතා බහට ලක්වන චිත්‍රපට බවට පත්විම විශේෂත්වයක්.\nපසුගියදා ප්‍රදර්ශනය ආරම්භ කළ Rings චිත්‍රපටය හොලිවුඩ් චිත්‍රපට අධ්‍යක්ෂ F.Javier Gutiérrezගේ අධ්‍යක්ෂණයක්.\nMatilda Anna Ingrid Lutz, Alex Roe, Johnny Galecki  වැනි රංගන ශිල්පින් ශිල්පිනියන් මෙම නිර්මාණය සදහා රංගනයෙන් දායක වී ඇති අතර  David Loucka සහ Jacob Estes විසින් මෙහි පිටපත නිර්මාණය කර තිබෙනවා.\nමෙම චිත්‍රපට මාලාවේ අනෙකුත් චිත්‍රපටවල මෙන් නොසිතන වේලාවක ලැබෙන අත්භූත වී‍ඩියෝ පටයක් ජිවිතයකට සිදුකරන බලපෑම මෙම කතාව තුලද  දිගහැරෙනවා.\nඩොලර් මිලියන 25ක වියදමක් දරමින් නිෂ්පාදනය කර ඇති Rings චිත්‍රපටය මිනිත්තු 102ක කාලයක් තුල වෙනස්ම ආකාරයේ කතාවක් ප්‍රේක්ෂකයන් වෙත ගෙන එන බවයි එහි නිෂ්පාදකයන් පවසන්නේ.\nචිත්‍රපටයේ පුර්ව ප්‍රචාරක පටය පහතින්.",
       "URL": "https://www.hirunews.lk/entertainment/154291/සත්-දිනක්-තුල-සුරූපී-තරුණියකගේ-ජීවිතය-විනාශ-වූ-හැටි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=24"
}