{
       "Source": "hirunews",
       "Timestamp": "Thursday, 03 March 2016 - 12:02",
       "Headline": "සන්ජේ දත්  බන්ධනාගාරයේදී ගත් අසීරු තීරණයක් ගැන හෙළි වෙයි",
       "News Content": "සන්ජේ දත් සිරගතව සිටි සමයේ සිය දරුවන්ට බන්ධනාගාරය තුලට පැමිණීමට අවස්ථාව ලබා නොදීම පිළිබඳ මේවන විට කරුණු අනාවරණ වී තිබෙනවා.\nවසර 3 ක් පමණ සිරගතව සිටි සුපිරි නලුවා පසුගියදා නිදහස් කෙරුනා.\nබන්ධනාගාර පරිශ්‍රය තුලදී තමා සිටින ආකාරය දැක ගැනීමට ළමුන්ට අවස්ථාව ලබා නොදුන්නේ ඔවුන් කණගාටු වීම වැලැක්වීමට බවයි සන්ජේ දත් ප්‍රකාශකර ඇත්තේ.\nසිරකරු ඇඳුම පැළඳ සිටින තමා දුටු විට දරුවන් දෙදෙනා දුකට පත්වන බැවින් සහ කෙටි වේලාවකට තමාට දරුවන් සමග ගත කිරීමෙන් ඵලක් නොවන බව ද ඔහු පෙන්වා දී තිබෙනවා.\nමේ හේතුවෙන් දරුවන්ට බන්ධනාගාරයට පැමිණීමට අවස්ථාව ලබා නොදුන් බවයි සන්ජේ දත් ප්‍රකාශ කලේ.\nඑය ඉතා දුෂ්කර තීරණයක් වුව ද ළමුන්ගේ සතුට වෙනුවෙන් එම තීරණයට එළඹුනු බව ද ඔහු සඳහන් කර තිබෙනවා.\nසන්ජේ දත් බන්ධනාගාරයේදී සිටියදී ගත් එම දැඩි තීරණයට ඔහුගේ බිරිඳ ද සහය දක්වා තිබෙනවා.\nඑය තම දරුවන්ගේ සතුට වෙනුවෙන් ගත් තීරණයක් බවයි ඔවුන් පෙන්වා දෙන්නේ.\nඉන්දීය පුවත් සේවා පෙන්වා දෙන්නේ සන්ජේ දත් නිදහස් වී යළි පැමිණීමෙන් පසු ඔහුගේ දියණිය සහ පුත්‍රයා දැඩි සතුටකින් පසුවන බවයි.",
       "URL": "https://www.hirunews.lk/entertainment/127669/සන්ජේ-දත්-බන්ධනාගාරයේදී-ගත්-අසීරු-තීරණයක්-ගැන-හෙළි-වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=43"
}