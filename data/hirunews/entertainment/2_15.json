{
       "Source": "hirunews",
       "Timestamp": "Monday, 28 August 2023 - 16:17",
       "Headline": "\\'ජේලර්\\' චිත්‍රපටය නව වාර්තාවක් තබයි",
       "News Content": "නෙල්සන් අධ්‍යක්ෂණය කළ රජිනිකාන්ත්ගේ ‘ජේලර්’ චිත්‍රපටය පසුගිය 10 වැනිදා ලොව පුරා තිරගත වුණා.\nඒ සඳහා සිවරාජ්කුමාර්, මෝහන්ලාල්, රම්‍යා ක්‍රිෂ්ණන්, තමන්නා, වසන්ත් රවී විනායක්, යෝගී බාබු සහ තවත් ජනප්‍රිය නළු නිලියන් රංගනයෙන් දායක වෙනවා.\nඇමරිකාව, එක්සත් රාජධානිය, සිංගප්පූරුව, මැලේසියාව ඇතුළු විදෙස් රටවල් රැසක සිනමාහල් රැසක ‘ජේලර්’ චිත්‍රපටය ප්‍රදර්ශනය වෙනවා.\nJailer හි තමිල්නාඩුවේ පළමු දිනය තුළ ඉන්දීය රුපියල් කෝටි 25 ආදායමක් උපයා ඇති බවයි වාර්තා වන්නේ.\nඑමෙන්ම මෙම චිත්‍රපටිය පළමු දිනයේම ලොව පුරා ඉන්දීය රුපියල් කෝටි 100ක ආදායමක් උපයා ගෙන තිබෙනවා.\nකෙසේ වෙතත් Jailer චිත්‍රපටිය තිරගත වී දින 16ක් ගත වන විට ලෝකය පුරා ඉන් කෝටි 600ක ආදායමක් උපයා ඇති බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/entertainment/346427/ජේලර්-චිත්‍රපටය-නව-වාර්තාවක්-තබයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=2"
}