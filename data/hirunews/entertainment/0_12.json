{
       "Source": "hirunews",
       "Timestamp": "Thursday, 21 September 2023 - 16:07",
       "Headline": "බුලට් දුම්රියක් තුළ පැවති රෙස්ලින්ග් තරඟය",
       "News Content": "අධිවේගී බුලට් දුම්රියක් තුළ රෙස්ලින්ග් තරඟයක් පැවැත් වූ බවට තොරතුරු වාර්තා වෙනවා.\nඒ ජපානයේ අධිවේගී බුලට් දුම්රියක් තුළයි.\nටෝකියෝ සිට නගෝයා දක්වා ධාවනය වන අතරතුර මෙම තරඟය පවත්වා තිබූ අතර මෙම තරඟය නැරඹීම සඳහා නිකුත් කළ ටිකට්පත් සියල්ල විකිණී අවසන්ව තිබෙනවා.\nමිනෝරු සුසුකි සහ සන්ශිරෝ ටකාගි යන රෙස්ලින්ග් ක්‍රීඩකයන් අතර මෙම තරඟය පවත්වා ඇති බවයි විදෙස් මාධ්‍ය වාර්තා කොට සිටියේ.\nවිනාඩි 30 ක් පුරා පැවති රෙස්ලින්ග් තරඟය නැරඹීම සඳහා 75 දෙනෙකු පමණ සහභාගී වී ඇති බවයි සඳහන් වෙන්නේ.\nතරඟයේ වීඩියෝව සමාජ මාධ්‍ය වෙත උඩුගත කර ඇති අතර එම වීඩියෝවට විශාල ප්‍රතිචාර සංඛ්‍යාවක් මේ වන විට ලැබෙමින් තිබෙන බවඳ සඳහන්.",
       "URL": "https://www.hirunews.lk/entertainment/348988/බුලට්-දුම්රියක්-තුළ-පැවති-රෙස්ලින්ග්-තරඟය",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=0"
}