{
       "Source": "hirunews",
       "Timestamp": "Friday, 07 August 2015 - 11:43",
       "Headline": "මේ අවස්ථාවේදී මම ගියොත් සංගීත කණ්ඩායමට යම්කිසි පාඩුවක් වෙනවා",
       "News Content": "මෙරට ජනප්‍රිය සංගීත කණ්ඩායමක් වන සනිධප සංගීත කණ්ඩායමේ ..... ගායක නොයෙල් රාජ් ඉන් ඉවත්වීමට සූදානම් වන බවට කටකතාවක් පැතිරයමින් තිබෙනවා. මෙහි සත්‍යතාවය පිළිබද දැන ගැනීමට අප නොයෙල් රාජ්ට කතා කළා. එවිට ඔහු පිළිතුරු දුන්නේ මේ ආකාරයෙන්.....\n\\\"නැහැ නැහැ නෑ..... මම සංගීත කණ්ඩායමෙන් අයින් වෙන්න කිසිම හේතුවක් තිබ්බේ නැහැ. මගේ එකම හේතුව තිබ්බේ මගේ පෞද්ගලික හේතුවක්. තාවකාලිකව මගේ දරුවෙක්ගේ ප්‍රශ්නයකට මම නිවාඩුවක් හැටියට මම ඉල්ලුවා පොඩි කාලයක් මාව ඒ දරුවගේ අධ්‍යාපන කටයුත්තක් සදහා චූටි කාලෙකට විදේශ ගත වෙන්න. හැබැයි ඒකටත් අවසරය ලැබුනේ නැහැ. මේ අවස්ථාවේදී මම ගියොත් සංගීත කණ්ඩායමට යම්කිසි පාඩුවක් වෙන හින්දා ඒක මමත් තේරුම් ගත්තා. මට තේරුම් කරලා දුන්නා. ඒ හින්දා සංගීත කණ්ඩායම වෙනුවෙන් මම ඒක කැන්සල් කරලා දැම්මා.\\\"\nමෙහිදී අප වැඩිදුරටත් නොයෙල්ගෙන් අසා සිටියේ සනිධප කණ්ඩායමේ සාමාජිකයෙකු මීට ටික දිනකට පෙර ඉවත්වීමත් සමග කණ්ඩායමේ තත්ත්වයක් කුමක් ද කියා.. ඊට නොයෙල් පිළිතුරු දුන්නේ මේ ආකාරයෙන්....\n\\\"ඔව් දැන් ඒ ගින්න නිවා දාලා තියෙන්නේ. දැන් ඉතිං අපි අලුත් සාමාජිකයෙක් එක්ක අපේ රට වටා සුපුරුදු පරිදි ප්‍රසංග වලට සහභාගි වෙනවා. මෙයාට අපි DJ Name එකක් දාලා තියෙන්නේ. AJ කියලා තමයි දාලා තියෙන්නේ. ළගදීම බලාගන්න පුළුවන් වෙයි හිරු මෙගා බ්ලාස්ට් තුළින් AJගේ දස්කම්.\\\"\nනොයෙල් රාජ් අපත් සමග කළ සංවාදය පහතින් අසන්න....\n[MP3]s114497[/MP3]",
       "URL": "https://www.hirunews.lk/entertainment/114497/මේ-අවස්ථාවේදී-මම-ගියොත්-සංගීත-කණ්ඩායමට-යම්කිසි-පාඩුවක්-වෙනවා",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=53"
}