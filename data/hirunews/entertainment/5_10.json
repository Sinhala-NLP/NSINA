{
       "Source": "hirunews",
       "Timestamp": "Sunday, 30 January 2022 - 16:40",
       "Headline": "ප්‍රවීණ ප්‍රසිද්ධ නළුවෙක් රට හැර යයි",
       "News Content": "එදා ටෙලි තිරයෙන් කවුරුත් දැන අඳුනගත්ත ඒ අසහාය රංගන ශිල්පියාව ඔබට අමුතුවෙන් හඳුන්වා දෙන්නට අවශ්‍ය නැහැ. පුංචි තිරයේ ඔහු මැවූ ඇතැම් චරිත අදටත් ප්‍රේක්ෂකයින්ට මතකයි.\nඉතින් ආදරණීය රංගන ශිල්පියා රට හැර යන පුවතක් අපට ආරංචි වුණා. ඔස්ට්‍රේලියාවේ සිටින සිය දරුවන් හා කල් ගෙවීමට ඔහු නික්ම යන බව තමයි ආරංචි...\nරංගන ශිල්පියෙකු වන බුද්ධික ජයරත්න මේ ගැන කියමින් ඔහුගේ මුහුණු පොතට සංවේදී සටහනක් ද එක් කොට තිබුණා.\nප්‍රියයන්ගෙන් වෙන්වීම දුකකි.....\nබුද්ධදාස විතානාරච්චි... ආදරණීය බුද්ධි අයියා.. දින කීපයකට කලින් ජයන්තගේ අලුත්ම නාට්‍යයේ .... තමන්ගේ රගපෑම් සියල්ල හමාරකොට ජයන්ත වෙත පැමිණ \\\" ඔන්න මම ඔයාගෙන් පටන් අරන් ඔයාගෙන්ම ඉවරකලා\\\" ස්තුතියි..! මට ලබාදුන් ඒ සතුටට... මම තව දවස් කීපයකින් ඕස්ට්‍රේලියාවේ පදිංචියට යනවා... දරුවෝ ලගට... කෙතරම් ද්‍යෛවෝපොගතද ඒක...\nජයන්ත එය කලින් දැන සිටියද මේ මොහොත හිතුවට වඩා ජයන්තව හැගීම්බර කල බව පැහැදිලිය.. ජයන්ත ආරෝපිත සැහැල්ලුවක් පෙන්නුම් කලද ඒ සැහැල්ලුව තුල හැගවී තිබුණු ගැබුර පාලනය කිරීමට දෙදෙනාගේ වැලද ගැනීමට නොහැකි විය.. ...\nආදණීය බුද්ධි අයියේ......... ඔබ කොපමණ දක්ශ රංගණ ශිල්පියෙක්ද යන්නේ තීරණය ප්‍රේක්ශයා භාරයේම තබා ඔබ අතිශය සුන්දර මනුස්සයෙක් බව මා වගකීමෙන් කියමි...\nසුන්දරයාණෙනි... ඔබව නතරකරගැනීමට තරම් අපි ශක්තිමත් නැත..\nඅපටද ඇත්තේ වර්ථමානය ගැන කළකිරීමකි..\nඅපේ අනාගතය ගැන විශාල භියකි...\nඔයා....\nසතුටින් ඉන්න .. දරු මුණුපුරන් සමග...\nඔබට තෙරුවන්සරනයි !!\nමෙම ප්‍රවීණ නලුවා රට හැර යාම ගැන සංවේදී වූ තවත් අයෙක් මෙවැනි සටහනක්ද තබා තිබුණා.\nබුද්ධි අයියා ලංකා භූමියෙන් සදහටම නික්ම යාමේ ශෝකී ආරංචිය නෙත ගැටුනේ බුද්ධික ජයරත්න සහෝදරයා ගේ සටහනකින්. ඒක්ෂණයෙන් ඇතිවුණේ විශාල රික්තකයක් වැනි හැඟීමක්. මොහොතකට කලින් ඔහු සමග කල විනාඩි 15 ක පමණ සංවාදයෙන් පසුව වුව ඒ රික්තකය නොපිරි නිසා එය අකුරු වලට පෙරලන්න හිතුවා.\nබුද්ධි අයියා වචනයේ පරිසමාප්ත අර්ථයෙන්ම මනුස්සයෙක්. ටෙලි හා චිත්‍රපට නිරූපණ ශිල්පියෙක් ලෙස අපේ මනසේ නොමැකෙන අයුරින් තැන්පත්වූ ඔහු අපට කලින් පරම්පරාවේ රූපවාහිනී පූරකයෙක්. පසු පරම්පරාවට අයිති අප කරන කියන දේ දෙස දුරසිට බලාසිටින බුද්ධි අයියා හමුවූ විටෙක අපේ කටයුතු අගයන්නටත් අඩුපාඩු සෞම්‍ය ලෙස පෙන්වා දෙන්නටත් ඉදිරිපත් වන්නේ යහපත් චේතනාවෙන්.\nසවිංඥානික සමාජ දේශපාලන ක්‍රියාකාරිකයෙක් වූ ඔහු තමන්ගේ කලාභාවිතාව තුල එය හැකිපමණ නිරූපනය කලා යන්න අපගේ හැඟීම. නිදහසට පෙර ජන්ම ලාභය ලත් ඔහු මේ රට දශක හතක් පුරා විනාශයට ඇදගෙන ගිය අයුරු ඇසින් දුටු සාක්ෂිකරුවෙක්. ඒ විනාශගාමිත්වයෙන් රට ගොඩ එනවා දකින්න හීන දැක්ක කෙනෙක් පමණක් නොව ඒ වෙනුවෙන් ක්‍රියාකාරීව සිපිරි ගෙවල් හරහා සිය ජීවන යාත්‍රාව පැදවූවෙක්.\nබුද්ධි අයියා හෙට ලංකා භූමියෙන් මුල් උදුරාගෙන ඕස්ට්‍රේලියාව වෙත සංක්‍රමණය වන්නේ ස්ථිර පදිංචිකරුවෙකු ලෙස. ඔහුගේ පුතා, අපේ මිතුරා සිද්ධාර්ථ ඔහුව පිලිගන්න එහි බලාගෙන ඉන්නවා.\nසුබ ගමන් කියා වචනාර්ථයෙන් පැතුවත් බුද්ධි අයියේ, අප සිරකොට ඇති සමාජ දේශපාලන අවකාශයේ ඔබෙන් හිස්වන තැන අපේ හදවතේ මේ මොහොතේ ඇතිවන රික්තකයට සමානයි. ඒක අපේ ඉදිරි කෙටි දිවිය තුල නොපිරේවි. එසේ වුවද මේ ගෝත්‍රික සිරකුටියෙන් ජීවිතයේ අවසානභාගයේ හෝ මිදෙන්න ලැබීම ඔබේ වාසනාවක්. නමුත් ප්‍රියයන්ගෙන් වෙන්වීම හා එහි වේදනාව කියන්නේ මේකට තමයි.\nදරු මුණුපුරන් සමග ඉදිරිය සතුටින් ගෙවන්න. ඔබ අපේ සංස්කෘතික ජීවිතයට තිළිණ කල සියලු කලා නිර්මාණයන්ට ස්තූතියි",
       "URL": "https://www.hirunews.lk/entertainment/295678/ප්‍රවීණ-ප්‍රසිද්ධ-නළුවෙක්-රට-හැර-යයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=5"
}