{
       "Source": "hirunews",
       "Timestamp": "Friday, 24 August 2018 - 16:39",
       "Headline": "බොලිවුඩයේ සුපිරි වැඩකරු සියදිවි හානිකරගනී (ඡායාරූප)",
       "News Content": "බොලිවුඩයේ ජනප්‍රිය සහ දක්ෂ නර්ථන ශිල්පියෙකු වන අභීජීට් ෂේන්ඩි සියදිවි හානිකරගෙන ඇති බව විදෙස් මාධ්‍ය වාර්තා කරනවා.\nඑරට මාධ්‍ය වැඩිදුරටත් තොරතුරු වාර්තා කරන්නේ ඊයේ (23) උදෑසන මොහු මෙලෙස සියදිවි හානිකරගෙන ඇති බවයි.\nඅභීජීට් සිය නිවසේ විදුලිපංකාවක එල්ලී සියදිවි හානිකරගෙන ඇති බවයි තොරතුරු වාර්තා වන්නේ.\n32 හැවිරිදි වියේ පසුවූ මොහු සිය දිවි හානිකර ගැනීමට පෙර ලිපියක්ද ලියා ඇති අතර දියණියගේ නමට සිය බැංකු ගිණුම් සියල්ල හරවන ලෙසට එහි දන්වා තිබූ බව සඳහන්.\nඅජේ දේව්ගන්, රන්බීර් කපූර්, රන්වීර් සිං වැනි බොලිවුඩයේ ජනප්‍රිය රංගන ශිල්පින් සමඟ එක්ව අභීජීට් ෂේන්ඩි සිය කලා කටයුතුවල නියැලී තිබෙනවා.\nමානසික ආතතිය හේතුවෙන් මොහු මෙලෙස සිය දිවි හානිකරගන්නට ඇති බවට සැක කෙරෙන අතර ඉන්දීය පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වනවා.",
       "URL": "https://www.hirunews.lk/entertainment/198314/බොලිවුඩයේ-සුපිරි-වැඩකරු-සියදිවි-හානිකරගනී-ඡායාරූප",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=10"
}