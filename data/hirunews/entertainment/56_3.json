{
       "Source": "hirunews",
       "Timestamp": "Friday, 12 June 2015 - 10:50",
       "Headline": "සහෝදරයින් දෙදෙනෙකු එක අරමුණක් වෙනුවෙන් ලේ සටනක",
       "News Content": "එය ලේවල ගැටුමක්. එක මවකගේ කුසින් මෙලොව එළිය දුටු සහෝදරයින් දෙදෙනෙකු එක වළල්ලක් තුළ ජීවිතයත් මරණයත් අතර සටනක. එය කා වෙනුවෙන් ද ?  අවසානයේ කුමක් සිදුවේවි ද ? Brothers(සහෝදරයින්) බොලිවුඩයේ අලුත්ම සිනමා පටය.\nසුපිරි නළු ආක්ෂේ කුමාර්, සිද්ධාර්ත් මල්හෝත්‍රා සහ ජැක්ලීන් ෆර්නෑන්ඩර්ස් රගන මෙම චිත්‍රපටය ඉන්දියාවේ දැඩි ආන්දෝලනයක් ඇති කරනු ඇති බවයි බොලිවුඩයේ ජේෂ්ඨ කලාකරුවන් පෙන්වා දෙන්නේ.\nතම සහෝදරයාගේ සෙවනැල්ලෙන් මිදී තනිවම ජීවත්වීමට උත්සාහ දරන අනෙක් සහෝදරයා ඊට ගන්නා මහත් උත්සාහයයි. බොක්සිං ක්‍රීඩකයෙකු වන එක් සහෝදරයෙකු තරඟාවලියකද අවසානයේදි තම ලේ සහෝදරයා සමගම අවසන් වටයට පැමිණීමත් සමග එය ජයග්‍රහණයක් පමණක් වෙනුවෙන් නොව ලේ වෙනුවෙන් කරන සටනක් දක්වා දුරදිග යන කතාවයි \\\"බ්‍රදර්ස්\\\".\nමෙම චිත්‍රපටය මේ වසරේ අගෝස්තු මස 14 වැනිදා රිදී තිරයට පැමිණීමට නියමිතයි.\nමෙහි පූර්ව ප්‍රචාරක වීඩියෝව පහතින් නරඹන්න....",
       "URL": "https://www.hirunews.lk/entertainment/111243/සහෝදරයින්-දෙදෙනෙකු-එක-අරමුණක්-වෙනුවෙන්-ලේ-සටනක",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=56"
}