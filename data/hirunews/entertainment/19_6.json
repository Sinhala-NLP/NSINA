{
       "Source": "hirunews",
       "Timestamp": "Monday, 10 July 2017 - 13:10",
       "Headline": "ලෝකයේ පළමු තැනට ආ ශ්‍රී ලංකාවේ කෙටි චිත්‍රපටය (ඡායාරූප)",
       "News Content": "ජාත්‍යන්තර ස්වාධීන චිත්‍රපට උළෙල තුන්වන වරටත් ඉන්දීයාවේ නව දිල්ලි නුවර දී පසුගියදා පැවැත් වුණා.\nමෙහිදී රටවල් 34 කින් ඉදිරිපත් කළ චිත්‍රපට 400ක් අතුරින් ශ්‍රී ලංකාවේ කෙටි චිත්‍රපටයක් ප්‍රථම වරට පළමු ස්ථානය දිනා ගැනීමට සමත් වීම විශේෂත්වයක්.\nඑංගලන්තය, මෙක්සිකෝව,ඇමෙරිකාව, බ්‍රසීලය, ප්‍රංශය, ජර්මනිය, ෆින්ලන්තය, සහ ඉන්දියාව ඇතුළු රටවල් 34ක් මේ සඳහා චිත්‍රපට ඉදිරිපත් කර තිබෙනවා.\nඒ අතරින් ශ්‍රී ලංකාව නියෝජනය කරමින් ඉදිරිපත් කළ ‘නිහඩ ලිපිය\\' හෙවත්  \\\"SILENT LETTER\\\" නම් කෙටි චිත්‍රපටය මෙහිදී සම්මානයට පාත්‍ර වී ඇති බවයි වාර්තා වන්නේ.\nමෙම කෙටි චිත්‍රපටය තිර රචනය කර නිෂ්පාදනය කරන ලද්දේ ආධුනික සිනමාකරුවකු වන තිවංක රුක්ෂාන් පෙරේරා විසින්.\nප්‍රවීණ රංගන ශිල්පියෙකු වන කමල් අද්දරආරච්චි විසිනි මෙම කෙටි චිත්‍රපටය අධ්‍යක්ෂණය කර තිබෙනවා.\nමෙය ඔහු විසින් අධ්‍යක්ෂණය කළ ප්‍රථම කෙටි චිත්‍රපටයද වනවා.\nචිත්‍රපටයේ පූර්ව ප්‍රචාරකපටය පහතින්...",
       "URL": "https://www.hirunews.lk/entertainment/165526/ලෝකයේ-පළමු-තැනට-ආ-ශ්‍රී-ලංකාවේ-කෙටි-චිත්‍රපටය-ඡායාරූප",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=19"
}