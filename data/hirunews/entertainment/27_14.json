{
       "Source": "hirunews",
       "Timestamp": "Wednesday, 28 December 2016 - 7:26",
       "Headline": "බ්‍රිට්නි ස්පියර්ස් මියගිය පුවතට ලොවම කම්පා වෙයි ?",
       "News Content": "ජනප්‍රිය පොප් ගායිකා බ්‍රිට්නි ස්පියර්ස් මියගොස් ඇති බවට ට්විටර් ගිණුමකින් පළ වූ පණිවුඩක් පිළිබඳ දැඩි කතාබහකට ලක්ව තිබෙනවා.\nමෙම පණිවුඩය පලවී තිබෙන්නේ සෝනි මියුසික් සමාගමට අයත් ට්විටර් ගිණුම මගින්.\nකෙසේ වෙතත් මෙම පණිවුඩය පළ කර ඇති ගිණුම සයිබර් ප්‍රහාරයකට ලක්ව ඇති බවත්, එම ට්විටර් පණිවුඩය මේවන විට ඉවත් කර ඇති බවත් සෝනි සමාගම පසුව පවසා තිබෙනවා.\nමේ හේතුවෙන් බ්‍රිට්නි ගේ රසික රසිකාවියන් ගෙන් සමාව අයැද සිටින බවද ඔවුන් වැඩිදුරටත් සඳහන් කළා.\nමේ සම්බන්ධයෙන් බ්‍රිට්නි ස්පියර්ස් ප්‍රතිචාර දක්වා නැතත් සිය සේවාදායිකාව සුවෙන් සිටින බව ඇගේ කළමනාකරු විසින් පවසා තිබුණා.",
       "URL": "https://www.hirunews.lk/entertainment/150723/බ්‍රිට්නි-ස්පියර්ස්-මියගිය-පුවතට-ලොවම-කම්පා-වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=27"
}