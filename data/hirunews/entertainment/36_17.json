{
       "Source": "hirunews",
       "Timestamp": "Wednesday, 13 July 2016 - 14:37",
       "Headline": "ශාරුක් ඛාන් අලුත් වාර්තාවක් අතරට",
       "News Content": "ලොව ඉහළම ආදායමක් ලබන ජනප්‍රිය පුද්ගලයන් අතරට බොලිවුඩ් සුපිරි නලු ශාරුක් ඛාන් සහ අක්ෂේ කුමාර් පැමිණ තිබෙනවා.\nසුප්‍රකට ෆෝබ්ස් සගරාව විසිනුයි මෙම තොරතුරු ප්‍රකාශයට පත්කර ඇත්තේ.\nඉහළම ආදායමක් ලබන පුද්ගලයන් සම්බන්ධයෙන් මෙම වසරට අදාළව නිකුත්කල වාර්තාවේ ශාරුක් ඛාන්ට හිමිව ඇත්තේ 86 වන ස්ථානයයි.\nඑම ලැයිස්තුවේ 94 වන ස්ථානයේ අක්ෂේ කුමාර් පසුවනවා.\nසුප්‍රකට ෆෝබ්ස් සගරාව පෙන්වාදී ඇත්තේ ශාරුක් ඛාන් ඩොලර් මිලියන 33 ක් උපයා ඇති බවයි.\nඅක්ෂේ කුමාර් ඩොලර් මිලියන 31.5 කට හිමිකම් කියනවා.\nඉහළ ආදායමක් උපයන ජනප්‍රිය පුද්ගලයන් නම් කෙරෙන ලැයිස්තුවේ ප්‍රථම ස්ථානය ලැබී ඇත්තේ අමරිකාවේ ජනප්‍රිය ගායිකාවක වන ටේලර් ස්විෆ්ටයි.\nඇයගේ ආදායම ඩොලර් මිලියන 170 ක්.",
       "URL": "https://www.hirunews.lk/entertainment/137899/ශාරුක්-ඛාන්-අලුත්-වාර්තාවක්-අතරට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=36"
}