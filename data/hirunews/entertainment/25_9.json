{
       "Source": "hirunews",
       "Timestamp": "Sunday, 05 February 2017 - 14:11",
       "Headline": "අඟහරු මත උපත ලද පළමු මිනිසා පෘතුවියට පැමිණෙයි",
       "News Content": "වෙනස් ආකාරයේ තේමාවන් ලෝක සිනමාවට දායාද කරන හොලිවුඩය වෙනස්ම සංකල්පයක් යටතේ නවතම සිනමා පටයක් පසුගියදා ප්‍රේක්ෂකයන් අතරට පත්කළා.\nඅඟහරු මත උපත ලද පළමු මිනිසා පෘතුවියට පැමිණි පසු කුමක් සිදුවේද යන කථා සංකල්පය මත ගොඩ නැගුනු The Space Between Us චිත්‍රපටය හොලිවුඩ් අධ්‍යක්ෂ Peter Chelsomගේ අධ්‍යක්ෂණයෙන් නිර්මාණය වූවක්.\nGary Oldman, Asa Butterfield, Carla Gugino වැනි හොලිවුඩයේ ජනප්‍රිය රංගන ශිල්පීන්ගේ රංගන දායකත්වයෙන් මෙම චිත්‍රපටය හැඩවී තිබෙනවා.\nAllan Loeb සහ Stewart Schillගේ තිර රචනයෙන් නිර්මාණය වී ඇති The Space Between Us චිත්‍රපටය මිනිත්තු 120ක ධාවන කාලයක් තුල ප්‍රේක්ෂකයින් වෙත වෙනස්ම ආකාරයේ අත්දැකීමක් ගෙන එනු ඇතැයි එහි නිෂ්පාදකයින් විශ්වාස කරනවා.\nචිත්‍රපටයේ පුර්ව ප්‍රචාරක පටය පහතින්.",
       "URL": "https://www.hirunews.lk/entertainment/153717/අඟහරු-මත-උපත-ලද-පළමු-මිනිසා-පෘතුවියට-පැමිණෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=25"
}