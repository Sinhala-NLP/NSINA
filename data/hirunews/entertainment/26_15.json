{
       "Source": "hirunews",
       "Timestamp": "Wednesday, 11 January 2017 - 16:39",
       "Headline": "රිතික් රෝෂන්ගේ රහසක් ඉන්දීය මාධ්‍ය හෙළිකරයි",
       "News Content": "බොලිවුඩ් සිනමාවේ සුපිරි නලුවකු වන රිතික් රෝෂන් සිය උපන්දිනය සැමරූ ආකාරය පිළිබඳ ඉන්දීය මාධ්‍ය වාර්තාකර තිබෙනවා.\n43 හැවිරිදි සුපිරි නලුවා ඊයේ රාත්‍රී සිය උපන්දිනය සමරා ඇත්තේ ඔහුගේ කලින් බිරිඳවු සුසාන් ඛාන් සමගයි.\nඇයගේ පවුලේ සාමාජිකයන් ද මෙම උපන්දින උත්සවයට එක්වී ඇතැයි සඳහන්.\nසුසාන් සහ රිතික් රෝෂන් එක්ව උත්සව ශාලාවට පැමිණ ඇත්තේ පුත්‍රයන් දෙදෙනා ද සමගයි.\nඋපන්දින සාදය පැවති හෝටලයට රිතික් රෝෂන් සහ ඔහුගේ පෙර බිරිඳ පැමිණ ඇත්තේ එකම මෝටර් රථයේ බව ද ඉන්දීය පුවත් සේවා පෙන්වා දෙනවා.\nසුසාන් ඛාන් ඊයේ පෙරවරුවේ රිතික් රෝෂන්ට සමාජ මාධ්‍ය ඔස්සේ සුබ පැතුම් එක්කර තිබු බව ද සඳහන්.",
       "URL": "https://www.hirunews.lk/entertainment/151831/රිතික්-රෝෂන්ගේ-රහසක්-ඉන්දීය-මාධ්‍ය-හෙළිකරයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=26"
}