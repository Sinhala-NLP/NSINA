{
       "Source": "hirunews",
       "Timestamp": "Wednesday, 11 April 2018 - 12:29",
       "Headline": "ලොවක් මවිත කළ The Rock සියදිවි නසාගැනීමට උත්සහ කරයි",
       "News Content": "Rock සියදිවි නසාගනී ?\nමල්ලව පොර සටන්කරුවකු වන ඩ්වේන් ඩග්ලස්‌ ලොව ප්‍රකට නළුවෙක්.\n45 හැවිරිදි ඔහු The Rock නාමයෙන් ද හදුන්වනු ලබයි.\nඇමෙරිකාවේ ප්‍රමුඛතම මල්ලව පොර ශූරයකු වූ ඔහු 2002 වසරේදී The Scorpian King චිත්‍රපටයේ ප්‍රධාන චරිතය රඟපානු ලැබුවා.\nඒ සදහා ඔහුට ඩොලර් මිලියන 5.5 ක මිලක්‌ ලැබුණු බවයි විදෙස් මාධ්‍ය වාර්තා කළේ.\nෆොර්බ්ස්‌ සගරාවට අනුව ඩ්වේන් ලොව ප්‍රමුඛතම නළු නිළි කැළට අයත් වන පුද්ගලයෙක්.\nFast and Furious චිත්‍රපට මාලාව නිසා ජනප්‍රියත්වයට පත් වූ ඔහු පසුගිය කාලයේ විශාදය රෝගයෙන් පීඩා විඳිනු ලැබුවා.\nතමා මානසිකව පීඩාවට ලක්‌ වූ කාලයේ තමන්ට සහනය පැතූ රසික රසිකාවියන්ට ස්‌තූතිය පිරිනමන බව හෙතෙම පුවත්පත් සම්මුඛ සාකච්ඡාවකට සහභාගි වෙමින් ප්‍රකාශ කර තිබුණා.\nමෙම රෝගය හේතුවෙන් වයස 15 දී මව තමා ඉදිරියේදීම සිය දිවි නසා ගැනීමට උත්සාහ කළ බව ඔහු හෙළිදරව් කර තිබෙනවා.\nවාහනයකට පැන දිවි නසා ගැනීමට උත්සාහ කළ ඇය බේරා ගැනීමට තමා කටයුතු කළ බවත් ඔහු සදහන් කළා.\nමේ අත්දැකීම් තමා ද මානසික පීඩනයට ලක්‌වීමට බලපෑ බව මෙම සුපිරි නළුවා හෙළි කරනු ලැබුවා.\nමෙම රෝගය නිසා තමාටද නොයෙක්‌ වාරයක්‌ සිය දිවි නසා ගැනීමට සිතුණු බව ඩ්වේන් මෙහිදී හෙළිකර තිබෙනවා.\nතම මවත්, තමාත් විශාදය රෝගය වෙනුවෙන් ප්‍රතිකාර ලැබූ බවත්, එයින් මිදී ඇති බවත් ඔහු කියා සිටියා.\nමේ හේතුවෙන් මෙම රෝගයෙන් පීඩා විදින අයට සහනය සැලසීමට තමා සූදානම් බවද ඔහු වැඩිදුරටත් අවධාරණය කර තිබෙනවා.",
       "URL": "https://www.hirunews.lk/entertainment/188160/ලොවක්-මවිත-කළ-rock-සියදිවි-නසාගැනීමට-උත්සහ-කරයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=12"
}