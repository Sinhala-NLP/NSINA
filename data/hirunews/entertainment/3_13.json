{
       "Source": "hirunews",
       "Timestamp": "Monday, 31 July 2023 - 23:08",
       "Headline": "බල්ලෙක් වුණ ජපන් තරුණයා",
       "News Content": "ජපන් යෙන් මිලියන 2 ක මුදලක් එනම් ශ්‍රී ලංකා රුපියල් ලක්ෂ 46 ක් වියදම් කර තරුණයෙකු බල්ලකු බවට පත් වීමේ පුවතක් ජපානයෙන් වාර්තා වෙනවා.\nඔහු නමින් ටෝකෝ වන අතර ඔහුගේ ජීවිතයේ තිබූ සිහිනය වන්නේ බල්ලකු වීම බව සඳහන් කර තිබෙනවා.\nවිදෙස් මාධ්‍ය වාර්තා කරන්නේ ඔහු බල්ලෙකු වී අනෙක් බල්ලන් සහ මිනිසුන් ඉව කරමින්, මිතුරු වෙමින් උද්‍යානයේ හැසිරෙන වීඩියෝවක් \\'\\'මට සත්වයකු වීමට උවමනායි\\'\\' ලෙස යූ ටියුබ් නාලිකාවක් පවත්වා ගෙන යමින් එයට Uplode කර ඇති බවයි.\nඑම වීඩියෝව මේ වන විට මිලියනයක් නරඹා ඇති බවට ද වාර්තා වෙනවා.\nකෙසේ වෙතත් ඔහුගේ මෙම සිහිනය සැබෑ කර ගැනීම සඳහා ජපානයේ රූපවාහිනී දැන්වීම් සහ චිත්‍රපට සඳහා ඇඳුම් නිර්මාණය කරනු ලබන සෙපෙට් නම් ජපාන සමාගම විශාල වැඩ කොටසක් සිදු කර ඇති බවට ද විදෙස් මාධ්‍ය වාර්තා කර තිබෙනවා.",
       "URL": "https://www.hirunews.lk/entertainment/343224/බල්ලෙක්-වුණ-ජපන්-තරුණයා",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=3"
}