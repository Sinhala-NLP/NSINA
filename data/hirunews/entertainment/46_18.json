{
       "Source": "hirunews",
       "Timestamp": "Thursday, 31 December 2015 - 13:54",
       "Headline": "බොලිවුඩයේ ජනප්‍රිය නිළි විද්‍යා බාලන්ට ගල්",
       "News Content": "හෙටින් උදාවන නව වසරේ සතුටත් එක්ක තමන්ගේ උපන්දිනයත්  සමරන්න තියෙනවනම් කොච්චර හොදයිද?\nඒවගේ වාසනාවන්ත කෙනෙක් තමයි බොලිවුඩයේ ජනප්‍රිය නිළි විද්‍යා බාලන් කියන්නේ.\nකොහොම වුනත් විද්‍යා බාලන්ට  නොහිතපු විදිහේ සිද්ධියකට මුහුණ දෙන්න වුණා.\nතමන්ගේ සැමියත් එක්ක විදේශගත වෙන්න කියලා ගුවන් යානයකින් යමින් හිටපු විද්‍යා බාලන්ට ගුවන් යානයේදි එකපාරටම කොන්ද ආශ්‍රිත ප්‍රදේශයේ දැඩි වේදනාවක් ඇති වෙලා.\nවේදනාව දරාගන්න බැරිවුන විද්‍යා හුඟක් අසරණ වෙලා අඩලා  තියෙනවා.\nඒ වෙලාවේ විද්‍යාගේ තත්වය තේරුම්ගත්ත ගුවන් සේවක සේවිකාවන් වගේම ගුවන් නියමුවන් යානය හදිසියේම ගොඩබස්සලා.\nඉන්දියාවේ ඉදලා අයෙත් අබුඩාබි වලට යනකොට තමයි මේ සිද්ධියට මුහුණදීලා තියෙන්නේ.\nකොහොම වුනත්  අබුඩාබි වලට ආපු විද්‍යාබාලන්ව ඉක්මනටම රෝහල් ගත කරලා තියෙනවා.\nදොස්තරවරු කියලා තියෙන්නේ විද්‍යාට තියෙන්නේ වකුගඩුවල ගල් සැදීමක් කියලයි.\nඅවසානයේ මේ පිළිබදව තමන්ගේ රටටම ගිහින් පූර්ණ පරීක්ෂනයක් කරන්න විද්‍යා වගේම ඇගේ සැමියත් තීරණය කළා.\nඒ තීරණයට අනුව ඔවුන් ඉන්දියාවට ඇවිත් මුම්බායේ හින්දුජා රෝහලේ මේ වන විට නේවාසිකව ප්‍රතිකාර ලබනවා.\nවිද්‍යා යහපත් සෞඛයෙන්  පසුවෙනවා කියලයි වාර්තා වන්නේ.\nනව වසර උදාවත් සමග සතුට සමරන්න බොලිවුඩයේ ජනප්‍රිය නිළි විද්‍යා බාලනුත් හෙට එකතු වෙනවලු.\n\\r\\n",
       "URL": "https://www.hirunews.lk/entertainment/123147/බොලිවුඩයේ-ජනප්‍රිය-නිළි-විද්‍යා-බාලන්ට-ගල්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=46"
}