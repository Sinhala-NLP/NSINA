{
       "Source": "hirunews",
       "Timestamp": "Wednesday, 09 March 2016 - 13:56",
       "Headline": "චන්නට මම ගැළපෙන කෙනා නෙමෙයි වෙන්න ඇති",
       "News Content": "චන්න පෙරේරාගේ චිත්‍රපටවල රගපාන්න මේ වෙනකම් ආරාධනයක් ලැබී නොමැති බව රංගන ශිල්පිණි ගයාත්‍රි ඩයස් පවසනවා.\nතමාට නොගැලපෙන චරිතයක් නම් වෙනත් අධ්‍යක්ෂවරයකු වුවත් ආරාධනයක් හෝ නොකරන බවයි ඇය පෙන්වා දෙන්නේ.\nඒ හේතුවෙන්  තමන්ට චන්න පෙරේරා ලංකාවේ සිටින තවත් එක් අධ්‍යක්ෂවරයෙක් පමණක් බව ඇය ප්‍රකාශ කරනවා.\nඉන් එහා ගිය දෙයක් නිර්මාණ කටයුතුවලදී නොමැති බව ද ඇය සඳහන් කලා.\nගයාත්‍රි ඩයස් මේ වසර ආරම්භයත් සමගම ඉතාමත් කාර්ය බහුල වී තිබෙනවා.\nඉන් ප්‍රධානතම කරුණක් තමයි නයනා කුමාරි සමග එක්ව ගයාත්‍රි ඩයස් රුවැති රැයක් නම් ප්‍රසංගයක් අප්‍රේල් 3 වනදා නෙළුම් පොකුණ රංග ශාලාවේදී පැවැත්වීමට සැලසුම් කර තිබීම.\nමෙවැනි ප්‍රසංගයක් පැවැත්වෙන්නේ ලෝකයේ පළමු වතාවට බවටයි ගයාත්‍රි විශ්වාසය පළකරන්නේ.",
       "URL": "https://www.hirunews.lk/entertainment/128145/චන්නට-මම-ගැළපෙන-කෙනා-නෙමෙයි-වෙන්න-ඇති",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=43"
}