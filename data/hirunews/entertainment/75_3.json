{
       "Source": "hirunews",
       "Timestamp": "Friday, 26 July 2013 - 7:58",
       "Headline": "සෝනක්ෂි අක්ෂෙට උගන්වයි.",
       "News Content": "සෝනක්ෂි සිංහව දැන් බොලිවුඩයට නැවතුම බැරි නිළියක් වෙලා. බලන බලන හැම චිත්‍රපටයෙම ඇය ඉන්නවා. අපි මේ කියන්න හදන්නෙ සෝනක්ෂි ගැන. හැබැයි මේක තිරය පිටුපස වෙච්ච දෙයක්.\nවන්ස් අපෝන් අ ටයිම් ඉන් මුම්බායි දෝබාරා චිත්‍රපටයේ සෝනක්ෂි රඟපාන්නේ සුපිරි නළු අක්ෂේ කුමාර් එක්කනෙ. මේ චිත්‍රපටයේ සිංදුවක රූගත කිරීම් අතරෙදි සෝනක්ෂිට අක්ෂේගේ නැටුම් ගුරුවරිය වෙන්න වෙලා. අක්ෂේට ටික වේලාවක් යද්දි සිංදුවට අදාළ නැටුමෙ සමහර කොටස් අමතක වෙනවලූ. සෝනක්ෂි කියන්නෙ  ඕනම දෙයක් පිළිවෙලට හරියට කරන කෙනෙක්නෙ. ඉතින් ඇය අක්ෂේව පැත්තකට අඬගහගෙන ගිහින් නටන්න උගන්වලා. අන්තිමට රූගත කිරීම් ආරම්භ කළාම අක්ෂේ හොඳට නටද්දි සෝනක්ෂිට ඇගේ නැටුමෙ කොටස් අමතක වෙලාලූ.",
       "URL": "https://www.hirunews.lk/entertainment/63769/සෝනක්ෂි-අක්ෂෙට-උගන්වයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=75"
}