{
       "Source": "hirunews",
       "Timestamp": "Tuesday, 31 December 2013 - 11:03",
       "Headline": "චෙන්නායි එක්ස්ප්‍රස් හි සාර්ථකත්වය.",
       "News Content": "චෙන්නායි එක්ස්ප්‍රස් 2013 වසරේ නිර්මාණය වුණු අති සාර්ථක බොලිවුඞ් චිත්‍රපටයක්. රොමැන්ඩික්, කොමඩි, ඇක්ෂන් මේ සේරම අඩංගු චෙන්නායි එක්ස්ප්‍රස් අධ්‍යක්ෂණය කළේ රෝහිත් ෂෙට්ටි. නිෂ්පාදනය කළේ ෂාරුක් ඛාන්ගේ නිෂ්පාදන ආයතනය වෙනුවෙන් ගෞරි ඛාන්. එතකොට රගපාන්නේ කින්ග් ඛාන් එක්ක දීපිකා පදුකෝන්. මීට කලින් වැඩිම ආදායම් වාර්තා පිහිටවපු 3 ඊඩියට්ස් චිත්‍රපටය ද අභිබවා යමින් ඉන්දීය රුපියල් බිලියන 4 කට වැඩි ආදායමක් උපයන්න චෙන්නායි එක්ස්ප්‍රස් චිත්‍රපටය මේ වෙනකොට සමත් වෙලා තියෙනවා. ඒ විතරක් නෙවෙයි චෙන්නායි එක්ස්ප්‍රස් පුංචි තිරයේ අද පළමු වතාවට ? 10 ට හිරු ටී.වී තුළින් ශ්‍රී ලාංකික ප්‍රේක්ෂකයන්ට බලාගන්න පුළුවන්.\nඕම් ශාන්ති  ඕම් චිත්‍රපටයෙන් පස්සේ ෂාරුක්වයි දීපිකාවයි එකට දකින්න ලැබෙන පළවෙනි අවස්ථාව තමයි මේ. දීපිකා මේකෙ රඟපාන්නෙ දමිළ යුවතකගෙ චරිතයක්. සමහර අය කියන විදිහට නම් දීපිකා වෙනුවට හඩකවන්නෙ වෙන කෙනෙක්. ඒත් ඇය ඒ කතාව ප්‍රතික්ෂේප කරනවා.\nචෙන්නායි එක්ස්ප්‍රස් ගැන ෂාරුක් ඛාන් අපිත් එක්ක කිව්වේ මේ වගේ කතාවක්.\nචෙන්නායි එක්ස්ප්‍රස් තිරගත වෙන්න කලින් වැඩිම ආදායමක් ලබපු චිත්‍රපටය වුණේ 3 ඊඩියට්ස්. හැබැයි ඉන්දියානු රුපියල් බිලියන 4 ක් ලබා ගනිමින් චෙන්නායි එක්ස්ප්‍රස් ඒ වාර්තාව බිඳ හෙළුවා.",
       "URL": "https://www.hirunews.lk/entertainment/74477/චෙන්නායි-එක්ස්ප්‍රස්-හි-සාර්ථකත්වය",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=64"
}