{
       "Source": "hirunews",
       "Timestamp": "Friday, 27 November 2015 - 11:21",
       "Headline": "තාත්තා පොලිසියේ වුනත් මට සහායක් නැහැ",
       "News Content": "ජනප්‍රිය නිලි රිතු ආකර්ෂා පසුගිය දවසක ඇක්සිඩන්ට් වුණානේ. ඉතින් ඇයගේ සැප දුක අහන්න අපි ඇයට කතා කළා.\nරිතු නම් කියන්නේ ගොඩක් හොදින් ඉන්න බවයි.\nඑදා සිදුවුණ අනතුර ගැන ඇය අපිට විස්තර කළේ මෙහෙමයි.\n“මම එදා ෂූටින් ගියේ උදේ පාන්දර 4.00ට විතර. ෂූටින් තිබ්බා 12 පහුවෙනකල්ම. එනකොට තෙහෙට්ටුව වැඩිකමටම මට නින්ද ගියා.\nපාර්ලිමේන්තුව ළ‍ගදි හරවන්නේ නැතිව පාර්ලිමේන්තුව කඩාගෙන මම ගියා.\nමගේ තාත්තා පොලිස් නිලධාරියෙක්. තාත්තිත් එක්ක හිටපු පොලිස් නිලධාරියෙක් තමයි එතන හිටියේ. එවෙලේම මම තාත්තට කෝල් කලා. විනාඩි 05ක් 10ක් ඇතුළත මගේ තාත්තා  එතනට ආවා.\nතාත්තා පොලිසියේ කියලා මට කිසිම සහයෝගයක් හම්බවුණේ නැහැ. තාත්තගේ ඇදුරුම්කමට මගෙත් එක්ක පොලිසියට ආවා. පොලිසිය මට්ටමින් ආ යුතු රාජකාරි සියළුම දේවල් කරලා තමයි මාව එව්වේ.\nකිසිම මන්ත්‍රි කෙනෙක්ටවත් කාටවත් කතා කළේ නැහැ . මොකද කතා කරන්න ඕනෑකමක් නැහැ මට . ඒ වෙලාවේ තාත්තා හිටිය නිසා.\nහැබැයි මං කතා කළත් මම හිතනවා වැරදි නැහැ කියලා. මොකද අපිට කරදරයක් වෙලා තියෙන වේලාවට මනුස්සයෙක්ට කතා කරන එක එච්චර ලොකු දෙයක් නෙමෙයි“ කියලයි රිතු අපිට කිව්වේ.",
       "URL": "https://www.hirunews.lk/entertainment/120926/තාත්තා-පොලිසියේ-වුනත්-මට-සහායක්-නැහැ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=48"
}