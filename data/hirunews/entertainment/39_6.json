{
       "Source": "hirunews",
       "Timestamp": "Saturday, 21 May 2016 - 15:41",
       "Headline": "වෙස්වලාගෙන පාරට ආ සුපිරි ගායකයා",
       "News Content": "ඉන්දීය සිනමා ක්ෂේත්‍රයේ සුපිරි ගායකයකු වන සෝනු නිගම් නිරතවු අපුරු ක්‍රියාවක් පිළිබඳ ඉන්දීය මාධ්‍ය අනාවරණ කර තිබෙනවා.\nඑහි වීඩියෝවට ද ඉන්දියාවේ සමාජ මාධ්‍ය ඔස්සේ ද ඉහළ ප්‍රතිචාරයක් ලැබී ඇති බවයි වාර්තා වන්නේ.\nවයස්ගත පුද්ගලයකු ලෙස වෙස්වලාගත් සෝනු නිගම් මාර්ගයේ පසෙක සිට කරන ගායනය සුලු පිරිසක් රැස්වී රස විඳින අතර සුපිරි ගායකයා ප්‍රකාශ කර ඇත්තේ තමා කිසිදු ඉහළ බලාපොරොත්තුවකින් තොරව මෙම අවස්ථාවට මුහුණ දුන් බවයි.\nතමා මාර්ගයේ සිට ගායනා කල ගීත ශ්‍රවණයට පැමිණි ජනතාව තමා හඳුනා ගැනීමට ද නොහැකි වු බව ඔහු ප්‍රකාශකර තිබෙනවා.\nගීත ගායනය වෙනුවෙන් යොදාගත් සර්පිනාව තමා ඉපදුනු දිනයේ දෙමව්පියන් විසින් රැගෙන ආ එකක් බවයි සෝනු නිගම් ප්‍රකාශකර ඇත්තේ.",
       "URL": "https://www.hirunews.lk/entertainment/133705/වෙස්වලාගෙන-පාරට-ආ-සුපිරි-ගායකයා",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=39"
}