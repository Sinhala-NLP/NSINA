{
       "Source": "hirunews",
       "Timestamp": "Tuesday, 13 October 2015 - 12:12",
       "Headline": "සිද්ධාර්ත් මල්හෝත්‍රා අඩි 629ක් උඩ ත්‍රාසජනක අත්දැකීමක",
       "News Content": "බොලිවුඩයේ ජනප්‍රිය නළු සිද්ධාර්ත් මල්හෝත්‍රා මේ වන විට නවසීලන්තයේ සංචාරයක නිරත වෙමින් සිටිනවා. ඊට හේතුව වී ඇත්තේ සිද්ධාර්ත් මල්හෝත්‍රාව නවසීලන්තයේ සංචාර ප්‍රවර්ධනයේ තානාපති වශයෙන් පත්කිරීමයි. ඔහු ඒ සදහා නවසීලන්තයේ සංචාරයක නිරත වී සිටින අතරතුර වැඩසටන් කිහිපයකටම  සහභාගි වී තිබෙනවා. ඉන් ප්‍රධානම අංගයක් වන්නේ සිද්ධාර්ත් විසින් නවසීලන්තයේ ඕක්ලන්ඩ් නුවර පිහිටි උසම ගොඩනැගිල්ල වන Sky Tower හි ත්‍රාසජනක අත්දැකීමකට සහභාගි වීමයි. ඔහු අඩි 629ක් උසැති එම ගොඩනැගිල්ලේ ඉහළම ස්ථානයට ගොස් කේබල් ආධාරයෙන් විනෝද වී තිබෙනවා. එය ඔහුගේ ජීවිතයේ ඉතාමත් සුවිශේෂී දිනයක් බවද සිද්ධාර්ත් විසින් පවසා ඇති බවයි වාර්තා වන්නේ.\nඑම ක්‍රියාදාමයෙන් පසු ඔහු නවසීලන්තයේ ඕක්ලන්ඩ් නුවර පිහිටි විශ්ව විද්‍යාලයක ව්‍යාපාරික විෂය හදාරන සිසු සිසුවියන් පිරිසක් හමුවී සුහද පිළිසඳරක නිරත වී තිබෙනවා.\nසිද්ධාර්ත් මල්හෝත්‍රා ඕක්ලන්ඩ් නුවරදී ලැබූ ත්‍රාසජනක අත්දැකීම පහතින් නරඹන්න...\nසිද්ධාර්ත් මල්හෝත්‍රා රඟපෑ \\\"Ek Villain\\\" චිත්‍රපටයේ ජනප්‍රිය ගීතයක් පහතින් නරඹන්න...",
       "URL": "https://www.hirunews.lk/entertainment/118394/සිද්ධාර්ත්-මල්හෝත්‍රා-අඩි-629ක්-උඩ-ත්‍රාසජනක-අත්දැකීමක",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=50"
}