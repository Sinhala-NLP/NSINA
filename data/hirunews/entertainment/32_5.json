{
       "Source": "hirunews",
       "Timestamp": "Friday, 14 October 2016 - 9:29",
       "Headline": "නීල් නිතින් මුකේෂ් විවාහ ගිවිස ගනී",
       "News Content": "හිරු ගෝල්ඩන් ෆිල්ම් අවෝඩ්ස් සම්මාන උළෙලට පැමිණි සුපිරි තරු අතර එක් තරුවක් වු බොලිවුඩ් නලු නීල් නිතින් මුකේෂ් විවාහ ගිවිසගෙන තිබෙනවා.\nඒ මුම්බායි නුවර තරුණියක් සමගයි.\nවිවාහ ගිවිස ගැනීමේ අවස්ථාවට පවුලේ සමීපතමයන් කිහිප දෙනෙකු පමණක් සහභාගී වී ඇති බවයි ඉන්දීය මාධ්‍ය වාර්තා කලේ.\nපසුගිය බ්‍රහස්පතින්දා ඉතා පෞද්ගලිකව මෙම විවාහ ගිවිස ගැනීමේ උත්සවය පැවති බව සඳහන්.\nමෙය නීල් නිතින් මුකේෂ්ගේ ප්‍රේම සම්බන්ධයක් මත සිදුවුවක් නොවු අතර ඥාතීන්ගේ යෝජනාවක් අනුව කෙරෙන විවාහයක් බවයි ඉන්දීය පුවත් සේවා පෙන්වා දෙන්නේ.\n34 හැවිරිදි නීල් නිතින් මුකේෂ් සඳහන් කලේ තමාට මෙතෙක් විවාහ වීමට කිසිවකුත් හමුවී නොතිබු බවයි.\nඑබැවින් පවුලේ ඥාතීන්ගේ යෝජනවෙන් හමුවු තරුණිය හා විවාහ වීමට තමා තීරණය කල බවයි ඔහු ප්‍රකාශකර ඇත්තේ.\nලබන වසරේ මුලදී තම විවාහය සිදුවනු ඇතැයි ද නීල් නිතින් මුකේෂ් ප්‍රකාශකර තිබෙනවා.\nබොලිවුඩ් නලුවාගේ අතගන්නා තරුණිය සිනමාවට සම්බන්ධ නොමැති අයෙක් බව සඳහන්.\nඇය ගුවන් ගමන් ක්ෂේත්‍රයේ රැකියාවක නිරතවන බවටයි හෙළිවී ඇත්තේ.\nපසුගියදා පැවැත්වු හිරු ගෝල්ඩන් ෆිල්ම් අවෝඩ්ස් සම්මාන උළෙලේදී බොලිවුඩ් නලු නීල් නිතින් මුකේෂ්ගේ නර්තනයන් දැක ගැනීමට ද මෙරට ප්‍රේක්ෂකයන්ට අවස්ථාව හිමිවුනා.\nඑමෙන්ම ඔහු සමග නර්තනයේ යෙදීමට ද මෙරට නර්ථන කණ්ඩායම්වලට මෙන්ම නලු නිළියන්ට ද අවස්ථාව හිමිවීම විශේෂත්වයක්.",
       "URL": "https://www.hirunews.lk/entertainment/145178/නීල්-නිතින්-මුකේෂ්-විවාහ-ගිවිස-ගනී",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=32"
}