{
       "Source": "hirunews",
       "Timestamp": "Wednesday, 20 September 2023 - 18:59",
       "Headline": "ජවාන් චිත්‍රපටයේ ආදායම කෝටි 100 ආසන්නයේ",
       "News Content": "ජවාන් චිත්‍රපටය තිරගත වීම ආරම්භ කර දින 13ක් වන විට ඉන්දීය රුපියල් කෝටි 907.5 ක ආදායමක් ලබා ගැනීමට සමත්වී තිබෙනවා.\nඒ අනුව ෂාරුක් ඛාන්ගේ ජවාන් චිත්‍රපටය ගෝලීයව උපයා ගත් ආදායම ඉන්දීය රුපියල් කෝටි 1000 කට ආසන්න වී ඇති බවයි වාර්තා වන්නේ.\nමෙම චිත්‍රපටය ඉන්දියාව තුළ පමණක් ඉන්දීය රුපියල් කෝටි 500ක අදායමක් ලබා ඇති බවයි විදෙස් මාධ්‍ය වාර්තා කරන්නේ.\nතිරගත වීම ආරම්භ කර දිනයේ ගෝලීයව වැඩිම අදායමක් ඉපැයූ හින්දි චිත්‍රපටය බවට ද මෙම චිත්‍රපටය ඉතිහාසයට එක් වුණා.\nඑමෙන්ම දිනක් තුළ වැඩිම ආදායමක් උපයා ගත් ඉන්දියානු චිත්‍රපටයද ජවාන් වන බවයින් වාර්තා වී ඇත්තේ.\nඒ අනුව ජවාන් චිත්‍රපටය එක් දිනක් තුළ කෝටි 80ක ආදායමක් ලබා ගෙන තිබෙනවා.\nඅඩුම කාලයක් තුළ ඉන්දීය රුපියල් කෝටි 400 ක අදායමක් ලැබූ බොලිවුඩ් චිත්‍රපටය වන්නේ ද ජවාන් චිත්‍රපටයයි.\nකෙසේ වෙතත් විදෙස් මාධ්‍ය සඳහන් කර සිටින්නේ වාර්තා රාශියක් බිඳ දැමීමට ෂාරුක් ඛාන්ගේ ජවාන් චිත්‍රපටයට මේ වන විට හැකියාව ලැබී ඇති බවයි.",
       "URL": "https://www.hirunews.lk/entertainment/348883/ජවාන්-චිත්‍රපටයේ-ආදායම-කෝටි-100-ආසන්නයේ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=0"
}