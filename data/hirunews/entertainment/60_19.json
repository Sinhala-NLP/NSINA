{
       "Source": "hirunews",
       "Timestamp": "Wednesday, 08 April 2015 - 12:11",
       "Headline": "පෝල් වෝකර් නිසා Furious 7 ආදායම් කඩාගෙන යයි",
       "News Content": "Fast & Furious 7 ලොව පුරා තිරගත වී පළමු සතිය තුළ ආදායම් වාර්තා බිදදමමින් ඉදිරියටම යමින් සිටින බවට තොරතුරු වාර්තා වනවා. ඒ අනුව පළමු සතියේදී Furious 7 ඉපැයූ ආදායම ඇමෙරිකානු ඩොලර් මිලියන 384ක්. මින් වැඩිම ආදායමක් හිමිව තිබෙන්නේ ඇමෙරිකාවෙන් සහ කැනඩාවෙන්. එමෙන්ම බ්‍රිතාන්‍යයේ සහ අයර්ලන්තයේ බොක්ස් ඔෆිස් වාර්තා බිද දමමින් ද මේ වසරේ තිරගත වූ චිත්‍රපට අතුරින් Furious 7 දෙවැනි වැඩිම ආදායම් වාර්තාවට හිමිකම් කී තිබෙනවා. ඒ Furious 7 චිත්‍රපටය තිරගත වූ සතියේ පළමු සිකුරාදා, සෙනසුරාදා සහ ඉරිදා යන තෙදින තුළ බ්‍රිතාන්‍ය පවුම් මිලියන 12.7ක් උපයමින්. මෙම වාර්තාවන්ට හේතුව පෝල් වෝර්කර්ගේ මරණයෙන් පසුවන ඔහු විසින් රංගනයෙන් දායකත්වය දැක්වූ අවසන් චිත්‍රපටය Furious 7 වීම බවයි ප්‍රේක්ෂකයින්ගේ මතය වී ඇත්තේ.\nFast & Furious 7 චිත්‍රපටයේ පූර්ව ප්‍රචාරක වීඩියෝව පහතින් බලන්න.....\nFast & Furious 7 චිත්‍රපටයට අදාළ ගීත පහතින් බලන්න.....",
       "URL": "https://www.hirunews.lk/entertainment/107141/පෝල්-වෝකර්-නිසා-furious-7-ආදායම්-කඩාගෙන-යයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=60"
}