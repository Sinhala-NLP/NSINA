{
       "Source": "hirunews",
       "Timestamp": "Friday, 27 January 2017 - 17:54",
       "Headline": "දැනට නිර්මාණය වී ඇති නමුත් දැනට ජීවත්වන පුද්ගලයන්ට නැරඹීමට වාසනාව නොලැබෙන චිත්‍රපටය",
       "News Content": "දැනට නිර්මාණය වී ඇති නමුත් ලෝකයේ දැනට ජීවත්වන පුද්ගලයන්ට නැරඹීමට අවස්ථාව නොලැබෙන චිත්‍රපටයක් සම්බන්ධව බොහෝ දෙනෙකුගේ අවධානය යොමුව තිබෙනවා.\n100 Years ලෙස නම්කර ඇති මෙම චිත්‍රපටය 2115දී නිකුත් වීමට නියමිත බවයි වාර්තා වන්නේ.\nRobert Rodriguezගේ අධ්‍යක්ෂණයෙන් නිර්මාණය වී ඇති මෙම චිත්‍රපටයේ ප්‍රධාන චරිතය සදහා John Malkovich පණ පොවනවා.\nමෙම චිත්‍රපටයේ පිටපත 2015 වසරේ නොවැම්බර් 18 වැනිදා සේප්පුවක් තුල දමා ආරක්ෂාකාරී ලෙස තැන්පත් කර ඇති අතර  කිසිවෙකුට එය විවෘත කිරීමට නොහැකි ආකාරයේ ආරක්ෂාවක් එම සේප්පුවට යොදා ඇති බව සදහන්.\n2115 නොවැම්බර් 18 වැනිදා දක්වා  එම සේප්පුව ප්‍ර‍ංශයේ කොන්යැක් නගරයේ තැන්පත් කර තැබෙන අතර 2016 වසරේ කෑන්ස් සිනමා උළෙලේදී එම සේප්පුව ප්‍රථම වරට ප්‍රදර්ශනය කරනු ලැබුවා.\n100 Years චිත්‍ර‍පටය 2115 වසරේ කැන්ස් සිනමා උළෙලේදී  ප්‍ර‍දර්ශණය කිරිමට නියමිත අතර ඒ සදහා ආරාධිතයන් 1,000කට ආරාධනා පත්‍ර‍ දැනටත් ලබාදී ඇති බව සදහන්.\nකෙසේ වෙතත් ආරාධනා පත් ලැබී ඇති ආරාධිතයන් එම ආරාධනා පත්‍ර ඊළඟ පරම්පරාවට ලබා දීමට කටයුතු කර ඇති බව වාර්තා වනවා.\n100 Years චිත්‍රපටය වෙනුවෙන් නිකුත් කර ඇති පූර්ව ප්‍රචාරකපට පහතින්.",
       "URL": "https://www.hirunews.lk/entertainment/153063/දැනට-නිර්මාණය-වී-ඇති-නමුත්-ජීවත්වන-පුද්ගලයන්ට-නැරඹීමට-වාසනාව-නොලැබෙන-චිත්‍රපටය",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=25"
}