{
       "Source": "hirunews",
       "Timestamp": "Friday, 12 August 2016 - 13:03",
       "Headline": "ප්‍රේමසිරි කේමදාසයන්ගේ අවසන් සංගීත නිර්මාණ එකතුව ඔක්තෝබරයේදී නිකුත් වේ",
       "News Content": "මෙරට සංගීත ක්ෂේත්‍රයට සුවිශාල මෙහෙවරක් සිදුකල සංගීතඥ ප්‍රේමසිරි කේමදාසයන්ගේ අවසන් සංගීත නිර්මාණ එකතුව ලබන ඔක්තෝම්බර් මාසයේදී එළිදැක්වීමට සැලසුම් කර තිබෙනවා.\nගීත 20 කින් සමන්විත මෙය නම් කර ඇත්තේ\nආදර රහස්\nයන නමිනුයි.\nමෙම ගීත නිශාන්ත විජේසිංහ විසින් රචනා කර ඇති අතර එය ඔක්තෝම්බර් 23 වනදා පස්වරු 6.30 ට නෙලුම් පොකුණ රගහලේදී දොරට වැඩීමට නියමිතව තිබෙනවා.\nඑහිදී සීඩී තැටියේ අඩංගු ගීත අදාළ ගායක ගායිකාවන් විසින් සජීවීව ගායනා කරනු ඇති.\nඅමරසිරි පීරිස් / ටී එම් ජයරත්න / කසුන් කල්හාර / ඉන්දිකා උපමාලි / උමාරියා සිංහවංශ / ඩබ්ලිව් ඩී ආරියසිංහ / උමාලි තිලකරත්න සහ සුබුද්ධි ලක්මාලි ඇතුලු ගායක ගායිකාවන් රැසක් ගීත ගායනා කිරීමට නියමිතයි.\nආදර රහස්\nගීත එකතුවේ ඇති සංගීත රටා මිනිස් මොළයට උචිත සංඥා පරාසයක් උත්තේජනය කරන බවට විද්‍යාත්මකව ඔප්පු කර ඇති බවයි ප්‍රසංගයේ සංවිධායකවරුන් පවසන්නේ.\nඑය මතකය / නිර්මාණශීලීත්වය සහ බුද්ධිය උද්ධීපනය කරන ඇසිදිසි නිර්මාණයක් ලෙසටයි ඔවුන් හඳුන්වන්නේ.\nසී ඩී තැටියට අමතරව\nආදර රහස්\nනමින් සුවිශේෂී ග්‍රන්ථයක් ද මෙම උත්සවයේදී එළිදැක්වෙනු ඇති.",
       "URL": "https://www.hirunews.lk/entertainment/140460/ප්‍රේමසිරි-කේමදාසයන්ගේ-අවසන්-සංගීත-නිර්මාණ-එකතුව-ඔක්තෝබරයේදී-නිකුත්-වේ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=34"
}