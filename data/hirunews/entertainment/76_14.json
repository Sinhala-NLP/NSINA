{
       "Source": "hirunews",
       "Timestamp": "Sunday, 07 July 2013 - 10:32",
       "Headline": "කත්‍රිනා - රන්බීර් ස්පාඤ්ඤයට.",
       "News Content": "බොලිවුඞ් නළු අර්ජුන් කපූර් කත්‍රිනා කයිෆ්ගේ හොඳ යාළුවෙක්. ඒත් පසුගිය දවසක තිබ්බ අර්ජුන්ගේ උපන්දින සාදයට ගිය කත්‍රිනා එතන වැඩිවෙලාවක් ඉඳලා නෑ. ඒකට හේතුව සාදයට ඇවිත් හිටි රන්බීර් කපූර් එක්ක ඇතිවුණ ප්‍රශ්නයක් කියලයි ගොඩක් අය හිතුවේ.\nඒත් කත්‍රිනා කියන විදිහට ඇය උපන් දින සාදයට ඇවිත් තියෙන්නේ ඩූම් 3 චිත්‍රපටයේ රූපගතකිරීම් අතරතුරේදිලූ. සටන් ජවනිකා රැසක් තියෙන මේ චිත්‍රපටයේ රඟපාන එක හිතන තරම් ලේසි නෑ. කවදත් රාජකාරිය දේවකාරිය හැටියට සලකන කත්‍රිනා යාළුවගේ උපන් දින සාදය ඉවරවෙන්න කලින් ගිහින් තියෙන්නේ ඒකයි. ඔය අතරතුරේදී අපිට කත්‍රිනයි රන්බීර් ගැනයි තව ආරංචියක් ලැබුණා. මේ දවස්වල මේ දෙන්නා ස්පාඤ්ඤයේ නිවාඩුවක් ගතකරන්න යන්න සැලසුම් කරනවලූ.",
       "URL": "https://www.hirunews.lk/entertainment/62519/කත්‍රිනා-රන්බීර්-ස්පාඤ්ඤයට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=76"
}