{
       "Source": "hirunews",
       "Timestamp": "Thursday, 24 October 2013 - 14:37",
       "Headline": "කුකුල් කේන්තිකාරයා.",
       "News Content": "සුපිරි නළු සල්මන් ඛාන්ට ක්ෂේත්‍රයේ ඉන්න ගොඩක් අය හඳුන්වන්නේ කුකුල් කේන්තිකාරයෙක් හැටියට. මොකද සල්මන්ට ඒ තරම් ඉක්මනට කේන්ති යනවා. සල්මන් ඛාන්ගේ අලූත්ම චිත්‍රපටය ජායි හෝ. මේක අධ්‍යක්ෂණය කරන්නේ ඔහුගේ සහෝදරයා සෝහාලි ඛාන්. පසුගිය දවසක ජායි හෝ චිත්‍රපටය රූගත කිරීම් සිදුවුණ තැනට පිටස්තර කැමරාකරුවන් දෙන්නෙක් හොරොන්ම රිංගලා. ඒ සල්මන් ඇතුළු අනෙක් නළු නිළියන්ගේ ඡායාරූප ගන්න. මේක දැකපු සාලූට හොඳටම කේන්ති ගිහින්. ගත්ත සේරම ඡායාරූප ඩිලීට් කරන්න කියලා. ඒ විතරක් නොවේ ෂූටිනුත් කැන්සල් කරලා.\nඊට ටික දවසකට කලින් සල්මන්ට රසිකයෙක් එක්කත් කේන්ති ගිහින්. ඒ දුරකථනයේ තමන්ට නොකියා ඡායාරූප ගත්තා කියලා. ඒ වෙලාවෙ සල්මන්ට කොච්චර තරහ ගියාද කියනවනම් ඔහු ඒ දුරකථනය අල්ලලා වීසි කරලා. මේ ගැන නම් ගොඩක් අය පුදුම වුණා. මොකද මීට කලින් සල්මන් ඛාන් තමන්ගේ රසිකයෝ එක්ක ප්‍රශ්න දාගෙන නැහැනෙ.",
       "URL": "https://www.hirunews.lk/entertainment/69920/කුකුල්-කේන්තිකාරයා",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=69"
}