{
       "Source": "hirunews",
       "Timestamp": "Tuesday, 24 January 2023 - 17:27",
       "Headline": "ඉන්දීය සිනමාවේ දැවැන්තයෙක්, ලංකාවේ",
       "News Content": "ප්‍රසිද්ධ ඉන්දීය නළු Ashish Vidyarthi ලංකාවට පැමිණ තිබෙනවා.\nඉන්දීය සිනමාවේ දැවැන්තම දුෂ්ඨ චරිතය ලෙසයි Ashish Vidyarthi රසිකයින් හමුවට පැමිණෙන්නේ.\nඔහු ලංකාවට පැමිණි පසු සිය ෆේස්බුක් පිටුවට සජීවීව පැමිණ තම රසික රසිකාවියන් සමඟ ශ්‍රී ලංකාවට පැමිණි ගමන ගැන කතා කර තිබුණා.\nලොව පුරා සිටින ජනතාව ශ්‍රී ලංකාවට පැමිණිය යුතු බවද ඔහු එහිදී සඳහන් කර තිබුණා.\nතමන් ශ්‍රී ලංකාවට පැමිණෙන දෙවන අවස්ථාව මෙය බවත් මෙම සංචාරය Let\\'s lanka ලෙස නම් කර ඇති බවත් ආශිෂ් විද්‍යාර්ථි සඳහන් කරනවා.\nමෙරට සිනමා රසවතුන්ට ගිල්ලි සිනමාපටය හරහා අතිශය රසික ආකර්ෂණයක් දිනූ ඔහුගේ මේ පැමිණීම නැවුම් ආරංචියක් වනු නොඅනුමානයි.",
       "URL": "https://www.hirunews.lk/entertainment/325792/ඉන්දීය-සිනමාවේ-දැවැන්තයෙක්-ලංකාවේ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=4"
}