{
       "Source": "hirunews",
       "Timestamp": "Wednesday, 28 October 2015 - 12:28",
       "Headline": "අසින් යුගදිවියට",
       "News Content": "බොලිවුඩයේ මෙන්ම කොලිවුඩයේ සුරූපී නිළි අසින් තොට්ටුම්කල් ලබන නොවැම්බර් මස 29 වැනිදා යුග දිවියට එළඹීමට නියමිත බව ඉන්දීය මාධ්‍ය වාර්තා කරනවා. අසින් ඇගේ සහකරුවා ලෙස තෝරාගෙන ඇත්තේ ඉන්දීය සුප්‍රසිද්ධ ව්‍යාපාරිකයෙකු වන මයික්‍රෝමැක්ස් දුරකථන සමාගමේ සම හිමිකරුවෙකු වන රාහුල් ශර්මා බව අප මීට පෙර හිරු Entertainment පුවත් තුළින් ඔබට වාර්තා කළා. ඒ අනුව ලබන නොවැම්බර් මස 26 වැනිදා දිල්ලි හි පිහිටි Hotel no NH 8 හිදි ඔවුන් දෙපළගේ විවාහ උත්සවය පැවැත්වීමට නියමිත බවයි වාර්තා වන්නේ. ඊට අමතරව විවාහයේ දෙවැනි දින සාදය West End Greens හෝටලයේදී පැවැත්වීමට අසින් සහ රාහුල් තීරණය කර තිබෙනවා. මෙහි වැදගත්ම සිදුවීම වන්නේ අදාළ උත්සවයන් දෙකටම පවුලේ ඥාතීන් හැරෙන්නට කිසිදු පුද්ගලයෙකුට ආරාධනා කර නොමැති බවට ඉන්දීය මාධ්‍ය වාර්තා කරන්නේ.\nඑය එසේ වූවත් 30 වැනි වියේ පසුවන අසින් සහ 39 වියේ පසුවන රාහුල් මුණගැසීමට මැදිහත්වී ඇත්තේ බොලිවුඩයේ සුපිරි නළු ආක්ෂේ කුමාර් වීම ද විශේෂත්වයක්. ඊට තවත් එක් හේතුවක් ද වන්නේ ආක්ශේ කුමාර් මයික්‍රෝමැක්ස් දුරකථන සමාගමේ නිල සන්නාම තානාපති ලෙස කටයුතුවීමයි.\nඅසින් රඟපෑ \\\"Housefull 2\\\" චිත්‍රපටයේ ප්‍රසිද්ධ ගීතයක් පහතින් බලන්න....\nඅසින් අවසන් වරට රඟපෑ \\'All Is Well\\' චිත්‍රපටයේ පූර්ව ප්‍රචාරක වීඩියෝව පහතින් නරඹන්න...",
       "URL": "https://www.hirunews.lk/entertainment/119224/අසින්-යුගදිවියට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=49"
}