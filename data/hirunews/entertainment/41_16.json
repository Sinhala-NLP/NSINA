{
       "Source": "hirunews",
       "Timestamp": "Wednesday, 30 March 2016 - 16:08",
       "Headline": "බිපාෂා අලුත් ගමනකට සැරසෙයි",
       "News Content": "බොලිවුඩයේ ජනප්‍රිය තාරකාවියක් වු බිපාෂා බාසු සිය විවාහ මංගල්‍යයට දින නියම කරගෙන තිබෙනවා.\nඇය වසර දෙකකට ආසන්න කාලයක් කරන් සිං සමග ප්‍රේම සම්බන්ධතාවක් පවත්වාගෙන යාම ඉන්දීය මාධ්‍ය ඔස්සේ මීට පෙර අනාවරණ කර තිබුනා.\nඑහෙත් ඔවුන් දෙදෙනාගේ විවාහය සිදුවන කාලසීමාවක් පිළිබඳ හෙළිකර තිබුනේ නැහැ.\nබිපාෂා බාසු සහ කරන් සිං ගේ විවාහය අප්‍රේල් 29 වනදා පැවැත්වීමට සැලසුම් කර ඇති බවයි ඉන්දීය මාධ්‍ය හෙළිකර ඇත්තේ.\nමුම්බායි නුවර බිපාෂාගේ නිවසේ පැවැත්වෙන විවාහ මංගල්‍ය බෙංගාලි ක්‍රමයට පැවැත්වීමට සැලසුම් කර ඇතැයි ද සඳහන්.\nශිල්පා ශෙට්ටි ඇතුලු බිපාෂාගේ සමීප මිතුරු මිතුරියන් පිරිසක් එම අවස්ථාවට ආරාධනා ලබා ඇතැයි ද ඉන්දීය මාධ්‍ය පෙන්වා දෙනවා.\n37 හැවිරිදි බිපාෂා විවාහ කර ගැනීමට යන කරන් සිං මීට පෙර අවස්ථා දෙකකදී විවාහ වී ඇති අතර ඒ ශ්‍රද්ධා නිගම් සහ ජෙනිෆර් වින්ගට් සමගයි.",
       "URL": "https://www.hirunews.lk/entertainment/129747/බිපාෂා-අලුත්-ගමනකට-සැරසෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=41"
}