{
       "Source": "hirunews",
       "Timestamp": "Wednesday, 31 July 2013 - 10:18",
       "Headline": "සල්මන්ගේ අලූත්ම චිත්‍රපටය කික්.",
       "News Content": "සුපිරි නළු සල්මන් ඛාන්ගේ අලූත්ම චිත්‍රපටය කික්. මේක අධ්‍යක්ෂණය කරන්නේ සජීඞ් නදියද්වාලා. සුබ මොහොතින් කික් චිත්‍රපටය රූගත කිරීම් ආරම්භ කළේ ජුලි 27 වන දා. හැබැයි එදා රූගත කිරීම් පටන් ගත්ත ගමන්ම නවත්වන්න සිද්ධ වුණා. ඓතිහාසික වටිනාකමක් තියෙන ගොඩනැගිල්ලක් ළඟින් මෝටර් රථයක් වේගයෙන් පදවගෙන යන දර්ශනයක් තමයි මුලින්ම රූගත කරන්න තිබ්බේ. වේගය වැඩිවුණ මෝටර් රථය පාලනය කර ගන්න බැරුව ගිහින් නතර වෙලා තිබ්බේ අර ගොඩනැගිල්ලේ බිත්තියකුත් කඩාගෙන. ඒ අලාභය ගෙවන්න වෙලා තියෙන්නේ කික් චිත්‍රපටයේ නිෂ්පාදන කණ්ඩායමට. හැබැයි බය වෙන්න දෙයක් නෑ. මෝටර් රථයේ ඉදලා තියෙන්නේ සල්මන් ඛාන් නෙමේ රන්දීප් හූඩා. රන්දීප්ටත් කිසිම අනතුරක් නෑ කියලයි අපිට බොලිවුඞ්වලින් ආරංචි වුණේ.",
       "URL": "https://www.hirunews.lk/entertainment/64116/සල්මන්ගේ-අලූත්ම-චිත්‍රපටය-කික්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=74"
}