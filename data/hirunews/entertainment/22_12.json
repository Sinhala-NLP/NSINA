{
       "Source": "hirunews",
       "Timestamp": "Saturday, 11 March 2017 - 10:00",
       "Headline": "ලබන ඔක්තෝම්බර් මාසයේදී ලෝක විනාශයක්",
       "News Content": "සෑම විටම නවතව අත්දැකීම් සිනමා ලෝලීන්ට ලබාදෙන හොලිවුඩය ලබන ඔක්තෝම්බර් මාසයේදී වෙනස්ම ආකාරයේ චිත්‍රපටයක් ප්‍රේක්ෂකයන් වෙත තිළිණ කිරීමට සුදානම් වනවා.\nGeostorm ලෙස නම් කර ඇති මෙම චිත්‍රපටය මගින් තාක්ෂණයේ දෝෂයක් හේතුවෙන් එය කාලගුණයට බලපෑමක් සිදු කරමින් සිදුවන ලෝක විනාශයක් පිළිබවද වෙනස්ම ආකාරයේ කතාවක් සිනමා ලෝලීන් වෙත ගෙන එනවා.\nහොලිවුඩ් චිත්‍රපට අධ්‍යක්ෂ Dean Devlin විසින් මෙම චිත්‍රපටය අධ්‍යක්ෂණය කර ඇති අතර වෝනර් බ්‍රදස් සමාගම විසින් මෙහි නිෂ්පාදන කටයුතු සිදු කර ඇති බවයි වාර්තා වන්නේ.\nGerard Butler, Katheryn Winnick, Ed Harris, Abbie Cornish වැනි හොලිවුඩයේ සිටින දක්ෂ රංගන ශිල්පින් ශිල්පිනියන් මෙම නිර්මාණය සදහා සිය රංගන දායකත්වය ලබා දී තිබෙනවා.\nමෙම වසරේ  ඔක්තෝම්බර් 20 වනදා සිට  Geostorm ලොව වටා ප්‍රදර්ශනය ආරම්භ කිරීමට කටයුතු සැලසුම් කර ඇති බවයි වාර්තා වන්නේ.\nGeostorm  චිත්‍රපටයේ පුර්ව ප්‍රචාරකපටය පහතින්.",
       "URL": "https://www.hirunews.lk/entertainment/156585/ලබන-ඔක්තෝම්බර්-මාසයේදී-ලෝක-විනාශයක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=22"
}