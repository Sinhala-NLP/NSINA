{
       "Source": "hirunews",
       "Timestamp": "Sunday, 15 July 2018 - 7:46",
       "Headline": "සිංහල සිනමාවේ ගී ගැයූ දකුණු ඉන්දියානු ගායිකා කේ. රාණි අභාවප්‍රාප්ත වෙයි",
       "News Content": "1950 දශකයේ මුල් යුගයේ සිංහල සිනමා නිර්මාණවල ගී ගැයූ දකුණු ඉන්දීය ගායිකා කේ. රාණි වයස අවුරුදු 76 ක්ව සිටියදී හයිද්‍රාබාද් නුවරදී ඊයේ අභාවප්‍රාප්ත වී තිබෙනවා.\nවයස අවුරුදු අටේදී ගායනයට එක්වූ ඇය සුජාතා චිත්‍රපටයේ ගී ගයන විට වයස අවුරුදු 14 ක්.\nආනන්ද සමරකෝන්ගේ තනුවකට ශ්‍රී ලංකා ජාතික ගීයේ ආරම්භක ගීත ගායනයටද ඇය එක්වීම විශේෂත්වයක්.\nසුජාතා චිත්‍රපටයේ මෙන්ම සැඩසුළං, සිරිමලී ආදී චිත්‍රපටවලද සිංහල ගීත ගායනයට එක්වූ ඇය තෙළිඟු, දෙමළ ඇතුලූ සිනමා නිර්මාණ රැසකටම ගායනයෙන් දායකවී තිබෙනවා.",
       "URL": "https://www.hirunews.lk/entertainment/195249/සිංහල-සිනමාවේ-ගී-ගැයූ-දකුණු-ඉන්දියානු-ගායිකා-කේ-රාණි-අභාවප්‍රාප්ත-වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=11"
}