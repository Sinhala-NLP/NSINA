{
       "Source": "hirunews",
       "Timestamp": "Tuesday, 08 October 2013 - 10:27",
       "Headline": "ක්‍රිස් 3 හි ඇදුම් වෙන්දේසි කෙරේ.",
       "News Content": "රාකේෂ් රෝශන්ගේ ක්‍රිෂ් 3 චිත්‍රපටය වාර්තා පිට වාර්තා තියයි කියලා බොලිවුඞ්වල ගොඩක් අය කථාවෙනවා. චිත්‍රපටය නිකුත් වෙන්නේ නොවැම්බර් 1 වැනිදා. හැබැයි චිත්‍රපටය නිකුත් වෙන්නත් කලින්ම ඒ ගැන කතා කරන්න දේවල් ගොඩක් තිබුණා. විශේෂම දේ තමයි සුපිරි වීරයගෙ චරිතය රඟපාන රිතික් රෝශන් වෙනුවෙන් නිර්මාණය කරපු ඇඳුම. කිලෝ ගානක් බර මේ ඇඳුම ඇඳගෙන එකදිගට පාය ගානක් රඟපාන එක හිතන තරම් ලේසි දෙයක් නෙමේ. හැබැයි රිතික් නම් කියන්නේ මේ ඇදුම ඇන්දාම ඇත්තටම තමන් සුපිරි වීරයෙක් කියන හැගීම හිතට දැනෙනවා කියලයි. එතකොට ඇගේ පතේ අමාරු කිසිදෙයක් දැනෙන්නේ නෑලූ. ක්‍රිෂ් 3 චිත්‍රපටයෙදි රිතික් දාගෙන ඉන්න විදිහෙ වෙස් මුහුණු මේ දවස්වල ඉන්දියාවේ විකිණෙන්නෙ උණු කැවුම් වගේ. මේ නිසාම අධ්‍යක්ෂ රාකේෂ් රෝශන් තීරණය කරලා චිත්‍රපටයේදි නළු නිළියො ඇඳපු ඇදුම් පැළදුම් වෙන්දේසි කරන්න.",
       "URL": "https://www.hirunews.lk/entertainment/68874/ක්‍රිස්-3-හි-ඇදුම්-වෙන්දේසි-කෙරේ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=70"
}