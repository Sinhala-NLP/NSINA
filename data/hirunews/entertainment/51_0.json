{
       "Source": "hirunews",
       "Timestamp": "Saturday, 03 October 2015 - 13:05",
       "Headline": "කාජල් මහත් වෙන්න හේතුව කවුද ?",
       "News Content": "බොලිවුඩයේ සුපිරි නිළි කාජල් මේ වන විට තරමක සරාගී ශරීරයකට හිමි කම් කියන තැනැත්තියක් බවට පත්ව තිබෙනවා. මෙයට හේතුව කවුද ? යන ප්‍රශ්නයට පිළිතුර තමයි රෝහිත් ශෙට්ටි. ඔහු අධ්‍යක්ෂකවරයෙක්. කාජල් මේ වන විට රංගනයෙන් දායකත්වය ලබාදෙමින් සිටින්නේ රෝහිත් ශෙට්ටිගේ චිත්‍රපටයකටයි. එම චිත්‍රපටය නම \\\"දිල්වාලේ\\\". අදාළ චිත්‍රපටය වෙනුවෙන් කාජල්ට ඇගේ ශරීරය තරමක් දුරටත් මහත් කර ගැනීමට සිදුව තිබෙනවා. මෑත කාලයේ සිහින් සිරුරකට හිමිකම් කී කාජාල්ට මේ වන විට සරාගී පෙනුමක් ලැබී ඇති බවයි බොලිවුඩයේ තරු පවසන්නේ. කෙසේ වෙතත් ශාරුක් සහ කාජල් 1995 වසරේ රිදී තිරයට හා \\\"දිල්වාලේ දුල්හනියා ලේ ජායෙන්ගේ\\\" චිත්‍රපටය නැවුම් පනක් ලබාදෙමින් \\\"දිල්වාලේ\\\" චිත්‍රපටය රසිකයන් අරතට ගෙන ඒමට දැඩි උත්සාහයක නිරත වෙනවා. මෙම චිත්‍රපටය හේතුවෙන් කාජල් ඉතා ඉක්මනට නැවත මහත්වීම ඇගේ ශරීර සෙඛ්‍යයට එතරම් හිතකර දෙයක් නොවන බවයි ඇගේ වෛද්‍යවරුන් පෙන්වා දෙන්නේ. කෙසේ නමුත් එම ගැටළු කිසිවක් පිළිබදව නොසිතා කාජල් ඇගේ ශරීරය යම්තාක් දුරට මහත් කර ගෙන ඇති බවයි වාර්තා වන්නේ. කාජල් සහ ශාරුක් රගන \\\"දිල්වාලේ\\\" චිත්‍රපටය ලබන දෙසැම්බර් මස 18 වැනිදා රිදී තිරයට පැමිණීමට නියමිතයි.",
       "URL": "https://www.hirunews.lk/entertainment/117748/කාජල්-මහත්-වෙන්න-හේතුව-කවුද",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=51"
}