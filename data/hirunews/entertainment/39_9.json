{
       "Source": "hirunews",
       "Timestamp": "Sunday, 15 May 2016 - 9:03",
       "Headline": "යුරෝවිෂන් ගායනා තරඟයේ ජය යුක්රේනයට",
       "News Content": "ස්වීඩනයේ - ස්ටොක්හෝම් නුවර ඊයේ පැවති සුප්‍රකට යුරෝවිෂන් ගායනා තරඟයේ ජයග්‍රහණය යුක්රේනය නියෝජනය කළ ජමාලා නැමති ගායිකාවට හිමිවුණා.\n1944 ලෙස නම් කළ ඇගේ ගීතයෙන් කියවුණේ ජෝෂප් ස්ටාලින් විසින් ක්‍රයිමියානු ටාටර්වරුන් පිටුවහල් කිරීමේ සිද්ධිය පිළිබඳවයි.\nදේශපාලන තේමාවන් යුරෝ විෂන් ගායනා තරඟයට තහනම් වුවත් රුසියානු විරෝධී මෙම ගීතයට යුරෝ විෂන් සංවිධායකයින් ඉඩ ලබාදී තිබුණා.\nජයග්‍රහණය ලැබෙනු ඇතැයි අපේක්ෂා කළ  රුසියාවේ සර්ජි ලැසරෙෆ්ට හිමිවූයේ තුන්වන ස්ථානයයි.\nදෙවන ස්ථානය  ඕස්ට්‍රේලියාවට හිමිවුණා.\nමෙවර යුරෝවිෂන් ගායනා තරඟය සඳහා නව ලකුණු ලබාදීමේ ක්‍රමයක් හඳුන්වාදී තිබූ අතර, එහිදී ජනතා ඡන්ද සහ ජූරියේ තීරණ අතර පැහැදිළි වෙනසක් දක්නට ලැබුණු බවයි වාර්තාවන්නේ.",
       "URL": "https://www.hirunews.lk/entertainment/133240/යුරෝවිෂන්-ගායනා-තරඟයේ-ජය-යුක්රේනයට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=39"
}