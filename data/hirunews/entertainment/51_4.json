{
       "Source": "hirunews",
       "Timestamp": "Thursday, 01 October 2015 - 12:49",
       "Headline": "කලබල මැද්දේ \\\"පුලි\\\" (කොටියා) රිදී තිරයට එයි",
       "News Content": "කොලිවුඩ් සිනමාවේ දැඩි කලබලකාරී ස්වරූපයක් ගත් සුපිරි නළු විජේ රගන \\\"පුලි\\\" චිත්‍රපටය මීට පැය තුනකට පෙර රිදී තිරයට පැමිණ තිබෙනවා. ඉන්දීය මාධ්‍ය වාර්තා කළේ අද (01) උදෑසන කාලයේ මෙම චිත්‍රපටය එරට සිනමා ශාලා වල තිරගත කිරීමට ඉන්දීය රජය ඉඩ අවසර ලබාදී තිබුණේ නැහැ. මේ හේතුවෙන් \\\"පුලි\\\" චිත්‍රපටය මිලදී ගත් ඉන්දීය සිනමා ශාලා අයිතිකරුවන් විසින් මීට දැඩි ලෙස විරෝධය පල කර තිබුණා. ඊට හේතුවූයේ ඉන්දියාව තුළ හැරෙන්නට අනෙකුත් රටවල මෙය පෙන්වීමට ඔවුන් තුළ ඇති අකමැත්තයි.\nමීට ප්‍රධානම හේතුව වූයේ ඊයේ (30) \\\"පුලි\\\" චිත්‍රපටයට සම්බන්ධ සෑම පුද්ගලයෙකුගේම නිවාස, කාර්යාල සහ ව්‍යාපාරික ස්ථාන ඉන්දීය ආදායම් බදු දෙපාර්තමේන්තුව විසින් පරීක්ෂාවට ලක් කර ඔවුන්ගෙන් අයවිය යුතු බදු නොගෙවීමයි. බදු ගෙවීම් වැඩි වශයෙන් මෙහිදී සිදුනොකර තිබුනේ තමිල්නාඩු සුපිරි නළු විජේවීම ද විශේෂත්වයක්. චිත්‍රපටය අද ඉන්දියාව තුළ පෙන්වීමට නම් හිගබදු මුදල් ගෙවීමට සිදුවන බවද ඔවුන් විසින් විජේට පවසා තිබෙනවා. එම අවුල් තත්ත්වය නිරවුල් කර විජේ තම රසිකයින් වෙනුවෙන් ඔහු විසින් සියලුම බදු මුදල් ගෙවා ඇති බවටයි ඉන්දීය මාධ්‍ය වාර්තා කරන්නේ.\nඉන්දීය රුපියල් කෝටි 118ක් වියදම් කර නිෂ්පාදනය කර ඇති \\\"පුලි\\\" චිත්‍රපටයට රංගනයෙන් දායකත්වය ලබාදෙන්නේ බොලිවුඩයේ සුපිරි නිළි ශ්‍රී දේවි, ශුතී හසන්, සුදීප් සහ හන්සිකා මොට්ටු යන සුපිරි නළු නිළියන්වීමද විශේෂත්වයක්.\nමෙම චිත්‍රපටයේ පූර්ව ප්‍රචාරක විඩියෝව පහතින් නරඹන්න....",
       "URL": "https://www.hirunews.lk/entertainment/117607/කලබල-මැද්දේ-පුලි-කොටියා-රිදී-තිරයට-එයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=51"
}