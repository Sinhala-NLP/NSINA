{
       "Source": "hirunews",
       "Timestamp": "Monday, 12 October 2015 - 11:51",
       "Headline": "ප්‍රභූදේවා \\'Lord of the Rings\\' වගේ රාමායනය REMAKE කරන්න යයි",
       "News Content": "බොලිවුඩයේ ප්‍රවීන සිනමා අධ්‍යක්ෂකවරයෙකු වන ප්‍රභූ දේවා සිය සිනමා දිවියේ පෙරළිකාරම චිත්‍රපටය කිරීමට සූදානම් වන බවට ඉන්දීය මාධ්‍ය වාර්තා කරනවා. ඒ ඉන්දීය ඉතිහාස කතා වස්තුවක් වන රාමායනය චිත්‍රපටය REMAKE කිරීම තුළින්. ඒ පිළිබදව පසුගිය දිනෙක ඉන්දීය මාධ්‍ය වෙත අදහස් දක්වමින් ඔහු පවසා සිටියේ හොලිවුඩයේ නිර්මාණය වූ සිහින ලෝකයක් බදු වූ \\'Lord of the Rings\\' චිත්‍රපටය නිර්මාණය කර ඇති ආකාරයටම රාමායනය අලුතින් චිත්‍රපටයකට නැගීමට තමන්ට අදහසක් ඇති බවයි. නමුත් ඒ සදහා විශාල ආයෝජනයක් සිදුකිරීමට සිදුවන බවත්, ඊට කැමති නිෂ්පාදකවරයෙකු තවමත් තමන්ට හමුනොවූ බවයි ප්‍රභූ දේවා වැඩිදුරටත් පවසා තිබෙන්නේ.\nවයස අවුරුදු 16දී නර්ථන රචකයෙකු ලෙස සිනමාවට පා තැබූ ප්‍රභූ දේවා නර්ථන ශිල්පියෙකු, රංගන ශිල්පියෙකු, අධ්‍යක්ෂකවරයෙකු සහ නිෂ්පාදකවරයෙකු ලෙස මේ වන විට කටයුතු කර තිබෙනවා. ප්‍රභූ දේවා චිත්‍රපට 13ක් අධ්‍යක්ෂනය කළ අතර, ඉන් චිත්‍රපට 8ක් ඉතා සාර්ථක වුණා.",
       "URL": "https://www.hirunews.lk/entertainment/118324/ප්‍රභූදේවා-lord-rings-වගේ-රාමායනය-remake-කරන්න-යයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=50"
}