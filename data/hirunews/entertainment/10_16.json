{
       "Source": "hirunews",
       "Timestamp": "Thursday, 26 July 2018 - 17:42",
       "Headline": "යොවුන් රංගන ශිල්පී ඉන්දික ගිනිගේ ගේ අවසන් කටයුතු කලාකරුවන් රැසකගේ සහභාගීත්වයෙන් (ඡායාරූප)",
       "News Content": "යොවුන් රංගන ශිල්පී ඉන්දික ගිනිගේ ගේ දේහය පිළිබඳ අවසන් කටයුතු අද පස්වරුවේ සිදුකෙරුනා.\nඒ මහනුවර - මහයියාව පොදු සුසාන භූමියේදීයි.\nඔහුගේ දේහයට අවසන් ගෞරව දැක්වීමට හිතවත් රංගන ශිල්පීන් පිරිසක් ද එම නිවසට පැමිණ සිටියා.\n\\\"දරුවාගේ දේහය පියාගේ කරමතින් ගෙනයාමට සිදුවීමට තරම් තවත් දුකක් පියෙකුට නොමැත\\\" ඉන්දික ගිනිගේ ගේ අවමංගල සභාවේදී පියා පවසා තිබෙනවා.\nහදිසි රෝගී තත්ත්වයක් හේතුවෙන් මහනුවර රෝහලට ඇතුළත් කෙරුණු යොවුන් රංගන ශිල්පී ඉන්දික ගිනිගේ පසුගිය 23 වනදා රාත්‍රියේ අභාවප්‍රාප්ත වුණා.\nමිය යන විට 37 වන වියේ පසුවුණු ඔහු පවුලේ වැඩිමහල් දරුවා වන අතර ඔහුට අවුරුදු 7ක දියණියක ද සිටිනවා.\n23 වනදා දහවල් සිටම ඔහුගේ කාමරයේ දොර වසා තිබූ බැවින් ඒ පිළිබඳව සැක සිතී එදින රාත්‍රියේ කාමරයේ දොර කඩා බැලූ විට සිය පුත්‍රයා කාමරය තුල සිසුන්ව වැටි සිටි බව ඉන්දිකගේ පියා පොලිසිය හමුවේ පවසා තිබෙනවා.",
       "URL": "https://www.hirunews.lk/entertainment/196135/යොවුන්-රංගන-ශිල්පී-ඉන්දික-ගිනිගේ-ගේ-අවසන්-කටයුතු-කලාකරුවන්-රැසකගේ-සහභාගීත්වයෙන්-ඡායාරූප",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=10"
}