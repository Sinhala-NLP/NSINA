{
       "Source": "hirunews",
       "Timestamp": "Saturday, 16 January 2016 - 17:31",
       "Headline": "උපන් දිනේ පෙනී පෙනී  ටයිටැනික් ගායිකා  තනිවෙයි",
       "News Content": "සෙලීන්  ඩියෝන් (Celine Dion)  රසික  සිත් වසඟයට ගත්  බටහිර ගායිකාවක්. Celine ගේ සැමියා 73න්  හැවිරිදි රෙනේ ඇන්ජෙලිල් (René Angélil) ජිවිතයෙන් සමුගත්තේ වසර ගණනාවක පිළිකා රෝගය හේතුවෙන්. සෙලීන්  ඩියෝන් ඔහුගේ තෙවන බිරිඳයි.\nරෙනේ ට  උගුරේ පිළිකාවක් හටගෙන ඇති බවට දැනගත්තේ  1998 දී.  පිළිකාව ආදරයට  බාධාවක් නම්  වුණේ නැහැ.\nRené -  Celine විවාහ ගිවිස ගත්තේ  1994දී. ඒ වනවිට සෙලීන්ට  26යි.  රෙනේට 52යි. හරියටම  වසර 26කින් වැඩිමල්. පසුගිය දෙසැම්බර් 17 ඔවුන්  විවාහ දිවියේ  21වන සංවත්සරය  සැමරුවා. සෙලීන්  ඩියෝන්  සහ රෙනේ ඇන්ජෙලිල්ගේ පවුලට දරුවන් තුන් දෙනයි.\nරෙනේ ඇන්ජෙලිල්ගේ පළමු විවාහය 1966 සිට 1973 දක්වා ගත කළේ Denyse Duquette සමග.\nදෙවන විවාහය 1973 සිට 1988 දක්වා Anne Renée සමගයි. ඒ අනුව රෙනේ ඇන්ජෙලිල්ට දරුවන් 6යි.\n1942 ජනවාරි 16වනදා උපත ලද  රෙනේ ඇන්ජෙලිල් 74වන උපන දිනයට ආසන්නව තිබියදී  පසුගිය 14වනදා මෙලොවින් සමුගත්තා.\nවිවාහ දිවියට එළඹුණු Montreal හි Notre-Dame Basilica දේවස්ථානයෙදේ  රෙනේ ඇන්ජෙලිල් ගේ අවසාන කටයුතු සිදුකෙරෙන්නේ ලබන 22. ඒ ඔහුගේ අවසන් කැමැත්තට අනුවයි.",
       "URL": "https://www.hirunews.lk/entertainment/124146/උපන්-දිනේ-පෙනී-ටයිටැනික්-ගායිකා-තනිවෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=46"
}