{
       "Source": "hirunews",
       "Timestamp": "Monday, 03 October 2016 - 12:15",
       "Headline": "සරාගී කිම්ට ප්‍රංශයේදී ඇබැද්ධියක්",
       "News Content": "ලෝක ප්‍රසිද්ධ සරාගී නිරූපිකාවක් වන කිම් කාඩේෂන් ප්‍රංශයේ පැරිස් නුවර හෝටලයකදී නොසිතු සිදුවීමකට මුහුණපා තිඛෙනවා.\nඒ ඇය නතර වී සිටි හෝටල් කාමරයට පැමිණි කිසියම් පිරිසක් ගිනි අවියක් පෙන්වා ඇයගේ දේපළ කොල්ලකෑමට උත්සාහ කිරීමයි.\nමෙම සිද්ධිය සැලවු වහාම ජනප්‍රිය රැප් සංගීත තරුවක් වන කිම් කාඩේෂන්ගේ සැමියා ද නිව්යෝර්ක් නුවර ප්‍රසංගයක් ද නවතා හදිසියේම පැමිණ ඇති බවයි විදෙස් පුවත් සේවා සඳහන් කලේ.\nපොලිස් නිලධාරීන් ලෙස සැරසුනු පුද්ගලයන් දෙදෙනෙකු ගිනි අවි රැගෙන කිම් කාඩේෂන් නතර වී සිටි හෝටල් කාමරයට පැමිණ තර්ජනය කර තිඛෙනවා.\nපසුව ඔවුන් ඇය සතුව තිබු ඩොලර් මිලියනයක් පමණ වටිනා ආභරණ රැගෙන පළාගොස් ඇතැයි සඳහන්.\nමෙම සිද්ධියෙන් ඇය දැඩි කම්පනකට ලක්ව ඇතත් කිසිදු ශාරීරික හිංසනයකට ලක්ව නොමැති බවයි වාර්තා වන්නේ.\nමෙම සිද්ධිය පැරිස් නුවර ආරක්ෂක අංශ ද තහවුරු කර තිඛෙනවා.\nසිද්ධිය සම්බන්ධයෙන් විශේෂ පරීක්ෂණයක් ආරම්භ කර ඇති බවයි ඔවුන් සඳහන් කර ඇත්තේ.\n35 හැවිරිදි සරාගී නිරූපිකාවක් වන කිම් කාඩේෂන් පැරිස් නුවරට පැමිණ ඇත්තේ එහි පැවැත්වෙන නිරූපණ සංදර්ශණයකට සහභාගී වීම සඳහායි.\nඇය සමග ඇයගේ සහෝදරියක් සහ මවද පැමිණ තිබු බව සඳහන්.\nපසුගිය සතියේද කිම් කාඩේෂන් සිප ගැනීමට කිසියම් පුද්ගලයකු උත්සාහ ගෙන තිබු අතර ඇයගේ ආරක්ෂක නිලධාරීන්ගේ මැදිහත් වීමෙන් එය ව්‍යර්ත වී ගොස් තිබුනා.",
       "URL": "https://www.hirunews.lk/entertainment/144340/සරාගී-කිම්ට-ප්‍රංශයේදී-ඇබැද්ධියක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=32"
}