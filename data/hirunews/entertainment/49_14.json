{
       "Source": "hirunews",
       "Timestamp": "Thursday, 22 October 2015 - 13:55",
       "Headline": "Sun FM ගෙනෙන මීළඟ ජාත්‍යන්තර අත්දැකීම Sean Paul Live in Concert",
       "News Content": "ජාත්‍යන්තර සංගීත ප්‍රසංග කලාවේ ශ්‍රී ලංකාවේ පෙර ගමන්කරු ආසියානු මාධ්‍ය ජාලයේ Sun FM මේ නොවැම්බරයේ ඔබ වෙත ගෙනෙන මීළඟ අති දැවැන්ත ජාත්‍යන්තර අත්දැකීම වන්නේ Sean Paul Live in Concert.\nලොව පුරා මිලියන ගණනක් රසික හදවත් තුළ නොමැකෙන මතකයන් රැසක් එක් කළ ග්‍රැමි සම්මානලාභි සුපිරි තරුව ශෝන් පෝල් අපූරු ගායකයෙක් සහ සංගීත නිර්මාණ ශිල්පියෙක්.\nශෝන් පෝල්ගේ ගීත ඇල්බම් ලොව පුරා මිලියන 10 කටත් වඩා වැඩි ප්‍රමාණයක් අලෙවි වී තිබෙන අතර, මේ අතිසාර්ථක නිර්මාණ ශිල්පියාගේ ගීත, සෑම විටම ඇමරිකානු chart show හි අංක 1ට පත්වීම විශේෂත්වයකි.\nගීත, ගීත ඇල්බම් සහ ස්වකීය සංගීත නිර්මාණයන් ලොව පුරා බහුවිධ සම්මානයට පාත්‍රවීම ද \\\"ශෝන් පෝල්\\\"  නම හා බැඳුණු සුවිශේෂිම සටහනක් ලෙස දැක්විය හැක.\nලොව සිව්කොන වසඟ කළ මේ අසමසම ජාත්‍යන්තර සංගීතමය අත්දැකීමේ උත්කර්ෂය සියැසින් විඳගන්නට ආසියානු මාධ්‍ය ජාලයේ Sun FM ඔබට අවස්ථාව උදාකර දී තිබෙනවා.\nඒ එළඹෙන නොවැම්බර් 28 වැනිදා සවස 6.00 සිට කොළඹ හැව්ලොක්ස් ක්‍රීඩාංගණයේදීයි.\nමීට පෙරද Sun FM ඔබ වෙත ගෙන ආ නව්‍යමය ජාත්‍යන්තර සංගීත ප්‍රසංග වලට ලැබුනේ ඉහළ ප්‍රේක්ෂක ප්‍රතිචාරයක්.\nඑවැනි අන්තර්ජාතික ප්‍රසාංගික අත්දැකීමක් ලෙසින් ඔබවෙත තිළිණ කෙරෙන Sean Paul Live in Concert  සඳහා ප්‍රවේශ පත්‍ර වෙන් කර ගැනීමට උදෑසන 10.00ත් රාත්‍රී 7.00ත් අතර කාලය තුළ කොළඹ Hilton හෝටලයේදී දැන් ඔබට අවස්ථාව තිබෙනවා. එසේත් නැතිනම් වැඩි විස්තර සදහා පහත දුරකථන අංක වලට අමතන්න.\n0773 035 930\n011 2346 755\nඑමෙන්ම අන්තර්ජාලය ඔස්සේ ප්‍රවේශ පත්‍ර වෙන් කර ගැනීමට ද දැන් ඔබට පුළුවන්. ඒ සදහා පිවිසෙන්න\nwww.gettickets.lk\nවෙබ් අඩවිය වෙත.\nSun FM ගෙනෙන Sean Paul Live in Concert පිළිබඳව තවත් විස්තර දැනගැනීම සඳහා පිවිසෙන්න\nwww.sunfm.lk/sean-paul-live-in-concert-2015\nවෙබ් අඩවියට.",
       "URL": "https://www.hirunews.lk/entertainment/118905/sun-fm-ගෙනෙන-මීළඟ-ජාත්‍යන්තර-අත්දැකීම-sean-paul-live-in-concert",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=49"
}