{
       "Source": "hirunews",
       "Timestamp": "Monday, 05 October 2015 - 15:28",
       "Headline": "හැමදේම උපරිම කරන්න හදන තාරුකා",
       "News Content": "මේ දිනවල විකාශය වන ‘දේවි’ ටෙලි සිත්තමෙහි දේවි ලෙස සතියේ දින පහේම ඔබේ ආලින්දයට එන ඇය තාරුකා වන්නිආරච්චි යි.\nමේ ඇය සම‍ග කළ සාකච්ඡාවයි.................\nකොහොමද තාරුකා ඔයාට?\nහො‍ඳින් ඉන්නවා.\nරංගන ශිල්පිනියක්වීම අහම්බයක් නේද?\nඔව් .2010 මම චවිකළ්‍යාණි වැඩසටහනකට සහභාගී වුණා. ඉන් පසුව රංගනයට පැමිණියා.\nඅධ්‍යාපනයෙන් පසු කලා ක්ෂේත්‍රයට පැමිණීමට අදහසක් තිබුණද?\nඅදහසක් තිබුණේ නැහැ. පාසල් යන කාලයේ මම නර්තනය හැදෑරුවා. නර්තනයෙන් ඉදිරියට යෑමට තමයි අදහස තිබුණේ. පාසලෙන් ඉවත් වනවාත් සම‍‍ඟ  තමයි තර‍ඟයට සහභාගී වුණේ.\nනවක තරුවක් ලෙස ක්ෂේත්‍රයේ රැදි සිටින්නේ කොහොමද?\nහැමෝම සම‍ඟ සහයෝගයෙන් හො‍ඳින් ඉන්නවා.\nවර්තමාන කලා ක්ෂේත්‍රය ගැන මොකද හිතන්නේ?\nනවක පිරිස් බොහෝමයක් ක්ෂේත්‍රයට එනවා. ඔවුන් හරිම දක්ෂයි. සියළු අංශවලින් ම ඔවුන් දස්කම් පානවා. ඒ ගැන සතුටුයි.\nප්‍රවීනයන්ගෙන් ඔබට ලැබෙන සහාය කෙසේද?\nප්‍රවීනයන්ගෙන් නම් ගොඩාක් සහාය ලැබෙනවා. අඩුපාඩු කියලා දෙනවා. මම ගොඩාක් ප්‍රවීනයොත් සම‍ග වැඩ කරනවා මේ දවස්වලත්. රංගන ක්ෂේත්‍රයට ගත යුතු දේවල් ඔවුන්ගෙන් මම ලබා ගන්නවා.\nසම්මානයක් බලාපොරොත්තුවෙන්ද ර‍ඟපාන්නේ?\nනැහැ. සම්මානයක් ලබාගන්න නම් ර‍‍ඟපෑවේ නැහැ. 2014 වසරේ නැ‍ගී එන තරුවට හිමි සම්මානය හිමිවුණා. සම්මානයක් බලාපොරොත්තුවෙන් ර‍ඟපානවාට වඩා තමන්ට හැකි උපරිමය කරන එක් තමයි වැ‍දගත්.\nචිත්‍රපටිවල ර‍ඟපාන්න අවස්ථාව ලැබිලා තියනවාද?\nමහරජ ගැමුණු චිත්‍රපටයේ ර‍ඟපෑවා. තව චිත්‍රපටයකට ආරාධනා ලැබුණා. නොසිතු ලෙස එම අවස්ථාවන් ම‍ඟ හැරුණා. ඉදිරියේදීත් අවස්ථා ලැබෙයි කියා බලාපොරොත්තුවෙන් ඉන්නවා.\nතාරුකා ආදරේ ගැන මොකද හිතන්නේ?\nආදරය හැමෝමට අවශ්‍ය දෙයක්. අපිට නම් ආදරය විවිධාකාරයෙන් ලැබෙනවා. මම හිතන්නේ ආදරය නොමැති නම් ජිවීත්වන්න අමාරුයි.\nතාරුකා පෙම්වතියක්ද?\nතාම නැහැ.\nඔබගේ පෙම්වතා කෙසේ විය යුතුද?\nරූපය නම් මෙහෙමයි කියලා හිතලා නැහැ. නමුත් ගතිගුණ හො‍ද වෙන්න ඕනේ. උගත් අයෙකු විය යුතුයි.\nඔබගේ පවුලේ විස්තර?\nමමයි අම්මයි , තාත්තයි, ආච්චියි ගෙදර ඉන්නේ.\nඅනාගත බලාපොරොත්තු මොනවද?\nජිවිතයේ බලාපොරොත්තු ලොකුවට නැහැ. නමුත් කරන දේ හරියට කරගෙන , මගේම කියලා ව්‍යාපාරයක් පටන් ගන්න තමයි හිතන් ඉන්නේ.\nසාකච්ඡා කළේ - සචිනි කොඩිතුවක්කු",
       "URL": "https://www.hirunews.lk/entertainment/117875/හැමදේම-උපරිම-කරන්න-හදන-තාරුකා",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=50"
}