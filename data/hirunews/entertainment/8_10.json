{
       "Source": "hirunews",
       "Timestamp": "Thursday, 14 February 2019 - 16:48",
       "Headline": "චතුරිකා පීරිස් යුග දිවියට එළඹීමට සැරසෙයි - Pre Shoot එකේ ෆොටෝ එළියට",
       "News Content": "රංගන ශිල්පීන් දෙපළක් වන ගයාන් වික්‍රමතිලක සහ චතුරිකා පීරීස් පිළිබඳව පසුගිය දිනවල නොයෙකුත් කතා පළවුනා.\nමේ කතා අතරතුරම ඔවුන්‌‌ගේ ආදර කතාව තව තවත් ශක්තිමත් වුණා.\nචතුරිකා පීරිස් කියන්නේ මෙරට පුංචි තිරය මෙන්ම රිදී තිරයේ ජනප්‍රිය තාරකාවක්.\nඇය වසර කිහිපයකදීම ජනප්‍රියම රංගන ශිල්පිනිය ලෙස සම්මාන දිනා ඇත්තේද ඒ නිසාමයි.\nචතුරිකා අද වන විට ටෙලිනාට්‍ය සහ චිත්‍රපට නිෂ්පාදිකාවක ලෙසත් කටයුතු කරනවා.\nඒ වගේම ගයාන් වික්‍රමතිලක. පුංචි තිරයේ ප්‍රේමාන්විතයාත් දුෂ්ඨයාත් ඔහුයි.. නිරන්තරයෙන්ම දකින්න ලැබුණත් එසේ ඔහුව දකින්න ලැබෙන්නේ විවිධ චරිත ඔස්සේයි.\nඔහුගේ රංගන හැකියාවට බොහෝ දෙනා ආදරේ කරන්නේ ඒ නිසයි. ඔහු මේ දිනවල හිරු TV තුළින් සතියේ දින පහේම විකාශය වන ශ්‍රී සිද්ධාර්ථ ගෞතම ටෙලිනාට්‍යයේද රංගනයෙන් දායක වනවා.\nමේ කතා ලඟදීම ඔවුන් විවාහ වීමටත් සූදානම් බව දැනගන්නට ලැබුණා.\nකෙසේ වෙතත් ගයාන් - චතුරිකා විවාහයට පෙර ගත් Wedding Pre Shoot ඡායාරූප අප වෙත ලැබී තිබෙනවා.\nමෙම ඡායාරූප සිය කැමරා කාචයට හසුකරගෙන ඇත්තේ Dark Room ඡායාරූප ශීල්පීන් විසිනුයි.",
       "URL": "https://www.hirunews.lk/entertainment/210412/චතුරිකා-පීරිස්-යුග-දිවියට-එළඹීමට-සැරසෙයි-pre-shoot-එකේ-ෆොටෝ-එළියට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=8"
}