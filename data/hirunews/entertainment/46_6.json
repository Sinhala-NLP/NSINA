{
       "Source": "hirunews",
       "Timestamp": "Friday, 15 January 2016 - 15:06",
       "Headline": "හැරී පෝටර් චිත්‍රපට මාලාවේ මායාකරු සමු ගනී",
       "News Content": "ලොකු කුඩා කා අතරත් ජනප්‍රියත්වයට පත්වු හැරී පෝටර් කථා මාලාවේ මායාකරු වු ඇලන් රික්මන් ජීවිතක්ෂයට පත්වී තිබෙනවා.\nකාලයක් පිළිකාවකින් පීඩා විඳි ඔහු මියයන විට වයස අවුරුදු 69 ක්.\nඇලන් රික්මන් හැරී පෝටර් මෙන්ම තවත් චිත්‍රපට රැසකට රංගන දායකත්වය ලබාදී තිබෙනවා.\nහැරී පෝටර් කථා මාලාවේ කතෘවරියා වන ජේ කේ රෝව්ලින් පෙන්වා දෙන්නේ ඇලන් රික්මන් විශිෂ්ඨ රංගන ශිල්පියකු බවයි.\nඑමෙන්ම ඔහු අපුර්ව මිනිසකු බව ද ජේ කේ රෝව්ලින් ප්‍රකාශ කරනවා.\nප්‍රවීණ රංගන ශිල්පියාගේ මරණය තමා තුල දැඩි කම්පනයක් ඇති කරවු බවයි ඇය සිය ට්විටර් ගිණුමේ සටහන් කර ඇත්තේ.",
       "URL": "https://www.hirunews.lk/entertainment/124086/හැරී-පෝටර්-චිත්‍රපට-මාලාවේ-මායාකරු-සමු-ගනී",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=46"
}