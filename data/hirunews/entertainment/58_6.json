{
       "Source": "hirunews",
       "Timestamp": "Wednesday, 13 May 2015 - 11:08",
       "Headline": "නදීෂා දියලුම ඇල්ලෙන් පනින්නේ නැති කෙනෙක් හොයාගන්නවලු",
       "News Content": "නදීෂා හේමමාලිට තමන්ගේ ආදරවන්තයා දිවි නසා ගන්න කතා කළොත් තව කෙනෙක් හොයා ගන්නවා කියලා කියනවා. ඇය මෙහෙම කිව්වේ අප සමග කළ සංවාදයකදී.\nනදීෂා තමන්ගේ ආදරවන්තයා ගැනත් මෙහිදී කතා බහ කළා.\nප්‍රශ්නය -නදීෂා මේ දවස්වල මොකද කරන්නේ ?\nපිළිතුර -මේ දවස්වල චිත්‍රපටයකට සුදානම් වෙනවා. ‘‘එමලි‘‘ කියන චිත්‍රපටය අලුත්ම චිත්‍රපටයක් .සම්පත් ශ්‍රී රෝෂන මහත්තයා අධ්‍යක්ෂණය කරන චිත්‍රපටයක්. ඒ වෙනුවෙන් අවශ්‍ය සියලු වැඩකටයුතුවලට මේ දවස්වල සුදානමින් ඉන්නවා.\nප්‍රශ්නය -ආදරවන්තයෙක් ඉන්නවා ද\nපිළිතුර- ඔව්\nප්‍රශ්නය -කැමතිද අපිට ඒගැන කියන්න\nපිළිතුර -ඉන්නවා කියලා කිවුවහම ඇති\nප්‍රශ්නය -ළඟදී දියළුම ඇල්ලෙන් පැනපු ජෝඩුව ගැන මොනවගේ අදහසක් ද තියෙන්නේ.\nපිළිතුර - මට ඉතින් ඒක ගැන කිසිම අදහසක් නෑ.මොකද ඒ දෙන්නනේ පැන්නේ.ඒ දෙන්න ගෙන්ම තමයි අහන්න තිබ්බේ.\nප්‍රශ්නය -නදීෂා ඔයාගේ ආදරවන්තයා කියනවා අපේ ආදරයට ගෙදරින් කිසිම චාන්ස් එකක් නෑ.ඉතින් අපි ඉඳලා වැඩක් නෑ.අපි දෙන්නත් දියලුම ඇල්ලෙන් පනිමු කියලා.පනිනවද නැද්ද\nපිළිතුර -එයාට දිගටම ඉන්න අකමැති නම් ඇල්ලෙන් පැනලා මැරෙන්න තරම් මම මෝඩ නෑ.තව කෙනෙක් හොයා ගන්නවා.\nප්‍රශ්නය -ලංකාවේ හිටපු ජනාධිපතිතුමාත් වර්තමාන ජනාධිපතිතුමාත් අතර සාකච්ඡා වට පැවැත්වෙනවා.මේ ගැන මොකද හිතන්නේ.\nපිළිතුර - ඕනෑම කෙනෙකුට ඕනෑම කෙනෙක්ව හමු වෙන්න බලපෑමක් නෑ.මේක ප්‍රජාතන්ත්‍රවාදී රටක්.නමුත් ජනාධිපති තුමාට ලොකු වගකීමක් තියෙනවා ලක්ෂ හැටතුනක මහජනතාවකගේ තීන්දුවක් එක්ක එතුමා වැඩ කරන්නේ.දේශපාලන වශයෙන් තීන්දු තීරණ ගන්නවා නම් එක මහජනතාවගේ තීන්දුවට පක්ෂපාතීව තමයි වැඩ කරන්න ඕනි.\nඑම සංවාදය පහතින් අසන්න...",
       "URL": "https://www.hirunews.lk/entertainment/109378/නදීෂා-දියලුම-ඇල්ලෙන්-පනින්නේ-නැති-කෙනෙක්-හොයාගන්නවලු",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=58"
}