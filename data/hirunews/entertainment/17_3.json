{
       "Source": "hirunews",
       "Timestamp": "Wednesday, 15 November 2017 - 14:41",
       "Headline": "දුලීකා මාරපන රහසක් හෙළි කරයි",
       "News Content": "ප්‍රවීන රංගන ශිල්පිනී දුලීකා මාරපන අද(15) සිය 42 වන උපන් දිනය සමරනවා.\n40 ඉක්මවූ කාන්තාවක් වුවත් තලතුනා වී ඇති බවක් ගතට තවමත් නොදැනෙන බවයි ඇය හිරු වෙත ප්‍රකාශ කළේ.\nතවමත් 16 හැවිරිදි දැරියක් ලෙස ඇය හැසිරෙන බව පවුලේ ඥාතීන් පවසන බවද දුලීකා කියා සිටිනවා.\nදුලීකා මාරපනගේ සැමියා වන ප්‍රවීන රංගන ශිල්පී සුජීව ප්‍රියලාල් ඇයගේ විශේෂ දවස මතක තබාගත්තාද? අප යොමුකළ පැනයට ඇය පිළිතුරු දුන්නේ මෙහෙමයි.\n\\\"සාමාන්‍යයෙන් මටනෙ අමතක වෙන්නේ. සුජීව අයියට අමතක වෙන්නේ නෑ. ඊයේ ඉඳලා එයා සූදානම් වෙලා හිටියා මගේ උපන් දිනේට. අනිත් නෝනා මහත්වරුන්ට නැති වාසනාව මට නම් තියෙනවා.\\\"\nකෙසේ වෙතත් ගෙවුනු අවුරුද්දේ තම ප්‍රේක්ෂකයාට ලබා දුන් යහපත් දේ මොනවාදැයි, ගෙවෙන සෑම උපන් දිනයකදීම තමන් සිහිකරන බව ඉතා නිහතමානීව දුලීකා මාරපන කියා සිටියා.\nමේ දුලීකා මාරපන හිරු කොපි චැට් වැඩසටහනට පැමිණි අවස්ථාවක්.",
       "URL": "https://www.hirunews.lk/entertainment/176102/දුලීකා-මාරපන-රහසක්-හෙළි-කරයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=17"
}