{
       "Source": "hirunews",
       "Timestamp": "Wednesday, 05 August 2015 - 12:56",
       "Headline": "ඇත්තටම ඒක එක පැත්තකින් මට ලොකු Shock එකක් වුණා",
       "News Content": "පවුලේ සාමාජිකයින් සමග එංගලන්තයේ පදිංචි වී සිටින කාචංනා මෙන්ඩිස් කෙටි නිවාඩුවකට ශ්‍රී ලංකාවට පැමිණ සිටිනවා. මේ නිසා අප කාංචනා සම්බන්ධ කර ගත්තා ඇගේ අලුත් තොරතුරු මෙන්ම මීට පෙර කලා ක්ෂේත්‍රයේ වැඩකටයුතු සමග කාර්යබහුල් වී සිටි ඇයට මේ වන විට ඒවායින් ඈත් වී සිටීම පිළිබදව දැන්නේ කෙසේ ද යන්න.... එයට කාංචනා මෙන්ඩිස් පිළිතුරු දුන්නේ මෙසේයි....\n\\\"ඇත්තටම ඒක එක පැත්තකින් මට ලොකු Shock එකක් වුණා. නමුත් මං එහේ ඉන්න කොට මගේ ක්ෂේත්‍රයේ ළගින් ඉන්න යහළුවෝ එක්ක Skype එකෙන් Phone එකෙන් කතා කරනවා. පොඩ්ඩක් තනිවෙන කොට මට මතක් වෙනවා ඒ කාලේ ෂූටිං ගියාම වෙච්ච අමතක නොවෙන දේවල්, ඉතිං අපි විනෝදෙට කරපු දේවල්, ලනු දීපුවා. ඒ කාලේ ආයෙත් අපට පස්සට ගන්න බැහැ. ඉතිං ඒකත් එක්ක අපිට හිතුනා ජීවිතේ කියන්නේ මේක තමයි. අපි ඉන්නවා නළු නිළියෝ හැටියට හිටියා. හැමවෙලේම ෂූටිං වල. දැන් ඉතිං විවාහ වුනාට පස්සේ ඒක වෙනස් වෙනවා. එහෙම තමයි ඉතිං ජීවිතේ ගලාගෙන යන්නේ. බලාපොරොත්තුවක් තියෙනවා මම නම් කැමති ලංකාවේ ඉන්න තමයි. නමුත් ඉතිං මං හිතන්නේ රොෂාන් කොහොම වෙයි ද කියලා... මොකද එයාට කාලයක් එහේ ඉදලා එයාට හිතෙන්නේ එයාට එහේ හුරුයි වගේ කියලා. ඉතිං දුවගෙයි පුතාගෙයි අධ්‍යාපනයත් එක්ක තමයි අපි එහේ රැදිලා ඉන්නේ. බලමු ඉතිං ටික කාලයක් ගියාට පස්සේ ආපහු ලංකාවට එන්න පුළුවන්.\\\"\n[MP3]s114375[/MP3]",
       "URL": "https://www.hirunews.lk/entertainment/114375/ඇත්තටම-ඒක-එක-පැත්තකින්-මට-ලොකු-shock-එකක්-වුණා",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=53"
}