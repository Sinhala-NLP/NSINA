{
       "Source": "hirunews",
       "Timestamp": "Thursday, 22 October 2015 - 13:32",
       "Headline": "කාජල්ගේ සහ ශාරුක් ආදරයට වසර 20යි",
       "News Content": "\\\"Dilwale Dulhania Le Jayenge\\\" යනු  වසර 20ක් පුරා නොනවත්වා ඉන්දියාවේ  සිනමාහල් 300කට ආසන්න ප්‍රමාණයක තිරගත වූ චිත්‍රපටයක්..\nලොකු කුඩා සැමදෙනා එක ලෙස වැළඳගත් මෙම චිත්‍රපටයේ ශාරුක් ඛාන්ගේ සහ කාජල්ගේ රංගනය සැමදෙනා හඳුනාගත්තේ යුගයේ හොඳම පෙම් යුවළ ලෙසටයි.\nවාර්තා පිට වාර්තා තැබූ මෙම චිත්‍රපටයේ දෙවන කොටස මේ වන විට නිර්මාණය කර අවසන් කර ඇති බවයි ඉන්දීය වෙබ් අඩවි වාර්තා කරන්නේ. එය \\'Dilwale\\' යන නමින් මෙම වසරේ දෙසැම්බර් මාසේ 18 වැනිදා ලොව පුරා තිරගත කිරීමට නියමිතයි.\nමෙම චිත්‍රපටයේ අධ්‍යක්ෂණය සහ නිෂ්පාදනය රෝහිත් ෂෙට්ටි විසින් සිදුකර ඇති අතර, මේ සදහා අතිවිශාල මුදලක් වැය වී ඇති බවයි පැවසෙන්නේ.\nඑමෙන්ම තවත් ජනප්‍රිය නළු නිළි දෙපළක් මෙම චිත්‍රපටයේ  චරිත දෙකක් සදහා  රංගනයෙන් දායකත්වය ලබාදෙනවා. ඒ Varun Dhawan සහ  Kriti Sanon. බොලිවුඩයේ විශාල රසික රසිකාවියන් රැසකගේ මීළග බලාපොරොත්තු වන \\'Dilwale\\' චිත්‍රපටයේ නිල පූර්ව ප්‍රචාරක වීඩියෝව මෙතෙක් එළිදක්වා නැහැ. ඒ කෙසේ වෙතත් වසර 20ක සැමරුම වෙනුවෙන් යෂ් රාජ් චිත්‍රපට සමාගම මේ වෙනුවෙන් විශේෂ වැඩසටහනක් පවත්වා ඇති අතර, Dilwale Dulhania Le Jayenge චිත්‍රපටය නිර්මාණය වන අතරතුර සිදුවූ සොදුරු මතක අන්තර්ජාලයට එක් කර තිබෙනවා.\n\\\"වසර 20කට පෙර \\\" Dilwale Dulhania Le Jayenge\\\" චිත්‍රපටය නිර්මාණය වූ හැටි මෙතැනින් බලන්න....",
       "URL": "https://www.hirunews.lk/entertainment/118903/කාජල්ගේ-සහ-ශාරුක්-ආදරයට-වසර-20යි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=49"
}