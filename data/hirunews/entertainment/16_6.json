{
       "Source": "hirunews",
       "Timestamp": "Friday, 01 December 2017 - 17:40",
       "Headline": "රන්බීර්ගේ විවාහය මව තීරණය කරයි",
       "News Content": "බොලිවුඩ්යේ දඟකාරයා වන රන්බීර් කපූර් විවහ වීමට සූදානම් වන බවට තොරතුරු වාර්තා වනවා.\nදීපිකා පදුකෝන්, කත්‍රිනා කයිෆ් වැනි බොලිවුඩයේ සුරූපී නිළියන් සමඟ පෙම් සබඳතා පැවැත්වූ ඔහු විවහ වීමට සූදානම් වන්නේ ක්ෂේත්‍රයෙන් පිට යුවතියක සමඟ බවයි මේ වන විට දැනගන්නට ලැබෙන්නේ.\nඇය රන්බීර් කපූර්ගේ මව වන නීතු කපූර්ගේ තෝරා ගැනීමක්.\nමේ වනවිට 35 වියෙහි පසුවන තම ආදරණීය පුතුට සුදුසු සහකාරියක් තෝරාගැනීමට පසුගිය වසර 2 පුරාම බොහෝ වෙහෙස වුණ බවයි නීතු කපූර් මාධ්‍ය වෙත ප්‍රකාශ කර ඇත්තේ.\nරන්වීර් කපූර් පැරණි බොලිවුඩ් තරු වන රිෂී කපූර් සහ නීතු කපූර්ගේ බාල පුත්‍රයායි.\nඔහු මේ වනවිට රංගනය මෙන්ම චිත්‍රපට නිෂ්පාදන කටයුතු වලද නියැලෙනවා.\nකෙසේ වෙතත් ආරංචි මාර්ග පවසන්නේ රන්බීර් කපූර් බොලිවුඩයේ නවක සුරූපී නිළියන් වන සෝනම් කපූර් සහ නර්ගීස් ෆක්‍රි සමඟද මිතුදමට එහා ගිය සබඳකම් පැවැත්වූ බවයි.",
       "URL": "https://www.hirunews.lk/entertainment/177383/රන්බීර්ගේ-විවාහය-මව-තීරණය-කරයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=16"
}