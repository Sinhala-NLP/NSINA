{
       "Source": "hirunews",
       "Timestamp": "Thursday, 12 January 2017 - 12:17",
       "Headline": "ඉන්දියානු රංගන ශිල්පිනියක් අභිරහස් ලෙස මියයයි",
       "News Content": "ඉන්දියාවේ,බැංගලෝර් නුවර දී චිත්‍රපට රංගන ශිල්පිනියක් අභිරහස් ලෙස මියගොස් තිබෙනවා.\nමෙලෙස මියගොස් ඇත්තේ පද්මාවතී නම් 44 හැවිරිදි රංගන ශිල්පිනියක්.\nචිත්‍රපටයක රූගත කිරීම් අවසන්කර සියළු ශිල්පින් දර්ශන තලයෙන් පිටව ගොස් ඇති අතර අදාල රංගන  ශිල්පිනිය චිත්‍රපටයක රූගත කළ ගොඩනැගිල්ලෙන් පිටතට පැමිණීම ප්‍රමාදවී තිබෙනවා.\nපසුව කළ සොයා බැලීමකදී ඇයගේ සිරුර ගොඩනැගිල්ලේ විදුලි සෝපානය තුළ තිබී සොයාගෙන ඇති බවයි විදෙස් මාධ්‍ය වාර්තා කරන්නේ.\nමෙම රංගන ශිල්පිනිය ඉන්දියානු කර්ණාටක චිත්‍රපට 140කට පමණ රංගනයෙන් දායක වී ඇති බව සදහන්.\nසිදුවීම සම්බන්ධයෙන් ඉන්දීය පොලිසිය වැඩිදුර පරීක්ෂණ පවත්වන බවයි වාර්තා වන්නේ.",
       "URL": "https://www.hirunews.lk/entertainment/151890/ඉන්දියානු-රංගන-ශිල්පිනියක්-අභිරහස්-ලෙස-මියයයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=26"
}