{
       "Source": "hirunews",
       "Timestamp": "Saturday, 05 March 2016 - 14:47",
       "Headline": "සනී ලියොන්ට අභියෝගයක්",
       "News Content": "සුපිරි නිළියක් වන සනී ලියොන්ට බොලිවුඩ් නලුවකු වන උදය චොප්රා අභියෝගයක් යොමුකර තිබෙනවා.\nඒ (planking exercise ) කිරීම සඳහායි.\nට්විටර් සමාජ මාධ්‍ය ජාලය ඔස්සේ අදහස් හුවමාරු කර ගනිමින් ඔවුන් දෙදෙනා ව්‍යායාම්වල නිරතවී ඇති බවයි වාර්තා වන්නේ.\nව්‍යායාම් සිදුකරන අතරවාරයේ ඔවුන් ඡායාරූප ද හුවමාරු කරගෙන තිබෙනවා.\nඋදය චොප්රා සහ සනී ලියොන් අතර සංවාදය ආරම්භ කර ඇත්තේ සනී ලියොන්ගේ ව්‍යායාම් උපදේශකවරයා විසින්.\nඑම සංවාදයේදී සනී ලියොන් උදය චොප්රාගේ ව්‍යායාම්වලට වඩා තම උපදේශකයා සහ තමා පිළිබඳ උසස් කොට අදහස් දක්වා තිබෙනවා.\nඑම සංවාදය අතරවාරයේදී උදය චොප්රා සනී ලියොන්ට අභියෝග කර ඇත්තේ තමා සමග (planking exercise )  ව්‍යායාම්වලට එක්වන ලෙසටයි.\nඑය පිළි ගනිමින් සනී ලියොන් ප්‍රතිචාර දක්වා තිබෙනවා.\nඇය සඳහන් කර ඇත්තේ තමා මෙම තරගයේදී පරාජයට පත්වුව ද උදය චොප්රාට තම පුහුණුකරුට අභියෝග කිරීමට නොහැකිවනු ඇති බවයි.",
       "URL": "https://www.hirunews.lk/entertainment/127848/සනී-ලියොන්ට-අභියෝගයක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=43"
}