{
       "Source": "hirunews",
       "Timestamp": "Friday, 25 March 2016 - 14:38",
       "Headline": "සනී ලියොන්ට අසභ්‍ය ප්‍රශ්ණයක්",
       "News Content": "බොලිවුඩයේ සරාගී නිළියක් වන සනී ලියොන්ගෙන් අනවශ්‍ය ප්‍රශ්ණයක් විමසු බීමත් අයෙකුට ඇය විසින් අතුල් පහරක් එල්ලකර තිබෙනවා.\nසුපිරි නිළිය නවාතැන්ගෙන සිටින ඉන්දියාවේ ගුජ්රාට් ප්‍රාන්තයේ හෝටලයකදී මෙම සිදුවීම සිදුව ඇති බවයි ඉන්දීය පුවත් සේවා පෙන්වා දෙන්නේ.\nඑහිදී ඉන්දීය මාධ්‍ය ආයතනයක් නියෝජනය කරන අයෙක් සනී ලියොන්ගෙන් විමසා ඇත්තේ රාත්‍රී කාලයේ රූගත කරන දර්ශණයක් සඳහා ඇය කොතරම් මුදලක් අය කරන්නේ ද යන්නයි.\nඑමෙන්ම තවත් අසභ්‍ය ගණයේ ප්‍රශ්ණ කිහිපයක් ඔහු සුපිරි නිළිය වෙත යොමුකර තිබෙනවා.\nඔහු මෙම ප්‍රශ්ණ ඉතා උපහාසාත්මක අයුරින් විමසා ඇති බවයි ඉන්දීය පුවත් සේවා පෙන්වා දෙන්නේ.\nසනීලියොන් නවාතැන් ගෙන සිටින හෝටලයේ පැවති උත්සවයකට ඇය සහභාගී වීමට පැමිණෙමින් සිටියදී අදාළ පුද්ගලයා මෙම ප්‍රශ්ණය විමසා ඇතැයි සඳහන්.\nඑම ප්‍රශ්ණ හමුවේ කෝපයට පත්වු සනී ලියොන් මාධ්‍යවේදියකු බව පැවසෙන අදාළ පුද්ගලයාට අතුල් පහරක් එල්ලකර තිබෙනවා.\nමාධ්‍යවේදීන් තමාගෙන් ඉවත්කර තබන ලෙසට සනී ලියොන් උත්සව සංවිධායකයන්ට උපදෙස් ලබාදී තිබුන ද එය සිදුවී නොමැති බව ද සඳහන්.\nඅදාළ සිදුවීමට පෙර කිසියම් බීමත් පුද්ගලයකු හදිසියේම සුපිරි නිළියගේ කාමරයට කඩා වැදී ඇයගෙන් අසභ්‍ය ගණයේ ප්‍රශ්ණ විමසා ඇතැයි ද ඉන්දීය වාර්තා පෙන්වා දෙනවා.\nකෙසේවෙතත් මෙම සිද්ධිය පිළිබඳ කිසිදු පැමිණිල්ලක් හෝ පොලිසියට නොකරන බව සනී ලියොන්ගේ සැමියා ප්‍රකාශකර තිබෙනවා.\nඑමෙන්ම ඉදිරියේදී ගුජ්රාට් ප්‍රාන්තයට පැමිණීමට පෙර බොලිවුඩ් සුපිරි නිළිය දෙවරක් නොව දහස් වරක් සිතා බලනු ඇති බවයි ඔහු වැඩිදුරටත් සඳහන් කර ඇත්තේ.",
       "URL": "https://www.hirunews.lk/entertainment/129350/සනී-ලියොන්ට-අසභ්‍ය-ප්‍රශ්ණයක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=42"
}