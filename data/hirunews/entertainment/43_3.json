{
       "Source": "hirunews",
       "Timestamp": "Tuesday, 08 March 2016 - 14:52",
       "Headline": "ශාරුක් ලිංගික විපර්යාසවලට ලක්වුවන් සමග එක්වෙයි",
       "News Content": "ඉන්දියාවේ ලිංගික විපර්යාසවලට ලක්වුවන් පිරිසක් විසින් ආරම්භ කල සංගීත කණ්ඩායම සමග සුපිරි නලු ශාරුක් ඛාන් නර්තනයක නිරතවී තිබෙනවා.\nමෙම සංගීත කණ්ඩායමේ සාමාජිකයන් සහ ශාරුක් ඛාන් අතර විශේෂ හමුවක් පැවති බවයි ඉන්දීය පුවත් සේවාවල දැක්වෙන්නේ.\nඑම හමුවෙන් පසු ලබන අප්‍රේල් මාසයේ එළිදැක්වීමට නියමිත ෆෑන් චිත්‍රපටයේ තේමා ගීතය ලිංගික විපර්යාසවලට ලක්වුවන් විසින් ගායනා කර ඇති අතර ශාරුක් ඛාන් එම ගීතයට නර්තනයේ යෙදී ඇති බව සඳහන්.\nඑම අවස්ථාවේ වීඩියෝව මේවන විට අන්තර්ජාලයට එක්වී තිබෙනවා.\nලිංගික විපර්යාසවලට ලක්වු ඉන්දියානුවන් 6 දෙනෙකු එක්ව පසුගියදා සංගීත කණ්ඩායමක් ආරම්භ කල අතර එය නම්කර ඇත්තේ සික්ස් පැක් ලෙසටයි.",
       "URL": "https://www.hirunews.lk/entertainment/128069/ශාරුක්-ලිංගික-විපර්යාසවලට-ලක්වුවන්-සමග-එක්වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=43"
}