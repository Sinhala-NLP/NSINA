{
       "Source": "hirunews",
       "Timestamp": "Saturday, 23 November 2013 - 13:33",
       "Headline": "සයිෆ්ට චන්ඩි චරිතයක්.",
       "News Content": "අවුරුදු ගාණකට පස්සෙ සයිෆ් අලි ඛාන්ට ඔහු කැමැතිම විදිහෙ චරිතයක් රඟපාන්න ලැබිලා. ඒ බුලට් රාජා චිත්‍රපටයේ. ඔහු මේකෙ රඟපාන්නෙ අපරාධ කල්ලියක සාමාජිකයෙක්ගෙ චරිතයක්. නිෂ්පාදකවරු තමන්ට දවස ගානෙ එක එක විදිහෙ චරිතවලට ආරාධනා කළත් සයිෆ්ට හැමදාම  ඕනවුණේ මේ වගේ මැර චරිතයක් රඟපාන්නලූ. බුලට් රාජා ක්‍රියාදාම චිත්‍රපටයක් වුණත් ඒක ඇතුළේ ප්‍රචණ්ඩත්වය නෑ. ඒ වගේමයි  මේ චිත්‍රපටය ඇතුලෙ හාස්‍යයත් තියෙනවා. හැබැයි අසභ්‍ය දේවල් නෑ. තමන්ගෙ අලූත්ම චිත්‍රපටය ගැන සයිෆ් ඒ විදිහටයි කථා කරන්නෙ. සයිෆ් අලි ඛාන් එක්ක සෝනක්ෂි සිංහා රඟපාන බුලට් රාජා ඔය කියන තරම්ම හොඳ චිත්‍රපටයක් වෙයිද කියලා නොවැම්බර් 29 දාට චිත්‍රපටය නිකුත් වුණාට පස්සෙ කාට කාටත් බලා ගන්න පුළුවන්නෙ.",
       "URL": "https://www.hirunews.lk/entertainment/71959/සයිෆ්ට-චන්ඩි-චරිතයක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=66"
}