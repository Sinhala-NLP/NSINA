{
       "Source": "hirunews",
       "Timestamp": "Wednesday, 02 March 2016 - 16:12",
       "Headline": "කරීශ්මා කපුර්ගේ විවාහ දිවියට දෑවැද්ද හරස් වෙයි",
       "News Content": "ඉන්දීය සිනමාවේ සුපිරි නිළියක් වන කරීශ්මා කපුර් සිය සැමියාගෙන් වන්දි ඉල්ලා නඩුවක් ගොනුකර තිබෙනවා.\nඒ සැමියා වන සන්ජේ කපුර්ගෙන් සහ සැමියාගේ මවගෙන් නිවසේදී තමන්ට හිරිහැර වන බවට චෝදනා කරමින්.\nඇය සඳහන් කර ඇත්තේ දෑවැදි පිළිබඳ ගැටලු හේතුවෙන් සැමියාගෙන් සහ නැන්දණියගෙන් තමන්ට හිරිහැර වන බවයි.\nසුපිරි නිළිය වෙනුවෙන් ඇයගේ නීතිඥයන් මෙම වන්දි නඩුව ගොනුකර ඇතැයි ද සඳහන්.\nසැමියාගෙන් සහ ඔහුගේ මවගෙන් සිදුවන හිරිහැර හේතුවෙන් තම දරුවන් දෙදෙනාට වන්දි ලැබිය යුතු බවටයි ඇය ඉල්ලා ඇත්තේ.\nසන්ජේ කපුර් නීතියෙන් තම සැමියා වුව ද ඔහු මේවන විට වෙනත් කාන්තාවක් සමග සිටින බවට ද සුපිරි නිළිය චෝදනා කර තිබෙනවා.\nකෙසේවෙතත් කරීශ්මා කපුර්ගේ සැමියා මේ පිළිබඳ කිසිවක් ප්‍රකාශ කර නැහැ.\nඑමෙන්ම සිය පුත්‍රයාගේ අසනීප තත්වය පිළිබඳව ද සැමියා කිසිදු සොයා බැලීමක් නොකරන බවටයි කරීශ්මා කපුර් ප්‍රකාශකර ඇත්තේ.\nමෙම පැමිණිල්ලට අදාළ නඩුව මේවන විට නවදිල්ලි අධිකරණයකදී විභාගයට ගැනෙන බවයි ඉන්දීය පුවත් සේවාවල දැක්වෙන්නේ.",
       "URL": "https://www.hirunews.lk/entertainment/127619/කරීශ්මා-කපුර්ගේ-විවාහ-දිවියට-දෑවැද්ද-හරස්-වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=43"
}