{
       "Source": "hirunews",
       "Timestamp": "Tuesday, 20 October 2015 - 11:09",
       "Headline": "ඒක මඩ ගහන්න තරම් ලොකු දෙයක් නෙවෙයි - සු‍ලේකා ජයවර්ධන",
       "News Content": "නිවේදනයෙන් රංගනයට පිවිසෙන ඇය සුන්දර හුරුබුහුටි චරිතයක්. නමින් සු‍ලේකා ජයවර්ධන වන ඇය මේ දිනවල ජනප්‍රියයි. ඒ නිසාම සු‍ලේකාගේ අලුත් තොරතුරු දැනගන්න අපි ඇයට කතා කළා.\nමොනවද කරන්නේ....?\nඅලුතින්  එන්න තියෙන නාට්‍ය 5ක රඟපානවා\nඅලංකාරය සඳහා විශේෂයෙන් ඔයා මොනවද කරන්නේ\nමම මේක්අප් එකක්වත් දාන්නේ නෑ, කෑම පාලනයක් නම් දැන් චුට්ටක් කරනවා.\nචිත්‍රපටියක රඟපාන්න අවස්ථාවක් ලැබුණොත් ?\nදැනටමත් එකක රඟපාලා තියෙන්නේ. චිත්‍රපටය ජනවාරි අවුට් වෙනවා.\nඔබට පෙම්වතෙක් ඉන්නවද ?\nඅනේ නෑ, හැබැයි අවංකව ආදරේ කරන, මාව තේරුම් ගන්න පුලුවන් කෙනෙක් තමයි හොයන්නේ. මට නීති දාන්නේ නැති කෙනෙක් වෙන්නත් ඕනි.\nදැන් ඉන්න නිළියන්ගේ සාමාන්‍ය දැනීම ගැන මොකද හිතන්නේ ?\nඒක එක්කෙනාගෙන් එක්කෙනාට වෙනස් වෙනවා. සමහර අයට වරදිනවා.  ඒක මඩ ගහන්න තරම් ලොකු දෙයක් නෙවෙයි, අම්මා තාත්තා ගැන කියලා බනින්න තරම් ලොකුවට හිතන්න දේකුත් නෙවෙයි.\nප්‍රවීනයන්ගෙන් ඔබට ලැබෙන සහය කොහොමද ?\nඔවුන්ගෙන්නම් අනිවාර්යෙන්ම හොඳ සහයක් ලැබෙනවා\nකලා ක්ෂේත්‍රයේ ඔබ ළඟින්ම ඇසුරු කරන්නේ කවුද ?\nළඟින්ම නම් කාවවත්  ඇසුරු කරන්නේ නෑ. අතේ දුරින් තමයි හැමෝම තියාගෙන ඉන්නේ.\nපවුලේ විස්තර කොහොමද ?\nඅම්මා බැංකුවක වැඩ කරන්නේ, තාත්තා ඉන්නේ රට, ගෙදර ඉන්නේ ආච්චි, මමයි, අම්මි\nසංවාදය - සචිනි කොඩිතුවක්කු",
       "URL": "https://www.hirunews.lk/entertainment/118786/ඒක-මඩ-ගහන්න-තරම්-ලොකු-දෙයක්-නෙවෙයි-සු‍ලේකා-ජයවර්ධන",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=49"
}