{
       "Source": "hirunews",
       "Timestamp": "Saturday, 01 July 2017 - 9:05",
       "Headline": "පාපන්දු ශූර මෙසීගේ සියවසේ විවාහ මංගල්‍ය උත්සවය",
       "News Content": "මෙම සියවසේ මෙතෙක් සිදුවූ උත්කර්ශවත්ම විවාහ මංගල්‍ය උත්සවය ලෙස සැලකෙන ආර්ජන්ටිනා ජාතික පාපන්දු ශූර ලයනෝ මෙසී, සිය කුඩා කල පෙම්වතිය හා විවාහ වීමේ උත්සවය පිළිබදව මේ වනවිට බොහෝ දෙනෙකුගේ අවධානය යොමුව තිබෙනවා.\nරොසයිරෝ නගරයේ සුපිරි හෝටලයක පැවැත්වෙන මෙම මංගල්‍ය උත්සවයට මෙසී, ක්‍රීඩා කරන ස්පාඤ්ඤයේ බාසිලෝනා පාපන්දු සමාජයේ සුප්‍රකට ක්‍රීඩකයන් වන ලුයිස් සුවාරෙස්, නේමාර්, පිකූ මෙන්ම කොළොම්බියාවේ සුප්‍රකට පොප් ගායිකා ශකීරා ඇතුළු සුප්‍රකට තාරකා රැසක් සහභාගි වී සිටි බව සඳහන්.\n30 හැවිරිදි ලයනෝ මෙසී යුරෝ මිලියන 40ක වාර්ෂික වැටුපකට බාසිලෝනා ක්‍රීඩා සමාජය වෙනුවෙන් ක්‍රීඩා කරන අතර, ලොව විශිෂ්ඨතම පාපන්දු ක්‍රීඩකයා ලෙස රන් සපත්තුව සම්මානයෙන් 04 වතාවක් පිදුම් ලැබුවා.",
       "URL": "https://www.hirunews.lk/entertainment/164822/පාපන්දු-ශූර-මෙසීගේ-සියවසේ-විවාහ-මංගල්‍ය-උත්සවය",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=19"
}