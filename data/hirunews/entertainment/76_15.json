{
       "Source": "hirunews",
       "Timestamp": "Saturday, 06 July 2013 - 14:42",
       "Headline": "බොලිවුඞ් තරුවල ඇඳුම් වෙන්දේසියක්.",
       "News Content": "සුපිරි තරුවකගෙන් අත්සනක් ගන්න රසික රසිකාවියො කොච්චර නම් හීන මවනවද? කීයක් වියදම් කරලා හරි මේ වගේ අත්සනක් ගන්න ඒ අය ලැයිස්තියි. ඒ නිසාම සුපිරි තරු පාවිච්චි කරපු ඇඳුම්, පැලඳුම්, සපත්තු සෙරෙප්පුවලට පවා ඉහළ වටිනාකමක් ලැබෙනවා. ළඟදී දවසක් ඩුබායිවල බොලිවුඞ් තරු පාවිච්චි කරපු ඇඳුම් පැළඳුම් වෙන්දේසියක් තිබුණා. ඒකෙදි රිතික් රෝෂන් ඇඳපු ජැකට් එකක් ඉන්දියානු රුපියල් ලක්ෂ 1.79 කට අලෙවි වුණාලූ.\nකොක්ටේල් වගේම රේස් 2 චිත්‍රපටවලදී දීපිකා පදුකොන් ඇඳපු ඇඳුම්, හෙරොයින් චිත්‍රපටයේදී කරීනා ඇඳපු සල්වාර් කමිස වගේම සල්මන් ඛාන්ගේ නිල් කමිසෙකුයි කලිසමකුයි මෙහිදී ඉහළම මිලට අලෙවි වුණාලූ.\nආරංචියේ හැටියට මේ වෙන්දේසියෙන් ලැබුණ මුදල් විශේෂ අවශ්‍යතා සහිත දරුවන් වෙනුවෙන් වෙන් කරනවලූ.",
       "URL": "https://www.hirunews.lk/entertainment/62484/බොලිවුඞ්-තරුවල-ඇඳුම්-වෙන්දේසියක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=76"
}