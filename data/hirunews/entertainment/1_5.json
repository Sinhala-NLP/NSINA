{
       "Source": "hirunews",
       "Timestamp": "Wednesday, 27 September 2023 - 14:56",
       "Headline": "Microsoft සමාගම විසින් Windows මෙහෙයුම් පද්ධතියට අලුත් AI එක",
       "News Content": "Microsoft සමාගම විසින් Windows මෙහෙයුම් පද්ධතිය සඳහා AI Assistant ලෙසින් Windows Copilot හඳුන්වා දී තිබෙනවා.\nමෙම පහසුකම ඊයේ(26) දින සිට ලොව පුරා ඇති Windows 11 භාවිතා වන පරිගණක සඳහා මෙම Update එක නිකුත් කරමින් Microsoft සමාගම විසින් නිල වශයෙන් නිවේදනය කර ඇති බවයි සඳහන් වන්නේ.\nමෙහිදි අලුතින් එකතු වන්නේ Microsoft Wordහි Document එකක් Type කරන අතරතුර පින්තූරයක් අවශ්‍යනම් මේ හරහා අදාළ පින්තූරයක් ලබාගෙන එහි Background Remove කිරීම, Color Grading වැනි දේ සිදු කොට Document එකට ඇතුළත් කර ගත හැකියාව ඇති බවයි.\nMicrosoft Edge Browser එකෙහි ඔබ යම් කිසි භාණ්ඩයක් මිලදී ගැනීමට සොයනවා නම්, එහි Image එකක් මෙයට Upload කිරීම මගින් මේ හරහා එම භාණ්ඩය ඇති Web අඩවි පෙන්වනු ලබනවා.\nපරිශිලකයන්ට ඉතා පහසුවෙන් මෙම යාවත්කාලින Windows Copilot පරිහරණය කළ හැකි අතර, Smartphone තුළින් ද සම්බන්ධ විමේ හැකියාව තිබෙනවා.\nමෙම සමාගම පවසන්නේ Windows 11 මෙහෙයුම් පද්ධතිය නිකුත් වූ පසු එම මෙහෙයුම් පද්ධතියට ලැබෙන වඩාත්ම වැදගත් Update එක බවයි.",
       "URL": "https://www.hirunews.lk/entertainment/349555/microsoft-සමාගම-විසින්-windows-මෙහෙයුම්-පද්ධතියට-අලුත්-ai-එක",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=1"
}