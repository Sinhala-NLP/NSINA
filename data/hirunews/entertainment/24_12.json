{
       "Source": "hirunews",
       "Timestamp": "Wednesday, 15 February 2017 - 9:52",
       "Headline": "ඉන්දියානු නිළියකගේ ජංගම දුරකථනයට හැකර් ප්‍රහාරයක්",
       "News Content": "ඉන්දියානු කොලිවුඩ් නිළි එමී ජැක්සන්ගේ දුරකථනය හැකර් ප්‍රහාරයකට ලක්ව ඇති බව ඉන්දියානු අන්තර්ජාල සේවා පවසනවා.\nඒ මුම්බායි දුරකථන දත්ත ගබඩාවකදීයි.\nමෙම ප්‍රහාරය හේතුවෙන් ඇයගේ ඡායාරූප සමාජ ජාල වෙබ් අඩවි තුළට ගොස් ඇති බවයි ඉන්දියානු මාධ්‍ය සඳහන් කරන්නේ.\nඇය තම නව චිත්‍රපටය වන 2.0 චිත්‍රපටයේ රූපගතකිරීම් සිදුකරමින් සිටින අතරවාරයේ මෙම හැකර් ප්‍රහාරය සිදුව ඇති බව සදහන්.\nපසුව ඇය එංගලන්තය බලා පිටත්ව ගොස් ඇති අතර එහි සිට ජාතික ඉන්දියානු සයිබර් අපරාධ මධ්‍යස්ථානය අමතා තම සමාජජාල වෙබ් ගිණුම් ඉවත් කර දමා ඇති බවයි විදෙස් මාධ්‍ය වාර්තා කරන්නේ.\nමේ පිළිබඳව අදහස් දක්වමින් ඇය පවසා ඇත්තේ, තම ප්‍රේක්ෂක ජනතාව රැකගැනීම පිණිස මෙම සිද්ධිය සම්බන්ධයෙන් තමා කඩිනමින් පියවරක් ගනු ලැබූ බවයි.",
       "URL": "https://www.hirunews.lk/entertainment/154529/ඉන්දියානු-නිළියකගේ-ජංගම-දුරකථනයට-හැකර්-ප්‍රහාරයක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=24"
}