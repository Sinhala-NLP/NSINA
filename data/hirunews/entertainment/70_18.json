{
       "Source": "hirunews",
       "Timestamp": "Thursday, 03 October 2013 - 9:05",
       "Headline": "මයිකල් ජැක්සන්ගේ ප්‍රවර්ධන සමාගම අධිකරණයෙන් නිදහස් වෙයි.",
       "News Content": "මයිකල් ජැක්සන්ගේ අවසන් සංගීතමය චාරිකාව සංවිධාන කළ සමාගමට එරෙහිව පවරා තිබූ නඩුවෙන් ජැක්සන්ගේ පවුලේ ඥාතීන් පරාජයට පත්වී තිබෙනවා. 2009 වසරේ වයස අවුරුදු 50 ක්ව සිටියදී මයිකල් ජැක්සන් මියගිය අතර ඔහුට නිර්වින්දන ඖෂධ ලබාගැනීම සඳහා ඉඩ සැළසූ වෛද්‍ය කොන්රඞ් මරේ මේවනවිට සිව් වසරක සිර දඩුවමක් විඳිමින් සිටිනවා. ජැක්සන්ගේ සේවය සඳහා ඔහු යෙදවීමට එරෙහිව පවුලේ ඥාතීන් ඒ.ඊ.ජී. ලයිව් නැමති ප්‍රවර්ධන සමාගමට එරෙහිව මෙම නඩුව ගොනු කළ අතර, ජැක්සන්ගේ මරණය වෙනුවෙන් අදාළ සමාගම වෙතින් ඩොලර් මිලියන 290 ක වන්දියක්ද ඉල්ලා සිටියා. කෙසේ නමුත් ඇමරිකානු අධිකරණය ඊයේ තීන්දු කළේ අදාළ සමාගම ඒ සඳහා වරදකරු නොවන බවයි.",
       "URL": "https://www.hirunews.lk/entertainment/68525/මයිකල්-ජැක්සන්ගේ-ප්‍රවර්ධන-සමාගම-අධිකරණයෙන්-නිදහස්-වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=70"
}