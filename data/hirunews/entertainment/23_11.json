{
       "Source": "hirunews",
       "Timestamp": "Monday, 27 February 2017 - 16:03",
       "Headline": "89 වැනි ඔස්කාර් උළෙල මෙවරත් ඇති උත්කර්ෂවත්ව ඇමෙරිකාවේදී",
       "News Content": "ඇමෙරිකා එක්සත් ජනපදයේ හොලිවුඩයේ ඊයේ දිනයේදී අති උත්කර්ෂවත්ව 89 වැනි ඔස්කාර් උළෙල පැවැත්වුණා.\nඒ ලොස් ඇන්ජලීස්හි ඩොල්බි රඟහලේදී.\nපසුගිය වසරේ ඇමෙරිකාවේ නිර්මාණය වූ චිත්‍රපට අතුරින් විශිෂ්ඨම නිර්මාණ සඳහා පිරිනැමුණු මෙම උළෙලේ සුවිශේෂී සිදුවීම් රාශියක්ද සිදුවුණා.\nමෙවර ඔස්කාර් සම්මාන උළෙලේ හොඳම චිත්‍රපටයට හිමි සම්මානය ඉදිරිපත් කිරීමේදී මුලින් ලා-ලා- ලෑන්ඩ් චිත්‍රපටයේ නම ප්‍රකාශයට පත්කර, පසුව “Moonlight” චිත්‍රපටයේ නම හොඳම චිත්‍රපටය ලෙස නම් කිරීම විශේෂ සිදුවීමක් වුණා.\nලොව ප්‍රථම වරට ඔස්කාර් සම්මානයක් දිනාගත් මුස්ලිම් ජාතිකයා බවට පත් වීමට  “Moonlight” චිත්‍රපටයට රංගනයෙන් දායක වූ Mahershala Ali, හොඳම සහාය නළුවා ලෙස සම්මානයට පාත්‍ර වීමද විශේෂත්වයක්.\n1929 වසරේ සිට මේ දක්වා පවත්වා ඇති සම්මාන උළෙලවල් 88කදී පිරිනමා ඇති ඔස්කාර් සම්මාන ප්‍රමාණය 3000කට අධික බව පැවසෙන්නේ.\nමේ වසරේ හොඳම චිත්‍රපටය ඇතුළු සම්මාන 14ක් වෙනුවෙන් පෙරමුණ ගෙන ඇත්තේ ලා-ලා- ලෑන්ඩ් චිත්‍රපටයයි.\nහොඳම විදේශීය චිත්‍රපටය ලෙස ඉරාන චිත්‍රපටයකුත් පෙරමුණ ගෙන ඇති බව වාර්තාවනවා.\nඔස්කාර් සම්මානයට පාත්‍රවූ නම් පහතින්........\nහොඳම චිත්‍රපටය- “Moonlight”\nහොඳම නළුවා-  Casey Affleck, “Manchester by the Sea”\nහොඳම නිළිය- Emma Stone, “La La Land”\nසහාය නළුවා- Mahershala Ali, “Moonlight”\nසහය නිළිය - Viola Davis, “Fences”\nසජීවිකරණ විශේෂාංගය- “Zootopia”\nසිනමාකරණය- “La La Land”\nහොඳම ඇඳුම් නිර්මාණය- “Fantastic Beasts and Where to Find Them”\nහොඳම අධ්‍යක්ෂණය - Damien Chazelle, “La La Land”\nහොඳම වාර්තමය වැඩසටහන- “O.J.: Made in America”\nකෙටි වාර්තා වැඩසටහන- “The White Helmets”\nචිත්‍රපට සංස්කරණ- “Hacksaw Ridge”\nවිදේශ භාෂා චිත්‍රපට - “The Salesman”\nකොණ්ඩා මෝස්තර - “Suicide Squad”\nVisual Effects: “The Jungle Book”\nScore: “La La Land”",
       "URL": "https://www.hirunews.lk/entertainment/155593/89-වැනි-ඔස්කාර්-උළෙල-මෙවරත්-ඇති-උත්කර්ෂවත්ව-ඇමෙරිකාවේදී",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=23"
}