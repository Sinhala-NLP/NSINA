{
       "Source": "hirunews",
       "Timestamp": "Friday, 15 July 2016 - 12:13",
       "Headline": "Hiru Golden Film Awards 2016 - හෙළ සිනමාව ජාත්‍යන්තරයට ගෙනයන ස්වර්ණමය රාත්‍රියේ දෙවන දැවැන්ත දිගහැරුමේ ප්‍රථම මාධ්‍ය හමුව - Photos",
       "News Content": "දශක හයකට වැඩි කාලයක් ලාංකීය සිනමා ප්‍රේක්ෂකයන්ගේ මනදොල පිනවා සිනමා රසිකත්වයක් තබාගත් සිංහල සිනමාවේ නුතන කාල පරාසය වඩාත් හුදකලා බවක් ගෙනවිත් තිබේ.\nඑවන් යුගයකින් සිංහල සිනමාව මුදවා යලිත් ලාංකීය සිනමාවේ ස්වර්ණමය යුගයක් දක්වා ඔසවා තැබීමේ මහඟු අරමුණ කරගත් ටෙලිවිෂන් නාළිකාවක් සිංහල සිනමාව වෙනුවෙන් සංවිධානය කරනුු ලැබූ පළමු ජාත්‍යන්තර තලයේ සිනමා උළෙලක්, ආසියානු මාධ්‍ය ජාලයේ ගරු සභාපති රේනෝ සිල්වා මැතිතුමන්ගේ සංකල්පයක් අනුව 2014 වසරේ පළමුවරට ”Hiru Golden Film Awards 2014” අති උත්කර්ෂවත් ලෙසින් සුගතදාස ගෘහස්ථ ක්‍රීඩාංගණ පරිශ්‍රයේදී අති දැවැන්ත තාක්ෂණික වේදිකාවක්මත දී පැවැත්වූ බව දෙවසරකට පසුව අදද මතකයේ අමරණීයව තිබෙනු නිසැකය.\nඋදාව තිබෙන්නේ 2016 වර්ෂයයි. යලිත් ආසියානු මාධ්‍ය ජාලයේ ගරු සභාපති රේනෝ සිල්වා මැතිතුමන්ගේ සංකල්පයක් අනුව දෙවනිවරටත් ”Hiru Golden Film Awards 2016” ළඟදීම ජාත්‍යයන්තර ප්‍රමිතියෙන් යුතුව යලිත් පැවැත්වීමට සුදානම් වන බව සතුටින් දන්වා සිටිමු.\nමෙවර ”Hiru Golden Film Awards 2016” සදහා 2014-2015 දෙවසර තුල මෙරට තිරගතවූ චිත්‍රපට 40 ක් සමග කෙටි චිත්‍රපට නිර්මාණකරුවන් 150 දෙනෙකුගේ කෙටි චිත්‍රපට සම්මාන සදහා විනිශ්චයන්ට ලක්වන අතර,  එහිදි කලාත්මක ,ජනප්‍රිය සහ විශේෂ සම්මාන 40ක් ප්‍රධානය කිරීමට නියමිතය.\nමෙහිදී ජනප්‍රිය සම්මාන සදහා ජනතා මනාපය යටතේ තොරා ගැනීමට නියමිතය. එය කෙටි පණිවිඩයකින්,  ඕනෑම දුරකතන ඇමතුමකින් මෙන්ම www.hirugoldenfilmawards.lk වෙබ් අඩවිය මගින් ද ලබාදීමට සිනමා සම්මාන උළලේදී ප්‍රේක්‍ෂක ජනතාවට අවස්ථාව උදාවෙයි.\nසැත්තැම්බර් 11 වන දින නෙළුම් පොකුණේ දී පැවැත්වෙන ”Hiru Golden Film Awards 2016” අති උත්කර්ෂවත් සිනමා සම්මාන උළෙලේදී, 2014 වසරේදී Hiru Golden Film Awards සම්මාන උළෙලට පැමිණි බොලිවුඩ් සිනමාවේ ජනප්‍රියම තාරකාවන් වන අනිල්කපුර්, සුනිල්ෂෙට්ටි,  විවේක් ඔබ්රෝයි, බිපාෂා බාසු, අල්කා යාග්නික්, නේහා දුපියා මෙන්ම මෙවරත් ජනප්‍රිය තාරකාවන් වන මධුරි ඩික්සිත්, ශ්‍රීදේවි, ජැකී ෂේරෝෆ්, කරිෂ්මා කපුර්, නීල් නිතින් මුකේෂ්, සුනිල් ශෙට්ටි Hiru Golden Film Awards 2016 සම්මාන උළෙල වර්ණවත් කරමින් සහභාගි වීමට නියමිතයි .\nඑතෙර මෙතර ජනප්‍රිය තාරකාවන් රැසක් පායමින් ශ්‍රී ලාංකීය සිනමා ඉතිහාසයේ ස්වර්ණමය ස්වරූපය යලිත් වරක් වර්ණවත් කරමින් ලාංකීය සිනමාවේ සියළුම විෂයන් අභිෂේක ගන්වමින් රන් සම්මානයන් පිදීමට ”Hiru Golden Film Awards 2016” සියල්ල සුදානම්කර ඇතිබව ඔබට දන්වමු.\nමෙවර Hiru Golden Film Awards 2016 දී විශිෂ්ඨයින් සඳහා පිදුම් ලබන රන් සම්මාන කාණ්ඩයන් පහත පරිදිය....\nහොඳම නිෂ්පාදන සැලසුම්කරණය\nහොඳම දෘශ්‍ය ප්‍රයෝග\nහොඳම වේශ නිරුපණය\nහොඳම කළා අධ්‍යක්ෂක\nහොඳම ඇදුම් නිර්මාණ ශිල්පියා\nහොඳම ගීත රචකයා\nහොඳම පසුබිම්සංගීත අධ්‍යක්ෂක\nහොඳම පසුබිම් ගායිකාව\nහොඳම පසුබිම් ගායකයා\nහොඳම නර්තන  වින්‍යාසය\nහොඳම ප්‍රතිවීර චරිතය\nහොඳම ප්‍රහසන රංගනය\nහොඳම සටන් අධ්‍යක්ෂක\nජනප්‍රියම ළමා රංගනය\nජනප්‍රියම  නිළිය\nජනප්‍රියම චිත්‍රපට ගීතය\nජනප්‍රියම චිත්‍රපටය\nහොඳම කෙටි චිත්‍රපටය\nමතු බලාපොරොත්තු  තැබියහැකි චිත්‍රපටි අධ්‍යක්ෂක\nමතු බලාපොරොත්තු  තැබියහැකි චිත්‍රපටි නිළිය\nමතු බලාපොරොත්තු  තැබියහැකි චිත්‍රපටි නළුවා\nහොඳම ශ්‍රව්‍ය සැලසුම්කරණය\nහොඳම  සංස්කරණය\nහොඳම තිරරචනය\nහොඳම කැමරාකරණය\nහොඳම චිත්‍රපට අධ්‍යක්ෂක\nහොඳම නිළිය\nහොඳම නළුවා\nහොඳම චිත්‍රපටය\nහොඳම සහය නළුවා\nහොඳම සහය නිළිය\nහිරු ජීවන උත්තමාචාර සම්මානය\nජීවිතයේ එක්වරක්  පමණක් පිදෙන - අති උත්කෘෂ්ඨ හිරු ජීවන ප්‍රයාම සම්මානය -  හා ජූරියේ විශේෂ සම්මාන ඇතුළුව හිරු රන් සම්මාන 40 කින් ඒ රාත්‍රියේදී සිනමාවේ විශිෂ්ඨයින් පිදුම් ලබයි.\nහෙළ සිනමාව ජාත්‍යන්තරයට ගෙනයන ස්වර්ණමය රාත්‍රියේ දෙවන දැවැන්ත දිගහැරුමේ ප්‍රථම මාධ්‍ය හමුවේ ඡායාරූප එකතුව පහතින්......",
       "URL": "https://www.hirunews.lk/entertainment/138058/hiru-golden-film-awards-2016-හෙළ-සිනමාව-ජාත්‍යන්තරයට-ගෙනයන-ස්වර්ණමය-රාත්‍රියේ-දෙවන-දැවැන්ත-දිගහැරුමේ-ප්‍රථම-මාධ්‍ය-හමුව-photos",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=36"
}