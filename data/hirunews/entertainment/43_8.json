{
       "Source": "hirunews",
       "Timestamp": "Friday, 04 March 2016 - 18:02",
       "Headline": "ප්‍රීටි සින්ටාගේ හදිසි විවාහයට හේතුව හෙළි වෙයි",
       "News Content": "බොලිවුඩ් සිනමාවේ සුපිරි නිළියක් වු ප්‍රීටි සින්ටා පසුගියදා හදිසියේම විවාහ වුනා.\nඒ ලොස් ඇන්ජලීස් නුවර විදුලිබල නිශ්පාදන ආයතනයක ආර්ථික උපදේශකයකු ලෙස කටයුතු කරන ජෙනී ගුඩ්ඉනෆ් නම් අයෙක් සමගයි.\nවිවාහය දිනෙන් දින කල් දමමින් සිටි ප්‍රීටි සින්ටා හදිසියේ විවාහ වීමට හේතුව මේවන විට ඉන්දීය මාධ්‍ය අනාවරණ කර තිබෙනවා.\nඑම විවාහයට හේතුව ලෙස ඔවුන් දක්වා ඇත්තේ සුපිරි නිළියගේ මවගේ බල කිරීම් හේතුවෙන් මෙම විවාහය සිදුවී ඇති බවයි.\nපසුගියදා පැවති ප්‍රීටි සින්ටාගේ විවාහ මංගල උත්සවයට සහභාගී වී තිබුනේත් පවුලේ හිතවතුන් සහ සමීප මිතුරු මිතුරියන් කිහිප දෙනෙකු පමණයි.\nපසුගියදා ඇය මාධ්‍යයට ප්‍රකාශ කර තිබුනේ මෙම වසර තුලදී තම විවාහය සිදුවනු ඇති බවයි.\nතමාගේ කැමැත්ත කෙසේවෙතත් මවගේ කැමැත්ත අනුව එම කටයුතු සිදු කෙරෙනු ඇති බවයි විවාහය පිළිබඳ මාධ්‍ය යොමුකල ප්‍රශ්ණවලට පිළිතුරු දෙමින් ප්‍රීටි සින්ටා හෙළිකර තිබුනේ.\nවිවාහය පිළිබඳ මව සෑම අවස්ථාවකදීම තමන්ගෙන් විමසන බව ද ඇය ප්‍රකාශකර තිබුනා.\nඑබැවින් තමා විවාහ වීමට කෙනෙකු සොයන බවයි ඇය මාධ්‍ය වෙත ප්‍රකාශකර තිබුනේ.\nනෙස් වාඩියා සමග පැවති සම්බන්ධතාව 2009 වසරේදී බිඳ වැටීමෙන් පසු ප්‍රීටි සින්ටා තනිව ජීවත් වීම හමුවේ ඇයගේ විවාහය පිළිබඳ වැඩි දෙනෙකුගේ අවධානයට ද ලක්වුනා.",
       "URL": "https://www.hirunews.lk/entertainment/127780/ප්‍රීටි-සින්ටාගේ-හදිසි-විවාහයට-හේතුව-හෙළි-වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=43"
}