{
       "Source": "hirunews",
       "Timestamp": "Thursday, 07 September 2023 - 18:21",
       "Headline": "ඩීප් සමාගමෙන් සාදන මුහුද යට නැවතුම්පොළ",
       "News Content": "ඩීප් පර්යේෂණාගාරයේ විද්‍යාඥයන් පිරිසක් මුහුද යට එක් වරකට මසකට ආසන්න කාලයක් ජීවත් විය හැකි ස්ථානයක් වේල්සයේ මුහුදු වෙරළ ආසන්නයේ මුහුදු මට්ටමේ සිට අඩි 660 ක් පහළින් ඉදිකිරීමට සැලසුම් කර තිබෙනවා.\nමෙම නවාතැන්පොළ 2027 වන විට ඉදිකර අවසන් කිරීමට බලාපොරොත්තු වන බව ඩීප් සමාගම සඳහන් කරනවා.\nගොඩබිමට පැමිණීමකින් තොරව මෙම නවාතැන්පොළ තුළ වරකට දවස් 28 ක් ජීවත් විය හැකි බවයි එම සමාගම පවසන්නේ.\nඩීප් පර්යේෂණාගාරයේ විද්‍යාඥයන් සඳහන් කරන්නේ මුහුදේ ඉර එළිය වැටෙන කලාපයේ ජීවත් වෙන 90% ක් මුහුදු ජීවින් අධ්‍යනය කිරීම සඳහා පර්යේෂකයන්ට මෙම නවාතැන්පොළ යොදා ගැනීමට හැකියාව පවතින බවයි.\nකෙසේ වෙතත් මුහුද මතුපිට සිට ජීවින් අධ්‍යනය කරනවාට වඩා එම මුහුදු ජීවින් සමඟ ජීවත් වෙමින් අධ්‍යනයන් සිදු කිරීම හරහා වෙනස්ම ආකාරයේ පර්යේෂණ සිදු කළ හැකි බවයි සමාගම පෙන්වා දෙන්නේ.",
       "URL": "https://www.hirunews.lk/entertainment/347497/ඩීප්-සමාගමෙන්-සාදන-මුහුද-යට-නැවතුම්පොළ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=2"
}