{
       "Source": "hirunews",
       "Timestamp": "Friday, 03 April 2015 - 11:01",
       "Headline": "කිම්ගේ තවත් එකක් කරළියට",
       "News Content": "හොලිවුඩ්යේ සරාගී නිළි කිම් කර්ඩේෂියන් පිළිබඳව මේ වන විට නැවතත් කතාබහක් ඇති වී තිබෙනවා.\nමෙයට හේතු වී ඇත්තේ ඇය බ්‍රිතාන්‍ය අග්‍රාමාත්‍ය ඩේවිඩ් කැමරන් සමඟින් ඥාති සම්බන්ධතාවක් ඇති බවට කැමරන් ප්‍රසිද්ධියේ පිළිගැනීම නිසාවෙනුයි.\nමෙම සම්බන්ධය පිළිබඳව මීට පෙරද විවිධ වෙබ් අඩවි ඔස්සේ තොරතුරු වාර්තා කර තිබුණද කැමරන් විසින් එයට පිළිතුරක් ලබාදී තිබුණේ නැත. ප්‍රථම වරට ඔහු විසින්  හීට් නැමති සඟරාවක සම්මුඛ සාකච්ඡාවකට එක්වෙමින් මෙම ඥාති සම්බන්ධතාවය ගැන තහවුරු කර ඇත.\nමෙම සඟරාවේදී ඩේවිඩ් කැමරන්ගෙන් වැඩිදුර ප්‍රශ්න කර ඇති අතර ඔහු කුඩා කල බලපොරොත්තු වූයේ කවරෙකු වීමටද යන්න වගත් විමසා ඇත. ඔහු එහිදී ප්‍රකාශකර ඇත්තේ ගොවියෙකු, ලොරි රියදුරෙකු හා සෙබළෙකු වීමට ඔහු කැමැත්තෙන් සිටි බවයි.",
       "URL": "https://www.hirunews.lk/entertainment/106808/කිම්ගේ-තවත්-එකක්-කරළියට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=61"
}