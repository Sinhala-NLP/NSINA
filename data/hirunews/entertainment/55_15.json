{
       "Source": "hirunews",
       "Timestamp": "Wednesday, 17 June 2015 - 17:48",
       "Headline": "ගෝලයෝ-  දමයන්ති ෆොන්සේකාට  \\\"පරණ පිනක්\\\" පාදයි",
       "News Content": "\\\"රංගනය ඉගෙන ගන්න කැමති දරුවෝ පිරිසක් 2013 දී මගේ නාට්‍ය පාසැල ට අඩිතාලම දැම්මේ. පළමු කාණ්ඩයේ දරුවන්ගේ වැඩමුළුව අවසන් වුණා. ඔවුන් ආරාධනා කළා වේදිකා නාට්‍යකට. මොකද ඉස්සරෝම වැඩමුළුව හින්දා මතක හිටින්නත් ඕනිනේ. \\'ගාස්තුව කීයද\\' බිහිවුනේ එහෙමයි. ඒ මගේ නාට්‍ය පාසලේ මංගල වේදිකා නාට්‍ය... එතකොට \\'පරණ පිනක්\\' පාත් වුනේ (සිනහ වෙමින්) මගේ දෙවෙනි දරු පරපුරේ හැකියාවෙන්....\\\"\nප්‍රවීණ රංගන ශිල්පිනී  දමයන්ති ෆොන්සේකා අප සමග කතාවට මුල පිරුවේ එහෙමයි.\nකලා ශිල්පිනියක් වීමත් පිනක් ..\nආදරය දිනා ගැනීමත් පිනක් ..\nදමයන්ති ෆොන්සේකාගෙන්   \\\"පරණ පිනක්\\\"\nරංගන අත්දැකීම් ලබාදීම  ඔස්සේ  නවක ශිල්පීන්ට අභ්‍යාස තුළින් ඒවා ක්‍රියාත්මක කල හැකි බව  දමයන්ති ෆොන්සේකාගේ ස්ථාවරයයි.\nකෙසේ වෙතත් 1948 නිදහස ලැබීමෙන් පසු බොහෝ  පාලකයන් මෙරට නාට්‍ය කලාවේ ප්‍රගමනය  උදෙසා කටයුතු නොකළ බව ඇය පවසන්නේ සංවේගයෙන්.\nනාට්‍ය ශිල්පීන්ට වර්තමානයේ පුහුණු වීම් කටයුතු සඳහාවත් නිසි ස්ථාන නොමැති බැව් ඇය පවසයි.\nමේ අතර නෙලුම් පොකුණ රඟහල නිර්මාණය කර ඇත්තේ නාට්‍ය සඳහා සුදුසු  ලෙස නොවන  බවයි ඇය පෙන්වා දෙන්නේ. එසේම නාට්‍ය කරුවෙකුට නෙලුම් පොකුණ රඟහලේ ගාස්තු දැරිය නොහැකි බව ද  දමයන්ති ෆොන්සේකා සඳහන් කළේ \\'අපේ රටේ නාට්‍යකරුවන්ට කාගේ පිහිට දැයි\\' ප්‍රශ්න කරමින්.\nඑවැනි තත්වයක් යටතේ වුව ද කලාව වෙනුවෙන් කැපවන බව ඇය සිහිපත්  කළා.\nදමයන්ති ෆොන්සේකා, සිනමා සහ ටෙලි නාට්‍ය අධ්‍යක්ෂණය අපේක්ෂාවෙන් මේ දිනවල කටයුතු කරන බවද අපට දැනගන්නනට ලැබුනා.\n1975 පමණ සිට දේශීය හා විදේශීය රංගන අභ්‍යාස වැඩමුළු ද පවත්වා ජාත්‍යන්තරයේ ද කීර්තිමත් නාමයක් හිමිකරගත් දමයන්ති ෆොන්සේකාගේ නාට්‍ය පාසලේ දෙවන කණ්ඩායම නිර්මාණය කළ \\'පරණ පිනක්\\' වේදිකා නාට්‍ය  ලබන සෙනසුරාද (20) ප්‍රදර්ශනය කෙරෙනවා. ඒ මරදාන ටවර් රඟහලේ දී. පස්වරු 3 සහ රාත්‍රී 7 ලෙස දර්ශන දෙකක් ඊට ඇතුළත්. දරුවන්ගේ හැකියාවන් අගය කරන ප්‍රවීන ශිල්පීන් කිහිප දෙනෙක් ද  \\'පරණ පිනක්\\'  වෙනුවෙන් දායක වන බව දමයන්ති ෆොන්සේකා සඳහන් කළේ කෘතඥ පුර්වකවයි.",
       "URL": "https://www.hirunews.lk/entertainment/111598/ගෝලයෝ-දමයන්ති-ෆොන්සේකාට-පරණ-පිනක්-පාදයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=55"
}