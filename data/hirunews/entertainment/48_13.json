{
       "Source": "hirunews",
       "Timestamp": "Monday, 16 November 2015 - 15:39",
       "Headline": "යුවරාජ්ගේ අත ගත් බ්‍රිතාන්‍ය නිළිය",
       "News Content": "ඉන්දීය සුපිරි පිතිකරු යුවරාජ් සිං විවාහ ගිවිසගෙන තිබෙනවා. ඒ බ්‍රිතාන්‍යයේ උපත ලැබු ජනප්‍රිය නිලියක් වන හසෙල් කීච් සමගයි. ඔවුන් දෙදෙනා ඉන්දුනීසියාවෙ ජනප්‍රිය සංචාරක ගමනාන්තයක් වන බාලි දුපතේදී ඉන්දීය චාරිත්‍රානුකුලව විවාහ ගිවිස ගැනීම සිදුකර ඇති බවයි ඉන්දීය පුවත් සේවාවල දැක්වෙන්නේ.\nරන්ජි කුසලාන ක්‍රිකට් තරගාවලියට එක්ව සිටින යුවරාජ් සිං සිය ට්විටර් ගිණුම ඔස්සේ සිය පෙම්වතිය සමග සිටින ඡායාරූප ප්‍රසිද්ධියට පත්කර තිබෙනවා. තමා ජීවිත කාලයටම වටිනා යෙහෙලියක තෝරාගත් බවයි ඔහු එම ට්විටර් පණිවුඩයේ දක්වා ඇත්තේ.\nඑමෙන්ම තමන්ගේ විවාහ ගිවිස ගැනීම පිළිබඳ කිසිවකුට සම්මුඛ සාකච්ඡා ලබාදීමට ද සුදානම් නැතැයි සුපිරි ඉන්දීය පිතිකරුවා අවධාරණය කර තිබෙනවා.\nයුවරාජ් සිංගේ පියා පෙන්වා දෙන්නේ හසෙල් කීච් තම පුත්‍රයාට වාසනාව ලගාකර දෙනු ඇති බවයි. ඔවුන් දෙදෙනාගේ විවාහ මංගල්‍යය බොහෝ දුරට ලබන වසරේ පෙබරවාරි මාසයේ සිදුවනු ඇති බවටයි විචාරකයන් පෙන්වා දෙන්නේ.\nයුවරාජ්ගේ අතගත් හසෙල් කීච්ගේ ඡායාරූප කිහිපයක් වෙබ් අඩවියක දක්වා තිබුණේ Hazel keech Top Ten Most Sexy Pic!!! ලෙසයි.",
       "URL": "https://www.hirunews.lk/entertainment/120310/යුවරාජ්ගේ-අත-ගත්-බ්‍රිතාන්‍ය-නිළිය",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=48"
}