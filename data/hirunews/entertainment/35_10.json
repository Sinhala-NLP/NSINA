{
       "Source": "hirunews",
       "Timestamp": "Thursday, 04 August 2016 - 14:46",
       "Headline": "ශාරුක් සුපිරි චිත්‍රපට අධ්‍යක්ෂවරයකු හඬවයි",
       "News Content": "Ae Dil Hai Mushkil චිත්‍රපටයේ සංගීතයට සුපිරි නලු ශාරුක් ඛාන් ප්‍රශංසා කිරීම තුලින් තම දෑසට කඳුලු නැංවු බව ඉන්දියාවේ ජනප්‍රිය චිත්‍රපට අධ්‍යක්ෂවරයකු වන කරන් ජොහාර් පවසනවා.\nඑලෙස ප්‍රකාශ කිරීම තුලින් ශාරුක් ඛාන්ගේ කරුණාවන්ත භාවය ද ප්‍රදර්ශණය වන බවයි කරන් ජොහාර් ප්‍රකාශකර ඇත්තේ.\nAe Dil Hai Mushkil චිත්‍රපටය ලබන ඔක්තෝබර් මස 28 වනදා ප්‍රදර්ශණය කිරීමට නියමිතයි.\nශාරුක් ඛාන්ගේ මෙම ප්‍රකාශය තම දෑසට කඳුලු නැංවීමට සමත්වු බව ද කරන් ජොහාර් සඳහන් කර තිබෙනවා.\nඇතැම් මාධ්‍ය වාර්තා පළවී තිබුනේ කරන් ජොහාර්ගේ නව චිත්‍රපටයේ පුර්ව ප්‍රචාරක පටය පිළිබඳ ශාරුක් ඛාන් කනස්සල්ලෙන් පසුවන බවයි.\nඑම පුර්ව ප්‍රචාරක පටයේ වෙනස්කම් සිදුකරන ලෙසට ඔහු කරන් ජොහාර්ට දැනුම්දුන් බවට ද මාධ්‍ය වාර්තා පළවී තිබුනා.\nශාරුක් ඛාන් අදාළ පුර්ව ප්‍රචාරක පටය නැරඹීම ප්‍රතික්ෂේප කර ඇතැයි සඳහන්.\nකෙසේවෙතත් ඔහු චිත්‍රපටයේ සංගීතය සම්බන්ධයෙන් ඉහළ ඇගයීමක් සිදුකර ඇති බවයි විදෙස් පුවත් සේවා කියාසිටියේ.\nAe Dil Hai Mushkil චිත්‍රපටයේ ගීත 3 ක් නැරඹු අතර එය ඉතා විශිෂ්ඨ බව ශාරුක් පෙන්වාදී තිබෙනවා.\nඑමෙන්ම තේමා ගීතය ද ඉතා විශිෂ්ඨ බවයි සුපිරි නලුවා පෙන්වාදී ඇත්තේ.\nAe Dil Hai Mushkil චිත්‍රපටයට අයිශ්වර්යා රායි / අනුෂ්කා ශර්මා / රන්බීර් කපුර් ඇතුලු සුපිරි තරු රැසක් රංගනයෙන් දායක වී තිබෙනවා.",
       "URL": "https://www.hirunews.lk/entertainment/139816/ශාරුක්-සුපිරි-චිත්‍රපට-අධ්‍යක්ෂවරයකු-හඬවයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=35"
}