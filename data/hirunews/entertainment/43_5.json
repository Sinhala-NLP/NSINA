{
       "Source": "hirunews",
       "Timestamp": "Sunday, 06 March 2016 - 15:03",
       "Headline": "සන්ජේ දත් බන්ධනාගාරයේදී තනිකම මකා ගැනීමට කල ක්‍රියාකාරකමක් එළියට",
       "News Content": "ඉන්දීය සිනමාවේ සුපිරි නලුවකු වු සන්ජේ දත් සිරගතව සිටි සමයේදී රචනා කරන ලද කවි ඇතුලත් පොතක් එළිදැක්වීමට සුදානම් වනවා.\nසලාකේන් ලෙසටයි එය නම් කිරීමට සැලසුම් කර ඇත්තේ.\nබන්ධනාගර ගතවී සිටි සමයේදී තමාගේ පාලුව සහ තනිකම දුරුකර ගැනීම වෙනුවෙන් කවි රචනා කල බව සන්ජේ දත් ප්‍රකාශකර තිබෙනවා.\nඑම කවි මේවන විට තම සමීප මිතුරු මිතුරියන් කිහිප දෙනෙකුට පෙන්වු බවයි ඔහු සඳහන් කර ඇත්තේ.\nකවි 500 ක් පමණ සන්ජේ දත්ගේ කාව්‍ය ග්‍රන්ථයට ඇතුලත්.\nඑක් දිනකදී තම බිරිඳ දැඩි ලෙස රෝගාතුරව සිටියදී පවා බන්ධනාගාරයට පැමිණි අතර එහිදී තමා ඉතා කම්පනයට පත්වු බවයි සන්ජේ දත් කියාසිටියේ.\nඑවැනි සිදුවීම් පිළිබඳව ද තමා බන්ධනාගාරයේදී කවියෙන් සටහන් තැබු බව සුපිරි නලුවා ප්‍රකාශ කලා.\nකවි රචනා කිරීම තම විනෝදාංශයක් නොවන අතර යළිත් සිනමාවට පිවිසීම අරමුණ බවයි සන්ජේ දත් මාධ්‍ය හමුවේ සඳහන් කර ඇත්තේ.\nකෙසේවෙතත් ඊට පෙර තමාට පවුලේ සාමාජිකයන් සමග කාලය ගත කිරීම මුලික අරමුණ බව ඔහු ප්‍රකාශකර තිබෙනවා.",
       "URL": "https://www.hirunews.lk/entertainment/127925/සන්ජේ-දත්-බන්ධනාගාරයේදී-තනිකම-මකා-ගැනීමට-කල-ක්‍රියාකාරකමක්-එළියට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=43"
}