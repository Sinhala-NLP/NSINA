{
       "Source": "hirunews",
       "Timestamp": "Saturday, 09 April 2016 - 17:23",
       "Headline": "රිතික් රෝෂන්ට එරෙහිව පොලිසියට පැමිණිල්ලක්",
       "News Content": "බොලිවුඩ් සුපිරි නලු රිතික් රෝෂන්ට එරෙහිව බොලිවුඩ් නිලි කන්ගනා රනාවුත් පැමිණිල්ලක් ගොනුකර තිබෙනවා.\nඒ ඔවුන් දෙදෙනා පෙම්වතුන්ව සිටි සමයේ ලබාගත් ඡායාරූප යොදා ගනිමින් රිතික් රෝෂන් තමාට පීඩා කරන බවට පවසමින්.\nකලක් පෙම්වතුන්ව සිටි සුපිරි නලු නිළි යුවළ මෑතක සිට වෙන් වී තිබෙනවා.\nඑම වෙන්වීමෙන් පසුව කිසිවකුට හෙළි නොකල යුතු තම රහස් රිතික් රෝෂන් විසින් තමන්ව පීඩාවට පත් කිරීමට යොදාගෙන ඇති බවටයි කන්ගනා පැමිණිලි කර ඇත්තේ.\nඇයගේ නීතිඥයන් විසින් මුම්බායි පොලිසියට මෙම පැමිණිල්ල සිදුකර තිබෙනවා.\nසුපිරි නලුවා කටයුතු කරන පීඩාකාරී තත්වයට එරෙහිව විධිමත් පියවරක් ගන්නා ලෙසටයි ඔවුන් පොලිසියෙන් ඉල්ලා ඇත්තේ.\nකන්ගනාගේ ප්‍රතිරූපය බිඳ දැමීම වෙනුවෙන් රිතික් රෝෂන් ඇයගේ ඡායාරූප ප්‍රසිද්ධ කරන බවට ද නීතිඥයන් චෝදනා කර තිබෙනවා.\nමෙම වසර ආරම්භයේදීම මෙම යුවළගේ ප්‍රේම සම්බන්ධය අවසන්වු අතර රිතික්ගේ ඉල්ලීම මත කන්ගනා රනාවුත් ආශිකී 3 චිත්‍රපටයෙන් ද ඉවත්කරනු ලැබුවා.",
       "URL": "https://www.hirunews.lk/entertainment/130486/රිතික්-රෝෂන්ට-එරෙහිව-පොලිසියට-පැමිණිල්ලක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=41"
}