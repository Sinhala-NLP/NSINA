{
       "Source": "hirunews",
       "Timestamp": "Wednesday, 22 November 2017 - 17:58",
       "Headline": "සුපිරි බොලිවුඩ් නිළි දීපිකා පදුකෝන්ගේ හිස ගසා දමන ලෙස ඉල්ලීමක්",
       "News Content": "බොලිවුඩ් නිළි දීපිකා පදුකෝන්ගේ හිසගසා දමන අයෙකුට ඉන්දීය රුපියල් කෝටි 100ක් ත්‍යාග වශයෙන් ලබා දෙන බවට භාරතීය ජනතා පක්ෂයේ සාමාජිකයෙකු වන ඉන්දියාවේ හරියානා ප්‍රාන්ත නායක සුරාජ් පාල් අමූ ප්‍රකාශයක් කර තිබීම මේ වනවිට ඉන්දියාවේ මහත් ආන්දෝලනයට ලක්ව තිබෙනවා.\nඒ, ඇය ප්‍රධාන චරිතය නිරූපනය කරන \\\"පද්මාවතී\\\" චිත්‍රපටය මුල්කරගනිමින්.\nඑම චිත්‍රපටය අධ්‍යක්ෂණය කළ සංජය ලීලා බන්සාලිටද මේ වනවිට ඉන්දියාවේ හින්දු ජාතිවාදීන්ගෙන් දැඩි විරෝධයක් එල්ල වී තිබෙනවා.\n\\\"පද්මාවතී\\\" චිත්‍රපටයේ පද්මාවතී යනු මුස්ලිම් පාලකයෙකු සමඟ විවාහ වන හින්දු රැජිනක්.\nඒ හේතුවෙන් මෙම චිත්‍රපටය දැඩි ලෙස ප්‍රතික්ෂේප කිරීමට හින්දු ජාතිකයින් පෙලඹී ඇති බවයි වාර්තා වන්නේ.\nචිත්‍රපටය ලබන මාසයේදී තිරගත කිරීමට නියමිතව ඇති අතර එය වැළක්වීමට ඔවුන් දැඩි ලෙස උත්සහ කරන බවයි වාර්තා වන්නේ.\nමේ අතර පූනේ අධිකරණයෙන් ප්‍රාන්ත සිනමා ශාලාවල \\\"පද්මාවතී\\\" තිරගත කිරීම තහනම් කර වාරණ නියෝගයක් පනවා ඇති බවයි වාර්තා වන්නේ.\nපද්මවතිගේ චරිතයට පන පොවන දීපිකාගේ හිසගසා දමන අයෙකුට ඉන්දීය රුපියල් කෝටි 100ක් ත්‍යාග වශයෙන් ලබා දෙන බවට භාරතීය ජනතා පක්ෂයේ සාමාජිකයෙකු වන ඉන්දියාවේ හරියානා ප්‍රාන්ත නායක සුරාජ් පාල් අමූ කළ ප්‍රකාශයත් සමග බොලිවුඩය ද කැළඹී තිබෙනවා.",
       "URL": "https://www.hirunews.lk/entertainment/176671/සුපිරි-බොලිවුඩ්-නිළි-දීපිකා-පදුකෝන්ගේ-හිස-ගසා-දමන-ලෙස-ඉල්ලීමක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=16"
}