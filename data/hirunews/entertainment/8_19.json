{
       "Source": "hirunews",
       "Timestamp": "Friday, 21 December 2018 - 17:21",
       "Headline": "සුපිරි නළු සල්මන් ඛාන් සහ පොප් ගායක එකොන් තායිලන්තයේදී ගත් සෙල්ෆිය අන්තර්ජාලය කළඹයි",
       "News Content": "බොලිවුඩයේ සුපිරි නළුවකු සහ බටහිර සුපිරි පොප්  ගායකයකු පසුගියදා තායිලන්තයේ Phuket නගරයේදී මුණ ගැසුණා.\nඒ දෙදෙනා තමයි, සල්මන් ඛාන් සහ එකෝන්.\nමේ අය තායිලන්තයට ගියේ දැවැන්ත මංගල උලෙළක ගී ගයන්න සහ රඟන්නට බවයි වාර්තාවන්නේ.\nසල්මන් සහ එකෝන් සමඟ මනීෂ් පෝල් සහ ඩේසි ශා දෙදෙනාත් මේ උලෙළට එක්වී සිටි බව සඳහන්.\nප්‍රසංගය නිම වී ඔවුන් සියලු දෙනාම ආපසු තම තමන්ගේ රටවල් බලා පිටත්ව ගියේ පෞද්ගලික ජෙට් යානයකින් බවයි පැවසෙන්නේ.\nගුවන් ‍ගමනට පෙර සියලු දෙනාම එකට සිටිමින් ගත්ත සෙල්ෆි ඡායාරූප අන්තර්ජාලයට මුදා හැර තිබුණා.\nපසුව එම ඡායාරූපය සමාජ මාධ්‍ය තුළ පැතිරීමත් සමග දැඩි ලෙස කතාබහට ලක්වී තිබෙනවා.",
       "URL": "https://www.hirunews.lk/entertainment/206553/සුපිරි-නළු-සල්මන්-ඛාන්-සහ-පොප්-ගායක-එකොන්-තායිලන්තයේදී-ගත්-සෙල්ෆිය-අන්තර්ජාලය-කළඹයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=8"
}