{
       "Source": "hirunews",
       "Timestamp": "Monday, 14 August 2023 - 15:52",
       "Headline": "ලොව දීර්ඝතම කාන්තා රැවුල සඳහා වූ ගිනස් වාර්තාව අමෙරිකාවට",
       "News Content": "එරින් හනීකට් නැමැති කාන්තාව ලොව දීර්ඝතම කාන්තා රැවුල සඳහා වූ ගිනස් වාර්තාව හිමි කරගෙන තිබෙනවා.\nඇය වයස අවුරුදු 38ක් වන ඇමෙරිකා එක්සත් ජනපදයේ මිචිගන් ප්‍රාන්තයේ පදිංචිකාරියක් බවයි වාර්තා වන්නේ.\nවිදෙස් මාධ්‍ය සඳහන් කරන්නේ හනීකට්ගේ රැවුල සෙන්ටිමීටර 30 ක් දිගට වවා තිබූ බවයි.\nහෝමෝන අසමතුලිතතාවයක් හේතුවෙන් මෙසේ අසාමාන්‍ය ලෙස ඇයගේ රැවුල වැවෙන අතර රැවුල වැවීම සඳහා කිසිඳු පෝෂකයක් අවශ්‍ය නොවූ බවයි ඇය පැවසුවේ.\nප්‍රථම වරට වයස අවුරුදු 13 දී ඇය රැවුල වැවීම ආරම්භ කර ඇති අතර දවසට තුන් වරක් රැවුල කැපීමට පුරුදු වී සිටි තමා එම පුරුද්ද අත්හැරීමෙන් පසු අවුරුදු දෙකක් තුළ සෙන්ටිමීටර 30 ක් දිගට වැවුනු බවයි ඇය මාධ්‍ය ඉදිරියේ සඳහන් කළේ.",
       "URL": "https://www.hirunews.lk/entertainment/344811/ලොව-දීර්ඝතම-කාන්තා-රැවුල-සඳහා-වූ-ගිනස්-වාර්තාව-අමෙරිකාවට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=3"
}