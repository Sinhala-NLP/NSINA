{
       "Source": "hirunews",
       "Timestamp": "Monday, 25 May 2015 - 9:58",
       "Headline": "සූර්යාගේ චිත්‍රපටයක නම හුටපටයක් වෙයි",
       "News Content": "කොලිවුඩයේ ජනප්‍රිය සුපිරි නළු සූර්යාගේ අලුත්ම පිම්ම \\\"මාස්\\\" (MASSS) තවත් දින හතරකින් රිදී තිරයට පැමිණීමට නියමිතයි. දක්ෂ චිත්‍රපට අධ්‍යක්ෂකවරයෙකු වන වෙන්කට් ප්‍රභූගේ අලුත්ම චිත්‍රපටය වන \\\"මාස්\\\" චිත්‍රපටය අලුත්ම ගැටලුවකට මුහුණපා තිබෙනවා. ඒ  \\\"මාස්\\\" (MASSS) යන මැයින් ඉංග්‍රීසි නමක් අදාළ චිත්‍රපටයට තැබීම හේතුවෙන්. තමිල්නාඩුවේ චිත්‍රපට කර්මාන්ත නීති අනුව ඉංග්‍රීසි නමක් චිත්‍රපටයකට තැබුවහොත් බදු ගෙවීමට සිදුවන බැවින් මේ හේතුවෙන් විශාල මුදලක් අදාළ නිෂ්පාදකවරයාට ගෙවීමට සිදුව තිබෙනවා. නමුත් එය සිදුකිරීමට අකමැති වූ \\\"මාස්\\\" (MASSS)චිත්‍රපටයේ නිෂ්පාදකවරයා එහි නම වෙනස් කිරීමට හදිසියේම තීරණය කළා. ඒ අනුව අදාළ චිත්‍රපටයේ නම \\\"මාස්\\\" (MASSS) වෙනුවෙන් \\\"මාස් එන්ගිර මාසලාමනී\\\" (Masss Engira Massilamani) යනුවෙන් වෙනස් කර තිබෙනවා. කෙසේ වෙතත් එහි අධ්‍යක්ෂක වෙන්කට් ප්‍රභූ පවසන්නේ කුමන නමකින් රිදී තිරයට පැමිණිය ද මෙම චිත්‍රපටය මෙම වසරේ කොලිවුඩයේ සුපිරි පිමම්ක් පනිනු ඇති බවයි. මෙහි ප්‍රධාන නිළියගේ චරිතය සුරූපී සරාගී නිළි නයන්තරා විසින් මෙහෙයවනු ලබනවා.",
       "URL": "https://www.hirunews.lk/entertainment/110121/සූර්යාගේ-චිත්‍රපටයක-නම-හුටපටයක්-වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=57"
}