{
       "Source": "hirunews",
       "Timestamp": "Wednesday, 04 November 2015 - 15:09",
       "Headline": "මේනකා නෝර්වේ ගිහිනුත් නටයි",
       "News Content": "ජනප්‍රිය නිළි මේනකා පිරිස් පසුගිය දවසක නෝර්වේහි ඔස්ලෝ නුවර පැවති සංස්කෘතික ප්‍රසංගයකට සහභාගී වි තිබෙනවා.\nමෙම ප්‍රසංගයේ බොහොමයක් නැටුම් ගැයුම් ආදියට පුහුණු කරලා තියෙන්නේ මේනකා පීරිස්.\nනෝර්වේහි ඔස්ලෝ නුවර \\\"ප්‍රතිභා - ශ්‍රි ලංකා සංස්කෘතික ප්‍රසංගය\\\" පැවැත්වීමේ අරමුණ වෙලා තියෙන්නේ නෝර්වේ ජීවත්වන ශ්‍රී ලාංකික මූලයක් ඇති දූ දරුවන්ට මෙන් ම ශ්‍රී ලාංකික සංස්කෘතික නැටුම් ගැයුම් පිළිබඳ උනන්දුවක් ඇති සියලු දෙනාට අප සංස්කෘතිය, භාෂාව, සමාජය පිළිබඳ අවබෝධයක් ලබා දීමටයි.\nඔස්ලෝ බෞද්ධ විහාරාධිපති පූජ්‍ය මාරතුගොඩ මණිරතන හිමියන්ගේ උපදේශකත්වය මත තිසරණ ශ්‍රී ලංකා බෞද්ධ සංගමයේ අනුග්‍රාහකත්වයෙන් මෙම සංස්කෘතික ප්‍රසංගය ආරම්භ කර තිබෙනවා.",
       "URL": "https://www.hirunews.lk/entertainment/119645/මේනකා-නෝර්වේ-ගිහිනුත්-නටයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=48"
}