{
       "Source": "hirunews",
       "Timestamp": "Sunday, 19 May 2013 - 9:21",
       "Headline": "දීපිකා - රන්බීර්, යේ ජවානි හේ දිවානි ප්‍රවර්ධන වැඩසටහන්වල.",
       "News Content": "බොලිවුඞ් නළු නිළියන්ට දවස ගානේ එක එක උත්සවවලට සහභාගිවෙන්න සිද්ධවෙනවා. මුළු ලෝකයම ඒ ගොල්ලෝ දිහා බලාගෙන ඉන්න නිසා ඒ උත්සවවලට යද්දී සුපිරි තරු විදිහටම හැඩවෙන්න අමතක කරන්නෙත් නෑ. හැබැයි ඔය කවුරු කවුරු අතරත් වැඩිපුරම ලස්සන, ඒ වගේම ගැළපෙන පැෂන් කරන්නේ දීපිකා පාදුකෝන්ලූ. බොලිවුඞ් නිලියන් අතරින් ලෝකයට අලූත් ඒ වගේම වෙනස් ඇඳුම් මෝස්තර හඳුන්වලා දෙන දීපිකා පාදුකෝන් අඳින්න කැමතිම ඇඳුම මොකක්ද කියලා ඇහුවම එයා කිව්වේ සාරිය කියලා.\nදීපිකා ගැන කථා කරද්දී කථා නොකරම බැරි තව කෙනෙක් ඉන්නවා. ඒ රන්බීර් කපූර්. කාලයක් ආදරවන්තයෝ වුණ මේ දෙන්නා දැන් හොඳ යාළුවොලූ. හැබැයි යේ ජවානි හේ දීවානි චිත්‍රපටිය නිසා මේ යාලූකම ආපහු දුරදිග යයිද කියලත් පොඩි සැකයක් තියෙනවා. අපි මෙහෙම කිව්වේ රන්බීර් කපූර් ආදරේ ගැන කියපු පුංචි කතාවක් නිසා. රන්බීරුයි දීපිකයි යේ ජවානි හේ දිවානි චිත්‍රපටියේ ප්‍රවර්ධන වැඩසටහන්වලට මේ දවස්වල ලෝකෙ පුරාම යනවා. රන්බීර් කිව්වා වාගේ හිතේ ආදරයක් ඇතිවෙන්න තැනක් වෙලාවක් නෑනේ. ඉතින් ඔය යන එන ගමන් මේ දෙන්නාගේ යාලූකමට මොන මොනවා වෙයිද කියලා කවුද දන්නේ. තිරය ඉදිරියේදී සුපිරි වීරයෙක් වුණත් වෙලාවකට රන්බීර් කපූර් බයගුල්ලෙක්. දීපිකා පාදුකෝන් මෙහෙම කියන්නේ අත්දැකීමෙන්.",
       "URL": "https://www.hirunews.lk/entertainment/59241/දීපිකා-රන්බීර්-යේ-ජවානි-හේ-දිවානි-ප්‍රවර්ධන-වැඩසටහන්වල",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=80"
}