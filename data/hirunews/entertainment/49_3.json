{
       "Source": "hirunews",
       "Timestamp": "Saturday, 31 October 2015 - 12:26",
       "Headline": "සරාගී චරිතයක් රඟපෑ සzරීන් ඛාන්ට බලපෑම්",
       "News Content": "බොලිවුඩයේ නැගී එන සරාගී නිළි සzරීන් ඛාන් \\\"Hate Story 3\\\" චිත්‍රපටයේ ඇගේ චරිතය පිළිබදව පසුගිය දිනෙක සම්මුඛ සාකච්ඡාවකදී පැහැදිලි කිරීමක් සිදුකර තිබෙනවා. ඇය පවසන්නේ තමන් මීට පෙර බොලිවුඩයේ සුපිරි නළු සල්මන් ඛාන් සමග වීර් චිත්‍රපටයේදී කුමරියකගේ චරිතයක් සිදුකළ පසු ඇයව ප්‍රේක්ෂකයින් දකින්නේ ශරීරය වැසෙන අන්දමින් අදින පළදින තරුණියක් විදිහයට බවයි. නමුත් නිළියක් යනු එක් චරිතයකට පමණක් සීමා නොවන බව සෑමදෙනාම තේරුම් ගත යුතු බවයි සzරීන් ඛාන් පෙන්වා දෙන්නේ. එමෙන්ම \\\"Hate Story 3\\\" චිත්‍රපටයේ තමන් සරාගී මෙන්ම ශරීරය නිරාවරණය ලෙස රගපෑවේ ඇගේ ආශාවට නොවන බවත්, චිත්‍රපටයේ අවශ්‍යතාවය මත බවයි ඇය එහිදී පවසා ඇත්තේ. තමන් මුස්ලිම් තරුණියක් වන බැවින් මේ වන විටත් ඇයට කිසියම් බලපෑමක් සමහරක් පුද්ගලයින් විසින් එල්ල කරන බව සzරීන් ඛාන් පවසනවා. ඒ කෙසේ වුවත් \\\"Hate Story 3\\\" චිත්‍රපටයේ ඇයට ලැබුනු චරිතය පිළිබදව කිසිදු බියක් හෝ ලැජ්ජාවක් නොමැති බවයි සරාගී නිළි සzරීන් ඛාන් වැඩිදුරටත් එහිදී පවසා ඇත්තේ. මෙම චිත්‍රපටය ලබන දෙසැම්බර් මස 4 වැනිදා ලොව පුරා තිරගත වීමට නියමිතයි.\n\\\"Hate Story 3\\\" චිත්‍රපටයේ පූර්ව ප්‍රචාරක වීඩියෝව පහතින් බලන්න....\n\\'Hate Story 3\\' Official Trailer\n\\\"Hate Story 3\\\" චිත්‍රපටයේ රාගී නිළි සzරීන් ඛාන්ගේ සුපිරි ගීතය පහතින් බලන්න...\nTumhe Apna Banane Ka VIDEO Song",
       "URL": "https://www.hirunews.lk/entertainment/119408/සරාගී-චරිතයක්-රඟපෑ-සzරීන්-ඛාන්ට-බලපෑම්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=49"
}