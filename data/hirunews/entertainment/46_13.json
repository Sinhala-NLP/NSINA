{
       "Source": "hirunews",
       "Timestamp": "Friday, 08 January 2016 - 15:10",
       "Headline": "ලිංගික විපර්යාසවලට ලක්වුවන්ගෙන් ගීතයක්",
       "News Content": "ඉන්දියාවේ ලිංගික විපර්යාසවලට ලක්වුවන් (transgender) පිරිසක් එක්ව නිර්මාණය කල සංගීත කණ්ඩායමක පළමු ගීතය එළි දක්වා තිබෙනවා.\nසංගීත කණ්ඩායම නම්කර ඇත්තේ සික්ස් පැක් (6 Pack) ලෙසටයි.\nවිශිෂ්ඨ ගායන හැකියාවකින් හෙබි ලිංගික විපර්යාසවලට ලක්වුවන් 6 දෙනෙකු විසින් සංගීත කණ්ඩායම මෙහෙයවනු ලබනවා.\nඔවුන්ගේ පළමු ගීතය වන්නේ (Hum Hain Happy) ගීතයයි.\nඑය එළිදැක්වීමේ උත්සවයට ඉන්දියාවේ ජනප්‍රිය ගායකයකු වන සෝනු නිගම් ද එක්ව තිබෙනවා.\nගීතය ආරම්භයේදීම ඉන්දියාවේ සුපිරි නිළියක් වන අනුෂ්කා ශර්මා ලිංගික විපර්යාසවලට ලක්වුවන් මුහුණදෙන අපහාස සහ ගැටලු පිළිබඳ පැහැදිළි කිරීමක් ද සිදුකර තිබෙනවා.\nමෙම ගීතය ලිංගික විපර්යාසවලට ලක්වුවන් සැමරීමක් ලෙසටයි ඉන්දීය මාධ්‍ය හඳුන්වාදී ඇත්තේ.",
       "URL": "https://www.hirunews.lk/entertainment/123617/ලිංගික-විපර්යාසවලට-ලක්වුවන්ගෙන්-ගීතයක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=46"
}