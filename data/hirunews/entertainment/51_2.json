{
       "Source": "hirunews",
       "Timestamp": "Friday, 02 October 2015 - 12:59",
       "Headline": "ඓශ්වර්යා සල්මන්ව අතහැර දාලා ගිය තැනින් සෝනම් පටන් ගනී",
       "News Content": "ලෝක රූ රැජින කිරුළා දිනූ බොලිවුඩයේ සුපිරි නිළි ඓශ්වර්යා රායි සුපිරි නළු සල්මන් ඛාන්ව අතහැර දමා ගිය තැනින් නැවත පටන් ගැනීමට සෝනම් කපුර් තීරණය කර තිබෙනවා. අගක් මුලක් නැති මෙම කතාව පැහැදිලි වන්නේ මෙලෙසින්......\nHum Dil De Chuke Sanam (හම් දිල් දේ චුකේ සනම්) චිත්‍රපටය ඔබට යළි ආවර්ජනය කර ගත හැකිද ? එම චිත්‍රපටය අවසානයේදී ඓශ්වර්යා තම ආදරවන්තයා වූ සල්මන්ව අතහැර තම ස්වාමිපුරුෂයා සමග නැවත ජීවිතය පටන් ගන්නා අවසන් ජවනිකාව ඔබට මතක ඇති කියා අප සිතනවා. එම චිත්‍රපටය අවසානයේ තනි වූ සල්මන් එහෙමත් නැතිනම් ප්‍රේම්ගේ ජීවිතයට අලුතින් ඇතුළුවන සුන්දර් යුවතිය තමා සෝනම්. ඇය ප්‍රේම්ගේ ජීවිතයට නැවුම් බලාපොරොත්තුවක් දෙමින් ඉදිරීයේදී රිදී තිරයට පැමිණෙන චිත්‍රපටය තමා Prem Ratan Dhan Payo (ප්‍රේම් රතන් දහාන් පායෝ).\nසල්මන් ඛාන්, සෝනම් කපූර්, නීල් නිතින් මුකේෂ්, අනූපම් යන සුපිරි නළු නිළියන්ගේ රංගනයෙන් වර්ණවත් වන මෙම චිත්‍රපටය ලබන නොවැම්බර් මස 12 වැනිදා රිදී තිරයට පැමිණීමට නියමිතයි.\nPrem Ratan Dhan Payo (ප්‍රේම් රතන් දහාන් පායෝ) චිත්‍රපටයේ පූර්ව ප්‍රචාරක වීඩියෝව පහතින් නරඹන්න...",
       "URL": "https://www.hirunews.lk/entertainment/117682/ඓශ්වර්යා-සල්මන්ව-අතහැර-දාලා-ගිය-තැනින්-සෝනම්-පටන්-ගනී",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=51"
}