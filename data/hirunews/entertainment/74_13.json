{
       "Source": "hirunews",
       "Timestamp": "Friday, 02 August 2013 - 10:11",
       "Headline": "රස්සාවයි පරස්තාවයි එක තැනකින් එපා. - සෝනම් කපූර්.",
       "News Content": "රස්සාවයි පරස්තාවයි එකම තැනකින් කර ගන්න සුපිරි බොලිවුඞ් නිළි සෝනම් කපූර් කැමති නෑලූ. ඒ නිසා ඇය තීරණය කරලා කවදාවත් බොලිවුඞ් නළුවෙක්ව තමන්ගෙ සහකරු හැටියට තෝරගන්නෙ නෑ කියලා.\nසෝනම් කියන විදිහට බොලිවුඞ් නළුවො ආකර්ෂණීය වුණත්, හොඳම අය දැනටමත් විවාහ වෙලා. දැන් මෙහෙම කිව්වට අයි හේට් ලව් ස්ටෝරි චිත්‍රපටයෙ රගපාන කාලෙදී නම් සෝනම් ඒකේ අධ්‍යක්ෂ පුනිත් මල්හෝත්‍රා එක්ක පොඩි සම්බන්ධයක් තිබුණා. ඒ කියන්නෙ ඇගේ මේ කථාවට හේතුව අත්දැකීමක්.\nඔය අතරෙදී සෝනම් තව දෙයක් කියලා තිබුණා. ඇය හිතන විදිහට බොලිවුඞ් නළුවන් අතරින් හොඳම පෙනුමක් තියෙන්නේ ඉම්රාන් ඛාන්ටලූ. ඉම්රාන්ට තියෙන්නෙ ගැහැණු ළමයෙක්ට තියෙන්න  ඕන තරම් දීප්තිමත් සමක්ලූ. ඒ ගැන නම් සෝනම් කපූර් කථා කරන්නෙ ටිකක් විතර ඊරිසියාවෙන්.",
       "URL": "https://www.hirunews.lk/entertainment/64259/රස්සාවයි-පරස්තාවයි-එක-තැනකින්-එපා-සෝනම්-කපූර්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=74"
}