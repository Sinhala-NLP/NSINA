{
       "Source": "hirunews",
       "Timestamp": "Wednesday, 28 August 2013 - 10:40",
       "Headline": "ෂාහිද් කපූර් තට්ටේ ගාන්න සූදානමින්.",
       "News Content": "ලෝක ප්‍රකට ගත් කතුවරයෙක් වෙන විලියම් ශේක්ෂ්පියර්ගේ හැම්ලට් නවකතාව බොලිවුඞ් තිරයට ගේන්න අධ්‍යක්ෂ විශාල් භාරද්වාජ් තීරණය කරලා. ඒ වගේම හැම්ලට් චරිතය වෙනුවෙන් ඔහු තෝරගෙන තියෙන්නේ බොලිවුඩයේ චොක්ලට් බෝයිව. ඒ කිව්වේ ෂාහිද් කපූර්ව. ඊළඟට විශාල්ට තිබුණු ලොකුම ප්‍රශ්නේ තමයි තෝරගන්න නිළිය කවුද කියන එක. ඒ ප්‍රශ්නෙට උත්තර හොයන්න ඔහුට උදව් වෙලා තියෙන්නේ ෂාහිද්. තමන් එක්ක බද්මාෂ් කම්පැනි චිත්‍රපටියේ රඟපාපු අනුෂ්කා ශර්මා ඒකට හොඳටම ගැලපෙනවා කියලා ඔහු යෝජනා කරලා. දෙපාරක් හිතන්නැතුව විශාල් ඒකට කැමතිවෙලා තියෙන්නේ ෂාහිද් ගැන තමන්නේ හිතේ තියෙන විශ්වාසය නිසාලූ. කොහොම වුණත් ෂාහිද් කපූර් මේ දවස්වල හැම්ලට් චරිතය වෙනුවෙන් පර්යේෂණ කරනවා. ඒ විතරක් නෙමෙයි අපිට ලැබුණ ආරංචිවල හැටියට මේ චිත්‍රපටිය වෙනුවෙන් ඔහු හිස මුඩු කරන්නත් හිතාගෙනලූ ඉන්නේ.",
       "URL": "https://www.hirunews.lk/entertainment/66015/ෂාහිද්-කපූර්-තට්ටේ-ගාන්න-සූදානමින්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=73"
}