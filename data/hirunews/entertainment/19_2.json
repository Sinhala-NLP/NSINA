{
       "Source": "hirunews",
       "Timestamp": "Friday, 21 July 2017 - 10:24",
       "Headline": "සියදිවි හානිකරගත් මිතුරාගේ උපන්දිනයට පසුදින සුපිරි ගායකයාත් සියදිවි හානිකරගනී",
       "News Content": "ජනප්‍රිය රොක් ගායකයෙකු වු චෙස්ටර් බෙනින්ටන් ගෙළ වැලලාගෙන ජීවිතක්ෂයට පත්ව තිබෙනවා.\nමියයන විට ඔහුගේ වයස අවුරුදු 41 ක්.\nලින්කින් පාර්ක් සංගීත කණ්ඩායමේ නියාමක ගායන ශිල්පියා වු චෙස්ටර් බෙනින්ටන්ගේ සිරුර ඊයේ උදෑසන හමුවී ඇත්තේ පෞද්ගලික නිවසක තිබියදීයි.\nඔහු සවුන්ඩ් ගාර්ඩන් සංගීත කණ්ඩායමේ සිටි ක්‍රිස් ක්‍රෝනල්ගේ සමීපතම මිතුරෙක් ලෙසට සැලකෙනවා.\nක්‍රිස් ක්‍රෝනල් ද පසුගයි මැයි මාසයේදී සිය දිවි නසාගෙන තිබුනා. ඔහුගේ උපන් දිනය යෙදී තිබුනේ ඊයේ දිනයේදීයි.\nමිතුරාගේ උපන් දිනයේදීම චෙස්ටර් බෙනින්ටන් සියදිවි නසා ගැනීම පිළිබඳව ද මතුව ඇත්තේ දැඩි කථාබහක්.\nචෙස්ටර් බෙනින්ටන් සාමාජිකත්වය දැරූ ලින්කින් පාර්ක් සංගීත කණ්ඩායම 1996 වසරේ ආරම්භ කර ඇති අතර ඔවුන් මේවන විට මිලියන 70 කට වැඩි සංගීත ඇල්බම් ප්‍රමාණයක් ලොව පුරා අලෙවි කර තිබෙනවා.\nඑමෙන්ම එම සංගීත කණ්ඩායම ග්‍රැමී සම්මාන දෙකක් දිනාගෙන තිබීම ද විශේෂත්වයක්.\nචෙස්ටර් බෙනින්ටන් මත්ද්‍රව්‍ය භාවිතයට තදින් ඇබ්බැහි වුවෙක් ලෙසට ද අනාවරණ වී තිබෙනවා.\nකෙසේවෙතත් ඔහුගේ සියදිවි නසා ගැනීමට හේතුවක් මෙතෙක් අනාවරණ වී නැහැ.",
       "URL": "https://www.hirunews.lk/entertainment/166410/සියදිවි-හානිකරගත්-මිතුරාගේ-උපන්දිනයට-පසුදින-සුපිරි-ගායකයාත්-හානිකරගනී",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=19"
}