{
       "Source": "hirunews",
       "Timestamp": "Tuesday, 18 July 2023 - 18:40",
       "Headline": "K-Pop World Festival අති උත්කර්ෂවත් ලෙස BMICH හිදී",
       "News Content": "ශ්‍රී ලංකාවේ කොරියානු තානාපති කාර්යාලය විසින් සංවිධාන කරන ලද ‘K-Pop World Festival’ ගායන සහ නර්තන ප්‍රාසාංගික වැඩසටහන පසුගිය දා අති උත්කර්ෂවත් ලෙස BMICH හිදී පවත්වා තිබෙනවා.\nමෙය 2023 කොරියානු සතිය මූලික කර ගනිමින් පවත්වා ඇති බවයි වාර්තා වන්නේ.\nමෙම උත්සවය සංවිධානය කර ඇත්තේ සංස්කෘතික සහයෝගීතාව වර්ධනය කිරීමට සහ කොරියාවේ ගෝලීය වශයෙන් පිළිගත් සංගීත ක්ෂේත්‍රය හා නර්තනය ලාංකීයයන්ට සමීප කිරීමේ උත්සාහයක් ලෙසයි.\nමෙහි ප්‍රධාන ආරාධිත අමුත්තා ලෙස බුද්ධශාසන, ආගමික හා සංස්කෘතික කටයුතු අමාත්‍ය විදුර වික්‍රමනායක සහභාගී වී ඇති අතර ශ්‍රී ලංකාවේ කොරියානු තානාපතිනි Miyon LEE ඇතුළු එරට ධූත පිරිසක් ද සහභාගී වී ඇති බවයි වාර්තා වන්නේ.\nකෙසේ වෙතත් ශ්‍රී ලංකාවේ 1,200 කට අධික K-pop රසිකයෝ පිරිසක් මෙම අවස්ථාවට සහභාගී වූ බවද සඳහන්.",
       "URL": "https://www.hirunews.lk/entertainment/341676/k-pop-world-festival-අති-උත්කර්ෂවත්-ලෙස-bmich-හිදී",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=4"
}