{
       "Source": "hirunews",
       "Timestamp": "Tuesday, 13 November 2018 - 9:51",
       "Headline": "රිදී තිරයේ වීරයන් මැවූ \\'ස්ටෑන් - ලී\\' දිවි ගමනින් සමුගනී (ඡායාරූප)",
       "News Content": "ස්පයිඩර් - මෑන්, ඉන්ක්‍රෙඩිබල් හල්ක්, බ්ලැක් පැන්තර් ඇතුළු බටහිර රිදී තිරයේ වීර චරිත නිර්මාණය කළ ඇමරිකානු සිනමාකරු ස්ටෑන් - ලී, වයස අවුරුදු 95ක් සිටියදී ලොස්ඇන්ජලීස් හිදී ඊයේ (12) මිය ගියා.\nහාසෝත්පාදක කාටූන් ග්‍රන්ථ රචකයෙකු ද වූ  ඔහු 1961 වසරේදී නිර්මාණකරණයට පිවිසුණේ ෆන්ටෑස්ටික් - ෆෝ රචනා කරමින්.\nඑහෙත් රුමේනියාවෙන් පැමිණි යුදෙව් සංක්‍රමණික පවුලක දරුවෙකු ලෙස ඔහු වයස අවුරුදු 18 සිටම  චිත්‍ර කතා සංස්කරණය කර තිබෙනවා.\nඇමරිකානු රිදී තිරයේ පළමු කළු ජාතික වීර චරිතය ලෙස බ්ලැක් පැන්තර් නිර්මාණය කළ ස්ටෑන් - ලී, ඊට අමතරව එක්ස් මෙන්, අයන් මෑන් සහ ඩොක්ටර් ස්ට්‍රේන්ජ් යන චරිත ද නිර්මාණය කළා.",
       "URL": "https://www.hirunews.lk/entertainment/204128/රිදී-තිරයේ-වීරයන්-මැවූ-ස්ටෑන්-ලී-දිවි-ගමනින්-සමුගනී-ඡායාරූප",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=9"
}