{
       "Source": "hirunews",
       "Timestamp": "Wednesday, 18 December 2013 - 10:25",
       "Headline": "සයිෆ්ගේ කැමතිම කෑම පරිප්පු, බණ්ඩක්කා සමඟ බත්.",
       "News Content": "සුපිරි බොලිවුඞ් නළු සයිෆ් අලි ඛාන්ගෙ අලූත්ම චිත්‍රපටය තමයි බුලට් රාජා. චිත්‍රපටයේ අධ්‍යක්ෂවරයා එක්ක සයිෆ් මේ දවස්වල ඉන්දියාව පුරාම ඇවිදිනවා. ඒ අතරෙ සයිෆ්ව මුණ ගැහුණු මාධ්‍යවේදීන් ඔහු කැමති අකමැති දේවල් ගැන ඇහුවා. සයිෆ් වැඩියෙන්ම කැමැති සපත්තුවලටලූ. ඇඳුම්වලටත් වඩා ඔහුට තියෙන්නෙ එක එක විලාසිතාවල සපත්තුලූ. ඒවගේම සාප්පු සවාරි යන්න කොච්චර කැමති ද කියනව නම් සයිෆ් මේ වෙනකොට online Shopping වලට දරුණු විදියට ඇබ්බැහි වෙලා. සයිෆ්ගෙන් කැමති කෑම ගැන ඇහුවහම නම් ලැබුණේ හිතපු නැති විදිහේ උත්තරයක්. චිත්‍රපටවල රඟපාන්න එක එක රටවලට නිතරම යන සයිෆ් කැමතිම ගෙදර හදන කෑම කන්න. විශේෂයෙන්ම පරිප්පුයි, බණ්ඩක්කයි, බතුයි නම් එයාට  ඕන තරම් කන්න පුළුවන්ලූ. බුලට් රාජා රූගතකිරීම්වලදි අධ්‍යක්ෂවරයත් දවස් දෙක තුනක් සයිෆ් එක්ක පරිප්පුයි, බණ්ඩක්කයි, බතුයි කාලා තියෙනවා.",
       "URL": "https://www.hirunews.lk/entertainment/73640/සයිෆ්ගේ-කැමතිම-කෑම-පරිප්පු-බණ්ඩක්කා-සමඟ-බත්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=64"
}