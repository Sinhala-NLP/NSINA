{
       "Source": "hirunews",
       "Timestamp": "Wednesday, 06 October 2021 - 8:13",
       "Headline": "අභ්‍යවකාශයේ චිත්‍රපට රූගත කිරීමට රුසියානු කණ්ඩායම නික්මේ",
       "News Content": "\\'මිෂන් ඉම්පොසිබල්\\' හොලිවුඩ් චිත්‍රපටයේ මීලඟ අදියර ලෙස සුප්‍රකට සිනමා නළු ටොම් කෲස් ඇතුළු පිරිසකගේ සහභාගීත්වයෙන් අභ්‍යවකාශයේ දී චිත්‍රපටයක් රූගත කිරීම ඇමෙරිකාවේ මීළඟ ඉලක්කය වුණා.\nකෙසේ නමුත්, අභ්‍යවකාශ තරගයට නව මුහුණුවරක් ගෙන දෙමින් රුසියානු කණ්ඩායමක් චිත්‍රපට රූගත කිරීමක් සඳහා දැන් අන්තර්ජාතික ගගන මධ්‍යස්ථානය වෙත ගොස් සිටිනවා.\nක්ලිම් ෂිපෙන්කෝ විසින් අධ්‍යක්ෂණය කරන එම චිත්‍රපටයේ තාරකාව වන්නේ යූලියා පෙරෙසිල්ඩ්.\nඅභ්‍යවකාශගාමියෙකුගේ ජීවිතය බේරා ගැනීම සඳහා උඩුගුවනට යන වෛද්‍යවරයෙකුගේ කතාව මෙම චිත්‍රපටයට පදනම් වී තිබෙනවා.\nඋඩුගුවනට යෑමට පෙර එහි අධ්‍යක්ෂවරයාට කිලෝග්‍රෑම් 15ක් බර අඩු කර ගැනීමටද සිදු වූ බව සඳහන්.\nකසක්ස්ථානයෙන් නික්මුණු චිත්‍රපටයේ කාර්ය මණ්ඩලය රැගත් සෝයුස් යානය ඊයේ පැය 03ක් ඇතුළත අන්තර්ජාතික ගඟන මධ්‍යස්ථානය වෙත ළඟා වුණා.\nඑය ජාත්‍යන්තර ගඟන මධ්‍යස්ථානයට සම්බන්ධවීමේ ස්වයංක්‍රීය පද්ධතිය ක්‍රියා නො කිරීම නිසා එය සාමාන්‍ය පරිදි ඊට සම්බන්ධ කිරීමට නියමුවා කටයුතු කළ බව සඳහන්.\nජාත්‍යන්තර ගඟන මධ්‍යස්ථානයේ රුසියානු කුටියට ඇතුළු වූ ඔවුන් එහි රූගත කිරීම් ඉදිරි දින 08 තුළ දී සිදුකිරීමට නියමිතයි.\nමෙය අභ්‍යවකාශයේ රූගත කළ ප්‍රථම චිත්‍රපටය ලෙස ඉතිහාසයට එක්වනු ඇති.",
       "URL": "https://www.hirunews.lk/entertainment/284210/අභ්‍යවකාශයේ-චිත්‍රපට-රූගත-කිරීමට-රුසියානු-කණ්ඩායම-නික්මේ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=5"
}