{
       "Source": "hirunews",
       "Timestamp": "Monday, 10 August 2015 - 11:25",
       "Headline": "ඒක අවසරයක් ඇතුව කරන්න ඕන එකක් -  රූකාන්ත",
       "News Content": "පරණ ගීත නැවත අලුත් කිරීම එසේත් නොමැති නම් REMAKE කිරීම මේ වන විට කලා ලෝකයට අලුත් දෙයක් නොවේ. ඒ අකාරයෙන් ප්‍රවීන ගායක රූකාන්ත ගුණතිලකගේ ගීතයක් ද REMAKE කර තිබෙනවා. නමුත් එලෙස සිදුකිරීම පිළිබදව ඔහුගේ වැඩි කැමැත්තක් නොමැති බවයි අනාවරණය වන්නේ. ඒ පිළිබද දැන ගැනීම සදහා අප කතා කළා රූකාන්ත ගුණතිලකට. එහිදී රූකාන්ත අදහස් දැක්වූවේ මේ ආකාරයෙන්....\n\\\"මගේ ගීතයක් කවුරු හරි කෙනෙක් යම් කිසි වේදිකාවක ගායනා කරන එක සාමාන්‍යය දෙයක්. මම හිතන්නේ නැහැ ඒක ප්‍රශ්නයක් කියලා. නමුත් ඒ සිංදුවෙන් තමා ප්‍ර යෝජනයක් අරගෙන, ඒ සිංදුවෙන් යැපිලා, ඒ සිංදුව ප්‍රසිද්ධියේ මාධ්‍යයට දෙනවා නම් ඒක අවසරයක් ඇතුව කරන්න ඕන එකක්. එහෙම නැත්නම් ඒක සම්පූර්ණ ලොකුම වැරැද්දක්, බරපතල හානියක්. මම ඒකට කැමති නැහැ. මගේ සිංදු කියන්නේ නැතිව අරගෙන. මුලින් ඇත්තටම මම එහෙම එකක් යූ ටියුබ් එකේ මං දැකලා ආ නිකන් අමුතු දෙයක් කරන්න හදලා තියෙනවා කියලා හිතවා. නමුත් ඒ සිංදුවත් අරගෙන තවත් සිංදුවත් අරගෙන ඒකත් වෙනස් කරලා ගායනා කරලා තියෙනවා. මම ඒක කොහෙත්ම අනුමත කරන්නේ නැහැ. මම කැමතිත් නැහැ. මමත් ඉදලා හිටලා සිංදුවක් එළියට දාන්නේ. මගෙත් එක එක ජාතිවල ගීත තමා තියෙන්නේ. ඉතිං ඒවගේ ඒවා ඕනවට වඩා හංවඩු ගැහෙනවට මම කැමැති නැහැ. මොකද මාත් ඉදලා හිටලා තමා ඒවා පාවිච්චි කරන්නේ. කොම්පැණියක් තියෙනවා. ඒ කොම්පැණියෙන් නීතිමය ක්‍රියාමාර්ග මූලික කටයුතු කරලා තියෙන්නේ. මට ඒවට දැනට එපා කියන්න බැහැ. මොකද  කම්පණි එක මම තිනයම කරන එකක් නෙමේ. මම හිතන්නේ ඒවා මේ කාලේ ඇතුළත ඒවා දියත් වෙනවා නීතිමය කටයුතු.\\\"\n[MP3]s114654[/MP3]",
       "URL": "https://www.hirunews.lk/entertainment/114654/ඒක-අවසරයක්-ඇතුව-කරන්න-ඕන-එකක්-රූකාන්ත",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=53"
}