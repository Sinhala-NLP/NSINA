{
       "Source": "hirunews",
       "Timestamp": "Tuesday, 13 June 2017 - 16:05",
       "Headline": "බොලිවුඩ් නිළි ක්‍රිතිකාගේ මළ සිරුර නිවසකින් හමුවේ",
       "News Content": "අභිරහස් ලෙස මියගොස් සිටියදී ජනප්‍රිය බොලිවුඩ් නිළියක් වන ක්‍රිතිකා චෞඩ්ද්‍රීගේ මළසිරුර හමුවී තිබෙනවා.\nඉන්දියාවේ, සුබුර්බන් අන්දීරිඓ පිහිටි ඇගේ නිවස තුළදී ඇයගේ මළසිරුර ඊයේ (12) හමුවී ඇති බවයි විදෙස් මාධ්‍ය වාර්තා කරන්නේ.\nඑරට පොලීසිය මෙය ඝාතනයක් ලෙස සැක කෙරෙන අතර මේ වන විට මෘත ශරීරය පශ්චාත් මරණ පරීක්ෂණය සඳහා යොමු කර ඇති බව සදහන්.\nක්‍රිතිකා චෞද්‍රිගේ නිවස දෙසින් දුර්ගන්ධයක් එන බවට අසල්වාසීන් විසින් සිදුකළ පැමිණිලි අනුව කළ සොයා බැලීමේදී ඇයගේ මළ සිරුර සොයා ගෙන තිබෙනවා.\nපොලිසිය විසින් නිවසේ දොර කඩා නිවාස තුලට ඇතුළු වුවද ගෙවුණු දින කිහිපය තතුළදී නිවස අඟුළු ලා තිබුණේ පිටතින් බවද හඳුනා ගෙන ඇතැයි වාර්තාවනවා.\nඅධික ලෙස නරක්වී තිබූ  ක්‍රිතිකාගේ මළසිරුර ඇයගේම බවට පසුව හඳුනාගෙන තිබෙනවා.\nමිනීමරුවා  තවමත් හඳුනාගෙන නොමැති අතර සිද්ධිය සම්බන්ධයෙන් පොලිසිය වැඩිදුර පරීක්ෂණ පවත්වන බවයි වාර්තා වන්නේ.\nක්‍රිතිකා චෞද්‍රි, හරිද්වාර්හි සිට පැමිණ රංගන වෘත්තීයේ නිරත වූ අතර ඇය 30 හැවිරිදි වියේ පසුවූ බව සදහන්.",
       "URL": "https://www.hirunews.lk/entertainment/163475/බොලිවුඩ්-නිළි-ක්‍රිතිකාගේ-මළ-සිරුර-නිවසකින්-හමුවේ",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=20"
}