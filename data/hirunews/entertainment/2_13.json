{
       "Source": "hirunews",
       "Timestamp": "Tuesday, 29 August 2023 - 16:57",
       "Headline": "Jailer චිත්‍රපටයට එරෙහිව අධිකරණ නියෝගයක්",
       "News Content": "Jailer සිනමා චිත්‍රපටයට එරෙහිව විශේෂ අධිකරණ නියෝගයක් ලබා දී ඇති බව විදෙස් මාධ්‍ය වාර්තා කරනවා.\nඒ චිත්‍රපටයේ රූප රාමු කිහිපයක පෙනී සිටින මිනිසුන් ඝාතනය කරන අයෙකු විසින් IPL ක්‍රිකට් කණ්ඩායමක් වන RCB ජර්සියකින් සැරසී සිටීම හේතුවෙන් බවයි වාර්තා වී ඇත්තේ.\nඑමෙන්ම එම කොන්ත්‍රාත් මිනීමරුවා කාන්තා චරිතයක් සම්බන්ධයෙන් අපහස සහගත සහ ලිංගික ප්‍රකාශ සිදු කර තිබෙන බවද සඳහන්.\nකෙසේ වෙතත් අධිකරණය නියෝග කර ඇත්තේ එම රූපරාමු චිත්‍රපටය ඉවත් කරන ලෙසයි.\nඒ අනුව එම දර්ශනය වෙනස් කිරීමට ජේලර් නිෂ්පාදකයන් එකඟ වී ඇති බවයි විදෙස් මාධ්‍ය සඳහන් කරන්නේ.\nඅධිකරණය නියෝගය අනුව සැප්තැම්බර් මස 01 වනදා සිට මෙලෙස සකස්කරන ලද Jailer චිත්‍රපටය ලොව පුරා ප්‍රදර්ශනය කරන බවයි වාර්තා වන්නේ.",
       "URL": "https://www.hirunews.lk/entertainment/346539/jailer-චිත්‍රපටයට-එරෙහිව-අධිකරණ-නියෝගයක්",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=2"
}