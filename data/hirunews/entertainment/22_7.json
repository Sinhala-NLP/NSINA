{
       "Source": "hirunews",
       "Timestamp": "Monday, 20 March 2017 - 10:59",
       "Headline": "විරූපිකයෙකු සමඟ ආදරයෙන් බැදෙන සුරූපී තරුණිය වාර්තා පොත් අතරට",
       "News Content": "පසුගියදා ලොව පුරා  ප්‍රදර්ශනය ආරම්භ කළ Beauty and the Beast චිත්‍රපටය නව ලෝක වාර්තාවක් පිහිටුවීමට සමත්ව තිබෙනවා.\nඒ, බොක්ස් ඔෆිස් වාර්තා බිද දමමින් චිත්‍රපටයක් ප්‍රදර්ශනය ආරම්භ කර පළමු සති අන්තයේදී  වාර්තා කළ ඉහළම අදායම උපයා ගැනීමට සමත්වෙමින්.\nමිට පෙර එම වාර්තාව පිහිටුවා තිබුණේ පසුගිය වසරේ තිර ගතවූ බැට්මෑන් වර්සස් සුපර්මෑන් චිත්‍රපටයයි.\nචිත්‍රපටය ප්‍රදර්ශනය ආරම්භ කර පළමු සති අන්තය තුළදී පමණක් Beauty and the Beast චිත්‍රපටය උපයා ඇති ආදයම ඇමරිකානු ඩොලර් මිලියන 170ක් බවයි වාර්තා වන්නේ.\n1991 වසරේ බිහි වූ කාටුන් චිත්‍රපටයක් පාදක කර ගනිමින් මෙය නිර්මාණය කර තිබෙනවා.\nවිරූපි මිනිසෙකු සමග ආදරයෙන් බැදෙන සුරූපී තරුණියක් වටා මෙම චිත්‍රපටයේ කතාව ගොඩ නැගී තිබෙනවා.\nසුරූපී හොලිවුඩ් රංගන ශිල්පිනි එමා වොට්සන් මෙම නිර්මාණයේ ප්‍රධාන චරිතය සදහා පණ පොවනවා.\nචිත්‍රපටයේ  පුර්ව ප්‍රචාරකපටය පටය පහතින්.",
       "URL": "https://www.hirunews.lk/entertainment/157279/විරූපිකයෙකු-සමඟ-ආදරයෙන්-බැදෙන-සුරූපී-තරුණිය-වාර්තා-පොත්-අතරට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=22"
}