{
       "Source": "hirunews",
       "Timestamp": "Tuesday, 06 October 2015 - 10:11",
       "Headline": "බොලිවුඩයේ අලුත්ම කිස්එක - Airport Kiss",
       "News Content": "බොලිවුඩයේ සුපිරි නිළි දීපිකා පදුකෝන් සැබෑ ජීවිතයේ පෙම්වතියක් බව මේ වන විට කවුරුත් දන්නා  රහසක්. සැබෑ ජීවිතයේ ඇගේ පෙම්වතා රන්වීර් සිං. එය ද අප කවුරුත් දන්නා කාරණයක්. නමුත් මීට පෙර දීපිකාගේ පෙම්වතාව සිටියේ රන්බීර් කපූර්.\nනමුත් සැබෑ ජීවිතයේ රන්බීර් - දීපිකා පෙම් යුවළක් නොවුනාට ඔවුන්ට වරින් වරට සිනමාව තුළින් එලෙස පෙම් යුවළක් බවට පත්වීමට සිදුව තිබෙනවා. එම ආසන්නතම සිදුවීම වන්නේ රන්බීර් සහ  දීපිකා Tamasha චිත්‍රපටයේ පෙම්වතුන් ලෙස රගපෑමයි. එම චිත්‍රපටයට අනුව ඔවුන් දෙදෙනා සිපගැනීමේ දර්ශන ද ඇතුළත්ව තිබෙනවා.\nමෙහි පූර්ව ප්‍රචාරක වීඩියෝව මේ වන විට අන්තර්ජාලයේ ප්‍රචාරය වෙමින් පවතින අතර එම දර්ශන හරහා දීපිකාගේ සැබෑ පෙම්වතා වන රන්වීර් සිංගේ චර්යාවේ වෙනසක් දක්නට ඇති බව ඉන්දීය මාධ්‍ය පවසනවා. ඔවුන් පෙන්වා දෙන්නේ කිසිදු දිනෙක රන්වීර් සිං සහ දීපිකා ප්‍රසිද්ධියේ එනම් මාධ්‍ය ඉදිරියේදී සිපගැනීම් සිදුකරන අවස්ථා කැමරාවට හසුවී නොමැති අතර, Tamasha චිත්‍රපටයේ පූර්ව ප්‍රචාරක වීඩියෝව මුදාහැරීමත් සමග මෙම දෙපළ ප්‍රසිද්ධියේ සිප ගැනීම් සිදුකරන බවයි. ඊට අසාන්නතම අවස්ථාව වන්නේ රන්වීර් සිං දීපිකාව පදුකෝන්ව ගුවන් තොටුපළකදී සිපගැනීමයි. එම සිදුවීම මේ වන විට බොලිවුඩය තුළ දැඩි ලෙස කතාබහට ලක්ව තිබෙනවා.\nමෙම සිදුවීම සම්බන්ධයෙන් දීපිකා ඇගේ ට්විටර් ගිණුමේ සටහනක් ද පලකර තිබෙනවා....\nඑම සිදුවීම පහත ඡායාරූප මගින් බලන්න....",
       "URL": "https://www.hirunews.lk/entertainment/117911/බොලිවුඩයේ-අලුත්ම-කිස්එක-airport-kiss",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=50"
}