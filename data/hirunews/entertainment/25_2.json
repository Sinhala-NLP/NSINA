{
       "Source": "hirunews",
       "Timestamp": "Thursday, 09 February 2017 - 16:00",
       "Headline": "සිංගම් 3 චිත්‍රපටය face book live හරහා එළියට",
       "News Content": "දමිළ සුපිරි නළු සූර්යා රංගනයෙන් දායකවන සිංගම් 3 චිත්‍රපටය අද පළමු වරට තිරගත වූණා.\nමෙය නැරඹීම සඳහා විශාල පිරිසක් සිනමාහල්වලට පැමිණෙන බවයි දමිළ මාධ්‍ය වර්තාකරන්නේ.\nතවමත් සිනමාහල්වලට පමණක් සීමා වූ මෙම චිත්‍රපටය අන්තර්ජාලය හරහා ප්‍රචාරය වූ  පුවතක් වර්තාවනවා\nචිත්‍රපටය නැරඹීමට පැමිණි පුද්ගලයෙක් එය තිරගත වන අවස්ථාවේ ෆේස් බුක් හරහා සජීවීව අන්තර්ජාලයට නිකුත් කර තිබෙනවා.\nඑය විශාල පිරිසක් නරඹා ඇති බවයි වාර්තාවන්නේ.\nකෙසේ වෙතත් මේවනවිට එය ඉවත් කරගෙන තිබෙනවා.\nමෙම චිත්‍රපටයේ අධ්‍යක්ෂවරයා පවසන්නේ නැවතත් මෙවැනි දෙයක් සිදු වුවහොත් අදාළ පුද්ගලයට එරෙහිව නීතිමය පියවර ගන්නා බවයි.",
       "URL": "https://www.hirunews.lk/entertainment/154084/සිංගම්-3-චිත්‍රපටය-face-book-live-හරහා-එළියට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=25"
}