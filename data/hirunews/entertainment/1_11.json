{
       "Source": "hirunews",
       "Timestamp": "Thursday, 21 September 2023 - 19:01",
       "Headline": "ලොව ලොකුම ලූනූ ලෝක වාර්තාව එංගලන්තයට",
       "News Content": "සරත් සෘතුවේ මල් ප්‍රදර්ශනයට සමගාමීව එංගලන්තයේ හැරෝගේට් හි එළවළු තරඟයක් පවත්වා තිබෙනවා.\nඑහි විශාල එළවළු සහ මල් වර්ග ප්‍රදර්ශනය කර ඇති බවයි වාර්තා වන්නේ.\nඒ ආකාරයට එංගලන්තයේ උතුරු යෝක්ෂයර් ප්‍රදේශයේ උයන්පල්ලෙකු තම ගෙවත්තේ වගා කළ විශාල ලූනූ ගෙඩියක් ප්‍රදර්ශනය කර ඇති බව විදෙස් මාධ්‍ය වාර්තා කරනවා.\nමෙය කිලෝග්‍රෑම් 8.97ක් බරැති බව අනාවරණය වී ඇති අතර මෙම ලූනූ ලෝකයේ විශාලතම ලූනූ ලෙස ලෝක වාර්තාවක් ද තබා ඇති බවයි වාර්තා වන්නේ.\nමීට පෙර එම වාර්තාවට හිමිකම් කීවේ 2014 වසරේ වගා කළ කිලෝග්‍රෑම් 8.4ක් වන ලූනූ විශේෂයක්.",
       "URL": "https://www.hirunews.lk/entertainment/349010/ලොව-ලොකුම-ලූනූ-ලෝක-වාර්තාව-එංගලන්තයට",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=1"
}