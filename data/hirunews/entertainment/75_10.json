{
       "Source": "hirunews",
       "Timestamp": "Sunday, 21 July 2013 - 10:46",
       "Headline": "බැට්මෑන් සහ සුපර් මෑන් එක්වෙයි.",
       "News Content": "හොලිවුඞ් සිනමා පුරයේ මනඃකල්පිත වීරයන් වූ සුපර් මෑන් සහ බැට් මෑන් ප්‍රථම වරට එකම චිත්‍රපටයක රඟපෑමට සැරසෙනවා. අවසන් සුපර් මෑන් චිත්‍රපටය වූ මෑන් ඔෆ් ස්ටීල් අධ්‍යක්‍ෂණය කළ සැක් ස්නයිඩර් මෙම නව චිත්‍රපටය නිර්මාණය කරනු ඇති. චිත්‍රපටයේ තිර නාටකය තවමත් සකස් කරමින් පවතින අතර රූගතකිරීම් ලබන වසර මුල ආරම්භ කිරීමටයි ඔහු අදහස් කරන්නේ. චිත්‍රපටය තිරගතවනු ඇත්තේ 2015 වසරේදියි. ප්‍රේක්ෂකයන් අතර අතිශයින් ජනප්‍රිය වූ සුපර් මෑන් සහ බැට් මෑන් චිත්‍රපටවලින් උපයා ඇති ආදායම ඇමරිකානු ඩොලර් කෝටි 100 කට අධිකයි.",
       "URL": "https://www.hirunews.lk/entertainment/63469/බැට්මෑන්-සහ-සුපර්-මෑන්-එක්වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=75"
}