{
       "Source": "hirunews",
       "Timestamp": "Tuesday, 29 October 2013 - 8:32",
       "Headline": "සල්මන්ට රිතික් බෑ කියයි.",
       "News Content": "මේ දවස්වල ඉන්දියාවේ ජනප්‍රියම රියලිටි ෂෝ එක වෙලා තියෙන්නෙ සල්මන් ඛාන් මෙහෙය වන බිග් බොස් 7. ඒ නිසා ගොඩක් අධ්‍යක්ෂවරු තමන්ගෙ අලූත්ම චිත්‍රපටය මේ වැඩසටහන හරහා ජනප්‍රිය කර ගන්න උත්සාහ කරනවා. පසුගිය සති දෙකේම බිග් බොස් 7 වෙන්වුණේ ක්‍රිෂ් 3 චිත්‍රපටය වෙනුවෙන්. කංගනා රනවුන් වගේම ප්‍රියංකා චොප්රාත් මේකට සහභාගි වුණා. ඒත් සුපිරි වීරයා රිතික් රෝශන් නම් තාමත් සල්මන්ගේ ආරාධනාව පිළිඅරන් නෑ. රිතික් රඟපාපු ගුසාරිෂ් චිත්‍රපටය ගැන එකපාරක් සල්මන් උපහාසාත්මකව කථා කරලා තිබුණනෙ. ඒකෙන් පස්සෙ මේ දෙන්නා වැඩිය මූණ දීලා කතා කරන්නේ නෑ. සමහර විට ඒ නිසා වෙන්න ඇති රිතික් තාම සල්මන්ගෙ ආරාධනාව පිළිඅරන් නැත්තේ. හැබැයි අපිට නම් හිතෙන්නෙ දැන්වත් ඔය තරහා මරහා හිතින් අමතක කරලා දැම්මොත් හොදයි කියලයි.",
       "URL": "https://www.hirunews.lk/entertainment/70246/සල්මන්ට-රිතික්-බෑ-කියයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=68"
}