{
       "Source": "hirunews",
       "Timestamp": "Thursday, 13 August 2015 - 10:36",
       "Headline": "පබෝදා රට හැර යාමේ සූදානමක",
       "News Content": "ජනප්‍රිය නිළි පබෝදා සංදීපනී පවුලේ උදවියත් සමග විදේශ ගතවීමේ සූදානමක් පිළිබදව අපට ආරංචි වුණා. මේ හේතුවෙන් ඒ පිළිබදවත් ඇගේ කලා දිවිය පිළිබදත් දැන ගැනීමට අප පබෝදට කතා කළා. එවිට ඇය දැක්වූයේ මෙවැනි අදහසක්....\n\\\"ඔව් එහෙමත් හිතාගෙන ඉන්නවා. මොකද පුතා ඉපදුනේ ප්‍රංශයේ. ඉතිං එයාගේ ඉගෙනීමේ කටයුතු මම එහේ තමයි කරන්න හිතාගෙන ඉන්නේ. එයාට ඒකෙන් ලොකු වාසියක් අත්වෙන්න පුළුවන් කියලා හිතෙන හින්දා. බලමු තව අවුරුදු දෙක තුනක් තියෙනවා. හිතලා බලන්න ඕනේ.\\\"\nකුඩා කාලයේ සිටම කලා ක්ෂේත්‍රයේ රැදී සිටින නිළියක් වන පබෝදාට සිංහල සිනමාව තුළ ලැබුනු අවස්ථාවන් පිළිබද සෑහීමකට පත්වනවා ද යන්න අපි ඇය ගෙන අසා සිටියා.\n\\\"මම නම් සෑහීමකට පත්වෙන්නේ නැහැ. මොකද මං ආපු කාලවකවානුවේ චිත්‍රපට කෙරුන් නැහැ ගොඩක්. මම නම් ගොඩාක් අඩු චිත්‍රපට ප්‍රමාණයකට තමයි සහභාගි වෙලා තියෙන්නේ. මම හිතනවා ලංකාවට ගොඩක්ම උචිත වාණිජ සිනමාව කියලා. ඒකට තමයි ප්‍රේක්ෂකයන්ගේ ඇදීම වැඩි. ඉතිං මං බලාපොරොත්තු වෙනවා ඉතිං ඉස්සරහටවත් හොද වාණිජ සිනමාවක් හැදෙයි කියලා. මගේ පුතත් දැන් ටික ටික ලොකුවෙනවා. ඉතිං මට තියෙන අවස්ථාවත් සීමිත වෙනවා. ඒක වෙන්න ඉස්සෙල්ලා මට ආරාධනා ලැබුනොත් මම ආසයි ඒවා පුළුවන් උපරිමෙන්ම කරන්න.\\\"\n[MP3]s114829[/MP3]",
       "URL": "https://www.hirunews.lk/entertainment/114829/පබෝදා-රට-හැර-යාමේ-සූදානමක",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=53"
}