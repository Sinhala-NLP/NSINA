{
       "Source": "hirunews",
       "Timestamp": "Sunday, 12 February 2017 - 7:12",
       "Headline": "සිනමාවේ දැවැන්තයන් දෙදෙනෙක් එකවර සිනමා පටයකට තෝරා ගැනෙයි",
       "News Content": "ඉන්දීය සිනමාවේ සිටින දැවැන්ත චරිත ද්විත්වයක් වන රජිනි කාන්ත් සහ ආමීර් ඛාන් නවතම සිනමාපටයකට එකවර තෝරාගෙන තිබෙනවා.\nඒ ඉන්දියානු සිනමා අධ්‍යක්ෂක S.S.Rajamouli ගේ නවතම වීර කථා චිත්‍රපටයක් සඳහායි.\nජනප්‍රිය බාහුබලි චිත්‍රපටයේ අධ්‍යක්ෂකවරයා වන S.S.Rajamouli  විසින් මහා භාරතයේ ඉතිහාස කතා ඇතුළත් නවතම චිත්‍රපටයකට නළුවන් තිදෙනෙකු තෝරාගෙන තිබු බව ඉන්දියානු මාධ්‍ය සඳහන් කරනවා.\nඑම තේරීම් තුළ රාජිනි කාන්ත්, ආමීර් ඛාන් මෙන්ම මලයාලම් නළු මොහාන් ලාල් ද ඇතුළත්.\nකෙසේ වෙතත් මොවුන් තිදෙනාගෙන් එක් අයෙක් පමණක් චිත්‍රපටයට තෝරා ගැනෙන අතර ඔහු කව්රුද යන්න ප්‍රේක්ෂකයාට කුතුහළය ගෙන දෙන්නක්  බව ඉන්දීය මාධ්‍ය පෙන්වා දෙනවා.\nමෙම චිත්‍රපටයේ ප්‍රධාන චරිතය මෙතෙක් තෝරාගෙන නැහැ.\nඅප්‍රේල් මාසයේ දී ප්‍රධාන නළුවා තෝරාගෙන චිත්‍රපටයේ ප්‍රචාරණ කටයුතු ආරම්භකරන බවයි අධ්‍යක්ෂකවරයා ප්‍රකාශකර ඇත්තේ.",
       "URL": "https://www.hirunews.lk/entertainment/154262/සිනමාවේ-දැවැන්තයන්-දෙදෙනෙක්-එකවර-සිනමා-පටයකට-තෝරා-ගැනෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=24"
}