{
       "Source": "hirunews",
       "Timestamp": "Wednesday, 25 March 2015 - 11:24",
       "Headline": "ෂාහිද් අවු: 13ක් බාල තරුණියක් සමග හොර රහසේම විවාහ ගිවිසගෙන",
       "News Content": "සුපිරි බොලිවුඩ් නළු ෂාහිද් කපූර් හොර රහසේම විවාහ ගිවිසගෙන ඇති බවට පුවතක් බොලිවුඩය පුරා පැතිරෙමින් තිබෙනවා. පසුගිය ජනවාරි මස මෙම විවාහ ගිවිසගැනීම සිදුකර ගෙන ඇති බවටයි තොරතුරු වාර්තා වන්නේ. ෂාහිද් මෙලෙස විවාහ ගිවිසගෙන තිබෙන්නේ මීරා රාජ්පුත් සමගයි. ඇය තවමත් දිල්ලි විශ්ව විද්‍යාලයේ ශිෂ්‍යාවක්වීම විශේෂත්වයක්. විවාහ ගිවිසගැනීමත් සමග මොවුන් දෙපළගේ විවාහය දෙසැම්බර් මස සිදුවීමට නියමිත බවටයි වාර්තා වන්නේ.\nකෙසේ වෙතත් ෂාහිද් කපූර්ගේ මෙම හදිසි විවාහ ගිවිසගැනීම සෑමදෙනෙකුටම පුදුමයක් බවයි පැවසෙන්නේ. නමුත් මෙය හුදෙක්ම කට කතාවක් බවට මේ වන විට තොරතුරු අනාවරණය වී තිබෙනවා. ඊට හේතුවී තිබෙන්නේ අදාළ තරුණිය ප්‍රසිද්ධියේම මෙම කටකතාව ප්‍රතික්ෂේප කර තිබීමයි. එමෙන්ම තමන්ට වයස අවුරුදු 13ක් වැඩිමහල් පුද්ගලයෙකුව විවාහ කර ගැනීමට කිසිදු අදහස් නොමැති බවයි ඇය පවසන්නේ.\nනමුත් ෂාහිද් කපූර් නම් මේ පිළිබද කිසිදෙයක් තමන් නොදන්නා මෙතෙක් ප්‍රසිද්ධි ප්‍රකාශ නොකිරීම පුදුම සහගත බවයි ඉන්දීය මාධ්‍ය වාර්තා කරන්නේ.",
       "URL": "https://www.hirunews.lk/entertainment/106231/ෂාහිද්-අවු-13ක්-බාල-තරුණියක්-සමග-හොර-රහසේම-විවාහ-ගිවිසගෙන",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=61"
}