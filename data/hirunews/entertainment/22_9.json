{
       "Source": "hirunews",
       "Timestamp": "Wednesday, 15 March 2017 - 14:31",
       "Headline": "තනිකඩ පියෙකු වීම ගැන බොලිවුඩයේ සුපිරි තරුවක් කියන කතාව",
       "News Content": "බොලිවුඩයේ සිටින තනිකඩ පියෙයෙකු වීමේ භාග්‍ය දක්ෂ රංගන ශිල්පියෙකු වන තුෂාර් කපූර් හටත් හිමිව තිබෙනවා.\nකුලියට ගත් ගර්භාෂයක් මඟින් තම දරුවා බිහිකර ගැනීමට පසුගිය වසරේ ජුනි මාසයේදී ඔහුට අවස්ථාව ලැබුණා.\nලක්ෂ්‍ය ලෙසින් නම යොදා ඇති මවක් නොමැතිව තුෂාර් කපූර්ගේ උණුසුම ලබමින් හැදී වැඩෙන එම දරුවා මේ වනවිට තමන්ට කතා කිරීමටද හුරු වී ඇති බවයි තුෂාර් විදෙස් මාධ්‍ය වෙත පවසා ඇත්තේ.\nතුෂාර් කපූර් පවසන්නේ වෛද්‍ය විද්‍යාවේ ඇතිවී ඇති  දියුණුව තමන්ට පියෙකු වීමේ වාසනාව උදාකර දුන් බවයි.\nඔහු වැඩි දුරටත් පවසන්නේ විවාහක යුවලක් දරුවෙකුගෙන් විදින ආශ්වාදය තමන් පියෙකු වශයෙන් තනිව විදින බවයි.\nමොහුට අමතරව බොලිවුඩයේ තවත් සුපිරි තරුවක් වන කරන් ජෝහාර්ද කුලියට ලබාගත් ගර්භාෂයක් මඟින් දියණියන් දෙදෙනෙකු බිහිකරගෙන තිබෙනවා.",
       "URL": "https://www.hirunews.lk/entertainment/156924/තනිකඩ-පියෙකු-වීම-ගැන-බොලිවුඩයේ-සුපිරි-තරුවක්-කියන-කතාව",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=22"
}