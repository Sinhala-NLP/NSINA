{
       "Source": "hirunews",
       "Timestamp": "Friday, 08 May 2015 - 17:30",
       "Headline": "කෙට්ටු වෙන්න කියලා මම මුකුත් කරන්නෙ නැහැ - ඕෂධී හිමාෂා",
       "News Content": "ඕෂධී හිමාෂා ජනප්‍රිය මෝස්තර නිරූපණ ශිල්පිණියක්. ඇය මේ දිනවල මියුසික් වීඩියෝ තුළින් වඩාත් ජනප්‍රිය වී සිටිනවා. ඕෂධී පසුගිය දවස්වල රිය අනතුරකට ලක්වුණ බවට ආරංචි පැතිර ගියා. ඉතින් ඒ ගැන කතාබහ කරන්න අප ඇමතුමක් ගන්න මොහොතෙත් ඇය සිටියේ රූගත කිරීමක.\nඒ අතරේ ඇය අපිත් එක්ක කරපු සංවාදය තමයි මේ....\nප්‍රශ්නය - පසුගිය දවස්වල අනතුරකට මුහුණ දුන්න කියල ආරංචියක් පැතිර ගියා.මොකද වුණේ ?\nපිළිතුර - පොඩි ඇක්සිඩන්ට් එකක් වුණා.මගේම වාහනෙන් මම වැඩකට යනකොට තමයි හැප්පුනේ. මට පරක්කු වෙලා තිබ්බ හදිස්සිය නිසා තමයි ඒකට මුහුණ දෙන්න වුණේ. බ්රේක් ගහපු ගමන් ඉස්සරහ වාහනේ වැදුණා.වැරැද්ද මගේම තමයි.\nප්‍රශ්නය - අලුතෙන් එන මියුසික් වීඩියෝවල වැඩිපුරම  දකින්න ඉන්නෙ ඔබ. ඔබවම වැඩිපුර තෝර ගන්නෙ ඇයි?.\nපිළිතුර -මාවම  තෝරාගන්න හේතුව නම් දන්නේ නෑ.\nප්‍රශ්නය - මියුසික් වීඩියෝ  කීයකට විතර පෙනී ඉඳලා තියෙනවද ?\nපිළිතුර - මියුසික් වීඩියෝ හැත්තෑවක් විතර දැනට කරලා තියෙනවා. එත් හරියටම ගාන දන්නේ නෑ. මොකද මම ගණන් කරලා නෑ.\nප්‍රශ්නය - ඔබ නිරුපණයට පැමිණි දවසේ පටන් සිරුර එකම ප්‍රමාණයෙන් පවත්වාගෙන යන නිරුපිකාවක් කියන එක ක්ෂේත්‍රයේ ජනප්‍රිය කරුණක්.\nපිළිතුර - ඇත්තම කිව්වොත් මම මහත් වෙන්නෙ නෑ. ඒක මගේ හැටි වෙන්න ඇති. කෙට්ටු වෙන්න කියලා මම මුකුත් කරන්නෙ නැහැ.\nප්‍රශ්නය - මේ දවස්වල අලුතින් කරන නිර්මාණ මොනවද ?\nපිළිතුර -මේ දවස්වලත් මියුසික් වීඩියෝ කිහිපයක් කරනවා. තව අවුට් වෙන්න කමර්ෂල් දෙකකුත් තියෙනවා.\nප්‍රශ්නය - ඔබව දකින්නෙ මියුසික් වීඩියෝවලින් විතරයි.ටෙලිනාට්‍ය හෝ චිත්‍රපටිවල රඟපාන්න අදහසක් නැද්ද ?\nපිළිතුර -ටෙලිනාට්‍ය වගේම චිත්‍රපටය කිහිපයකටත් ආරාධනා ආවා.එත්  මියුසික් වීඩියෝ නිසා බාර ගත්තේ නෑ.\nප්‍රශ්නය -ඔබේ පවුල් ජීවිතය ගැනත් කියන්න කැමතිද ?\nපිළිතුර -මම බැඳලා ඉන්නෙ චානක අමිත්. එයා ව්‍යාපාරිකයෙක්. මගේ පළවැනි ආදරය තමයි ඒ. මම හොඳින් පවුල් ජීවිතය ගෙවනවා.\nඇයගේ ඡායාරූප එකතුවක් පහතින්.....",
       "URL": "https://www.hirunews.lk/entertainment/109094/කෙට්ටු-වෙන්න-කියලා-මම-මුකුත්-කරන්නෙ-නැහැ-ඕෂධී-හිමාෂා",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=58"
}