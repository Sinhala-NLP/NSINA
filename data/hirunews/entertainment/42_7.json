{
       "Source": "hirunews",
       "Timestamp": "Wednesday, 23 March 2016 - 11:16",
       "Headline": "කත්රිනා පැපරාසින්ට සැගවු රහස හෙළි වෙයි",
       "News Content": "රන්බීර් කපුර්ගෙන් වෙන්වීමත් සමග කත්රිනා කයිෆ් නව නිවසක් සොයාගෙන තිබෙනවා.\nබොලිවුඩ් සුපිරි නිළිය නව නිවසක් සොයන බව පසුගිය සමයේ ඉන්දීය මාධ්‍ය ඔස්සේ ඉහළ ප්‍රසිද්ධියක් ලබාදී තිබුනා.\nඅවසානයේදී කත්රිනා නව නිවසක් සොයාගෙන ඇති බවයි වාර්තා වන්නේ.\nඇයට නිවසක් සොයා ගැනීම සඳහා සුපිරි නලු සල්මන් ඛාන්ගේ ව්‍යාපාර කළමණාකරු ද දැඩි සහයක් ලබාදී ඇතැයි සඳහන්.\nමෙම වැඩ කටයුතුවලදී සුපිරි නිලිය පැපරාසීන්ට ද අනතුරු අගවා තිබුනේ තමා ලුහුබැඳීමෙන් වලකින ලෙසටයි.\nඑසේ වුවහොත් තමා නීතිමය පියවර ගන්නා බවට ද ඇය අවධාරණය කර තිබු බව ඉන්දීය මාධ්‍ය පෙන්වා දෙනවා.\nකත්රිනාගේ නව නිවස මුහුද ආසන්නයේ සුන්දර ස්ථානයක පිහිටි එකක් බව සඳහන්.\nවර්ග උඩි 2800 ක පමණ වපසරියකින් යුත් විශාල නිවස මහල් ගොඩනැගිල්ලක 4 වන මහලේ පිහිටා ඇති බවයි වාර්තා වන්නේ.\nකත්රිනා කයිෆ් විශාල නිවසක් සොයා ගැනීමට වැඩි සැලකිල්ලක් දක්වා ඇති හේතුව ද මේවන විට අනාවරණ වී තිබෙනවා.\nඑනම් ඇය නිරන්තරයෙන්ම තම සහෝදරියන් 7 දෙනාට සහ මව තමා අසලම තබා ගනිමින් සත්කාර කිරීමට කැමැත්තක් දැක්වීම හමුවේ විශාල නිවසක් සොයාගෙන ඇති බවයි හෙළිවන්නේ.\nපසුගිය සමයේ රන්බීර් කපුර් සමග ජීවත්වු කත්රිනා කයිෆ් එම සම්බන්ධතාව බිඳ වැටීමත් සමග නව නිවසක් සොයා ගැනීමට උනන්දු වු බව ද ඉන්දීය මාධ්‍ය වාර්තා සඳහන් කලා.",
       "URL": "https://www.hirunews.lk/entertainment/129166/කත්රිනා-පැපරාසින්ට-සැගවු-රහස-හෙළි-වෙයි",
       "Category": "Entertainment",
       "Parent URL": "https://www.hirunews.lk/entertainment/all-news.php?pageID=42"
}