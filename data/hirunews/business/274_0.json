{
       "Source": "hirunews",
       "Timestamp": "Friday, 18 October 2013 - 19:23",
       "Headline": "මහබැංකු අධිපතිගේ බලාපොරොත්තුව.",
       "News Content": "ලබන වසරේදීත් මෙරට උද්ධමනය තනි අගයක පවත්වා ගැනීමට හැකිවනු ඇතැයි මහබැංකු අධිපති අජිත් නිවාඞ් කබ්රාල් විශ්වාසය පළ කරනවා. ඔහු මෙම අදහස් පළ කළේ බ්ලූම්බර්ග් ව්‍යාපාරික වෙබ් අඩවිය සමඟ සම්මුඛ සාකච්ඡාවකට එක්වෙමින්. දැනට සියයට 6.2කට වැඩි මට්ටමක පවතින ආර්ථික වර්ධන වේගය වසර අවසන් වන විට 7.5 දක්වා වර්ධනය වනු ඇතැයි ඔහු ප්‍රකාශ කළා. පවතින තත්ත්වය සමඟ ශ්‍රී ලංකාවේ ආර්ථික වර්ධනය අඛණ්ඩ වර්ධනයක් පෙන්නුම් කරනු ඇති බවයි මහබැංකු අධිපතිවරයා වැඩිදුරටත් සඳහන් කළේ.",
       "URL": "https://www.hirunews.lk/business/69553/මහබැංකු-අධිපතිගේ-බලාපොරොත්තුව",
       "Category": "Business",
       "Parent URL": "https://www.hirunews.lk/business/all-news.php?pageID=274"
}