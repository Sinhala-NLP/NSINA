{
       "Source": "hirunews",
       "Timestamp": "Friday, 22 March 2013 - 13:09",
       "Headline": "ජපානයෙන් ගල් අගුරු බලාගාරයක්.",
       "News Content": "ශ්‍රී ලංකාවේ නිරිත දිග වෙරළේ පරිසර හිතකාමී ගල් අගුරු විදුලි බලාගාරයක් ඉදිකිරීමට විදුලිබල මණ්ඩලය සැලසුම් කරනවා. මෙගවොට් 500 ක ධාරිතාවක් සහිත මෙම බලාගාරය ඉදිකිරීමට තෝරාගෙන ඇත්තේ ඉඳුරුව - අතුරුවැල්ල ප්‍රදේශයයි. බලාගාරය සඳහා පරිසර හිතකාමී බලශක්ති තාක්ෂණය ලබාදීමට ජපානය එකඟ වී තිබෙනවා. මීට දශකයකට පමණ පෙර නොරොච්චෝලේ තාප විදුලි බලාගාරය ඉදිකිරීම සඳහා ද තාක්ෂණික සහ මූල්‍ය සහය ලබාදීමට ජපානය එකඟ වී සිටියා. එහෙත්, විරෝධතා හේතුවෙන් එය ඉදිකිරීමට හැකිවූයේ නැහැ. පසුව, චීන මූල්‍ය තාක්ෂණික දායකත්වයෙන් මෙගවොට් 300 ක ධාරිතාවක් සහිත වත්මන් තාප විදුලි බලාගාරය ඉදිකෙරුණා.\n\\r\\n",
       "URL": "https://www.hirunews.lk/business/55738/ජපානයෙන්-ගල්-අගුරු-බලාගාරයක්",
       "Category": "Business",
       "Parent URL": "https://www.hirunews.lk/business/all-news.php?pageID=305"
}