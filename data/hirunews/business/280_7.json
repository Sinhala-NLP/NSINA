{
       "Source": "hirunews",
       "Timestamp": "Thursday, 05 September 2013 - 12:48",
       "Headline": "මිරිස්සේ කුඩා පරිමාණ  ධීවරයින් අපහසුතාවයක.",
       "News Content": "විදුලි ආලෝක යොදාගනිමින් මහා පරිමාණ ලෙස දැල්ලන් ඇල්ලීම නිසා තමන් අපහසුතා රැසකට මුහුණදී ඇති බව මිරිස්ස වරායේ සුළු ධීවරයින් පවසනවා. ඔවුන් කියා සිටියේ මේ වනවිට මිරිස්ස මුහුදු තීරයේ දැල්ලන් අස්වැන්න ඉහළ අගයක් ගෙන ඇති අතර දිනකට කිලෝ 100 ත් 150 ත් අතර අස්වැන්නක් ලබාගත හැකි බවයි.  එහෙත් මහ පරිමාණ ධීවරයින් රාත්‍රී කාලයේදී විදුලි ආලෝකය යොදාගනිමින් දැල්ලන් ඇල්ලීම හේතුවෙන් තමන්ගේ අස්වැන්නට තර්ජනයක් එල්ලවන බව ඔවුන් පෙන්වා දෙනවා. රජය විසින් දැනටමත් රාත්‍රී කාලයේ විදුලි ආලෝකය යොදාගනිමින් මසුන් ඇල්ලීම තහනම් කර තිබෙනවා. කෙසේ වෙතත් තමන්ගේ ජීවනෝපායට එල්ලවී ඇති මෙම තර්ජනය පිළිබඳව මිරිස්ස වරායේ සුළු ධීවරයින් පොලීසියට පැමිණිල්ලක්ද ඉදිරිපත් කළා. මහා පරිමාණ ධීවරයින් හේතුවෙන් තම කර්මාන්තයට එල්ලවී ඇති බාධා පිළිබඳව හිරු ප්‍රවෘත්ති අංශයට පැහැදිළි කළ සුළු ධීවරයින් කිහිපදෙනෙක්.\n[MP3]s66547[/MP3]",
       "URL": "https://www.hirunews.lk/business/66547/මිරිස්සේ-කුඩා-පරිමාණ-ධීවරයින්-අපහසුතාවයක",
       "Category": "Business",
       "Parent URL": "https://www.hirunews.lk/business/all-news.php?pageID=280"
}