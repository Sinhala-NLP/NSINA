{
       "Source": "hirunews",
       "Timestamp": "Sunday, 20 October 2013 - 13:26",
       "Headline": "සංචාරක ඉලක්කය ප්‍රමාණාවත් නැහැ. - කෝෂි මතායි.",
       "News Content": "වසර 2016 දී මිලියන 2 යි දශම 5 ක් සංචාරකයන් මෙරටට ගෙන්වා ගැනීමේ ඉලක්කය ප්‍රමාණවත් නොවන බව අන්තර්ජාතික මූල්‍ය අරමුදලේ ශ්‍රී ලංකා නේවාසික නියෝජිත ආචාර්ය කෝෂි මතායි පවසනවා. කොළඹ පැවති සංචාරක සමුළුවකට එක්වෙමින් ඔහු කියා සිටියේ කලාපයේ අනෙකුත් රටවල් ඊට වඩා ඉහළ ඉලක්ක සැලසුම් කර ඇති බවයි. මාලදිවයින වසර 2016 දී සංචාරකයන් මිලියනයක් ආකර්ශනය කර ගැනීමට සැලසුම් කර ඇති අතර කාම්බෝජය මිලියන 6 ක් සංචාරකයන් අපේක්ෂා කරනවා. තායිලන්තයේ ඉලක්කය සංචාරකයන් මිලියන 15 ක් එරටට ගෙන්වා ගැනීමටයි. යුද්ධය නිමාවීමෙන් පසු ඉහළ වර්ධනයක් ලබන සංචාරක කර්මාන්තයට මෙරට ආර්ථිකයේ ස්ථාවර තත්ත්වයක් පවත්වාගත හැකි බව අයි.එස්.එෆ් නියෝජිතයා වැඩිදුරටත් සඳහන් කළා.",
       "URL": "https://www.hirunews.lk/business/69662/සංචාරක-ඉලක්කය-ප්‍රමාණාවත්-නැහැ-කෝෂි-මතායි",
       "Category": "Business",
       "Parent URL": "https://www.hirunews.lk/business/all-news.php?pageID=273"
}