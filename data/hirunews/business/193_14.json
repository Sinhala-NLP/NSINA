{
       "Source": "hirunews",
       "Timestamp": "Thursday, 16 June 2016 - 9:11",
       "Headline": "බස්නාහිර පළාත් සභාල තුල  සියලූ‍ම කුලී ත්‍රිරෝද රථ ලියාපදිංචිය අනිවාර්ය වේ",
       "News Content": "ශ්‍රී ලංකා පාර්ලිමේන්තුමේ සහ බස්නාහිර පළාත් සභාවේ අනුමත වී මෙතෙක් කලක් ක්‍රියාත්මක නොවී තිබු මෙම ක්‍රියාවලිය  පසුගියදා අරම්භ වුයේ   බස්නාහිර පළාත් සභාවේ  මුලිකත්වයෙන් හා මාර්ගස්ථ මගී ප්‍රවාහන අධිකාරියේ  අධීක්ෂණයෙන්.\nමෙම  ක්‍රියාවලියට අනුව නිශ්චිත කාල සීමාවක් ඇතුලත බස්නාහිර පළාත් සභා බලප්‍රදේශයේ  ඇති සියලූ‍ම කුලී ත්‍රිරෝද රථ අදාල උප දිසාපති කාර්යාල  හරහා පළමුව  ලියාපදිංචිය විය යුතුය.\nසියලූ‍ම මගී ප්‍රවාහන කුලී ත්‍රිරෝද රථ  නිත්‍යානුකුල තත්වයකට  සහ නියාමනයකට යටත් කොට මෙම කර්මාන්තය නීතිමය තත්වයක් ලබාදීමයි මෙම වැඩසටහනේ ප්‍රධාන අරමුණ වී ඇත්තේ.\nඒ අනුව  මෙසේ  ලියාපදිංචි වන  සෑම මගී ප්‍රවාහන  කුලී රථයකටම නිශ්චිත ගාස්තු අය කිරීමක් සිදුවන  අතර අදාළ සෑම රථයකම අදාළ මිල  අය කිරීමේ මීටරයක් ද සවිකිරීම අනිවාර්යවේ.\nමීට අමතරව ජාත්‍යන්තර තලයේ මෙන්, මගී ප්‍රවාහන  කුලී රථ දිවා / රාත්‍රී  කාලයෙදී දුර සිට හදුනා ගැනීමට පහසු වෙන ආකාරයෙන් විදුලි  පුවරුවක් ද සවි කිරීම අනිවාර්ය කිරීමට තීරණය කර තිබේ.\nමෙම වැඩසටහන තුලින් මෙතෙක් කලක් පාරිභෝගිකයාට ත්‍රිරෝද රථ හා කුලී රථ පිළිබද පැවතී අවිශ්වාසානිය බව නැති වී යනු ඇති.",
       "URL": "https://www.hirunews.lk/business/135682/බස්නාහිර-පළාත්-සභාල-තුල-සියලූ‍ම-කුලී-ත්‍රිරෝද-රථ-ලියාපදිංචිය-අනිවාර්ය-වේ",
       "Category": "Business",
       "Parent URL": "https://www.hirunews.lk/business/all-news.php?pageID=193"
}