{
       "Source": "hirunews",
       "Timestamp": "Monday, 10 May 2021 - 13:25",
       "Headline": "උපරිම මිලට වැඩියෙන් සහල් මිලදී ගැනීමට පාරිභෝගිකයන්ට සිදුවෙලා - මහබැංකුව",
       "News Content": "නිෂ්පාදනය ඉහළ මට්ටමක පැවතුණ ද රජය විසින් ප්‍රකාශයට පත් කළ උපරිම සිල්ලර මිලට වඩා බෙහෙවින් වැඩි අගයක් සහල් සඳහා ගෙවීමට පාරිභෝගිකයන්ට සිදුව ඇති බව මහබැංකු දත්ත මගින් පෙනී යනවා.\nමෙරට වාර්ෂික සහල් පාරිභෝජනය මෙටි්‍රක් ටොන් මිලියන 2.3 ක් පමණ වන අතර, පසුගිය වසර දෙකේදීම මෙරට වාර්ෂික සහල් නිෂ්පාදනය මෙට්‍රික්  ටොන් මිලියන 3.2 ඉක්මවූවා.\nඑහෙත්, මහබැංකුව පෙන්වා දෙන්නේ වෙළඳපොල බලය සහිත මෝල් හිමියන් කිහිපදෙනෙකු විසින් සහල් මිල පාලනය කිරීම නිසා සිල්ලර මිල බෙහෙවින් ඉහළ ගොස් ඇති බවයි.\nමීට වසරකට පෙර රුපියල් 104 යි ශත 90 ක සාමාන්‍ය මිලක් පැවති කීරි සම්බා කිලෝග්‍රෑමයක සාමාන්‍ය මිල මේ වනවිට රුපියල් 185 දක්වා ඉහළ ගොස් තිබෙනවා.\nමේ අතර, දේශීය නිෂ්පාදනය ඉහළ යාම සහ ආනයන සීමාවන් හේතුවෙන් මෙරට සහල් ආනයනය ද සියයට 34.8 කින් පහත වැටී ඇති බව සඳහන්.",
       "URL": "https://www.hirunews.lk/business/270950/උපරිම-මිලට-වැඩියෙන්-සහල්-මිලදී-ගැනීමට-පාරිභෝගිකයන්ට-සිදුවෙලා-මහබැංකුව",
       "Category": "Business",
       "Parent URL": "https://www.hirunews.lk/business/all-news.php?pageID=19"
}