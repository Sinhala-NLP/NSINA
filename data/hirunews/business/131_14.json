{
       "Source": "hirunews",
       "Timestamp": "Saturday, 10 March 2018 - 13:11",
       "Headline": "එළවළු මිල ඉදිරියේදී තවදුරටත් පහළට",
       "News Content": "මෙවර මහ කන්නයේ එළවළු අස්වැන්න වෙළදපොළට ලැබෙමින් පැවතීම නිසා එළවළු මිල තවදුරටත් පහළ යා හැකි බව හෙක්ටර් කොබ්බෑකඩුව ගොවි කටයුතු පර්යේෂණ හා පුහුණුකිරීමේ ආයතනය පවසනවා.\nඑහි අලෙවි ආහාර ප්‍රතිපත්ති හා කෘෂි ව්‍යාපාර අංශයේ අංශ ප්‍රධානී ඩබ්ලිව්.එච්. දුමින්ද ප්‍රියදර්ශන හිරු ප්‍රවෘත්ති අංශයට සදහන් කළේ  ඉදිරියේදී සහල් මිලෙහි අඩුවීමක් ද අපේක්ෂා කරන බවයි.\nඅප මේ සම්බන්ධයෙන් මරදගහමුල සහල් නිෂ්පාදකයින්ගේ සංගමයේ සභාපති බී.කේ. රංජිත්ගෙන් කළ විමසීමකදී ඔහු කියා සිටියේ මහකන්නයේ අස්වැන්න වෙළඳපොළට ලැබෙමින් පවතින නිසා ඉදිරියේදී සහල් හිඟයක් රට තුළ මතු නොවනු ඇති බවයි.\nඑමෙන්ම ලග්ගල සහ විල්ගමුව ප්‍රදේශවල වී ගොවීන්ට නිසි මිලක් නොමැතිවීමෙන් වී අස්වැන්න අලෙවි කිරීමට නොහැකි තත්ත්වයක් මතු වී තිබෙනවා.",
       "URL": "https://www.hirunews.lk/business/185561/එළවළු-මිල-ඉදිරියේදී-තවදුරටත්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=131"
}