{
       "Source": "hirunews",
       "Timestamp": "Saturday, 16 September 2017 - 13:27",
       "Headline": "දෙවන කාර්තුවේ 4%ක වර්ධනයක්",
       "News Content": "ශ්‍රී ලංකාවේ ආර්ථිකය 2017 වසරේ දෙවන කාර්තුවේදී සියයට 4කින් වර්ධනය වී ඇති බව ජන ලේඛන හා සංඛ්‍යා ලේඛන දෙපාර්තමේන්තුව පෙන්වා දෙනවා.\nමෙරට දළ දේශීය නිෂ්පාදනය මේ වසරේ දෙවන කාර්තුවේදී රුපියල් බිලියන 2211ක් ලෙස සටහන් වූ අතර, පසුගිය වසරේ දෙවන කාර්තුවේදී සටහන් වූයේ රුපියල් බිලියන 2125ක් ලෙසයි.\nමේ වසරේ දෙවන කාර්තුවේදී මෙරට දළ දේශීය නිෂ්පාදනය සඳහා සේවා අංශයෙන් සියයට 56.6ක දායකත්වයක් ලැබී ඇති අතර, කර්මාන්ත ක්ෂේත්‍රයෙන් සියයට 25.9ක සහ කෘෂිකර්ම ක්ෂේත්‍රයෙන් සියයට 8.2ක දායකත්වයක් ලැබී තිබෙනවා.\nමේ වසරේ දෙවන කාර්තුවේ දළ දේශීය නිෂ්පාදනය සඳහා බදු වලින් ලැබී ඇති දායකත්වය සියයට 9.4ක්.",
       "URL": "https://www.hirunews.lk/business/171064/දෙවන-කාර්තුවේ-4ක-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=146"
}