{
       "Source": "hirunews",
       "Timestamp": "Thursday, 18 June 2015 - 8:56",
       "Headline": "පරිප්පු වැඩිපුර කන්න - මිල අඩුවෙන ලකුණු",
       "News Content": "ඊයේ මධ්‍යම රාත්‍රියේ සිට ක්‍රියාත්මක වන පරිදි රතු පරිප්පු සහ කහ පරිප්පු සඳහා පැවති ආනයනික විශේෂ වෙළඳ භාණ්ඩ බද්ද පහත දමා ඇති බව මුදල් අමාත්‍යාංශය සඳහන් කළා. ඒ අනුව පරිප්පු කිලෝග්‍රෑමයක් සඳහා පැවති රුපියල් 05 ක ආනයනික බද්ද ශත 25 දක්වා අඩු කර ඇති බවයි මුදල් අමාත්‍යාංශය සඳහන් කළේ. ලෝක වෙළඳපොල තුළ පරිප්පු මිල ඉහළයාම හේතුවෙන් දේශීය පාරිභෝගිකයාට සිදුවන අපහසුතාවන් වැළැක්වීම මෙහි අරමුණ වී තිබෙනවා. මේ අතර, පොල් තෙල් හැර ආහාර සඳහා භාවිත කරන ආනයනික තෙල් වර්ග සඳහා පැවති බදු ඉහළ දමා තිබෙනවා. ඒ අනුව ආනයනික තෙල් කිලෝග්‍රෑමයක් සඳහා මෙතෙක් අය කළ රුපියල් 90 ක විශේෂ වෙළඳ භාණ්ඩ බද්ද රුපියල් 110 දක්වා ඉහළ දමා ඇත්තේ රුපියල් 20 කින්.",
       "URL": "https://www.hirunews.lk/business/111627/පරිප්පු-වැඩිපුර-කන්න-මිල-අඩුවෙන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=236"
}