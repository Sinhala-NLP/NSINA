{
       "Source": "hirunews",
       "Timestamp": "Sunday, 03 April 2016 - 8:31",
       "Headline": "ආයෝජන ගිවිසුම් 16 කට අත්සන් කෙරේ",
       "News Content": "මේ වසරේ ජනවාරි සහ පෙබරවාරි මාස ඇතුළත ආයෝජන මණ්ඩලය නව ව්‍යාපෘති 16 ක් සඳහා ගිවිසුම් අත්සන් කර තිබෙනවා.\nඑම ආයෝජන ව්‍යාපෘතිවල වටිනාකම ඇමරිකානු ඩොලර් මිලියන 110 කට ආසන්නයි.\nඅදාළ ව්‍යාපෘති මගින් නව ඍජු රැකියා අවස්ථා 1250 ක් බිහි කිරීමට අපේක්ෂිතයි.\nමෙම ආයෝජන ව්‍යාපෘති අතරට කුඩා විදුලිබල ව්‍යාපෘති 5 ක් ඇතුළත්.\nඑම ජල විදුලි ව්‍යාපෘති රත්නපුර, හල්දුම්මුල්ල, මාතලේ සහ හාලිඇළ ප්‍රදේශවල ඉදිකිරීමට නියමිතයි.\nමෙම කුඩා ජල විදුලි ව්‍යාපෘති මගින් නිපදවන විදුලිය ජාතික විදුලි පද්ධතියට එක් කෙරෙනු ඇති.\nමීට අමතරව නව හෝටල් ව්‍යාපෘති, නිවාස සංකීර්ණ ව්‍යාපෘති මෙන්ම ඇඟළුම් කර්මාන්ත ව්‍යාපෘතිවලට අදාළ ගිවිසුම්වලටද, පසුගිය ජනවාරි සහ පෙබරවාරි මාසවලදී ආයෝජන මණ්ඩලය මගින් අත්සන් තබා තිබෙනවා.",
       "URL": "https://www.hirunews.lk/business/129989/ආයෝජන-ගිවිසුම්-16-කට-අත්සන්-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=201"
}