{
       "Source": "hirunews",
       "Timestamp": "Friday, 21 July 2017 - 19:40",
       "Headline": "නව විදුලි ජනන සැලැස්මට අනුමැතිය",
       "News Content": "ඉදිරි වසර 20ක කාලය සඳහා විදුලිබල මණ්ඩලය ඉදිරිපත් කළ නව විදුලි ජනන සැලැස්මට මහජන උපයෝගීතා කොමිසමේ අනුමැතිය හිමිව තිබෙනවා.\nඒ අනුව මෙම කාලසීමාවේදී වාර්ෂික විදුලි ඉල්ලුම සියයට 5කින් ඉහළ යනු ඇතැයි ඇස්තමේන්තු කර ඇති අතර, ඒ සඳහා තවත් මෙගවොට් 8371ක් විදුලි උත්පාදන ධාරිතාවට එක්කිරීමට සැලසුම් කර ඇති බවයි මහජන උපයෝගීතා කොමිෂන් සභාව ප්‍රකාශ කළේ.\nඒ සඳහා ස්වභාවික වායු, ජල, සූර්යතාප, සුළං, ජෛව ස්කන්ධ, දැවි තෙල් බලාගාර ගෑස් ටර්බයින් බලාගාර ඉදිකිරීමට විදුලිබල මණ්ඩලය යෝජනා කර ඇති අතර, ඊට මහජන උපයෝගීතා කොමිසමේ අවසරය හිමිව තිබෙනවා.",
       "URL": "https://www.hirunews.lk/business/166461/නව-විදුලි-ජනන-සැලැස්මට-අනුමැතිය",
       "Category": "Business",
       "Parent URL": "https://www.hirunews.lk/business/all-news.php?pageID=151"
}