{
       "Source": "hirunews",
       "Timestamp": "Wednesday, 31 May 2017 - 14:41",
       "Headline": "ශ්‍රී ලංකන් ගුවන් ගමන් මියන්මාරයට",
       "News Content": "ශ්‍රී ලංකන් ගුවන් සමාගම, හෙට සිට මියන්මාර ගුවන් සමාගම සමග එක්ව එරට යැන්ගොන් අගනුවර දක්වා සංකේත හුවමාරු ගුවන් ගමන් ආරම්භ කරනවා.\nමේ අනුව, ශ්‍රී ලංකන් ගුවන් සමාගමේ මගීන්ට, මියන්මාර ගුවන් සමාගම මගින් බැංකොක් සහ සිංගප්පූරුව හරහා යැන්ගොන් වෙත ගමන් කිරීමට පහසුකම් සැලසෙනු ඇති.\nඑසේම, මියන්මාර ගුවන් සමාගමේ මගීන්ට ශ්‍රී ලංකන් ගුවන් සමාගම මෙහෙයුම් සිදුකරන කොළඹ සහ සිංගප්පූරුව මෙන්ම, කොළඹ - බැංකොක්, අතර ගුවන් ගමන් සදහා පහසුකම් සැලසෙනවා.\nමෙම ගුවන් මගීන්ට එක් ගුවන් ගමන් ප්‍රවේශ පත්‍රයක් තුළින් ගමනාන්තය දක්වා ගමන් කිරීමට හැකියාව ලැබීම විශේෂත්වයක්.",
       "URL": "https://www.hirunews.lk/business/162532/ශ්‍රී-ලංකන්-ගුවන්-ගමන්-මියන්මාරයට",
       "Category": "Business",
       "Parent URL": "https://www.hirunews.lk/business/all-news.php?pageID=156"
}