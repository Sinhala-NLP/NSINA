{
       "Source": "hirunews",
       "Timestamp": "Saturday, 17 December 2016 - 14:26",
       "Headline": "රුපියල පහත වැටේ",
       "News Content": "ඇමරිකානු මධ්‍යම සංචිතයේ පොලී අනුපාතික ඉහළ නැංවීම නිසා රජයේ සුරැකුම්පත් වෙළඳපළින් විදේශීය ආයෝජකයන් ඉවත්වීමේ ප්‍රවනතාව මත ඇමරිකානු ඩොලරයට සාපේක්ෂව රුපියලේ අගය කැපී පෙනෙන ලෙස පහත වැටීමක් දැන් දක්නට ලැබෙනවා.\nඇමරිකානු ඩොලරයක් සඳහා රුපියලේ අගය ඊයේ වන විට රුපියල් 151 ඉක්ම වූවා.\nරුපියලේ අගය මේ වසරේදී රුපියල් 5යි ශත 5කින් එනම්, සියයට 3.45කින් අවප්‍රමාණ වී තිබෙනවා.\nඇමරිකානු මධ්‍යම සංචිතයේ පොලී අනුපාතික ඉහළ යාම ආසියාකරයේ විනිමය රැසකට බලපා ඇති අතර, ඇමරිකානු ඩොලරය වසර 14කින් ඉහළම අගයට ගෙන ඒමට ද හේතු වී ඇති බව සඳහන්.\nඩොලරය සාපේක්ෂව ඉහළ අගයක් වාර්තා කළේ 2002 වසරේ දෙසැම්බරයේදියි.",
       "URL": "https://www.hirunews.lk/business/149927/රුපියල-පහත-වැටේ",
       "Category": "Business",
       "Parent URL": "https://www.hirunews.lk/business/all-news.php?pageID=173"
}