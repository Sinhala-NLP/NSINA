{
       "Source": "hirunews",
       "Timestamp": "Sunday, 17 July 2016 - 13:16",
       "Headline": "පාලන මිල කැඩූ වෙළදුන් 99 කට නඩු",
       "News Content": "ගැසට් මගින් ප්‍රකාශයට පත් කළ නව පාලන මිල ඉක්මවා භාණ්ඩ අලෙවි කළ වෙළඳුන් 99 දෙනෙකුට එරෙහිව පාරිභෝගික සේවා අධිකාරිය නඩු පවරා තිබෙනවා.\nදිවයින පුරා වැඩිමිලට භාණ්ඩ අලෙවි කරන වෙළඳුන් සොයා පරීක්ෂණ ඊයේ (16*) ආරම්භ කළ අතර, ඒ අනුව වෙළඳසැල් 300 ක් පමණ පරීක්ෂාවට ලක් කෙරුණා.\nපාරිභෝගික සේවා අධිකාරියේ සභාපති හසිත තිලකරත්න ප්‍රකාශ කළේ අද සහ ඉදිරි දිනවලදී ද මෙම මෙහෙයුම් අඛන්ඩව ක්‍රියාත්මක කරන බවයි.\nඅත්‍යාවශ්‍ය ආහාර ද්‍රව්‍ය 16 ක් සදහා පාලන මිලක් නියම කරමින් රජය පසුගියදා මෙම ගැසට් නිවේදනය නිකුත් කළා.\nඅදාළ පාලන මිලට වඩා වැඩි මිලට භාණ්ඩ අලෙවි කරන වෙළඳසැල් පිළිබදව 1977 දුරකථන අංකයට ද පැමිණිලි කළ හැකි වනවා.\nඑසේම, වැටලීමට එක්ව සිටින නිලධාරින් පිළිබදව ප්‍රධාන කාර්යාලයේ සිට ජී.පී.එස් තාක්ෂණය ඔස්සේ අධීක්ෂණය කිරීමට ද පියවර ගන්නා බවයි පාරිභෝගික සේවා අධිකාරියේ සභාපති හසිත තිලකරත්න ප්‍රකාශ කළේ.",
       "URL": "https://www.hirunews.lk/business/138238/පාලන-මිල-කැඩූ-වෙළදුන්-99-කට-නඩු",
       "Category": "Business",
       "Parent URL": "https://www.hirunews.lk/business/all-news.php?pageID=191"
}