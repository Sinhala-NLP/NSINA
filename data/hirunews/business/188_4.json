{
       "Source": "hirunews",
       "Timestamp": "Wednesday, 10 August 2016 - 13:25",
       "Headline": "පුත්තලම සහ ගාල්ල සිමෙන්ති කර්මාන්තශාලා සදහා නව ආයෝජකයෙක්",
       "News Content": "පුත්තලම සහ ගාල්ල සිමෙන්ති කර්මාන්තශාලා සදහා නව ආයෝජනයක් සිදුකිරීමට තායිලන්තයේ සියාම් සිටි ආයතනය කැමැත්ත පළ කර තිබෙනවා.\nඑහි ප්‍රධාන විධායක නිලධාරි සිවා මහාසදන්  ඇතුළු නියෝජිතයන් පිිරිසක් ඊයේ ජනාධිපති මෛත්‍රීපාල සිරිසේන හමුවූ අවස්ථාවේදී ඔවුන් මේ බව ප්‍රකාශ කළ බව ජනාධිපති මාධ්‍ය ඒකකය සදහන් කළා.\nසියාම් සිටි තායිලන්තයේ ප්‍රධාන සිමෙන්ති නිෂ්පාදන ආයතනයක් වනවා.\nඅද වනවිට ශ්‍රී ලංකාව ආයෝජන සදහා සුදුසු රටක් බව පෙන්වා දුන් එම නියෝජිත පිරිස ඉදිරියේදී ශ්‍රී ලංකාව තුළ තවත් ආයෝජන රැසක් සිදුකිරීමට එම සමාගම කැමැත්තෙන් සිටින බව සදහන් කළ බවයි ජනාධිපති මාධ්‍යය ඒකකය කියා සිටියේ.",
       "URL": "https://www.hirunews.lk/business/140284/පුත්තලම-සහ-ගාල්ල-සිමෙන්ති-කර්මාන්තශාලා-සදහා-නව-ආයෝජකයෙක්",
       "Category": "Business",
       "Parent URL": "https://www.hirunews.lk/business/all-news.php?pageID=188"
}