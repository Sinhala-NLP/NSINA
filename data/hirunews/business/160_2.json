{
       "Source": "hirunews",
       "Timestamp": "Tuesday, 25 April 2017 - 8:00",
       "Headline": "කොටස් වෙළදපොළ පහතට",
       "News Content": "පසුගිය සතිය නිමාවේ මාස 6කින් ඉහළම අගයන් වාර්තා කළ කොළඹ කොටස් වෙළඳපොළේ මිල දර්ශක නැවතත් පහත වැටීමක් පෙන්නුම් කළා.\nආයෝජකයන් විසින් ලාභ ඉවත් කර ගැනීම ඊට හේතු වූ බව තැරැව්කරුවන් පෙන්වා දෙනවා.\nසමස්ත දර්ශකය ඊයේ දිනය අවසන දී 6505යි දශම 95ක් ලෙස සටහන් වූ අතර, මුළු පිරිවැටුම රුපියල් මිලියන 530.3කට සීමා වුණා.\nකෙසේ නමුත් කොටස් වෙළදපොළ පසුගිය සිකුරාදා දක්වා ගනුදෙනු දින 16 තුළ සියයට 9.4කින් වර්ධනය වූ අතර, පසුගිය සතියේ වර්ධනය සියයට 2.1 ඉක්ම වූවා.\nවිදේශීය ආයෝජකයන් කොළඹ කොටස් වෙළෙදපොළේ කොටස් මිලදී ගැනීම තවදුරටත් ඉහළ මට්ටමක පවතින අතර වසරේ මේ දක්වා ඔවුන් මිලදී ගත් කොටස්වල වටිනාකම රුපියල් බිලියන 14.4 ඉක්ම වනවා.",
       "URL": "https://www.hirunews.lk/business/159912/කොටස්-වෙළදපොළ-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=160"
}