{
       "Source": "hirunews",
       "Timestamp": "Saturday, 31 August 2019 - 13:23",
       "Headline": "ලංකාවේ බැංකු ක්‍රියාකාරීත්වය ඍණ අතට - මූඩි ආයෝජන සේවාව",
       "News Content": "ශ්‍රී ලංකාවේ ආර්ථික වර්ධනය මන්දගාමී වීම නිසා මෙරට බැංකු පද්ධතියේ ක්‍රියාකාරීත්වයද ඍණාත්මක වනු ඇති බව මූඩි ජාත්‍යන්තර ආයෝජන සේවාව පවසනවා.\nඑමඟින් පෙන්වා දෙන්නේ විදේශීය ණය මත රජයේ පැවැත්ම ඉහළ මට්ටමක පැවතීමද ඊට හේතුවී ඇති බවයි. ඒ අනුව ආර්ථික වර්ධනයට බලපාන මූලික අවදානම් පවතින්නේ ඉහළ මට්ටමකයි.\nමේ වසරේ සහ ලබන වසරේ මැතිවරණ හේතුවෙන් ඇතිවී තිබෙන දේශපාලන අවදානමද ආර්ථිකය කෙරෙහි බලපෑමක් ඇති කරනවා.\nකෙසේ නමුත් පාස්කු ඉරිදා ප්‍රහාරයෙන් පසු කඩාවැටුණු සංචාරක කර්මාන්තය ප්‍රකෘතිමත් වීම ඇරඹී ඇති අතර, ලබන වසරේ දළ දේශීය නිෂ්පාදනයේ වර්ධනයට කැපී පෙනෙන දායකත්වයක් දක්වනු ඇතැයි මූඩි ආයෝජන සේවාවේ විශ්ලේෂක ටෙන්ෆු ලී ප්‍රකාශ කළා.",
       "URL": "https://www.hirunews.lk/business/223315/ලංකාවේ-බැංකු-ක්‍රියාකාරීත්වය-ඍණ-අතට-මූඩි-ආයෝජන-සේවාව",
       "Category": "Business",
       "Parent URL": "https://www.hirunews.lk/business/all-news.php?pageID=72"
}