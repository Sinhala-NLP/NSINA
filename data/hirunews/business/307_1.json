{
       "Source": "hirunews",
       "Timestamp": "Friday, 08 March 2013 - 13:46",
       "Headline": "ප්‍රතිපත්ති පොලී අනුපාතවල වෙනසක් නෑ.",
       "News Content": "ශ්‍රී ලංකා මහ බැංකුව සහ වාණිජ බැංකු අතර ගණුදෙනු සිදුකෙරෙන ප්‍රතිපත්ති පොලී අනුපාතික තවදුරටත් නොවෙනස්ව පවත්වා ගැනීමට මහ බැංකුව තීරණය කර තිබෙනවා. ඒ අනුව ප්‍රතිගැනුම් අනුපාතිකය 7.5% ක් ලෙස තවදුරටත් ක්‍රියාත්මක වන අතර, ප්‍රතිවිකුණුම් අනුපාතිකය 9.5% ක් ලෙස පවත්වා ගැනෙනු ඇති. උද්ධමනය 10% කට අඩු මට්ටමකින් පවත්වා ගැනීමේ අරමුණ සහිතවයි මහ බැංකුව සිය ප්‍රතිපත්ති පොලී අනුපාතික ප්‍රකාශයට පත්කර ඇත්තේ. එමෙන්ම, ආර්ථික වර්ධනය ඉහළ මට්ටමක පවත්වා ගැනීම සඳහා ණය නිකුත් කිරීම් පාලනය කරන ලෙස මහ බැංකුව වාණිජ බැංකු වෙත තවදුරටත් උපදෙස් දෙනවා.",
       "URL": "https://www.hirunews.lk/business/54804/ප්‍රතිපත්ති-පොලී-අනුපාතවල-වෙනසක්-නෑ",
       "Category": "Business",
       "Parent URL": "https://www.hirunews.lk/business/all-news.php?pageID=307"
}