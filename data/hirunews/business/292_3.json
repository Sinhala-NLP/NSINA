{
       "Source": "hirunews",
       "Timestamp": "Monday, 17 June 2013 - 18:47",
       "Headline": "මහබැංකුවෙන් අපේක්ෂාවක්.",
       "News Content": "අපනයන වර්ධනය පහත වැටුණ ද මේ වසර තුළ සියයට 7යි දශම 5ක ආර්ථික වර්ධනයක් අත් කර ගැනීමට හැකි වනු ඇතැයි මහබැංකු අධිපති අජිත් නිවාඞ් කබ්රාල් විශ්වාසය පළ කරනවා. වසරේ පළමු කාර්තුවේ ආර්ථික වර්ධනය සියයට 6ක් පමණ වනු ඇතැයි ඔහු සදහන් කළා. අයහපත් කාලගුණය හේතුවෙන් ධීවර කටයුතු බිඳ වැටීම ආර්ථික වර්ධනය කෙරෙහි ඇති කරන්නේ කෙටි කාලීන බලපෑමක්. අපනයනය පහත වැටුණ ද දැන් මෙරට ආර්ථිකය අපනයනය මත පමණක් රදා නොපවතින බවයි මහබැංකු අධිපතිවරයා පෙන්වා දෙන්නේ. විශේෂයෙන් සංචාරක ක්ෂේත්‍රයේ සහ විදේශ රැකියා මගින් මෙරට ආර්ථිකයට ඉහළ දායකත්වයක් දැන් හිමි වනවා. ඒ අනුව සියයට 7යි දශම 5ක ආර්ථික වර්ධන ඉලක්කය අතාත්වික නොවන බව මහබැංකු අධිපතිවරයා සදහන් කළා.",
       "URL": "https://www.hirunews.lk/business/61183/මහබැංකුවෙන්-අපේක්ෂාවක්",
       "Category": "Business",
       "Parent URL": "https://www.hirunews.lk/business/all-news.php?pageID=292"
}