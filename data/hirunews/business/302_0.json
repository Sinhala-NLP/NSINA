{
       "Source": "hirunews",
       "Timestamp": "Friday, 12 April 2013 - 19:33",
       "Headline": "භාෂා ලංකා සමාගමේ ප්‍රධාන කාර්යාලය විවෘත වේ.",
       "News Content": "දේශීය භාෂා මෘදුකාංග සමාගමක් වන භාෂා ලංකා පෞද්ගලික සමාගමේ ප්‍රධාන කාර්යාලය පසුගිය 08 වැනිදා කළුතර දී විවෘත කෙරුණා. විවෘත කිරීමේ අවස්ථාවට එක්වෙමින් එහි ප්‍රධාන විධායක නිලධාරී ධනික පෙරේරා කියා සිටියේ තොරතුරු තාක්ෂණයෙන් ලොවම විශ්ව ගම්මානයක් බවට පත්ව ඇති යුගයක තොරතුරු තාක්ෂණ සමාගමක භෞතික පිහිටීම තවදුරටත් වැදගත් නොවන බවයි. මහජනයා සවිබල ගන්වමින් යන තේමාව ඔස්සේ තම ව්‍යාපාරික කටයුතු මෙහෙයවීම භාෂා සමාගමේ අරමුණ බවද එහිදී ඔහු සඳහන් කළා.",
       "URL": "https://www.hirunews.lk/business/57067/භාෂා-ලංකා-සමාගමේ-ප්‍රධාන-කාර්යාලය-විවෘත-වේ",
       "Category": "Business",
       "Parent URL": "https://www.hirunews.lk/business/all-news.php?pageID=302"
}