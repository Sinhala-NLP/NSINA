{
       "Source": "hirunews",
       "Timestamp": "Monday, 26 September 2016 - 19:00",
       "Headline": "පොලී අනුපාත වෙනස් නොවේ",
       "News Content": "ශ්‍රී ලංකා මහබැංකුව සිය ප්‍රතිපත්ති පොලී අනුපාතික තවදුරටත් නොවෙනස්ව තබා ගනු ඇති බව රොයිටර් සමීක්ෂණයකින් හෙළි වී තිබෙනවා.\nසමීක්ෂණය සඳහා ආර්ථික විශ්ලේෂකයන් 13 දෙනෙකු යොදා ගැනුණා. ඔවුන් සියලූ දෙනාම පවසා ඇත්තේ මහබැංකුව ස්ථාවර තැන්පතු පහසුකම් අනුපාතය සියයට 7ක් ලෙස සහ ස්ථාවර නිකුතු අනුපාතය සියයට 8.5ක් ලෙස පවත්වා ගනු ඇති බවයි.\nමහබැංකු මූල්‍ය මණ්ඩලයේ මීළඟ ප්‍රතිපත්ති ඇගයීමේ තීරණ ලබන බදාදා ප්‍රකාශයට පත් කිරීමට නියමිතයි.\nපසුගිය දෙසැම්බරයෙන් පසු මහබැංකුව ප්‍රතිපත්ති පොලී අනුපාතික තුන්වරක් සංශෝධනය කරනු ලැබුවා.",
       "URL": "https://www.hirunews.lk/business/143883/පොලී-අනුපාත-වෙනස්-නොවේ",
       "Category": "Business",
       "Parent URL": "https://www.hirunews.lk/business/all-news.php?pageID=182"
}