{
       "Source": "hirunews",
       "Timestamp": "Sunday, 24 November 2019 - 13:53",
       "Headline": "කොළඹ කොටස් වෙළදපොලේ රුපියල් බිලියන හතක පිරිවැටුමක්",
       "News Content": "ජනාධිපතිවරණයෙන් පසු ගතවූ පළමු ගණුදෙනු සතිය තුළදී කොළඹ කොටස් වෙළඳපොල රුපියල් බිලියන හත ඉක්මවූ පිරිවැටුමක් වාර්තා කර තිබෙනවා.\nඑම පළමු ගණුදෙනු දිනය වූ පසුගිය සඳුදා කොටස් වෙළඳපොල රුපියල් බිලියන 2.4 ක පිරිවැටුමක් වාර්තා කළ අතර, ඊළඟ දින තුනේදී රුපියල් බිලියන 1.4ක්, රුපියල් බිලියන 2 ක් සහ රුපියල් බිලියන 1.2 ක් ලෙස ඉහළ පිරිවැටුම් වාර්තා කළා.\nකොටස් වෙළඳපොල ගණුදෙනු සඳහා දේශීය ආයෝජකයන්ගේ දායකත්වය ඉහළ මට්ටමක පැවති අතර, විදේශීය ආයෝජකයන් තවදුරටත් ශුද්ධ කොටස් අලෙවිකරුවන් වූ බවයි වෙළඳපොල විශ්ලේෂකයන් ප්‍රකාශ කළේ.\nකොටස් වෙළඳපොල සමස්ත දර්ශකයද පසුගිය සතියේ සටහන් කළේ වසරේ ඉහළම අගයන්.",
       "URL": "https://www.hirunews.lk/business/228880/කොළඹ-කොටස්-වෙළදපොලේ-රුපියල්-බිලියන-හතක-පිරිවැටුමක්",
       "Category": "Business",
       "Parent URL": "https://www.hirunews.lk/business/all-news.php?pageID=63"
}