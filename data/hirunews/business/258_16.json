{
       "Source": "hirunews",
       "Timestamp": "Monday, 02 February 2015 - 14:11",
       "Headline": "ඉන්දීය නියෝජිතයන් පිරිසක් දිවයිනට.",
       "News Content": "ඉන්දු - ශ්‍රී ලංකා වෙළඳ සබඳතා ශක්තිමත් කිරීමේ අරමුණින් ඉන්දීය වාණිජ ලේකම්  ප්‍රමුඛ ඉහළ පෙළේ දූත පිරිසක් ඉදිරියේදී ශ්‍රී ලංකාවට පැමිණීමට නියමිතයි. දෙරට අතර පවතින නිදහස් වෙළඳ ගිවිසුම යටතේ සිදු කෙරෙන ද්විපාර්ශවීය භාණ්ඩ හුවමාරුවට අමතරව ආයෝජන සහ සේවා අංශ වෙතද අවධානය යොමු කිරීම මොවුන්ගේ මෙම සංචාරයේ ප්‍රධාන අරමුණක්. මෙම තොරතුරු අනාවරණ වූයේ කර්මාන්ත හා වානිජ කටයුතු අමාත්‍ය රිෂාඞ් බදියුදීන් සහ ශ්‍රී ලංකාවේ ඉන්දීය නියෝජ්‍ය මහ කොමසාරිස් අරින්දම් භක්චි අතර පසුගියදා පැවති සාකච්ඡාවකින් අනතුරුවයි.",
       "URL": "https://www.hirunews.lk/business/102527/ඉන්දීය-නියෝජිතයන්-පිරිසක්-දිවයිනට",
       "Category": "Business",
       "Parent URL": "https://www.hirunews.lk/business/all-news.php?pageID=258"
}