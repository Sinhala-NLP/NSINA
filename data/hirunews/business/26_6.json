{
       "Source": "hirunews",
       "Timestamp": "Sunday, 14 February 2021 - 13:39",
       "Headline": "නව සමෘද්ධිලාභීන්ට සහනාධාර පිරිනැමීම ලබන මස 1 වනදා සිට",
       "News Content": "නව සමෘද්ධිලාභීන්ට සහනාධාර පිරිනැමීම ලබන මස 1 වනදා සිට ආරම්භ කෙරෙන බව සමෘද්ධි, ගෘහආර්ථික, ක්‍ෂුද්‍ර මූල්‍ය, ස්වයං රැකියා හා ව්‍යාපාර සංවර්ධන රාජ්‍ය අමාත්‍යාංශය ප්‍රකාශ කළා.\nනව සමෘද්ධිලාභීන් බඳවා ගැනීමේදී දේශපාලනයෙන් තොර, විනිවිද භාවයෙන් යුතු වැඩපිළිවෙලක් හඳුන්වාදී ඇති අතර, ග්‍රාමීය කමිටු මගින් සකස් කරන ලැයිස්තුවට අනුව නව සමෘද්ධි සහනාධාරලාභීන් තෝරාගැනීමේ බලය ප්‍රාදේශීය ලේකම්වරයා වෙත පවරා ඇති බවයි එම අමාත්‍යාංශය නිවේදනය කළේ.",
       "URL": "https://www.hirunews.lk/business/262557/නව-සමෘද්ධිලාභීන්ට-සහනාධාර-පිරිනැමීම-ලබන-මස-1-වනදා-සිට",
       "Category": "Business",
       "Parent URL": "https://www.hirunews.lk/business/all-news.php?pageID=26"
}