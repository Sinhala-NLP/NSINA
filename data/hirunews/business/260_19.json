{
       "Source": "hirunews",
       "Timestamp": "Monday, 19 January 2015 - 13:00",
       "Headline": "ආසියානු වෙළඳපොලේ තෙල් මිල පහළට.",
       "News Content": "වසර 24 කින් චීන ආර්ථිකයේ වැඩිම ආගමනය වාර්තාවීමත් සමග ආසියානු වෙළඳපොලේ තෙල් මිල අද නැවතත් පහත වැටුණා. චීනයේ දළදේශීය නිෂ්පාදනය පසුගිය තුන්වන කාර්තුවේ සටහන්වී ඇත්තේ සියයට 7 යි දශම 2 ක් ලෙසයි. යුරෝ විනිමය ඇමරිකානු ඩොලරයට සාපේක්ෂව පහත වැටීමද තෙල් මිල පහළ යාමට තවත් හේතුවක්. බ්‍රිතාන්‍ය වෙළඳපොලේ බොරතෙල් බැරලයක මිල ඩොලර් 49 යි ශත 75 ක් ලෙස දැන් සටහන් වන අතර ඇමරිකානු බොරතෙල් බැරලයක මිල සටහන් වන්නේ ඩොලර් ්48 යි ශත 32 ක් ලෙසයි. පසුගිය ජූනි මාසයේ සිට ලෝක වෙළඳපොලේ තෙල් මිල අඩකින් පමණ පහත වැටුණා. කෙසේ නමුත් තෙල් මිල නුදුරු අනාගතයේදී ඩොලර් පනහේ සාමාන්‍යයේ පවතිනු ඇති බව වෙළඳපොල විශ්ලේෂකයන්ගේ අදහසයි. එමෙන්ම මෙම දශකය අවසන් වනතුරු තෙල් බැරලයක මිල ඩොලර් 60 - 80 ත් අතර පවතිනු ඇති බව ඔවුන් පෙන්වා දෙනවා.",
       "URL": "https://www.hirunews.lk/business/101535/ආසියානු-වෙළඳපොලේ-තෙල්-මිල-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=260"
}