{
       "Source": "hirunews",
       "Timestamp": "Sunday, 31 May 2020 - 13:29",
       "Headline": "ලෝක වෙළඳපොලේ තෙල් මිල පහතට",
       "News Content": "ඇමරිකානු - චීන වෙළඳ යුද්ධය යළි කරළියට පැමිණීමත් සමඟ ලෝක වෙළඳපොලේ තෙල් මිල පහත වැටීමක් යළි වාර්තාවනවා.\nවිශේෂයෙන් හොංකොං දිවයිනේ පාලනය සම්බන්ධයෙන් චීනය ප්‍රකාශයට පත් කළ නව ආරක්ෂක නීතිය සහ ඊට ඇමරිකාවේ දැඩි ප්‍රතිචාරය මෙලෙස දෙරට අතර රාජතාන්ත්‍රික උණුසුම ඉහළ යාමට හේතුවයි.\nමේ අනුව බ්‍රෙන්ට් වර්ගයේ බොරතෙල් බැරලයක මිල මේ වනවිට ඩොලර් 37 යි ශත 84 ක් ලෙස සටහන් වන අතර, ඇමරිකානු ඩබ්ලිව්.ටී.අයි. තෙල් බැරලයක මිල සටහන් වන්නේ ඩොලර් 35 යි ශත 49 ක් ලෙසයි.",
       "URL": "https://www.hirunews.lk/business/241936/ලෝක-වෙළඳපොලේ-තෙල්-මිල-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=45"
}