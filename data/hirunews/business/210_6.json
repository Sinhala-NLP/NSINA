{
       "Source": "hirunews",
       "Timestamp": "Sunday, 17 January 2016 - 8:11",
       "Headline": "තෙල් මිල කවදා අඩුවේ ද?",
       "News Content": "ලෝක වෙළඳපොලේ තෙල් මිල අඩුවීමේ වාසිය මෙරට ජනතාවට කවදා හිමිවේද යන්න පිළිබඳව පවතින්නේ ගැටලූවක්.\nපාරිභෝගික අයිතීන් සුරැකීමේ ව්‍යාපාරය ප්‍රකාශ කළේ වර්තමාන මිල ගණන් අනුව පෙට්රල් ලීටරයක් රුපියල් 90ක් දක්වාත්, ඞීසල් ලීටරයක් රුපියල් 70ක් දක්වාත් අඩු කළ හැකි බවයි.\nමෙලෙස ලෝක වෙළඳපොලේ බොරතෙල් මිල සීඝ්‍ර ලෙස අඩුවීමට හේතු කවරේදැයි අප කොළඹ විශ්වවිද්‍යාලයේ ආර්ථික විද්‍යා අධ්‍යයන අංශයේ මහාචාර්ය සිරිමල් අබේරත්නගෙන් විමසුවා.\nලෝක වෙළඳපොලේ තෙල් මිලට සාපේක්ෂව දැනට වෙළඳපොලේ තෙල් මිලේ හැසිරීම පිළිබද අප කළ විමසීමේදී මහාචාර්යවරයා සදහන් කළේ ප්‍රධාන වශයෙන් සැපයුම ඉහළ යාම මත ලෝක වෙළදපළේ අඛණ්ඩව තෙල් මිල පහත ගොස් ඇති බවයි.\nඊයේ වනවිට ලෝක වෙළඳපොලේ බොරතෙල් බැරලයක පහලම අගය ලෙස ඇමරිකානු ඩොලර් 29 යි දශම 4 යි 2 සටහන් වුණා.\nකෙසේ වෙතත්, පසුගිය වසරේ ජනවාරි 21 වනදා තීරණය කෙරුණු මෙරට තෙල් මිල අනුව එවකට බොරතෙල් බැරලයක මිල ඇමරිකානු ඩොලර් 55 යි දශම 4 යි 7 ක්.\nමෙය පාරිභෝගිකයන්ට හිමිවන්නේ කවදාද ?",
       "URL": "https://www.hirunews.lk/business/124162/තෙල්-මිල-කවදා-අඩුවේ-ද",
       "Category": "Business",
       "Parent URL": "https://www.hirunews.lk/business/all-news.php?pageID=210"
}