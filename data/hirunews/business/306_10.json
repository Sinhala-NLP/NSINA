{
       "Source": "hirunews",
       "Timestamp": "Tuesday, 12 March 2013 - 13:13",
       "Headline": "කාසි නිෂ්පාදන පිරිවැය අඩු වෙයි.",
       "News Content": "මෙරට සංසරණය වන කාසිවල නිෂ්පාදන පිරිවැය අඩු කිරීමට හැකි වී ඇති බව මහ බැංකුව පවසනවා. මෙරට කාසි නිපදවීම සඳහා ජාත්‍යන්තර නිෂ්පාදකයන් වැඩි පිරිසක් දායක කර ගැනීම ඊට හේතුවයි. මෙතෙක් ශ්‍රී ලංකාවේ සංසරණය වන කාසි වැඩි වශයෙන් නිෂ්පාදනය කෙරුණේ බ්‍රිතාන්‍යයේ රෝයල් මින්ට් සමාගම විසින්. එහෙත් මේ වසරේ සිට ෆින්ලන්ත, නෙදර්ලන්ත සහ ස්ලොවැක් ජනරජයේ මුදල් නිෂ්පාදන සමාගම් විසින් ශ්‍රී ලංකාවේ සංසරණය සඳහා රුපියලේ, රුපියල් දෙකේ, රුපියල් පහේ සහ රුපියල් 10 කාසි නිෂ්පාදනය කරනු ඇති. එම තරගකාරීත්වය තුළින් කාසි නිෂ්පාදන පිරිවැය අඩු කිරීමට හැකි වනු ඇති බව මහ බැංකුවේ අදහසයි.",
       "URL": "https://www.hirunews.lk/business/55048/කාසි-නිෂ්පාදන-පිරිවැය-අඩු-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=306"
}