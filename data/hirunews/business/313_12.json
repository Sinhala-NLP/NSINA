{
       "Source": "hirunews",
       "Timestamp": "Thursday, 24 January 2013 - 8:53",
       "Headline": "ලූසියානා නෞකාව කොළඹට.",
       "News Content": "කොළඹ වරාය ඉතිහාසයේ තවත් සන්ධිස්ථානයක් සටහන් කරමින් එච්.වී.එම්.එස්.සී ලූසියානා නෞකාව ජය බහලූම් පර්යන්තයේ කටයුතුවල නිරතවුණා. මෙය මෙතෙක් කොලඹ වරායට ළඟාවූ විශාලතම බහලූම් මෙහෙයුම් නෞකාව වන බවයි ශ්‍රී ලංකා වරාය අධිකාරිය සඳහන් කළේ. එය බහාලූම් විස්සක සම ඒකක 11600 කින් සමන්විතයි. මෙම නෞකාව අයත් සමාගම ජය බහලූම් පර්යන්තය හරහා නැගෙනහිර ඇමරිකාවේ සිට ඉන්දියානු උප මහද්වීපය හා පෙරදිග කලාප වෙත බහලූම් ප්‍රතිඅපනයනය කරනු ලබනවා. 2013 වසරේදී කොළඹ වරාය පුළුල් කිරීමේ ව්‍යාපෘතිය අවසන්වීමත් සමගම විශාල පරිමාණයේ ටි‍්‍රපල් ඊ ගණයට අයත් නෞකා හැසිරවීමේ හැකියාව පවතින ආසියාවේ පිහිටි එකම වරාය කොළඹ වරාය බවටද පත්වන බවයි වරාය අධිකාරිය වැඩිදුරටත් සඳහන් කළේ.",
       "URL": "https://www.hirunews.lk/business/52015/ලූසියානා-නෞකාව-කොළඹට",
       "Category": "Business",
       "Parent URL": "https://www.hirunews.lk/business/all-news.php?pageID=313"
}