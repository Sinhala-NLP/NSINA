{
       "Source": "hirunews",
       "Timestamp": "Sunday, 07 July 2013 - 13:11",
       "Headline": "රටක් දියුණුවන්නේ කෙසේද? ඇමති බැසිල් පහදයි.",
       "News Content": "රටක දියුණුවට දේශපාලන ස්ථාවරභාවය පමණක් නොව එහි ආයතනවල ස්ථාවර පැවැත්ම ද වැදගත් වනු ඇති බව ආර්ථික සංවර්ධන අමාත්‍ය බැසිල් රාජපක්ෂ පවසනවා. එමෙන්ම ආර්ථික සංවර්ධනයේ දී රටේ සියලූ ප්‍රදේශවල සියලූ ජනතාව වෙත එහි ප්‍රතිලාභ බෙදී යා යුතුයි. සීග්‍ර ආර්ථික සංවර්ධනයත් සමග සම්පත් සියල්ල ජනගහනයෙන් සුළු කොටසකට සීමා වීමක් ඇතැම් රටවල දක්නට ලැබෙනවා. ශ්‍රී ලංකාව එම තත්ත්වය සැලකිල්ලට ගෙන සංවර්ධනය රට පුරා ව්‍යාප්ත කිරීමට කටයුතු කරන බව අමාත්‍ය බැසිල් රාජපක්ෂ සදහන් කළා. අමාත්‍යවරයා මේ බව කියා සිටියේ සුරැකුම්පත් හා විනිමය කොමිෂන් සභාව සංවිධාන කළ කොටස් වෙළදපොළ ප්‍රදර්ශනය විවෘත කිරීමේ අවස්ථාවට ඊයේ එක්වෙමින්.",
       "URL": "https://www.hirunews.lk/business/62527/රටක්-දියුණුවන්නේ-කෙසේද-ඇමති-බැසිල්-පහදයි",
       "Category": "Business",
       "Parent URL": "https://www.hirunews.lk/business/all-news.php?pageID=289"
}