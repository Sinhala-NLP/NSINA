{
       "Source": "hirunews",
       "Timestamp": "Thursday, 14 July 2022 - 7:25",
       "Headline": "මහ බැංකුවෙන් ජනතාවට දැනුම් දීමක්",
       "News Content": "අන්තර්ජාලය හරහා මෙන්ම වෙනත් මාධ්‍ය හරහා ඉදිරිපත් කරනු ලබන වර්චුවල් කරන්සි හෙවත් අතත්‍ය මුදල් යෝජනා ක්‍රමවලට හසු නොවන ලෙස මහ බැංකුව ජනතාවට අනතුරු අඟවනවා.\nජාත්‍යන්තර සහ දේශීය වෙළඳපොලේ මෑතකාලීන වර්ධනයන් සැලකිල්ලට ගෙනයි මහ බැංකුව ඒ බව සඳහන් කරන්නේ.\nඅතත්‍ය මුදල්වල ආයෝජනය කිරීම තුළින් පරිශීලකයින් නිරාවරණ විය හැකි තත්ත්වයන්ට අදාළව නීතිමය සහ ආරක්ෂාව සම්බන්ධ අවදානම් පැවතීම ඊට හේතුවයි.\nඅතත්‍ය මුදල් සම්බන්ධ යෝජනා ක්‍රම ක්‍රියාත්මක කිරීමට ශ්‍රී ලංකා මහ බැංකුව කිසිදු ආයතනයකට බලය පැවරීමක්ද සිදුකර නැහැ.\nඑම නිසා ඒවා නියාමනය නොවන මූල්‍ය උපකරණ බවද මහ බැංකුව ප්‍රකාශ කරනවා.",
       "URL": "https://www.hirunews.lk/business/309939/මහ-බැංකුවෙන්-ජනතාවට-දැනුම්-දීමක්",
       "Category": "Business",
       "Parent URL": "https://www.hirunews.lk/business/all-news.php?pageID=4"
}