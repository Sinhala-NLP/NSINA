{
       "Source": "hirunews",
       "Timestamp": "Tuesday, 09 March 2021 - 9:40",
       "Headline": "ලෝක වෙළදපොළේ තෙල් මිල තවත් ඉහළට",
       "News Content": "ලොව විශාලතම තෙල් නිෂ්පාදකයා වන සෞදි අරාබියේ පිරිපහදු, ඩ්‍රෝන් ප්‍රහාරයකට ලක්වී දින කිහිපයක පසු ලෝක වෙළදපොළේ බොරතෙල් මිල කැපී පෙනෙන ලෙස ඉහළ ගොස් තිබෙනවා.\nඒ අනුව බ්‍රෙන්ට් වර්ගයේ බොරතෙල් බැරලයක මිල ඊයේ දිනයේ ඩොලර් 70 ඉක්ම වූ අතර, ඇමරිකානු ඩබ්ලිව්.ටී.අයි. තෙල් බැරලයක මිල ද ඩොලර් 65 දක්වා ඉහළ ගියා.\nඇමරිකානු තෙල් නිෂ්පාදනවල මිල මේ මාසය තුළ සියයට 12කින් ඉහළ ගොස් ඇති අතර, ගෝලීය බොරතෙල් මිල මේ වසරේදී සියයට 30කින් පමණ ඉහළ ගියා.\nතෙල් මිල මේ වනවිට සටහන් වන්නේ වසර දෙකකින් ඉහළම අගයකයි.\nඑමෙන්ම, කොරෝනා වෛරස් ගෝලීය වසංගතය ආරම්භවීමෙන් පසු බොරතෙල් බැරලයක මිල ඩොලර් 70 ඉක්මවා ඇත්තේ ප්‍රථම වතාවටයි.",
       "URL": "https://www.hirunews.lk/business/264784/ලෝක-වෙළදපොළේ-තෙල්-මිල-තවත්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=24"
}