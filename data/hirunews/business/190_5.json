{
       "Source": "hirunews",
       "Timestamp": "Sunday, 24 July 2016 - 9:06",
       "Headline": "ටූටාල් නැගෙනහිර මුහුදේ තෙල් කැණීමට සූදානම්",
       "News Content": "ශ්‍රී ලංකාවේ නැගෙනහිර මුහුදු තීරයේ තෙල් සම්පත් සොයා සිදු කෙරෙන භූ විද්‍යාත්මක සහ තාක්ෂණික සමීක්ෂණය සාර්ථක වුවහොත් එහි තෙල් සහ ස්වභාවික වායු කැණීම සඳහා ප්‍රංශයේ ටූටාල් සමාගම සූදානම් බව ශ්‍රී ලංකාවේ ප්‍රංශ තානාපතිවරයා ප්‍රකාශ කළා.\nමෙම කලාපයේ තෙල් සමීක්ෂණ සඳහා ශ්‍රී ලංකාව දැනටමත් ප්‍රංශ සමාගම සමඟ ගිවිසුමකට එළඹ තිබෙනවා.\nගවේෂණයට ලක් කරන මුහුදු කලාපය ශ්‍රී ලංකාවේ භූමි ප්‍රමාණයට සමාන වපසරියකින් යුක්ත වන බව සඳහන්.\nඒකාබද්ධ ගවේෂණය යටතේ මෙහි ඛනිජ තෙල් සහ ස්වභාවික වායු පැවැත්වීම සඳහා වන භූ විද්‍යාත්මක සහ තාක්ෂණික දත්ත එක් රැස් කෙරෙනවා.\nඒවා විශ්ලේෂණය කිරීමෙන් වානිජ ලෙස නිෂ්පාදනය කළ හැකි තෙල් සහ ස්වභාවික වායු මෙරට නැගෙනහිර මුහුදු කලාපයේ පවතින්නේද යන්න තහවුරු වනු ඇති.",
       "URL": "https://www.hirunews.lk/business/138829/ටූටාල්-නැගෙනහිර-මුහුදේ-තෙල්-කැණීමට-සූදානම්",
       "Category": "Business",
       "Parent URL": "https://www.hirunews.lk/business/all-news.php?pageID=190"
}