{
       "Source": "hirunews",
       "Timestamp": "Monday, 23 May 2016 - 7:43",
       "Headline": "නාට්ටාමිවරු නොමැතිවීමෙන් තොග වෙළඳපොල අඩපණ වෙයි",
       "News Content": "කොළඹ - පිටකොටුව අවට තොග වෙළඳසැල්වල සේවය කරන නාට්ටාමිවරුන් නියමිත පරිදි රාජකාරිවලට නොපැමිණීම හේතුවෙන් තොග වෙළඳාම අඩපණ වී තිබෙනවා.\nතොග වෙළඳසැල් හිමිකරුවන් සදහන් කළේ නාට්ටාමිවරුන් වැඩි පිරිසකගේ නිවාස ජලයෙන් යටවීම හේතුවෙන් ඔවුන් පීඩාවට පත්ව ඇති බවයි.\nමොවුන් විශාල පිරිසක් ජීවත්වන්නේ කැළණිය, පෑලියගොඩ සහ සේදවත්ත ආදී ප්‍රදේශවලයි.\nඒ හේතුවෙන් මෙම පිරිසට නියමිත පරිදි සිය සේවා කටයුතුවලට වාර්තා කිරීමට නොහැකිවී තිබෙනවා.\nපවතින තත්ත්වය මත කොළඹ තොග වෙළඳපොල හරහා සෙසු පළාත්වලට සිදු කෙරෙන භාණ්ඩ ප්‍රවාහන කටයුතු මේ වනවිට අඩපණව ඇති බවයි වාර්තාවන්නේ.\nශ්‍රී ලංකාව පුරා තොග භාණ්ඩ බෙදාහරිනු ලබන්නේ පිටකොටුව තොග වෙළඳපොල හරහායි.",
       "URL": "https://www.hirunews.lk/business/133791/නාට්ටාමිවරු-නොමැතිවීමෙන්-තොග-වෙළඳපොල-අඩපණ-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=196"
}