{
       "Source": "hirunews",
       "Timestamp": "Tuesday, 21 July 2015 - 19:41",
       "Headline": "දකුණේ පොල් ගස් 276 000 ක් කපලා",
       "News Content": "දකුණු පළාත පුරා පැතිර යන කොළ මැලවීමේ රෝගයට ගොදුරු වූ පොල් ගස් කපා ඉවත් කිරීමේ කටයුතු අඛණ්ඩව සිදුකරන බව පොල් වගාකිරීමේ මණ්ඩලය පවසනවා. දකුණු පළාතේ හෙක්ටයාර් 22935 ක් පුරා තවමත් මෙම රෝගය ව්‍යාප්තවී පවතින අතර, කපා ඉවත් කර ඇති පොල් ගස් සංඛ්‍යාව දෙලක්ෂ 76 දහසකට අධිකයි. මාතර දිස්ත්‍රික්කයේ ප්‍රාදේශීය ලේකම් කොට්ඨාශ 16 න් 12 කම මෙම රෝගය ව්‍යාප්ත වී තිබීම විශේෂත්වයක්. මේ වනවිට පොල් ගස් කපා ඉවත් කළ  පුද්ගලයන්ට රුපියල් මිලියන 550 කට අධික මුදලක් දිරිදීමනාවක් වශයෙන් ගෙවා තිබෙනවා.",
       "URL": "https://www.hirunews.lk/business/113584/දකුණේ-පොල්-ගස්-276-000-ක්-කපලා",
       "Category": "Business",
       "Parent URL": "https://www.hirunews.lk/business/all-news.php?pageID=232"
}