{
       "Source": "hirunews",
       "Timestamp": "Friday, 20 September 2013 - 13:34",
       "Headline": "කොටස් වෙළඳපොල පිබිදීමක්.",
       "News Content": "ඩොලර් මිලියන 85 ක දැවැන්ත ඇමෙරිකානු භාණ්ඩාගාර බැඳුම්කර නිකුතුව අත්හිටුවීම හේතුවෙන් ලොව පුරා නැගී එන වෙළඳපොලවල වර්ධනයක් දැන් වාර්තා වනවා. මේ නිසා, ඊයේ (19) දිනයේදී ඉන්දියාවේ - මුම්බායි, ඉන්දුනීසියාවේ - ජාකර්තා, තායිලන්තයේ - බැංකොක් සහ පිලිපීනයේ - මැනිලා, ජපානයේ - ටෝකියෝ මූල්‍ය වෙළඳපොලවල කැපී පෙනෙන වර්ධනයක් දක්නට ලැබුණා. කොළඹ කොටස් වෙළඳපොලට ද මෙම තත්ත්වය බලපා ඇති අතර අද දහවල් 12 වන විට සමස්ත දර්ශකය ඒකක 83 කින් ද, එස් ඇන්ඞ් පී ශ්‍රී ලංකා ටුවෙන්ටි දර්ශකය ඒකක 60 කින් ද ඉහළ ගියා. ඒ වනවිට පිරිවැටුම රුපියල් මිලියන 667 ක් දක්වා වර්ධනය වීම ද කැපී පෙනෙන කරුණක්.",
       "URL": "https://www.hirunews.lk/business/67629/කොටස්-වෙළඳපොල-පිබිදීමක්",
       "Category": "Business",
       "Parent URL": "https://www.hirunews.lk/business/all-news.php?pageID=278"
}