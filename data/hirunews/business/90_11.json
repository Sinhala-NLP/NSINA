{
       "Source": "hirunews",
       "Timestamp": "Saturday, 23 March 2019 - 13:20",
       "Headline": "චීන ණය ගිවිසුමට අත්සන් තබයි",
       "News Content": "මධ්‍යම අධිවේගී මාර්ගයේ ඉදිකිරීම් සඳහා ඇමරිකානු ඩොලර් මිලියන 989ක සහනදායී ණය මුදලක් චීනයෙන් ලබා ගැනීම සඳහා මුදල් අමාත්‍යාංශය ඊයේ (22) ගිවිසුමකට එළඹුණා.\nචීනයේ අපනයන - ආනයන බැංකුව හෙවත් එක්සිම් බැංකුව මෙම ණය මුදල ලබාදෙන අතර එය එක්සිම් බැංකුව ශ්‍රී ලංකාව සඳහා අනුමත කළ විශාලතම ණය මුදලයි.\nමධ්‍යම අධිවේගයේ කඩවත සිට මීරිගම දක්වා පළමු අදියරේ කොන්ත්‍රාත් මුදලින් සියයට 85ක් ආවරණය කරනු ඇති.\nඒ සඳහා වැය වනු ඇතැයි ඇස්තමේන්තු කර ඇති මුළු මුදල ඩොලර් මිලියන 1164ක්.\nමධ්‍යම අධිවේගී මාර්ග සම්පූර්ණ ව්‍යාපෘතිය තුළින් කොළඹ, මහනුවර සහ කුරුණෑගල නගර සමඟ යා කෙරෙනවා.\nඑමගින් මහනුවර සිට කඩවත හරහා හම්බන්තොට දක්වා අඛණ්ඩ අධිවේගී මාර්ග පහසුකම් සැලසෙනු ඇති.\nණය මුදල සඳහා වන ගිවිසුමට භාණ්ඩාගාර ලේකම් ආර්.එච්.එස්. සමරතුංග සහ ශ්‍රී ලංකාවේ චීන තානාපති චෙන් ෂෙයුවාන් ඊයේ (22) කොළඹදී අත්සන් තැබූ බව මුදල් අමාත්‍යාංශය සඳහන් කළා.",
       "URL": "https://www.hirunews.lk/business/212999/චීන-ණය-ගිවිසුමට-අත්සන්-තබයි",
       "Category": "Business",
       "Parent URL": "https://www.hirunews.lk/business/all-news.php?pageID=90"
}