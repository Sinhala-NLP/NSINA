{
       "Source": "hirunews",
       "Timestamp": "Tuesday, 23 January 2018 - 8:39",
       "Headline": "Update - ශ්‍රී ලංකා - සිංගප්පූරු නිදහස් වෙළඳ ගිවිසුමට අත්සන් තබයි",
       "News Content": "ශ්‍රී ලංකාව සහ සිංගප්පුරුව අතර නිදහස් වෙළඳ ගිවිසුමට අද (23) පෙරවරුවේ අත්සන් තැබුණා.\nඒ, දිවයිනට පැමිණ සිටින සිංගප්පූරු අග්‍රාමාත්‍ය ලී  සෙයින් ලූන් සහ ජනාධිපති මෛත්‍රීපාල සිරිසේනගේ සහභාගීත්වයෙන්.\nදෙරට අතර භාණ්ඩ හා සේවා හුවමාරුව, නිදහස් වෙළඳ හා ආයෝජන කටයුතු මෙන්ම පොදු ප්‍රසම්පාදන කටයුතු මෙම ද්වි පාර්ශවික ගිවිසුමට ඇතුළත්.\nUpdate :- Tuesday, January 23, 2018 12.58 pm\n---------------------------------------------------------------\nශ්‍රී ලංකාව සහ සිංගප්පුරුව අතර නිදහස් වෙළඳ ගිවිසුමට අද (23) අත්සන් තැබෙනවා.\nඒ, ඊයේ (22) දිවයිනට පැමිණි සිංගප්පූරු අග්‍රාමාත්‍ය ලී සෙයින් ලූන් ගේ සහභාගීත්වයෙන්.\nනිදහස් වෙළද ගිවිසුමට පසුගිය සතියේ අමාත්‍ය මණ්ඩල අනුමැතිය හිමි වුණා.\nදෙරට අතර භාණ්ඩ හා සේවා හුවමාරුව, නිදහස් වෙළඳ හා ආයෝජන කටයුතු මෙන්ම පොදු ප්‍රසම්පාදන කටයුතු මෙම ද්වි පාර්ශවික ගිවිසුමට ඇතුළත්.\nසිංගප්පූරු - ශ්‍රී ලංකා නිදහස් වෙළඳ ගිවිසුම තුළින් සිංගප්පූරු ආයෝජකයන් මෙරට ආයෝජන කටයුතු සඳහා වැඩි වශයෙන් ආකර්ශනය වනු ඇතැයි අපේක්ෂිතයි.",
       "URL": "https://www.hirunews.lk/business/181774/update-ශ්‍රී-ලංකා-සිංගප්පූරු-නිදහස්-වෙළඳ-ගිවිසුමට-අත්සන්-තබයි",
       "Category": "Business",
       "Parent URL": "https://www.hirunews.lk/business/all-news.php?pageID=136"
}