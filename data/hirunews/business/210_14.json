{
       "Source": "hirunews",
       "Timestamp": "Tuesday, 12 January 2016 - 8:07",
       "Headline": "කොටස් වෙළඳපළ පහළට",
       "News Content": "කොළඹ කොටස් වෙළඳපළේ මිල දර්ශක ඊයේ අඛණ්ඩ 6 වන දිනටත් පහත වැටුණා.\nසමස්ත දර්ශකය ඒකක 75කින් පහත වැටී දිනය අවසන දී 6650ක් ලෙස සටහන් වූ අතර, එය 2014 වසරේ ජුලි 9 වැනිදායින් පසු වාර්තා වූ අවම අගයයි.\nඑමෙන්ම ඊයේ දිනය තුළ සමස්ත දර්ශකය සියයට 1යි 4කින් පමණ පහත වැටීම, පසුගිය වසරේ අගෝස්තු 25 වැනිදායින් පසු වාර්තා වූ වැඩිම එක්දින අවගමනය ලෙස සැලකිය හැකියි.\nදේශීය සහ ගෝලීය ප්‍රවනතා හේතුවෙන් ප්‍රධාන පෙළේ සමාගම්වල සහ බැංකු කොටස් මිල පහත වැටීම ඊයේ විශේෂයෙන් දක්නට ලැබුණා.\nඑමෙන්ම අවදානම් රහිත ආයෝජන ලෙස ආයෝජකයන් රජයේ භාණ්ඩාගාර බිල්පත් වෙත යොමුවීම ද කොටස් වෙළදපොළ මිල දර්ශක පහත වැටීමට හේතුවක්.\nකොළඹ කොටස් වෙළදපළේ ඊයේ දිනයේ මුළු පිරිවැටුම රුපියල් මිලියන 991.2ක් වූ අතර, විදේශීය ආයෝජකයන් රුපියල් මිලියන 138 ඉක්මවූ කොටස් අලෙවි කර තිබෙනවා.\nමේ අතර, චීන ආර්ථිකය මන්දගාමී වීම හේතුවෙන් ලොව පුරා මූල්‍ය වෙළදපොළවල ඊයේ වාර්තා වූයේ වසර දෙක හමාරකින් අවම අගයන්.",
       "URL": "https://www.hirunews.lk/business/123839/කොටස්-වෙළඳපළ-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=210"
}