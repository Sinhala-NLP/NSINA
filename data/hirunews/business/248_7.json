{
       "Source": "hirunews",
       "Timestamp": "Thursday, 02 April 2015 - 21:01",
       "Headline": "අවුරුද්දට බෙදන්න ගෙනා පරණ කරවල ටොන් 07ක් අල්ලයි",
       "News Content": "උත්සව සමයේ අලෙවි කිරීමට සූදානම් කර තිබූ පරිභෝජනයට නුසුදුසු කරවල තොගයක් පාරිභෝගික කටයුතු පිළිබඳ අධිකාරිය අද (02) වත්තල ප්‍රදේශයේ ගබඩාවක තිබී සොයාගත්තා. පාරිභෝගික කටයුතු පිළිබඳ අධිකාරියේ ගම්පහ දිස්ත්‍රික් ජ්‍යෙෂ්ඨ විමර්ෂණ නිලධාරී රංජිත් වීරවර්ධන හිරු ප්‍රවෘත්ති අංශයට සඳහන් කළේ කරවල ටොන් 07 ක ප්‍රමාණයක් මෙම ගබඩාවේ තිබී සොයාගත් අතර, එහි වටිනාකම රුපියල් ලක්ෂ 20 කට ආසන්න බවයි. පිටකොටුවේ තොග වෙළඳ ව්‍යාපාරිකයෙකු මෙම ගබඩාව පවත්වාගෙන යන මෙම ගබඩාවෙන් කිලෝ දහසකට ආසන්න ප්‍රමාණයක් අද දිනයේ පිටකොටුවට බෙදාහැරීමට කටයුතු කර ඇති බවටද මෙහිදී අනාවරණය වී තිබෙනවා.",
       "URL": "https://www.hirunews.lk/business/106787/අවුරුද්දට-බෙදන්න-ගෙනා-පරණ-කරවල-ටොන්-07ක්-අල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=248"
}