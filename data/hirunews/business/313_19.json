{
       "Source": "hirunews",
       "Timestamp": "Monday, 21 January 2013 - 19:11",
       "Headline": "එළවළු මිලේ සුළු අඩුවක්.",
       "News Content": "පසුගිය සතියේ එළවළු මිල ගණන් සියයට 300කින් පමණ ඉහළ ගිය ද අද වන විට එහි මිල සියයට 40කින් පමණ පහත වැටීමක් දක්නට ලැබෙනවා. එහෙත් මේ වන විටත් වෙළෙදපොළේ එළවළු මිල ගණන් පවතින්නේ සාමාන්‍ය ජනතාවට දරා ගත නොහැකි තත්ත්වයකයි. දිවයිනේ වැඩිම එළවළු ගනුදෙනු සිදුවන දඹුල්ල ආර්ථික මධ්‍යස්ථානයේ දෛනිකව සිදුවන එළවළු අලෙවිය ආසන්න වශයෙන් ටොන් 2500ක්. මිල ඉහළ යාමත් සමග මෙහි එළවළු අලෙවිය ටොන් 500 දක්වා පහත බැස තිබුණත් අද වන විට එහි සුළු වර්ධනයක් පෙන්නුම් කළ බවයි වෙළෙදපොළ දත්ත සඳහන් කළේ. වම්බටු කිලෝවක තොග මිල රුපියල් 110ත්  140ත් අතර සටහන් වුණා. මාළු මිරිස් රුපියල් 110ත්, 180ත් , බෝංචි 180ත්, 200ත් අතර මිලක පැවැති බවයි වෙළෙදපොළ ආරංචි මාර්ග ප්‍රකාශ කළේ.\nකෙසේ වෙතත් වර්තමානයේ වෙළදපොළේ එළවළු මිල ගණන් ඉහළ යාම පිළිබදව විවිධ අදහස් පළ වනවා. කුරුණෑගල අද (21) පැවැති උත්සවයකට එක්වූ වෙළද හා පාරිභෝගික කටයුතු අමාත්‍ය ජොන්ස්ටන් ප්‍රනාන්දු අදහස් දක්වමින් කියා සිටියේ මෙලෙස මිල අසාමාන්‍ය ලෙස ඉහළ යාම තාවකාලික තත්ත්වයක් බවයි.\n[MP3]s51853_1[/MP3]\nඅනුරාධපුර, තඹුත්තේගම ආර්ථික මධ්‍යස්ථානය වෙත පැමිණි එක්සත් ජාතික පක්ෂ පාර්ලිමේන්තු මන්ත්‍රී පී. හැරිසන් ද එළවළු මිල පිළිබදව මෙලෙස අදහස් පළ කළා.\n[MP3]s51853_2[/MP3]\nකෙසේ වෙතත් කොළඹ අද (21) පැවැති තවත් මාධ්‍ය හමුවකදී ගොවිජන සේවා නියෝජ්‍ය අමාත්‍ය එස්.එම්. චන්ද්‍රසේන එළවළු මිල පිළිබදව විපක්ෂය එල්ල කරන චෝදනාවලට පිළිතුරු ලබා දුන්නා.\n[MP3]s51853_3[/MP3]",
       "URL": "https://www.hirunews.lk/business/51853/එළවළු-මිලේ-සුළු-අඩුවක්",
       "Category": "Business",
       "Parent URL": "https://www.hirunews.lk/business/all-news.php?pageID=313"
}