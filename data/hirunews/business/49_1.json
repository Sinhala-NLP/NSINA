{
       "Source": "hirunews",
       "Timestamp": "Wednesday, 08 April 2020 - 7:44",
       "Headline": "මෙරට කළු තේ ලොව පුරා ප්‍රචලිත කිරීමට නව වැඩසටහනක්",
       "News Content": "ප්‍රතිශක්තිකරණය ඉහළ නංවන සංඝටක අඩංගු මෙරට කළු තේ ලොව පුරා ප්‍රචලිත කිරීමේ වැඩසටහනක් ශ්‍රී ලංකා තේ මණ්ඩලය දැන් ආරම්භ කර තිබෙනවා.\nසමාජ මාධ්‍ය, සඟරා, විදේශ රටවල පිහිටි ශ්‍රී ලංකා තානාපති කාර්යාල උපයෝගී කරගනිමින් මෙය ක්‍රියාවට නංවා ඇති බවයි තේ මණ්ඩලයේ සභාපති ජයම්පති මොල්ලිගොඩ සඳහන් කළේ.\nකොවිඩ් - 19 වසංගතය ලොව පුරා පැතිර යන මෙම අවස්ථාවේ මෙරට අනෙකුත් අපනයනවලට සාපේක්ෂව තේ සඳහා වන ඉල්ලූම ඉහළ ගොස් ඇති බවද ඔහු කියා සිටියා.\nවිශේෂයෙන් ලෝක වෙළඳපොලට වැඩි වශයෙන් තේ සපයනු ලබන ඉන්දියාව, කෙන්යාව වැනි රටවල සැපයුම බිඳවැටීමද ඊට හේතුවී ඇති බවයි තේ මණ්ඩලයේ සභාපති ජයම්පති මොල්ලිගොඩ පෙන්වා දුන්නේ.",
       "URL": "https://www.hirunews.lk/business/238160/මෙරට-කළු-තේ-ලොව-පුරා-ප්‍රචලිත-කිරීමට-නව-වැඩසටහනක්",
       "Category": "Business",
       "Parent URL": "https://www.hirunews.lk/business/all-news.php?pageID=49"
}