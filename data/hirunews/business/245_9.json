{
       "Source": "hirunews",
       "Timestamp": "Monday, 20 April 2015 - 9:57",
       "Headline": "දේශීය කිරි නිෂ්පාදනය ඉහළ නැංවීමට පියවර",
       "News Content": "දේශීය කිරි නිෂ්පාදනය ඉහළ නැංවීම සඳහා ඉන්දීය රජය සමග ඒකාබද්ධ ව්‍යාපෘතියක් ආරම්භ කිරීමට පශු සම්පත් අමාත්‍යාංශය සූදානම් වනවා. ඒ යටතේ කුඩා ගොවිපලවල් පවත්වාගෙන යන ව්‍යවසායකයින් වෙත මූල්‍ය සහ තාක්ෂණික උපදෙස් ලබාදීම සිදුකරනු ඇති. එමෙන්ම තෝරාගත් ව්‍යවසායකයින් හට ඉන්දියාවේ ප්‍රමුඛ පෙලේ ගොවිපලවල්වල පුහුණුව ලබාදීමටද බලාපොරොත්තු වනවා. 2015 වසර අවසාන වනවිට කුඩා ගොවිපලවලින් වැඩි කිරි නිෂ්පාදනයක් ලබාගැනීම අරමුණ වන බවයි පශු සම්පත් අමාත්‍යාංශය වැඩිදුරටත් පවසන්නේ.",
       "URL": "https://www.hirunews.lk/business/107922/දේශීය-කිරි-නිෂ්පාදනය-ඉහළ-නැංවීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=245"
}