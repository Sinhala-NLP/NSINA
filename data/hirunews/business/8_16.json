{
       "Source": "hirunews",
       "Timestamp": "Saturday, 30 October 2021 - 13:56",
       "Headline": "අපනයන ආදායම රුපියල් කිරීමට නව රෙගුලාසි",
       "News Content": "අපනයනකරුවන් විසින් උපයනු ලබන විදේශ විනිමය රුපියල් බවට පරිවර්තනය කිරීම සම්බන්ධයෙන් නව නීති මාලාවක් මහ බැංකුව විසින් නිකුත් කර තිබෙනවා.\nඒ අනුව ගෙවීම්වලින් අනතුරුව අපනයන ආදායමෙන් ඉතිරි වූ ශේෂය එළඹෙන මාසයේ හත්වන දිනට පෙර රුපියල් බවට පරිවර්තනය කළ යුතු බවයි මහ බැංකුව දැනුම්දී ඇත්තේ.\nමෙහිදී අපනයනකරුවන්ගේ අවසර ලත් ගෙවීම්වලට ජංගම ගණුදෙනු සඳහා වන ප්‍රතිමුඛ ප්‍රේෂණ සහ විදේශ මුදල් නෝට්ටු ආපසු ලබාගැනීම සඳහා වන ගෙවීම්ද ද ඇතුළත්.\nවිදේශ ව්‍යවහාර ණය මුදල් ආපසු ගෙවීමේ වියදම් සහ ණය වාරික, මසක වගකීම් ඇතුළත් භාණ්ඩ මිලදී ගැනීම සඳහා සේවා ලබාගැනීම මෙන්ම ශ්‍රී ලංකා සංවර්ධන බැඳුම්කරවල ආයෝජනය සඳහා අපනයන ආදායමෙන් සියයට 10 ක් දක්වා කරන ගෙවීම්ද ඊට ඇතුළත් වනවා.\nමෙම නව රෙගුලාසි සම්බන්ධයෙන් ශ්‍රී ලංකා මහ බැංකුව අතිවිශේෂ ගැසට් පත්‍රයක්ද නිකුත් කරනු ලැබුවා.",
       "URL": "https://www.hirunews.lk/business/286499/අපනයන-ආදායම-රුපියල්-කිරීමට-නව-රෙගුලාසි",
       "Category": "Business",
       "Parent URL": "https://www.hirunews.lk/business/all-news.php?pageID=8"
}