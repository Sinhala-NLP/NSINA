{
       "Source": "hirunews",
       "Timestamp": "Tuesday, 23 April 2013 - 13:35",
       "Headline": "විගමනික ශ්‍රමික ආදායම 16%කින් ඉහළට.",
       "News Content": "පසුගිය 2012 වසරේ විදේශගත ශ්‍රී ලාංකිකයන්ගෙන් මෙරටට ලැබුණු ආදායම සියයට 16කින් වර්ධනය වී තිබෙනවා. පසුගිය වසරේ දී විදේශගත ශ්‍රී ලාංකිකයන් ඇමරිකානු ඩොලර් මිලියන 5985ක් මෙරටට එවූ අතර, 2011 වසරේ එලෙස එවනු ලැබූ මුදල ඩොලර් මිලියන 5145ක්. දැනට මිලියන එකයි දශම හයක් ශ්‍රී ලාංකිකයන් විදේශයන්හි සේවය කරන අතර මේ වසරේ පළමු මාස 3 තුළ එලෙස විදේශගත වූ සංඛ්‍යාව 60,000කට අධිකයි. 2012 වසරේ දී ශ්‍රී ලාංකිකයන් දෙලක්ෂ 80,000ක් පමණ විදේශ රැකියා සඳහා ගොස් තිබෙනවා. එහිදී වැඩිම වර්ධනයක් පෙන්නුම් කර ඇත්තේ ගෘහ සේවිකා අංශයෙන්.",
       "URL": "https://www.hirunews.lk/business/57674/විගමනික-ශ්‍රමික-ආදායම-16කින්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=300"
}