{
       "Source": "hirunews",
       "Timestamp": "Wednesday, 17 February 2021 - 19:38",
       "Headline": "ශ්‍රී ලංකාවේ විශේෂ අවශ්‍යතා ඇති පුද්ගලයින්ගේ ජීවිත බලගන්වන්නට පිට්සා හට්, ChildFund සහ සමාජ සේවා දෙපාර්තමේන්තුව අත්වැල් බැඳගනී (ඡායාරූප)",
       "News Content": "දැනට ශ්‍රී ලංකාවේ, පිට්සා හට් සහ ටාකෝ බෙල් අවන්හල් සඳහා වරලත් එකම සමාගම වන ගැමා පිට්සාක්‍රාෆ්ට් ලංකා (පුද්) ආයතනය, ආබාධිත පුද්ගලයින්ගේ ආර්ථික හැකියාව යහපත් කිරීම උදෙසා, විශේෂයෙන් ම ආබාධිත ගැහැණු දරුවන්ට ආරක්ෂිත සහ හිතකර පරිසරයක, ගුණාත්මක රැකියාගත වෘත්තීය පුහුණු වැඩසටහන් ලබාදීමේ සද්කාර්යය වෙනුවෙන් ක්‍යසකාත්‍මබා ශ්‍රී ලංකා සහ සමාජ සේවා දෙපාර්තමේන්තුව සමඟ අත්වැල් බැඳගනී. මෙම අවබෝධාත්මක බැඳීමේ ප්‍රතිඵලයක් ලෙස 2021 පෙබරවාරි 11 වන දින අමුණුකුඹුුර හි වෘත්තීය පුහුණු මධ්‍යස්ථානයේ කාර්මික ආහාර තාක්ෂණ ඒකකයක් ආරම්භ කළේය. එපමණක් නොව ආබාධිත ගැහැණු දරුවන් වෙනුවෙන් සියලූ පහසුකම් සහිතව නවීකරණය කළ නවාතැන් පහසුකම් සපයා ඇත.\nපිට්සා හට් International හි සමාජ අරමුණ ලෙස සැලකෙන An Equal Slice For Everyone (සැමට එක ලෙසින්) යන සංකල්පය යටතේ මෙම දැවැන්ත ව්‍යාපෘතිය ක්‍රියාත්මක වේ. සැමට සම අවස්ථාවන් සහ සමගිය ඇති කිරීම උදෙසා විශිෂ්ටත්වයෙන් යුතු සන්නාමයක් ලෙස පිට්සා හට් සෑම විටම පෙරමුණ ගෙන කටයුතු කරයි. දේශීයව දියත් කෙරෙන නමුත් ගෝලීය බැඳීමක් ඇති සන්නාමයක විශේෂත්වය එයයි. පාරිභෝගිකයන් සහ සමාජය කෙරෙහි පැහැදිලි අවධානයක් යොමු කරමින් වගකීමෙන් යුතුව කටයුතු කිරීමට ද ගැමා පිට්සාක්‍රාෆ්ට් ලංකා (පුද්) ආයතනය වගබලා ගනීි. මෙම උදාර සංකල්පයේ ගමනට දායකත්වය දක්වන, ව්‍යාපාරය වෙනුවෙන් කැප වී වැඩ කරන, සන්නාමයේ උන්නතිය වෙනුවෙන් අනුග්‍රහය දක්වන පාරිභෝගිකයින් සහ එහි සාර්ථකත්වය ප්‍රාර්ථනා කරන ප්‍රජාවන්, රැකබලා ගැනීම වෙත පිට්සා හට් හි අවධානය හොඳින්ම යොමු වී තිබෙනවා. ආහාර හා පාන වර්ග අළෙවිකරණයේ පමණක් නියැළෙන සන්නාමයකට එහා ගිය පුළුල් දැක්මක් නිර්මාණය කෙරෙන මෙම ව්‍යාපෘතිය, එකමුතුකමේ අගය හොඳින් කියාපායි.\nමෙම සාමූහික දැක්ම වෙනුවෙන් දායක වීම සඳහා, ChildFund ශ්‍රී ලංකා විසින් ආබාධිත ගැහැණු ළමයින් බඳවා ගැනීම සඳහා කාන්තා හිතකාමී අවකාශයක් ස්ථාපිත කර ඇති අතර පුහුණුව හා ඉගැන්වීමේ ක්‍රමවේදයන් ගේ ගුණාත්මකභාවය සඳහා පුළුල් වටපිටාවක් නිර්මාණය කර ඇත. ආබාධිත පුද්ගලයන්ගෙන් (Persons with Disability) සැදුම්ලත් ප්‍රජාවන් ජාතික සංවර්ධනයේ ක්‍රියාකාරී පාර්ශවකරුවන් බවට පත් කිරීමට සමාජ සේවා දෙපාර්තමේන්තුව අදහස් කරන අතර එමඟින් ඔවුන්ගේ උපරිම හැකියාවන්ට දොරගුළු විවර වේ.\nශ්‍රී ලංකාවේ පිට්සා හට්, වෘත්තීය පුහුණු මධ්‍යස්ථානයේ නවීන උපකරණවලින් සමන්විත, අති නවීන මුළුතැන්ගෙයක් සහිත කාර්මික ආහාර තාක්ෂණ ඒකකයක් පිහිටුවනු ලැබුවේ, මෙම පුද්ගලයින්ට ආහාර හා පාන සැකසීමත් (food and beverage) සනීපාරක්ෂාව සහ ආහාර සුරක්ෂිතතා ප්‍රමිතීන්ගේ (hygiene & food safety standards)  සිට ඉංග්‍රීසි භාෂා ප්‍රවීණතාවය දක්වා වූ පුළුල් විෂය මාලාවක් ලබාදීමේ මූලික අරමුණ ඇතිවයි. මෙම අවස්ථාව ලබාගන්නා පුද්ගලයන්ට වසර 2 ක අධ්‍යාපනයක් හිමි වන අතර පිට්සා හට් හි පුහුණුකරුවන් සහ කාර්ය මණ්ඩලයේ නායකත්වය සහ මඟ පෙන්වීම යටතේ ඔවුන්ට හොඳම දැනුම ලැබෙනු ඇත. මෙම ආහාර තාක්ෂණ ඒකකයේ වසර 2 ක පාඨමාලාව සාර්ථකව නිම කිරීමෙන් පසු ඔවුන්ව පිට්සා හට් දාමය තුළ හෝ මෙරට සමාජ වගකීම් සහිත වෙනත් ආයතන සමඟ සේවයේ යොදවනු ඇත. දැනටමත් ඒ වෙනුවෙන් එම සමාගම් සමඟ සාකච්ඡා ආරම්භ කර ඇත.\nගැමා පිට්සාක්‍රාෆ්ට් ලංකා (පුද්) ආයතනයේ කළමනාකාර අධ්‍යක්ෂ අමර් රාජ් සිං මහතා මෙසේ තම අදහස් දැක්වීය, ”සමාජීය පිළිගැනීම හා ආර්ථිකව ශක්තිමත්වීම එකට අත්වැල් බැඳගත් කාරණා දෙකක්. ශ්‍රී ලංකාව පුරා පවතින ව්‍යාපාරයන්ට, රජය සහ රාජ්‍ය නොවන සංවිධාන විසින් දරනු ලබන ආයෝජනයන් සහ උත්සාහයන්, සමාජයේ කොන්වීමට ලක් වූ ආබාධිත පුද්ගලයින්ගේ ආර්ථිකය නඟා සිටුවීම සඳහා රට තුළ සේවා නියුක්තිය ඇති කිරීමටත්, ඔවුන්ගේ ජීවිතවලට වටිනාකමක් එකතු කිරීමටත් ඉතා වැදගත් වේ. An Equal Slice For Everyone (සැමට එක ලෙසින්* යනු ඉලක්කගත කුසලතා සංවර්ධනය සහ අවබෝධය තුළින් අවස්ථාවන් ඇති කිරීමේ සංකේතයකි. රට පුරා සිදුකිරීමට නියමිත මෙම දැවැන්ත ප්‍රයත්නයේ හවුල්කරුවන් වීමට ලැබීම පිළිබඳව ගැමා පිට්සාක්‍රාෆ්ට් ලංකා හි අපිට ඇත්තේ මහත් සතුටකි. ආහාර නිශ්පාදන ක්ෂේත්‍රයේ නියැළී සිටින බොහොමයකගෙන් සහ අපගේම සහෘද සේවකයින්ගෙන් අපට ලැබී ඇති ධනාත්මක ප්‍රතිචාරය අපව ඉතා දිරිගන්වන සුළුයි. මෙම වැඩසටහන ශ්‍රී ලංකාව පුරා ව්‍යාප්ත කිරීමට අපි බලාපොරොත්තු වෙමු.”\nChildFund ඉන්දියා සහ ශ්‍රී ලංකා ආයතනයන්ගේ් අධ්‍යක්ෂ නීලම් මහිජානි මහත්මිය මෙසේ ප්‍රකාශ කළාය. ”රාජ්‍ය අංශය වගේම පෞද්ගලික අංශයත් සමඟ අපගේ සහයෝගීතාව යොදාගනිමින් මෙවැනි සුවිශේෂී ව්‍යාපෘතියක් එළිදැක්වීමට හැකිවීම අපට මහත් සතුටක්. මෙම එකමුතුව සමඟින් ආබාධ සහිත තරුණ ප්‍රජාවට දියුණු වීමේ අවස්ථා ලබාදීම වෙනුවෙන් අවශ්‍ය සම්පත් හා කුසලතා පිරිනැමීම වඩාත් හොඳින් සිදුවෙනවා. පළමු අදියර යටතේ අපි ආබාධ සහිත තරුණියන් 30 දෙනෙකු තෝරාගෙන ඔවුන්ට වෘත්තීය පුහුණුව ලබාදීමෙන් අනතුරුව, ඔවුහු මෙම නවතම පිට්සා සැකසීමේ ක්‍රියාවලියට සම්බන්ධ වීමට නියමිතයි. ඉන් අනතුරුව වාර්ෂිකව ආබාධ සහිත තරුණ කාන්තාවන් 20-30 අතර ප්‍රමාණයක් මෙම පාඨමාලාවට සම්බන්ධ කරගනු ඇත. නවීකරණය කරන ලද ගොඩනැගිලි, නවාතැන් පහසුකම් හා සනීපාරක්ෂක පහසුකම් මෙන්ම, ChildFund ශ්‍රී ලංකා වෙතින් හිමිවන මෘදු කුසලතා පුහුණුව තුළින් ශ්‍රී ලංකාවේ ආබාධ සහිත තරුණ තරුණියන්ට රැකියා ලබාගැනීමට පැවති බාධාවන් දුරු කර, ඔවුන්ගේ ජීවන තත්ත්වය නඟා සිටුවීමත් මෙම ව්‍යාපෘතියේ ඉලක්කයක්. මෙම කර්තව්‍යය වෙනුවෙන් අප හා අත්වැල් බැඳගත් ගැමා පිට්සාක්‍රාෆ්ට් ලංකා (පුද්ගලික* ආයතනය සහ සමාජ සේවා දෙපාර්තමේන්තුව වෙත ChildFund ශ්‍රී ලංකා ආයතනය සිය කෘතවේදීත්වය පිරිනමනවා. එම සහයෝගීතාව හේතුවෙන් මෙම තරුණ පිරිසට, අභියෝග ජයගනිමින් කුසලතා වර්ධනය කරගැනීමට වගේම ඔවුන්ගේ පවුල්වල හා ප්‍රජාව අතර ද නව වෙනසක් නිර්මාණය සමඟ යහපත් හෙට දවසක් උදා කරගැනීමේ අවස්ථාව උදා වෙනවා.”\nඅමුණුුුකුඹුර හි වෘත්තීය පුහුණු මධ්‍යස්ථානයේ ආහාර තාක්ෂණ ඒකකයේ ආරම්භය මෙවැනි බොහෝ අවස්ථාවන් ඇති කිරීමේ පළමු පියවරයි. මෙම සාඩම්බර ගමනේ කොටස්කරුවකු වූ ගැමා පිට්සාක්‍රාෆ්ට් ලංකා (පුද්) ආයතනය නුදුරු අනාගතයේ දී ශ්‍රී ලංකාව පුරා විශේෂ අවශ්‍යතා ඇති පුද්ගලයින් සඳහා තවත් මධ්‍යස්ථාන විවෘත කිරීමට සැලසුම් කර ඇති අතර එමඟින් මෙම ප්‍රජාවට නිශ්චිත ජයග්‍රහණයක්, ආඩම්බරයක් සහ බාහිර සමාජය සමඟ මුහුවීමේ අවස්ථාව ලබා දෙනු ඇත.\n”විශේෂ අවශ්‍යතා ඇති පුද්ගලයින්ට, වැඩි රැකියා අවස්ථාවන් හිමි කිරීමේ මෙම ව්‍යාපෘතියට, පිට්සා හට් හි  “An Equal Slice For Everyone” (සැමට එක ලෙසින්), යන සමාජ අරමුණු තේමාව වඩාත් හොඳින් ගැලපෙන නිසාම මෙම ව්‍යාපෘතියට අපගේ දායකත්වය දැක්වීමට අපි තීරණය කළා. විශේෂ අවශ්‍යතා ඇති පුද්ගලයන් තුළ ධනාත්මක වෙනසක් ඇති කිරීම සඳහා, අප නිවැරදි දිශාවට තබා ඇති දැවැන්ත පියවරක් ලෙස මෙම ක්‍රියාමාර්ගය හඳුන්වා දෙන්න පුළුවන්. මේ වනවිටත් ඔවුන් මුහුණ පා තිබෙන, බාහිර සමාජය සමඟ ඇති දුරස්ථබවට පිළියමක් ලෙස ද මේ පියවර හැඳින්විය හැකියි. එබැවින් වෘත්තීය පුහුණු මධ්‍යස්ථානයේ ආහාර තාක්ෂණ ඒකකය පිහිටුවීම තුළින්, මෙම සිසුන්ට ඔවුන්ගේ ජීවිතයේ අමතක නොවන ගමනක් ආරම්භ කිරීමට අවශ්‍ය වටපිටාව සකස් කෙරෙනු ඇත. සැමට සම අයිතීන් උදා කිරීමේ අදහස ඇති අනෙකුත් සංවිධාන සහ ආයතනවලටත් මෙම සද්කාර්යයට ඉදිරියේ දී දායක විය හැකියි. මෙම ව්‍යාපෘතිය ආරම්භ කිරීමට ලැබීම ගැන අපි අතිශයින්ම නිහතමානීව හා අභිමානයෙන් පසුවන අතර ඉදිරියේදී තවදුරටත් මෙම අවස්ථාවන් පුළුල් කිරීමට අපි බලාපොරොත්තු වෙමු.” යැයි ගැමා පිට්සාක්‍රාෆ්ට් ලංකා (පුද්) ආයතනයේ ප්‍රධාන විධායක නිලධාරී යසා නඩරාජා මහතා ප්‍රකාශ කළේය.\n”එක්සත් ජාතීන්ගේ ආබාධිත පුද්ගලයින්ගේ අයිතිවාසිකම් සුරැකීම පිළිබඳ සම්මුතියට අනුව රැකියා සඳහා ඇතුළත් වීමේ අවස්ථාව මූලික මානව අයිතිවාසිකමක් ලෙස හඳුනාගෙන තිබෙනවා. කෙසේ වෙතත්, ශ්‍රී ලංකාවේ තත්ත්වය ගැන බැලූවිට, විවිධ හේතූන් මත ශ්‍රම වෙළඳපොළට සහභාගී වන ආබාධ සහිත පුද්ගලයින්ගේ ප්‍රතිශතය පවතින්නේ අවම මට්ටමකයි. වගකිවයුතු ආයතනික පුරවැසියෙකු වශයෙන්, මේ වනවිට අපගේ අවධානය යොමු වී ඇත්තේ විධිමත් වෘත්තීය අධ්‍යාපනය තුළින් විශේෂ අවශ්‍යතා ඇති පුද්ගලයන් සක්‍රීය කර, සමාජ බලපෑමක් ඇති කිරීම මෙන්ම, ඔවුන් බල ගැන්වීම සහ රැකියාවේ දී තමන් ද අනෙකුත් අය හා සමාන බව දැනෙන, වැඩ කරන පරිසරයක් ඔවුන්ට නිර්මාණය කර දීමටයි. අපගේ උත්සාහය මඟින් ආබාධිත පුද්ගලයින්ගේ ජීවන තත්ත්වය වැඩිදියුණු කිරීම පමණක් නොව, සමානාත්මතාවය, අධිෂ්ඨානශීලීත්වය, අභිමානය ඇති කිරීමත්, විශේෂ අවශ්‍යතා ඇති පුද්ගලයන්් සමාජගත කිරීම, ප්‍රවර්ධනය කිරීම සහ ආරක්ෂා කිරීම ද සිදුවනු ඇතැයි අපි තරයේ විශ්වාස කරමු. මෙසේ මූලාරම්භය ගත් ව්‍යාපෘතියේ ප්‍රගතිය සඳහා දැවැන්ත පියවරක් තැබීමට අප සමඟ සහයෝගයෙන් යුතුව කටයුතු කිරීම පිළිබඳව අපි ChildFund ශ්‍රී ලංකා සහ සමාජ සේවා දෙපාර්තමේන්තුවටත් හදවතින්ම ස්තූතිවන්ත වෙමු. ඒ වගේම ඉදිරියටත් මෙම හවුල්කාරිත්වය අඛණ්ඩව පවත්වාගෙන යාමට අපි උනන්දුවෙන් බලා සිටිමු.” යැයි ගැමා පිට්සාක්‍රාෆ්ට් ලංකා (පුද්) ආයතනයේ මානව සම්පත් අධ්‍යක්ෂක කෞෂාල් මෙන්ඩිස් මහතා පැවසීය.\nසමාජ සේවා දෙපාර්තමේන්තුවේ අධ්‍යක්ෂ චන්දන රණවීර ආරච්චි මහතා මෙසේ ප්‍රකාශ කළේය,\n”ආබාධ සහිත ප්‍රජාව ප්‍රජාවගේ අයිතිවාසිකම් තහවුරු කිරීම මේ වන විට සමාජයේ ප්‍රමුඛ කතාබහට ලක්ව ඇති කරුණකි. මෙම කරුණ පිළිබඳ ජාතික මට්ටමේ ඉදිරියෙන්ම කටයුතු කරනු ලබන සමාජ සේවා දෙපාර්තමේන්තුව විසින් ආබාධ සහිත තරුණ තරුණියන්ට සියලූම පහසුකම් සහිතව වෘත්තීය පුහුණුව ලබාදී ඔවුන්ට රැකියා ඉඩකඩ ලබාදීමට ද කටයුතු කරනු ලබයි. මෙම කාර්යය සඳහා 2020 වසරේ සිට ChildFund ආයතනය හා ගැමා පිට්සාක්‍රාෆ්ට් ලංකා (පුද්* ආයතනය සමාජ සේවා දෙපාර්තමේන්තුව සමඟ අත්වැල් බැඳගෙන කටයුතු කිරීමට ඉදිරිපත් වී සිටීම පැසසිය යුතු කරුණකි. තෝරාගත් විශේෂ අවශ්‍යතා සහිත පුද්ගලයන් සඳහා සමාජ සේවා දෙපාර්තමේන්තුවේ අමුණුකුඹුර වෘත්තීය පුහුණු ආයතනය තුළ ගැමා පිට්සාක්‍රාෆ්ට් ලංකා (පුද්* ආයතනය මගින් ආහාර තාක්ෂණය පිළිබඳ ඉතා විධිමත් පුහුණුවක් ලබාදී පුහුණුව අවසානයේ මෙම අභ්‍යාසලාභීන් එම ආයතනයේම තෘප්තිමත් රැකියාවල නිරත කරවීමට අදාළ කටයුතු 2021.02.11 දින ආරම්භ කරනු ලැබේ. මේ කාර්යය සඳහා සමාජ සේවා දෙපාර්තමේන්තුව සමඟ ඒකාබද්ධව කටයුතු කිරීමට ඉදිරිපත් වූ ChildFund ආයතනයේ හා ගැමා පිට්සාක්‍රාෆ්ට් ලංකා (පුද්) ආයතනයේ කළමනාකාරිත්වය ඇතුළු සියලූම දෙනාට සමාජ සේවා අධ්‍යක්ෂ වශයෙන් මාගේ ස්තුතිය ප්‍රකාශ කර සිටිමි.”",
       "URL": "https://www.hirunews.lk/business/262895/ශ්‍රී-ලංකාවේ-විශේෂ-අවශ්‍යතා-ඇති-පුද්ගලයින්ගේ-ජීවිත-බලගන්වන්නට-පිට්සා-හට්-childfund-සහ-සමාජ-සේවා-දෙපාර්තමේන්තුව-අත්වැල්-බැඳගනී-ඡායාරූප",
       "Category": "Business",
       "Parent URL": "https://www.hirunews.lk/business/all-news.php?pageID=25"
}