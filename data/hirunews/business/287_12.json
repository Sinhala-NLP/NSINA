{
       "Source": "hirunews",
       "Timestamp": "Thursday, 18 July 2013 - 13:05",
       "Headline": "ලංකාව ගැන ආසියානු සංවර්ධන බැංකුව බලාපොරොත්තුවෙන්.",
       "News Content": "මෙරට ආර්ථික වර්ධනයේ අනාගතය පිළිබඳව ආසියානු සංවර්ධන බැංකුව සුභවාදි බලාපොරොත්තු පළ කර තිබෙනවා. එමගින් නිකුත් කළ නවතම වාර්තාවේ දැක්වෙන්නේ 2013 වසර තුළ ශ්‍රී ලංකාව සියයට 6 යි දශම 8 ක ආර්ථික වර්ධනයක් අත්කරගනු ඇති බවයි. 2014 දී එය සියයට 7 යි දශම 2 දක්වා ඉහළ යනු ඇති බවට ද ආසියානු සංවර්ධන බැංකුව අනාවැකි පළ කරනවා. මූල්‍ය තත්ත්වය සමනය වීම, විදුලිබල ජනනය ඉහළයාම සහ දේශීය කර්මාන්ත ක්ෂේත්‍රයේ වර්ධනය තුළින් එවැනි ආර්ථික ප්‍රගතියක් අත් කර ගැනීමට ශ්‍රී ලංකාව සමත්වනු ඇති බවයි ආසියානු සංවර්ධන බැංකුව ප්‍රකාශ කළේ. එහි වාර්තාවට අනුව, දකුණු ආසියානු උප කලාපයේ මේ වසරේ ආර්ථික වර්ධන සාමාන්‍යය සියයට 5 යි දශම 6 ක් ලෙසත්, එහි විශාලතම ආර්ථිකය හිමි ඉන්දියාවේ ආර්ථික වර්ධනය 5 යි දශම 8 ක් ලෙසත්, මධ්‍යස්ථ මට්ටමක පවතිනු ඇති.",
       "URL": "https://www.hirunews.lk/business/63263/ලංකාව-ගැන-ආසියානු-සංවර්ධන-බැංකුව-බලාපොරොත්තුවෙන්",
       "Category": "Business",
       "Parent URL": "https://www.hirunews.lk/business/all-news.php?pageID=287"
}