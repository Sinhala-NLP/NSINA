{
       "Source": "hirunews",
       "Timestamp": "Wednesday, 24 February 2021 - 13:58",
       "Headline": "ඩොලරයේ ඉහළ යෑම ඉන්ධන මිලට බලපාන හැටි",
       "News Content": "ලෝක වෙළෙඳපොළේ බොරතෙල් මිල ඉහළ ගිය ද මේ මොහොතේ මෙරට ඉන්ධන මිල ඉහළ දැමීමේ සූදානමක් නොමැති බව බලශක්ති අමාත්‍ය උදය\nගම්මන්පිල මහතා පවනසවා.\nමේ අතර ආර්ථික විශ්ලේෂකයින් පෙන්වා දෙන්නේ කොවිඩ් මර්දනය හමුවේ ලොව බොහෝ රටවල් යළි සාමාන්‍යකරණයවෙමින් පැවතීම හමුවේ මේ දිනවල ඉන්ධන භාවිතයද ඉහළ ගොස් ඇති බවයි.\nලෝක වෙළදපොලේ බ්‍රෙන්ට් මිල දර්ශකයේ බොරතෙල් බැරලයක මිල ඊයේ සටහන් වූයේ ඩොලර් 65.94ක් ලෙසින්.\nඔපෙක් මිල දර්ශකයේ බොරතෙල් බැරලයක මිල ඩොලර් 61.30ක් ලෙස ඊයේ සටහන් වුණා.‍\nපසුගිය වසරේ මැයි මාසයේ බ්‍රෙන්ට් බොරතෙල් බැරලයක මිල ඩොලර් 24 සීමාවේ පැවති අතර මේ වසර ආරම්භයේ එය ඩොලර් 50 මට්ටම දක්වා ඉහළ ගොස් තිබෙනවා.",
       "URL": "https://www.hirunews.lk/business/263546/ඩොලරයේ-ඉහළ-යෑම-ඉන්ධන-මිලට-බලපාන-හැටි",
       "Category": "Business",
       "Parent URL": "https://www.hirunews.lk/business/all-news.php?pageID=25"
}