{
       "Source": "hirunews",
       "Timestamp": "Sunday, 17 March 2013 - 19:48",
       "Headline": "මත්තලින් සේවාවන් රැසක්.",
       "News Content": "හෙට (18) විවෘත කිරීමට නියමිත මත්තල - රාජපක්ෂ ගුවන්තොටුපල වෙත කටුනායක ජාත්‍යන්තර ගුවන්තොටුපලේ සිට අභ්‍යන්තර ගුවන් සේවාවක් ඇරඹීමට ශ්‍රී ලංකන් ජාතික ගුවන් සේවය සූදානම්. මත්තලට ගොස් නැවත පැමිණීම සඳහා මෙහිදී රුපියල් 4999 ක් අය කෙරෙන අතර, එක් ගමන් වාරයකට අය කෙරෙන්නේ රුපියල් 2999 ක්. ව්‍යාපාරික පන්තියේ ප්‍රවේශපත්‍ර ගාස්තුව නැවත පැමිණීමට රුපියල් 16,200 ක් සහ එක් ගමන්වාරයකට රුපියල් 9500 ක් වනවා. ශ්‍රී ලාංකිකයන්ට අභ්‍යන්තර ගුවන් ගමනක අත්දැකීම ලබාදීම සඳහා මෙම ගාස්තු ක්‍රමය මැයි 31 වැනිදා තෙක් ක්‍රියාත්මක කිරීමටයි ශ්‍රී ලංකා ගුවන් සේවය සැලසුම් කර ඇත්තේ. යාල, කුමන සහ උඩවළවේ අභය භූමිවලට මෙන්ම, මිරිස්සේ තල්මසුන් නැරඹීමේ චාරිකා සඳහා යන දේශීය සංචාරකයන් මෙම වැඩපිළිවෙලේදී ඉලක්ක කර ගැණෙනවා.",
       "URL": "https://www.hirunews.lk/business/55423/මත්තලින්-සේවාවන්-රැසක්",
       "Category": "Business",
       "Parent URL": "https://www.hirunews.lk/business/all-news.php?pageID=305"
}