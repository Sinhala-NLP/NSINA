{
       "Source": "hirunews",
       "Timestamp": "Tuesday, 19 July 2016 - 13:09",
       "Headline": "බ්‍රිතාන්‍ය යුරෝපයෙන් වෙන්වුණත් ආසියාවේ ආර්ථික වර්ධනයක්",
       "News Content": "ලෝක ආර්ථිකයේ අස්ථාවරභාවය සහ බ්‍රිතාන්‍යය යුරෝපා සංගමයෙන් වෙන්වීමේ තීන්දුව හමුවේ වුවද ආසියා - පැසිෆික් කලාපයේ ඉහළ ආර්ථික වර්ධනයක් අපේක්ෂා කළ හැකි බව ආසියානු සංවර්ධන බැංකුව පවසනවා.\n2016 වසර සඳහා සිය සංවර්ධන පෙර දැක්ම ඉදිරිපත් කරමින් ආසියානු සංවර්ධන බැංකුව ප්‍රකාශ කළේ ආසියා - පැසිෆික් කලාපයේ සංවර්ධනය වෙමින් පවතින ආර්ථිකයන් සියයට 5.6ක වර්ධනයක් අත්කර ගනු ඇති බවයි.\n2017 වසර සඳහා වර්ධන ඉලක්කය සියයට 5.7ක් ලෙස එමගින් සදහන් කර ඇත්තේ.\nබ්‍රිතාන්‍ය ජනමත විචාරණයෙන් ආසියාකරයේ සංවර්ධනය වෙමින් පවත්නා රටවල විනිමය සහ කොටස් වෙළඳපොළ කෙරෙහි කෙටි කාලීන බලපෑමක් ඇතිවුවද, දීර්ඝ කාලීනව එය නොසැලකිය යුතු බලපෑමක් බව ආසියානු සංවර්ධන බැංකුවේ ප්‍රධාන ආර්ථික විද්‍යාඥ ෂෑන් ජින් වෙයි ප්‍රකාශ කළා.",
       "URL": "https://www.hirunews.lk/business/138414/බ්‍රිතාන්‍ය-යුරෝපයෙන්-වෙන්වුණත්-ආසියාවේ-ආර්ථික-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=190"
}