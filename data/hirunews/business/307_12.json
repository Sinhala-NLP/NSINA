{
       "Source": "hirunews",
       "Timestamp": "Monday, 04 March 2013 - 19:32",
       "Headline": "ශ්‍රී ලංකාව වෙනුවෙන් සනත්, ජැකලින් චීනයට.",
       "News Content": "ශ්‍රී ලංකාවට විදේශ සංචාරකයින් ගෙන්වා ගැනීම සදහා පසුගිය දා ඉන්දියාවේ බැංගලෝර් නුවර ආරම්භ කළ ප්‍රවර්ධන වැඩසටහන ආසියාවේ අනෙකුත් රටවලත් ක්‍රියාත්මක කිරීමට සංචාරක ප්‍රවර්ධන අධිකාරිය තීරණය කර තිබෙනවා. ඒ අනුව මැයි මස 22 වැනිදා චීනයේ බීජිං සහ ෂැංහැයි නගරවල ද, අප්‍රේල් මස පළමු සතියේ ජපානයේ ටෝකියෝ නුවර ද එම ප්‍රවර්ධන වැඩසටහන් පැවැත්වෙනු ඇති. මෙම ප්‍රවර්ධන වැඩසටහන් සදහා පසුගිය දා ශ්‍රී ලංකාවේ සංචාරක සන්නාම තානාපතිවරයා ලෙස පත්වූ හිටපු ශ්‍රී ලංකා ක්‍රිකට් නායක සනත් ජයසූරිය සහ සුපිරි බොලිවුඞ් නිළි ජැකලින් ෆර්නැන්ඩස් ද සහභාගි වීමට නියමිතයි.",
       "URL": "https://www.hirunews.lk/business/54551/ශ්‍රී-ලංකාව-වෙනුවෙන්-සනත්-ජැකලින්-චීනයට",
       "Category": "Business",
       "Parent URL": "https://www.hirunews.lk/business/all-news.php?pageID=307"
}