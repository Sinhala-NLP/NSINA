{
       "Source": "hirunews",
       "Timestamp": "Saturday, 05 January 2013 - 7:52",
       "Headline": "ශ්‍රී ලංකාව IMF වෙතින් තවත් ණය මුදලක් ඉල්ලයි.",
       "News Content": "ජාත්‍යන්තර මූල්‍ය අරමුදලෙන් තවත් ඩොලර් බිලියනයක ණය මුදලක් ලබා ගැනීම සඳහා සාකච්ඡා ආරම්භ කර ඇති බව මහා භාණ්ඩාගාරයේ ප්‍රධානී ආචාර්ය පී.බී. ජයසුන්දර පවසනවා. ශ්‍රී ලංකාව මීට පෙර ජාත්‍යන්තර මූල්‍ය අරමුදලෙන් ඩොලර් බිලියන 2.6ක ණය මුදලක් ලබා ගත්තා. 2009 වසරේදී ශ්‍රී ලංකාවට එම ණය මුදල අනුමත කෙරුණේ ලෝක මූල්‍ය අරමුදලේ බලපෑම්වලට මුහුණ දීම සඳහායි. කොටස් වශයෙන් ලබාදෙන ලද එම ණය මුදල මීට මාස 6කට පෙර සම්මත වුණා. නව ණය මුදලක් ශ්‍රී ලංකා අපේක්ෂා කරන්නේ උතුරු නැගෙනහිර ඇතුළු යුද්ධයෙන් විනාශ වූ ප්‍රදේශවල යටිතල පහසුකම් සංවර්ධනය කිරීම සදහායි. ඒ සඳහා පොරොන්දු වූ ආධාර මුදල් සියල්ල නොලැබී ඇති බවත් කොළඹ ඊයේ (04) පැවැති මාධ්‍ය හමුවකදී මුදල් අමාත්‍යාංශ ලේකම් ආචාර්ය පී.බී. ජයසුන්දර සඳහන් කළා. ජාත්‍යන්තර මූල්‍ය අරමුදලෙන් ණය අවශ්‍ය වන්නේ මෙරට සංවර්ධන කාර්යන් සඳහා පමණක් බවයි මුදල් අමාත්‍යාංශ ලේකම් ආචාර්ය පී.බී. ජයසුන්දර මෙහිදී කියා සිටියේ.\n[MP3]s50850[/MP3]",
       "URL": "https://www.hirunews.lk/business/50850/ශ්‍රී-ලංකාව-imf-වෙතින්-තවත්-ණය-මුදලක්-ඉල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=316"
}