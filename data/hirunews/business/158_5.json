{
       "Source": "hirunews",
       "Timestamp": "Friday, 12 May 2017 - 7:59",
       "Headline": "සිංගප්පූරුව සමග නිදහස් වෙළද ගිවිසුම ජූලි මාසයට පෙර",
       "News Content": "සිංගප්පූරුව සමග නිදහස් වෙළද ගිවිසුම මේ වසරේ ජුලි මාසයට පෙර අත්සන් තැබීමට හැකිවනු ඇතැයි ජාත්‍යන්තර වෙළදාම පිළිබද අමාත්‍ය මලික් සමරවික්‍රම පවසනවා.\nඑමෙන්ම, චීනය සමග ද මේ වසර නිමවීමට පෙර තවත් නිදහස් වෙළද ගිවිසුමකට එළඹීමට හැකිවනු ඇතැයි ඔහු විශ්වාසය පළ කළා.\nඅමාත්‍යවරයා උපුටා දක්වමින් ශ්‍රී ලංකා ආයෝජන මණ්ඩලය ප්‍රකාශ කළේ සිංගප්පූරුව සමග එක්ව නව නිදහස් වෙළද කලාප මෙරට ඇති කිරීමට අදහස් කරන බවයි.\nඑමගින් මෙරට ආයෝජන කටයුතු තවදුරටත් දිරිගැන්විය හැකි බව අමාත්‍යවරයා ප්‍රකාශ කර තිබෙනවා.",
       "URL": "https://www.hirunews.lk/business/161131/සිංගප්පූරුව-සමග-නිදහස්-වෙළද-ගිවිසුම-ජූලි-මාසයට-පෙර",
       "Category": "Business",
       "Parent URL": "https://www.hirunews.lk/business/all-news.php?pageID=158"
}