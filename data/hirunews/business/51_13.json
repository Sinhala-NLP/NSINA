{
       "Source": "hirunews",
       "Timestamp": "Saturday, 07 March 2020 - 12:51",
       "Headline": "ඉහළ ගිය එළවළු මිල පහළට",
       "News Content": "පසුගිය දිනවල සීග්‍ර ලෙස ඉහළ ගොස් තිබූ එළවළු මිල ගණන් මේ වන විට සැලකිය යුතු අගයකින් පහත වැටී තිබෙනවා.\nකොළඹ මැනිං වෙළඳ සංගමය සඳහන් කළේ කැරට්, බෝංචි, ලීක්ස් වැනි ඉහළ මිල ගණන් යටතේ පැවති එළවළු මිල දැන් මෙලෙස පහත වැටී ඇති බවයි.\nදඹුල්ල ආර්ථික මධ්‍යස්ථානයේ එළවළු මිල ගණන් ද මේ වන විට සීග්‍ර ලෙස පහත බැස තිබෙනවා.\nඑහි බෝංචි කිලෝවක මිල අද රුපියල් 70ත්, 80ත් අතර මිලකින් සටහන්ව තිබූ අතර, කැරට් කිලෝවක් රුපියල් 160ක් ලෙස සටහන් වුණා.\nඑසේම ලීක්ස් කිලෝවක මිල රුපියල් 90ත්, 100ත් අතර මිලක් සටහන් වන බවයි දඹුල්ල ආර්ථික මධ්‍යස්ථානයේ කළමනාකරණ භාරය සඳහන් කළේ.\nමේ අතර, ඉහළ මට්ටමක පැවති එළවළු මිල පහළ යාමට හේතුව පහතරට එළවළු අස්වැන්න සීග්‍ර ලෙස වෙළදපොළට පැමිණීම බව හෙක්ටර් කොබ්බෑකඩුව ගොවි පර්යේෂණ ආයතනයේ ජ්‍යෙෂ්ඨ පර්යේෂණ නිලධාරී, කෘෂි ආර්ථික විශ්ලේෂක දුමින්ද ප්‍රියදර්ශන කියා සිටියා.",
       "URL": "https://www.hirunews.lk/business/235999/ඉහළ-ගිය-එළවළු-මිල-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=51"
}