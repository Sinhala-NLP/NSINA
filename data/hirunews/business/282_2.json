{
       "Source": "hirunews",
       "Timestamp": "Saturday, 24 August 2013 - 19:28",
       "Headline": "කොළඹ නගරයේ සංවර්ධනය කඩිනම් කෙරේ.",
       "News Content": "කොළඹ නගරයේ සංවර්ධනය කටයුතු සිදුකිරීම සඳහා රුපියල් මිලියන 500 ක් වටිනා යන්ත්‍රෝපකරණ තොගයක් ලෝක බැංකු ණය ආධාර යටතේ ආර්ථික සංවර්ධන අමාත්‍යාංශයට ලැබී තිබෙනවා. ඒ අනුව ඉදිරියේදී අදියර කිහිපයක් ඔස්සේ කොළඹ නගරයේ සංවර්ධන කටයුතු වේගවත් කිරීමට සැලසුම් කර ඇති බව සඳහන්. විශේෂයෙන් කොළඹ නගරයේ කාණු පද්ධතිය නවීකරණය කිරීම ඇතුළු සනීපාරක්ෂක පහසුකම් සංවර්ධනය කිරීම කෙරෙහි වැඩි අවධානයක් යොමු කෙරෙනු ඇති. නාගරික සංවර්ධන අධිකාරියේද සහයෝගය ඇතිව මෙම වැඩපිළිවෙල ක්‍රියාත්මක කිරීමට නියමිතයි.",
       "URL": "https://www.hirunews.lk/business/65767/කොළඹ-නගරයේ-සංවර්ධනය-කඩිනම්-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=282"
}