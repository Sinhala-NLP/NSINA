{
       "Source": "hirunews",
       "Timestamp": "Monday, 16 May 2016 - 9:48",
       "Headline": "දරාගත හැකි මිළකට තලවතුගොඩින් සුඛෝපභෝගී ඉඩම් ව්‍යාපෘතියක් බ්ලු මවුන්ටන් හඳුන්වා දෙයි",
       "News Content": "බ්ලු මවුන්ටන් සමුහයේ සාමාජිකයකු වන Blue Mountain Properties (Private) Limited  විසින් සීඝ්‍රයෙන් ජනාකීර්ණ වන මෙන්ම ජන ජීවිතයට අවශ්‍ය පහසුකම් රැසකින් සමන්විත තලවතුගොඩ ප්‍රදේශයේ ආරම්භ කල මෙම ව්‍යාපෘතිය නම් කර ඇත්තේ දක්ෂිණ මාවත නමින්.\nබ්ලු මවුන්ටන් පෞද්ගලික සමාගම මේවන විටත් නිවාස ඉදි කිරීම් සංකල්ප රැසක් හඳුන්වාදී ඇති අතර එය දේපළ වෙළඳාම් ක්ෂේත්‍රයේ පෙරළියක් ඇති කිරීමට ද සමත්වී තිබෙනවා.\nමෙම ව්‍යාපෘතිය තුලින් ප්‍රතිලාභ ලබා ගන්නා සෑම අයෙකුටම උපරිම සේවාවක් ලබාදෙන අතර පැය 24 පුරා ආරක්ෂාව ද සපයා තිබීම විශේෂත්වයක්.\nමෙම ව්‍යාපෘතිය සුඛෝපභෝගී ජීවන රටාවක නිරතවන්නන් වෙනුවෙන් හඳුන්වා දී ඇති අතර තලවතුගොඩ ප්‍රදේශයේ මෙවැනි ව්‍යාපෘතියක් ක්‍රියාත්මක වන්නේ පළමු වරටයි.\nඅක්කර 3 ක පමණ ප්‍රදේශයක් පුරා පැතිර ඇති දක්ෂිණ මාවත ව්‍යාපෘතිය නිස්කලංක පරිසරයක දර්ශණීය භූමි භාගයක් වීම ද විශේෂත්වයක්.\nඑමෙන්ම අධිවේගී මාර්ගය සහ වෙනත් අත්‍යවශ්‍ය සේවා සඳහා ද මෙය සුදුසු ප්‍රදේශයක් වනවා.\nතලවතුගොඩ යනු නවීණ පන්නයේ සාප්පු සංකීර්ණ / බැංකු /  රෝහල් / විනෝදාස්වාදය සපයන ස්ථාන මෙන්ම ක්‍රීඩා පහසුකම් ඇතුලු පහසුකම් රැසකින් සමන්විත සීඝ්‍රයෙන් සංවර්ධනය වන ප්‍රදේශයක් ද වේ.\nඑමෙන්ම කුඩා ළමුන්ට ආරක්ෂිතව ක්‍රීඩා කිරීමට මෙන්ම වැඩිහිටියන්ට නිදහස මෙන්ම සැහැල්ලුව භූක්ති විඳීමට අවස්ථාව සැලසෙන ප්‍රදේශයක් බව ද සඳහන් කල යුතුයි.",
       "URL": "https://www.hirunews.lk/business/133323/දරාගත-හැකි-මිළකට-තලවතුගොඩින්-සුඛෝපභෝගී-ඉඩම්-ව්‍යාපෘතියක්-බ්ලු-මවුන්ටන්-හඳුන්වා-දෙයි",
       "Category": "Business",
       "Parent URL": "https://www.hirunews.lk/business/all-news.php?pageID=196"
}