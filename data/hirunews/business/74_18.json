{
       "Source": "hirunews",
       "Timestamp": "Saturday, 10 August 2019 - 13:07",
       "Headline": "විදෙස් සංචිත පහළට",
       "News Content": "මෙරට විදෙස් සංචිතය ජුලි මාසය අවසානයේ ඇමරිකානු ඩොලර් බිලියන 8.3ක් ලෙස සටහන් වී තිබෙනවා.\nජුනි මාසය අවසානයේ විදේශ සංචිතය සටහන් වූයේ ඩොලර් බිලියන 8.8ක් ලෙසයි.\nඑහිදී විදේශ මුදල් සංචිතය ඩොලර් බිලියන 7.3ක් ලෙසත් ජාත්‍යන්තර මූල්‍ය අරමුදලේ සංචිතය ඩොලර් මිලියන 65.8ක් ලෙසත් පැවති බවයි මහබැංකුව සඳහන් කළේ.\nමීට අමතරව ඩොලර් බිලියන 902.9ක රන් සංචිතයක් සහ ඩොලර් බිලියන 8.4ක අනෙකුත් සංචිත මෙරට විදේශ සංචිතයට ඇතුළත්.\nගත වූ සතිය තුළ විදේශීය ආයෝජකයන් මෙරට සුරැකුම්පත්වලින් ඩොලර් මිලියන 729ක් ඉවත් කරගෙන ඇති අතර, වසරේ මේ දක්වා ඩොලරයට සාපේක්ෂව රුපියලේ අගය සියයට 3.1කින් පහත වැටී තිබෙනවා.",
       "URL": "https://www.hirunews.lk/business/221942/විදෙස්-සංචිත-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=74"
}