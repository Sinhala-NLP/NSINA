{
       "Source": "hirunews",
       "Timestamp": "Monday, 08 August 2016 - 8:24",
       "Headline": "සතිපොල විශේෂ වැටලීමකට",
       "News Content": "ප්‍රාදේශීය වශයෙන් දිවයින පුරා ක්‍රියාත්මක වන සති පොළ විශේෂ වැටලීමකට ලක් කිරීමට පාරිභෝගික සේවා අධිකාරිය තීරණය කර තිබෙනවා.\nපාරිභෝගිකයන්ගෙන් ලැබුණු පැමිණිලි සැලකිල්ලට ගනිමින් මෙම වැටලීම සිදු කිරීමටයි සැළසුම් කර ඇත්තේ්.\nඑම පැමිණිලි මගින් දැනුම් දී ඇත්තේ සතිපොළෙහි භාණ්ඩ කිරුම් මිනුම් සඳහා ව්‍යාජ උපකරණ භාවිතා කරන බවයි.\nරජය ක්‍රියාත්මක කරන බර අනුපාතයන් ඒවායේ අන්තර්ගත නොවන බවයි වාර්තා වන්නේ.\nඑමෙන්ම සතිපොළෙහි මිල ප්‍රදර්ශනය නොකිරීම යන කරුණ ද පාරිභෝගිකයන්ගෙන් ලැබී ඇති පැමිණිලි අතර වනවා.\nඒවා සැලකිල්ලට ගනිමින් ඉදිරි දින කිහිපය තුළ දී සතිපොළ විශේෂ වැටලීමකට ලක් කරන බවයි පාරිභෝගික සේවා අධිකාරිය වැඩිදුරටත් සදහන් කළේ.",
       "URL": "https://www.hirunews.lk/business/140076/සතිපොල-විශේෂ-වැටලීමකට",
       "Category": "Business",
       "Parent URL": "https://www.hirunews.lk/business/all-news.php?pageID=188"
}