{
       "Source": "hirunews",
       "Timestamp": "Thursday, 01 October 2015 - 7:39",
       "Headline": "කොළඹ මිල දර්ශකය තෙවන වරටත් අවධමනයක",
       "News Content": "2015 වර්ෂයට අදාළව තෙවන වරටත් කොළඹ පාරිභෝගික මිල දර්ශකයේ අවධමනයක් පෙන්නුම් කර තිබෙනවා. ජන හා සංඛ්‍යාලේඛන දෙපාර්තමේන්තුව සඳහන් කළේ පසුගිය අගෝස්තු මාසයට සාපේක්ෂව සැප්තැම්බර් මාසයේද 0.5කින් අවධමනයක් පෙන්නුම් කර ඇති බවයි. ඒ අනුව ජූලි, අගෝස්තු සහ සැප්තැම්බර් යන මාස 3 ම කොළඹ පාරිභෝගික මිල දර්ශකයේ අවධමනයක් සටහන් වූ බවයි ජන හා සංඛ්‍යාලේඛන දෙපාර්තමේන්තුවේ අධ්‍යක්‍ෂ ජනරාල් අමර සතරසිංහ හිරු ප්‍රවෘත්ති අංශයට සඳහන් කළේ. මීට පෙර අවධමනයක් පෙන්නුම් කර ඇත්තේ 1995 වසරේ මාර්තු මාසයේදියි. අධ්‍යක්‍ෂ ජනරාල්වරයා වැඩිදුරටත් කියා සිටියේ වසර විස්සකට පසු නැවත වරක් මෙලෙස අවධමනයක් පෙන්නුම් කිරීමට හේතුවූයේ ආහාර නොවන ද්‍රව්‍යවල මිල ගණන් තවමත් පහළ මට්ටමක පැවතීම බවයි.",
       "URL": "https://www.hirunews.lk/business/117586/කොළඹ-මිල-දර්ශකය-තෙවන-වරටත්-අවධමනයක",
       "Category": "Business",
       "Parent URL": "https://www.hirunews.lk/business/all-news.php?pageID=222"
}