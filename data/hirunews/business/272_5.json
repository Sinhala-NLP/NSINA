{
       "Source": "hirunews",
       "Timestamp": "Wednesday, 30 October 2013 - 13:20",
       "Headline": "කොහු කර්මාන්තකරුවන් අසීරුවෙන්.",
       "News Content": "රබර් සහ ප්ලාස්ටික් භාණ්ඩ වෙළඳපොලට පැමිණීම හේතුවෙන් කොහු කර්මාන්තකරුවන් දැඩි ආර්ථික දුෂ්කරතාවයකට පත්ව තිබෙනවා. කොහු ආශ්‍රිත නිෂ්පාදන වැඩි වශයෙන් පවතින්නේ මාතර, වැලිගම, ගාල්ල සහ අම්බලන්තොට ආදී ප්‍රදේශවලයි. එහෙත්, පසුගිය කාලය පුරාවටම තමන්ගේ කොහු නිෂ්පාදන අලෙවි කර ගැනීමට නොහැකි වී ඇති බවයි ඔවුන් පෙන්වා දෙන්නේ. මේ හේතුව නිසා කුඩා ව්‍යවසාය සංවර්ධන අමාත්‍යාංශය විසින් කොහු නිෂ්පාදන ජනතාව අතර ප්‍රවර්ධනය කිරීමට විශේෂ වැඩපිළිවෙලක්ද ආරම්භ කර තිබෙනවා.",
       "URL": "https://www.hirunews.lk/business/70337/කොහු-කර්මාන්තකරුවන්-අසීරුවෙන්",
       "Category": "Business",
       "Parent URL": "https://www.hirunews.lk/business/all-news.php?pageID=272"
}