{
       "Source": "hirunews",
       "Timestamp": "Wednesday, 26 June 2013 - 19:42",
       "Headline": "පොහොර ඉල්ලා අදත් ගොවි උද්ඝෝෂණ.",
       "News Content": "වගා කටයුතු සඳහා පොහොර හිඟ බව පවසමින් පසුගිය දින කිහිපයේ මෙන්ම අදත් ප්‍රදේශ කිහිපයක ගොවීන් විරෝධතාවයේ නිරත වුණා. පොලොන්නරුව - ගල්ලෑල්ල පොහොර මධ්‍යස්ථානය අසල මෙන්ම මහියංගනය පොහොර ගබඩාව පිහිටා තිබෙන පාලම් හංදිය අසල මෙලෙස විරෝධතා පැවැත්වුණු බවයි හිරු වාර්තාකරුවන් ප්‍රකාශ කළේ. සහනාධාර ක්‍රමයට පොහොර ලබාදෙන බව ආණ්ඩුව පැවසුවත් මුදල් ලබා දී හෝ පොහොර ලබා ගැනීමට නොහැකි තත්ත්වයක් උද්ගත වී ඇති බවටයි ගොවීන් චෝදනා කරන්නේ. මේ, මහියංගනයේ පැවති විරෝධතාවයේදී අදහස් දැක්වු ගොවීන් කිහිපදෙනෙක්.\n[MP3]s61811_1[/MP3]\nගල්ලෑල්ල පොහොර මධ්‍යස්ථානය අසල පැවති විරෝධතාවය අතරතුර අදහස් දැක්වූ පරාක්‍රම සමුද්‍ර ව්‍යාපාරයේ ගොවි සංවිධානයේ සභාපති ඞී.බී. මඩකුඹුර.\n[MP3]s61811_2[/MP3]\nපොහොර නිසි පරිදි තමන්ට නොලැබෙන බවට ගොවීන් එල්ල කරන චෝදනා පිළිබඳව කෘෂිකර්ම අමාත්‍ය මහින්ද යාපා අබේවර්ධනගෙන් අප විමසීමක් කළා. මේ අමාත්‍යවරයා ඊට දැක්වූ ප්‍රතිචාරයයි.\n[MP3]s61811_3[/MP3]",
       "URL": "https://www.hirunews.lk/business/61811/පොහොර-ඉල්ලා-අදත්-ගොවි-උද්ඝෝෂණ",
       "Category": "Business",
       "Parent URL": "https://www.hirunews.lk/business/all-news.php?pageID=290"
}