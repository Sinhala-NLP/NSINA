{
       "Source": "hirunews",
       "Timestamp": "Friday, 15 May 2015 - 13:25",
       "Headline": "ආර්ථික වර්ධනය 7.5 % ක්",
       "News Content": "මෙරට ආර්ථික වර්ධනය 2015 වසර තුළදී 7.5% ක ඉහළ මට්ටමක පවතිනු ඇති බව එස්කැප් හෙවත් ආසියානු පැසිෆික් කලාපය සඳහා වන එක්සත් ජාතීන්ගේ ආර්ථික හා සමාජ කොමිසම පවසනවා. 2015 වසර සඳහා වන ආසියා පැසිෆික් කලාපීය සමාජ ආර්ථික සමීක්ෂණ වාර්තාව එළිදක්වමින් එහි ආර්ථික කටයුතු නිලධාරි සිවෝජිත් බෙනර්ජි මේ බව ප්‍රකාශ කළා. ඔහු වැඩිදුරටත් කියා සිටියේ 2016 වසරේදී මෙරට ආර්ථික වර්ධනය 7.6% දක්වා වර්ධනය වනු ඇති බවයි. පාරිභෝජනය ඉහළ යාම, සංචාරක ක්ෂේත්‍රයේ සහ විදේශ ශ්‍රමික විනිමය ආදායම ඉහළ යාම, මෙරට ආර්ථික වර්ධනය ඉහළ මට්ටමක පවත්වා ගැනීමට හේතුවනු ඇති බව එස්කැප් සංවිධානයේ අදහසයි.",
       "URL": "https://www.hirunews.lk/business/109525/ආර්ථික-වර්ධනය-7-5-ක්",
       "Category": "Business",
       "Parent URL": "https://www.hirunews.lk/business/all-news.php?pageID=241"
}