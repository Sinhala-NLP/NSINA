{
       "Source": "hirunews",
       "Timestamp": "Thursday, 25 June 2015 - 13:04",
       "Headline": "ඉන්දීය කාර් ශ්‍රී ලංකාවට ගෙන ඒම වැඩිවේ",
       "News Content": "ශ්‍රී ලංකාව වෙත ඉන්දීය මෝටර් වාහන අපනයනය මේ වසරේ මේ මාසයේදී සිව් ගුණයකින් වර්ධනය වී ඇති බව ටයිම්ස් ඔෆ් ඉන්දියා පුවත්පත වාර්තා කළා. පසුගිය වසරේ මැයි මාසයේදී ඉන්දියාව, ශ්‍රී ලංකාව වෙත මෝටර් වාහන අපනයනයෙන් උපයා ඇත්තේ ඩොලර් මිලියන 14.58 ක් පමණයි. එහෙත් මේ වසරේ මැයි මාසයේදී එලෙස උපයා ඇති මුදල ඩොලර් මිලියන 56.54 ක්. මෙරට තීරු බදු ඉහළ නැංවීම හේතුවෙන් පසුගිය වසරේදී ඉන්දීය මෝටර් වාහන ශ්‍රී ලංකාවට ආනයනය කිරීම පහත වැටීමක් දක්නට ලැබුණා.",
       "URL": "https://www.hirunews.lk/business/112077/ඉන්දීය-කාර්-ශ්‍රී-ලංකාවට-ගෙන-ඒම-වැඩිවේ",
       "Category": "Business",
       "Parent URL": "https://www.hirunews.lk/business/all-news.php?pageID=235"
}