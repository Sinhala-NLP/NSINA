{
       "Source": "hirunews",
       "Timestamp": "Saturday, 22 January 2022 - 9:42",
       "Headline": "පසුගිය දෙසැම්බරයේ මෙරට උද්ධමනය 14% දක්වා ඉහළට",
       "News Content": "ජාතික පාරිභෝගික මිල දර්ශකයේ වාර්ෂික ලක්ෂ්‍යමය වෙනස මඟින් මනිනු ලබන උද්ධමනය පසුගිය නොවැම්බර් මාසයේ පැවති 11.1% සිට දෙසැම්බරයේදී සියයට 14 දක්වා ඉහළ ගොස් ඇති බව මහ බැංකුව පවසනවා.\nඋද්ධමනය සඳහා ආහාර සහ ආහාර නොවන යන කාණ්ඩ දෙකෙහිම අයිතමවල මිල ගණන් ඉහළ යාම හේතු වී ඇති අතර, ආහාර කාණ්ඩයේ උද්ධමනය නොවැම්බර් මාසයේ පැවති 16.9% සිට පසුගිය දෙසැම්බරයේදී 21.5% දක්වා ඉහළ යාමක් දැකිය හැකියි.\nදෙසැම්බරයේ දී මෙලෙස ආහාර කාණ්ඩයේ එළවළු, සහල් සහ අමුමිරිස් මිල ගණන් විශේෂයෙන් ඉහළ ගිය අතර, ආහාර නොවන කාණ්ඩය තුළ ආපනශාලා සහ හෝටල්, මත්පැන් සහ බුලත් මිල ගණන් ඉහළ ගොස් ඇති බවයි මහ බැංකුව සඳහන් කළේ.\nජාතික පාරිභෝගික මිල දර්ශකයද දෙසැම්බරයේදී 3.7%කින් ඉහළ ගොස් සටහන් වන්නේ 161ක් ලෙසින්.",
       "URL": "https://www.hirunews.lk/business/294756/පසුගිය-දෙසැම්බරයේ-මෙරට-උද්ධමනය-14-දක්වා-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=6"
}