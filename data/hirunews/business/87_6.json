{
       "Source": "hirunews",
       "Timestamp": "Saturday, 20 April 2019 - 12:50",
       "Headline": "ආසියානු තේ සන්ධානයක් බිහිවේ",
       "News Content": "ශ්‍රී ලංකාව ඇතුළු තේ වගා කරන සහ පාරිභෝජනය කරන රටවල් 5කින් සමන්විත ආසියානු තේ සන්ධානයක් චීනයේ ගුයිෂු නුවර දී ඊයේ පිහිටුවා ගැනුණා.\nආසියානු තේ සන්ධානය ලෙස නම් කෙරුණු එහි සාමාජිකයන් වන්නේ ඉන්දීය තේ සම්මේලනය, චීන තේ අලෙවි සම්මේලනය, ඉන්දුනීසියානු තේ අලෙවි සම්මේලනය, ජපාන තේ සම්මේලනය සහ ශ්‍රී ලංකා තේ මණ්ඩලයයි.\nඑක්ව තේ වෙළදාම සංවර්ධනය කිරීම, සංස්කෘතික සහ තාක්ෂණික හුවමාරු මෙන්ම ගෝලීය වශයෙන් තේ ප්‍රවර්ධනය කිරීම එහි අරමුණයි.\nගෝලීය වශයෙන් තේ පානය දිරිගැන්වීම සහ ආසියානු තේ කර්මාන්තයේ අනාගතය තිරසාර සංවර්ධනයක් කරා යොමු කිරීමට ද ආසියානු තේ සන්ධානය අපේක්ෂා කරනවා.",
       "URL": "https://www.hirunews.lk/business/214823/ආසියානු-තේ-සන්ධානයක්-බිහිවේ",
       "Category": "Business",
       "Parent URL": "https://www.hirunews.lk/business/all-news.php?pageID=87"
}