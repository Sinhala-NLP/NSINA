{
       "Source": "hirunews",
       "Timestamp": "Tuesday, 22 December 2020 - 20:02",
       "Headline": "වියලි පොල් මද ආනයනය කිරීමේ තීරණයක්",
       "News Content": "පොල්තෙල් ආනයනය කිරීම වෙනුවට දේශීය පොල්තෙල් නිෂ්පාදකයින් දිරිමත් කිරීමේ අරමුණින් මාස තුනක කාලයක් සඳහා අවශ්‍ය කැබලි කරන ලද වියලි පොල් මද ආනයනය කිරීමට රජය තීරණය කර තිබෙනවා.\nඒ සඳහා අමාත්‍ය මණ්ඩලයේ අනුමැතිය හිමිව ඇති අතර, කුරුට්ට සහිත කැබලි කරන ලද වියලි පොල් මද ආනයනය කිරීම රජයේ බී සී සී ආයතනය හරහා සිදුකිරීමටයි තීරණය වී ඇත්තේ.\nඑසේම පොල් වගාව දිරිමත් කිරීමට යටි වගාව, ජල සම්පාදනය වැනි ඵලදායීතාව වර්ධනය කිරීම සඳහා පැකේජයක් හඳුන්වාදීමටද අමාත්‍ය මණ්ඩල අනුමැතිය හිමිව තිබෙනවා.",
       "URL": "https://www.hirunews.lk/business/257691/වියලි-පොල්-මද-ආනයනය-කිරීමේ-තීරණයක්",
       "Category": "Business",
       "Parent URL": "https://www.hirunews.lk/business/all-news.php?pageID=30"
}