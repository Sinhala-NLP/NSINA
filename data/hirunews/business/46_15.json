{
       "Source": "hirunews",
       "Timestamp": "Wednesday, 13 May 2020 - 17:10",
       "Headline": "ස්වයංපෝෂිත රටක් වෙනුවෙන් මහජන බැංකුවෙන් අස්වැන්න ණය යෝජනා ක්‍රමය",
       "News Content": "රජයේ සංවර්ධන වැඩපිළිවෙලට සමගාමීව යළි ස්වයංපෝෂිත රටක් බිහි කිරීම උදෙසා මහජන බැංකුව හඳුන්වාදී ඇති අස්වැන්න ණය යෝජනා ක්‍රමය යටතේ, ණය පහසුකම් ලබාදීම ගම්පහ දිස්ත්‍රික්කයේ දූනගහ ප්‍රදේශයේදී ආරම්භ කෙරුණා.\nපසුගිය 6 වනදා එම කටයුතු සිදු කෙරුනේ මහජන බැංකුවේ සභාපති සුජීව රාජපක්ෂ හා වැඩබලන ප්‍රධාන විධායක නිලධාරී, සාමාන්‍යාධිකාරී එම්.ඒ බොනිෆස් සිල්වාගේ ප්‍රධානත්වයෙනුයි.\nමෙහිදී කුඹුරු ඉඩම් මිලදී ගැනීමට කෘෂිකාර්මික කටයුතු සඳහා බීජ හා අමුද්‍රව්‍ය මිලදී ගැනීමට, යන්ත්‍රෝපකරණ මිලදී ගැනීමට, යටිතල පහසුකම් සංවර්ධනයට සහ පශු  සම්පත් පාලනයට ණය මුදල් ප්‍රදානය කෙරුන අතර මෙම ණය යෝජනා ක්‍රමය පිළිබඳ වැඩිදුර තොරතුරු ළගම මහජන බැංකු කළමණාකරු හමුවීමෙන් ලබාගත හැකියි.",
       "URL": "https://www.hirunews.lk/business/240653/ස්වයංපෝෂිත-රටක්-වෙනුවෙන්-මහජන-බැංකුවෙන්-අස්වැන්න-ණය-යෝජනා-ක්‍රමය",
       "Category": "Business",
       "Parent URL": "https://www.hirunews.lk/business/all-news.php?pageID=46"
}