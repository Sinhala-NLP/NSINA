{
       "Source": "hirunews",
       "Timestamp": "Saturday, 27 July 2013 - 13:14",
       "Headline": "උතුරේ ජන ජීවිතය නැංවීමට ඇමරිකානු ආධාර.",
       "News Content": "උතුරුකරයේ කෘෂිකාර්මික ජන ජීවිතය නංවාලීම සඳහා ඇමරිකාව ආධාර වැඩසටහනක් දියත් කර තිබෙනවා. ජාත්‍යන්තර සංවර්ධනය සඳහා වන යූ.එස්. ඒඞ්ස් ආයතනය හරහා ඒ සඳහා වැය කරන මුදල ඩොලර් නව ලක්ෂ 96,000ක්. ඒ යටතේ කිලිනොච්චියේ දී ඊයේ (26) ආරම්භ වූ ඇග් - බිස් - 2013 කෘෂිකාර්මික ප්‍රදර්ශනය සඳහා ද ඇමරිකානු දායකත්වය හිමි වුණා. යූ.එස්. ඒඞ්ස්, ශ්‍රී ලංකා මෙහෙයුම් අධ්‍යක්ෂ ටොඞ් සූරන්සන් ප්‍රකාශ කළේ උතුරේ ආර්ථිකයේ මූලිකාංග වන කෘෂිකර්මාන්තයට සහ ධීවර කර්මාන්තයට මෙන්ම එහි ජන ජීවිතය යථා තත්ත්වයට පත් කිරීමට ඇමරිකාව අඛණ්ඩව සහාය දක්වන බවයි.",
       "URL": "https://www.hirunews.lk/business/63870/උතුරේ-ජන-ජීවිතය-නැංවීමට-ඇමරිකානු-ආධාර",
       "Category": "Business",
       "Parent URL": "https://www.hirunews.lk/business/all-news.php?pageID=286"
}