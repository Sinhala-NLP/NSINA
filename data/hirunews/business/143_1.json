{
       "Source": "hirunews",
       "Timestamp": "Saturday, 04 November 2017 - 13:35",
       "Headline": "ශ්‍රී ලංකාවේ ව්‍යාපාර හිතකාමී බව අඩුවෙයි",
       "News Content": "ව්‍යාපාර කටයුතුවලට හිතකාමී රටවල් අතුරින් ශ්‍රී ලංකාවට හිමි ස්ථානය 111 දක්වා පහත වැටී තිබෙනවා.\nලෝක බැංකුව සකස් කරන එම වාර්තාව මගින් පසුගිය වසරේ ශ්‍රී ලංකාවට ලබාදී තිබුණේ 110 වන ස්ථානයයි.\nදකුණු ආසියාතික රටවල් සැලකූ විට ශ්‍රී ලංකාව නම් කර ඇත්තේ භූතානය, ඉන්දියාව සහ නේපාලයට වඩා පහළ ස්ථානයක වීම විශේෂත්වයක්.\nකෙසේ නමුත්, මාලදිවයින, පාකිස්තානය, බංග්ලාදේශය සහ ඇෆ්ගනිස්ථානයට වඩා දකුණු ආසියාවේ ව්‍යාපාර හිතකාමී රටක් ලෙස ශ්‍රී ලංකාව නම් කර තිබෙනවා.",
       "URL": "https://www.hirunews.lk/business/175254/ශ්‍රී-ලංකාවේ-ව්‍යාපාර-හිතකාමී-බව-අඩුවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=143"
}