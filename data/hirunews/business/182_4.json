{
       "Source": "hirunews",
       "Timestamp": "Friday, 30 September 2016 - 13:17",
       "Headline": "තේ නිෂ්පාදනය පහත වැටේ",
       "News Content": "මේ වසරේ මෙරට තේ නිෂ්පාදනය කැපී පෙනෙන ලෙස පහත වැටී ඇති බව තැරැව්කාර සමාගම් පවසනවා.\nඅගෝස්තු මාසයේ තේ නිෂ්පාදනය පසුගිය වසරට වඩා සියයට 13 කින් එනම් කිලෝග්‍රෑම් මිලියන 3.4 කින් පහත වැටී ඇති බවයි වෙළඳපොල වාර්තා සඳහන් කළේ.\nඅගෝස්තු මාසයේ තේ නිෂ්පාදනය කිලෝග්‍රෑම් මිලියන 23.01 ක්.\nමේ වසරේ අගෝස්තු මාසය දක්වා කාලය සැළකූ විට පෙර වසරට සාපේක්ෂව තේ නිෂ්පාදනය සියයට 12 කින් පමණ පහත වැටී තිබෙනවා.\nමේ සතියේ කොළඹ තේ වෙන්දේසියට ඉදිරිපත් වූයේ තේ කිලෝග්‍රෑම් මිලියන 5.4 ක් පමණයි.\nපසුගිය වසරේ අදාළ සතිය තුළ තේ කිලෝග්‍රෑම් මිලියන 6.8 ක් තේ වෙන්දේසියට ඉදිරිපත් වුණා.\nමේ වසරේ අගෝස්තු මාසයේදී දක්නට ලැබෙන්නේ වසර 10 කින් අඩුම නිෂ්පාදනයයි.",
       "URL": "https://www.hirunews.lk/business/144168/තේ-නිෂ්පාදනය-පහත-වැටේ",
       "Category": "Business",
       "Parent URL": "https://www.hirunews.lk/business/all-news.php?pageID=182"
}