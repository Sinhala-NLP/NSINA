{
       "Source": "hirunews",
       "Timestamp": "Sunday, 08 February 2015 - 12:50",
       "Headline": "තෙල් මිල තවමත් පහළ",
       "News Content": "ලෝක වෙළඳපොලේ බොරතෙල් මිල තාවකාලික ප්‍රකෘතිමත් වීමක් පෙන්නුම් කළද එය තවදුරටත් පහළ මට්ටමක පවතින බව වෙළඳපොළ විචාරකයන් පෙන්වා දෙනවා. පසුගිය ජූනි මාසයේ ඩොලර් 100 ක්ව පැවති බොරතෙල් බැරලයක මිල මේ වනවිට පවතින්නේ ඩොලර් 50කට අඩු මට්ටමකයි. තෙල් මිල ඉදිරියේදී තවදුරටත් අඩුවිය හැකි බව බ්ලූම්බර්ග් විචාරකයන් පෙන්වා දෙනවා. මේ වසර අගභාගයේ තෙල් මිලෙහි වැඩිවීමක් අපේක්ෂා කළ හැකිවුවද එය බැරලයකට ඩොලර් 60 නොඉක්මවනු ඇති බව ඔවුන්ගේ අදහසයි. එමෙන්ම තවත් වසර 3 ක් පමණ යනතුරු තෙල් බැරලයක මිල ඩොලර් 100 කට ළඟා නොවනු ඇති බව වෙළඳපොළ විචාරකයන් වැඩිදුරටත් සඳහන් කළා.",
       "URL": "https://www.hirunews.lk/business/102921/තෙල්-මිල-තවමත්-පහළ",
       "Category": "Business",
       "Parent URL": "https://www.hirunews.lk/business/all-news.php?pageID=257"
}