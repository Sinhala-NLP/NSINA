{
       "Source": "hirunews",
       "Timestamp": "Tuesday, 16 April 2013 - 19:00",
       "Headline": "පොලී අනුපාත තවදුරටත් ස්ථාවරයි.",
       "News Content": "වාණිජ බැංකු සමග සිදුකරන ගනුදෙනුවල පොලී අනුපාතික නොවෙනස්ව තබා ගැනීමට ශ්‍රී ලංකා මහබැංකුව තීරණය කර තිබෙනවා. ඒ අනුව ප්‍රතිවිකුණුම් අනුපාතිකය සියයට 9යි දශම 5ක් ලෙසත්, ප්‍රති මිලදී ගැනීමේ අනුපාතිකය සියයට 7යි දශම 5ක් ලෙසත් තවදුරටත් පවතිනු ඇති. මහබැංකුව මෙලෙස ප්‍රතිපත්ති පොලී අනුපාතික ස්ථාවරව පවත්වා ගනු ඇතැයි  ආර්ථික විශ්ලේෂකයන් ද අපේක්ෂා කළ බව බ්ලූම්බර්ග් ව්‍යාපාරික වෙබ් අඩවිය සඳහන් කළා.  එමගින් තවදුරටත් සදහන් කළේ යුරෝපයේ ආර්ථික අර්බුදය නිසා අපනයන අස්ථාවරවීම හේතුවෙන් පාකිස්තානය ද පොලී අනුපාතික ස්ථාවර පවත්වාගෙන යන බවයි. දැනට ක්‍රියාත්මක මූල්‍ය ප්‍රතිපත්ති තුළින් රජය අපේක්ෂා කළ ඉලක්ක සපුරා ගැනීමට හැකිවීමද මහ බැංකුව පොලී අනුපාතික නොවෙනස්ව පවත්වා ගැනීමට හේතුවයි.",
       "URL": "https://www.hirunews.lk/business/57272/පොලී-අනුපාත-තවදුරටත්-ස්ථාවරයි",
       "Category": "Business",
       "Parent URL": "https://www.hirunews.lk/business/all-news.php?pageID=301"
}