{
       "Source": "hirunews",
       "Timestamp": "Thursday, 25 August 2016 - 15:27",
       "Headline": "දැවැන්ත දම්රෝ ප්‍රදර්ශණාගාරයක් නුගේගොඩදී විවෘත වෙයි",
       "News Content": "වසර 30 ක් පුරා අඛණ්ඩව පාරිභෝගික විශ්වාසය දිනා ඇති දම්රෝ නවතම ප්‍රදර්ශණාගාරයක් නුගේගොඩ නගරයේ විවෘත කර තිබෙනවා.\nපාරිභෝගිකයින් සඳහා නවතම අත්දැකීම් ලබාදීමේ අරමුණ සහිතවයි නුගේගොඩ මංසන්ධියට ආසන්නව මෙම දැවැන්ත ප්‍රදර්ශණාගාරය විවෘත කරනු ලැබුවේ පසුගිය 18 වනදායි.\nමෙම දම්රෝ ප්‍රදර්ශණාගාරය තුල පාරිභෝගිකයන්ගේ කැමැත්ත අනුව අවශ්‍ය භාණ්ඩ තෝරා ගැනීමේ නිදහස් වටපිටාවක් ද පවතිනවා.\nවර්ග අඩි 50000 ක් පමණ වන දැවැන්ත ප්‍රදර්ශණාගාරය මහල් 5 කින් සමන්විතයි.\nමෙහිදී සෝෆා මාදිලි 70 ක් සහ නිදන කාමර කට්ටල 50 ක් විවිධ මාදිලි හා වර්ණ යටතේ රිසි ලෙස තෝරා ගැනීමට හැකියාව පවතිනවා.\nමෙවැනි තවත් දම්රෝ ප්‍රදර්ශණාගාර දෙකක් ගාල්ල සහ කටුබැද්ද නගරවලදී ආරම්භ කිරීමට ද සියලු කටයුතු සුදානම් බවයි දම්රෝ සමාගම ප්‍රකාශ කලේ.\nදිවයිනේ ප්‍රදර්ශණාගාර 150 කින් සහ ඉන්දියාවේ ප්‍රදර්ශණාගාර 60 කින් මේවන විට දම්රෝ ප්‍රදර්ශණාගාර ජාලය සමන්විතයි.",
       "URL": "https://www.hirunews.lk/business/141461/දැවැන්ත-දම්රෝ-ප්‍රදර්ශණාගාරයක්-නුගේගොඩදී-විවෘත-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=186"
}