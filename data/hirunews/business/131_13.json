{
       "Source": "hirunews",
       "Timestamp": "Sunday, 11 March 2018 - 8:28",
       "Headline": "රුපියල පහළට",
       "News Content": "ආනයනකරුවන්ගෙන් ඩොලර් සඳහා පැවති ඉල්ලූම අපනයනකරුවන් සහ බැංකු ඩොලර් විකිණීම අභිබවා යාම හේතුවෙන් රුපියලේ අගය පහත වැටීමක් සති අන්තය වනවිට දක්නට ලැබුණා.\nඇමරිකානු ඩොලරයට සාපේක්ෂව රුපියලේ අගය මේ වනවිට සටහන් වන්නේ රුපියල් 155 යි ශත 50 ක් ලෙසයි.\nඑය පසුගිය පෙබරවාරි 14 වනදා ඩොලරයක් සඳහා රුපියල් 155.90 ක්  ලෙස වාර්තාගත අන්දමින් පහත වැටුණා.\nමේ වසරේ මේ වනවිට රුපියලේ අගය සියයට 1.3 කින් පහත වැටී තිබෙනවා.\nපසුගිය වසරේදී සියයට 2.5 කින් පහත වැටුනු රුපියල 2016 වසරේදී සටහන් කළේ සියයට 3.9 ක අපගමනයක්.\nසිංහල - හින්දු අලූත් අවුරුදු සමයේදී ආනයන සඳහා ඇමරිකානු ඩොලරයට පවතින ඉල්ලූම තවදුරටත් ඉහළ යා හැකියි.\nමේ නිසා රුපියලේ අගය තවදුරටත් පහත වැටෙනු ඇති බවයි වෙළඳපොල විශ්ලේෂකයන් පෙන්වා දෙන්නේ.\nරජය විසින් මේ වසරේදී විශාල ණය වාරිකයක් ගෙවීමට සිදුවීමද රුපියලේ අගය කෙරෙහි බලපාන කරුණක්.\nමේ වසරේදී රජයට රුපියල් ටි‍්‍රලියන 1.97 ක ණය වාරික ගෙවීමට සිදුව තිබෙනවා.",
       "URL": "https://www.hirunews.lk/business/185599/රුපියල-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=131"
}