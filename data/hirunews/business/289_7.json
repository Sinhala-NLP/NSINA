{
       "Source": "hirunews",
       "Timestamp": "Saturday, 06 July 2013 - 19:15",
       "Headline": "තේ නිෂ්පාදනයේ කැපී පෙනෙන වර්ධනයක්.",
       "News Content": "ශ්‍රී ලංකාව ඇතුළු ප්‍රධාන පෙලේ තේ වගාකරන රටවල තේ නිෂ්පාදනය පසුගිය මැයි මාසයේදී කැපී පෙනෙන ලෙස වර්ධනය වී තිබෙනවා. එහිදී කෙන්යාවේ තේ නිෂ්පාදනය කිලෝග්‍රෑම් මිලියන 39 යි දශම 6 දක්වා කිලෝග්‍රෑම් මිලියන 2 කට වැඩි ප්‍රමාණයකින් ඉහළ යාම විශේෂත්වයක්. ශ්‍රී ලංකාවේ තේ නිෂ්පාදනය ද කිලෝග්‍රෑම් නව ලක්ෂයකින් පමණ ඉහළ ගිය අතර මැයි මාසයේ නිෂ්පාදනය කිලෝග්‍රෑම් මිලියන 33 යි දශම 6 ක්. අප්‍රිකානු මලාවි රාජ්‍යයේ තේ නිෂ්පාදනය ද මැයි මාසයේදී ඉහළ ගිය අතර බංග්ලාදේශයේ සහ ඉන්දියාවේ නිෂ්පාදනය සුළු වශයෙන් පහත වැටුණා. සමස්තයක් ලෙස මේ වසරේ මැයි මාසය දක්වා ලෝක තේ නිෂ්පාදනය කිලෝග්‍රෑම් මිලියන 672 යි දශම 3 යි 5 ක් ලෙස සටහන් වී තිබෙනවා. එය පසුගිය වසරේ එම කාලය හා සැසඳූ විට සියයට 13 ඉක්මවූ වර්ධනයක්. ජනවාරි සිට මැයි දක්වා ශ්‍රී ලංකාව තේ කිලෝග්‍රෑම් මිලියන 147 යි දශම 0 යි 8 ක් නිෂ්පාදනය කර ඇති අතර එය සියයට 11 ඉක්මවූ වර්ධනයක් ලෙස සැලකිය හැකියි.",
       "URL": "https://www.hirunews.lk/business/62493/තේ-නිෂ්පාදනයේ-කැපී-පෙනෙන-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=289"
}