{
       "Source": "hirunews",
       "Timestamp": "Thursday, 25 February 2021 - 13:35",
       "Headline": "ලෝක වෙළඳපොලේ තෙල් මිල ඉහළ යයි",
       "News Content": "එන්නත්කරණයෙන් කොරෝනා වසංගතය මිහිපිටින් තුරන් කිරීමේ බලාපොරොත්තු මැද ලෝක වෙළඳපොලේ තෙල් මිල තවදුරටත් ඉහළ යාමක් දක්නට ලැබෙනවා.\nඒ ලෝක ආර්ථික පුනර්ජීවනයක් අපේක්ෂාවෙන්.\nඒ අනුව, බ්‍රෙන්ට් වර්ගයේ බොරතෙල් බැරලයක මිල මේ වනවිට ඩොලර් 67 යි ශත 20 දක්වා ඉහළ ගොස් ඇති අතර, ඇමෙරිකානු ඩබ්ලිව්.ටී.අයි. තෙල් බැරලයක මිල සටහන් වන්නේ ඩොලර් 63 යි ශත 27 ක් ලෙසයි.\nදැනට පවතින ප්‍රවණතාව අනුව, එළඹෙන ගිම්හානය වනවිට තෙල් බැරලයක මිල ඩොලර් 70 ඉක්ම වන බවයි විශ්ලේෂකයන් පෙන්වා දෙන්නේ.\nමේ වසර තුළ ලෝක වෙළඳපොලේ ඉන්ධන මිල සියයට 20 කට වැඩි ප්‍රමාණයකින් ඉහළ ගොස් තිබෙනවා.",
       "URL": "https://www.hirunews.lk/business/263648/ලෝක-වෙළඳපොලේ-තෙල්-මිල-ඉහළ-යයි",
       "Category": "Business",
       "Parent URL": "https://www.hirunews.lk/business/all-news.php?pageID=25"
}