{
       "Source": "hirunews",
       "Timestamp": "Tuesday, 02 July 2013 - 12:59",
       "Headline": "පොහොර ඉල්ලා ගොවි උද්ඝෝෂණ අදත්.",
       "News Content": "පොහොර හිඟය උග්‍රවීමත් සමග අදත් හිඟුරක්ගොඩ ප්‍රදේශයේ ගොවීන් හිඟුරක්ගොඩ නගර මධ්‍යයේදී විරෝධතාවක නිරත වුණා. නගරයේ පිහිටි ඔරලෝසු කණුව ආසන්නයේ පැවැති මෙම විරෝධතාවය හේතුවෙන් ප්‍රධාන මාර්ගයේ රථ වාහන ගමනාගමනයට ද බාධා මතුවූ බවයි එහි සිටි හිරු වාර්තාකරු ප්‍රකාශ කළේ. විරෝධතාවයට එක්ව සිටි ගොවීන් සදහන් කළේ දින කිහිපයක් තිස්සේ පොහොර ලබා ගැනීමට ගොවිජන සේවා මධ්‍යස්ථාන වෙත පැමිණියත් තමන්ට අවශ්‍ය පරිදි සහනාධාර පොහොර නොලැබුණු බවයි.\n[MP3]s62199_1[/MP3]\n\\r\\n\nපොහොර හිඟවීමත් සමග ඇතැම් ගොවිජන සේවා මධ්‍යස්ථානවලින් පොහොර නිකුත් කරන්නේ වැඩි මිලටයි. පොළොන්නරුව - සේවාගම ගොවිජන සේවා මධ්‍යස්ථානයට පොහොර ලබා ගැනීම සඳහා අද (02) පැමිණි ගොවියෙකු හිරු ප්‍රවෘත්ති අංශයට කියා සිටියේ පොහොර හිඟවීම නිසා රුපියල් 1200ක් වැනි මිලට පොහොර මිටියක් තමන්ට ලබා ගැනීමට සිදුවූ බවයි.\n[MP3]s62199_2[/MP3]\nකෙසේ වෙතත්, කොළඹ අද (02) පැවැති මාධ්‍ය හමුවකදී එක්සත් ජාතික පක්ෂ මහලේකම්, පාර්ලිමේන්තු මන්ත්‍රී තිස්ස අත්තනායක කියා සිටියේ ආණ්ඩුවේ අකාර්යක්ෂමතාව පොහොර ගැටළුවට හේතුවී ඇති බවයි.\n[MP3]s62199_3[/MP3]",
       "URL": "https://www.hirunews.lk/business/62199/පොහොර-ඉල්ලා-ගොවි-උද්ඝෝෂණ-අදත්",
       "Category": "Business",
       "Parent URL": "https://www.hirunews.lk/business/all-news.php?pageID=290"
}