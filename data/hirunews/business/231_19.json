{
       "Source": "hirunews",
       "Timestamp": "Friday, 24 July 2015 - 21:22",
       "Headline": "ජපානය වැඩි ආයෝජන අවස්ථා සොයයි",
       "News Content": "ශ්‍රී ලංකාව තුළ ජපානයේ ප්‍රධාන පෙළේ බැංකුවල ශාඛා  ස්ථාපිත කිරීම කෙරෙහි අවධානය යොමු වී ඇති බව මෙරට නව ජපාන තානාපති කෙනිචි සුගනුමා ප්‍රකාශ කළා. ඔහු කියා සිටියේ ශ්‍රී ලංකාවට පැමිණෙන ජපාන ආයෝජකයන් ප්‍රමාණය ඉහළ නැංවීම සඳහා පියවර රැසක් ගැනීමට තමන් බලාපොරොත්තු වන බවයි. මෙරට සංවර්ධන ව්‍යාපෘති සඳහා ලබාදෙන සහායට අමතරවයි අදාළ කටයුතු ක්‍රියාත්මක කෙරෙන්නේ. ශ්‍රී ලංකාවේ නව ජපාන තානාපතිවරයා මෙම අදහස් පළ කළේ මුදල් අමාත්‍ය රවී කරුණානායක සමඟ ඊයේ පැවති සාකච්ඡාවකදියි.",
       "URL": "https://www.hirunews.lk/business/113764/ජපානය-වැඩි-ආයෝජන-අවස්ථා-සොයයි",
       "Category": "Business",
       "Parent URL": "https://www.hirunews.lk/business/all-news.php?pageID=231"
}