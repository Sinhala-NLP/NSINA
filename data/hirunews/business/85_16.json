{
       "Source": "hirunews",
       "Timestamp": "Saturday, 04 May 2019 - 13:37",
       "Headline": "සංචාරක හෝටල් හිමියන්ට සහන පැකේජයක් සඳුදා ප්‍රකාශයට",
       "News Content": "පාස්කු ඉරිදා ප්‍රහාරයෙන් පසු කඩා වැටුණු මෙරට සංචාරක හෝටල් හිමියන්ට ලබාදෙන සහන පැකේජය ලබන සඳුදා ප්‍රකාශයට පත් කරන බව මුදල් අමාත්‍යාංශය ප්‍රකාශ කළා.\nඑහි උසස් නිලධාරියෙකු සඳහන් කළේ මධ්‍යම සහ කුඩා ප්‍රමාණයේ හෝටල් හිමියන්ගේ ඉල්ලීම මත මෙම සහන පැකේජය හඳුන්වා දෙන බවයි.\nශ්‍රී ලංකාවේ දැනට පවතින තත්ත්වයත් සමඟ විදේශීය සංචාරකයන්ගේ පැමිණීමේ අඩුවක් දක්නට ලැබෙනවා.\nඑම තත්ත්වය හමුවේ ණය ආපසු ගෙවීම සම්බන්ධයෙන් සහ ලබාදිය හැකි අනෙකුත් සහන මෙම සහන පැකේජයට ඇතුළත් බව මුදල් අමාත්‍යාංශය කියා සිටියා.",
       "URL": "https://www.hirunews.lk/business/215728/සංචාරක-හෝටල්-හිමියන්ට-සහන-පැකේජයක්-සඳුදා-ප්‍රකාශයට",
       "Category": "Business",
       "Parent URL": "https://www.hirunews.lk/business/all-news.php?pageID=85"
}