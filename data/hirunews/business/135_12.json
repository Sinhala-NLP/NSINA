{
       "Source": "hirunews",
       "Timestamp": "Tuesday, 30 January 2018 - 13:49",
       "Headline": "ඩයලොග් සමාගමෙන් සාමාන්‍යපෙළ සහ උසස්පෙළ හපනුන්ට ශිෂ්‍යත්ව",
       "News Content": "2014 සහ 2015 වසරවලදී සාමාන්‍යපෙළ සහ උසස්පෙළ විභාගවලින් ඉහළ ප්‍රතිඵල ලැබූ පාසල් සිසු සිසුවියන් පිරිසකට ශිෂ්‍යත්ව ප්‍රදානය කිරීමේ උත්සවයක් ඩයලොග් සමාගම අද (30) සංවිධානය කර තිබුනා.\nඑම උත්සවය සම්භාවනීය අමුත්තන් රැසකගේ ප්‍රධානත්වයෙන් පැවැත්වුණේ කොළඹ යූනියන් පෙදෙසේ ඩයලොග් ප්‍රධාන කාර්යාලයේදීය.\nඑහිදී 2014 සහ 2015 වසරවල  සාමාන්‍යපෙළ සහ උසස්පෙළ විභාගයෙන් දිස්ත්‍රික්ක මට්ටමේ විශිෂ්ඨ ප්‍රතිඵල ලැබූ සිසු සිසුවියන් 54 දෙනෙකුට ශිෂ්‍යත්ව ප්‍රදානය කෙරුනා.\nරටට වැඩදායි සිසු පරපුරක් බිහිකිරීමේ අරමුණ සහිතව ඩයලොග් සමාගම විසින් මෙම ශිෂ්‍යත්ව ප්‍රධානය කිරීමේ වැඩසටහන ආරම්භ කළේ 2003 වසරේදීයි.",
       "URL": "https://www.hirunews.lk/business/182418/ඩයලොග්-සමාගමෙන්-සාමාන්‍යපෙළ-සහ-උසස්පෙළ-හපනුන්ට-ශිෂ්‍යත්ව",
       "Category": "Business",
       "Parent URL": "https://www.hirunews.lk/business/all-news.php?pageID=135"
}