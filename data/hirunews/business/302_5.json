{
       "Source": "hirunews",
       "Timestamp": "Thursday, 11 April 2013 - 8:20",
       "Headline": "උත්සව සමයේ දී හොර කිරුම් මිනුම්වලට වැට.",
       "News Content": "උත්සව සමය තුළදී කිරුම් මිනුම් වංචා අවම කිරීම සඳහා විශේෂ වැටලීම් ඒකකයක් ස්ථාපිත කිරීමට සමූපකාර හා අභ්‍යන්තර වෙළඳ කටයුතු අමාත්‍යාංශය පියවර ගෙන තිබෙනවා. කිරුම් ඒකක ප්‍රමිති හා සේවා විශේෂ වැටලීම් ඒකකය විසින් මෙම වැටලීම් සිදුකරන බවයි එම අමාත්‍යාංශය සඳහන් කළේ. මේ යටතේ ඊයේ දිනයේදී පිටකොටුව බස් නැවතුම්පොළ අසල සහ බෝධිරාජ මාවත අසල තිබූ වෙළඳසැල් පරීක්ෂා කර තිබෙනවා. එම පරීක්ෂාකිරීම්වලදී කිරුම් මිනුම් වංචනික ලෙස යොදාගැනීම යටතේ තරාදි 14 ක් සමග භාණ්ඩ අලෙවි කළ වෙළඳුන් ද අත්අඩංගුවට ගත් බවයි එම අමාත්‍යාංශය සඳහන් කළේ.",
       "URL": "https://www.hirunews.lk/business/56947/උත්සව-සමයේ-දී-හොර-කිරුම්-මිනුම්වලට-වැට",
       "Category": "Business",
       "Parent URL": "https://www.hirunews.lk/business/all-news.php?pageID=302"
}