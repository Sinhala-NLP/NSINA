{
       "Source": "hirunews",
       "Timestamp": "Sunday, 15 November 2015 - 7:19",
       "Headline": "ලෝක ආර්ථිකය කඩා වැටේ",
       "News Content": "ලෝක ආර්ථිකය මේ වසරේදී අවගමනයකට ලක්ව ඇති බව ආර්ථික සංවර්ධනය සඳහා වූ ජාත්‍යන්තර සංවිධානය ප්‍රකාශ කළා. එමගින් පෙන්වා දෙන පරිදි මේ වසරේදී දක්නට ලැබෙන්නේ වසර 6 කින් වාර්තා වන දුර්වලතම ආර්ථික ප්‍රවණතාවයි. විශේෂයෙන් මේ තත්ත්වය නැගී එන ආර්ථිකයන්ට බලපාන බවයි ආර්ථික සංවර්ධනය පිළිබඳ සංවිධානය ප්‍රකාශ කළේ.\nචීනයේ ආර්ථික ක්‍රියාකාරිකම් මන්දගාමී වීම මෙන්ම බ්‍රසීලයේ සහ රුසියාවේ ආර්ථික අර්බුද ඊට බලපා තිබෙනවා. මේ අනුව, මේ වසරේදී ලෝක ආර්ථිකය වර්ධනය වනු ඇත්තේ සියයට 2 ට අඩු ප්‍රමාණයකින්. පසුගිය පස් වසර තුළ මෙම තත්ත්වය දක්නට නොලැබීම විශේෂත්වයක්. කෙසේ නමුත් ලබන වසරේදී ලෝක ආර්ථිකය සියයට 3 යි දශම 3 කින් ද 2017 වසරේදී සියයට 3 යි දශම 6 කින් ද වර්ධනය වනු ඇති බවට එමගින් අනාවැකි පළ කළා.",
       "URL": "https://www.hirunews.lk/business/120240/ලෝක-ආර්ථිකය-කඩා-වැටේ",
       "Category": "Business",
       "Parent URL": "https://www.hirunews.lk/business/all-news.php?pageID=215"
}