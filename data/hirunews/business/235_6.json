{
       "Source": "hirunews",
       "Timestamp": "Tuesday, 30 June 2015 - 13:13",
       "Headline": "2014 මුල් කාර්තුවේ ආර්ථික වර්ධනය 6.4% ක්",
       "News Content": "පසුගිය වසරේ මුල් කාර්තුව තුළ මෙරට ආර්ථිකය 6.4% කින් වර්ධනය වී තිබෙනවා. එහිදී සේවා අංශය 7.5% කින් සහ කර්මාන්ත අංශය 6.5% කින් වර්ධනය වී ඇති අතර කෘෂිකර්මාන්ත අංශයේ ප්‍රකෘතිමත්වීමක් දක්නට ලැබෙන බවයි මහබැංකුව ප්‍රකාශ කළේ. කෙසේ නමුත්, බදු නැවත සැකසීම සහ ආනයනයට හිතකර වාතාවරණයක් පැවතීම නිසා මේ වසරේ අප්‍රේල් මාසයේදී මෙරට ආනයනයන් කැපී පෙනෙන ලෙස ඉහළ ගොස් තිබෙනවා. ලෝක වෙළඳපොලේ තෙල් මිල අඩුවීම නිසා එහිදී ඉන්ධන ආනයනයට වැය කළ මුදල අඩුවීම ද විශේෂත්වයක්.",
       "URL": "https://www.hirunews.lk/business/112374/2014-මුල්-කාර්තුවේ-ආර්ථික-වර්ධනය-6-4-ක්",
       "Category": "Business",
       "Parent URL": "https://www.hirunews.lk/business/all-news.php?pageID=235"
}