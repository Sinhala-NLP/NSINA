{
       "Source": "hirunews",
       "Timestamp": "Thursday, 05 July 2018 - 7:49",
       "Headline": "මත්තල ගොඩගන්න 70% ක් ඉන්දියාවෙන්",
       "News Content": "මත්තල ගුවන් තොටුපල ඒකාබද්ධ ව්‍යාපෘතියක් යටතේ පවත්වාගෙන යාම සඳහා වන සාකච්ඡාවක් ඉන්දීය සිවිල් ගුවන් සේවා අධිකාරියේ නිලධාරීන් සමඟ ඊයේ පස්වරුවේ පවත්වනු ලැබුවා.\nඑම ව්‍යාපෘතිය සඳහා සියයට 70 ක් ඉන්දීය රජයෙන්ද සියයට 30 ක් ශ්‍රී ලංකා රජයෙන්ද යෙදීමටයි මෙම සාකච්ඡාවේදී යෝජනා වී ඇත්තේ.\nඒ අනුව අදාළ යෝජනාව ඉදිරියේදී පාර්ලිමේන්තුවට ඉදිරිපත් කර මත්තල ගුවන් තොටුපල සම්බන්ධයෙන් අවසන් තීරණයක් ගන්නා බවයි ප්‍රවාහන හා සිවිල් ගුවන් සේවා නියෝජ්‍ය අමාත්‍ය අශෝක් අබේසිංහ ප්‍රකාශ කළේ.",
       "URL": "https://www.hirunews.lk/business/194535/මත්තල-ගොඩගන්න-70-ක්-ඉන්දියාවෙන්",
       "Category": "Business",
       "Parent URL": "https://www.hirunews.lk/business/all-news.php?pageID=119"
}