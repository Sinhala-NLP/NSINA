{
       "Source": "hirunews",
       "Timestamp": "Thursday, 01 January 2015 - 9:00",
       "Headline": "ජල ගැලීම්වලින් කුඹුරු අක්කර 20,000 ක් විනාශයි.",
       "News Content": "ජල ගැලීම් හේතුවෙන් අනුරාධපුර සහ පොළොන්නරුව යන දිස්ත්‍රික්කවලට අයත් කුඹුරු අක්කර 20 000 කට වැඩි ප්‍රමාණයක් සම්පූර්ණයෙන්ම විනාශයට පත්වී තිබෙනවා. ගොවි ජන සංවර්ධන දෙපාර්තමේන්තුව සඳහන් කළේ අම්පාර, මඩකලපුව, ත්‍රිකුණාමලය සහ පුත්තලම යන දිස්ත්‍රික්කවලද තවත් වගා කරන ලද කුඹුරු විශාල ප්‍රමාණයක් විනාශයට පත්ව ඇති බවයි. මේ අතර වර්ෂාපතනය හේතුවෙන් උඩරට සහ පහත රට  එළවළු වගා කරන ලද භූමිද විනාශ වී ඇති බවයි අප වාර්තාකරුවන් සඳහන් කළේ. මේ වනවිට වෙළඳපොල තුළ එළවළු මිල ගණන් සීග්‍ර ලෙස ඉහළ ගොස් තිබෙනවා. නුවරඑළිය දිස්ත්‍රික්කයේ එළවළු වගා කරන ලද ගොවීන් කිහිපදෙනෙකු හිරු ප්‍රවෘත්ති අංශයට සඳහන් කළේ බලපෑ වර්ෂාපතනය හේතුවෙන් තම එළවළු වගාවන් සම්පූර්ණයෙන්ම විනාශයට පත්වූ බවයි.",
       "URL": "https://www.hirunews.lk/business/100376/ජල-ගැලීම්වලින්-කුඹුරු-අක්කර-20000-ක්-විනාශයි",
       "Category": "Business",
       "Parent URL": "https://www.hirunews.lk/business/all-news.php?pageID=263"
}