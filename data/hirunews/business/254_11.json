{
       "Source": "hirunews",
       "Timestamp": "Wednesday, 25 February 2015 - 18:35",
       "Headline": "පොලී අනුපාත පෙර පරිදිමයි",
       "News Content": "පොලී අනුපාත සහ ව්‍යාපාරකරණ විශ්වාසය වර්ධනය වීමත් සමග වසරේ මේ දක්වා කාලය තුළ පෞද්ගලික අංශය වෙත ලබාදුන් ණය ප්‍රමාණය හිතකර ලෙස වර්ධනය වී ඇති බව මහබැංකුව ප්‍රකාශ කළා. 2014 වසරේදී වාණිජ බැංකු මගින් රජය වෙත ලබාදුන් ශුද්ධ ණය ප්‍රමාණය ද රුපියල් බිලියන 134 යි දශම 6 ක් දක්වා ඉහළ ගියා. මේ අතර, දැනට පවතින මූල්‍ය ප්‍රතිපත්ති නොවෙනස්ව පවත්වා ගැනීමට ශ්‍රී ලංකා මහබැංකුවේ මුදල් මණ්ඩලය යළි තීරණය කර තිබෙනවා. ඒ අනුව, තැන්පත් අනුපාතිකය සියයට 6 යි දශම 5 ක් ලෙසත්, ණය අනුපාතිකය සියයට 8 ක් ලෙසත්, සංචිත අනුපාතය සියයට 6 ක් ලෙසත් නොවෙනස්ව පවත්වා ගනු ඇති.",
       "URL": "https://www.hirunews.lk/business/104260/පොලී-අනුපාත-පෙර-පරිදිමයි",
       "Category": "Business",
       "Parent URL": "https://www.hirunews.lk/business/all-news.php?pageID=254"
}