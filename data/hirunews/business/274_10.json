{
       "Source": "hirunews",
       "Timestamp": "Tuesday, 15 October 2013 - 19:28",
       "Headline": "ඇමරිකානු ඩොලරයට සාපේක්ෂව රුපියල පහතට.",
       "News Content": "ශ්‍රී ලංකා මහ බැංකුව විසින් ප්‍රතිපත්ති පොලී අනුපාතික පහත හෙළීමට තීරණය කිරීමත් සමග ඇමරිකානු ඩොලරයට සාපේක්ෂව රුපියලේ අගය පහත වැටීමක් දක්නට ලැබෙනවා. අද දහවල් වනවිට ඩොලරයක් සඳහා විනිමය අනුපාතිකය සටහන් වූයේ රුපියල් 130 යි ශත 89 ක් ලෙසයි. ඩොලරයක විකිණුම් මිල සටහන්වූයේ රුපියල් 132 යි ශත 53 ක් ලෙසයි. පොලී අනුපාතික පහත හෙළීමත් සමග භාණ්ඩාගාර බිල්පත්වල ප්‍රතිලාභ අඩුවීම මෙලෙස විනිමය අනුපාතික පහත වැටීමට හේතුව ලෙස සැළකෙනවා. මහබැංකුව විසින් වාණිජ බැංකු සමඟ ගනුදෙනු සඳහා පවත්වාගෙන යනු ලබන පොලී අනුපාතික ඒකක 50කින් පහත හෙලීමට ඊයේ (14) තීරණය කළා. ඒ අනුව ප්‍රති මිලදී ගැනීම් අනුපාතිකය සියයට 6.5ක් වන අතර ප්‍රති විකුණුම් අනුපාතිකය සියයට 8.5ක් වනු ඇති.",
       "URL": "https://www.hirunews.lk/business/69343/ඇමරිකානු-ඩොලරයට-සාපේක්ෂව-රුපියල-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=274"
}