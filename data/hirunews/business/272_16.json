{
       "Source": "hirunews",
       "Timestamp": "Sunday, 27 October 2013 - 7:53",
       "Headline": "දේශීය ගෘහ සේවයේ තත්ත්වය ඉහළ යයිද?",
       "News Content": "දේශීය ගෘහ සේවයේ තත්ත්වය ඉහළ නැංවීම සඳහා, මීට වසරකට පෙර සම්මත කර ගැණුනු ජාත්‍යන්තර සම්මුතිය ක්‍රියාවට නගන්නැයි, උරැගුවේ රාජ්‍යයේ මොන්ටිවිඩියෝ නුවරට රැස්වූ දේශීය ගෘහ සේවා සම්මේලන නියෝජිතයන් ලෝක නායකයන්ගෙන් ඊයේ ඉල්ලීමක් කළා. දැනට එම සම්මුතියට ක්‍රියාවට නංවා ඇත්තේ රටවල් 10 ක් විසින් පමණයි. ලොව පුරා සිටින ගෘහ සේවක, සේවිකාවන්ට අවම වැටුප්, දිනපතා සහ සතිපතා විවේක කාලයන් මෙන්ම නීතිමය රැකවරණ ලබාදීමටයි ජාත්‍යන්තර කම්කරු සංවිධානයේ මැදිහත්වීමෙන් ලෝක සම්මුතියක් සකස් කෙරුණේ. ලොව පුරා ගෘහ සේවක, සේවිකාවන්ගේ සංඛ්‍යාව මිලියන සියය ඉක්මවන බව සඳහන්. ආසියාකරයේ ගෘහ සේවක සේවිකාවන්ගෙන් සියයට 60 ක්ම බාලවයස්කාර අය වීම විශේෂත්වයක්. ඉන්දුනීසියාවේ එම සංඛ්‍යාව මිලියන 1 යි දශම 5 ක් වන අතර, පිලිපීනයේ මිලියනයක්, බංග්ලාදේශයේ හාරලක්ෂ 20,000 ක් සහ ශ්‍රී ලංකාවේ ලක්ෂය ඉක්මවූ බාලවයස්කාර ගෘහ සේවක සේවිකාවන් සිටින බවයි ලෝක කම්කරු සංවිධානය පවසන්නේ.",
       "URL": "https://www.hirunews.lk/business/70115/දේශීය-ගෘහ-සේවයේ-තත්ත්වය-ඉහළ-යයිද",
       "Category": "Business",
       "Parent URL": "https://www.hirunews.lk/business/all-news.php?pageID=272"
}