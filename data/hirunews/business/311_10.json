{
       "Source": "hirunews",
       "Timestamp": "Thursday, 07 February 2013 - 8:25",
       "Headline": "හම්බන්තොටට නව සීනි කම්හලක්.",
       "News Content": "හම්බන්තොට වරාය තුළ නව සීනි පිරිපහදු කම්හලක් ආරම්භ කිරීමට නියමිතයි. ඉන්දියාවේ සීනි සමාගමක් මෙම ව්‍යාපෘතිය ක්‍රියාත්මක කරන අතර ඒ සඳහා ආයෝජනය කරන මුදල ඇමරිකානු ඩොලර් මිලියන 220 ක්. ඉන්දීය සමාගමේ නියෝජිතයන් සහ ආයෝජන ප්‍රවර්ධන අමාත්‍ය ලක්‍ෂ්මන් යාපා අබේවර්ධන අතර මේ පිලිබඳව අදහස් හුවමාරු වී තිබෙනවා. මෙම කම්හල ආරම්භ වීමත් සමග ඍජු රැකියා අවස්ථා 300 ක් හා වක්‍ර රැකියා අවස්ථා 1500 ක් පමණ ජනිත වන බවයි ඉන්දීය සීනි සමාගම ප්‍රකාශ කර ඇත්තේ. හම්බන්තොට වරාය ඉදිවීමත් සමග විවිධ ආයෝජකයන් සිය කර්මාන්ත ශාලා ආරම්භ කිරීමට කැමැත්ත පළ කර ඇති බවත් ඉදිරියේදී වරාය ආශ්‍රිතව නව කර්මාන්ත ශාලා ගොඩ නැගෙන බවත් ආයෝජන ප්‍රවර්ධන අමාත්‍ය ලක්‍ෂ්මන් යාපා අබේවර්ධන මෙම හමුවේදී ප්‍රකාශ කර තිබෙනවා.",
       "URL": "https://www.hirunews.lk/business/52898/හම්බන්තොටට-නව-සීනි-කම්හලක්",
       "Category": "Business",
       "Parent URL": "https://www.hirunews.lk/business/all-news.php?pageID=311"
}