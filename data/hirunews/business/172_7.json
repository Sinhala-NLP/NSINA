{
       "Source": "hirunews",
       "Timestamp": "Monday, 26 December 2016 - 13:34",
       "Headline": "වැසි නොමැතිකමින් වවුනියාවේ හේන් වගාවටත් බලපෑම්",
       "News Content": "නිරිතදිග මෝසම් වැසි නොලැබීම හේතුවෙන් වවුනියාව දිස්ත්‍රික්කයේ හේන් වගාවට දැඩි බලපෑම් එල්ලවී තිබෙනවා.\nමේ නිසා වගා කරන ලද උඳු අක්කර 18000 ක් සහ තවත් බෝග වර්ග රැසක් විනාශ වීමේ අවදානමට ලක්ව ඇති බවයි වවුනියාව දිස්ත්‍රික් ලේකම් එම්.බී.ආර්. පුෂ්පකුමාර කියා සිටියේ.\nවිශේෂයෙන් මුං, කවුපි, ඉරිඟු සහ එළවළු වර්ග අයත් ගොඩබෝග වගාවටද වැසි නොලැබීම හේතුවෙන් බලපෑම් එල්ලවී ඇති බව දිස්ත්‍රික් ලේකම්වරයා සඳහන් කළා.",
       "URL": "https://www.hirunews.lk/150604/වැසි-නොමැතිකමින්-වවුනියාවේ-හේන්-වගාවටත්-බලපෑම්",
       "Category": "Business",
       "Parent URL": "https://www.hirunews.lk/business/all-news.php?pageID=172"
}