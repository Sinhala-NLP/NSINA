{
       "Source": "hirunews",
       "Timestamp": "Sunday, 17 February 2013 - 19:07",
       "Headline": "මහ කන්නයේ වී අස්වැන්නට වැස්සෙන් බාධා.",
       "News Content": "2012 - 2013 වසරවල මහ කන්නයේ වී අස්වැන්න මේ වන විටත් ලැබෙමින් පවතින බව වී අලෙවි මණ්ඩලය පවසනවා. දැනටමත් වී මෙටි‍්‍රක් ටොන් 200කට ආසන්න ප්‍රමාණයක් ලැබී ඇති බවයි එහි ප්‍රකාශකයෙකු හිරු ප්‍රවෘත්ති අංශයට කියා සිටියේ. අම්පාර, කිලිනොච්චිය, කුරුණෑගල සහ අනුරාධපුර යන දිස්ත්‍රික්කවලින් මෙම වී තොග ලැබී තිබෙනවා. කෙසේ වෙතත් වී අලෙවි මණ්ඩලයේ එම ප්‍රකාශකයා වැඩිදුරටත් සදහන් කළේ දිවයිනට දැනට ලැබෙන වර්ෂාපතනය වී අස්වැන්න නෙලීමේ කටයුතුවලට බාධාවක් වී ඇති බවයි.",
       "URL": "https://www.hirunews.lk/business/53595/මහ-කන්නයේ-වී-අස්වැන්නට-වැස්සෙන්-බාධා",
       "Category": "Business",
       "Parent URL": "https://www.hirunews.lk/business/all-news.php?pageID=309"
}