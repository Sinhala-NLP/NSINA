{
       "Source": "hirunews",
       "Timestamp": "Friday, 02 October 2020 - 22:50",
       "Headline": "ජාත්‍යන්තර ස්වෛරීත්ව බැඳුම්කරයක් සාර්ථක ලෙස පියවයි",
       "News Content": "ලක් රජය වෙනුවෙන් නිකුත් කළ ඇමරිකානු ඩොලර් බිලියනයක් වටිනා කල් පිරුණු ජාත්‍යන්තර ස්වෛරීත්ව බැඳුම්කරයක් නියමිත කූපන ගෙවීම්ද සමඟ සාර්ථක ලෙස පියවූ බව ශ්‍රී ලංකා මහ බැංකුව ප්‍රකාශ කළා.\nමෙමඟින් විදේශ ණය වගකීම් නිසි ලෙස පියවීම සඳහා රජයේ කැපවීම යළි තහවුරු වන අතර, ආයෝජකයන්ගේ විශ්වාසයද ඉහළ නංවන බවයි මහ බැංකුව නිකුත් කළ නිවේදනයක දැක්වෙන්නේ.\nඑමෙන්ම රජය සහ මහ බැංකුව ගනු ලැබූ ක්‍රියාමාර්ග හේතුවෙන් මෙරට විදේශ විනිමය වෙළඳපොල වෙත අපේක්ෂිත ගලා ඒම් සාර්ථක වනු ඇති බවයි එමඟින් වැඩිදුරටත් සඳහන් කළේ.",
       "URL": "https://www.hirunews.lk/business/251670/ජාත්‍යන්තර-ස්වෛරීත්ව-බැඳුම්කරයක්-සාර්ථක-ලෙස-පියවයි",
       "Category": "Business",
       "Parent URL": "https://www.hirunews.lk/business/all-news.php?pageID=37"
}