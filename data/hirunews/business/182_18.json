{
       "Source": "hirunews",
       "Timestamp": "Sunday, 25 September 2016 - 6:48",
       "Headline": "ජනතා අපේක්ෂා ඉටුකරන අයවැයක් - රවී",
       "News Content": "2017 වසර සදහා ජනතා අපේක්ෂා ඉටු කරන අයවැයක් ඉදිරිපත් කරන බව මුදල් අමාත්‍ය රවී කරුණානායක ඊයේ ත්‍රිකුණාමලයේදී ප්‍රකාශ කළා.\nඅමාත්‍යවරයා මෙම සංචාරයේ නිරත වී ඇත්තේ ද අයවැය සදහා ගොවි, ධීවර සහ වෙළද ප්‍රජාවගේ අදහස් ලබා ගැනීමේ පියවරක් වශයෙන්.\nඋතුරු නැගෙනහිර ධීවර ප්‍රජාව මුහුණදෙන ගැටලූ පිළිබදව ද මෙහිදී අමාත්‍යවරයාගේ අවධානය යොමුවී තිබෙනවා.\nවිදේශීය ධීවරයන්, තහනම් පන්න ක්‍රම භාවිත කරමින් ධීවර කටයුතුවල නිරත වීම නිසා තමන් මුහුණදී ඇති අර්බුදකාරි තත්ත්වය ප්‍රදේශයේ ධීවරයන් මෙහිදී අමාත්‍යවරයා වෙත පැහැදිලි කර තිබෙනවා.\nසංචාරක හෝටල් ක්ෂේත්‍රය ඇතුළු සුළු හා මධ්‍ය පරිමාණ ව්‍යාපාරිකයන් ද මුදල් අමාත්‍යවරයා වෙත මෙහිදී සිය ගැටලූ ඉදිරිපත් කරනු ලැබුවා.\nත්‍රිකුණාමලය දිස්ත්‍රික්කයේ අතිරික්ත වී තොග ගබඩා කර තැබීම සදහා නිසි ක්‍රමවේදයක් සකසන ලෙස ද අමාත්‍යවරයා එහිදී උපදෙස් ලබාදී තිබෙනවා.",
       "URL": "https://www.hirunews.lk/business/143759/ජනතා-අපේක්ෂා-ඉටුකරන-අයවැයක්-රවී",
       "Category": "Business",
       "Parent URL": "https://www.hirunews.lk/business/all-news.php?pageID=182"
}