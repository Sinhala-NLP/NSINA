{
       "Source": "hirunews",
       "Timestamp": "Tuesday, 09 May 2017 - 9:21",
       "Headline": "කාන්තාවන් ප්‍රමුඛත්වය දරන ගොවි පවුලකට රුපියල් දස දහසක්",
       "News Content": "වියළි කාලගුණයෙන් වගා හානියට පත්වූ ගොවීන්ට රජය විසින් පොරොන්දු වූ වන්දි මුදල් ලබා දී නොමැතිවීම නිසා ඔවුන් ආර්ථික අපහසුතාවයට පත්ව ඇති බවට සමස්ථ ලංකා ගොවිජන සම්මේලනය චෝදනා කරනවා.\nඑහි ජාතික සංවිධායක නාමල් කරුණාරත්න දඹුල්ලේ ඊයේ පැවැති මාධ්‍ය හමුවකට එක්වෙමිනුයි මේ බව කියා සිටියේ.\nමේ අතර, වියළි කාලගුණයෙන් වගා හානියට පත් පවුල් අතර, කාන්තාවන් ප්‍රමුඛත්වය දරණ පවුල් සඳහා රුපියල් දස දහස බැගින් මාස 4ක කාලයක් මුදල් සහනාධාර ලෙස ලබාදීමට ලෝක ආහාර සංවිධානය එකඟ වී තිබෙනවා.\nආපදා කළමනාකරණ අමාත්‍ය අනුර ප්‍රියදර්ශන යාපා කුරුණෑගල දිස්ත්‍රික් සංවර්ධන කමිටු රැස්වීමට ඊයේ එක්වෙමින් මේ බව සදහන් කළා.",
       "URL": "https://www.hirunews.lk/business/160921/කාන්තාවන්-ප්‍රමුඛත්වය-දරන-ගොවි-පවුලකට-රුපියල්-දස-දහසක්",
       "Category": "Business",
       "Parent URL": "https://www.hirunews.lk/business/all-news.php?pageID=158"
}