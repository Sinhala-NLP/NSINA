{
       "Source": "hirunews",
       "Timestamp": "Saturday, 21 March 2015 - 13:45",
       "Headline": "වතු සමාගම්වලට පාඩුවක්",
       "News Content": "පසුගිය 2014 වසර තුළ මෙරට ප්‍රාදේශීය වතු වැවිළි සමාගම් රුපියල් මිලියන 2850ක පාඩුවක් වාර්තා කර ඇති බව වැවිළිකරුවන්ගේ සම්මේලනය පවසනවා. නිෂ්පාදන පිරිවැය ඉහළ යාම සහ ලෝක වෙළදපළේ තේ මිල පහත වැටීම ඊට හේතුවයි. 2014 වසර අවසාන වන විට ප්‍රාදේශීය වතු වැවිළි සමාගම් තේ කිලෝග්‍රෑමයකින් රුපියල් 30ක පමණ පාඩුවක් ලැබූ අතර, රබර් කිලෝග්‍රෑමයකින් රුපියල් 35ක පමණ පාඩුවක් ලබා තිබෙනවා. තේ කිලෝග්‍රෑමයක් නිෂ්පාදනය කිරීමේ වියදම රුපියල් 455ක් පමණ වූ අතර, සාමාන්‍ය අලෙවි මිල වූයේ රුපියල් 425ක් පමණයි.  රබර් කිලෝග්‍රෑමයක් නිෂ්පාදනය කිරීමට රුපියල් 327ක් වැය වුවද අලෙවි මිලෙහි සාමාන්‍යය රුපියල් 292ක්. මේ අතර, මේ වසරේ මුල් මාස 2 තුළ ද කොළඹ තේ වෙන්දේසියේ තේ මිල පහත වැටුණු අතර, නිෂ්පාදන වියදම් ද ඉහළ ගොස් තිබෙනවා.",
       "URL": "https://www.hirunews.lk/business/105992/වතු-සමාගම්වලට-පාඩුවක්",
       "Category": "Business",
       "Parent URL": "https://www.hirunews.lk/business/all-news.php?pageID=250"
}