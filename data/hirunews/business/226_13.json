{
       "Source": "hirunews",
       "Timestamp": "Sunday, 06 September 2015 - 15:37",
       "Headline": "ශ්‍රී ලංකාව සහ  ඕස්ට්‍රේලියාව අතර වෙළඳ කටයුතු වර්ධනයට",
       "News Content": "ශ්‍රී ලංකාව සහ  ඕස්ට්‍රේලියාව අතර, වෙළඳ කටයුතු පසුගිය වසරේදී සියයට 18 කින් වර්ධනය වී තිබෙනවා. පසුගිය වසරේදී දෙපාර්ශවය අතර, වෙළඳ භාණ්ඩ ගණුදෙනුවල වටිනාකම  ඕස්ට්‍රේලියානු ඩොලර් මිලියන 420 ක්. ද්විපාර්ශවික සේවාවල වටිනාකමද  ඕස්ට්‍රේලියානු ඩොලර් 410 ඉක්මවා ඇති බව සඳහන්. ශ්‍රී ලංකාවේ  ඕස්ට්‍රේලියානු මහ කොමසාරිස් කාර්යාලය සඳහන් කළේ පසුගිය වසරේදී  ඕස්ට්‍රේලියානුවන් 62 000 ක් ශ්‍රී ලංකාවේ සංචාරය කර ඇති බවයි. පසුගිය පස් වසර තුළ  ඕස්ට්‍රේලියානුවන්ගේ ශ්‍රී ලංකා සංචාර සියයට 15 කින් ඉහළ ගොස් ඇති බවත් එමඟින් වැඩිදුරටත් සඳහන් කළා.",
       "URL": "https://www.hirunews.lk/business/116102/ශ්‍රී-ලංකාව-සහ-ඕස්ට්‍රේලියාව-අතර-වෙළඳ-කටයුතු-වර්ධනයට",
       "Category": "Business",
       "Parent URL": "https://www.hirunews.lk/business/all-news.php?pageID=226"
}