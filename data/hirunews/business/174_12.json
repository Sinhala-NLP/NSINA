{
       "Source": "hirunews",
       "Timestamp": "Tuesday, 06 December 2016 - 13:24",
       "Headline": "ඔක්තෝම්බර් මාසයේ සංචාරක කර්මාන්තයෙන් මිලියන 250ක ආදායමක්",
       "News Content": "මේ වසරේ ඔක්තෝම්බර් මාසයේදී සංචාරක ව්‍යාපාරයෙන් ලද ආදායම ඇමරිකානු ඩොලර් මිලියන 250කට ආසන්න වී තිබෙනවා.\nඑමෙන්ම ජනවාරි සිට ඔක්තෝම්බර් දක්වා මාස 10ක කාලය තුළ මෙරටට පැමිණි සංචාරකයන්ගේ සංඛ්‍යාව සියයට 14.6කින් වර්ධනය වී ඇති අතර එහිදී ලද ආදායම ඩොලර් බිලියන 2.75කට ආසන්නයි.\nවිදේශයන්හි සිටින ශ්‍රී ලාංකික ශ්‍රමිකයන්ගෙන් ලද ආදායම ඔක්තෝම්බර් මාසයේදී ඩොලර් මිලියන 607.5ක් වන අතර පළමු මාස 10 තුළ ඔවුන් මෙරටට එවූ විදේශ විනිමයේ ආදායම ඩොලර් බිලියන 5.99ක්.\nඑය පසුගිය වසරට සාපේක්ෂව සියයට 3.5ක වර්ධනයක් ලෙසයි සැලකෙන්නේ.",
       "URL": "https://www.hirunews.lk/business/149084/ඔක්තෝම්බර්-මාසයේ-සංචාරක-කර්මාන්තයෙන්-මිලියන-250ක-ආදායමක්",
       "Category": "Business",
       "Parent URL": "https://www.hirunews.lk/business/all-news.php?pageID=174"
}