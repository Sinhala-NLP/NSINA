{
       "Source": "hirunews",
       "Timestamp": "Friday, 17 May 2013 - 13:02",
       "Headline": "ජල සම්පාදන ව්‍යාපෘතියකට චීනයෙන් ඩොලර් මිලියන 300 ක්.",
       "News Content": "කොළඹින් උතුරු ප්‍රදේශවල ජල සම්පාදන ව්‍යාපෘතියක් සඳහා ශ්‍රී ලංකාව සමඟ ඇමෙරිකානු ඩොලර් මිලියන 229 යි දශම 5 ක ගිවිසුමකට එළැඹුනු බව චීනයේ, චයිනා මැෂිනරි ඉංජිනියරින් සමාගම පවසනවා. ඔවුන් මේ බව ප්‍රකාශ කර ඇත්තේ හොංකොං කොටස් වෙළඳපොල වෙත නිකුත් කළ වාර්තාවකින්. කොටස් වෙළඳපොල ආයෝජන ආකර්ශනය සඳහා සමාගම් විසින් මෙවැනි නව කොන්ත්‍රාත්තු පිළිබඳ තොරතුරු හෙළිකරනු ලබනවා. චීන සමාගම ජාතික ජල සම්පාදන හා ජලපවාහන මණ්ඩලය සමඟ එළැඹුනු ගිවිසුමට අනුව ගම්පහ - අත්තනගල්ල සහ මිනුවන්ගොඩ ජල සම්පාදන ව්‍යාපෘති ක්‍රියාත්මක වනු ඇති බව ඔවුන් නිකුත් කළ වාර්තාවේ වැඩිදුරටත් සඳහන්.",
       "URL": "https://www.hirunews.lk/business/59138/ජල-සම්පාදන-ව්‍යාපෘතියකට-චීනයෙන්-ඩොලර්-මිලියන-300-ක්",
       "Category": "Business",
       "Parent URL": "https://www.hirunews.lk/business/all-news.php?pageID=296"
}