{
       "Source": "hirunews",
       "Timestamp": "Monday, 15 July 2013 - 19:43",
       "Headline": "කටුනායක අධිවේගී මාර්ගය සැප්තැම්බරයේ දී ඇරේ.",
       "News Content": "කොළඹ සිට කටුනායක දක්වා දිවෙන කිලෝමීටර් 26කින් යුත් අධිවේගී මාර්ගය සැප්තැම්බර් මාසයේ දී විවෘත කිරීමට කටයුතු යොදා තිබෙනවා. 2008 වසරේ දී වැඩ ආරම්භ කෙරුණු මෙම අධිවේගී මාර්ගය මෙරට දෙවන අධිවේගී මාර්ගයයි. කැළණිය - පෑලියගොඩින් ඇරඹෙන මෙය කටුනායකින් අවසන් වනු ඇති. පෑලියගොඩ, කෙරවලපිටිය සහ ජාඇල යන ස්ථානවලදී අන්තර් හුවමාරු මධ්‍යස්ථාන 4ක් තිබෙන අතර, එය මං තීරු 6කින් සමන්විතයි. මේ අතර, අධිවේගී මාර්ගය විවෘත වීමත් සමගම මෙරට ආර්ථිකයට වාසි රැසක් අත්වන බව ආර්ථික සංවර්ධන අමාත්‍ය බැසිල් රාජපක්ෂ පවසනවා. අමාත්‍යවරයා මෙම අදහස් පළ කළේ අද (15) අධිවේගී මාර්ගයේ නිරීක්ෂණ චාරිකාවකට එක්වෙමින් අනතුරුවයි.",
       "URL": "https://www.hirunews.lk/business/63105/කටුනායක-අධිවේගී-මාර්ගය-සැප්තැම්බරයේ-දී-ඇරේ",
       "Category": "Business",
       "Parent URL": "https://www.hirunews.lk/business/all-news.php?pageID=288"
}