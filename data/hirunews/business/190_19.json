{
       "Source": "hirunews",
       "Timestamp": "Monday, 18 July 2016 - 13:21",
       "Headline": "වෙළඳපොලේ පවතින  ආහාර වර්ග ගැන ප්‍රමිතිය ගැන පරීක්ෂණ",
       "News Content": "වෙළඳපොලේ පවතින  ආහාර වර්ග සහ තීන්ත සාම්පල ඇතුලූ භාණ්ඩ වර්ග 11 ක් නියමිත ප්‍රමිතීන්ට අනුකූලදැයි සෙවීම සඳහා පාරිභෝගික සේවා අධිකාරිය රසායානාගාර පරීක්ෂණ සඳහා යොමුකර තිබෙනවා.\nඇතැම් තීන්ත සාම්පලවල උපරිම ඊයම් ප්‍රමාණයක් ඉක්මවා තිබූ බවයි එමඟින් හෙළිවී ඇත්තේ. වෙළඳපොලේ පවතින ජෙලි පානය පාරිභෝගික පැමිණිල්ලක් මත යොමුකර  ඇත්තේ රජයේ රස පරීක්ෂක දෙපාර්තමේන්තුව වෙතයි.\nඑම සාම්පලයේ සෝබික් ඇසිඞ් ප්‍රමාණය නියමිත ප්‍රමාණය ඉක්මවා ඇති බවට හෙළිවී තිබෙනවා.\nඑමෙන්ම වෙළඳපොලේ පවතින ටින් මාලූ, පළතුරු සහ මිශ්‍ර පළතුරු පාන ප්‍රමිති පරීක්ෂාවක් සඳහා යොමු කෙරුණේ ප්‍රමිති ආයතනය වෙතයි.\nඑමඟින් පළතුරු සහ මිශ්‍ර පළතුරු පාන සාම්පල නියමිත ප්‍රමිතියට අනුකූල නොවන බවට හෙළිවී ඇති බවයි පාරිභෝගික සේවා අධිකාරිය සඳහන් කළේ.\nවෙළඳපොලේ පවතින ලූණු ද රසායනාගාර පරීක්ෂණ සඳහා යොමු කෙරුණා.\nඑම සාම්පලයද ආහාර පනතේ රෙගුලාසිවලට අනුකූල නොවන බවට අනාවරණ වී ඇති බවයි පාරිභෝගික සේවා අධිකාරිය සඳහන් කළේ.",
       "URL": "https://www.hirunews.lk/business/138336/වෙළඳපොලේ-පවතින-ආහාර-වර්ග-ගැන-ප්‍රමිතිය-පරීක්ෂණ",
       "Category": "Business",
       "Parent URL": "https://www.hirunews.lk/business/all-news.php?pageID=190"
}