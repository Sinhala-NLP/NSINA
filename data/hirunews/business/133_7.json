{
       "Source": "hirunews",
       "Timestamp": "Wednesday, 21 February 2018 - 19:34",
       "Headline": "රජයේ නිලධාරීන්ට වාහන සහන දෙන්න අලූත් චක්‍රලේඛයක්",
       "News Content": "රාජ්‍ය සේවයේ නිලධාරීන් සඳහා වාහන ආනයනය කිරීමේදී පනවා තිබූ සීමාවන් ලිහිල් කිරීමේ චක්‍රලේඛය නිකුත් කළ බව රාජ්‍ය පරිපාලන හා කළමනාකරණ අමාත්‍යාංශය ප්‍රකාශ කළා.\n2018 අයවැය යෝජනාවලින් අදාළ වාහන ආනයන පහසුකම සංශෝධනයට ලක් කර තිබුණා.\nනව චක්‍ර ලේඛය අනුව පළමු කාණ්ඩයේ නිලධාරීන් සඳහා යෝජනා වූ රුපියල් මිලියන 9 වෙනුවට ගෙවිය යුතු බද්දෙන් මිලියන 22 ක් අඩු කිරීමෙන් පසු වටිනාකම ලෙස සංශෝධනයක් එක් කර තිබෙනවා.\nදෙවන කාණ්ඩයේ නිලධාරීන්ට රුපියල් මිලියන 16 ක සහනයක්ද, තුන්වන කාණ්ඩයේ නිලධාරීන්ට රුපියල් මිලියන 12 ක සහනයක් මෙමගින් ලබාදී තිබීම විශේෂත්වයක්.",
       "URL": "https://www.hirunews.lk/business/184200/රජයේ-නිලධාරීන්ට-වාහන-සහන-දෙන්න-අලූත්-චක්‍රලේඛයක්",
       "Category": "Business",
       "Parent URL": "https://www.hirunews.lk/business/all-news.php?pageID=133"
}