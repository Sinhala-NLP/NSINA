{
       "Source": "hirunews",
       "Timestamp": "Sunday, 22 January 2017 - 13:23",
       "Headline": "වසරේ ඉදිරි දැක්ම ගැන සම්මන්ත්‍රණයක් වානිජ මණ්ඩලය සංවිධාන කරයි",
       "News Content": "2017 වසරේ මෙරට ආර්ථිකයේ ඉදිරි දැක්ම පිළිබඳ සම්මන්ත්‍රණයක් ලංකා වානිජ මණ්ඩලය මගින් සංවිධාන කර තිබෙනවා.\nඑය ජනවාරි 26 වනදා වානිජ මණ්ඩල ශ්‍රවණාගාරයේදී පැවැත්වීමට නියමිතයි.\nජාත්‍යන්තර වෙළඳ කටයුතු මන්දගාමීවීම, තෙල් මිල යාම, ඇමරිකානු ආර්ථික ප්‍රතිපත්තිවල වෙනස්කම් ආදී ගෝලීය ප්‍රවණතා මෙරට ආර්ථිකයට බලපාන ආකාරය එහිදී ඇගයීමට ලක් කෙරෙනවා.\nඑමෙන්ම මෙරට ඍජු විදේශීය ආයෝජන පිළිබඳ අපේක්ෂාවන්, අපනයන වෙළඳපොල වර්ධනය මෙන්ම ප්‍රතිපත්ති - ප්‍රතිසංස්කරණ සහ දේශීය ආර්ථික අභියෝග පිළිබඳවද වානිජ මණ්ඩල සමුළුවේදී අවධානය යොමු කෙරෙනු ඇති.",
       "URL": "https://www.hirunews.lk/business/152613/වසරේ-ඉදිරි-දැක්ම-ගැන-සම්මන්ත්‍රණයක්-වානිජ-මණ්ඩලය-සංවිධාන-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=169"
}