{
       "Source": "hirunews",
       "Timestamp": "Tuesday, 24 November 2015 - 12:40",
       "Headline": "එළවළු මිල ගණන් තවමත් එහෙමයි",
       "News Content": "පිටකොටුව මැනිං වෙළදපළේ එළවළු මිල ගණන්වල සුළු අඩුවීමක් වාර්තා වනවා. පසුගිය සතිය හා සසදන විට එම අඩුවීම දක්නට ලැබුණ ද, වාර්ෂික අගයන් හා සැලකීමේදී එළවළු මිල තවදුරටත් පවතින්නේ ඉතා ඉහළ මට්ටමකයි. දඹුල්ල ආර්ථික මධ්‍යස්ථානයේ එළවළු මිල ගණන්වල වැඩි විචලනයක් දක්නට නොලැබුණු බවයි හිරු වාර්තාකරු සදහන් කළේ.\nඅයහපත් කාලගුණය සහ දිවයිනේ විවිධ ප්‍රදේශවලින් ලැබෙන අස්වනු අඩුවීම ඊට හේතුවයි. ඒ අනුව ගෝවා කිලෝග්‍රෑමයක් රුපියල් 110ත්, 130ත් අතර මිලකට අලෙවි වන අතර බෝංචි කිලෝග්‍රෑමයක තොග මිල රුපියල් 180ත්, 200ත් අතර වනවා. කැරට් කිලෝග්‍රෑමයක් රුපියල් 100ත්, 220ත් අතර පැවති අතර මාළු මිරිස් කිලෝවක තොග මිල රුපියල් 280ත්, 320ත් අතර සටහන් වුණා.",
       "URL": "https://www.hirunews.lk/business/120751/එළවළු-මිල-ගණන්-තවමත්-එහෙමයි",
       "Category": "Business",
       "Parent URL": "https://www.hirunews.lk/business/all-news.php?pageID=215"
}