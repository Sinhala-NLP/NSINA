{
       "Source": "hirunews",
       "Timestamp": "Monday, 05 October 2020 - 20:30",
       "Headline": "කොටස් වෙළඳපොළ විශාලතම පහත වැටීම අද",
       "News Content": "කොළඹ කොටස් වෙළඳපොළේ මිල දර්ශක අද විශාලතම අපගමනය සලකුණු කළ අතර, සමස්ත මිල දර්ශකය ඒකක 462කින් එනම්, සියයට 7.6කින් පමණ පහත වැටී සටහන් වූයේ 5587.18ක් ලෙසයි.\nමීට පෙර දිනක් තුළ සමස්ත දර්ශකයේ විශාලතම අපගමනයක් සටහන් වූයේ එය ඒකක 303.1කින් පහළ ගිය පසුගිය මාර්තු 20 වන දායි.\nකොටස් වෙළඳපොළ විශාලතම සමාගම් 20 නියෝජනය කරන එස් ඇන්ඩ් පී ශ්‍රී ලංකා ටුවෙන්ටි දර්ශකය ද අද ඒකක 178කින් එනම් සියයට 7.2කින් පහත වැටුණු අතර, දිනය අවසන දී එය සටහන් වූයේ 2276.19ක් ලෙසයි.\nකෙසේ නමුත්, කොටස් වෙළඳපොළේ අද දිනයේ මුළු පිරිවැටුම රුපියල් බිලියන 3.8 දක්වා ඉහළ යාම විශේෂත්වයක්.",
       "URL": "https://www.hirunews.lk/business/251884/කොටස්-වෙළඳපොළ-විශාලතම-පහත-වැටීම-අද",
       "Category": "Business",
       "Parent URL": "https://www.hirunews.lk/business/all-news.php?pageID=37"
}