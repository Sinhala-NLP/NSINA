{
       "Source": "hirunews",
       "Timestamp": "Monday, 30 March 2020 - 22:44",
       "Headline": "තම පාරිභෝගිකයන්ගේ ආරක්ෂාව උදෙසා NDB බැංකුව ඔබ නිවසට ම පැමිණෙයි",
       "News Content": "දිවයින පුරා උද්ගතව ඇති කොවිඩ් -19 වසංගතයේ පැතිරයාම නිසා ජනතාව නිවෙස්වලට ම වී සිටීමට සිදුව ඇති අතර, බැංකු කටයුතු ද ඇණහිට තිබේ.\nඑවන් තත්ත්වයක් යටතේ, කාලීන අවශ්‍යතාවයක් වශයෙන් NDB බැංකුව තම පාරිභෝගිකයන්ගේ ගනුදෙනු පහසුවෙන් සහ ආරක්ෂිතව කරගැනීමට විසඳුම් කිහිපයක් ම සපයා තිබේ.\nඒ අනුව, සියලූම NDB  බැංකු පාරිභෝගිකයන්ට තම දෛනික බැංකු කටයුතු පෙර පරිදිම NDB බෑන්ක් ඔන් වීල්ස් නමින් හඳුන්වා දී ඇති ජංගම බැංකුකරණ සේවාව හරහා කරගන්නට හැකියාව ලැබේ.\nතම ගනුදෙනුකරුවන් සහ පාර්ශවකරුවන්ගේ ගනුදෙනු කටයුතු පහසු කිරීම සඳහා NDB බැංකුවේ නව ජංගම ඒකකය කොළඹ සහ තදාසන්න ප්‍රදේශවල සංචාරය කරනු ඇත.\nNDB බැංකුවේ පාරිභෝගිකයන්ට පමණක් නොව අනෙකුත් බැංකු පාරිභෝගිකයන්ට ද රු. 100,000 ක් දක්වා ATM  කාඞ්පත භාවිතයෙන් මුදල් ලබා ගන්නට අවස්ථාව ලබාදෙන මොබයිල් පහසුකමක් ද මෙයට ඇතුලත් ය.\nයොදවා ඇති ජංගම බැංකු ඒකක කිහිපය අතර NDB බැංකු ගනුදෙනුකරුවන්ට ම පමණක් කැපවූ, ඔවුන්ගේ සියලූ ගනුදෙනු සිදු කිරීම සඳහා අවස්ථාව සලසන එක් වාහනයක් ද වේ.\nඅනෙකුත් වාහන සතුව මොබයිල් ATM යන්ත්‍ර තිබෙන අතර ඒවා අනෙකුත් බැංකු පාරිභෝගිකයන්ට ද මුදල් ලබා ගැනීමට භාවිතා කරන්නට හැකියාව තිබේ.\nNDB බැංකුවේ පුද්ගලික බැංකු හා ශාඛා ජාල කළමනාකරණ ජ්‍යෙෂ්ඨ උප සභාපති සංජය පෙරේරා මහතා පැවසුවේ දුෂ්කර කාලවලදී බැංකුවේ ගනුදෙනුකරුවන්ගේ කටයුතු පහසු කිරීම සඳහා බැංකුව විසින් ගනු ලැබූ පියවරක් බවයි.\n,මෙය අප සැමට දුෂ්කර කාලයකි.\nමුදල් ආපසු ගැනීමට හෝ වෙනත් බැංකු ගනුදෙනු සිදු කිරීමට ගනුදෙනුකරුවන්ට කෙටි දුරක් හෝ ගමන් කිරීම දුෂ්කර බව අපි තේරුම් ගත්තා.\nඅත්‍යවශ්‍ය භාණ්ඩ ඔවුන්ගේ දොරකඩට සමීපවත්දී මුදල් අවශ්‍යතාවය ද ඔවුන්ට පැණ නැගෙන බව අපි තේරුම් ගත්තා.\nNDB බෑන්ක් ඔන් වීල්ස් ව්‍යාපෘතිය දියත් කිරීමට අප තීරණය කළේ ඒ නිසායි, ඔහු පවසයි\n,මුලදී, මෙම සේවාව බස්නාහිර පළාතට ලැබෙන අතර, ඉදිරියේදී වෙනත් නගර කරා ද පුඵල් කිරීමට අපි බලාපොරොත්තු වෙනවා., ඔහු තවදුරටත් පැවසීය.\nමීට අමතරව, NDB ATM  යන්ත්‍ර 141 කට අධික සංඛ්‍යාවක් දිවයින පුරා ක්‍රියාත්මක වන අතර ගනුදෙනුකරුවන්ට ඕනෑම දිනක ඕනෑම වේලාවක පහසුවෙන් මුදල් තැන්පතු, මුදල් ආපසු ගැනීම, ශේෂ විමසීම් සහ අරමුදල් මාරු කිරීම් වැනි බැංකු ගනුදෙනු සිදු කළ හැකිය.\nනිවසේ සිට ආරක්ෂිතව තම බැංකු කටයුතු කරගැනීමට කැමති පාරිභෝගිකයන්ට NDB මොබයිල් බෑන්කිං භාවිතා කරන්නට හැකියාව පවතින අතර, සාමාන්‍යයෙන් බැංකුවට පැමිණ කළ යුතු දෑ බොහොමයක් ඒ හරහා කරගන්නට පහසුකම් සලසා තිබේ.\nශ්‍රී ලංකාව මූල්‍යමය වශයෙන් සවිබල ගැන්වීමේ දශක තුනක විශිෂ්ටත්වය හා පළපුරුද්ද ඇති බැංකුවක් ලෙස NDB බැංකුව අපගේ ශ්‍රී ලාංකික කාන්තාවන් වෙත පිවිස ඔවුන්ව ශක්තිමත් කිරීමට තවදුරටත් ඉදිරි පියවර ගනිමින් සිටියි.\nEDGE  සහතිකය සමඟ නිල වශයෙන් සහතික කළ, පළමු හා අද දක්වා ඇති එකම සංස්ථාව වන NDB බැංකුව දිවයින පුරා ශාඛා 111 කට අධික සංඛ්‍යාවක් ඇති ප්‍රමුඛතම බැංකුවකි.\nආරම්භයේ සිටම, NDB බැංකුව, NDB කැපිටල්, NDB ඉන්වෙස්ට්මන්ට් බෑන්කින්, NDB  වෙල්ත්, සහ NDB  සුරැකුම්පත් යනාදියෙන් සමන්විත NDB සමූහය ජාතියේ සංවර්ධනය සඳහා උත්ප්‍රේරකයක්ව ඇති අතර ස්වයං ව්‍යවසායකයින්, සමාගම් සහ ආර්ථිකය තුළ සිටින සියලූ තරාතිරම්වල පුද්ගලයින් ශක්තිමත් කිරීම සහ සවිබල ගැන්වීම සිදු කරයි.\nNDB සමූහයේ නිෂ්පාදන හා සේවා පිරිනැමීම් වලින් සියලූම සමූහ සමාගම්වල ගනුදෙනුකරුවන් ප්‍රතිලාභ ලබා ඇති බව අප සඳහන් කරන්නේ ආඩම්බරයෙනි.",
       "URL": "https://www.hirunews.lk/business/237599/තම-පාරිභෝගිකයන්ගේ-ආරක්ෂාව-උදෙසා-ndb-බැංකුව-ඔබ-නිවසට-ම-පැමිණෙයි",
       "Category": "Business",
       "Parent URL": "https://www.hirunews.lk/business/all-news.php?pageID=49"
}