{
       "Source": "hirunews",
       "Timestamp": "Sunday, 10 February 2019 - 19:20",
       "Headline": "සේනා පාලනය ගැන ප්‍රගති සමාලෝචන කමිටු රැස්වීමේදී අවදානය",
       "News Content": "යල කන්නයේ වගා කටයුතුවලට සේනා දළඹු උවදුර පැතිරීම පාලනය කිරීම සඳහා ගත යුතු පියවර සම්බන්ධයෙන් අද (10) පැවති ප්‍රගති සමාලෝචන කමිටු රැස්වීමේදී අවදානය යොමු වූ බව කෘෂිකර්ම දෙපාර්තමේන්තුව පවසනවා.\nගන්නෝරුව - ජාතික කෘෂිකර්ම තොරතුරු මධ්‍යස්ථානයේ පැවති මෙම රැස්වීමේදී සේනා දළඹු උවදුර හේතුවෙන් බඩ ඉරිඟු වගාවට සිදුවූ හානිය පිළිබදව ද විශේෂ අවදානයක් යොමු වූ බවයි එහි නියෝජ්‍ය කෘෂිකර්ම අධ්‍යක්ෂ අනුර විජේතුංග කියා සිටියේ.",
       "URL": "https://www.hirunews.lk/business/210128/සේනා-පාලනය-ගැන-ප්‍රගති-සමාලෝචන-කමිටු-රැස්වීමේදී-අවදානය",
       "Category": "Business",
       "Parent URL": "https://www.hirunews.lk/business/all-news.php?pageID=95"
}