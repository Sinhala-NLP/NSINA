{
       "Source": "hirunews",
       "Timestamp": "Friday, 17 May 2019 - 12:58",
       "Headline": "අමු තේ දළුවලට ප්‍රමිතිය සහතික කිරීමට තේ මණ්ඩලයෙන් නියෝග",
       "News Content": "අමු තේ දළු ප්‍රමිතිය සහතික කිරීම සඳහා වන නියෝග කිහිපයක් ශ්‍රී ලංකා තේ මණ්ඩලය ප්‍රකාශයට පත් කර තිබෙනවා.\nඒ අනුව අවම වශයෙන් නොමේරූ, නොතැළුණු තේ දළු සියයට 60ක් සැපයීමට සැපයුම්කරුවන් වග බලා ගත යුතුයි.\nදළු ප්‍රවාහනය කිරීමේදී සහ හැසිරවීමේදී ඒවාට හානි නොවන බව සහතික කළ යුතු අතර, ඊට අදාළව අනුමත කරන ලද බහාලුම් පමණක් භාවිත කළ යුතු වනවා.\nසෑම ලියාපදිංචි තේ දළු සැපයුම්කරුවෙකුම රාත්‍රී 8.30ට පෙර තේ දළු කර්මාන්ත ශාලාව වෙත භාරදිය බව ද තේ මණ්ඩලය ප්‍රකාශ කළා.\nමෙම නියෝග ක්‍රියාත්මක නොකරන සැපයුම්කරුවන්ගේ බලපත්‍ර අහෝසි කරන බවයි එම මණ්ඩලය වැඩිදුරටත් නිවේදනය කරන්නේ.",
       "URL": "https://www.hirunews.lk/business/216544/අමු-තේ-දළුවලට-ප්‍රමිතිය-සහතික-කිරීමට-තේ-මණ්ඩලයෙන්-නියෝග",
       "Category": "Business",
       "Parent URL": "https://www.hirunews.lk/business/all-news.php?pageID=84"
}