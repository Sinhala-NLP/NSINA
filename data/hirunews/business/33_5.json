{
       "Source": "hirunews",
       "Timestamp": "Friday, 20 November 2020 - 13:05",
       "Headline": "ටයර් නිෂ්පාදන කර්මාන්ත ශාලාවක් චීනයෙන් හම්බන්තොටට",
       "News Content": "හම්බන්තොට වරාය පරිශ්‍රය ආශ්‍රිතව ටයර් නිෂ්පාදන කර්මාන්ත ශාලාවක් ඉදිකිරීම සඳහා චීනය ඩොලර් මිලියන 300 ක් ආයෝජනය කිරීමට සූදානම් බව ආයෝජන මණ්ඩලය පවසනවා.\nක්‍රමෝපාය සංවර්ධන පනත යටතේ ඊට බදු සහන හිමිවන අතර, එමඟින් පළමු අදියරේදී ටයර් මිලියන 09 ක් අපනයනය කිරීමට අපේක්ෂිතයි. හම්බන්තොට වරාය කාර්මික කලාපයේ අක්කර 121 ක භූමි භාගයක ඉදි කෙරෙන නව ටයර් කම්හල මගින් රැකියා අවස්ථා 2000 ක් ජනනය කෙරෙනවා.\nවසර 03 ක් තුළදී එමඟින් නිෂ්පාදන කටයුතු ආරම්භ කිරීමට සැලසුම් කර ඇති බව ආයෝජන මණ්ඩලය ප්‍රකාශ කළා.",
       "URL": "https://www.hirunews.lk/business/255175/ටයර්-නිෂ්පාදන-කර්මාන්ත-ශාලාවක්-චීනයෙන්-හම්බන්තොටට",
       "Category": "Business",
       "Parent URL": "https://www.hirunews.lk/business/all-news.php?pageID=33"
}