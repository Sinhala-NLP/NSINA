{
       "Source": "hirunews",
       "Timestamp": "Thursday, 15 January 2015 - 13:09",
       "Headline": "තෙල් මිල තවමත් පහළ.",
       "News Content": "ලෝක වෙළඳපොලේ තෙල් මිල ඊයේ යම් ප්‍රකෘතිමත්වීමක් දක්නට ලැබුණා. එහිදී තෙල් බැරලයක මිල ඩොලර් දෙකයි ශත 10 කින් පමණ ඉහළ ගිය අතර පසුගිය වසර දෙක තුළ එක් දිනකදී වාර්තාවූ ඉහළම වැඩිවීම එයයි. එහෙත් ඇමරිකානු ඩොලර් 50 ට අඩු නව මිල පහළ මට්ටමේ මිල පරාසයක් ලෙසයි සැළකෙන්නේ. මේ අතර ආර්ථික විශ්ලේෂකයන් පෙන්වා දෙන්නේ මේ වසරේ මුල් අර්ධය තුළ බොර තෙල් බැරලයක මිල ඩොලර් පනහේ සීමාවේ පවතිනු ඇති බවයි. මාස 6 ක් තුළ අඩකින් අඩුවූ තෙල් මිල ප්‍රකෘතිමත් වීමට තවත් කල්ගතවනු ඇති බව විශ්ලේෂකයන්ගේ අදහසයි. තෙල් මිල අඩකින් අඩුවූ සෑම අවස්ථාවකදීම එය ප්‍රකෘතිමත් වීම සඳහා අවම වශයෙන් මාස 6 ක් කල් ගතවන බවයි ඔවුන් පෙන්වා දෙන්නේ.",
       "URL": "https://www.hirunews.lk/business/101278/තෙල්-මිල-තවමත්-පහළ",
       "Category": "Business",
       "Parent URL": "https://www.hirunews.lk/business/all-news.php?pageID=261"
}