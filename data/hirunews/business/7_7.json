{
       "Source": "hirunews",
       "Timestamp": "Wednesday, 15 December 2021 - 13:43",
       "Headline": "බී.ඕ.අයි. නව සභාපති වැඩ අරඹයි",
       "News Content": "ශ්‍රී ලංකා ආයෝජන මණ්ඩලයේ නව සභාපතිවරයා ලෙස පත් කෙරුණු රාජා එදිරිසූරිය අද එම ධුරයේ වැඩ භාර ගනු ලැබුවා.\nමීට පෙර සභාපති ධුරයේ කටයුතු කළ සංජය මොහොට්ටාල එම ධුරයෙන් ඉල්ලා අස්වීමත් සමඟයි රාජා එදිරිසූරිය නව සභාපතිවරයා ලෙස පත් කිරීමට ජනාධිපති ගෝඨාභය රාජපක්ෂ විසින් පියවර ගනු ලැබුවේ.\nරාජා එදිරිසූරිය මේ වනවිට කොළඹ වරාය නගර සංවර්ධන ව්‍යාපෘතියේ විධායක ව්‍යාපෘති  කළමනාකරණ අධ්‍යක්ෂවරයා ලෙස කටයුතු කරන අතර ඔහු වෘත්තියෙන් සිවිල් ඉංජිනේරුවෙක්.",
       "URL": "https://www.hirunews.lk/business/291107/බී-ඕ-අයි-නව-සභාපති-වැඩ-අරඹයි",
       "Category": "Business",
       "Parent URL": "https://www.hirunews.lk/business/all-news.php?pageID=7"
}