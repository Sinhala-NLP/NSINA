{
       "Source": "hirunews",
       "Timestamp": "Tuesday, 07 April 2015 - 8:47",
       "Headline": "බලවතුන් බලන් ඉන්න කොටස් වෙළඳපළට වෙන දේ",
       "News Content": "කොළඹ කොටස් වෙළඳපළේ මිල දර්ශක ඊයේ (06) අවගමනයක් පෙන්නුම් කළා. පසුගිය ගනුදෙනු දින තුන තුළදී වාර්තා වූයේ මිල දර්ශකවල සුළු වර්ධනයක්. ඊයේ දිනයේදී සමස්ත දර්ශකය ඒකක 30කින් පහත වැටී 6917ක් ලෙස සටහන් වූ අතර, කොටස් වෙළදපළේ මුළු පිරිවැටුම රුපියල් මිලියන 361.3ක්. පසුගිය මාර්තු 19 වැනිදායින් පසු වාර්තා වූ අවම පිරිවැටුම එයයි. කෙසේ නමුත්, පසුගිය වසරේ කොළඹ කොටස් වෙළදපළේ දෛනික පිරිවැටුමේ සාමාන්‍යය රුපියල් බිලියන 1.15ක් ලෙස පැවතුණා. දීර්ඝ සති අන්තය හේතුවෙන් ආයෝජකයන් වෙළදපළට නොපැමිණීම ඊයේ දිනයේ කොළඹ කොටස් වෙළදපළේ මිල දර්ශක පහත වැටීමට තවත් හේතුවක්.",
       "URL": "https://www.hirunews.lk/business/107042/බලවතුන්-බලන්-ඉන්න-කොටස්-වෙළඳපළට-වෙන-දේ",
       "Category": "Business",
       "Parent URL": "https://www.hirunews.lk/business/all-news.php?pageID=247"
}