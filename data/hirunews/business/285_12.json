{
       "Source": "hirunews",
       "Timestamp": "Thursday, 01 August 2013 - 7:56",
       "Headline": "රත්නපුරයට නව මැණික් රසායනාගාරයක්.",
       "News Content": "මෙරට මැණික් ව්‍යාපාරිකයන් සඳහා රත්නපුර නගරයේ නව මැණික් රසායනාගාරයක් සහ මැණික් වෙළඳ සංකීර්ණයක් ස්ථාපිත කිරීමට පරිසර හා පුනර්ජනනීය බලශක්ති අමාත්‍යාංශය සැලසුම් කර තිබෙනවා. නිවේදනයක් නිකුත් කරමින් එම අමාත්‍යාංශය සඳහන් කළේ රත්නපුර මැණික් ව්‍යාපාරිකයන්ගේ සංගමය සහ අමාත්‍යවරයා අතර පැවති සාකච්ඡාවකින් අනතුරුව මෙම තීරණය ගෙන ඇති බවයි. මෙම රසායනාගාරය ඉදිවීම තුළින් ක්ෂේත්‍රයේ කාර්යක්ෂමතාවය ඉහළ නංවා ගත හැකි අතරම, රසායනාගාර කටයුතු සඳහා විදේශ ගත වන මුදල් මෙරට රඳවා ගැනීමට හැකිවනු ඇති බවයි අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/business/64171/රත්නපුරයට-නව-මැණික්-රසායනාගාරයක්",
       "Category": "Business",
       "Parent URL": "https://www.hirunews.lk/business/all-news.php?pageID=285"
}