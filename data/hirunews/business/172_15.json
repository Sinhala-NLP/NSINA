{
       "Source": "hirunews",
       "Timestamp": "Thursday, 22 December 2016 - 8:34",
       "Headline": "දෙහි මිලට සිදුව ඇති දේ",
       "News Content": "වාර්තාගත අන්දමින් මේ දිනවල දෙහි මිල ඉහළ ගොස් තිබෙනවා.\nමේ හේතුවෙන් තම ආර්ථිකය ශක්තිමත් වී ඇති බවයි දෙහි වගාකරුවන් පවසන්නේ.\nපසුගිය කාලසීමාව තුළ පැවති නියඟය හේතුවෙන් බොහෝ ප්‍රදේශවල දෙහි වගාවන්ට හානි පැමිණුන අතර, අස්වනු අඩුවීමට මෙය ඍජු ලෙස බලපා ඇති බව සඳහන්.\nඑම තත්ත්වය හමුවේ මේ දිනවල වෙළඳපොලේ දෙහි ගෙඩියක් රුපියල් 25 ක් වැනි ඉහළ මිලකට අලෙවි වන බවයි වෙළඳපොල ආරංචි මාර්ග සඳහන් කළේ.\nමෙහි ප්‍රතිඵලයක් ලෙස දෙහි ආශ්‍රිත නිෂ්පාදනවලට ඉහළ ඉල්ලුමක් පවතින බවද වාර්තා වනවා.",
       "URL": "https://www.hirunews.lk/business/150301/දෙහි-මිලට-සිදුව-ඇති-දේ",
       "Category": "Business",
       "Parent URL": "https://www.hirunews.lk/business/all-news.php?pageID=172"
}