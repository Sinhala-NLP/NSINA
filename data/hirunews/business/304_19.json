{
       "Source": "hirunews",
       "Timestamp": "Saturday, 23 March 2013 - 19:20",
       "Headline": "සයිප්‍රසයේ නිසා අපට අර්බුදයක් නැහැ.",
       "News Content": "සයිප්‍රසය මුහුණදී ඇති ආර්ථික අර්බුදය හේතුවෙන් එරට සේවය කරන ශ්‍රී ලාංකිකයන්ගේ රැකියාවලට බලපෑමක් එල්ල වන තත්ත්වයක් උද්ගතව නොමැති බව විදේශ සේවා නියුක්ති කාර්යාංශය පවසනවා. කෙසේ වුවද, අඛන්ඩව සයිප්‍රසයේ ආර්ථික වෙනස්වීම් පිළිබඳව අවධානයෙන් පසුවන බවයි එම කාර්යාංශය පැවසුවේ.\nමේ වනවිට සයිප්‍රසය උග්‍ර ආර්ථික අර්බුදයකට මුහුණදී ඇති අතර, මෙම තත්ත්වයට පිළියමක් ලෙස සයිප්‍රස් රජය විසින් යුරෝපා මධ්‍යම බැංකුවෙන් යූරෝ බිලියන 10 ක මූල්‍ය ප්‍රතිපාදනයක් ඉල්ලා තිබෙනවා. ඒ සඳහා යූරෝ මිලියන 5.8 ක මුදල් සංචිතයක් පෙන්වන ලෙස යුරෝපා මධ්‍යම බැංකුව විසින් සයිප්‍රසයට දැනුම්දී ඇති බවයි විදෙස් වාර්තාවල දැක්වෙන්නේ. ලබන සඳුදා වනවිට මෙම මුදල සයිප්‍රස් රජය විසින් සපයා ගත යුතු වන අතර එය සිදුකිරීමට අපොහොසත්වුවහොත් සයිප්‍රසයේ ආර්ථික අර්බුදය තවදුරටත් උග්‍රවිය හැකි බවට ජාත්‍යන්තර ආර්ථික විශ්ලේෂකයන් අනතුරු අඟවා තිබෙනවා.",
       "URL": "https://www.hirunews.lk/business/55834/සයිප්‍රසයේ-නිසා-අපට-අර්බුදයක්-නැහැ",
       "Category": "Business",
       "Parent URL": "https://www.hirunews.lk/business/all-news.php?pageID=304"
}