{
       "Source": "hirunews",
       "Timestamp": "Wednesday, 03 August 2016 - 7:37",
       "Headline": "කුකුල් මස් මිල ස්ථාවරව කිරීමට බඩඉරිඟු ආනයනයට අවසර",
       "News Content": "කුකුළු මස් පාලන මිල යටතේ පවත්වාගෙන යෑම සඳහා සත්ත්ව ආහාර වෙනුවෙන් පමණක් බඩ ඉරිඟු ආනයනය කිරීමට අවසර ලබාදීමට ජීවන වියදම් පිළිබඳ අමාත්‍ය මණ්ඩල අනුකමිටුව තීරණය කර තිබෙනවා.\nඊයේ පස්වරුවේ එය රැස්වුුණේ මුදල් අමාත්‍ය රවී කරුණානායකගේ ප්‍රධානත්වයෙන්.\nඒ අනුව දැනට අතරමැදියන් සතු බඩඉරිඟු තොග කිලෝග්‍රෑමයක් රුපියල් 52 යි ශත 50 කට මිලදී ගැනෙන අතර, සත්ව ආහාර නිෂ්පාදකයන්ට ඒවා රුපියල් 45 ක සහන මිලකට අලෙවි කෙරෙනවා.\nස.තො.ස. හරහා එම කටයුතු සිදුවන අතර, අමතර පිරිවැය මුදල් අමාත්‍යාංශය මගින් දරන බවයි ඊයේ පැවති සාකච්ඡාවේදී ප්‍රකාශ වුණේ.\nකෙසේ වෙතත් ආනයනික බඩඉරිඟු තොග දේශීය බඩඉරිඟු අස්වනු නෙලීමට  පෙර අවසන් කළ යුතු බවටද මෙහිදී අමාත්‍ය මණ්ඩල අනුකමිටුව අදාළ අංශ වෙත උපදෙස් ලබාදුන්නා.\nඅත්‍යාවශය ආහාර ද්‍රව්‍ය සඳහා පාලන මිල පැනවීමෙන් පසු මතුව ඇති තත්ත්වයන් පිළිබඳවද සාකච්ඡාවේදී දීර්ඝ ලෙස අවධානය යොමුවූ බවයි මුදල් අමාත්‍යාංශය නිවේදනය කළේ.",
       "URL": "https://www.hirunews.lk/business/139684/කුකුල්-මස්-මිල-ස්ථාවරව-කිරීමට-බඩඉරිඟු-ආනයනයට-අවසර",
       "Category": "Business",
       "Parent URL": "https://www.hirunews.lk/business/all-news.php?pageID=189"
}