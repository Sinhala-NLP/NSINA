{
       "Source": "hirunews",
       "Timestamp": "Tuesday, 18 June 2013 - 13:27",
       "Headline": "තේ නිෂ්පාදනයේ වර්ධනයක්.",
       "News Content": "මේ වසරේ පළමු කාර්තුව තුළ මෙරට තේ නිෂ්පාදනය සියයට 8.1 කින් වර්ධනය වී තිබෙනවා. එහෙත් රබර් නිෂ්පාදනය සියයට 23 කින්ද, පොල් නිෂ්පාදනය සියයට 7.4 කින්ද පහත වැටී ඇති බවයි වාර්තාවන්නේ. වී නිෂ්පාදනයේ අඩු වැඩිවීමක් සිදුව නැහැ. වසරේ පළමු කාර්තුවේදී මත්ස්‍ය නිෂ්පාදනය සියයට 14 කින් ඉහළ ගිය අතර ඇඟළුම් සහ සම්භාණ්ඩ නිෂ්පාදනය සියයට 6.8 කින් ඉහළ ගියා. මේ වසරේ ජනවාරි සහ මාර්තු අතර කාලය තුළ ඉදිකිරීම් ක්‍ෂේත්‍රය සියයට 18.2 කින් වර්ධනය වී තිබෙනවා. පළමු කාර්තුවේ ආර්ථික වර්ධන නිල දත්ත දැන් නිකුත් වී ඇති අතර ඒ අනුව පළමු කාර්තුවේ ආර්ථිකය වර්ධනය වී ඇත්තේ සියයට 6 කින්.",
       "URL": "https://www.hirunews.lk/business/61235/තේ-නිෂ්පාදනයේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=292"
}