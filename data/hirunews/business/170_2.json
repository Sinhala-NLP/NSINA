{
       "Source": "hirunews",
       "Timestamp": "Monday, 16 January 2017 - 14:05",
       "Headline": "බ්‍රිතාන්‍යයේ ස්ටර්ලින් පවුම කඩා වැටේ",
       "News Content": "බ්‍රිතාන්‍යය, යුරෝපා සංගමයෙන් වෙන්වීමේ සැලසුම පිළිබඳව අගමැතිනි තෙරේසා මේ ප්‍රතිපත්ති ප්‍රකාශයක් ඉදිරිපත් කිරීමට සැරසෙද්දී ස්ටර්ලින් පවුමේ අගය වාර්තාගත අන්දමින් පහත වැටී තිබෙනවා.\nඑය ඇමරිකානු ඩොලරයට සාපේක්ෂව පවුම් 1 යි 20 ක් ලෙස සටහන් වූ අතර, යූරෝ විනිමයට එරෙහිව ද මාස දෙකකින් අවම අගය සලකුණු කළ බවයි වෙළඳපොල වාර්තා සඳහන් කළේ.\nඒ අනුව, ඇමරිකානු ඩොලරයට සාපේක්ෂව පවුමේ අගය 1 යි 20 ක් වූ අතර, යූරෝ විනිමයට එරෙහිව එය 1 යි 13 ක් ලෙස සටහන් වුණා.\nපසුගිය ජුනි මාසයේ පැවති යුරෝපා සංගමයෙන් වෙන් වීමේ ජනමත විචාරණයකින් පසු බ්‍රිතාන්‍යයේ ස්ටර්ලින් පවුමේ අගය සියයට 20 කින් පමණ පහත වැටුණා.",
       "URL": "https://www.hirunews.lk/business/152164/බ්‍රිතාන්‍යයේ-ස්ටර්ලින්-පවුම-කඩා-වැටේ",
       "Category": "Business",
       "Parent URL": "https://www.hirunews.lk/business/all-news.php?pageID=170"
}