{
       "Source": "hirunews",
       "Timestamp": "Monday, 29 June 2015 - 19:56",
       "Headline": "පොලී අනුපාතික වෙනස් නොවේ",
       "News Content": "ශ්‍රී ලංකා මහබැංකුව වානිජ බැංකු සමඟ ගනුදෙණු කරන ප්‍රතිපත්ති පොලී අනුපාතික තවදුරටත් නොවෙනස්ව තබා ගැනීමට මහබැංකු මූල්‍ය මණ්ඩලය තීරණය කර තිබෙනවා. ඒ අනුව, ස්ථාවර තැන්පතු අනුපාතිකය සියයට 6 ක් ලෙසත්, ස්ථාවර නිකුතු අනුපාතිකය සියයට 7 යි දශම 5 ක් ලෙසත් තවදුරටත් ක්‍රියාත්මක වනු ඇති. පෞද්ගලික අංශය වෙත ණය නිකුත් කිරීම් ද පසුගිය අප්‍රේල් මාසයේදී ඉහළ ගොස් ඇති බවයි මහබැංකුව ප්‍රකාශ කළේ. කොළඹ පාරිභෝගික මිල දර්ශකයේ වෙනස මැයි මාසයේදී ද අඛන්ඩ 4 වන මාසයටත් සියයට එකකට අඩු ප්‍රමාණයකට පැවති බව එමගින් සඳහන් කළා. ප්‍රධාන අංශ සියල්ලේම සුබවාදී දායකත්වය හේතුවෙන් වසරේ මුල් කාර්තුව තුළ සියයට 6 යි දශම 4ක ආර්ථික වර්ධනයක් සටහන් වී තිබෙනවා.",
       "URL": "https://www.hirunews.lk/business/112333/පොලී-අනුපාතික-වෙනස්-නොවේ",
       "Category": "Business",
       "Parent URL": "https://www.hirunews.lk/business/all-news.php?pageID=235"
}