{
       "Source": "hirunews",
       "Timestamp": "Monday, 31 August 2015 - 13:27",
       "Headline": "තේ ඉල්ලූම ඉහළ යයි",
       "News Content": "මේ වසරේ මුල් මාස 7 තුළ චීනය සහ ඉන්දියාව, ශ්‍රී ලංකාවෙන් මිලදීගත් තේ ප්‍රමාණය කැපී පෙනෙන ලෙස වර්ධනය වී තිබෙනවා. එම කාලය තුළ චීනය ශ්‍රී ලංකාවෙන් තේ කිලෝග්‍රෑම් මිලියන 4 යි දශම 3 ක් මිලදීගත් අතර ඉන්දියාව තේ කිලෝග්‍රෑම් මිලියන 3යි දශම දෙකයි තුනක් මිලදීගත්තා. මේ අනුව චීනය ශ්‍රී ලංකා තේ මිලදීගන්නා රටවල් අතරින් 11 වන ස්ථානයට පැමිණ තිබෙනවා. ඊට අමතරව එක්සත් අරාබි එමීර් රාජ්‍යය සහ ඉරාකය ද ශ්‍රී ලංකාවෙන් මිලදී ගන්නා තේ ප්‍රමාණය ඉහළ ගොස් ඇති බවයි අපනයන වාර්තා පෙන්වා දෙන්නේ. කෙසේ නමුත් වසරේ මුල් මාස 7 තුළ ශ්‍රී ලංකාව අපනයනය කළ තේ ප්‍රමාණය පෙර වසරට සාපේක්ෂව කිලෝග්‍රෑම් මිලියන 7 කින් පහත වැටී තිබෙනවා.",
       "URL": "https://www.hirunews.lk/business/115769/තේ-ඉල්ලූම-ඉහළ-යයි",
       "Category": "Business",
       "Parent URL": "https://www.hirunews.lk/business/all-news.php?pageID=227"
}