{
       "Source": "hirunews",
       "Timestamp": "Thursday, 12 December 2013 - 7:48",
       "Headline": "නත්තලට බඩු ගනිද්දී සැලකිලිමත් වන්න.",
       "News Content": "උත්සව සමයේ පාරිභෝගිකයා රවටමින් පරිභෝජනයට නුසුදුසු නිෂ්පාදන වෙළදපොළට නිකුත් කරන පුද්ගලයන් සම්බන්ධයෙන් විශේෂ වැටලීම් සිදුකරන බව පාරිභෝගික කටයුතු පිළිබද අධිකාරිය පවසනවා. එහි නියෝජ්‍ය අධ්‍යක්ෂ අසේල බණ්ඩාර පාරිභෝගිකයින්ගෙන් ඉල්ලා සිටියේ වෙළදපොළේ ඇතැම් නිෂ්පාදන පාරිභෝජනයට නුසුදුසු ඒවා බැවින් ඒ පිළිබදව දැඩි අවධානය යොමු කළ යුතු බවයි. මිරිස් පරිභෝජනයට නුදුසුදු සෝස්, කහ කුඩු සහ මිරිස් කුඩු නිෂ්පාදනාගාරයක් ඊයේ දිනයේ දී පාරිභෝගික අධිකාරිය විසින් වටලනු ලැබුවා. උත්සව සමයේ භාණ්ඩවලට ඉහළ ඉල්ලූමක් පවතින බැවින් ඇතැම් නිෂ්පාදකයන් පාරිභෝජනයට නුසුදුසු නිෂ්පාදන වෙළදපොළට නිකුත් කිරීමට කටයුතු කර ඇති බවයි ඔහු සදහන් කළේ.",
       "URL": "https://www.hirunews.lk/business/73255/නත්තලට-බඩු-ගනිද්දී-සැලකිලිමත්-වන්න",
       "Category": "Business",
       "Parent URL": "https://www.hirunews.lk/business/all-news.php?pageID=266"
}