{
       "Source": "hirunews",
       "Timestamp": "Friday, 24 July 2015 - 14:04",
       "Headline": "වැසි ජලය රැස් කිරීමේ නව ව්‍යාපෘතියක්",
       "News Content": "වැසි ජලය එක්රැස් කොට කෘෂිකාර්මික කටයුතු සහ ජලවිදුලි උත්පාදනය සඳහා යොදා ගැනීමේ නව ව්‍යාපෘතියක් වාරිමාර්ග දෙපාර්තමේන්තුව මගින් දියත් කෙරෙනවා. උතුර - නැගෙනහිර ඇතුළු වියළි කලාපය කේන්ද්‍රකොට ගෙන ආරම්භ කෙරෙන මෙම ව්‍යාපෘතිය 2024 වසරේ අවසන් කිරීමටයි සැලසුම් කර ඇත්තේ. ඇමෙරිකානු ඩොලර් මිලියන 675 ක් වැය වන මෙම ව්‍යාපෘතිය යටතේ නව ජලාශ දෙකක් සහ කිලෝමීටර් 260 ක් දිගැති ඇළ මාර්ග ඇතුළු වාරිමාර්ග පද්ධතියක් ද සකස් කෙරෙනවා. ජල ගැලීම් පවා ඇති වන අධික වර්ෂාව සහිත කාලවලදී අතිරික්ත ජලය එක් රැස් කිරීමට ද මෙමගින් කටයුතු කෙරෙනු ඇති.",
       "URL": "https://www.hirunews.lk/business/113734/වැසි-ජලය-රැස්-කිරීමේ-නව-ව්‍යාපෘතියක්",
       "Category": "Business",
       "Parent URL": "https://www.hirunews.lk/business/all-news.php?pageID=232"
}