{
       "Source": "hirunews",
       "Timestamp": "Friday, 08 March 2013 - 8:12",
       "Headline": "ජර්මනියේදී ලංකාව ගැන කියවෙයි.",
       "News Content": "ජර්මනියේ - බර්ලින් නුවර පැවැත්වෙන ලෝක සංචාරක සංගමයේ 47 වන සංචාරක ප්‍රදර්ශනයේදී පූර්ණ ප්‍රවර්ධන වැඩසටහන් දියත් කෙරෙන බව සංචාරක ප්‍රවර්ධන කාර්යාංශය පවසනවා. පසුගිය මාර්තු 6 වැනිදා ආරම්භ වූ මෙම සංචාරක ප්‍රදර්ශනය අවසන් වන්නේ මාර්තු 10 වැනිදායි. ශ්‍රී ලංකාව නියෝජනය කරමින් සංචාරක සහ සංචාරක නියෝජිත ආයතන 64 ක 160 දෙනෙකු මෙම ප්‍රදර්ශනයට සහභාගිවී සිටිනවා. ලෝක සංචාරක ප්‍රවර්ධන වැඩසටහනක් සඳහා ශ්‍රී ලංකාවෙන් සහභාගි වන විශාලතම කණ්ඩායම ද මෙයයි. ලෝක සංචාරක ප්‍රදර්ශනය පැවැත්වෙන ජර්මනිය, මෙරට සංචාරක වෙළඳපොලේ ප්‍රධාන දායකයෙකු ද වනවා.\n\\r\\n",
       "URL": "https://www.hirunews.lk/business/54780/ජර්මනියේදී-ලංකාව-ගැන-කියවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=307"
}