{
       "Source": "hirunews",
       "Timestamp": "Monday, 18 February 2013 - 8:11",
       "Headline": "කුඩා තේ වතු සංවර්ධනයට පියවර.",
       "News Content": "අඩු ඵලදාවකින් යුතු තේ ඉඩම් සංවර්ධනය කිරීම සඳහා කුඩා තේ වතු සංවර්ධන අධිකාරියේ අවධානය යොමුව තිබෙනවා. ඒ යටතේ කුඩා තේ ඉඩම් නැවත වගා කිරීමට අවශ්‍ය පසුබිම සකස් කිරීමටයි කුඩා තේ වතු සංවර්ධන අධිකාරිය පියවර ගෙන ඇත්තේ. තේ සහනාධාරය ලබාදෙමින් කුඩා තේ වතු හිමියන් දිරිමත් කිරීමද මෙහි අරමුණක්. තේ හෙක්ටයාර් 1 ක් වගාකිරීම සඳහා රුපියල් 50 000 ක මුදලක් දැනට රජය විසින් සහනාධාරයක් ලෙස ලබාදෙනවා. දැනට ප්‍රාදේශීය කාර්යාල හරහා ඊට අවශ්‍ය කරන බලපත්‍ර නිකුත් කිරීම ආරම්භ කර ඇති බවයි කුඩා තේ වතු සංවර්ධන අධිකාරියේ ප්‍රකාශකයෙකු හිරු ප්‍රවෘත්ති අංශයට සඳහන් කළේ. දැනට පවතින තේ ඉඩම් පැරණි බැවින් ඒවා සංවර්ධනය කොට ඉහළ තේ ඵලදාවක් ලබාගැනීම අරමුණ වී ඇති බවයි කුඩා තේ වතු සංවර්ධන අධිකාරිය වැඩිදුරටත් සඳහන්් කළේ.",
       "URL": "https://www.hirunews.lk/business/53607/කුඩා-තේ-වතු-සංවර්ධනයට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=309"
}