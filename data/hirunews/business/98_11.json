{
       "Source": "hirunews",
       "Timestamp": "Friday, 11 January 2019 - 13:01",
       "Headline": "මෙරට දළ දේශීය නිෂ්පාදිතය ගැන ලෝක බැංකුවේ අපේක්ෂාව",
       "News Content": "මෙරට දළදේශීය නිෂ්පාදිතය මේ වසරේදී සියයට 4.1 දක්වා වර්ධනයක් ලබනු ඇති බව ලෝක බැංකුව පවසනවා.\nදේශීය ඉල්ලූම ඉහළයාම සහ යටිතල පහසුකම් කේන්ද්‍ර කොටගත් ආයෝජන ඒ සඳහා හේතුවනු ඇති බවයි ගෝලීය ආර්ථික ප්‍රවණතාවන් පිළිබඳව එමඟින් සකස් කළ නවතම වාර්තාවේ දැක්වෙන්නේ.\nලෝක බැංකු වාර්තාවට අනුව ඉන්දියාව මේ වසරේදී සියයට 7.3 ක වර්ධනයක් ලබනු ඇති අතර, බංග්ලාදේශය සියයට 7 ක වර්ධනයක් අත්කරගනු ඇති.\nඑමෙන්ම 2019 වසරේ ගෝලීය ආර්ථික වර්ධනය සියයට 2.9 දක්වා මන්දගාමී වනු ඇති බව ලෝක බැංකුවේ අදහසයි.",
       "URL": "https://www.hirunews.lk/business/207984/මෙරට-දළ-දේශීය-නිෂ්පාදිතය-ගැන-ලෝක-බැංකුවේ-අපේක්ෂාව",
       "Category": "Business",
       "Parent URL": "https://www.hirunews.lk/business/all-news.php?pageID=98"
}