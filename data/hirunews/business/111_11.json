{
       "Source": "hirunews",
       "Timestamp": "Saturday, 08 September 2018 - 13:26",
       "Headline": "පොල් මිල බසී",
       "News Content": "කොළඹ පොල් වෙන්දේසියේ දී පොල් ගෙඩියක සාමාන්‍ය මිල තවදුරටත් පහත බැස තිබෙනවා.\nඒ අනුව සියයට 2.2කින් පහළ ගිය පොල් ගෙඩියක මිල සටහන් වූයේ රුපියල් 37යි ශත 6ක් ලෙසයි.\nපසුගිය බ්‍රහස්පතින්දා පැවති පොල් වෙන්දේසිය සඳහා පොල් ගෙඩි දොළොස් ලක්ෂ 32,834ක් ඉදිරිපත් කර තිබූ අතර, ඉන් දස ලක්ෂ 83,785ක්, පොල් දහසක්, රුපියල් 37,063 බැගින් අලෙවි වී තිබෙනවා.\nපසුගිය ජුලි මාසය දක්වා ඉහළ මට්ටමක පැවති පොල් මිල අගෝස්තු මාසයේ පළමු සතියේ දී සියයට 30කින් පමණ පහත වැටුණා.\nපොල් අස්වැන්න ඉහළ යාම ඊට හේතුවයි. 2016 සහ 2017 වසරවලදී දැඩි නියඟයකට මුහුණ පෑ ශ්‍රී ලංකාවේ පොල් අස්වැන්න මේ වසරේදී ප්‍රකෘතිමත් වෙමින් පවතිනවා.\nකෙසේ නමුත්, ලෝක වෙළදපොළේ පොල් සහ පොල් තෙල් මිල ද මේ වන විට පහත වැටෙමින් පවතින බව සඳහන්.",
       "URL": "https://www.hirunews.lk/business/199437/පොල්-මිල-බසී",
       "Category": "Business",
       "Parent URL": "https://www.hirunews.lk/business/all-news.php?pageID=111"
}