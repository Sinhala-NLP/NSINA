{
       "Source": "hirunews",
       "Timestamp": "Wednesday, 11 December 2013 - 20:53",
       "Headline": "නොවැ. 21 තෙක් ඇණවුම් කළ වාහනවලට බදු සහන.",
       "News Content": "පසුගිය නොවැම්බර් 21 වන දා තෙක් මෙරටට ඇණවුම් කරන ලද වාහන සඳහා පමණක් සියයට 10ක තීරු බදු සහනයක් ලබාදීමට මුදල් අමාත්‍යාංශ එකඟ වූ බව ශ්‍රී ලංකා වාහන ආනයනකරුවන්ගේ සංගමය පවසනවා. මුදල් අමාත්‍යාංශ ලේකම් ආචාර්ය පී.බී. ජයසුන්දර සහ වාහන ආනයනකරුවන්ගේ සංගම් අතර අද පැවැති සාකච්ඡාවකදී මෙම තීරණය ගත් බවයි එම සංගමය වැඩිදුරටත් කියා සිටියේ.\nමෙවර අය වැයෙන් ආනයනික පාවිච්චි කළ වාහන සඳහා ක්ෂයවීමේ අගය මත බදු සංශෝධනය කිරීමට රජය පියවර ගත්තා. කෙසේ වෙතත්, ආනයනික පාවිච්චි කළ වාහන අලෙවිකරුවන් ප්‍රකාශ කළේ මෙය වාහන කර්මාන්තයට අහිතකර ලෙස බලපෑම් එල්ල කරනු ඇති බවයි.",
       "URL": "https://www.hirunews.lk/business/73246/නොවැ-21-තෙක්-ඇණවුම්-කළ-වාහනවලට-බදු-සහන",
       "Category": "Business",
       "Parent URL": "https://www.hirunews.lk/business/all-news.php?pageID=266"
}