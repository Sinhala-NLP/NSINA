{
       "Source": "hirunews",
       "Timestamp": "Tuesday, 18 June 2019 - 19:35",
       "Headline": "ශ්‍රී ලාංකිකයින්ට ජපානයේ රැකියා ලබාගැනීමට අවබෝධතා ගිවිසුමක්",
       "News Content": "මෙරට ශ්‍රමිකයින්ට ක්‍ෂේත්‍ර 14 ක් යටතේ ජපානයේ වෘත්තිමය රැකියා අවස්ථා ලබාගැනීම සඳහා වූ අවබෝධතා ගිවිසුමකට හෙට අත්සන් තැබෙනවා.\nජපානයේදී අත්සන් තැබෙන මෙම ගිවිසුම වසර 10 කට බලපැවැත්වෙන අතර, එම කාලසීමාවේදී සාත්තු සේවිකා, ගොඩනැගිලි පිරිසිඳු කරන්නන්, යන්ත්‍ර කොටස් සහ එකලස්, තොරතුරු කර්මාන්තය ඇතුලු ක්‍ෂේත්‍රවල අසීමිත රැකියා ප්‍රමාණයක් මෙරටට හිමිවන බවයි විදේශ සේවා නියුක්ති කාර්යාංශය සඳහන් කළේ.\nජපානයෙන් මෙම රැකියා අවස්ථා ලොව රටවල් 9 ක් සඳහා හිමිවන අතර, ඉන් 7 වන ස්ථානය හිමිව තිබෙන්නේ ශ්‍රී ලංකාවටයි.",
       "URL": "https://www.hirunews.lk/business/218662/ශ්‍රී-ලාංකිකයින්ට-ජපානයේ-රැකියා-ලබාගැනීමට-අවබෝධතා-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=81"
}