{
       "Source": "hirunews",
       "Timestamp": "Wednesday, 26 May 2021 - 13:41",
       "Headline": "මහබැංකුව රුපියල් මිලියන 25,000 ක භාණ්ඩාගාර බැඳුම්කර නිකුත් කිරීමට සැරසේ",
       "News Content": "ශ්‍රී ලංකා මහබැංකුව විසින් රුපියල් මිලියන 25,000 ක භාණ්ඩාගාර බැඳුම්කර නිකුතුවක් නිකුත් කිරීමට සැරසෙනවා.\nලබන ජුනි පළවනදා මෙම බැඳුම්කර නිකුතුව සිදුකෙරෙන අතර, ඒවා වසර දෙකහමාරකින් සහ වසර හතකින් කල් පිරෙන ඒවායි.\nඑහිදී වසර තුනකින් කල් පිරෙන බැඳුම්කර සඳහා සියයට 6 යි දශම 3 ක වාර්ෂික පොලී අනුපාතයක් හිමිවන අතර, වසර 7 කින් කල් පිරෙන බැඳුම්කර සඳහා ලැබෙන පොලී අනුපාතිකය සියයට 9 ක්.\nරුපියල් මිලියන 5 ක අවම අයෝජනයක් සහ ඉන් අනතුරුව රුපියල් මිලියනයේ ගුණිතයන්ගෙන් මෙම බැඳුම්කරවල ආයෝජන සිදුකළ හැකියි.",
       "URL": "https://www.hirunews.lk/business/272493/මහබැංකුව-රුපියල්-මිලියන-25000-ක-භාණ්ඩාගාර-බැඳුම්කර-නිකුත්-කිරීමට-සැරසේ",
       "Category": "Business",
       "Parent URL": "https://www.hirunews.lk/business/all-news.php?pageID=17"
}