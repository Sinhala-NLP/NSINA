{
       "Source": "hirunews",
       "Timestamp": "Sunday, 08 September 2013 - 13:19",
       "Headline": "ඉන්දු - ශ්‍රී ලංකා ගිවිසුමකට හෙට අත්සන් කරයි.",
       "News Content": "මෙරට අත්යන්ත්‍ර සහ බලවේග පෙහෙකම් - කුඩා හා මධ්‍ය පරිමාණ කර්මාන්ත ක්ෂේත්‍රයේ සංවර්ධනය උදෙසා ඉන්දු - ලංකා සහයෝගිතාව සනිටුහන් කෙරෙන අවබෝධතා ගිවිසුමක් හෙට කොළඹදී අත්සන් තැබෙනවා. මේ සඳහා ඉන්දීය රජය වෙනුවෙන් එරට රෙදිපිළි කර්මාන්තය අමාත්‍යාංශ ලේකම්වරිය වන සොහාරා චැටර්ජි අත්සන් තැබීමට නියමිත අතර ලක් රජය නියෝජනය කරන්නේ කර්මාන්ත හා වානිජ අමාත්‍යාංශයේ ලේකම් අනුර සිරිවර්ධනයි. ඉන්දීය රෙදිපිලි කර්මාන්ත ලේකම්වරිය ඇතුළු එරට ව්‍යාපාරික නියෝජිත පිරිසක් දැන් දිවයිනට පැමිණ සිටින අතර ලබන 10 වැනිදා තෙක් ශ්‍රී ලංකාවේ රැදී සිටිනු ඇති. ඉන්දීය වෙළඳ නියෝජිත පිරිස පැමිණ ඇත්තේ හෙට (09) කොළඹදී ආරම්භ වන ඉන්දීය ජාත්‍යන්තර රෙදිපිළි අපනයන ප්‍රදර්ශනයට සමගාමීවයි.",
       "URL": "https://www.hirunews.lk/business/66771/ඉන්දු-ශ්‍රී-ලංකා-ගිවිසුමකට-හෙට-අත්සන්-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=279"
}