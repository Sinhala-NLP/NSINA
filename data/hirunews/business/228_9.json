{
       "Source": "hirunews",
       "Timestamp": "Monday, 24 August 2015 - 12:47",
       "Headline": "එටිසලාට් ‘දැනුමයි මිලියනයයි’ තරගයේ පළමු දසලක්ෂපතියා බිහිවේ",
       "News Content": "එටිසලාට් පාරිභෝගිකයන්ගේ දෝතට රුපියල් මිලියන ගණනක තෑගි කන්දක් තිළිණ කර දුන්  එටිසලාට් ‘දැනුමයි මිලියනයයි’ තරගයේ පළමු අදියර පසුගියදා අති සාර්ථක ලෙස නිමාවට පත්විය. එහිදී අවසන් මහා ත්‍යාගය ලෙස රුපියල් මිලියනයක් දිනාගැනීමේ වාසනාවට උරුමකම් කීවේ හතරලියද්ද ප්‍රදේශයේ පදිංචි ඞී.කේ.පී.ජී. ධර්මරත්න දේවසිංහ මහතා ය.\n”වෙනස්ම ආකාරයක දැනුම මිනුම තරගයක් වන මෙයින් දැනුම හා විනෝදය වගේම මිලියන ගණනින් තෑගි දිනාගැනීමේ අවස්ථාව උදාවෙනවා.  මේ තරගයේ ප්‍රශ්නවලට සාර්ථක පිළිතුරු ලබාදී ජයග්‍රහණය කිරීමට මට මගේ බිරිඳත් දියණියත් උදවු කළා. ඒ නිසා මේ අපේ පවුලේම වාසනාව කියා මම සිතනවා. එටිසලාට් ‘දැනුමයි මිලියනයයි’ වැඩසටහනේ රුපියල් මිලියනයක ත්‍යාගය මට ලැබී ඇති බව දැනගත් විට මට අදහන්නට බැරි වුණා. මෙවැනි වැඩසටහනක් සංවිධානය කිරීම වෙනුවෙන් එටිසලාට් වෙත ස්තුතිය පළකිරීමට මට වචන නැහැ.” දේවසිංහ මහතා පැවසී ය.\nමීට අමතරව සති 9 ක කාලයක් පුරා ජයග්‍රාහකයන් 9 දෙනෙකුට සතිපතා රු. 25,000/- බැගින් පිරිනැමීමටද එටිසලාට් පියවර ගත්තේ ය. මෙහි මුල් සති 4 ක ජයග්‍රාහකයන් මීට පෙර ප්‍රකාශයට පත්කෙරුණු අතර අවසන් සති 5 හි ජයග්‍රාහකයන් වූයේ පිළිවෙළින් එස්.ඒ.ටී.එම්. දයාරත්න (මහආරච්චිමුල්ල*,  ඕ.එස්. පෙරේරා (බණ්ඩාරගම), ජේ.එම්.එම්. මල්ෂාන් (කොච්චිකඬේ), පී.ආර්.එස්. පෙරේරා (මුල්කිරිගල සහ එච්.එම්.එම්.එස්. කුමාර (උඩවලව) යන අයයි.\nපෙරගෙවුම් පාරිභෝගිකයන්ට මෙන්ම පසුගෙවුම් පාරිභෝගිකයන්ටද ‘දැනුමයි මිලියනයයි’ තරගයේදී සමාන අවස්ථා හිමිවන අතර ලියාපදිංචි වීම, ලකුණු ගණන දැනගැනීම වැනි තරගයට අදාළ කටයුතු වඩාත් පහසුවෙන් සිදුකරගැනීමේ අවස්ථාව සලසා දී තිබේ. ක්‍රිකට් ක්‍රීඩාව, බොලිවුඞ් සිනමාව සහ හොලිවුඞ් සිනමාව ආදිය සම්බන්ධ සාමාන්‍ය දැනුම ලෙස සැලකෙන තොරතුරු මෙහිදී ප්‍රශ්න ලෙස විමසනු ලබනු ඇත.\nඑටිසලාට් ‘දැනුමයි මිලියනයයි’ දෙවැනි අදියර සඳහා දැන් SMS හරහා ලියාපදිංචි කිරීම් සිදුකෙරෙන අතර මෙම වැඩසටහන සම්බන්ධ වී දස ලක්ෂපති වරම් හිමිකරගන්නා ලෙස එටිසලාට් ලංකා සමාගම සියලූම එටිසලාට් පාරිභෝගිකයන් හට ආරාධනා කර සිටී.",
       "URL": "https://www.hirunews.lk/business/115391/එටිසලාට්-දැනුමයි-මිලියනයයි-තරගයේ-පළමු-දසලක්ෂපතියා-බිහිවේ",
       "Category": "Business",
       "Parent URL": "https://www.hirunews.lk/business/all-news.php?pageID=228"
}