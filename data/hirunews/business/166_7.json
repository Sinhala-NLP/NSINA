{
       "Source": "hirunews",
       "Timestamp": "Wednesday, 22 February 2017 - 13:39",
       "Headline": "ධීවර යාත්‍රා ලියාපදිංචිය ඔන්ලයින් ක්‍රමයට",
       "News Content": "ලබන වසරේ සිට දැනට භාවිත කරන සියලුම ධීවර යාත්‍රා ඔන්ලයින් ක්‍රමයට ලියාපදිංචි කිරීම සදහා පියවර ගන්නා ලෙස ධීවර අමාත්‍ය මහින්ද අමරවීර, ධීවර දෙපාර්තමේන්තුව වෙත උපදෙස් ලබාදී තිබෙනවා.\nඑමෙන්ම, වාර්ෂිකව යාත්‍රා ලියාපදිංචි කිරීම, ලබන වසරේ සිට වසර දෙකකට වරක් සිදුකරන ලෙසයි අමාත්‍යවරයා උපදෙස් ලබාදී ඇත්තේ.\nඑසේම, ලබන වසරේ සිට අලුතින් මිලදී ගන්නා ධීවර යාත්‍රා වසර 5 කට වරක් ලියාපදිංචි කිරීමට ඇති හැකියාව සොයා බලන ලෙස ද අමාත්‍ය මහින්ද අමරවීර ධීවර දෙපාර්තමේන්තුවට උපදෙස් ලබාදුන් බවයි ධීවර අමාත්‍යාංශය ප්‍රකාශ කළේ.\nදැනට මෙරට භාවිතා කරන ධීවර යාත්‍රා සංඛ්‍යාව 50,338 ක්.",
       "URL": "https://www.hirunews.lk/business/155159/ධීවර-යාත්‍රා-ලියාපදිංචිය-ඔන්ලයින්-ක්‍රමයට",
       "Category": "Business",
       "Parent URL": "https://www.hirunews.lk/business/all-news.php?pageID=166"
}