{
       "Source": "hirunews",
       "Timestamp": "Sunday, 01 September 2013 - 19:37",
       "Headline": "පොල් ඵලදාවේ අඩුවක්.",
       "News Content": "මෙම වසරේ අපේක්ෂිත පොල් ඵලදාව නොලැබෙනු ඇතැයි පොල් සංවර්ධන හා ජනතා වතු සංවර්ධන අමාත්‍යාංශය ප්‍රකාශ කළා. පොල්ගෙඩි මිලියන 2800 ක් මෙම වසරේ දී ලැබෙනු ඇතැයි ඇස්තමේන්තු කළ නමුත්, පොල් පර්යේෂණ ආයතනය සිදුකළ සමීක්ෂණයකදී හෙළි වී ඇත්තේ එම ප්‍රමාණය ගෙඩි මිලියන 200 කින් පමණ පහළ යනු ඇති බවයි. පසුගිය වසරේ පැවති දැඩි නියං තත්ත්වයත් සමග පොල් වැඩි වශයෙන් වගා කර ඇති කුරුණෑගල හා පුත්තලම දිස්ත්‍රික්ක තුළ අස්වැන්න අඩුවීම මීට හේතුවයි. කෙසේ වෙතත්, පොල් ඵලදාවේ අඩුවීම මිල ඉහළ යාම කෙරෙහි බලපෑමක් සිදුනොවනු ඇති බව පොල් සංවර්ධන හා ජනතා වතු සංවර්ධන අමාත්‍යාංශයේ ලේකම් නිහාල් සෝමවීර ප්‍රකාශ කළා.",
       "URL": "https://www.hirunews.lk/business/66302/පොල්-ඵලදාවේ-අඩුවක්",
       "Category": "Business",
       "Parent URL": "https://www.hirunews.lk/business/all-news.php?pageID=280"
}