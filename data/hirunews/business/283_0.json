{
       "Source": "hirunews",
       "Timestamp": "Sunday, 18 August 2013 - 19:33",
       "Headline": "මාතරට කුන්දිරා පැළ.",
       "News Content": "මාතර දිස්ත්‍රික්කයේ පොල් වගා කර තිබූ ඉඩම්වල විකල්ප භෝග වගා කිරීම කෙරෙහි පොල් වගා කිරීමේ මණ්ඩලයේ අවදානය යොමු වී තිබෙනවා. එම මණ්ඩලය පෙන්වා දෙන්නේ මාතර දිස්ත්‍රික්කයේ පොල්වලට වැලදුණු කොළ කුණු වීමේ රෝගය හේතුවෙන් මේ වන විට පොල් ගස් දෙලක්ෂ 16,960කට ආසන්න ප්‍රමාණයක් කපා ඉවත් කර ඇති බවයි. එම නිසා නැවතත් එම භූමිවල පොල් වගා කළහොත් යළිත් රෝගය පැතිර යාමේ අවදානමක් ඇති හෙයින් මෙම තීරණය ගත් බවයි පොල් වගා කිරීමේ මණ්ඩලය පෙන්වා දෙන්නේ. කෙසේ වෙතත්, ගෘහස්ත පොල් අවශ්‍යතා සඳහා මාතර දිස්ත්‍රික්කය තුළ නව ප්‍රභේදයක් වන කොල කුන්දිරා නැමැති පොල් පැළ බෙදා දීමට මේ වන විට ආරම්භ කර තිබෙනවා.",
       "URL": "https://www.hirunews.lk/business/65352/මාතරට-කුන්දිරා-පැළ",
       "Category": "Business",
       "Parent URL": "https://www.hirunews.lk/business/all-news.php?pageID=283"
}