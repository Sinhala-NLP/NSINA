{
       "Source": "hirunews",
       "Timestamp": "Saturday, 18 August 2018 - 13:20",
       "Headline": "ගොවීන්ගේ ආදායම ඉහළ නැංවිය හැකි ක්‍රමයක්",
       "News Content": "පසු අස්වනු හානිය වළක්වා ගන්නේ නම්, ශ්‍රී ලංකාව ඇතුළු රටවල ගොවීන්ගේ ආදායම කැපී පෙනෙන ලෙස ඉහළ නැංවිය හැකි බව අන්තර් ජාතික සහල් පර්යේෂණ ආයතනයේ ප්‍රධානී ආචාර්ය ජීන් බැලී ප්‍රකාශ කළා.\nඔහු කියා සිටියේ තුන් වන ලෝකයේ රටවල පසු අස්වනු හානිය සියයට 40ක් තරම් ඉහළ අගයක් ගන්නා බවයි.\nඅතිරික්ත අස්වැන්න කල් තබා ගැනීම සඳහා සූර්ය බලයෙන් වියළීම වැනි සරල ක්‍රම භාවිතා කළ හැකි බව ආචාර්ය ජීන් බැලී වැඩිදුරටත් සඳහන් කළා.\nඔහු මේ බව කියා සිටියේ කොළඹ පැවති ජාත්‍යන්තර කෘෂිකාර්මික සමුළුවක් අමතමින්.\nගොවීන්ගේ ආදායම දෙගුණ කිරීම සඳහා ගත හැකි ක්‍රියාමාර්ග සොයා බැලීම සමුළුවේ තේමාවයි.\nසංවර්ධිත රටවල් සිය පළතුරු අස්වැන්නට සියයට 40ක පමණ අගයක එකතු කිරීමක් සිදුකරනු ලබනවා.\nඑහෙත් ඉන්දියාව, ශ්‍රී ලංකාව ආදී රටවල් එලෙස පළතුරු අස්වැන්නට එක් කරන අගය සියයට 2 නොඉක්ම වන බවයි අන්තර් ජාතික සහල් පර්යේෂණ ආයතනයේ ප්‍රධානියා වැඩිදුරටත් සඳහන් කළේ.",
       "URL": "https://www.hirunews.lk/business/197824/ගොවීන්ගේ-ආදායම-ඉහළ-නැංවිය-හැකි-ක්‍රමයක්",
       "Category": "Business",
       "Parent URL": "https://www.hirunews.lk/business/all-news.php?pageID=113"
}