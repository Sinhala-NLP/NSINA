{
       "Source": "hirunews",
       "Timestamp": "Monday, 28 October 2019 - 19:25",
       "Headline": "මහබැංකු අධිපතිගෙන් නව ක්‍රමෝපායක්",
       "News Content": "ව්‍යාපාර සඳහා මූල්‍ය සම්පත්වල ප්‍රවේශය පිළිබඳ සමීක්ෂණයක් පවත්වා ජාතික මූල්‍ය අන්තර්ගත ක්‍රමෝපායක් සකස් කරන බව මහබැංකු අධිපති ආචාර්ය ඉන්ද්‍රජිත් කුමාරස්වාමි ප්‍රකාශ කළා.\nකොළඹ අද ආරම්භ වූ ආසියානු ණය සැපයුම් ආයතන සමුළුව අමතමින් ඔහු වැඩිදුරටත් කියා සිටියේ් එමගින් මෙරට ව්‍යාපාරවලින් සියයට 75ක් නියෝජනය කරන කුඩා හා මධ්‍ය පරිමාණ ව්‍යවසායකයන්ට සහය විය හැකි බවයි.\nඑම අංශය යටතේ මෙරට ශ්‍රම බලකායෙන් සියයට 45ක් රැකියාවල නිරත වන අතර, දළ දේශීය නිෂ්පාදනයට එහි දායකත්වය සියයට 52ක් බව මහබැංකු අධිපතිවරයා සඳහන් කළා.",
       "URL": "https://www.hirunews.lk/business/227170/මහබැංකු-අධිපතිගෙන්-නව-ක්‍රමෝපායක්",
       "Category": "Business",
       "Parent URL": "https://www.hirunews.lk/business/all-news.php?pageID=66"
}