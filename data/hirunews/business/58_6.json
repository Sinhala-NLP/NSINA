{
       "Source": "hirunews",
       "Timestamp": "Tuesday, 07 January 2020 - 7:51",
       "Headline": "ප්‍රවේශය පහසු බස් රථ ගෙන්වීම පිළිබද රජයේ අවධානය",
       "News Content": "දැනට භාවිතා වන මගී ප්‍රවාහන බස් රථ වෙනුවට පහත මට්ටමේ තට්ටුවක් සහිත බස් රථ හෙවත් ලෝ ෆ්ලෝ බස් රථ ගෙන්වීම සම්බන්ධයෙන් රජයේ අවධානය යොමුව තිබෙනවා.\nපෞද්ගලික අංශය මගින් වර්තමානය වන විට මෙරටට ගෙන්වනු ලබන බස් රථ, ලොරි තට්ටුවක් සහිත බස් රථයක් සේ සකස් කළ ඒවා වන අතර, ඒවායේ ගමන් කිරීමේදී හා ඊට ගොඩවීමේදී මගීන් දුෂ්කරතාවයන්ට මුහුණ දෙනවා.\nමේ හේතුවෙන් පහසුකම් සහිත පහත් මට්ටමේ තට්ටුවක් සහිත බස් රථ ගෙන්වීම සම්බන්ධයෙන් රජයේ අවධානය යොමුව ඇති බව සඳහන්.",
       "URL": "https://www.hirunews.lk/business/231748/ප්‍රවේශය-පහසු-බස්-රථ-ගෙන්වීම-පිළිබද-රජයේ-අවධානය",
       "Category": "Business",
       "Parent URL": "https://www.hirunews.lk/business/all-news.php?pageID=58"
}