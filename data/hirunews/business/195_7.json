{
       "Source": "hirunews",
       "Timestamp": "Tuesday, 31 May 2016 - 13:07",
       "Headline": "රුපියල යළි අවප්‍රමාණ වෙයි",
       "News Content": "ආනයනකරුවන් වෙතින් ඩොලර් සඳහා ඉල්ලූම ඉහළ යාම හේතුවෙන් රුපියලේ අගය අවප්‍රමාණවීමක් දැන් දක්නට ලැබෙනවා.\nඩොලරයට සාපේක්ෂව රුපියලේ අගය පසුගිය සිකුරාදා රුපියල් 147යි ශත 55ත් 60ත් අතර පැවති අතර ඊයේ වන විට එය රුපියල් 147යි ශත 80ත් රුපියල් 148ත් අතර මට්ටමක පැවතුණා.\nඅද දිනයේදී ද එහි වෙනසක් නොමැති බවයි මහබැංකුව සඳහන් කළේ.\nරට තුළට විදේශ විනිමය එක්රැස්වීමේදී රුපියල ශක්තිමත් විය යුතු වුවත් ආපදා හානි ප්‍රතිසංස්කරණ කටයුතු සඳහා විශාල මුදලක් වැය කිරීමට සිදුවීම හේතුවෙන් රුපියල තවදුරටත් අවප්‍රමාණ වනු ඇති බවයි විශ්ලේෂකයන් පෙන්වා දෙන්නේ.",
       "URL": "https://www.hirunews.lk/business/134441/රුපියල-යළි-අවප්‍රමාණ-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=195"
}