{
       "Source": "hirunews",
       "Timestamp": "Monday, 04 April 2016 - 13:51",
       "Headline": "IMF කණ්ඩායමක් දිවයිනට",
       "News Content": "ජාත්‍යන්තර මූල්‍ය අරමුදල මෙරටට ලබාදීමට නියමිත ණය මුදල පිළිබදව සාකච්ඡා කිරීම සදහා පස් දෙනෙකුගෙන් සමන්විත එහි නියෝජිත පිරිසක් මේ වනවිට දිවයිනට පැමිණ තිබෙනවා.\nණය මුදල ලබා ගැනීමේදී ශ්‍රී ලංකාව සපුරාලිය යුතු කොන්දේසි සහ එහි ඉදිරි ක්‍රියාමාර්ග සාකච්ඡා කිරීම මෙම නියෝජිත පිරිසේ අරමුණ බව ශ්‍රී ලංකා මහබැංකුව සදහන් කළා.\nඅයවැය පරතරය අවම කිරීම සහ පොලී අනුපාතික අඩු කිරීම සදහා මූල්‍ය සංචිත වර්ධනය කිරීම මෙම ණය ලබා ගැනීමේ අරමුණයි.\nජාත්‍යන්තර මූල්‍ය අරමුදලේ වැඩසටහන හේතුවෙන් ලෝක බැංකුව, ආසියානු සංවර්ධන බැංකුව සහ ජපාන ජාත්‍යන්තර සහයෝගිතා අරමුදලෙන් ශ්‍රී ලංකාවට ඉදිරියේදී මූල්‍යාධාර හිමිවන බව මහබැංකුව වැඩිදුරටත් ප්‍රකාශ කළා.",
       "URL": "https://www.hirunews.lk/business/130096/imf-කණ්ඩායමක්-දිවයිනට",
       "Category": "Business",
       "Parent URL": "https://www.hirunews.lk/business/all-news.php?pageID=201"
}