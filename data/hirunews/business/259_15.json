{
       "Source": "hirunews",
       "Timestamp": "Tuesday, 27 January 2015 - 13:27",
       "Headline": "බැංකු පොලී අනුපාත තවදුරටත් නොවෙනස්.",
       "News Content": "වාණිජ බැංකු සමඟ ගනුදෙනු කරන ප්‍රතිපත්ති පොලී අනුපාතික තවදුරටත් නොවෙනස්ව පවත්වා ගැනීමට ශ්‍රී ලංකා මහබැංකුව තීරණය කර තිබෙනවා. ඊයේ (26) පැවති මූල්‍ය මණ්ඩල රැස්වීමේදී එකඟ වූ පරිදි ප්‍රතිපත්ති පොලී අනුපාතික තවදුරටත් 6.5% සහ 8%ක මට්ටම්වල පවත්වා ගැනෙනු ඇති. රට තුළ අඩු උද්ධමන වේගයක් පැවතීම ඊට හේතුවයි. නව රජයේ දින 100යේ වැඩපිළිවෙල යටතේ ඉන්ධන සහ අනෙකුත් අත්‍යවශ්‍ය භාණ්ඩවල මිල අඩු කිරීම හේතුවෙන් ඉදිරි මාසවලදී උද්ධමනය තවදුරටත් පහත වැටෙනු ඇතැයි අපේක්ෂා කෙරෙනවා. වාණිජ බැංකු මගින් මහබැංකුවේ සිදුකරන ස්ථාවර තැන්පතු පහසුකම් තවදුරටත් සීමාන්තිකව සිදුකිරීමට නියමිතයි.",
       "URL": "https://www.hirunews.lk/business/102140/බැංකු-පොලී-අනුපාත-තවදුරටත්-නොවෙනස්",
       "Category": "Business",
       "Parent URL": "https://www.hirunews.lk/business/all-news.php?pageID=259"
}