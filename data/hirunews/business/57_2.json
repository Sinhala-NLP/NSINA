{
       "Source": "hirunews",
       "Timestamp": "Thursday, 16 January 2020 - 13:09",
       "Headline": "සංචාරක බස් රථ හිමියන්ට කල්බදු වාරික ගෙවීමට සහන කාලයක්",
       "News Content": "කල්බදු වාරික ගෙවීමට නොහැකි වු සංචාරක බස්රථ හිමියන්ට එය ගෙවීම සඳහා සහන කාලයක් ලබාදීමට සංචාරක හා ගුවන් සේවා අමාත්‍යංශය තීරණය කර තිබෙනවා.\nලංකා සංචාරක බස්රථ හිමියන්ගේ සංගමය සහ විෂය භාර අමාත්‍ය ප්‍රසන්න රණතුංග අතර ඊයේ අමාත්‍යංශයේදී පැවැති සාකච්ඡාවකදී මෙම තීරණය ගෙන ඇති බව සඳහන්.\nඑහිදී එම සංගමට සඳහන් කර ඇත්තේ පාස්කු ප්‍රහාරයත් සමඟ සිය කර්මාන්තය බිඳවැටී ඇති බැවින් තමන්ද රුපියල් මිලියන 300 සහන ණය යෝජනා ක්‍රමයට ඇතුළත් කර ගන්නා ලෙසයි.\nඒ අනුවයි අමාත්‍යංශය කල්බදු වාරික ගෙවීමට නොහැකි වු බස් රථ හිමියන්ට සහන කාලයක් දීමට තීරණය කරනු ලැබුවේ.\nඊට අදාළ කැබිනට් පත්‍රිකාව සකස් කරන ලෙසටද විෂයභාර අමාත්‍යවරයා අමාත්‍යාංශ ලේකම්වරියට උපදෙස් ලබාදී තිබෙනවා.",
       "URL": "https://www.hirunews.lk/business/232371/සංචාරක-බස්-රථ-හිමියන්ට-කල්බදු-වාරික-ගෙවීමට-සහන-කාලයක්",
       "Category": "Business",
       "Parent URL": "https://www.hirunews.lk/business/all-news.php?pageID=57"
}