{
       "Source": "hirunews",
       "Timestamp": "Sunday, 05 May 2019 - 19:04",
       "Headline": "විදේශීය ආයෝජන ඉවත් කර ගැනීම වේගවත් වෙයි",
       "News Content": "පාස්කු ඉරිදා ප්‍රහාරයෙන් පසු මෙරට බැඳුම්කර වෙළඳපොළෙන් විදේශීය ආයෝජන ඉවත් කර ගැනීම වේගවත් වී තිබෙනවා.\nපසුගිය සතිය තුළ පමණක් එලෙස ඉවත් කර ගත් ආයෝජනවල ශුද්ධ වටිනාකම ඇමරිකානු ඩොලර් මිලියන 20කට අධිකයි.\nප්‍රහාරයට පෙර මෙරට ප්‍රාග්ධන වෙළදපොළ කෙරෙහි විදේශීය ආයෝජකයන්ගේ ධනාත්මක ආකර්ශනයක් වාර්තා වුණා.\nඇමරිකානු ඩොලරයට සාපේක්ෂව රුපියලේ අගය ශක්තිමත් වෙමින් පැවති අවස්ථාවකයි ත්‍රස්ත ප්‍රහාරය එල්ල වූයේ.\nඒ වන විට ඩොලරයක විනිමය අනුපාතිකය රුපියල් 172 දක්වා පහත වැටුණු අතර මේ වන විට එම අනුපාතය නැවතත් ඩොලරට රුපියල් 177 ඉක්මවා තිබෙනවා.",
       "URL": "https://www.hirunews.lk/business/215806/විදේශීය-ආයෝජන-ඉවත්-කර-ගැනීම-වේගවත්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=85"
}