{
       "Source": "hirunews",
       "Timestamp": "Saturday, 30 March 2019 - 12:43",
       "Headline": "විදුලි අර්බුදයෙන් අපනයනයටත් බලපෑම්",
       "News Content": "වර්තමානයේ පවතින විදුලි අර්බුදය මෙරට අපනයනයන් කෙරෙහි දැඩි අහිතකර බලපෑමක් එල්ල කරන බව අපනයනකරුවන්ගේ ජාතික මණ්ඩලය පවසනවා.\nවිශේෂයෙන් කලින් දැනුම් දීමකින් තොරව පසුගිය දා ක්‍රියාත්මක වූ විදුලි කප්පාදුව අපනයනය ඉලක්ක කර ගත් නිෂ්පාදන ක්‍රියාවලියට අහිතකර ලෙස බලපා ඇති බවයි එමගින් පෙන්වා දෙන්නේ.\nඅපනයනකරුවන්ගේ ජාතික මණ්ඩලය වත්මන් විදුලි අර්බුදය හැදින්වූයේ ප්‍රතිපත්ති සම්පාදකයන්ගේ සහ අදාළ රාජ්‍ය ආයතනවල අසමත්වීමක් ලෙසයි.\nවිදුලිය ගබඩා කිරීමේ තාක්ෂණය පවතින යුගයක මෙවන් තත්ත්වයක් අපේක්ෂා කළ නොහැකි බව පෙන්වා දෙන ඔවුන් කියා සිටියේ විදුලි ව්‍යාපෘතිවල වගකීම් ඒ පිළිබද දැනුවත් පුද්ගලයන් වෙත පැවරිය යුතු බවයි.",
       "URL": "https://www.hirunews.lk/business/213475/විදුලි-අර්බුදයෙන්-අපනයනයටත්-බලපෑම්",
       "Category": "Business",
       "Parent URL": "https://www.hirunews.lk/business/all-news.php?pageID=89"
}