{
       "Source": "hirunews",
       "Timestamp": "Monday, 23 February 2015 - 19:32",
       "Headline": "ලෝක වෙළඳපළේ තෙල් මිල පහළට",
       "News Content": "තෙල් සැපයුම ඉහළ යාම හේතුවෙන් ලෝක වෙළදපළේ ඛනිජ තෙල් මිල නැවතත් පහත වැටීමේ ප්‍රවනතාවක් පෙන්නුම් කරනවා. ඇමරිකානු වෙළඳපළේ බොරතෙල් බැරලයක මිල ඩොලර් 50යි ශත 50ක් දක්වා පහත වැටී ඇති අතර, බ්‍රිතාන්‍ය වෙළදපළේ බොරතෙල් බැරලයක මිල සටහන් වන්නේ ඩොලර් 60ක් ලෙසයි. විශේෂයෙන් ඇමරිකානු තෙල් සැපයුම ඉහළ යාම තෙල් මිල පහත වැටීමට ප්‍රධාන හේතුවයි. පසුගිය වසරේ ජුනි මාසයේ සිට ලෝක වෙළදපළේ තෙල් මිල පහත වැටෙමින් පැවති අතර ජනවාරි මාසයේ මැද භාගයේ සිට තෙල් බැරලයක මිල ඩොලර් 20කින් පමණ ඉහළ ගියා. තෙල් නිෂ්පාදනය ඉහළ යාම හේතුවෙන් දැන් මිල නැවතත් පහත වැටෙමින් පවතිනවා.",
       "URL": "https://www.hirunews.lk/business/104136/ලෝක-වෙළඳපළේ-තෙල්-මිල-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=254"
}