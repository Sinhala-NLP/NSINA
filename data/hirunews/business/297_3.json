{
       "Source": "hirunews",
       "Timestamp": "Wednesday, 15 May 2013 - 8:09",
       "Headline": "අතිරේක භෝග වගාවන් ප්‍රචලිත කිරීමට පියවර.",
       "News Content": "අතිරේක භෝග වගාවන් සම්බන්ධයෙන් මෙරට ගොවීන් දැනුවත් කිරීමේ පුළුල් වැඩපිළිවෙලක් ආරම්භ කිරීමට සැලසුම් කර ඇති බව කෘෂිකර්ම අමාත්‍යාංශය පවසනවා. දිවයිනේ සියලූ දිස්ත්‍රික්කයන් ආවරණය වන පරිදි මෙම වැඩපිළිවෙල ක්‍රියාත්මක කිරීමට නියමිතයි. කෘෂිකාර්මික ක්ෂේත්‍රයේ විවිධ ඉසව් පිළිබද මෙරට ගොවීන් තුළ යහපත් නැඹුරුවක් පවතිනවා. එහෙත් අතිරේක භෝග වගාවන් සම්බන්ධයෙන් එම නැඹුරුවීමේ අඩුවීමක් දක්නට නොලැබෙන බවයි කෘෂිකාර්මික විශ්ලේෂකයන් පෙන්වා දෙන්නේ. මේ අනුව මෙලෙස අතිරේක භෝග වගාවන් සම්බන්ධයෙන් ගොවීන් දැනුවත් කිරීමට සැලසුම් කළ බව එම අමාත්‍යාංශය තවදුරටත් සදහන් කළා.",
       "URL": "https://www.hirunews.lk/business/58989/අතිරේක-භෝග-වගාවන්-ප්‍රචලිත-කිරීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=297"
}