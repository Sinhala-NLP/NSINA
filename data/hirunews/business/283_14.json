{
       "Source": "hirunews",
       "Timestamp": "Tuesday, 13 August 2013 - 19:26",
       "Headline": "සෝයා බෝංචි වගා කළ ගොවීන්ට සහන.",
       "News Content": "සෝයා බෝංචි කිලෝග්‍රෑමයක් සඳහා ගොවීන්ට රුපියල් 70 ක මිලක් ගෙවීමට ඒවා මිලදී ගැනීමට ඉදිරිපත් වූ පෞද්ගලික සමාගම් කැමැත්ත පළකර තිබෙනවා. කෘෂිකර්ම අමාත්‍ය මහින්ද යාපා අබේවර්ධන සඳහන් කළේ වගා විනාශ වූ ගොවීන් සඳහා අපේක්ෂිත ආදායම තක්සේරු කර මෙම මුදල ලබාදෙන බවයි. සෝයා බෝංචි වගා කිරීම සඳහා ගොවීන්ට බීජ සපයා දීමට කෘෂිකර්ම අමාත්‍යාංශය මීට පෙර පියවර ගත් අතර එම කටයුතු පැවරුනේ පෞද්ගලික සමාගමකටයි. කෙසේ වෙතත් අදාල සමාගම විසින් ලබාදුන් සෝයා බෝංචි බීජවලින් ප්‍රමාණවත් පරිදි අස්වැන්න නොලැබුණු බවට ගොවීන් චෝදනා කළා. ඒ අනුව ගොවීන් රුපියල් 80 ත් 85 ත් අතර මිලක් ඒ සඳහා ඉල්ලූම් කළ අතර කෘෂිකර්ම අමාත්‍යවරයා ප්‍රකාශ කළේ රුපියල් 70ක මිලක් ගෙවීමට අදාළ සමාගම් කැමැත්ත පළකර ඇති බවයි.\n[MP3]s65009[/MP3]",
       "URL": "https://www.hirunews.lk/business/65009/සෝයා-බෝංචි-වගා-කළ-ගොවීන්ට-සහන",
       "Category": "Business",
       "Parent URL": "https://www.hirunews.lk/business/all-news.php?pageID=283"
}