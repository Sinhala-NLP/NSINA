{
       "Source": "hirunews",
       "Timestamp": "Thursday, 14 May 2015 - 19:13",
       "Headline": "පාරිභෝගික දඩ ආදායම ලක්ෂ 722 යි",
       "News Content": "2014 වසරේදී පාරිභෝගික කටයුතු අධිකාරිය දීප ව්‍යාප්තව සිදුකළ වැටලීම්වලින් සැකකරුවන් අධිකරණයට ඉදිරිපත් කිරීමෙන් අනතුරුව රුපියල් ලක්ෂ 722 ක් දඩ මුදල් ලෙස ලැබී ඇති බව එම අධිකාරිය පවසනවා. එම වසරේදී පාරිභෝගික අධිකාරිය විසින් වැටලීම් 22,402 ක් සිදුකර ඇති අතර, ඉන් වැඩිම වැටලීම් සංඛ්‍යාවක් සිදුකර ඇත්තේ මහනුවර දිස්ත්‍රික්කය ආශ්‍රීතවයි. ඒ, වැටලීම් 2645 ක්. වැඩි මිලට භාණ්ඩ අලෙවි කිරීම, මිල ප්‍රදර්ශනය නොකිරීම, මිනිස් පරිභෝජනයට නුසුදුසු ආහාර අලෙවි කිරීම ඇතුළු චෝදනා රැසක් යටතේ වෙළඳ ව්‍යාපාරිකයන් වෙත මෙම වැටලීම්වලදී නඩු පැවරූ බවයි පාරිභෝගික අධිකාරිය නිවේදනයක් නිකුත් කරමින් පවසන්නේ.",
       "URL": "https://www.hirunews.lk/business/109491/පාරිභෝගික-දඩ-ආදායම-ලක්ෂ-722-යි",
       "Category": "Business",
       "Parent URL": "https://www.hirunews.lk/business/all-news.php?pageID=241"
}