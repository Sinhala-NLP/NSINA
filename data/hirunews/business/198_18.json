{
       "Source": "hirunews",
       "Timestamp": "Friday, 29 April 2016 - 8:00",
       "Headline": "කොළඹ කොටස් වෙළඳපොලේ වර්ධනයක්",
       "News Content": "පොලී අනුපාතික ස්ථාවරව පවත්වා ගැනීමට මහ බැංකුව තීරණය කිරීමෙන් අනතුරුව කොළඹ කොටස් වෙළඳපොලේ මිල දර්ශක ඊයේ තවදුරටත් වර්ධනයක් පෙන්නුම් කළා.\nකෙසේ නමුත් ආයෝජකයන් ජාත්‍යන්තර මූල්‍ය අරමුදලෙන් ශ්‍රී ලංකාව බලාපොරොත්තුවන ඩොලර් බිලියනය ඉක්මවූ ණය මුදල සම්බන්ධයෙන් අපේක්ෂා සහගතව සිටින බවයි තැරැව්කාර සමාගම් ප්‍රකාශ කළේ.\nසමස්ත දර්ශකය ඊයේ දිනයේ 6442.53 ක් ලෙස සටහන් වූ අතර, පසුගිය ජනවාරි 14 වනදායින් පසු වාර්තාවූ ඉහළම අගය එයයි.\nකොටස් වෙළඳපොලේ ඊයේ දිනයේ මුළු පිරිවැටුම රුපියල් මිලියන 560.1 ක් වූ අතර විදේශීය ආයෝජකයන් රුපියල් මිලියන 15.5 ක කොටස් මිලදී ගත්තා.",
       "URL": "https://www.hirunews.lk/business/131984/කොළඹ-කොටස්-වෙළඳපොලේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=198"
}