{
       "Source": "hirunews",
       "Timestamp": "Saturday, 15 September 2018 - 12:37",
       "Headline": "තේ නිෂ්පාදනය පහළට",
       "News Content": "තේ වගා කරන කලාපවල පවතින වියලි කාලගුණ තත්ත්වය හේතුවෙන් පසුගිය සතියේ කොළඹ තේ වෙන්දේසියට ඉදිරිපත් කෙරුණු තේ ප්‍රමාණය කැපී පෙනෙන ලෙස පහත වැටී තිබෙනවා.\nතේ කිලෝග්‍රෑම් මිලියන 5.2 ක් ඒ සඳහා ඉදිරිපත් කෙරුණු අතර, වත්තේ තබා අලෙවි කරන තේ කිලෝග්‍රෑම් හයලක්ෂයක්ද ඒ සඳහා ඉදිරිපත් කර තිබෙනවා.\nමෙලෙස ඉදිරිපත් කෙරුණු කිලෝග්‍රෑම් මිලියන 5.8 ක මුළු තේ තොගය, 2017 වසරේ මාර්තු මාසයෙන් පසු එලෙස ඉදිරිපත්වූ අවම තොගයයි.\nකෙසේ නමුත් පසුගිය තේ වෙන්දේසියේදී සියලූ තේ වර්ග සඳහා සාමාන්‍ය ඉල්ලූමක් පැවති බව තැරැව්කරුවන් ප්‍රකාශ කළා.\nඑහෙත් ප්‍රමිතිය පහත වැටීම හේතුවෙන් ඉහළ තේ වර්ග සඳහා ලැබුණු මිල කිලෝග්‍රෑමයකට රුපියල් විස්ස දක්වා පහත වැටී තිබෙනවා.\nමෙවර තේ වෙන්දේසියේදී ඉහළම ඉල්ලූමක් ලැබී ඇත්තේ රුසියානු පොදු රාජ්‍ය මණ්ඩලය, සෞදි අරාබිය, ඉරාකය, ලිබියාව, තුර්කිය සහ ඩුබායි රාජ්‍යයෙන්.",
       "URL": "https://www.hirunews.lk/business/199956/තේ-නිෂ්පාදනය-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=110"
}