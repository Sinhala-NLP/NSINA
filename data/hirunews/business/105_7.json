{
       "Source": "hirunews",
       "Timestamp": "Tuesday, 06 November 2018 - 13:37",
       "Headline": "එළවළු මිල ඉහළ යයි ද?",
       "News Content": "අයහපත් කාලගුණික තත්ත්වය හමුවේ ඉදිරි සති කිහිපය තුළ  වෙළදපොළෙහි එළවළු මිල ඉහළ යා හැකි බව දඹුල්ලේ එළවළු ව්‍යාපාරිකයන් පවසනවා.\nදඹුල්ලේ ආර්ථික මධ්‍යස්ථානයට එළවළු තොග සපයන මාතලේ දිස්ත්‍රික් ගොවි සංවිධාන රැසක්ම ප්‍රකාශ කර ඇත්තේ සිය වගාවන් අධික වර්ෂාවට ගොදුරු වී ඇති බවයි.\nඅපේක්ෂිත නිෂ්පාදන ඉලක්කයන් සපුරා ගත නොහැකිවීම සහ නිසි අස්වැන්නක් නොලැබීම හේතුවෙන් ඉල්ලුමට සරිලන එළවළු වෙළදපොළට සැපයීම දුෂ්කර වී ඇති බවයි වාර්තා වන්නේ.\nමේ නිසා එළවළු මිල සීග්‍රයෙන් ඉහළ යා හැකි බව එළවළු ව්‍යාපාරිකයන්ගේ අදහසයි.",
       "URL": "https://www.hirunews.lk/business/203683/එළවළු-මිල-ඉහළ-යයි-ද",
       "Category": "Business",
       "Parent URL": "https://www.hirunews.lk/business/all-news.php?pageID=105"
}