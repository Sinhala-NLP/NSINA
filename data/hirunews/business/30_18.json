{
       "Source": "hirunews",
       "Timestamp": "Wednesday, 16 December 2020 - 13:24",
       "Headline": "ශ්‍රී ලංකන් භාණ්ඩ ප්‍රවාහන මෙහෙයුම් අඛන්ඩව",
       "News Content": "මෙරට වානිජ මගී ගුවන් ගමන් මෙතෙක් ආරම්භ නොවූව ද, ශ්‍රී ලංකන් ජාතික ගුවන් සේවයේ භාණ්ඩ ප්‍රවාහන ගුවන් මෙහෙයුම් අඛන්ඩව ක්‍රියාත්මකයි.\nඑමගින් ලොව රටවල් 16 ප්‍රධාන වෙළඳපොල 21 ක් වෙත ගුවන් භාණ්ඩ ප්‍රවාහන මෙහෙයුම් සිදුකරන බවයි ගුවන් සේවය සඳහන් කළේ.\nඑංගලන්තය, ජර්මනිය, ඉතාලිය, ජපානය, චීනය, හොංකොං මෙන්ම, මැදපෙරදිග සහ ඉන්දීය ගමනාන්තයන් ද ඊට ඇතුළත්. ශ්‍රී ලංකන් - කාගෝ භාණ්ඩ ප්‍රවාහන මෙහෙයුම් මගින් පසුගිය වසරේදී කිලෝග්‍රෑම් මිලියන 65 ක භාණ්ඩ ප්‍රවාහනය කර ඇති අතර, කොවිඞ් 19 ගෝලීය වසංගතයේ බලපෑමට ලක් වූ මේ වසරේදී නොවැම්බර් අවසානය දක්වා කිලෝග්‍රෑම් මිලියන 28 ඉක්මවූ ගුවන් භාණ්ඩ ප්‍රවාහනය කර තිබෙනවා.\nමේ අතර, ස්ථිර කාලසටහනකින් තොරව ගමන් ගන්නා ගුවන් යානා සඳහා සිය මෙහෙයුම් කටයුතු සිදු කිරීමට මේ මස 26 වනදා සිට මෙරට ගුවන් තොටුපල විවෘත වන බව සිවිල් ගුවන් සේවා අධිකාරිය පසුගියදා ප්‍රකාශ කළා.",
       "URL": "https://www.hirunews.lk/business/257172/ශ්‍රී-ලංකන්-භාණ්ඩ-ප්‍රවාහන-මෙහෙයුම්-අඛන්ඩව",
       "Category": "Business",
       "Parent URL": "https://www.hirunews.lk/business/all-news.php?pageID=30"
}