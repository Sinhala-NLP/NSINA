{
       "Source": "hirunews",
       "Timestamp": "Thursday, 25 April 2013 - 8:34",
       "Headline": "සහල් අපනයනයෙන් ඩොලර් මිලියන 6ක ආදායමක්.",
       "News Content": "සහල් අපනයනය කිරීමෙන් ඩොලර් මිලියන 6 ක පමණ ආදායමක් වී අලෙවි මණ්ඩලය ලබා ඇති බව සමූපකාර හා අභ්‍යන්තර වෙළඳ කටයුතු අමාත්‍යාංශය පවසනවා. නිවේදනයක් නිකුත් කරමින් එම අමාත්‍යාංශය සඳහන් කළේ වී මෙටි‍්‍රක් ටොන් එක්ලක්ෂ අසූදාහක් පමණ තවමත් වී අලෙවි මණ්ඩලයේ ගබඩා සතුව පවතින බවයි. එහි වටිනාකම රුපියල් මිලියන 5940 ක් බවයි අමාත්‍යාංශය සඳහන් කරන්නේ. ඉදිරියේදී තවත් සහල් තොග අපනයනය කිරීමට බලාපොරොත්තු වන බවද සමූපකාර හා අභ්‍යන්තර වෙළඳ කටයුතු අමාත්‍යාංශය වැඩිදුරටත් පවසනවා. 2012 - 2013 මහ කන්නයේදී පමණක් වී අලෙවි මණ්ඩලය වී මෙටි‍්‍රක් ටොන් දෙලක්ෂ පනස් හත්දහසක් මිලදී ගෙන ඇති බව සඳහන්.",
       "URL": "https://www.hirunews.lk/business/57761/සහල්-අපනයනයෙන්-ඩොලර්-මිලියන-6ක-ආදායමක්",
       "Category": "Business",
       "Parent URL": "https://www.hirunews.lk/business/all-news.php?pageID=300"
}