{
       "Source": "hirunews",
       "Timestamp": "Saturday, 28 February 2015 - 20:04",
       "Headline": "විදේශ සංචිත හොඳ තත්ත්වයේ",
       "News Content": "ගෙවුම් තුලනයේ වාර්තා වූ අඛන්ඩ ලැබීම් හේතුවෙන් 2014 වසර තුළ ශ්‍රී ලංකාවේ විදේශීය අංශය තවදුරටත් ස්ථාවරව පැවතුණ බව මහබැංකුව ප්‍රකාශ කළා. සියලූ අපනයන කාණ්ඩ වර්ධනයක් පෙන්නුම් කරමින් වර්ධනය වී තිබූ අතර, දෙසැම්බර් මාසයේදී පමණක් එහි ආදායම ඇමෙරිකානු ඩොලර් මිලියන 1010 ක්. වසර අවසානයේ ආනයන වියදම ඇමෙරිකානු ඩොලර් මිලියන 1797 ක් දක්වා සියයට 15 යි දශම 9 කින් වර්ධනය වී තිබෙනවා. මහබැංකුව ප්‍රකාශ කළේ 2014 වසරේ වැඩිම සංචාරක ඉපයීම් ද පසුගිය දෙසැම්බරයේ සටහන් වී ඇති බවයි. සංචාරකයන් එක්ලක්ෂ 78,672 දෙනෙකු එම කාලය තුළ දිවයිනට පැමිණ තිබෙනවා. වසර අග වනවිට ශ්‍රී ලංකාවේ දළ නිල සංචිත ප්‍රමාණය ඇමෙරිකානු ඩොලර් බිලියන 8 යි දශම 2 ක් ලෙසයි සටහන් වී ඇත්තේ.",
       "URL": "https://www.hirunews.lk/business/104502/විදේශ-සංචිත-හොඳ-තත්ත්වයේ",
       "Category": "Business",
       "Parent URL": "https://www.hirunews.lk/business/all-news.php?pageID=253"
}