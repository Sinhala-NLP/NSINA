{
       "Source": "hirunews",
       "Timestamp": "Saturday, 03 October 2015 - 13:59",
       "Headline": "රන් මිලෙහි ප්‍රකෘතිමත්වීමක්",
       "News Content": "ලෝක වෙළඳපළේ රන් මිලෙහි ප්‍රකෘතිමත්වීමක් සති අන්තය වන විට වාර්තා වුණා. සිකුරාදා දිනයේ පමණක් එහි වැඩිවීම ඩොලර් 25කට ආසන්නයි. ඒ අනුව රන් අවුන්සයක මිල දැන් සටහන් වන්නේ ඩොලර් 1134ක් ලෙසයි.  ඇමරිකානු ආර්ථිකයේ අවගමනයක් වාර්තා වීම මෙලෙස රන් මිල ඉහළ යාමට හේතුව ලෙස සැලකෙනවා. රන් මිල මෙලෙස 2%කින් පමණ වර්ධනය වූයේ වසර 6කින් අඩුම මිල වාර්තා කිරීමෙන් අනතුරුවයි.\n1972 වසරේ සිට රන් මිල සැලකූ විට රන් අවුන්සයක මිල ඩොලර් 1000 ඉක්ම වූයේ 2008 වසරේදියි. ඉන් පසුව 2009 වසරේදී ඩොලර් 1200ක් වූ රන් මිල 2010 වසරේදී ඩොලර් 1400ක් ලෙසත්, 2011 වසරේදී ඩොලර් 1895ක් ලෙසත් ඉහළ ගියා. එතැන් සිට දක්නට ලැබෙන්නේ රන් මිලෙහි පහත වැටීමක්. පසුගිය 5 වසර සැලකූ විට ලෝක වෙළදපළේ රන් මිල තවදුරටත් පවතින්නේ පහළ මට්ටමකයි.",
       "URL": "https://www.hirunews.lk/business/117755/රන්-මිලෙහි-ප්‍රකෘතිමත්වීමක්",
       "Category": "Business",
       "Parent URL": "https://www.hirunews.lk/business/all-news.php?pageID=222"
}