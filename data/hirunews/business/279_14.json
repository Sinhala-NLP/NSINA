{
       "Source": "hirunews",
       "Timestamp": "Monday, 09 September 2013 - 19:18",
       "Headline": "ශ්‍රී ලංකාව සහ ඉන්දියාව අතර නව ගිවිසුමක්.",
       "News Content": "මෙරට අත්යන්ත්‍ර සහ බලවේග පේෂ කර්මාන්තය නංවාලීම උදෙසා ඉන්දු - ලංකා අවබෝධතා ගිවිසුමකට අද (09) අත්සන් තැබුණා. ඒ සඳහා ඉන්දීය පේශකර්මාන්ත අමාත්‍යාංශයේ ලේකම් සොහාරා චැටර්ජි සහ වාණිජ හා කර්මාන්ත අමාත්‍යාංශයේ ලේකම් අනුර සිරිවර්ධන අත්සන් තැබුවා. මෙම අවබෝධතා ගිවිසුම ඇති කෙරුණේ දැන් කොළඹ පැවැත්වෙන ඉන්දීය ජාත්‍යන්තර රෙදිපිළි ප්‍රදර්ශනයට සමගාමීවයි. ප්‍රදර්ශනය ආර්ථික සංවර්ධන අමාත්‍ය බැසිල් රාජපක්ෂ අතින් අද නිළ වශයෙන් විවෘත කෙරුණා. ඉන්දීය රෙදිපිළි නිෂ්පාදකයන් 53 දෙනෙකුගේ සහභාගීත්වයෙන් කොළඹ ගලධාරි හෝටලයේ පැවැත්වෙන මෙම ප්‍රදර්ශනයේ අවසන් දිනය හෙටයි.",
       "URL": "https://www.hirunews.lk/business/66861/ශ්‍රී-ලංකාව-සහ-ඉන්දියාව-අතර-නව-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=279"
}