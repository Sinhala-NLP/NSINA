{
       "Source": "hirunews",
       "Timestamp": "Sunday, 21 July 2013 - 13:29",
       "Headline": "රුපියල පහත වැටීමෙන් ආනයනික ආහාර මිල ඉහළ යන ලකුණු.",
       "News Content": "ඇමරිකානු ඩොලරයට සාපේක්ෂව රුපියලේ අගය නැවතත් පහළ වැටීම හේතුවෙන් ආනයනික පාරිභෝගික භාණ්ඩවල මිල ගණන් ඉහළ යාමේ අවදානමක් පවතින බව ආනයනකරුවන් පවසනවා. අත්‍යාවශ්‍ය භාණ්ඩ ආනයනකරුවන්ගේ සංගමයේ ලේකම් කේ. නාදන් හිරු ප්‍රවෘත්ති අංශයට ප්‍රකාශ කළේ ඩොලරයේ අගය ඉහළ යාමත් සමග තමන්ට ආනයනික භාණ්ඩ සඳහා වැඩි මිලක් ගෙවීමට සිදුව ඇති බවයි. විශේෂයෙන්ම ළූණු, පරිප්පු, සීනි, සහල්, ටින් මාළු, කිරිපිටි ඇතුළු ආනයනික ආහාර ද්‍රව්‍ය බොහොමයක් සඳහා මේ අනුව වැඩි මිලක් ගෙවීමට සිදුව තිබෙනවා. මේ අනුව අත්‍යාවශ්‍ය පාරිභෝගික භාණ්ඩවල දේශීය මිල ගණන් ඉදිරියේදී ඉහළ යා හැකි බව අත්‍යාවශ්‍ය භාණ්ඩ ආනයනකරුවන්ගේ සංගමයේ ලේකම් කේ. නාදන් ප්‍රකාශ කළා.\n[MP3]s63477[/MP3]\nසිකුරාදා වනවිට ඇමරිකානු ඩොලරයක ගැනුම් මිල රුපියල් 129 යි ශත 95 ක් වූ අතර විකුණුම් මිල රුපියල් 133 යි ශත 15 ක්. රුපියලේ අගය පසුගිය ජූනි 7 වැනිදා සිට පහත වැටෙමින් පවතින්නේ ඇමරිකානු භාණ්ඩාගාර බිල්පත්වල ආයෝජනය සඳහා විදේශීය ආයෝජකයන් ශ්‍රී ලංකාව ඇතුලූ නැගී එන වෙළඳ පොලෙන් ඉවත්වීමේ ප්‍රවණතාවත් සමගයි.",
       "URL": "https://www.hirunews.lk/business/63477/රුපියල-පහත-වැටීමෙන්-ආනයනික-ආහාර-මිල-ඉහළ-යන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=287"
}