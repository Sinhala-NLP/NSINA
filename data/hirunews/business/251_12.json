{
       "Source": "hirunews",
       "Timestamp": "Friday, 13 March 2015 - 13:02",
       "Headline": "ඉන්දු - ලංකා ශ්‍රී ලාංකික ව්‍යාපාරිකයින් කොළඹදී සාකච්ඡාවක.",
       "News Content": "ඉන්දීය අග්‍රාමාත්‍යවරයා සමඟ මෙරටට පැමිණ සිටින ප්‍රධාන පෙලේ ඉන්දීය ව්‍යාපාරිකයින් සහ මෙරට ව්‍යාපාරිකයින් අතර, හමුවක් කොළඹදී අද උදෑසන පැවැත්වුණා. මෙය සංවිධානය කර තිබුණේ ඉන්දීය වාණිජ හා කර්මාන්ත මණ්ඩල සම්මේලනය හා ශ්‍රී ලංකා වාණිජ හා කර්මාන්ත මණ්ඩල සම්මේලනය ඒකාබද්ධවයි. මෙහිදී දෙරටේ ආයෝජන අවස්ථා ඉහළ නැංවීම පිළිබඳව සාකච්ඡා වී තිබෙනවා. ශ්‍රී ලංකා වාණිජ හා කර්මාන්ත මණ්ඩල සම්මේලනයේ මහලේකම් අජිත් ඞී.පෙරේරා සඳහන් කළේ ඉන්දු - ශ්‍රී ලංකා නිදහස් වෙළඳ ගිවිසුම තවදුරටත් පුළුල් කිරීම පිළිබඳව මෙහිදී අදහස් හුවමාරු වූ බවයි.",
       "URL": "https://www.hirunews.lk/business/105409/ඉන්දු-ලංකා-ශ්‍රී-ලාංකික-ව්‍යාපාරිකයින්-කොළඹදී-සාකච්ඡාවක",
       "Category": "Business",
       "Parent URL": "https://www.hirunews.lk/business/all-news.php?pageID=251"
}