{
       "Source": "hirunews",
       "Timestamp": "Sunday, 05 January 2020 - 7:54",
       "Headline": "මහ බැංකුවට සිංහලේ සංවිධානයෙන් චෝදනාවක්",
       "News Content": "වෙසක් පොහොය දිනයේදී බැංකු විවෘත කර තබන ලෙසට ශ්‍රී ලංකා මහ බැංකුව මගින් නියෝගයක් නිකුත් කර ඇතැයි සිංහලේ සංවිධානය පවසනවා.\nඑම සංවිධානයේ මහ ලේකම් පූජ්‍ය මැඩිල්ලේ පඤ්ඤාලෝක හිමියන් මේ බව කියා සිටියේ කොළඹ ඊයේ පැවති මාධ්‍ය හමුවකට එක්වෙමින්.\nමේ අතර, පසුගිය ජනාධිපතිවරණ සමයේ හිරු මාධ්‍ය ජාලයට එරෙහිව දියත් කෙරුණු මඩ පෝස්ටර් ව්‍යාපාරය සම්බන්ධයෙන්ද සිංහලේ සංවිධානයේ ජාතික සංවිධායක ප්‍රදීප් සංජීව අදහස් පළ කළා.\nඑහිදී ඔහු කියා සිටියේ ඊට සම්බන්ධ කිසිවෙකුත් මෙතෙක් අත්අඩංගුවට ගෙන නොමැති බවයි.",
       "URL": "https://www.hirunews.lk/business/231606/මහ-බැංකුවට-සිංහලේ-සංවිධානයෙන්-චෝදනාවක්",
       "Category": "Business",
       "Parent URL": "https://www.hirunews.lk/business/all-news.php?pageID=58"
}