{
       "Source": "hirunews",
       "Timestamp": "Tuesday, 05 February 2013 - 13:21",
       "Headline": "කොළඹ, ලොව අඩුම වියදමක් සහිත නගර 10 අතරේ.",
       "News Content": "ලොව අඩුම වියදමක් සහිත නගර 10 අතරට කොළඹ නගරය ද ඇතුළත් කර තිබෙනවා. වාර්ෂිකව සිදුකෙරෙන මෙම සමීක්ෂණයේ දී ලොව වඩාත් වියදම් අඩු නගරය ලෙස නම් කර ඇත්තේ ඉන්දියාවේ මුම්බායි සහ පාකිස්තානයේ කරච්චි යන නගරයි. නවදිල්ලිය සහ නේපාලයේ කත්මණ්ඩු නුවර ඊළග අඩුම වියදම් සහිත නගර වන අතර ඇල්ජීරියාවේ ඇල්ජියස් සහ රුමේනියාවේ බුකරෙස්ට් නගරයට පසුව ලොව අඩුම වියදම් සහිත නගරය වන්නේ කොළඹ නගරයයි. ආර්ථික බුද්ධි ඒකකය නම් වූ සමීක්ෂණ ආයතනය මගින් පවත්වන මෙම සමීක්ෂණය මගින් ලොව වඩාත් ඉහළ වියදම් නගර අතරට  ඕස්ට්‍රේලියාවේ සිඞ්නි සහ මෙල්බර්න් ද ඇතුළත් කර තිබෙනවා.",
       "URL": "https://www.hirunews.lk/business/52790/කොළඹ-ලොව-අඩුම-වියදමක්-සහිත-නගර-10-අතරේ",
       "Category": "Business",
       "Parent URL": "https://www.hirunews.lk/business/all-news.php?pageID=311"
}