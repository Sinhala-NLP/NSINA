{
       "Source": "hirunews",
       "Timestamp": "Wednesday, 20 February 2013 - 13:19",
       "Headline": "ග්‍රාමීය නිෂ්පාදන සංචාරකයන් අතර ප්‍රවර්ධනයට පියවර.",
       "News Content": "මෙරට ග්‍රාමීය නිෂ්පාදන සංචාරකයන් අතර ප්‍රවර්ධනය කිරීමේ විශේෂ වැඩපිළිවෙලක් සංචාරක ප්‍රවර්ධන අධිකාරිය විසින් ක්‍රියාත්මක කර තිබෙනවා. මෙම වැඩපිළිවෙල යටතේ අත්කම් නිර්මාණ, ගෘහ නිර්මාණ හා මෙරටට ආවේණික වූ ආහාර වර්ග ප්‍රවර්ධනය කිරීමට සැලසුම් කර ඇති බවයි එම අධිකාරිය පැවසුවේ. සංචාරකයන් වැඩි වශයෙන් ගැවසෙන ප්‍රදේශවල විශේෂ ප්‍රවර්ධන කුටි ඉදිකර ඒවායේ මෙම ග්‍රාමීය නිෂ්පාදනය ප්‍රදර්ශනය කිරීමට සහ ඒ සම්බන්ධයෙන් දැනුම සංචාරකයන් වෙත ලබාදීමට සැලසුම් කර ඇති බව සංචාරක ප්‍රවර්ධන අධිකාරිය තවදුරටත් සදහන් කළා.",
       "URL": "https://www.hirunews.lk/business/53766/ග්‍රාමීය-නිෂ්පාදන-සංචාරකයන්-අතර-ප්‍රවර්ධනයට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=309"
}