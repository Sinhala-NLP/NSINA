{
       "Source": "hirunews",
       "Timestamp": "Tuesday, 03 August 2021 - 13:36",
       "Headline": "ඛනිජ තෙල් සම්පත් ගවේෂණ බිම් කොටස් සිතියම්ගත කරයි",
       "News Content": "මෙරට ඛනිජ තෙල් සම්පත් ගවේෂණ හා සංවර්ධන බලපත්‍ර ප්‍රදානය කිරීම සහ ඒකාබද්ධ අධ්‍යයන සඳහා වන ඛනිජ තෙල් සම්පත් ගවේෂණ බිම් කොටස් හි දළ සටහනක් දැක්වෙන සිතියම මහජනතාවගේ දැන ගැනීම සඳහා ගැසට් පත්‍රයක් මඟින් ප්‍රකාශයට පත් කර තිබෙනවා.\nපසුගිය 22 වනදා මෙම සිතියම ප්‍රකාශයට පත් කර ඇති අතර එමඟින් දැනට ශ්‍රී ලංකාව සතු මුහුදු සීමාවේ තෙල් හා ගෑස් නිධි ඇති බවට හඳුනාගෙන ඇති ස්ථාන සහ ගවේෂණය කළ යුතු ස්ථාන ආවරණය වන පරිදි ඛනිජ තෙල් සම්පත් සංවර්ධන ලේකම් කාර්යාලය විසින් මෙම සිතියම් නිර්මාණය කරනු ලැබුවා.\nකිලෝමීටර් 15 යි 15ක කුඩා බිම් කොටස් ඇතුළු බිම් කොටස් 873කින් මෙම සිතියම සමන්විත වනවා.\nඒ අනුව ආයෝජකයන්ට තමන්ට අවශ්‍ය බිම් කොටස් වඩාත් පහසුවෙන් තෝරාගෙන සිය ගවේෂණ කටයුතු සිදු කිරීමට මෙමගින් අවස්ථාව හිමි වනු ඇති.",
       "URL": "https://www.hirunews.lk/business/278744/ඛනිජ-තෙල්-සම්පත්-ගවේෂණ-බිම්-කොටස්-සිතියම්ගත-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=12"
}