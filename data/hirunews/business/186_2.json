{
       "Source": "hirunews",
       "Timestamp": "Monday, 29 August 2016 - 19:07",
       "Headline": "ඉහළ ආර්ථික වර්ධනයකට ලෝක බැංකුවේ සහාය",
       "News Content": "ශ්‍රී ලංකාවට ඉහළ ආර්ථික වර්ධනයක් සහ සශ්‍රීකත්වය අත් කර ගැනීම සඳහා තවදුරටත් සහාය වන බව ලෝක බැංකුව පවසනවා.\nශ්‍රී ලංකාවේ දෙදින සංචාරයක් සඳහා පැමිණි ලෝක බැංකුවේ දකුණු ආසියානු කලාපයේ උප සභාපතිනී ඇනට් ඩික්සන් කියා සිටියේ ඒ සඳහා රටේ සියලූ පළාත්වල ප්‍රගතියක් ඇති විය යුතු බවයි.\nශ්‍රී ලංකාවේ බලාපොරොත්තු සහගත සංවර්ධන ඉලක්කයන් පිළිබදව ලක් රජය සමඟ පුළුල් සංවාදයක නිරත වන බවත්, ඇය සදහන් කළා.\nලෝක බැංකුවේ දකුණු ආසියානු කලාපීය උපසභාපතිනිය අද උතුරේ සංචාරයක නිරත වුණා.\nඑහිදී ඇය ලෝක බැංකුවේ සහායෙන් ක්‍රියාත්මක වන ව්‍යාපෘති නිරීක්ෂණය කර තිබෙනවා.\nලෝක බැංකු නියෝජිතවරිය, මුදල් අමාත්‍ය රවී කරුණානායක, මහබැංකු අධිපති ආචාර්ය ඉන්ද්‍රජිත් කුමාරස්වාමි මෙන්ම උතුරු පළාත් ප්‍රධාන අමාත්‍ය සී.වී. විග්නේෂ්වරන් ද මුණ ගැසීමට නියමිතයි.",
       "URL": "https://www.hirunews.lk/business/141767/ඉහළ-ආර්ථික-වර්ධනයකට-ලෝක-බැංකුවේ-සහාය",
       "Category": "Business",
       "Parent URL": "https://www.hirunews.lk/business/all-news.php?pageID=186"
}