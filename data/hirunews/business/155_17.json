{
       "Source": "hirunews",
       "Timestamp": "Saturday, 03 June 2017 - 19:33",
       "Headline": "ශ්‍රී ලංකා වරාය අධිකාරියේ නව සභාපති පරාක්‍රම දිසානායක",
       "News Content": "ශ්‍රී ලංකා වරාය අධිකාරියේ නව සභාපතිවරයා ලෙස නෞකා ප්‍රවාහන සේවයේ වෘත්තිකයෙකු වන පරාක්‍රම දිසානායක යළි පත්කර තිබෙනවා.\n2001 වසරේ සිට 2004 වසර දක්වා ද වරාය අධිකාරියේ සභාපතිවරයා වූ ඔහු අන්ටාඞ්  හෙවත් වෙළඳාම හා සංවර්ධනය පිළිබඳ එක්සත් ජාතීන්ගේ සංවිධානයේ විශේෂඥයෙකු ලෙසද කටයුතු කළා.\nමේ අතර මගීන් 2200 ක් ප්‍රවාහනය කළ හැකි අධි සුඛෝපබෝගී මගී ප්‍රවාහන නෞකාවක් අද කොළඹ වරායට පැමිණියා.\nබර්මියුඩා රාජ්‍යයේ ධජය සහිත සී ප්‍රින්සස් නම් මෙම නෞකාව  මැලේසියාවේ සිට මෙරටට පැමිණියේ දහසකට ආසන්න මගීන් සංඛ්‍යාවක් සමගයි.\nමෙම නෞකාව හෙට ඩුබායි වෙත නික්මෙනු ඇති.",
       "URL": "https://www.hirunews.lk/business/162770/ශ්‍රී-ලංකා-වරාය-අධිකාරියේ-නව-සභාපති-පරාක්‍රම-දිසානායක",
       "Category": "Business",
       "Parent URL": "https://www.hirunews.lk/business/all-news.php?pageID=155"
}