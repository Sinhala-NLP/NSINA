{
       "Source": "hirunews",
       "Timestamp": "Sunday, 15 May 2016 - 13:56",
       "Headline": "වැඩිම පැමිණිලි සෞදි අරාබියෙන්",
       "News Content": "2015 වසරේදී විදේශ රැකියාවල නිරතවන පුද්ලයින්ගෙන් සහ ඔවුන්ගේ පවුල්වල සාමාජිකයින්ගෙන් පැමිණිලි 10505 ක් විදේශ සේවා නියුක්ති කාර්යාංශය වෙත ලැබී තිබෙනවා.\nඉන් වැඩිම පැමිණිලි සංඛ්‍යාවක් ලැබී ඇත්තේ සෞදි අරාබියේ සේවය කරන ශ්‍රී ලාංකිකයින්ගෙන් බවයි එම කාර්යාංශය සඳහන් කළේ.\nඑම සංඛ්‍යාව 3668ක්.\nඑමෙන්ම කුවේට් රාජ්‍යයේ සේවය කරන ශ්‍රී ලාංකිකයින්ගෙන් පැමිණිලි 1901ක් එක්සත් අරාබි එමීර් රාජ්‍යයෙන් 963ක් කටාර් රාජ්‍යයෙන් පැමිණිලි 726ක් බහරේන් රාජ්‍යයේ සේවය කරන ශ්‍රී ලාංකිකයින්ගෙන් පැමිණිලි 366 ක් ලැබී තිබෙනවා.\nමෙලෙස පැමිණිලි ලැබී ඇත්තේ සේව්‍ය පාර්ශවයෙන් සේවා ගිවිසුම් උල්ලංඝනය කිරීම පොරොන්දු වූ රැකියාව සහ වැටුප නොලැබීම වැනි කරුණු මුල් කරගනිමින් බවයි විදේශ සේවා නියුක්ති කාර්යාංශය සඳහන් කළේ.",
       "URL": "https://www.hirunews.lk/business/133263/වැඩිම-පැමිණිලි-සෞදි-අරාබියෙන්",
       "Category": "Business",
       "Parent URL": "https://www.hirunews.lk/business/all-news.php?pageID=197"
}