{
       "Source": "hirunews",
       "Timestamp": "Thursday, 24 October 2019 - 12:49",
       "Headline": "හිඟයකින් තොරව බිත්තර, කුකුළු මස් වෙළඳපොලට",
       "News Content": "හිගයකින් තොරව බිත්තර සහ කුකුළු මස් වෙළදපොළට සැපයීමට කුකුළුමස් සහ බිත්තර නිෂ්පාදකයින්ගේ සංගම් එකඟතාව පළ කර තිබෙනවා.\nකෘෂිකර්ම අමාත්‍ය පී. හැරිසන්ගේ ප්‍රධානත්වයෙන් ඊයේ පැවති සාකච්ඡාවකදී ඔවුන් මේ බව සඳහන් කර ඇති අතර, ඒ අනුව කුකුළු මස් සහ බිත්තර ආනයනය කිරීමට ගත් තීරණය අත්හිටුවීමට තීරණය කළ බවයි කෘෂිකර්ම අමාත්‍යාංශය සඳහන් කළේ.\nසම සහිත කුකුළුමස් කිලෝවක් රුපියල් 450 ත්, 460ත් අතර මිලකට සහ සම රහිත කුකුළු මස් කිලෝවක්  රුපියල් 570 කට අලෙවි කිරීමට කුකුළු මස් නිෂ්පාදකයින් එහිදී එකඟ වී තිබෙනවා.\nඑසේම ඉදිරි උත්සව සමයේදී බිත්තරයක තොග මිල රුපියල් 17 ක මිලකට පවත්වාගෙන යෑමට ඔවුන් එකඟතාව පළ කළ බවයි කෘෂිකර්ම අමාත්‍යාංශය වැඩිදුරටත් ප්‍රකාශ කළේ.",
       "URL": "https://www.hirunews.lk/business/226891/හිඟයකින්-තොරව-බිත්තර-කුකුළු-මස්-වෙළඳපොලට",
       "Category": "Business",
       "Parent URL": "https://www.hirunews.lk/business/all-news.php?pageID=66"
}