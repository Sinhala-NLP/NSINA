{
       "Source": "hirunews",
       "Timestamp": "Friday, 12 July 2013 - 12:39",
       "Headline": "ලොකු ළූණු  ආනයන බද්ද 100% න් ඉහළට.",
       "News Content": "ලොකු ළූණු  සඳහා විශේෂ ආනයන බද්ද රුපියල් 15 සිට 30 දක්වා ඉහළ නංවා තිබෙනවා. මුදල් අමාත්‍යාංශය ප්‍රකාශ කළේ අදාළ බදු වැඩිකිරීම අද (12) සිට ක්‍රියාත්මක වන බවයි. දේශීය ගොවීන්ගේ ලොකු ළූණු අස්වනු ඉදිරි මාසයේදී වෙළඳපොලට නිකුත් කිරීම ඇරඹෙනවා. පසුගිය කාලය තුළදීම ලොකු ළූණු  අස්වනු වෙළඳපොලට නිකුත් කිරීමේදී නියමිත සාධාරණ මිලක් ලබා ගැනීමේ ගැටලූ පැවතුණා. ආනයනික ලොකු ළූණු වෙළඳපොලේ සුලබව පැවතීම ඊට හේතුවයි. මේ නිසා, දේශීය ගොවීන්ගේ ලොකු ළූණු අස්වැන්න සඳහා සාධාරණ මිලක් ලබා දීමේ අපේක්ෂාවෙන් ආනයනික බදු ඉහළ නැංවූ  බව මුදල් අමාත්‍යාංශය වැඩිදුරටත් සඳහන් කළා.",
       "URL": "https://www.hirunews.lk/business/62861/ලොකු-ළූණු-ආනයන-බද්ද-100-න්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=288"
}