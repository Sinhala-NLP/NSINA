{
       "Source": "hirunews",
       "Timestamp": "Tuesday, 07 July 2015 - 21:12",
       "Headline": "සෙමෙන් වැඩෙන් කර්මාන්තශාලා 60ක් වැසේ",
       "News Content": "තම දෛනික වැටුප රුපියල් දහස දක්වා වැඩි කරන ලෙස ඉල්ලා තේ වතු කම්කරුවන් ඊයේ (06) ආරම්භ කළ සෙමෙන් වැඩ කිරීමේ වෘත්තීය ක්‍රියාමාර්ගය හේතුවෙන් වතු සමාගම් 23කට අයත් තේ කර්මාන්තශාලා රාශියක් මේ වනවිට වසා දමා තිබෙනවා. වතු අධිකාරීවරුන් සඳහන් කළේ විශේෂයෙන් මධ්‍යම කඳුකරයේ පවතින කුඩා සහ මධ්‍ය පරිමාණයේ තේ කර්මාන්තශාලා 60 කට වැඩි සංඛ්‍යාවක් මෙලෙස වසා දමා ඇති බවයි.\nදැනට වතු කම්කරුවෙකුට දෛනිකව රුපියල් 485ක් හිමිවන අතර, එය රුපියල් 1000 දක්වා වැඩි කරන ලෙස ඉල්ලමින්  ඊයේ සෙමෙන් වැඩ කිරීමේ වෘත්තීය ක්‍රියාමාර්ගයක් ආරම්භ කළා. වෘත්තීය ක්‍රියාමාර්ගය ආරම්භ කිරීමට පෙර දිනකට අමු තේ දළු කිලෝ 15 ත් 20 ත් අතර නෙළීම සිදු කෙරුණා. එහෙත් අදවනවිට තේ දළු කිලෝ3 ත් 5 ත් අතර ප්‍රමාණයකට අඩුවී ඇති බවයි වාර්තාවන්නේ.  මේ හේතුව නිසා තාවකාලිකව තේ කර්මාන්තශාලා වසා දැමීමට පියවර ගත් බවයි වතු අධිකාරීවරුන් කිහිපදෙනෙකු හිරු ප්‍රවෘත්ති අංශයට සඳහන් කළේ.\nකෙසේ වෙතත් වතු කම්කරුවන් සඳහන් කළේ වැටුප් වැඩි කරන තුරු තමන් සෙමෙන් තේ දළු නෙලීම සිදුකරන බවයි.",
       "URL": "https://www.hirunews.lk/business/112786/සෙමෙන්-වැඩෙන්-තේ-කර්මාන්තශාලා-60ක්-වැසේ",
       "Category": "Business",
       "Parent URL": "https://www.hirunews.lk/business/all-news.php?pageID=234"
}