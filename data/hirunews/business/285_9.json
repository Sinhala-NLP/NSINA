{
       "Source": "hirunews",
       "Timestamp": "Friday, 02 August 2013 - 8:04",
       "Headline": "බී - ප්ලස් ප්‍රමිතිය ලංකාවට.",
       "News Content": "මෙරට ස්වෛරීත්ව විදේශ බැඳුම්කර සඳහා බී - ප්ලස් ප්‍රමිතිය ජාත්‍යන්තර විගණන ආයතනයක් මගින් ඊයේ (01) යලි සහතික කළා. ස්ටෑන්ඩඞ් ඇන්ඞ් පුවර් ජාත්‍යන්තර විගණන ආයතනය මෙම ණය ප්‍රමිතිය සහතික කොට ඇත්තේ මෙරට ණය ශක්තිය පිළිබඳ විගණනයකින් පසුවයි. කෙසේ නමුත්, රාජ්‍ය ණය සහ ආයතනික දුර්වලතා සම්බන්ධයෙන් ස්ටෑන්ඩඞ් ඇන්ඞ් පුවර් ශ්‍රී ලංකාවට අනතුරු ඇගවීමක් ද කළා. කෙසේ නමුත්, ණය ප්‍රමිතිය සහතික කිරීම හේතුවෙන් මෙරට විදේශ බැඳුම්කර සඳහා ඉහළ ඉල්ලූමක් අපේක්ෂා කළ හැකි බව ආර්ථික විශ්ලේෂකයන්ගේ අදහසයි.",
       "URL": "https://www.hirunews.lk/business/64244/බී-ප්ලස්-ප්‍රමිතිය-ලංකාවට",
       "Category": "Business",
       "Parent URL": "https://www.hirunews.lk/business/all-news.php?pageID=285"
}