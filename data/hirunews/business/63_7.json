{
       "Source": "hirunews",
       "Timestamp": "Sunday, 24 November 2019 - 8:14",
       "Headline": "රන් මිල ස්ථාවර වෙයි",
       "News Content": "ඇමරිකාව සහ චීනය අතර වෙළඳ යුද්ධය අවසන් කිරීමේ එකඟතාව පිළිබඳ අවිනිශ්චිතභාවයක් පැවතීම හේතුවෙන් සති අන්තය වනවිට ලෝක වෙළඳපොලේ රන් මිල ස්ථාවරවීමක් දක්නට ලැබුණා.\nඊට පෙර රන් මිල සතියේ දින 3 ක්ම පහත වැටුණු බවයි වෙළඳපොල විශ්ලේෂකයන් සඳහන් කළේ.\nස්ථාවරත්වය හමුවේ මිල පහත වැටුණද අස්ථාවර වාතාවරණයක් තුළ සුරක්ෂිත ආයෝජනයක් ලෙස ආයෝජකයන් රන් මිලදී ගැනීමට පෙළඹෙනවා.\nඒ අනුව රන් අවුන්සයක මිල ඇමරිකානු ඩොලර් 1465 ක් ලෙස ස්ථාවරවී තිබෙනවා.\nඑමෙන්ම ලොව ඉහළම රන් පාරිභෝගිකයෙකු වන ඉන්දියාවේ රන් මිලද වැඩිවීමක් සති අන්තය වනවිට දක්නට ලැබුණා.",
       "URL": "https://www.hirunews.lk/business/228857/රන්-මිල-ස්ථාවර-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=63"
}