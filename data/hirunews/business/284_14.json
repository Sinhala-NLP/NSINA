{
       "Source": "hirunews",
       "Timestamp": "Wednesday, 07 August 2013 - 8:01",
       "Headline": "අය වැය හිඟය අඩුවේවි. - මහබැංකු අධිපති.",
       "News Content": "ඉදිරියේ දී අය වැය හිඟය අඩුවී රාජ්‍ය ණය ගැනීම් මන්දගාමී වනු ඇතැයි මහබැංකු අධිපති අජිත් නිවාඞ් කබ්රාල් ප්‍රකාශ කළා. කොළඹ ඊයේ පැවැති සමුළුවකට එක්වෙමින් ඔහු සඳහන් කළේ පහළ යමින් තිබෙන දේශීය පොලී අනුපාතය සහ යටිතල පහසුකම් ගොඩනැගීමේදී රාජ්‍ය සහ පුද්ගලික අංශයේ ඒකාබද්ධතාවයන් ඉහළ යාම ඊට හේතුව බවයි. ලබන වසරේ දී මෙරට අය වැය හිඟය දළ දේශීය නිෂ්පාදිතයේ ප්‍රතිශතයක් ලෙස සියයට 5.2 දක්වා අඩු වනු ඇතැයි ද මහබැංකු අධිපතිවරයා විශ්වාසය පළ කළා.",
       "URL": "https://www.hirunews.lk/business/64574/අය-වැය-හිඟය-අඩුවේවි-මහබැංකු-අධිපති",
       "Category": "Business",
       "Parent URL": "https://www.hirunews.lk/business/all-news.php?pageID=284"
}