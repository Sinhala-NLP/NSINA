{
       "Source": "hirunews",
       "Timestamp": "Sunday, 24 July 2016 - 12:29",
       "Headline": "ජෙෆ්රි බාවා ගෘහ නිර්මාණ තිළිණ ප්‍රදානයට අයදුම්පත් කැදවයි.",
       "News Content": "ශ්‍රී ලංකාවේ දැන් ඉදිවන මහල් නිවාස සංකීර්ණ ඇතුළු නවීන ගොඩනැගිලිවලින් ශ්‍රී ලාංකික වාස්තු විද්‍යා සම්ප්‍රදාය ගිලිහී යන ආකාරයක් දිස්වන බව ජෙෆ්රි බාවා භාරයේ වාස්තු විද්‍යාඥ ඡන්න දාස්වත්ත පවසනවා.\nමෙරට පාර්ලිමේන්තු සංකීර්ණය, ප්‍රකට සංචාරක හෝටල් ඇතුළු ගෘහ නිර්මාණ ශිල්පයේ විස්මිත දස්කම් දැක්වූ ජෙෆ්රි බාවාගේ චින්තනය එමගින් නිරූපනය වන්නේ නැහැ.\nඑබැවින් දේශීය සම්ප්‍රදාය, නූතනත්වය සමග මුසුකළ නව දේශීය ගෘහ  නිර්මාණ ශිල්පය ඉදිරියට ගෙන යාම වැදගත් කරුණක්.\nඔහු ඒ බව සදහන් කළේ අගාඛාන් තිළිණ ලාභී ජෙෆ්රි බාවා ගෘහ නිර්මාණ තිලිණ ප්‍රදානයේ සිව් වන තරග චක්‍රය දියත් කරමින්.\nබෙන්තොට - ලුණු ගඟ පිහිටි ජෙෆ්රි බාවා නිවහනේදී ඔහුගේ 97 වන ජන්ම දිනය යෙදී තිබූ ඊයේ දියත්  කෙරුණු මෙම තරග චක්‍රය සදහා පසුගිය වසර 10 තුළ මෙරට ඉදිකෙරුණු ගෘහ නිර්මාණ ව්‍යාපෘති ඉදිරිපත් කළ හැකියි.\nඑම ගෘහ නිර්මාණ ප්‍රමාණය, වර්ගය, ස්වභාවය හෝ පිහිටීම අනුව සීමා නොවීම විශේෂත්වයක්.",
       "URL": "https://www.hirunews.lk/business/138850/ජෙෆ්රි-බාවා-ගෘහ-නිර්මාණ-තිළිණ-ප්‍රදානයට-අයදුම්පත්-කැදවයි",
       "Category": "Business",
       "Parent URL": "https://www.hirunews.lk/business/all-news.php?pageID=190"
}