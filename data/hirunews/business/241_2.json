{
       "Source": "hirunews",
       "Timestamp": "Sunday, 17 May 2015 - 12:09",
       "Headline": "එංගලන්ත ව්‍යාපාරික දූත පිරිසක්  දිවයිනට",
       "News Content": "ලන්ඩන් නගරාධිපති  ඕල්ඩමන් ඇලන් යැරෝ ප්‍රමුඛ එංගලන්තයේ ව්‍යාපාරික දූත පිරිසක් අද (17)  ශ්‍රී  ලංකාවට පැමිණෙනවා. විශේෂයෙන් ලන්ඩනය සහ ශ්‍රී ලංකාව අතර ආර්ථික සබඳතා සහ වෘත්තීය ප්‍රවේශයන් පුළුල් කිරීම චාරිකාවේ අරමුණ බවයි කොළඹ බ්‍රිතාන්‍ය මහ කොමසාරිස් කාර්යාලය ප්‍රකාශ කළේ. ලන්ඩන් නගරාධිපතිවරයා ඇතුලූ ව්‍යාපාරික දූත පිරිස මැයි 19 වැනිදා දක්වා  රැඳී සිටින අතර ආයෝජන ව්‍යාපෘති නැරඹීමටද සැළසුම් කර  තිබෙනවා. කොළඹ කොටස් වෙළඳපොලේ සමාරම්භක සීනුව නාද කිරීමටද ලන්ඩන් නගරාධිපතිවරයා එක්වනු ඇති.",
       "URL": "https://www.hirunews.lk/business/109628/එංගලන්ත-ව්‍යාපාරික-දූත-පිරිසක්-දිවයිනට",
       "Category": "Business",
       "Parent URL": "https://www.hirunews.lk/business/all-news.php?pageID=241"
}