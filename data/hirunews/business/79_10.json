{
       "Source": "hirunews",
       "Timestamp": "Monday, 01 July 2019 - 12:43",
       "Headline": "ශ්‍රී ලංකන් ගුවන් සමාගමේ සේවකයින්ගෙන් ජනපතිට ලිපියක්",
       "News Content": "ශ්‍රී ලංකන් ගුවන් සමාගමේ වෙළඳ, ප්‍රවර්ධන, මාධ්‍ය සහ මහජන සම්බන්ධතා අංශයන් නැවත කටුනායක ප්‍රදේශයේ ස්ථාපිත කිරීමට ගෙන ඇති තීරණය අවලංගු කරන ලෙස එහි සේවකයින් ජනාධිපතිවරයා වෙත ලිපියක් යොමුකරමින් ඉල්ලා තිබෙනවා.\nකටුනායක සිට මෙම අංශයන් 2011 වසරේදී  කොළඹ ලෝක වෙළඳ මධ්‍යස්ථානයේ ස්ථාපිත කෙරුණේ වෙළඳ ප්‍රවර්ධන කටයුතු සඳහා ඇති පහසුව, ගණුදෙනුකරුවන්ට කඩිනමින් ළඟාවීමට ඇති හැකියාව ඇතුලු කරුණු කිහිපයක් සළකා බලමින්.\nකෙසේ වෙතත් ගුවන් සමාගමේ මූල්‍යමය පාඩු අවම කරගැනීමේ අරමුණින් මෙම අංශයන් නැවත කටුනායක ස්ථාපිත කිරීමට පාලනාධිකාරිය තීරණය කර තිබෙනවා.\nජනාධිපතිවරයා වෙත ලිපියක් යොමු කරමින් මෙහි සේවක මණ්ඩලය ඉල්ලා ඇත්තේ දැනට මෙම අංශ පවත්වාගෙන යෑම සඳහා අධික කුලී මුදලක් ගෙවන්නේ නම් ඊට වඩා අඩු මුදලකට කොළඹ නගරයේම වෙනත් ගොඩනැගිල්ලක මෙම අංශ ස්ථාපනය කරන ලෙසටයි.",
       "URL": "https://www.hirunews.lk/business/219442/ශ්‍රී-ලංකන්-ගුවන්-සමාගමේ-සේවකයින්ගෙන්-ජනපතිට-ලිපියක්",
       "Category": "Business",
       "Parent URL": "https://www.hirunews.lk/business/all-news.php?pageID=79"
}