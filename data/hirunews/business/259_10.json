{
       "Source": "hirunews",
       "Timestamp": "Thursday, 29 January 2015 - 8:21",
       "Headline": "තොරතුරු නොදුන්නොත් වැඩ වරදී.",
       "News Content": "කුඹුරු ඉඩම් නාමලේඛන සංගණනයට තොරතුරු ලබාදීමට කටයුතු නොකළහොත් ඊට එරෙහිව ගොවිජන සංවර්ධන පනත යටතේ තමන් වරදකරු වනු ඇති බව ගොවිජන සංවර්ධන දෙපාර්තමේන්තුව පවසනවා. මීට පෙර ගොවිජන සංවර්ධන දෙපාර්තමේන්තුව කුඹුරු ඉඩම් සංගණනයක් ආරම්භ කළා. මේ වනවිට එය හඳුනාගත් ගොවිජන සේවා බල ප්‍රදේශ 17 ක ක්‍රියාත්මක කෙරෙනවා. කෘෂිකාර්මික කටයුතු සඳහා රාජ්‍ය අනුග්‍රහය ලබාදීමේදී තම කුඹුරු ඉඩම් පිළිබඳව තොරතුරු වැදගත්වනු ඇති බවයි එම දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/business/102274/තොරතුරු-නොදුන්නොත්-වැඩ-වරදී",
       "Category": "Business",
       "Parent URL": "https://www.hirunews.lk/business/all-news.php?pageID=259"
}