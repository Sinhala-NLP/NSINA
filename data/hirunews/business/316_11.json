{
       "Source": "hirunews",
       "Timestamp": "Thursday, 03 January 2013 - 19:08",
       "Headline": "වැලි මිශ්‍ර කළ කෝටි 2 ක සීනි අල්ලයි.",
       "News Content": "වැලිමිශ්‍ර පාරිභෝජනයට නුසුදුසු රුපියල් කෝටි 2 කට ආසන්න වටිනාකමකින් යුත්, සීනි කිලෝග්‍රෑම් එක් ලක්ෂ 88,750 ක් පාරිභෝගික සේවා අධිකාරියේ විශේෂ විමර්ශන ඒකකය විසින් වැල්ලම්පිටිය තොග ගබඩාවක තිබී අද (03) සොයා ගෙන තිබෙනවා. එම ඒකකයේ ස්ථානාධිපති ප්‍රදීප් කළුතරආරච්චි සඳහන් කළේ බදුල්ල ප්‍රදේශයෙන් ලැබුණු පැමිණිල්ලකට අනුව මේවා සොයා ගත් බවයි.\nමේ අතර පාරිභෝජනයට නුසුදුසු අර්තාපල් තොගයක් ද අද මාතලේ - ගලේවෙල පුවක්පිටිය - වේරගල ප්‍රදේශයෙන්  සොයා ගෙන තිබෙනවා. අත්අඩංගුවට ගන්නා අවස්ථාවේදී එහි අර්තාපල් කිලෝග්‍රෑම් 10,000 ක් තිබූ බව සඳහන්. මෙම ස්ථානයෙන් දඹුල්ල ආර්ථික මධ්‍යස්ථානයට අවස්ථා 4 කදී අර්තාපල් තොග අලෙවි කර ඇති බවට ද තොරතුරු ලැබී තිබෙනවා.\nකෙසේ වෙතත් මීට පෙර ලංකා සතොස ගබඩාවල තිබී කල් ඉකුත් වූ ලොකුළූණු සහ දඹුල්ල ආර්ථික මධ්‍යස්ථානයට පැමිණ තිබූ අර්තාපල් කන්ටේනරයක් ද පාරිභෝගික අධිකාරියේ නිලධාරින් විසින් අත්අඩංගුවට ගත්තා. එමෙන්ම පිටකොටුව - දෙවන හරස් වීදියේ තොග වෙළඳසැල් දෙකකින් ඊයේ පාරිභෝජනයට නුසුදුසු තවත් අර්තාපල් තොගයක් අත්අඩංගුවට ගනු ලැබුවා.\n\\r\\n\n[JPG]50758_1[/JPG]\n\\r\\n\n[JPG]50758_2[/JPG]\n\\r\\n\n[JPG]50758_3[/JPG]\n\\r\\n\n[JPG]50758_4[/JPG]\n\\r\\n\n[JPG]50758_5[/JPG]\n\\r\\n\n[JPG]50758_6[/JPG]\n\\r\\n\n[JPG]50758_7[/JPG]\n\\r\\n\n[JPG]50758_8[/JPG]\n\\r\\n\n[JPG]50758_9[/JPG]\n\\r\\n\nඡායාරූප - කාංචන ආරියදාස",
       "URL": "https://www.hirunews.lk/business/50758/වැලි-මිශ්‍ර-කළ-කෝටි-2-ක-සීනි-අල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=316"
}