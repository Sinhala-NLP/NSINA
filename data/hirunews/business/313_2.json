{
       "Source": "hirunews",
       "Timestamp": "Sunday, 27 January 2013 - 13:47",
       "Headline": "පෞද්ගලික අංශයට ප්‍රබල ශ්‍රම හිඟයක්.",
       "News Content": "මෙරට පෞද්ගලික අංශයේ ආයතන ප්‍රබල ශ්‍රම හිඟයකට මුහුණ දෙන බව ශ්‍රී ලංකා ජාතික වාණිජ මණ්ඩලයේ නව සභාපති සුනිල් ජේ.විජේසිංහ පවසනවා. සම්මේලනයේ වාර්ෂික මහා සභා රැස්වීමට එක්වෙමින් ඔහු සඳහන් කළේ මෙරට විරැකියාව තුරන් වෙමින් පවතින බවට උදම්ඇනූව ද බොහෝමයක් පෞද්ගලික ආයතන ශ්‍රම හිඟයෙන් දුෂ්කර තත්ත්වයකට පත්ව ඇති බවයි. මැදි ආදායම් රටක් ලෙස ශ්‍රී ලංකාව හැඳින්වුව ද එය ආර්ථික උගුලක් කර ගත යුතු නැතැයි ඔහු අවධාරණය කළා. 1990 දශකයේදී මෙරට ශ්‍රම හිඟයක් නොපැවතුනු අතර දීර්ඝ රැකියා පොරොත්තු ලේඛණයක් පැවතුණා. එහෙත්, විශේෂයෙන් කර්මාන්තශාලා සඳහා දැන් නව ශ්‍රමිකයන් සොයා ගැනීමට දුෂ්කරවී ඇත්තේ බොහෝමයක් තරුණ පිරිස අඩු වැටුපකට හෝ වායුසමීකරණ සහිත පරිසරයක සේවාවන් සඳහා යොමුවන නිසා බව වානිජ මණ්ඩල නව සභාපතිවරයා පෙන්වා දෙනවා. පෞද්ගලික අංශයේ ශ්‍රමික හිඟයට පිළියම් ලෙස රජය විසින් මෙරට ශ්‍රම බලකායේ කුසලතාවන් වර්ධනය කිරීමට පියවර ගත යුතු බව ඔහුගේ අදහසයි.",
       "URL": "https://www.hirunews.lk/business/52217/පෞද්ගලික-අංශයට-ප්‍රබල-ශ්‍රම-හිඟයක්",
       "Category": "Business",
       "Parent URL": "https://www.hirunews.lk/business/all-news.php?pageID=313"
}