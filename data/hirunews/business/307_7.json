{
       "Source": "hirunews",
       "Timestamp": "Wednesday, 06 March 2013 - 13:10",
       "Headline": "මැදපෙරදිග ඉදිකිරීම් ක්ෂේත්‍රයේ නව රැකියා සොයයි.",
       "News Content": "මැදපෙරදිග ඇතුළු රටවල් කිහිපයක ඉදිකිරීම් කේෂේත්‍රයේ රැකියා සඳහා ශ්‍රී ලංකික පුහුණු ශ්‍රමිකයන් යොමුකිරීම සම්බන්ධයෙන් නව ගිවිසුම් කිහිපයකට එළඹීමට බලාපොරොත්තු වන බව විදේශ සේවා නියුක්ති කාර්යාංශය පවසනවා. විශේෂයෙන් මෙරට ඉදිකිරීම් ක්ෂේත්‍රය ඉහළ ගුණාත්මක මට්ටමක පැවතුණ ද මේ වනතුරු විදේශ ශ්‍රමික වෙළඳපොලේ වැඩි අවස්ථාව ලබා ගැනීමට හැකියාව ලැබී නැහැ. මෙම තත්ත්වය සැලකිල්ලට ගෙන ඉදිකිරීම් ක්ෂේත්‍රයේ පුහුණු ශ්‍රමිකයන් මැදපෙරදිග ඇතුළු රටවල් කිහිපයක නව රැකියා අවස්ථා සඳහා යොමුකිරීම සම්බන්ධයෙන් අවධානය යොමුකළ බවයි එම කාර්යාංශය තවදුරටත් පැවසුවේ.",
       "URL": "https://www.hirunews.lk/business/54668/මැදපෙරදිග-ඉදිකිරීම්-ක්ෂේත්‍රයේ-නව-රැකියා-සොයයි",
       "Category": "Business",
       "Parent URL": "https://www.hirunews.lk/business/all-news.php?pageID=307"
}