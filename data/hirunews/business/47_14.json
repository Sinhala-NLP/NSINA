{
       "Source": "hirunews",
       "Timestamp": "Wednesday, 29 April 2020 - 9:06",
       "Headline": "මහබැංකුවෙන් ප්‍රකාශයක්",
       "News Content": "කොරෝනා වසංගතයේ ස්වභාවය අනුව ශ්‍රී ලංකා ආර්ථිකයේ කාර්ය සාධනය කෙරෙහි එහි බලපෑම අවිනිශ්චිත සාධක කිහිපයක් මත රඳා පවතින බව මහ බැංකුව ප්‍රකාශ කළා.\nදේශීය සහ ගෝලීය ආර්ථිකයන්ට අදාළ වන පරිදි වසංගතය තවදුරටත් ව්‍යාප්ත වීම, එය අවම කිරීමට ගන්නා පියවර, සැපයුම් අංශයේ බිඳ වැටීම් මෙන්ම වෙනත් ආර්ථීක රටාවන් හි කල් පැවැත්ම ඒ අතර වනවා.\nගෝලීය ආර්ථික ක්‍රියාකාරකම් මන්දගාමීව යථා තත්ත්වයට පත්වීම තුළ ශ්‍රී ලංකාවේ දේශීය ඉල්ලුම සමස්ත ඉල්ලුමේ සැළකිය යුතු ප්‍රමාණයක් නියෝජනය කරන බැවින් දේශීය ආර්ථික ක්‍රියාකාරකම් සාමාන්‍ය තත්වයට රැගෙන ඒම මෙහිදී වැදගත් වන බව මහ බැංකුව ඊයේ නිකුත් කළ වාර්ෂික වාර්තාවේ සඳහන්.",
       "URL": "https://www.hirunews.lk/business/239672/මහබැංකුවෙන්-ප්‍රකාශයක්",
       "Category": "Business",
       "Parent URL": "https://www.hirunews.lk/business/all-news.php?pageID=47"
}