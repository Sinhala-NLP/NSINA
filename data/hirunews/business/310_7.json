{
       "Source": "hirunews",
       "Timestamp": "Thursday, 14 February 2013 - 19:57",
       "Headline": "කොරියාව සහ ශ්‍රී ලංකාව අතර ඍජු ගුවන් සබඳතා.",
       "News Content": "කොරියාව සහ ශ්‍රී ලංකාව අතර ඍජු ගුවන් සේවා ආරම්භ කිරීමට කොරියානු රජය කැමැත්ත පළ කර තිබෙනවා. මේ දිනවල දිවයිනේ සංචාරය කරන කොරියානු පාර්ලිමේන්තුවේ නියෝජිතයින් පිරිස මේ බව ප්‍රකාශ කර ඇත්තේ ආර්ථික සංවර්ධන අමාත්‍ය බැසිල් රාජපක්ෂ ඊයේ (13) එම අමාත්‍යාංශයේදී හමු වී සිදුකළ සාකච්ජාවකදීයි. යුද්ධය අවසන්වීමෙන් අනතුරුව ආයෝජකයින්ට මෙන්ම සංචාරකයින්ටද හිතකර අයුරින් මෙරට යටිතල පහසුකම්ද සංවර්ධනය වී ඇති බව කොරියානු නියෝජිතයින් පිරිස මෙහිදී ප්‍රකාශ කර තිබෙනවා. දැනටමත් කොරියාවේ මෙරට ශ්‍රමිකයින් 25,000 ක් පමණ සේවය කරන අතර, ඔවුන් හරහාද කොරියාව තුළ ශ්‍රී ලංකාවේ සංචාරක කර්මාන්තය ප්‍රවර්ධනය කිරීමට හැකියාව පවතින බවයි එම නියෝජිතයින් පිරිස පෙන්වා දී ඇත්තේ.",
       "URL": "https://www.hirunews.lk/business/53398/කොරියාව-සහ-ශ්‍රී-ලංකාව-අතර-ඍජු-ගුවන්-සබඳතා",
       "Category": "Business",
       "Parent URL": "https://www.hirunews.lk/business/all-news.php?pageID=310"
}