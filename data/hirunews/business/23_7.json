{
       "Source": "hirunews",
       "Timestamp": "Wednesday, 17 March 2021 - 12:08",
       "Headline": "මෙරට පාන් කතාවට නැවතීමේ තිත",
       "News Content": "සිංගප්පූරුව කේන්ද්‍ර කර ගත් ජාත්‍යන්තර කෙටිකෑම සැපයීමේ ආහාර ජාලයක් වන bread talk ඔවුන්ගේ මෙරට සියලුම ආපන ශාලා වසා දැමීමට තීරණය කර තිබෙනවා.\nමීට හේතු වී ඇත්තේ පාස්කු ප්‍රහාරය සහ ඉන් පසුව ලොව පුරා පැතිර ගිය කොවිඩ් 19 වසංගතය හේතුවෙන්, ආහාර අලෙවිය පහළ වැටීමයි.\nමේ සම්බන්ධයෙන් කොළඹ කොටස් වෙළඳපළට නිල දැනුම් දීමක් කර ඇති breadtalk ජාත්‍යන්තර ආහාර ජාලයේ මව් සමාගම වන FoodBuzz සමාගම පවසා අත්තේ මෙරට ආර්ථිකය නැවත යහපත් තත්ත්වයට පත්වන තුරු සිය අවන්හල් තාවකාලිකව වසා දමන බවයි.\nඒ අනුව ලබන 20 වැනිදා සිට නැවත දැනුම් දෙන තුරු මෙරට සියලුම breadtalk ආපන ශාලා වසා දැමෙනු ඇති.",
       "URL": "https://www.hirunews.lk/business/265611/මෙරට-පාන්-කතාවට-නැවතීමේ-තිත",
       "Category": "Business",
       "Parent URL": "https://www.hirunews.lk/business/all-news.php?pageID=23"
}