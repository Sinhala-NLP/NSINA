{
       "Source": "hirunews",
       "Timestamp": "Thursday, 08 June 2017 - 18:22",
       "Headline": "සහල් මෙටි‍්‍රක් ටොන් 60,000 ක් පවතින බවට වී අලෙවි මණ්ඩලයෙන් සහතිකයක්",
       "News Content": "ප්‍රමාණවත් පරිදි රට තුළ සහල් පවතින බව වී අලෙවි මණ්ඩලය පවසනවා.\nඑහි සභාපති එම්.බී. දිසානායක කියා සිටියේ වී අලෙවි මණ්ඩලය සතුව සහල් මෙටි‍්‍රක් ටොන් 60,000 ක සංචිතයක් තවමත් ගබඩා කර ඇති බවයි.\nමේ අතර, කිසිදු පරීක්ෂණයකින් තොරව ආනයනික සහල් වෙළදපොලට නිකුත් නොකරන බව සෞඛ්‍ය අධ්‍යක්ෂ ජනරාල් ජයසුන්දර බණ්ඩාර පවසනවා.\nලංකා සතොස මගින් අලෙවි කළ ආනයනික සහල් වර්ගයක් සම්බන්ධයෙන් පසුගියදා හිරු ප්‍රවෘත්ති තුළින් අනාවරණ කළා.\nඑමෙන්ම, අදාළ සහල් වර්ගය පිළිබද කාර්මික තාක්ෂණ ආයතනය ද මේ වනවිට පරීක්ෂණයක් ආරම්භ කර තිබෙනවා.\nඅදාළ සහල් වර්ගය ඇලෙන ස්වභාවයකින් යුක්ත බවටයි ප්‍රදේශ කිහිපයක පාරිභෝගිකයින් චෝදනා කළේ.\nකෙසේ වෙතත්, සෞඛ්‍ය අධ්‍යක්ෂ ජනරාල් ජයසුන්දර බණ්ඩාර හිරු ප්‍රවෘත්ති අංශයට සදහන් කළේ වෙළදපොලේ අලෙවි කරන සහල් සම්බන්ධයෙන් කිසියම් ගැටලූවක් පවතින්නේ නම් ඒ පිළිබදව තම අමාත්‍යාංශයට පැමිණිලි ඉදිරිපත් කරන ලෙසටයි.",
       "URL": "https://www.hirunews.lk/business/163133/සහල්-මෙටි‍්‍රක්-ටොන්-60000-ක්-පවතින-බවට-වී-අලෙවි-මණ්ඩලයෙන්-සහතිකයක්",
       "Category": "Business",
       "Parent URL": "https://www.hirunews.lk/business/all-news.php?pageID=155"
}