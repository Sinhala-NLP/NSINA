{
       "Source": "hirunews",
       "Timestamp": "Saturday, 21 November 2015 - 10:58",
       "Headline": "තේ දෙනවනම්  \\'සිලෝන් ටී\\'- දෙකක් බෑ",
       "News Content": "තේ කර්මාන්තය නිදහස් රාමුවක් තුළ ක්‍රියාත්මක කරලීම සඳහා ඊයේ (20) පාර්ලිමේන්තුවට ඉදිරිපත් කෙරුණු අයවැයෙන් යෝජනා කිහිපයක් සිදුකළා. ඒ අනුව මින්පසු තේ ආනයනයට ද අවසර ලැබෙනවා. අගය එකතු කළ තේ නිෂ්පාදන අපනයනය ඉහළ නැංවීම එහි අරමුණ බවයි මුදල් අමාත්‍ය රවී කරුණානායක ප්‍රකාශ කළේ.\nකෙසේ නමුත්, ශ්‍රී ලංකාවේ නිෂ්පාදිත තේ, සිලෝන් ටී ලෙස විශේෂයෙන් වෙළඳ නාමය සහිතව අපනයනය කළ යුතුයි. ලොව ප්‍රධාන පෙළේ තේ නිෂ්පාදකයෙකු වන ශ්‍රී ලංකාවට, අගය එකතු කිරීමේ මධ්‍යස්ථානයක් වන ඩුබායි හිමිකරගෙන සිටින ස්ථානය කරා ළඟාවීමට මෙම පියවර ඉවහල් වනු ඇති බව මුදල් අමාත්‍යවරයා වැඩිදුරටත් සදහන් කළා.",
       "URL": "https://www.hirunews.lk/business/120583/තේ-දෙනවනම්-සිලෝන්-ටී-දෙකක්-බෑ",
       "Category": "Business",
       "Parent URL": "https://www.hirunews.lk/business/all-news.php?pageID=215"
}