{
       "Source": "hirunews",
       "Timestamp": "Sunday, 05 April 2015 - 17:53",
       "Headline": "හම්බන්තොටට තවත් සුපිරිම සුපිරි නැවක් එයි",
       "News Content": "හම්බන්තොට මාගම්පුර මහින්ද රාජපක්ෂ ජාත්‍යයන්තර වරායට එංගලන්තයේ සිට සුඛෝපභෝගි  සංචාරක මගී නෞකාවක් අද (05) ලඟා විය.\nමගීන් 1400 කට ගමන් කල හැකි මෙම මගී නෞකාවෙන් පැමිණි සංචාරකයින් 300 කට අධික පිරිසක් කතරගම ,යාල, උඩවලව, මුල්ගිරිගල, සහ අම්බලන්තොට, හම්බන්තොට යන නගර වල සංචාරය කිරීමට පිටත්ව ගියේය.\nආසියානු රටවල සංචාරය කිරීම සඳහා මෙම නෞකාවෙන් එංගලන්තය, යුරෝපය, ඕස්ට්‍රේලියාව, සිංගප්පූරුව  යන රටවල සංචාරකයින් පැමිණ තිබේ.\nසංචාරක මගී නෞකා පසුගිය කාලයේ දිගින් දිගටම වරායට පැමිණි අතර ඉදිරියේ ද තවත් මගී නෞකා පැමිණීමට නියමිත බව හම්බන්තොට මාගම්පුර මහින්ද රාජපක්ෂ ජාත්‍යයන්තර වරායේ සාමාන්‍යධිකාරී නෝමන් වීරරත්න මහතා පවසයි.\nඡායාරූප - සනත් ගමගේ",
       "URL": "https://www.hirunews.lk/business/106942/හම්බන්තොටට-තවත්-සුපිරිම-සුපිරි-නැවක්-එයි",
       "Category": "Business",
       "Parent URL": "https://www.hirunews.lk/business/all-news.php?pageID=247"
}