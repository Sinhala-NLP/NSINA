{
       "Source": "hirunews",
       "Timestamp": "Thursday, 06 August 2015 - 19:20",
       "Headline": "වී මිලදී ගන්න රජයෙන් වෙබ් අඩවියක්",
       "News Content": "2015 යල කන්නයේ වී මිලදී ගැනීමේ රජයේ වැඩසටහන පිළිබඳ විස්තරාත්මක තොරතුරු ඇතුළත් වෙබ් අඩවියක් ආහාර සුරක්ෂිතතාව පිළිබඳ අමාත්‍යාංශය විසින් දියත් කර තිබෙනවා. www.pmb.gov.lk  යන වෙබ් අඩවිය හරහා වත්මන් වී මිලදී ගැනීමේ වැඩපිළිවෙල පිළිබඳ තොරතුරු ලබාගත හැකි වනවා. මෙවර යල කන්නයේදී වී මෙට්‍රීක් ටොන් එක්ලක්ෂ 20,000 ක් මිලදී ගැනීමට රජය ඇස්තමේන්තු කර ඇති අතර, ඊට රාජ්‍ය බැංකු හරහා රුපියල් මිලියන 6000 ක් වෙන්කර තිබෙනවා. එම වී මිලදී ගැනීම් මධ්‍යස්ථාන 145 ක ක්‍රියාත්මක වනු ඇති බවයි ආහාර සුරක්ෂිතතාව පිළිබඳ අමාත්‍යාංශය පෙන්වා දෙන්නේ. මෙම වෙබ් අඩවිය දියත් කිරීමත් සමඟම වී මිලදී ගැනීමේ වැඩසටහන විනිවිදභාවයෙන් සහ විශ්වාසනීයත්වයෙන් සිදුකළ හැකි බව එම අමාත්‍යාංශය නිකුත් කළ නිවේදනයක සඳහන්.",
       "URL": "https://www.hirunews.lk/business/114470/වී-මිලදී-ගන්න-රජයෙන්-වෙබ්-අඩවියක්",
       "Category": "Business",
       "Parent URL": "https://www.hirunews.lk/business/all-news.php?pageID=230"
}