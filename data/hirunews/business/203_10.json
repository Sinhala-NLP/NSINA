{
       "Source": "hirunews",
       "Timestamp": "Friday, 18 March 2016 - 13:18",
       "Headline": "එක්සිම් බැංකුවක් ලංකාවට",
       "News Content": "මෙරට අපනයන කටයුතු සදහා විශේෂිත එක්සිම් බැංකුවක් පිහිටුවීම සදහා සහාය ලබාදීමට පොදුරාජ්‍ය මණ්ඩලීය මහලේකම් කාර්යාලය කැමැත්ත පළ කර තිබෙනවා.\nඑහි වෙළදාමේ තරගකාරිත්වය පිළිබද ප්‍රධානී රශ්මි බංගා ප්‍රකාශ කළේ ඒ සදහා පොදුරාජ්‍ය මණ්ඩලයේ තාක්ෂණික සහාය ලක් රජයට හිමිවන බවයි.\nමෙරට අපනයනකරුවන්ට මෙහෙයුම් ප්‍රාග්ධනය සොයා ගැනීම සදහා අපනයන - ආනයන හෙවත් එක්සිම් බැංකුව විශේෂයෙන් උපකාරි වනු ඇති.\nසාමාන්‍ය වානිජ බැංකු අපනයනකරුවන්ට අඛන්ඩව බැංකු අයිරා නිකුත් කිරීමට මැලිකමක් දැක්වීම ඊට හේතුවයි.\nශ්‍රී ලංකා අපනයන ණය රක්ෂණ සහතිකය ලබන අපනයන සදහා මෙලෙස පිහිටුවන එක්සිම් බැංකුවේ මූල්‍ය සහාය හිමිවනවා.\nඉන්දියාව පොදුරාජ්‍ය මණ්ඩලයේ සහායෙන් 1982 වසරේදී එක්සිම් බැංකුවක් පිහිටුවනු ලැබූ අතර එය එරට අන්තර්ජාතික වෙළඳාමේ ප්‍රමුඛ සහායකයා බවට පත්වුණා.",
       "URL": "https://www.hirunews.lk/business/128802/එක්සිම්-බැංකුවක්-ලංකාවට",
       "Category": "Business",
       "Parent URL": "https://www.hirunews.lk/business/all-news.php?pageID=203"
}