{
       "Source": "hirunews",
       "Timestamp": "Sunday, 26 April 2020 - 19:24",
       "Headline": "කන්ද උඩරට එළවළු ගොවීන්ගෙන් මැසිවිල්ලක්",
       "News Content": "තම එළවළු නිෂ්පාදන අලෙවි කර ගත නොහැකිවීමෙන් නුවරඑළිය දිස්ත්‍රික්කයේ බෝපත්තලාව, වලගම්බාපුර සහ ඩයගම ඇතුළු ප්‍රදේශ රැසක එළවළු ගොවීන් එළවළු ගොවීන් දැඩි අපහසුතාවට පත්ව තිබෙනවා.\nඔවුන් පෙන්වා දෙන්නේ කොරෝනා වෛරසය පැතිර යාම හේතුවෙන් ආර්ථික මධ්‍යස්ථාන වසා දැමීම මෙම තත්ත්වයට හේතු වී ඇති බවයි.\nමේ අතර, කෘෂිකර්ම ක්ෂේත්‍රයට කිසියම් ගැටළුවක් ඇත්තේ නම් ඒ පිළිබදව විමසීම සඳහා 0112 03 43 40 යන අංකය කෘෂිකර්ම අමාත්‍යාංශය හඳුන්වා දී තිබෙනවා.",
       "URL": "https://www.hirunews.lk/business/239496/කන්ද-උඩරට-එළවළු-ගොවීන්ගෙන්-මැසිවිල්ලක්",
       "Category": "Business",
       "Parent URL": "https://www.hirunews.lk/business/all-news.php?pageID=47"
}