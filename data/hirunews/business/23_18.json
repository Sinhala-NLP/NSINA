{
       "Source": "hirunews",
       "Timestamp": "Tuesday, 09 March 2021 - 19:54",
       "Headline": "ස්ථාවර මිලට අත්‍යවශ්‍ය භාණ්ඩ නොමැති බවට පාරිභෝගිකයින්ගෙන් චෝදනා (විඩියෝ)",
       "News Content": "ස්ථාවර මිල ගණන් යටතේ ඇතැම් අත්‍යවශ්‍ය භාණ්ඩ සතොස අලෙවිසැල් වලින් මිලදී ගැනීමට හැකියාවක් නොමැති බවට පාරිභෝගික ජනතාව චෝදනා කරනවා.\nඅත්‍යවශ්‍ය භාණ්ඩ 27ක් ස්ථාවර මිල ගණන් යටතේ සතොස හරහා මිලදී ගැනීමට ජනතාවට අවස්ථාව හිමිවුයේ පසුගිය පෙබරවාරි මස 08 වනදා සිටයි.\nඑසේම පිටකොටුවේ අල, ළුෑණු, කුළුබඩු ඇතුළු එදිනෙදා පරිභෝජනය සඳහා යොදා ගනු ලබන ආහාර අලෙවිය ද සියයට 50කින් පමණ අඩු වී ඇති බවයි කොළඹ වෙළද සංගමයේ සභාපති කේ. පලනියන්ඩි හිරු ප්‍රවෘත්ති අංශයට සඳහන් කළේ.\nවෙළදපොලේ අප කළ සංචාරයකදී දැක ගත හැකිවුයේ කව්පි, මුංඇට, උඳු සහ කුරහන් මිල ගණන් ද සීග්‍ර ලෙස ඉහළ ගොස් ඇති බවයි.\nකෙසේ වෙතත්, ස්ථාවර මිල ගණන් යටතේ අත්‍යවශ්‍ය භාණ්ඩ බෙදාහැරීම සම්බන්ධයෙන් අදහස් දක්වමින් පාරිභෝගික ජනතාව කියා සිටියේ සතොසෙන් ස්ථාවර මිල ගණන් යටතේ ලබා ගැනීමට භාණ්ඩ නොමැති බවයි.",
       "URL": "https://www.hirunews.lk/business/264856/ස්ථාවර-මිලට-අත්‍යවශ්‍ය-භාණ්ඩ-නොමැති-බවට-පාරිභෝගිකයින්ගෙන්-චෝදනා-විඩියෝ",
       "Category": "Business",
       "Parent URL": "https://www.hirunews.lk/business/all-news.php?pageID=23"
}