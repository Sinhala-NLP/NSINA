{
       "Source": "hirunews",
       "Timestamp": "Wednesday, 16 October 2013 - 7:18",
       "Headline": "අම්පාර වී ගොවීන්ට මිලියන 90ක් ගෙවයි.",
       "News Content": "මෙවර යල කන්නයේදී මිලදී ගත් වී සඳහා අම්පාර කලාපයේ ගොවීන්ට ගෙවිය යුතු මිලියන 90 ක හිඟ මුදල් ගෙවා අවසන් කර ඇති බව වී අලෙවි මණ්ඩලය පවසනවා. වී අලෙවි මණ්ඩලය විසින් අම්පාර කලාපයේ ගොවීන්ගෙන් මෙටි‍්‍රක් ටොන් 94,342 ක වී ප්‍රමාණයක් මිලදී ගෙන තිබෙනවා. ඒ සඳහා වැයකර ඇති සම්පූර්ණ මුදල මිලියන 356 ක්. මෙවර වැඩිම වී ප්‍රමාණයක් මිලදී ගෙන ඇත්තේද අම්පාර කලාපයෙන්. මීට අමතරව පොළොන්නරුව සහ අනුරාධපුර දිස්ත්‍රික්කයෙන් වී වැඩි වශයෙන් මිලදී ගෙන ඇති බවයි වී අලෙවි මණ්ඩලය සඳහන් කළේ.",
       "URL": "https://www.hirunews.lk/business/69354/අම්පාර-වී-ගොවීන්ට-මිලියන-90ක්-ගෙවයි",
       "Category": "Business",
       "Parent URL": "https://www.hirunews.lk/business/all-news.php?pageID=274"
}