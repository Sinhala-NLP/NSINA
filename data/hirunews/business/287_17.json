{
       "Source": "hirunews",
       "Timestamp": "Tuesday, 16 July 2013 - 18:37",
       "Headline": "ලෝක බැංකුව ලොකු ව්‍යාපෘති සොයයි.",
       "News Content": "ලෝක බැංකුව ශ්‍රී ලංකාවේ මහා පරිමාණ ව්‍යාපෘති කෙරෙහි අවධානය යොමුකර තිබෙනවා. ශ්‍රී ලංකාව, ඉන්දියාව, බංග්ලාදේශය සහ භූතානය සඳහා වන ලෝක බැංකු විධායක අධ්‍යක්ෂ මුකේෂ් ප්‍රසාද් කියා සිටියේ මෙමඟින් මෙරට ආර්ථික සහ සමාජ අභිමතාර්ථ සාක්ෂාත් කර ගැනීමට ඍජුවම ඉවහල් වන බවයි. ලෝක බැංකු විධායක අධ්‍යක්ෂවරයා අරලියගහ මන්දිරයේදී ඊයේ ජනාධිපති මහින්ද රාජපක්ෂ මහතා මුණ ගැසුණු අතර, එහිදී ඊට අදාළව කරුණු රැසක් සාකච්ජා කර තිබෙනවා. ශ්‍රී ලංකාවේ ව්‍යාපෘති අනුමත කිරීමේ ක්‍රියාදාමය කඩිනම් කිරීමට සහය දක්වන ලෙස ජනාධිපතිවරයා මෙහිදී ලෝක බැංකු විධායක අධ්‍යක්ෂවරයාගෙන් ඉල්ලීමක් කළා.",
       "URL": "https://www.hirunews.lk/business/63158/ලෝක-බැංකුව-ලොකු-ව්‍යාපෘති-සොයයි",
       "Category": "Business",
       "Parent URL": "https://www.hirunews.lk/business/all-news.php?pageID=287"
}