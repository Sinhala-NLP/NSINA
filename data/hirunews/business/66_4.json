{
       "Source": "hirunews",
       "Timestamp": "Saturday, 26 October 2019 - 12:54",
       "Headline": "රුපියල ශක්තිමත් වෙයි",
       "News Content": "ඇමරිකානු ඩොලරයට සාපේක්ෂව රුපියලේ අගය ශක්තිමත්වීමක් ඊයේ දක්නට ලැබුණා. මහබැංකුව නිකුත් කළ විනිමය අනුපාතිකවලට අනුව ඩොලරයක විකුණුම් මිල සටහන් වූයේ රුපියල් 182යි ශත 98ක් ලෙසයි.\nබ්‍රහස්පතින්දා එය රුපියල් 183යි ශත 9ක් ලෙස සටහන් වුණා.\nරුපියලේ අගය මේ වසර තුළ මේ දක්වා සියයට දශම 74කින් ඉහළ ගොස්  තිබෙනවා. කොළඹ කොටස් වෙළදපොළේ මිල දර්ශක ද ඊයේ දිනයේ සති 11කින් ඉහළම අගයන් සලකුණු කළ අතර ගත වූ සතිය තුළ කොටස් වෙළදපොළ සියයට 1.2කින් වර්ධන වුණා.\nකෙසේ නමුත් විදේශීය ආයෝජකයන් මෙරට සුරැකුම්පත් වෙළඳපොළෙන් ඉවත් වීම තවදුරටත් දක්නට ලැබෙන අතර, පසුගිය සතිය වන විට එලෙස ඔවුන් ඉවත් කර ගත් ආයෝජනවල ප්‍රමාණය රුපියල් බිලියන 55කට අධිකයි.",
       "URL": "https://www.hirunews.lk/business/227024/රුපියල-ශක්තිමත්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=66"
}