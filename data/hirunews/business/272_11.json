{
       "Source": "hirunews",
       "Timestamp": "Monday, 28 October 2013 - 20:04",
       "Headline": "ඕස්ට්‍රේලියාව ශ්‍රී ලංකාවේ මිනිරන් නිධි හාරයි.",
       "News Content": "ඕස්ට්‍රේලියානු බෝරා - බෝරා - රිසෝසස් සමාගම විසින් ශ්‍රී ලංකාවේ මිනිරන් නිධි පිළිබඳ නව ගවේෂණයක් ආරම්භ කර තිබෙනවා. 19 වන සියවසේ සිට ක්‍රියාත්මක බෝගල සහ කොළොන්ගහ පතල් ආශ්‍රිතවයි මෙම ගවේෂණය සිදුකෙරෙන්නේ. ඒ අනුව, මාතලේ සහ පරගොඩ ප්‍රදේශ ඇතුළත් වර්ග කිලෝමීටර් 1587 ක ප්‍රදේශයක දත්ත බෝරා - බෝරා ආයතනය මගින් එක්රැස් කරගෙන ඇති බව සඳහන්. මෙම මිනිරන් ගවේෂණය සඳහා සෙනොක් ගවේෂණ හෙලිකොප්ටර් යානයක් යොදා ගෙන ඇති අතර  ඕස්ට්‍රේලියානු තාක්ෂණික ආයතනවල සහය ද ලබා ගැනෙනවා. මහනුවර සහ මාතලේ ප්‍රදේශවල මෙම නව මිනිරන් පතල් ව්‍යාපෘති සඳහා ප්ලම්බගෝ ලංකා නමින් නව සමාගමක් පිහිටුවා  ඇති අතර එහි සියයට 75 ක කොටස් අයත් වන්නේ  ඕස්ට්‍රේලියානු බෝරා - බෝරා සමාගමටයි.",
       "URL": "https://www.hirunews.lk/business/70221/ඕස්ට්‍රේලියාව-ශ්‍රී-ලංකාවේ-මිනිරන්-නිධි-හාරයි",
       "Category": "Business",
       "Parent URL": "https://www.hirunews.lk/business/all-news.php?pageID=272"
}