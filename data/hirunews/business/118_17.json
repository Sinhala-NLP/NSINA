{
       "Source": "hirunews",
       "Timestamp": "Friday, 06 July 2018 - 13:05",
       "Headline": "සංචාරක ආගමනයේ වැඩිවීමක්",
       "News Content": "දිවයිනට පැමිණි සංචාරකයින්ගේ සංචාරකයින්ගේ සංඛ්‍යාව පසුගිය ජුනි මාසයේදී පෙර වසරට සාපේක්ෂව සියයට 19 කින් වර්ධනය වී තිබෙනවා.\nජුනි මාසයේ දිවයිනට පැමිණි සංචාරකයින්ගේ සංඛ්‍යාව එක්ලක්ෂ 46,828 ක් වන අතර, ඒ අතුරෙන් සියයට 98 ක්ම පැමිණ ඇත්තේ ගුවන් මගින්.\nජනවාරි සිට ජුනි දක්වා කාලය තුළ දිවයිනට සංචාරකයන් එකොලොස් ලක්ෂ 64,647 ක් පැමිණ ඇති අතර, එය පෙර වසරට සාපේක්ෂව සියයට 15 යි දශම 3ක වර්ධනයක් ලෙස සැලකිය හැකියි.\nජුනි මාසයේදී දිවයිනට වැඩිම සංචාරකයින් පිරිසක් එනම්, සියයට 58 ක් පැමිණ ඇත්තේ ආසියා පැසිෆික් කලාපයෙන්.\nයුරෝපයෙන් පැමිණි සංචාරකයින්ගේ ප්‍රතිශතය සියයට 28 ක් වන අතර, ඇමරිකාවෙන් සියයට 7 ක් සහ මැදපෙරදිගින් සියයට 6 ක් සංචාරකයන් දිවයිනට පැමිණ තිබෙනවා.",
       "URL": "https://www.hirunews.lk/business/194630/සංචාරක-ආගමනයේ-වැඩිවීමක්",
       "Category": "Business",
       "Parent URL": "https://www.hirunews.lk/business/all-news.php?pageID=118"
}