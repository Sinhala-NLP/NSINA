{
       "Source": "hirunews",
       "Timestamp": "Friday, 24 July 2020 - 22:31",
       "Headline": "ඩේටා සඳහා විශේෂයෙන් සැකසු ඇමතුම් සහ SMS ද ඇතුළත් සුවිශේෂි  ‘DATA BLASTER’ පැකේජය ඩයලොග් ආසිආටා පහසු මිලකට හඳුන්වාදෙයි",
       "News Content": "ශ්‍රී ලංකාවේ ප්‍රමුඛතම සන්නිවේදන සම්පාදකයා වන ඩයලොග් ආසිආටා පීඑල්සී  සියලූම ශ්‍රී ලාංකිකයන්ට දැරිය හැකි සහ ලබාගත හැකි ජාත්‍යන්තර මට්ටමේ අන්තර්ජාල සේවා පිරිනැමීමේ සිය දැක්මට අනුව යමින් රු. 129 ක් වැනි පහසු මිලකට DATA BLASTER පැකේජය හඳුන්වාදීමට කටයුතු කර ඇත.\nඩයලොග් ඩේටා පාරිභෝගිකයන්ට එකම පැකේජයක් හරහා  ඔවුන්ගේ ඩේටා, ඇමතුම් සහ SMS අවශ්‍යතා සඳහා පහසුකම් සැලසීමේ අරමුණින් මෙම පැකේජය හඳුන්වා දෙන ලදී.\nAnytime Data GB 1, D2D ඇමතුම් සඳහා මිනිත්තු 250 ක් සහ SMS 250 ක් ඇතුළත් මෙම DATA BLASTER පැකේජය දින 7 ක් සඳහා වලංගු වේ.\nපෙරගෙවුම් සහ පසුගෙවුම් යන පාරිභෝගිකයන් දෙපිරිසටම #006# අමතා මෙම පැකේජය සක්‍රිය කරගත හැක.\nBlaster පැකේජයන් සමුහයට එක් වූ අළුත්ම පැකේජය ලෙස DATA BLASTER හැඳින්විය හැකි අතර මීට පෙර ඇමතුම් වැඩි වශයෙන් භාවිත කරන පාරිභෝගිකයන් වෙනුවෙන් හඳුන්වාදුන් \\\"Triple Blaster” සහ YouTube සඳහා අසීමිත ඩේටා සමග අනෙකුත් සේවාවන් සඳහා 3.5GB ඩේටා ප්‍රමාණයක් ද සමගින්  හඳුන්වා දුන් \\\"4G Video Blaster” පැකේජයන් මේ වන විටත් පාරිභෝගිකයන් අතර ඉහළ ප්‍රසාදයකට පත්ව ඇත.\nඩේටා පාරිභෝගිකයන් අතර තරගකාරී පැකේජ අතරට එක්වූ මෙම සුවිශේෂිි DATA BLASTER පැකේජය හරහා සතියක් පුරාවට පාරිභෝගිකයාගේ අවශ්‍යතාවය මැනවින් ඉටුකළ හැකි ප්‍රමාණවත් ඩේටා, ඇමතුම් හා SMS සමග ලබාදීම සිදුවේ.\nපාරිභෝගිකයන්ගේ අවශ්‍යතාවයන් හොඳින් හඳුනන ඩයලොග් පාරිභෝගිකයන්ට වඩාත් ගැළපෙන හා දැරිය හැකි පැකේජ හරහා පහසුකම් සැලසීමේ අභියෝගයට අවතීර්ණ වී තිබේ.\nපුද්ගලයන් සිය කාර්යබහුල සහ වේගවත් ජීවන රටාවන්ට වඩා හොඳින් ගැලපෙන අන්තර්ජාල මාධ්‍යයන්ට යොමුවන කාලවකවානුවක පාරිභෝගිකයන්ට ඉදිරිපත් කරන ඩේටා සඳහාම විශේෂ ඇමතුම් සහ SMS ඇතුළත් මෙම පැකේජය කාලීන හඳුන්වාදීමකි.\nඋසස් පාරිභෝගික අත්දැකීමක් සහ ගුණාත්මක සේවාවක් අහිමි නොකරමින් මිලියන 15 කට අධික සිය පාරිභෝගිකයන්ට විශ්වසනීය මෙන්ම අඛණ්ඩ සම්බන්ධතාවයක් ලබාදීම වෙනුවෙන් ඩයලොග් ඉටුකළ කාර්යභාරයේ සුවිශේෂී සන්ධිස්ථානයක් ලෙස මෙම හඳුන්වාදීම පිළිබඳව සඳහන් කළ හැක.",
       "URL": "https://www.hirunews.lk/business/246336/ඩේටා-සඳහා-විශේෂයෙන්-සැකසු-ඇමතුම්-සහ-sms-ද-ඇතුළත්-සුවිශේෂි-data-blaster-පැකේජය-ඩයලොග්-ආසිආටා-පහසු-මිලකට-හඳුන්වාදෙයි",
       "Category": "Business",
       "Parent URL": "https://www.hirunews.lk/business/all-news.php?pageID=42"
}