{
       "Source": "hirunews",
       "Timestamp": "Friday, 12 June 2015 - 13:58",
       "Headline": "දකුණු ආසියානු කලාපය 7.1 % ආර්ථික වර්ධනයක් අපේක්ෂාවෙන්",
       "News Content": "මේ වසර තුළ දකුණු ආසියානු කලාපයේ සියයට 7 යි දශම 1 ක ආර්ථික වර්ධනයක් අපේක්ෂා කළ හැකි බව ලෝක බැංකුව පවසනවා. ඉන්දියාවේ ආර්ථික වර්ධනය ප්‍රකෘතිමත් වීම තුළින් මෙම තත්ත්වය අපේක්ෂා කළ හැකි බවයි ලෝක බැංකුව ගෝලීය ආර්ථිකය පිළිබඳ නවතම වාර්තාවෙන් ප්‍රකාශ කළේ. එමෙන්ම, වසර 2017 වනවිට දකුණු ආසියානු කලාපයේ ආර්ථික වර්ධනය සියයට 7 යි දශම 5 ක් පමණ වනු ඇති බව එමගින් අනාවැකි පළ කරනවා. ලෝක වෙළඳපොලේ ඉන්ධන මිල පහත වැටීම සහ උද්ධමනය අඩු මට්ටමක පැවතීම හේතුවෙන් කලාපයේ රටවල ආර්ථික වර්ධනය වේගවත් වනු ඇති බව ලෝක බැංකුවේ අදහසයි.",
       "URL": "https://www.hirunews.lk/business/111259/දකුණු-ආසියානු-කලාපය-7-1-ආර්ථික-වර්ධනයක්-අපේක්ෂාවෙන්",
       "Category": "Business",
       "Parent URL": "https://www.hirunews.lk/business/all-news.php?pageID=237"
}