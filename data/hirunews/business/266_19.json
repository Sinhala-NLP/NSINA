{
       "Source": "hirunews",
       "Timestamp": "Friday, 06 December 2013 - 8:24",
       "Headline": "රන් මිලදී ගැනීමේදී සැලකිලිමත් වන්න.",
       "News Content": "රත්‍රං සඳහා පනවා තිබූ බදු මුදල් හා ලෝක වෙළඳපොලේ රත්‍රං මිල අඩුවීම හේතුවෙන් මේ වනවිට මෙරට වෙළඳපොලේ රත්‍රං මිල ද පහත වැටී ඇති බව මැණික් හා ස්වර්ණාභරණ අධිකාරිය පවසනවා. එහි රන් ප්‍රමාණ නිශ්චය කිරීමේ අංශයේ උපදේශක සිරිචන්ද්‍ර එදිරිසිංහ කියා සිටියේ මේ වනවිට කැරට් 24 රත්‍රං පවුමක මිල රුපියල් 45,000 ක් පමණ වන බවයි.\nරන් භාණ්ඩවල මිල අඩුවීමත් සමග ඒවා මිලදී ගැනීමට යාමේදී සැලකිලිමත් වන ලෙසයි මැණික් හා ස්වර්ණාභරණ අධිකාරියේ රන් ප්‍රමාණ නිශ්චය කිරීමේ අංශයේ උපදේශක සිරිචන්ද්‍ර එදිරිසිංහ තවදුරටත් ජනතාවගෙන් ඉල්ලා සිටියේ.",
       "URL": "https://www.hirunews.lk/business/72836/රන්-මිලදී-ගැනීමේදී-සැලකිලිමත්-වන්න",
       "Category": "Business",
       "Parent URL": "https://www.hirunews.lk/business/all-news.php?pageID=266"
}