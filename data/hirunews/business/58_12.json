{
       "Source": "hirunews",
       "Timestamp": "Sunday, 05 January 2020 - 8:04",
       "Headline": "2019 සංචාරකයින් මිලියන 1.91 ක්",
       "News Content": "පසුගිය 2019 වසර තුළ දිවයිනට සංචාරකයන් මිලියන 1 යි දශම 9 යි 1 ක් පැමිණ ඇති අතර, එය පාස්කු ප්‍රහාරයෙන් පසු මෙරට සංචාරක ව්‍යාපාරය යලි ප්‍රකෘතිමත් වීම පිළිබිඹු කෙරෙනවා.\nවිශේෂයෙන් දෙසැම්බර් මාසයේදී වාර්තාගත ලෙස සංචාරකයන් දෙලක්ෂ 41,663 ක් දිවයිනට පැමිණීම විශේෂත්වයක්. කෙසේ නමුත්, 2018 වසරේදී සංචාරකයන් මිලියන 2 යි දශම 3 ක් දිවයිනට පැමිණියා.\nඒ අනුව, 2019 වසරේදී දිවයිනට පැමිණි සංචාරකයන්ගේ සංඛ්‍යාව 2018ට සාපේක්ෂව සියයට 18 කින් පහත වැටී තිබෙනවා.\n2019 වසරේදී දිවයිනට සංචාරකයන් මිලියන 2 යි දශම 5 ක් පැමිණෙනු ඇති බවටයි මුලින් ඉලක්ක කෙරුණේ.\n2019 දෙසැම්බරයේ පැමිණි සංචාරක සංඛ්‍යාව ද 2018 දෙසැම්බරයට සාපේක්ෂව සියයට 4 යි දශම 5 කින් අඩු අගයක්.",
       "URL": "https://www.hirunews.lk/business/231598/2019-සංචාරකයින්-මිලියන-1-91-ක්",
       "Category": "Business",
       "Parent URL": "https://www.hirunews.lk/business/all-news.php?pageID=58"
}