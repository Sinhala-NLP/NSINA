{
       "Source": "hirunews",
       "Timestamp": "Saturday, 09 May 2015 - 13:29",
       "Headline": "පිටරට අය වැඩියෙන් ලංකාවට එයි",
       "News Content": "දිවයිනට පැමිණි සංචාරකයන්ගේ සංඛ්‍යාව පසුගිය අප්‍රේල් මාසයේදී සියයට 8.5කින් වර්ධනය වී තිබෙනවා. අප්‍රේල් මාසයේදී ශ්‍රී ලංකාවට පැමිණි සංචාරකයන්ගේ සංඛ්‍යාව එක්ලක්ෂ 22,217ක්. ඒ අනුව මේ වසරේ පළමු මාස 4 තුළ දිවයිනට පැමිණි සංචාරකයන්ගේ සංඛ්‍යාව හයලක්ෂ 1055ක් දක්වා ඉහළ යනවා. පළමු මාස 4 සැලකූ විට සංචාරක ආගමනයේ වර්ධනය සියයට 12.5ක්. අප්‍රේල් මාසයේ ශ්‍රී ලංකාවට පැමිණි ඉන්දීය සංචාරකයන්ගේ සංඛ්‍යාව සියයට 34කින් ද, චීනයෙන් පැමිණි සංචාරකයන්ගේ සංඛ්‍යාව සියයට 72.3කින් ද වර්ධනය වුණා. බටහිර යුරෝපයෙන් පැමිණි සංචාරකයන්ගේ සංඛ්‍යාව අප්‍රේල් මාසයේදී පහත වැටුණු ද, පළමු මාස 4 තුළ සංචාරක ආගමනය සියයට 9ක වර්ධනයක් පෙන්නුම් කරනවා.",
       "URL": "https://www.hirunews.lk/business/109137/පිටරට-අය-වැඩියෙන්-ලංකාවට-එයි",
       "Category": "Business",
       "Parent URL": "https://www.hirunews.lk/business/all-news.php?pageID=242"
}