{
       "Source": "hirunews",
       "Timestamp": "Monday, 22 March 2021 - 16:55",
       "Headline": "මෙරට ආර්ථික වර්ධන පුරෝකථනය ඉහළ නංවයි",
       "News Content": "මේ වසරේ මෙරට ආර්ථිකය සියයට 4.5ක වර්ධනයක් අත්කර ගනු ඇති බව ස්ටෑන්ඩඩ් චාටර්ඩ් බැංකුව පුරෝකථනය කරනවා.\nඑහි අවසන් ඇගයීම මගින් අපේක්ෂා කෙරුණේ සියයට 3.5ක ආර්ථික වර්ධනයක්.\nබාහිර මූල්‍ය සැපයුම් ගැටළු මෑතකදී ගනු ලැබූ පියවරවලින් සමනය වීම මෙලෙස ආර්ථික වර්ධන ඉලක්කය ඉහළ නැංවීම සඳහා පදනම් වී තිබෙනවා.\nස්ටෑන්ඩඩ් චාටර්ඩ් බැංකු ගෝලීය පර්යේෂණ අංශය මගින් නිකුත් කළ ශ්‍රී ලංකාව සඳහා වන නවතම ආර්ථික ඇගයීමේ මේ බව සඳහන්.\nඑමගින් පෙන්වා දෙන්නේ සීග්‍ර එන්නත්කරණය මගින් විශේෂයෙන් ඇමරිකා එක්සත් ජනපදයේ සහ යුරෝපයේ ආර්ථික වර්ධනය ප්‍රකෘතිමත්වීම මෙලෙස ශ්‍රී ලංකාවේ ආර්ථිකයට ද සහයක් වනු ඇති බවයි.\nශ්‍රී ලංකාවේ ප්‍රධාන අපනයන වෙළදපොළ වන්නේ ඇමරිකා එක්සත් ජනපදය සහ යුරෝපයයි.",
       "URL": "https://www.hirunews.lk/business/266174/මෙරට-ආර්ථික-වර්ධන-පුරෝකථනය-ඉහළ-නංවයි",
       "Category": "Business",
       "Parent URL": "https://www.hirunews.lk/business/all-news.php?pageID=22"
}