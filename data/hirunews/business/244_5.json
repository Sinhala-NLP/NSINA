{
       "Source": "hirunews",
       "Timestamp": "Monday, 27 April 2015 - 20:15",
       "Headline": "ඉන්දු - ශ්‍රී ලංකා සේවා සහ ආයෝජන පුළුල් විය යුතුයි",
       "News Content": "ඉන්දු - ශ්‍රී ලංකා නිදහස් වෙළඳ ගිවිසුම සේවා සහ ආයෝජන ක්ෂේත්‍ර ඔස්සේ තවදුරටත් පුළුල් කළ යුතු බව ලංකා වාණිජ මණ්ඩලය ප්‍රකාශ කළා. කෙසේ නමුත්, එහිදී දැනට පවතින නිදහස් වෙළඳ ගිවිසුම පරිපූර්ණ ලෙස ක්‍රියාවට නැංවීම සඳහා ප්‍රමුඛත්වය හිමි විය යුතු බවයි එමගින් පෙන්වා දෙන්නේ. නිදහස් වෙළඳ ගිවිසුම ක්‍රියාත්මක වීමත් සමඟ 2000 වසරේදී ඩොලර් මිලියන 56ක්ව පැවති මෙරට සිට ඉන්දියාවට අපනයනය කරන භාණ්ඩවල වටිනාකම 2008 වන විට ඩොලර් මිලියන 559 දක්වා ඉහළ ගියා. එමෙන්ම ඉන්දියාවේ සිට සිදුකරන ආනයනවල වටිනාකම ද 2000 වසරේ සිට 2014 වසර වන විට ඩොලර් මිලියන 600 සිට 3978 දක්වා ඉහළ ගොස් තිබෙනවා.",
       "URL": "https://www.hirunews.lk/business/108398/ඉන්දු-ශ්‍රී-ලංකා-සේවා-සහ-ආයෝජන-පුළුල්-විය-යුතුයි",
       "Category": "Business",
       "Parent URL": "https://www.hirunews.lk/business/all-news.php?pageID=244"
}