{
       "Source": "hirunews",
       "Timestamp": "Thursday, 14 March 2013 - 13:17",
       "Headline": "වී අලෙවි මණ්ඩලයට දිනකට ලැබෙන වී තොග මෙ.ටො. 2000 ඉක්මයි.",
       "News Content": "මහ කන්නයේ වී අස්වනු නෙලීමත් සමග දිනකට වී මෙටි‍්‍රක් ටොන් 2000 කට ආසන්න සංඛ්‍යාවක් වී අලෙවි මණ්ඩලයට ලැබෙමින් පවතිනවා. වී අලෙවි මණ්ඩලය සඳහන් කළේ මේ වනවිට වී මෙටි‍්‍රක් ටොන් 21,000 කට ආසන්න සංඛ්‍යාවක් ලැබී ඇති බවයි. වියලි කාලගුණයත් සමගම වී අස්වනු නෙලීම සෑම ප්‍රදේශයකම සිදුවන නිසා වී ලැබෙමින් පවතින බවයි වී අලෙවි මණ්ඩලය වැඩිදුරටත් සඳහන් කළේ. මේ වනවිටත් ජංගම වී මිලදී ගැනීමේ රථවලින් වී මිලදී ගැනීම දිවයින පුරා සිදුකෙරෙමින් පවතින බවද වී අලෙවි මණ්ඩලය කියා සිටියා.",
       "URL": "https://www.hirunews.lk/business/55181/වී-අලෙවි-මණ්ඩලයට-දිනකට-ලැබෙන-තොග-මෙ-ටො-2000-ඉක්මයි",
       "Category": "Business",
       "Parent URL": "https://www.hirunews.lk/business/all-news.php?pageID=306"
}