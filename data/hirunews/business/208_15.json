{
       "Source": "hirunews",
       "Timestamp": "Sunday, 31 January 2016 - 12:54",
       "Headline": "ගල් අඟුරු මිලදීගැනීමට නව ක්‍රමවේදයක්",
       "News Content": "නොරොච්චෝලේ ගල් අඟුරු බලාගාරය සඳහා ගල් අඟුරු මිලදී ගැනීමට නව ක්‍රමවේදයක් දැන් සාර්ථකව ක්‍රියාත්මක වන බව විදුලිබල හා පුනර්ජනනීය බලශක්ති අමාත්‍යාංශය පවසනවා.\nඒ අනුව හතරවන ටෙන්ඩර් කැඳවීමද සිදුකිරීමට සූදානම් බවයි එම අමාත්‍යාංශයේ ලේකම් සුරේන් බටගොඩ හිරු ප්‍රවෘත්ති අංශයට කියා සිටියේ.\nනව ක්‍රමවේදය යටතේ සමාගම් 9 ක තොරතුරු සියල්ල ඇගයීමට ලක් කොට ලියාපදිංචි කර අවසන්.\nමේ හේතුවෙන් ටෙන්ඩර් පටිපාටිය සති දෙකක් තුළ අවසන් කිරීමට හැකිවීම විශේෂත්වයක්.\nමේ නිසා  ඕනෑම අවස්ථාවක ප්‍රමාදයකින් තොරව ගල් අඟුරු ආනයනය කිරීමට හැකියාව ලැබී ඇති බව විදුලිබල හා පුනර්ජනනීය බලශක්ති අමාත්‍යාංශයේ ලේකම් සුරේන් බටගොඩ කියා සිටියා.",
       "URL": "https://www.hirunews.lk/business/125131/ගල්-අඟුරු-මිලදීගැනීමට-නව-ක්‍රමවේදයක්",
       "Category": "Business",
       "Parent URL": "https://www.hirunews.lk/business/all-news.php?pageID=208"
}