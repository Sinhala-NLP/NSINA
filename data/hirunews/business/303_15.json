{
       "Source": "hirunews",
       "Timestamp": "Sunday, 31 March 2013 - 20:10",
       "Headline": "තිරිඟු පිටි නිෂ්පාදනවල පිටි ප්‍රතිශතය දැක්වීම අනිවාර්ය කෙරේ.",
       "News Content": "තිරිඟුපිටි නිෂ්පාදනවල අඩංගු තිරිඟු පිටි ප්‍රතිශතය ඒවායේ දවටනවල සටහන් කිරීම අනිවාර්යය කර තිබෙනවා. දැනට වෙළඳපොලේ අලෙවි වන තිරිඟු පිටිවල නිවුඞ්ඩ සියයට 28 ක් ඉවත් කර ඇති අතර අඩු තරමින් එය සියයට 20 ක ප්‍රමාණයක්වත් පැවතිය යුතු බවයි සෞඛ්‍ය අමාත්‍යාංශය සඳහන් කළේ. එවැනි ආහාර පරිභෝජනය කිරීමෙන් ශ්‍රී ලංකාවේ දියවැඩියාව වැනි බෝ නොවන රෝග පැතිරයාම සීඝ්‍ර ලෙස ඉහළ ගොස් තිබෙනවා. මේ නිසා තිරිඟු පිටි නිෂ්පාදන දවටනවල තිරිඟුපිටි පිරිපහදු ප්‍රතිශතය හෝ අඩංගු නිවුඩු ප්‍රතිශතය සටහන් කිරීම අනිවාර්ය කිරීමට තීරණය කළ බවයි සෞඛ්‍ය අමාත්‍යාංශය කියා සිටියේ. ඒ පිළිබඳව සෞඛ්‍ය සේවා අධ්‍යක්ෂ ජනරාල්වරයා විසින් තිරිඟුපිටි නිෂ්පාදන සමාගම් ද දැනුවත් කර තිබෙනවා.",
       "URL": "https://www.hirunews.lk/business/56315/තිරිඟු-පිටි-නිෂ්පාදනවල-ප්‍රතිශතය-දැක්වීම-අනිවාර්ය-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=303"
}