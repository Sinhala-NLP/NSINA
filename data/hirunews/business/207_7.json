{
       "Source": "hirunews",
       "Timestamp": "Saturday, 13 February 2016 - 12:28",
       "Headline": "තෙල් මිල ඉහළට",
       "News Content": "තෙල් අපනයනය කරන රටවල සංවිධානය හෙවත් ඔපෙක් සංවිධානයේ රටවල් සිය නිෂ්පාදනය කපා හැරිම පිළිබඳව සලකා බැලීමත් සමග ලෝක වෙළඳපොලේ බොරතෙල් මිල ඊයේ (12) කැපී පෙනෙන ලෙස ඉහළ ගියා.\nබ්‍රෙන්ට් වර්ගයේ බොරතෙල් මිල ඊයේ දිනයේදී ඩොලර් 3 යි ශත 30 කින් එනම් සියයට 12 කින් පමණ ඉහළ ගිය අතර, බැරලයක මිල සටහන් වූයේ ඩොලර් 33 යි ශත 36 ක් ලෙසයි.\nඊට පෙර බ්‍රහස්පතින්දා දිනයේදී බොරතෙල් මිල ඩොලර් 26 යි ශත 5 ක් දක්වා පහත වැටුණා.\nඒ වසර 12 කින් අවම තෙල් මිල සලකුණු කරමින්.\nඇමරිකානු බොරතෙල් බැරලයක මිල ද බ්‍රහස්පතින්දා ඩොලර් 29 යි ශත 44 දක්වා පහත වැටුණු අතර, එය 2009 වසරෙන් පසු දිනක වැඩිම මිල පහත වැටීම සලකුණු කළා.\nකෙසේ නමුත්, ඊයේ දිනයේදී තෙල් මිල ඉහළ යාමත් සමග ලොව පුරා කොටස් වෙළඳපොල ප්‍රකෘතිමත්වීමක් ද දක්නට ලැබුණා.",
       "URL": "https://www.hirunews.lk/business/126151/තෙල්-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=207"
}