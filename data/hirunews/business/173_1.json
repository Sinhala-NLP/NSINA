{
       "Source": "hirunews",
       "Timestamp": "Tuesday, 20 December 2016 - 8:48",
       "Headline": "IMF ප්‍රධානියා වැරදිකාරියක් වෙයි",
       "News Content": "අන්තර් ජාතික මූල්‍ය අරමුදලේ ප්‍රධානී ක්‍රිස්ටීන් ලගාඩ් ප්‍රංශ අධිකරණයක් මගින් ඊයේ වැරදිකාරියක් ලෙස නම් කළා.\nඒ, ඇය ප්‍රංශයේ මුදල් අමාත්‍යවරිය ලෙස සිටි සමයේ ව්‍යාපාරිකයෙකුට යුරෝ මිලියන 404ක අරමුදලක් පිරිනැමීම හේතුවෙන්.\nකෙසේ නමුත් ඇය ඊයේ අධිකරණයේ පෙනී නොසිටි අතර, ප්‍රංශයේ සිට ඇමරිකාව බලා ගොස් තිබෙනවා.\nජාත්‍යන්තර මූල්‍ය අරමුදලේ ප්‍රධානී ක්‍රිස්ටීන් ලගාඩ්  වැරදිකාරියක වුවද ඇයට දඬුවමක් පැනවීමට අදහස් නොකරන බවයි ප්‍රංශ අධිකරණය ප්‍රකාශ කළේ.\nජාත්‍යන්තර මූල්‍ය අරමුදලේ මීට පෙර ප්‍රධානත්වය දැරූ ප්‍රංශ ජාතික ඩොමිනික් ස්ට්‍රවුස් ඛාන්ට සිය තනතුර අහිමි වූයේ ඇමරිකාවේදී හෝටල් සේවිකාවක් ඔහුට එරෙහිව ලිංගික අපචාර චෝදනා එල්ල කිරීම හේතුවෙන්.",
       "URL": "https://www.hirunews.lk/business/150136/imf-ප්‍රධානියා-වැරදිකාරියක්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=173"
}