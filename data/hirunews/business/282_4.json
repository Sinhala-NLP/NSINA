{
       "Source": "hirunews",
       "Timestamp": "Saturday, 24 August 2013 - 8:00",
       "Headline": "ලොකුළූණු බීජ විකුණන්න එපා.",
       "News Content": "ඉදිරි කන්නය සඳහා වෙන් කර ඇති ලොකු ළූණු බීජ අලෙවි නොකර වගාව සඳහා වෙන් කර තබා ගන්නා ලෙස කෘෂිකර්ම අමාත්‍යාංශය ගොවීන්ගෙන් ඉල්ලීමක් කරනවා. ඉන්දියාවේ ලොකුළූණු බීජ නිෂ්පාදනය පහත වැටීම නිසා ලොකු ළුෑණු බීජ ලබා ගැනීමට දුෂ්කරතා මතුවීම ඊට හේතුවයි. මෙවර යල කන්නයේ දී විශාල ලොකු ළූණු අස්වැන්නක් ලැබීමත් සමග ලාභය ගැන පමණක් සිතා ඉදිරි කන්නය සදහා වෙන් කළ බීජ අලෙවි කිරීමට ගොවීන් පෙළඹී සිටිනවා. කෙසේ වෙතත්, දේශීය ලොකුළුෑණු බීජ නිෂ්පාදනය ද ඉහළ නැංවීමට කටයුතු කර ඇති බවයි කෘෂිකර්ම අමාත්‍යාංශය සදහන් කළේ.",
       "URL": "https://www.hirunews.lk/business/65711/ලොකුළූණු-බීජ-විකුණන්න-එපා",
       "Category": "Business",
       "Parent URL": "https://www.hirunews.lk/business/all-news.php?pageID=282"
}