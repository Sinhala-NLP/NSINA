{
       "Source": "hirunews",
       "Timestamp": "Wednesday, 27 December 2017 - 17:08",
       "Headline": "ප්‍රංශයෙන් යුරෝ මිලියන 13.9 ක සහනදායී ණයක්",
       "News Content": "ප්‍රංශයෙන් යුරෝ මිලියන 13.9 ක සහනදායී ණය මුදලක් ශ්‍රී ලංකාවට ලබාදීමට එකගතාව පළකර තිබෙනවා.\nශ්‍රී ලංකා ප්‍රංශ සංවර්ධන සහයෝගීතාව සංකේතවත් කරමින් මෙරට කුඩා ප්‍රමාණයේ කිරි සැකසීමේ මධ්‍යස්ථාන 6 ක් සංවර්ධනය කිරීමේ ව්‍යාපෘතිය ක්‍රියාත්මක කිරීම සඳහායි මෙම ණය මුදල හිමිවන්නේ.\nයෝජිත ව්‍යාපෘතිය මගින් දිනකට පැස්ටරීකරණය සහ ජීවානුහරණය කරන ලද කිරි ලීටර් 4500 ක් පමණ නිශ්පාදනය කළ හැකිවන පරිදි තෝරා ගත් කිරි නිශ්පාදන සැකසීමේ සමුපකාර සමිති සහ සංවිධාන 6 ක නවීණ උපකරණ ස්ථාපිත කිරීමට අපේක්ෂිතයි.\nඅදාළ ක්‍රියාවලිය පරිගණක ආශ්‍රයෙන් නිරීක්ෂණයට ද හැකියාව ලැබෙනු ඇති.\nඅදාළ මුල්‍ය එකගතා ගිවිසුම සඳහා අද මුදල් හා ජනමාධ්‍ය අමාත්‍යංශ ලේකම් සහ ශ්‍රී ලංකාවේ ප්‍රංශ තානාපති කාර්යාලයේ නියෝජ්‍ය ප්‍රධානී විසින් අත්සන් තැබු බවයි මුදල් අමාත්‍යංශය කියාසිටියේ.",
       "URL": "https://www.hirunews.lk/business/179492/ප්‍රංශයෙන්-යුරෝ-මිලියන-13-9-ක-සහනදායී-ණයක්",
       "Category": "Business",
       "Parent URL": "https://www.hirunews.lk/business/all-news.php?pageID=138"
}