{
       "Source": "hirunews",
       "Timestamp": "Saturday, 16 November 2013 - 13:24",
       "Headline": "සැප්තැම්බරයේදී අපනයන 11% කින් ඉහළට.",
       "News Content": "මෙරට අපනයනයන් පසුගිය සැප්තැම්බරයේදී සියයට 11 කින් වර්ධනය වී තිබෙනවා. සැප්තැම්බරයේ මුළු අපනයන ආදායම ඩොලර් මිලියන 890 ක් වන අතර, ඉන් මිලියන 386ක් ඇඟලූම් අපනයනයෙන් ලැබූ ආදායමයි. ඇමෙරිකානු සහ යුරෝපීය වෙළඳපොල ප්‍රකෘතිමත් වීමත් සමඟ මෙරට ඇඟලූම් අපනයනයන් පසුගිය සැප්තැම්බර් මාසයේදී සියයට 27 කින් වර්ධනය වී තිබෙනවා. එහිදී ඇමෙරිකානු වෙළඳපොලට ඇඟලූම් අපනයනය සියයට 30 යි දශම 7 කින් වර්ධනය වී ඇති අතර, යුරෝපීය වෙළඳපොලට අපනයනයන් ඉහළ ගොස් ඇත්තේ සියයට 27 යි දශම 7 කින්.",
       "URL": "https://www.hirunews.lk/business/71498/සැප්තැම්බරයේදී-අපනයන-11-කින්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=269"
}