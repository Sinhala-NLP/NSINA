{
       "Source": "hirunews",
       "Timestamp": "Sunday, 04 August 2013 - 8:04",
       "Headline": "පිලිපීන - ශ්‍රී ලංකා ආයෝජන ඉහළට.",
       "News Content": "පිලිපීනය සහ ශ්‍රී ලංකාව අතර වෙළඳ හා ආයෝජන සබඳතා වර්ධනය කරගැනීමට පියවර ගැනෙනවා. දෙරට අතර කෘෂිකර්ම, වෙළද හා ආයෝජන, ඉදිකිරීම්, බලශක්ති, සංචාරක සහ ගුවන් සේවා සහයෝගීතාව පුළුල් කිරීමට මෙම එකඟත්වය පළවූයේ විදේශ කටයුතු අමාත්‍ය ජී.එල්. පීරිස් සහ පිලිපීන විදේශ ලේකම් ඇල්බට් රොසයිරෝ අතර පැවති සාකච්ඡාවකදියි. විදේශ කටයුතු අමාත්‍යවරයාගේ ප්‍රධානත්වයෙන් යුත් ශ්‍රී ලාංකික ධූත පිරිසක් පසුගිය බ්‍රහස්පතින්දා සිට පිලිපීනයේ සංචාරයක නිරතවනවා. ඔවුන් එරට ව්‍යාපාරික ප්‍රජාව සහ රජයේ නිලධාරීන් සමග සාකච්ඡාවල නිරතවුණා. පිලිපීන වෙළඳ හා වානිජ මණ්ඩලයේ සභාපතිවරයා සඳහන් කළේ ශ්‍රී ලංකාව සමග ඒකාබද්ධ ව්‍යාපාරික කටයුතු සඳහා පිලිපීන ආයෝජකයන් උනන්දුවක් දක්වන බවයි.  එමෙන්ම පිලිපීන නිෂ්පාදන ශ්‍රී ලංකාවේ ප්‍රචලිත කිරිමට අපේක්ෂා කරන බවද ඔහු සඳහන් කළා. ශ්‍රී ලංකාව සහ පිලිපීනය අතර පසුගිය වසරේ වෙළද පිරිවැටුම ඩොලර් මිලියන 27 කට ආසන්නයි.",
       "URL": "https://www.hirunews.lk/business/64377/පිලිපීන-ශ්‍රී-ලංකා-ආයෝජන-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=285"
}