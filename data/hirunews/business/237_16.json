{
       "Source": "hirunews",
       "Timestamp": "Tuesday, 09 June 2015 - 13:50",
       "Headline": "මන්නාරම් බොක්කේ තෙල් සහ වායු ගවේෂණය ඔක්තෝම්බරයේ",
       "News Content": "මන්නාරම් බොක්කේ තෙල් සහ ස්වභාවික වායු ගවේෂණය සඳහා මේ වසරේ ඔක්තෝම්බර් මාසයේදී නැවතත් ජාත්‍යන්තර ටෙන්ඩර් කැදවීමට විදුලිබල හා බලශක්ති අමාත්‍යාංශය තීරණය කර තිබෙනවා. ලෝක වෙළදපළේ ඛනිජ තෙල් මිල පහත වැටීමත් සමඟ කෙයාන් ඉන්දියා සමාගම මන්නාරම් බොක්කේ තෙල් ගවේෂණ කටයුතුවලින් ඉවත්වීම ඊට හේතුවයි. දැනට මෙරට විදුලිබල ජනනයෙන් සියයට 70ක්ම තාප විදුලිබල ශක්තිය වන අතර, ඒ සඳහා යොදා ගැනෙන්නේ ඞීසල්, බැර තෙල්, නැප්තා සහ ගල් අඟුරුයි. මේ නිසා මන්නාරම් බොක්කේ ස්වභාවික වායු සංචිත වාණිජ ලෙස නිෂ්පාදනය කිරීම ජාතික බලශක්ති වැඩසටහනේ නව දසවස් සැලැස්මට ඇතුළත් කර තිබෙනවා.",
       "URL": "https://www.hirunews.lk/business/111048/මන්නාරම්-බොක්කේ-තෙල්-සහ-වායු-ගවේෂණය-ඔක්තෝම්බරයේ",
       "Category": "Business",
       "Parent URL": "https://www.hirunews.lk/business/all-news.php?pageID=237"
}