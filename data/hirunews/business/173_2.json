{
       "Source": "hirunews",
       "Timestamp": "Monday, 19 December 2016 - 18:58",
       "Headline": "ව්‍යවසායිකාවක් වූ ගෘහ සේවිකාවක්  ලෙස සිංගප්පූරුවට ගිය කාන්තාව",
       "News Content": "2001 වසරේදී ගෘහ සේවිකාවක් ලෙස සිංගප්පූරුවට ගිය දිරිය ශ්‍රී ලංකික කාන්තාවක් සිංගප්පූරුවේදී  ව්‍යවසායිකාවක් වූ පුවතක් සිංගප්පූරු මාධ්‍ය වාර්තා කරනවා.\nනමින් නිලුෂිකා ජයවීර වන ඇය 2001 වසරේදී විදේශ ගතවී වසර 15ක කාලයක්  එරට සේවය කර ඇති බවටයි වාර්තා වන්නේ.\n36 හැවිරිදි මැය ලංකාවේ තේ කොළ ජාත්‍යන්තරයට අලෙවි කිරීමේ ව්‍යාපාරයක් පවත්වාගෙන යන බවටයි වාර්තා වන්නේ.\nමේවන විට ඇය සමග ජාත්‍යන්තර ගැනුම්කරුවන් 500කට අධික පිරිසක් සමග ගනුදෙනු කරන බව සදහන්.\nසිංගප්පූරුවේ පැවැති TED නම් වැඩසහටනකදී ඇය සිය ජීවිත කතාව පිළිබඳව දැක්වූ අදහස් වලට එරට මාධ්‍ය ඉහළ වටිනාකමක් ලබාදී ඇති බව සදහන්.\nමෙම වැඩසටහන සදහා ලෝකයේ ප්‍රධාන පෙළේ ව්‍යාපාරිකයන් එක්ව සිටි බව විදෙස් මාධ්‍ය වල දැක්වෙනවා.\nදෙමාපියන්ගේ අභාවයෙන් පසුව තම සහෝදර සහෝදරියන් ජීවත් කරවීමට ගෘහ සේවය තෝරා ගන්නා ඇය මේවනවිට සිය සැමියා සමග එක්ව සිය ව්‍යාපාරය සාර්ථකව පවත්වාගෙන යන බව සදහන්.",
       "URL": "https://www.hirunews.lk/business/150110/ව්‍යවසායිකාවක්-වූ-ගෘහ-සේවිකාවක්-ලෙස-සිංගප්පූරුවට-ගිය-කාන්තාව",
       "Category": "Business",
       "Parent URL": "https://www.hirunews.lk/business/all-news.php?pageID=173"
}