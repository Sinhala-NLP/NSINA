{
       "Source": "hirunews",
       "Timestamp": "Tuesday, 03 January 2017 - 13:28",
       "Headline": "2016 වසරේ සංචාරකයින් සංඛ්‍යාව මිලියන 2 ඉක්මවයි",
       "News Content": "ගතවූ 2016 වසර තුළ ශ්‍රී ලංකාවට පැමිණි සංචාරකයන්ගේ සංඛ්‍යාව මිලියන 2 ඉක්මවා ඇති බව සංචාරක අමාත්‍ය ජෝන් අමරතුංග පවසනවා.\nඑමෙන්ම 2017 වසර තුළ දී මිලියන 2.5 ඉක්ම වූ සංචාරකයින් මෙරටට පැමිණෙනු ඇති බවටයි ඔහු විශ්වාසය පළ කළේ.\nකෙසේ නමුත්, 2016 වසරේ සංචාරක ආගමනය පිළිබඳ නිළ වාර්තා ඉදිරි දිනවලදී නිකුත් කෙරෙනු ඇති.\nපසුගිය වසරේ නොවැම්බරය දක්වා මිලියන 1.8 ඉක්ම වූ සංචාරකයන් ශ්‍රී ලංකාවට පැමිණි අතර,ඉන් බහුතරයක් පැමිණියේ ඉන්දියාවෙන් සහ චීනයෙන්.\nමේ වසරේදී සංචාරක කර්මාන්තයෙන් ඇමරිකානු ඩොලර් බිලියන 3.5 ඉක්ම වූ විදේශ විනිමයක් ඉපැයීමටයි අපේක්ෂා කෙරෙන්නේ.",
       "URL": "https://www.hirunews.lk/business/151193/2016-වසරේ-සංචාරකයින්-සංඛ්‍යාව-මිලියන-2-ඉක්මවයි",
       "Category": "Business",
       "Parent URL": "https://www.hirunews.lk/business/all-news.php?pageID=171"
}