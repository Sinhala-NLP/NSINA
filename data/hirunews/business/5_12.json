{
       "Source": "hirunews",
       "Timestamp": "Monday, 21 February 2022 - 13:31",
       "Headline": "ලෝක සංචාරක මාර්ගෝපදේශ දිනය අදයි",
       "News Content": "ලෝක සංචාරක මාර්ගෝපදේශ දිනය අදට යෙදී තිබෙනවා.\nඒ නිමිත්තෙන් ශ්‍රී ලංකා ජාතික සංචාරක මාර්ගෝපදේශක කතිකාචාර්යවරුන්ගේ ආයතනය විසින් කටුනායක ගුවන් තොටුපළ ඔස්සේ ශ්‍රී ලංකාවට පැමිණි විදේශීය සංචාරකයන් පිළිගැනීමේ උත්සවයක් එහි පැමිණිමේ පර්යන්තයේ ආලින්දයේදී පැවැත්වුණා.\nඑහි දී රුසියාව, ජර්මනිය, එංගලන්තය, බෙල්ජියම, සෞදි අරාබිය ඇතුළු රටවල් 10කින් පැමිණි සංචාරකයන් වෙත නිල් මානෙල් පුෂ්පයක් සහ මෙරට තේ අඩංගු මංජුසාවක් තිලිණයක් ලෙස ලබා දී තිබෙනවා.",
       "URL": "https://www.hirunews.lk/business/297617/ලෝක-සංචාරක-මාර්ගෝපදේශ-දිනය-අදයි",
       "Category": "Business",
       "Parent URL": "https://www.hirunews.lk/business/all-news.php?pageID=5"
}