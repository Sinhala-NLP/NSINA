{
       "Source": "hirunews",
       "Timestamp": "Tuesday, 18 February 2020 - 7:56",
       "Headline": "නිෂ්පාදන අංශයේ ගැණුම් කළමනාකරුවන්ගේ දර්ශකයේ පහත වැටීමක්",
       "News Content": "චීනයේ ඇති වූ නව කොරෝනා වෛරසයේ බලපෑම හේතුවෙන් මේ වසරේ ජනවාරි මාසයේ නිෂ්පාදන අංශයේ ගැනුම් කළමනාකරුවන්ගේ දර්ශකය 54.0ක් ලෙස අඩු වර්ධනයක් පෙන්නුම් කර ඇති බව ශ්‍රී ලංකා මහබැංකුව පවසනවා.\nනව ඇණවුම් සහ තොග මිලදී ගැනීම්වල මන්දගාමී වර්ධනය ඊට ප්‍රධාන හේතුවයි.\nවිශේෂයෙන් රෙදිපිළි සහ ඇඟලූම් නිෂ්පාදන අංශයන් හි ඇණවුම් සැපයීමට සැපයුම්කරුවන්ට ගත වන කාලය ඉහළ යාමට මෙන්ම අමුද්‍රව්‍ය ඉල්ලූම ඉහළ යාමට ද කොරෝනා වෛරසයේ බලපෑම හේතු වී ඇති බව සඳහන්.\nචීනයේ සිට ආනයනය කරන අමුද්‍රව්‍ය දින නියමයක් නොමැතිව ප්‍රමාද වීම ඊට උදාහරණයක් ලෙස මහබැංකුව පෙන්වා දෙනවා.",
       "URL": "https://www.hirunews.lk/business/234673/නිෂ්පාදන-අංශයේ-ගැණුම්-කළමනාකරුවන්ගේ-දර්ශකයේ-පහත-වැටීමක්",
       "Category": "Business",
       "Parent URL": "https://www.hirunews.lk/business/all-news.php?pageID=53"
}