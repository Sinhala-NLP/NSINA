{
       "Source": "hirunews",
       "Timestamp": "Monday, 01 October 2018 - 12:56",
       "Headline": "මත්ස්‍ය මිල ගණන්වල අඩුවක්",
       "News Content": "මත්ස්‍ය මිල ගණන් සීග්‍ර ලෙස පහත බැස ඇති බව ධීවර සංස්ථාව පවසනවා.\nමේ වනවිට රුපියල් 350 ට අලෙවි වූ බලයා මත්ස්‍ය කිලෝග්‍රෑමයක් රුපියල් 150 ත් 200 ත් අතර මිලක පවතින බවයි එම සංස්ථාව ප්‍රකාශ කළේ.\nඑමෙන්ම කෙළවල්ලා කිලෝග්‍රෑමයක් රුපියල් 300ක මිලක පවතින අතර, එය පසුගිය දිනවලට සාපේක්ෂව සියයට 40 ක පමණ අඩුවීමක්.\nපසුගිය දිනවල ධීවර කටයුතු සඳහා පැවති යහපත් කාලගුණ තත්ත්වය හේතුවෙන් වැඩි වශයෙන් මත්ස්‍ය අස්වනු ලැබීම මෙලෙස මිල ගණන් අඩු වීමට බලපා  තිබෙනවා.",
       "URL": "https://www.hirunews.lk/business/201138/මත්ස්‍ය-මිල-ගණන්වල-අඩුවක්",
       "Category": "Business",
       "Parent URL": "https://www.hirunews.lk/business/all-news.php?pageID=109"
}