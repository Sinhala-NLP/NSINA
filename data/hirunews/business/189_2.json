{
       "Source": "hirunews",
       "Timestamp": "Tuesday, 02 August 2016 - 15:22",
       "Headline": "ධීවර සංස්ථාව ගැන තීන්දුව අමාත්‍ය මණ්ඩලයට",
       "News Content": "පාඩු ලබන ධීවර සංස්ථාව පිළිබඳ අවසන් තීන්දුව ඇතුළත් අමාත්‍ය මණ්ඩල සංදේශය ලබන සතියේ අමාත්‍ය මණ්ඩලය වෙත ඉදිරිපත් කිරීමට තීරණය වී තිබෙනවා.\nධීවර අමාත්‍ය මහින්ද අමරවීර සදහන් කළේ ධීවර සංස්ථාව තවදුරටත් පවත්වාගෙන යාමට රජයට නොහැකි වී ඇති බවයි.\nපසුගිය ජුනි මාසය දක්වා සේවක වැටුප් ගෙවීමට රුපියල් මිලියන 700කට අධික මුදලක් භාණ්ඩාගාරයෙන් ලැබී තිබෙනවා.\nඑහෙත් ඉදිරියට ඒ සඳහා භාණ්ඩාගාරයෙන් මුදල් නොලැබෙන බව ධීවර අමාත්‍ය මහින්ද අමරවීර ප්‍රකාශ කළේ ධීවර සංස්ථාවේ පවතින අර්බුදය පිළිබදව ඊයේ පස්වරුවේ එහි කළමනාකරුවන් පිරිසක් සමඟ පැවති සාකච්ඡාවකදියි.",
       "URL": "https://www.hirunews.lk/business/139646/ධීවර-සංස්ථාව-ගැන-තීන්දුව-අමාත්‍ය-මණ්ඩලයට",
       "Category": "Business",
       "Parent URL": "https://www.hirunews.lk/business/all-news.php?pageID=189"
}