{
       "Source": "hirunews",
       "Timestamp": "Tuesday, 06 September 2016 - 7:57",
       "Headline": "ආර්ථික ප්‍රතිසංස්කරණ සඳහා ලෝක බැංකුවෙන් ඩොලර් මිලියන 100ක්",
       "News Content": "මෙරට ආර්ථික ප්‍රතිසංස්කරණ සඳහා ලෝක බැංකුව ලබාදෙන ඩොලර් මිලියන 100ක ණය ආධාරයක් සඳහා ඊයේ අත්සන් තැබුණා.\nණය මුදල ලබාදෙන්නේ ලෝක බැංකුවට අනුබද්ධ ජාත්‍යන්තර සංවර්ධන සම්මේලනයයි.\nමෙරට ව්‍යවසායකයන්ගේ හැකියාවන් සහ තරගකාරීත්වය ඉහළ නංවා ලෝක ආර්ථිකය සමඟ අන්තර්ග්‍රහණය කිරීමට ණය ව්‍යාපෘතිය ක්‍රියාත්මක වන බව ලෝක බැංකුව නිවේදනයක් නිකුත් කරමින් ප්‍රකාශ කළා.\nතරඟකාරීත්වය ඉහළ නැංවීමට සහ ඉහළ ප්‍රමිතියෙන් යුතු රැකියා අවස්ථා ඇති කරලීම සඳහා ස්ථාවර ආර්ථික වාතාවරණයක් මෙන්ම යහපාලනය, තිරසාර ප්‍රතිපත්ති මෙන්ම ප්‍රාග්ධනය සඳහා පහසු ප්‍රවේශයක් අවශ්‍ය වන බවයි එමගින් වැඩිදුරටත් සදහන් කළේ.",
       "URL": "https://www.hirunews.lk/business/142334/ආර්ථික-ප්‍රතිසංස්කරණ-සඳහා-ලෝක-බැංකුවෙන්-ඩොලර්-මිලියන-100ක්",
       "Category": "Business",
       "Parent URL": "https://www.hirunews.lk/business/all-news.php?pageID=185"
}