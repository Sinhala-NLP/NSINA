{
       "Source": "hirunews",
       "Timestamp": "Saturday, 13 August 2016 - 12:54",
       "Headline": "වැඩි මිලට භාණ්ඩ විකුණු වෙළඳුන්ට මිලියන 56ක් දඩ",
       "News Content": "රජය මගින් ප්‍රකාශයට පත් කළ උපරිම සිල්ලර මිල ඉක්මවා භාණ්ඩ විකුණූ වෙළඳුන්ට නියම කළ දඩ වලින් රුපියල් මිලියන 56ක් උපයා ගත් බව පාරිභෝගික කටයුතු අධිකාරිය සදහන් කළා.\nපසුගිය ජනවාරි මාසයේ සිට අගෝස්තු 9 වන දා දක්වා අධිකාරිය මගින් දිවයින පුරා වැටලීම් 12,000ක් සිදුකළ අතර කොළඹ නගරයේ වෙළදුන්ගෙන් එලෙස උපයා ගත් මුදල රුපියල් මිලියන 50කට ආසන්නයි.\nඊට අමතරව මහනුවර දිස්ත්‍රික්කයෙන් මිලියන 4.3 ක් සහ කුරුණෑගල දිස්ත්‍රික්කයෙන් මිලියන 3.6 ක් මෙලෙස පාරිභෝගික අධිකාරිය දඩ වශයෙන් අයකරගෙන තිබෙනවා.\nරජය මගින් අත්‍යාවශ්‍ය භාණ්ඩ 13 ක් සඳහා උපරිම සිල්ලර මිල පසුගියදා ප්‍රකාශයට පත් කරනු ලැබුවා.",
       "URL": "https://www.hirunews.lk/business/140528/වැඩි-මිලට-භාණ්ඩ-විකුණු-වෙළඳුන්ට-මිලියන-56ක්-දඩ",
       "Category": "Business",
       "Parent URL": "https://www.hirunews.lk/business/all-news.php?pageID=187"
}