{
       "Source": "hirunews",
       "Timestamp": "Friday, 22 May 2015 - 10:55",
       "Headline": "ඉන්දියාවේ සුපිරි ධනවතා එරට මිල අධිකම මෝටර් රථය මිලදී ගනී",
       "News Content": "ඉන්දියාව තුළ වාර්තා වූ මිල අධිකම මෝටර් රථය එරට ප්‍රථම ධනවතා වූ මුකේෂ් අම්බානි විසින් මිලදී ගෙන තිබෙනවා. ඔහු මෙලෙස මිලදී ගෙන ඇත්තේ BMW 760i Z මාදිලියේ අධිආරක්ෂිත මෝටර්ථයක්. එහි වටිනාකම ඉන්දීය රුපියල් කෝටි 8.5ක් බවයි වාර්තා වන්නේ. ශ්‍රී ලංකා මුදලින් ආසන්න වශයෙන් රුපියල් කෝටි 20කට ආසන්න වනවා.\nමෙම සුඛෝපභෝගී මෝටර් රථය ඉන්දීය මෝටර් රථ ලියාපදිංචි කිරීමේ දෙපාර්තමේන්තුවේ ලියාපදිංචි  කිරීම සදහා මෝටර් රථයේ මිලෙන් 20%ක ප්‍රමාණයක් බදු මුදල් ලෙස ගෙවිය යුතු වන අතර, එය ද අම්බානි විසින් ගෙවා ඇති බවයි එරට මාධ්‍ය වාර්තා කරන්නේ.\nඒ අනුව මුකේෂ් අම්බානි අදාළ රථය ලියාපදිංචි කිරීම සදහා ඉන්දීය රුපියල් කෝටි 1.6ක මුදලක් ගෙවා ඇති බවයි වාර්තා වන්නේ.\nජර්මනියේදී විශේෂයෙන් නිෂ්පාදනය කළ මෙම මෝටර් රථය ඇතුළත සහපිටත ඇති විශේෂාංග සහ අධි ආරක්ෂාවකින් සමන් විතයි.\nමුකේෂ් අම්බානි මෙලෙස මිල අධික මෝටර් රථයක් මිලදී ගැනීමට විශේෂ හේතුවක් වී තිබෙන්නේ ඔහුට මරණීය තර්ජන එල්ල වී තිබීමයි.\nBMW 760i මෝටර් රථයේ වීඩියෝවක් පහතින් නරඹන්න....\nමුකේෂ් අම්බානිගේ දියණිය වන ඉෂා අම්බානි ඇගේ Facebook ගිණුම හරහා ඔවුන් මිලදී ගත් එම මෝටර් රථයේ ඡායාරූපයක් දමා තිබෙනවා. එය පහතින් නරඹන්න...",
       "URL": "https://www.hirunews.lk/business/109948/ඉන්දියාවේ-සුපිරි-ධනවතා-එරට-මිල-අධිකම-මෝටර්-රථය-මිලදී-ගනී",
       "Category": "Business",
       "Parent URL": "https://www.hirunews.lk/business/all-news.php?pageID=240"
}