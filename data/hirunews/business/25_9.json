{
       "Source": "hirunews",
       "Timestamp": "Tuesday, 23 February 2021 - 14:51",
       "Headline": "මේ වසරේ රජයේ ආදායම් හිඟය වැඩි වන ලකුණු",
       "News Content": "මේ වසරේදී රජයේ ආදායම් රුපියල් බිලියන 150 කින් පමණ පහත වැටෙනු ඇති බව ඉක්රා ලංකා සමාගම පවසනවා.\nගෝලීය මූඩි ආයෝජන සේවාවේ අනුබද්ධ ආයතනයක් වන එමගින් සඳහන් කළේ ඒ අනුව, වසර තුල රජයට රුපියල් බිලියන 450 ක පමණ ආදායම් හිඟයක් ඇතිවිය හැකි බවයි.\n2020 වසරේ ආර්ථික දත්ත සටහන් මෙන්ම, 2021 වසරේ පුරෝකතනයන් ඉක්රා ලංකා ඊයේ ප්‍රකාශයට පත් කළ අතර, ඒ අනුව, 2020 වසරේ මෙරට ආර්ථිකය සියයට 4 ක ඍණ වර්ධනයක් සටහන් කරනු ඇතැයි අපේක්ෂිතයි.\nඑමෙන්ම, මේ වසරේදී වෙළඳ පත්‍රය සියයට 10 යි දශම 8 කින් ප්‍රසාරණය වනු ඇති බවත්, සමස්ත ණය ගෙවීම් දළ දේශීය නිෂ්පාදිතයෙන් සියයට 99 යි දශම 3 ක් වනු ඇති බවත්, ඉක්රා අනාවැකියයි.\nඑමෙන්ම, වසර අවසාන වනවිට මෙරට විදේශ සංචිතය ඩොලර් බිලියන 3 යි දශම 7 දක්වා පහත වැටෙනු ඇති බවට ද එමගින් අනතුරුව අඟවනවා.",
       "URL": "https://www.hirunews.lk/business/263438/මේ-වසරේ-රජයේ-ආදායම්-හිඟය-වැඩි-වන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=25"
}