{
       "Source": "hirunews",
       "Timestamp": "Sunday, 10 November 2013 - 19:36",
       "Headline": "අය වැය පරතරය 5 % දක්වා අඩු කිරීමේ ඉලක්කයක්.",
       "News Content": "අයවැය පරතරය ලබන වසරේ සියයට 5 කට අඩු කිරීම ආණ්ඩුවේ ඉලක්කය බව නියෝජ්‍ය මුදල් අමාත්‍ය ආචාර්ය සරත් අමුණුගම පවසනවා. මෙම තත්ත්වය ඇතිකරගැනීම සඳහා රේගු, සුරාබදු සහ ආදායම් බදු දෙපාර්තමේන්තුව විශාල මෙහෙයක් ඉටුකරන බවයි ඔහු කියා සිටියේ. කොළඹ පැවති උත්සවයකට එක්වෙමින් නියෝජ්‍ය මුදල් අමාත්‍යවරයා කියා සිටියේ ඇතැම් වකවානුවල මෙරට අයවැය පරතරය සියයට 10 ක වැනි ඉහළ අගයක් ගත් බවයි. එය වත්මන් රජය ක්‍රමාණුකුලව පහත අගයකට ගෙන ඇති බවත් මේ වසරේදී අයවැය පරතරය සියයට 5.6 ක් දක්වා අඩුකරගැනීමට හැකිවූ බවත් ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/business/71116/අය-වැය-පරතරය-5-දක්වා-අඩු-කිරීමේ-ඉලක්කයක්",
       "Category": "Business",
       "Parent URL": "https://www.hirunews.lk/business/all-news.php?pageID=270"
}