{
       "Source": "hirunews",
       "Timestamp": "Friday, 01 May 2020 - 13:18",
       "Headline": "උද්ධමනය පහළට",
       "News Content": "මෙරට වාර්ෂික උද්ධමනය පසුගිය මාර්තු මාසයට සාපේක්ෂව අප්‍රේල් මාසයේදී පහත වැටී ඇති බව මහබැංකුව පවසනවා.\nමාර්තු මාසයේ මෙරට වාර්ෂික උද්ධමන වේගය සියයට 5.4ක් වූ අතර, අප්‍රේල් මාසයේ එය සටහන් වන්නේ සියයට 5.2ක් ලෙසයි.\nකෙසේ නමුත්, කොළඹ පාරිභෝගික මිල දර්ශකය මාර්තු මාසයේ පැවති 136.9ක අගයක සිට අප්‍රේල් මාසයේදී 137.7 දක්වා ඉහළ ගොස් තිබෙනවා.\nඅප්‍රේල් මාසයේදී පොල්, කුළුබඩු, පොල්තෙල් සහ කරවල මිල ගණන් ඉහළ යාම මෙලෙස පාරිභෝගික මිල දර්ශකය සියයට දශම 1කින් ඉහළ යාමට හේතුවයි.\nකෙසේ නමුත්, කොවිඩ් නයින්ටීන් ව්‍යාප්තිය හමුවේ රජය මැදිහත් වී සහල්, පරිප්පු, ලොකුළුෑණු සහ ටින් මාළු වැනි ආහාර ද්‍රව්‍යවල මිල අඩු කිරීම හේතුවෙන් එය බොහෝදුරට සමනය වී තිබෙනවා.\nඑමෙන්ම, උත්සව සමයේ ඉල්ලුමත් සමඟ සාමාන්‍යයෙන් අප්‍රේල් මාසයේ ඉහළ යන ආහාර නොවන කාණ්ඩයේ මිල ගණන් කොවිඩ් 19 ව්‍යාප්තියත් සමඟ රට වසා දැමීම හේතුවෙන් අප්‍රේල් මාසයේ නොවෙනස්ව පැවතීම විශේෂත්වයක්.",
       "URL": "https://www.hirunews.lk/business/239839/උද්ධමනය-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=47"
}