{
       "Source": "hirunews",
       "Timestamp": "Friday, 02 October 2015 - 14:01",
       "Headline": "තරඟකාරි ආර්ථිකයන් අතර ශ්‍රී ලංකාවේ තැන ඉහළට",
       "News Content": "ලොව තරඟකාරි ආර්ථිකයන් සඳහා වන දර්ශකයේ ඉදිරියට පැමිණීමට ශ්‍රී ලංකාව සමත්වී සිටිනවා. 2015 - 2016 සඳහා නිකුත් කර ඇති ලෝක තරඟකාරිත්ව වාර්තාව මගින් සැලකිල්ලට ගෙන ඇති රටවල් 140 ක් අතුරෙන් ශ්‍රී ලංකාවට හිමිව ඇත්තේ 68 වන ස්ථානයයි. ඊට පෙර ශ්‍රී ලංකාව එම දර්ශකයේ 73 වන ස්ථානයේ පසුවුණා. දකුණු ආසියාතික රටවල් අතුරෙන් ඉන්දියාවට එහි 55 වන ස්ථානය හිමිව ඇති අතර ශ්‍රී ලංකාවට හිමිව ඇත්තේ දෙවන ස්ථානයයි. තරඟකාරි ආර්ථිකයන් අතුරෙන් ප්‍රථම ස්ථානය ස්විට්සර්ලන්තයටත් දෙවන ස්ථානය සිංගප්පූරුවටත් හිමිව තිබෙනවා.",
       "URL": "https://www.hirunews.lk/business/117687/තරඟකාරි-ආර්ථිකයන්-අතර-ශ්‍රී-ලංකාවේ-තැන-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=222"
}