{
       "Source": "hirunews",
       "Timestamp": "Sunday, 24 May 2015 - 19:10",
       "Headline": "ආරක්ෂිත හිස් වැසුම් ප්‍රමිතිය ගැසට් පත්‍රයකින්",
       "News Content": "ආරක්ෂිත හිස් වැසුම් වෙළදපළේ විකිණීම සහ ප්‍රදර්ශනය කිරීම පිළිබඳ නීති රීති ඇතුළත් නව ගැසට් පත්‍රයක් නිකුත් කිරීමට පියවර ගන්නා බව පාරිභෝගික කටයුතු පිළිබද අධිකාරිය පවසනවා. පොලිස් මූලස්ථානය සහ මගී ආරක්ෂාව පිළිබඳව ජාතික සභාව කළ ඉල්ලීමකට අනුවයි මෙම ගැසට් පත්‍රය නිකුත් කෙරෙන්නේ. ශ්‍රී ලංකා ප්‍රමිති ආයතනය ආරක්ෂක හිස් වැසුම්වල ප්‍රමිතිය ප්‍රකාශයට පත් කර තිබෙනවා. එහි ආරක්ෂිතභාවය සහ එහි පිටත ආවරණය ආදී කරුණු පිළිබඳ එහි ඇතුළත්. කෙසේ වෙතත්, ශ්‍රී ලංකා ප්‍රමිති ආයතනය මේ වන විට හිස් වැසුම් සම්බන්ධයෙන් පිටු 53කින් සමන්විත පොතක් එළිදක්වා තිබෙනවා. එහි ඇතුළත් කරුණු අනුව ආරක්ෂිත හිස් වැසුම් සම්බන්ධයෙන් නව ගැසට් පත්‍රය නිකුත් කරන බවයි පාරිභෝගික කටයුතු පිළිබඳ අධිකාරිය සඳහන් කළේ.",
       "URL": "https://www.hirunews.lk/business/110099/ආරක්ෂිත-හිස්-වැසුම්-ප්‍රමිතිය-ගැසට්-පත්‍රයකින්",
       "Category": "Business",
       "Parent URL": "https://www.hirunews.lk/business/all-news.php?pageID=240"
}