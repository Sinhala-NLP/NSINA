{
       "Source": "hirunews",
       "Timestamp": "Monday, 03 June 2013 - 8:53",
       "Headline": "බාල අටපිරිකර අලෙවි කරන්නන්ට වැට.",
       "News Content": "තත්ත්වයෙන් බාල අටපිරිකර අලෙවි කරන වෙළෙදුන් සොයා වැටලීම් සිදුකරන ලෙස සමූපකාර හා අභ්‍යන්තර වෙළෙද අමාත්‍ය ජොන්ස්ටන් ප්‍රනාන්දු පාරිභෝගික අධිකාරියට උපදෙස් ලබා දී තිබෙනවා. ජනාධිපති මහින්ද රාජපක්ෂ මහතා පසුගිය දිනක මේ සම්බන්ධයෙන් සොයා බලන ලෙස අමාත්‍යවරයාට දැනුම් දීමක් සිදුකළා. ඒ අනුව ඊයේ දිනයේ සිට මෙලෙස තත්ත්වයෙන් බාල අටපිරිකර අලෙවි කරන්නන් සම්බන්ධයෙන් කටයුතු කරන බවයි අමාත්‍යවරයා ප්‍රකාශ කළේ. එසේම පාත්තරය, දැලිපිහිය, සිවුරු, බද පටිය යන භාණ්ඩ ද බාල මට්ටමේ පවතින බවට තොරතුරු ලැබී ඇති බව අමාත්‍යවරයා වැඩිදුරටත් සදහන් කළා. මෙහි පළමු අදියර වශයෙන් කොළඹ සහ මහනුවර ප්‍රදේශවල වැටලීම් ආරම්භ කර තිබෙනවා.",
       "URL": "https://www.hirunews.lk/business/60184/බාල-අටපිරිකර-අලෙවි-කරන්නන්ට-වැට",
       "Category": "Business",
       "Parent URL": "https://www.hirunews.lk/business/all-news.php?pageID=294"
}