{
       "Source": "hirunews",
       "Timestamp": "Thursday, 07 May 2015 - 19:24",
       "Headline": "සැමන් වර්ග 05 ක් අවුල්",
       "News Content": "වෙළඳපොලේ අලෙවි කිරීමට ඇති සැමන් වර්ග 5 ක් නියමිත ප්‍රමිතියට අනුකූූල නොවන බව පාරිභෝගික කටයුතු පිළිබඳ අධිකාරිය පවසනවා. නිවේදනයක් නිකුත් කරමින් එම අධිකාරිය සඳහන් කළේ සැමන් වර්ග 11 ක් පිළිබඳ සිදුකළ පරීක්ෂණයකදී මෙම කරුණු අනාවරණය වී ඇති බවයි.\nසැමන් ටින් එකක මාළු කැබලිවල අවම බර ප්‍රතිශතය විය යුත්තේ සියයට 65ක්. කෙසේ වෙතත්, ඇතැම් සැමන් වර්ගවල බර සියයට 65 කට අඩු ප්‍රතිශතයක ඇති බවට පරීක්ෂණවලදී වැඩිදුරටත් අනාවරණය වී ඇත්තේ. මෙය පාරිභෝගිකයින් නොමඟ යැවීමක් බවයි පාරිභෝගික කටයුතු පිළිබඳ අධිකාරිය ප්‍රකාශ කළේ. ඒ අනුව වෙළඳපොලෙන් සැමන් වර්ග මිලදී ගැනීමේදී සැලකිලිමත් වන ලෙස එම අධිකාරිය පාරිභෝගිකයින්ගෙන් ඉල්ලා සිටිනවා.",
       "URL": "https://www.hirunews.lk/business/109031/සැමන්-වර්ග-05-ක්-අවුල්",
       "Category": "Business",
       "Parent URL": "https://www.hirunews.lk/business/all-news.php?pageID=242"
}