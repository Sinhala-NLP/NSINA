{
       "Source": "hirunews",
       "Timestamp": "Thursday, 19 March 2015 - 14:56",
       "Headline": "උද්ධමනය පහළට",
       "News Content": "පසුගිය පෙබරවාරි මාසයේදී මෙරට උද්ධමනය කැපී පෙනෙන අන්දමින් පහත වැටී ඇති බව මහ බැංකුව පවසනවා. ජනවාරි මාසයේ ඉදිරිපත් කෙරුණු අතුරු අයවැයෙන් ලබාදුන් සහන ඊට හේතුවී ඇති බවයි මහ බැංකුව සඳහන් කළේ. ඉන්ධන ඇතුලූ දේශීය පාරිභෝගික භාණ්ඩ හා සේවාවන්හි මිල පෙබරවාරි මාසය තුළ පහළ මට්ටමක පැවතුණා. මේ අනුව 2015 වසරේ පළමු අර්ධය තුළම මෙරට උද්ධමනය පහළ මට්ටමක පවතිනු ඇති බවයි මහ බැංකුව ප්‍රකාශ කළේ. මෙරටට විදේශ විනිමය ගලා ඒමද ඉහළ මට්ටමක පවතින බව මහ බැංකු ඇගයීම් වාර්තාවේ සඳහන්. සංචාරක ව්‍යාපාරය සහ විදේශ ශ්‍රමිකයන්ගෙන් ලැබෙන විනිමය ඒ සඳහා දායකවනු ඇති.",
       "URL": "https://www.hirunews.lk/business/105858/උද්ධමනය-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=250"
}