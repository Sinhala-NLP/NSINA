{
       "Source": "hirunews",
       "Timestamp": "Wednesday, 30 March 2016 - 20:51",
       "Headline": "ශ්‍රී ලංකා නාමය ජාත්‍යන්තරයේ රඳවන්නට - සෙලාන් බැංකුවෙන් අත හිත",
       "News Content": "අභියෝග තුළින් සිය ඉලක්ක සපුරා ගැනීමට නිරන්තරයෙන් උත්සහ ගන්නා කඳු නගින්නන් දෙපළක් වන ජයන්ති කුරු උතුම්පල සහ ජොහැන් පීරිස් දෙපළ මෙවර තරණය කරන්නට සූදානම් වන්නේ ලොව උසම කඳු ශිඛරය වන එවරස්ට් කඳු මුදුනයි.\nලබා ගත් අත්දැකීම් සහ ජයග්‍රහණ සමඟින් අභියෝග ජය ගෙන ඉහළින් ඉහළට යන සුහද හදක් ඇති දේශිය බැංකුව වන සෙලාන් බැංකුව, මුහුදු මට්ටමේ සිට මීටර් 8,848 ක් උසින් පිහිටි එවරස්ට් කන්ද තරණයේ ඉලක්කය සපුරා ගැනීම සඳහා ඔවුනට සිය අනුග්‍රාහකත්වය ලබා දීමට කටයුතු කර තිබෙනවා.\nඡායාරූපයේ දැක්වෙන්නේ සෙලාන් බැංකුවේ ප්‍රධාන කළමනාකාර - අලෙවි, ගාමික ද සිල්වා මහතා විසින් ජයන්ති කුරු උතුම්පල සහ ජොහැන් පීරිස් දෙපළට එම අනුග්‍රාහකත්වයට අදාළ චෙක් පත ලබා දෙන ආකාරයයි.\nමෙම අවස්ථාවට සෙලාන් බැංකුවේ මාධ්‍ය හා ප්‍රචාරණ කළමනාකාර, තුසිත විතාරණ මහතා ද සහභාගී වී තිබෙනවා.",
       "URL": "https://www.hirunews.lk/business/129765/ශ්‍රී-ලංකා-නාමය-ජාත්‍යන්තරයේ-රඳවන්නට-සෙලාන්-බැංකුවෙන්-අත-හිත",
       "Category": "Business",
       "Parent URL": "https://www.hirunews.lk/business/all-news.php?pageID=202"
}