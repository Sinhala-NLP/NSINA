{
       "Source": "hirunews",
       "Timestamp": "Thursday, 16 May 2013 - 19:44",
       "Headline": "විදෙස් කිරිපිටිවල තත්ත්වය සොයයි.",
       "News Content": "මෙරට වෙළඳපොලේ අලෙවි වන ආනයනික කිරිපිටිවල මිනිස් පරිභෝජනයට නුසුදුසු ඞී.සී.ඞී. නැමැති රසායනික ද්‍රව්‍ය තිබේ දැයි නැවත පරීක්ෂාවක් සිදුකිරීමට සමූපකාර හා අභ්‍යන්තර වෙළඳ අමාත්‍යාංශය පියවර ගෙන තිබෙනවා. මේ අනුව එවැනි කිරිපිටි සාම්පල් කිහිපයක් අද (16) දිනයේ වෙළඳපොලෙන් ලබාගත් බවයි පාරිභෝගික සේවා අධිකාරිය ප්‍රකාශ කළේ. ආනයනික කිරිපිටිවල සාම්පල් පරීක්ෂා කර වාර්තාවක් ලබාදෙන ලෙසට සෞඛ්‍ය අමාත්‍යාංශයේ ආහාර සුරක්ෂිතතා කමිටුව එම අධිකාරියෙන් මීට පෙර ඉල්ලීමක් කර තිබුණා. වෙළඳපොලෙන් හදිස්සියේ ලබාගත් මෙම සාම්පල් ඉදිරියේදී රටවල් 03 ක පර්යේෂනාගාර වෙත යොමුකර වාර්තාවක් ලබා ගැනීමට නියමිත බවයි පාරිභෝගික සේවා අධිකාරිය කියා සිටියේ.",
       "URL": "https://www.hirunews.lk/business/59091/විදෙස්-කිරිපිටිවල-තත්ත්වය-සොයයි",
       "Category": "Business",
       "Parent URL": "https://www.hirunews.lk/business/all-news.php?pageID=296"
}