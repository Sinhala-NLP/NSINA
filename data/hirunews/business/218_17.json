{
       "Source": "hirunews",
       "Timestamp": "Tuesday, 27 October 2015 - 8:12",
       "Headline": "බිත්තර වී ලබාදීමේ නව වැඩපිළිවෙලක්",
       "News Content": "ගොවීන් සඳහා උසස් ප්‍රමිතියකින් යුත් බිත්තර වී ලබාදීමේ නව වැඩපිළිවෙලක් දියත් කර  ඇති බව වයඹ පළාත් කෘෂිකර්ම දෙපාර්තමේන්තුව පවසනවා. එම දෙපාර්තමේන්තුවේ බීජ නිෂ්පාදන සහ ගොවිපළ සම්බන්ධ අධ්‍යක්ෂ ඩබ්ලිව්.ඒ. සීලරත්න සඳහන් කළේ ගොවිජන සේවා මධ්‍යස්ථාන හරහා අදාළ බිත්තර වී ලබාගත හැකි බවයි. බිත්තර වී බුසල් එකක් රුපියල් 1350ත්, 1550ත් අතර මිලකට අලෙවි කෙරෙන බවත්, එය වෙළදපළේ ඇති බිත්තර වී මිලට සාපේක්ෂව ගොවීන්ට ඉතා වාසිදායක බවත් ඔහු වැඩිදුරටත් සදහන් කළා.",
       "URL": "https://www.hirunews.lk/business/119144/බිත්තර-වී-ලබාදීමේ-නව-වැඩපිළිවෙලක්",
       "Category": "Business",
       "Parent URL": "https://www.hirunews.lk/business/all-news.php?pageID=218"
}