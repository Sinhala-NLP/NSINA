{
       "Source": "hirunews",
       "Timestamp": "Saturday, 03 June 2017 - 13:32",
       "Headline": "නළ මාර්ගයෙන් ගෘහස්ත ගෑස් බෙදා හැරීමේ සූදානමක්",
       "News Content": "නළ මාර්ගයෙන් ගෘහස්ත ගෑස් බෙදා හැරීමේ ව්‍යාපෘතියක් මෙරට ක්‍රියාත්මක කිරීමට ඉන්දියාවේ පෙට්ට්‍රොනෙට් සමාගම ඉදිරිපත් වී සිටිනවා.\nඑමගින් සිලින්ඩර් භාවිතයකින් තොරව ගෘහස්ත එල්.පී. ගෑස් භාවිතයට ඉඩ සැලසෙන බවයි එම සමාගමේ නියෝජ්‍ය කළමනාකරු මනික් ජාම්බ් කියා සිටියේ.\nඔහු ඇතුළු ඉන්දීය වෙළද හා කර්මාන්ත සම්මේලනයේ නියෝජිතයින් පිරිසක් මෙරට කර්මාන්ත සහ වාණිජ කටයුතු අමාත්‍යාංශයේ සාකච්ඡාවකට ද සහභාගි වුණා.\nඉන් අනතුරුව අදහස් දැක්වූ මනික් ජාම්බ් කියා සිටියේ ශ්‍රී ලංකාවේ දැන් ක්‍රියාත්මක වන ආර්ථික ප්‍රතිසංස්කරණ හේතුවෙන් මෙවැනි දැවැන්ත ව්‍යාපෘතියක් සඳහා ඉඩ සැලසී ඇති බවයි.",
       "URL": "https://www.hirunews.lk/business/162744/නළ-මාර්ගයෙන්-ගෘහස්ත-ගෑස්-බෙදා-හැරීමේ-සූදානමක්",
       "Category": "Business",
       "Parent URL": "https://www.hirunews.lk/business/all-news.php?pageID=155"
}