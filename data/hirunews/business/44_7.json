{
       "Source": "hirunews",
       "Timestamp": "Sunday, 21 June 2020 - 20:14",
       "Headline": "ඉන්දියාවේ තෙල් මිල ඉහළට",
       "News Content": "ඉන්දියාව අද නැවතත් පෙට්‍රල් සහ ඞීසල් මිල ඉහළ නංවා තිබෙනවා.\nඉන්දියාවේ ඉන්ධන මිල ලෝක වෙළඳපොළේ මිලට සාපේක්ෂව දෛනිකව සංශෝධනය කෙරෙන අතර එම ක්‍රියාවලිය සති 12ක කාලයක් අත්හිටුවා තිබුණා. එහෙත් එය යළි ආරම්භ කළ පසු අඛණ්ඩ 15 වන දිනටයි අද තෙල් මිල ඉහළ නංවා ඇත්තේ.\nඒ අනුව නවදිල්ලියේ පෙට්‍රල් ලීටරයක මිල රුපියල් 79යි ශත 23ක් දක්වා ඉහළ ගොස් ඇති අතර, ඞීසල් ලීරයක මිල රුපියල් 78යි ශත 27 දක්වා ඉහළ නංවා ඇත්තේ වසර දෙකකින් ඉහළම අගය ලෙසයි.\nලෝක වෙළඳපොළේ බොරතෙල් මිල මේ වන විට මාස 3කින් ඉහළම අගයට පත්ව ඇත්තේ කොවිඞ් නයින්ටීන් ගෝලීය වසංගතයේ බලපෑම හේතුවෙන්.",
       "URL": "https://www.hirunews.lk/business/243625/ඉන්දියාවේ-තෙල්-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=44"
}