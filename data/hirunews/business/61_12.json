{
       "Source": "hirunews",
       "Timestamp": "Saturday, 07 December 2019 - 13:08",
       "Headline": "නිළ විදේශ සංචිතය පහතට",
       "News Content": "මෙරට නිල විදේශ සංචිතය නොවැම්බර් මාසය අවසානයේ ඇමරිකානු ඩොලර් බිලියන 7 යි දශම 5 ක් ලෙස සටහන් වී තිබෙනවා.\nඑය ඔක්තෝම්බරයේ පැවති ඩොලර් බිලියන 7 යි දශම 8 හා සසඳන විට පහත වැටීමක් ලෙස සැලකිය හැකියි.\nනොවැම්බරය අවසානයේ මෙරට විදේශ මුදල් සංචිතය ඩොලර් මිලියන 6530 යි දශම 3 ක් වූ අතර, ජාත්‍යන්තර මූල්‍ය අරමුදලේ සංචිතය ඩොලර් මිලියන 65 යි දශම 7ක් ලෙස පැවතුණා.\nඊට අමතරව, විශේෂ ගැණුම් ඩොලර් මිලියන 7 යි දශම 4 ක් සහ රන් සංචිතය ඩොලර් මිලියන 916 යි දශම 5 ක් මෙන්ම, අනෙකුත් සංචිත ඩොලර් මිලියනයක් ලෙස නොවැම්බරය අවසානයේ පැවති බවයි මහබැංකුව සඳහන් කළේ.\nමෙරට දළ විදේශ සංචිතය සමන්විත වන්නේ මෙම සියලූ සංචිතවල එකතුවක් ලෙසින්.",
       "URL": "https://www.hirunews.lk/business/229748/නිළ-විදේශ-සංචිතය-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=61"
}