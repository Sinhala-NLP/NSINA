{
       "Source": "hirunews",
       "Timestamp": "Tuesday, 26 February 2013 - 8:01",
       "Headline": "යාපනයට යළිත් කාර්මික ජනපදයක්.",
       "News Content": "යාපනයේ කාර්මික ජනපදයේ ඉදිකිරීම් කටයුතු නැවත ආරම්භ වී තිබෙනවා. ඉන්දියාවේ මූල්‍ය සහායෙන් ඉදිකෙරෙන මෙම කාර්මික ජනපදය සදහා මුල්ගල් තැබීම පසුගිය ඉරිදා සිදුකෙරුණා. අච්චුවේලි ඉදිකෙරෙන මෙම කාර්මික ජනපදය සඳහා ඉන්දියාව විසින් රුපියල් මිලියන 200ක ප්‍රදානයක් ලබාදෙනවා. ව්‍යාපෘතිය යටතේ කාර්මික ජනපදයේ පිවිසුම් මාර්ග, අභ්‍යන්තර මාර්ග, ජල සැපයුම සහ අපද්‍රව්‍ය ප්‍රතිචක්‍රීකරණ කටයුතු සකස් කෙරෙනු ඇති. කාර්මික ජනපදයේ ඇගලූම්, ප්ලාස්ටික් සහ සම් භාණ්ඩ, ආහාර සැකසුම් මෙන්ම කෘෂි නිෂ්පාදන සඳහා ද අවස්ථාව සැලසෙනවා. මෙහි 3000කට රැකියා අවස්ථා සැලසෙන කර්මාන්ත 16ක් ක්‍රියාත්මක කෙරෙන බවයි ශ්‍රී ලංකාවේ ඉන්දීය මහකොමසාරිස් අශෝක් කේ. කාන්තා ප්‍රකාශ කළා.",
       "URL": "https://www.hirunews.lk/business/54128/යාපනයට-යළිත්-කාර්මික-ජනපදයක්",
       "Category": "Business",
       "Parent URL": "https://www.hirunews.lk/business/all-news.php?pageID=308"
}