{
       "Source": "hirunews",
       "Timestamp": "Friday, 13 September 2013 - 19:11",
       "Headline": "ආර්ථික වර්ධනය ඉහළට.",
       "News Content": "මෙරට ආර්ථිකය වසරේ දෙවන කාර්තුව තුළ සියයට 6.8කින් වර්ධනය වී තිබෙනවා. පළමු කාර්තුවේ වාර්තා වූයේ සියයට 6ක වර්ධනයක්. ජන ලේඛන හා සංඛ්‍යාලේඛන දෙපාර්තමේන්තුවේ දත්තවලට අනුව දෙවන කාර්තුවේදී කර්මාන්ත අංශය සියයට 10.1කින් වර්ධනය වී ඇති අතර සේවා අංශයේ වර්ධනය සියයට 6.6ක්. වසරේ දෙවන කාර්තුවේදී කෘෂිකාර්මික ක්ෂේත්‍රයේ අවගමනයක් දක්නට ලැබෙන අතර, පොල් කර්මාන්තය සියයට 25.4කින් පහත වැටීම විශේෂත්වයක්. ඇඟලූම් නිෂ්පාදනය සියයට 6.2කින් ද පතල් කර්මාන්තය සියයට 12.6කින් ද එම කාලය තුළ වර්ධනය වුණා. සේවා අංශය යටතේ හෝටල් සහ අවන්හල් ක්ෂේත්‍රයේ සියයට 21.1ක වර්ධනයක් වාර්තා වී තිබෙනවා.",
       "URL": "https://www.hirunews.lk/business/67147/ආර්ථික-වර්ධනය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=279"
}