{
       "Source": "hirunews",
       "Timestamp": "Saturday, 18 March 2017 - 19:35",
       "Headline": "පෙබරවාරියේ ආර්ථික ක්‍රියාකාරකම් අඩුවේගයකින්",
       "News Content": "පෙබරවාරි මාසයේදී සේවා අංශයෙහි ආර්ථික ක්‍රියාකාරකම් අඩු වේගයකින් වර්ධනය වී තිබෙනවා.\nව්‍යාපාර ක්‍රියාකාරකම් පිළිබඳ උප දර්ශකය සහ නිම කිරීමට ඇති කාර්ය පිළිබඳ උප දර්ශකය අඩුවීම හේතුවෙන් අදාළ පහත වැටීම සිදුව ඇති බව මහබැංකුව ප්‍රකාශ කළා.\nඒ අනුව ජනවාරි මාසයේදී 57.5 ක් ලෙස දැක්වුණු සේවා අංශයෙහි ගැණුම් කළමනාකරුවන්ගේ දර්ශකයද පෙබරවාරි මාසයේදී 57.3 ක් ලෙස සටහන් වුණා.\nමෙම දර්ශක සකස් කිරීමේදී සේවා නියුක්තිය, ව්‍යාපාර ක්‍රියාකාරකම්, නිම කිරීමට නියමිත කාර්යයන් මෙන්ම අපේක්ෂිත ඉදිරි ව්‍යාපාර ක්‍රියාකාරකම්ද සැලකිල්ලට ගනු ලබනවා.",
       "URL": "https://www.hirunews.lk/business/157184/පෙබරවාරියේ-ආර්ථික-ක්‍රියාකාරකම්-අඩුවේගයකින්",
       "Category": "Business",
       "Parent URL": "https://www.hirunews.lk/business/all-news.php?pageID=163"
}