{
       "Source": "hirunews",
       "Timestamp": "Monday, 26 August 2019 - 14:08",
       "Headline": "ආසියාකරයේ විනිමය අගය පහත වැටේ",
       "News Content": "ඇමරිකාව සහ චීනය අතර වෙළඳ  යුද්ධය මෙන්ම, ගෝලීය ආර්ථික අර්බුදයක පෙර නිමිති හේතුවෙන් ආසියාකරයේ විනිමය ඩොලරයට එරෙහිව කැපී පෙනෙන ලෙස පහත වැටීමක් අද දක්නට ලැබුණා.\nඉන්දීය රුපියල අද දිනයේ වසරේ අවම අගය සලකුණු කළ අතර, එය ඩොලරයට එරෙහිව රුපියල් 72 යි ශත 25 ක් ලෙස සටහන් වුණා.\nචීනයේ යුවාන් විනිමය ඩොලරයට එරෙහිව 7 යි දශම 1 යි 4 ක් ලෙස සටහන් වූ අතර, ඒ 2008 වසරෙන් පසු වාර්තා වූ අවම අගයයි.\nශ්‍රී ලංකා රුපියල ද අද තවදුරටත් පහත වැටුණු අතර, මහබැංකුව නිකුත් කළ විනිමය අනුපාතික වලට අනුව ඇමරිකානු ඩොලරයක විකුණුම් මිල සටහන් වූයේ රුපියල් 181 යි ශත 47 ක් ලෙසයි.",
       "URL": "https://www.hirunews.lk/business/223001/ආසියාකරයේ-විනිමය-අගය-පහත-වැටේ",
       "Category": "Business",
       "Parent URL": "https://www.hirunews.lk/business/all-news.php?pageID=73"
}