{
       "Source": "hirunews",
       "Timestamp": "Wednesday, 06 January 2016 - 19:57",
       "Headline": "අයවැයට පෙර ණයවර ලිපි නිකුත් කළ වාහන වලින් ප්‍රමාද ගාස්තු අය කිරීම නවතී",
       "News Content": "අයවැයට පෙර වාහන ආනයනය සදහා ණයවර ලිපි නිකුත් කළ පුද්ගලයන්ගෙන් වරාය මෙහෙයුම්වලදී ප්‍රමාද ගාස්තු අය නොකරන ලෙස ජනාධිපතිවරයා උපදෙස් ලබාදී තිබෙනවා.\nකොළඹ අද (06) පැවති ශ්‍රී ලංකා නිදහස් පක්ෂ මාධ්‍ය හමුවේදී මේ බව අනාවරණ කළේ අමාත්‍ය එස්.බී දිසානායකයි.\nආනයනික වාහන වරායේ ගොඩබෑමෙන් පසු ඒවා නිශ්චිත කාලයක් තුළ නිදහස් කර ගත නොගතහොත් ප්‍රමාද ගාස්තුවක් අය කෙරෙනවා.\nඅයවැයට පෙර ණයවර ලිපි නිකුත් කළ වාහන වලට මීට පෙර පැවති බදු අදාළ වූ අතර, එම තත්ත්වය සැලකිල්ලට ගෙනයි ජනාධිපතිවරයා මෙම තීරණය ගෙන ඇත්තේ.",
       "URL": "https://www.hirunews.lk/business/123504/අයවැයට-පෙර-ණයවර-ලිපි-නිකුත්-කළ-වාහන-වලින්-ප්‍රමාද-ගාස්තු-අය-කිරීම-නවතී",
       "Category": "Business",
       "Parent URL": "https://www.hirunews.lk/business/all-news.php?pageID=211"
}