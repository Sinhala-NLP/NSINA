{
       "Source": "hirunews",
       "Timestamp": "Sunday, 23 October 2016 - 7:52",
       "Headline": "2017දී බොරතෙල් බැරලයක මිල  ඩොලර් 55 සීමාවේ",
       "News Content": "2017 වසරේදී ලෝක වෙළඳපොලේ බොරතෙල් බැරලයක මිල ඇමරිකානු ඩොලර් 55 සීමාවේ පවතිනු ඇති බවට ලෝක බැංකුව අනාවැකියක් පළ කළා.\nමීට පෙර ලබන වසර සඳහා  එමඟින් අනුමාන කර තිබුණේ බැරලයකට ඩොලර් 53 ක මිලක්.\nඔපෙක් සංවිධානයේ සාමාජික රටවල් තෙල් නිෂ්පාදනය කපා හැරීමට සූදානම් වීමත් සමඟයි තෙල් මිල සඳහා ඉහළ ඉලක්කයක් නම් කර ඇත්තේ.\nකෙසේ නමුත් මේ වසර සඳහා තෙල් බැරලයක සාමාන්‍ය මිල ඩොලර් 43 ක සීමාවේ පවතිනු ඇති බවයි ලෝක බැංකුව ජාත්‍යන්තර වෙළඳපොල ප්‍රවණතාවන් පිළිබඳව නිකුත් කළ වාර්තාවේ දැක්වෙන්නේ.\nලෝක වෙළඳපොලේ රන් මිල ලබන වසරේදී අඩුවීමේ ප්‍රවණතාවක් පවතින බවයි ලෝක බැංකු වාර්තාව සඳහන් කළේ.\nඑමගින් රන් අවුන්සයක් සඳහා අපේක්ෂා කරන සාමාන්‍ය මිල ඩොලර් 1219 ක්.",
       "URL": "https://www.hirunews.lk/business/145849/2017දී-බොරතෙල්-බැරලයක-මිල-ඩොලර්-55-සීමාවේ",
       "Category": "Business",
       "Parent URL": "https://www.hirunews.lk/business/all-news.php?pageID=179"
}