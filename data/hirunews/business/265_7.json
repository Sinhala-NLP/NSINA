{
       "Source": "hirunews",
       "Timestamp": "Tuesday, 17 December 2013 - 8:10",
       "Headline": "තෙල් මිල යළි ඉහළට.",
       "News Content": "යුරෝපීය ආර්ථිකයේ ප්‍රකෘතිමත්වීම සහ ලිබියාවේ තෙල් අපනයනයන් නතර වීම හේතුවෙන් ලෝක වෙළදපොළේ තෙල් මිල ඉහළයාමක් දක්නට ලැබෙනවා. ඇමරිකානු වෙළදපොළේ බොරතෙල් බැරලයක මිල ඊයේ (16) දිනයේ දී ඩොලර් 97 දක්වා ඉහළ ගිය අතර බ්‍රිතාන්‍ය වෙළදපොළේ බොරතෙල් බැරලයක මිල සටහන් වූයේ ඩොලර් 110ක් ලෙසයි. යුරෝපීය කලාපයේ ආර්ථිකය ප්‍රකෘතිමත්වීමක් දැන් දක්නට ලැබෙන්නේ මාස 3කට පසු ප්‍රථම වතාවටයි. පසුගිය සති අන්තයේ යළි ආරම්භ කිරීමට නියමිතව තිබූ ලිබියානු අපනයනයන් අපේක්ෂිත පරිදි ඇරඹුණේ නැහැ. ලෝක වෙළදපොළේ තෙල් මිල ඉහළ යාමට ප්‍රධාන වශයෙන් බලපා ඇත්තේ එම හේතූන් දෙකයි.",
       "URL": "https://www.hirunews.lk/business/73562/තෙල්-මිල-යළි-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=265"
}