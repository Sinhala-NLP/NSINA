{
       "Source": "hirunews",
       "Timestamp": "Friday, 06 December 2019 - 13:00",
       "Headline": "සංචාරයින්ගේ පැමිණීමේ අඩුවක්",
       "News Content": "දිවයිනට පැමිණි සංචාරකයන්ගේ සංඛ්‍යාව පසුගිය නොවැම්බරයේදී පෙර වසරට සාපේක්ෂව සියයට 9.5කින් පහත වැටී තිබෙනවා.\nනොවැම්බරයේ දිවයිනට පැමිණි සංචාරකයන්ගේ සංඛ්‍යාව දෙලක්ෂ 44,239ක්. පාස්කු ඉරිදා ප්‍රහාරයෙන් පසු පසුගිය මැයි මාසයේ සංචාරක ආගමනය සියයට 70කින් පමණ පහත වැටුණා.\nඑහෙත් මේ වන විට සංචාරකයන්ගේ පැමිණීම ප්‍රකෘතිමත් වෙමින් පවතින බවයි සංචාරක ප්‍රවර්ධන අධිකාරිය සඳහන් කළේ.\nනොවැම්බර් මාසය අවසන් වන විට සංචාරකයන් මිලියන 1.67ක් දිවයිනට පැමිණ ඇති අතර එය පෙර වසරට සාපේක්ෂව සියයට 19.6ක පහත වැටීමක් ලෙස සැලකිය හැකියි.\nමේ වසරේදී සංචාරකයන් මිලියන 2.5ක් දිවයිනට ආකර්ශනය කර ගැනීමට සැලසුම් කර තිබුණ ද එම ඉලක්කය මේ වන විට මිලියන 1.9 දක්වා පහත හෙළා තිබෙනවා.",
       "URL": "https://www.hirunews.lk/business/229676/සංචාරයින්ගේ-පැමිණීමේ-අඩුවක්",
       "Category": "Business",
       "Parent URL": "https://www.hirunews.lk/business/all-news.php?pageID=61"
}