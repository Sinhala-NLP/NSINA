{
       "Source": "hirunews",
       "Timestamp": "Monday, 11 February 2019 - 7:23",
       "Headline": "මැයි 1 වනදා සිට  බඩඉරිඟු වගාව ආරම්භ කිරීමේ තීරණයක්",
       "News Content": "මෙවර යල කන්නයේදී එනම් මැයි මස පළමුවැනිදා සිට සති දෙකක් තුළ බඩ ඉරිඟු වගා කර අවසන් කිරීමට කෘෂිකර්ම දෙපාර්තමේන්තුව තීරණය කර තිබෙනවා.\nසේනා දළඹු උවදුර පැතිරීම පාලනය කිරීම සඳහා ගත යුතු පියවර සම්බන්ධයෙන් ඊයේ පැවති ප්‍රගති සමාලෝචන කමිටු රැස්වීමේදී මෙම තීරණය ගත් බවයි කෘෂිකර්ම දෙපාර්තමේන්තුවේ ව්‍යාප්ති හා පුහුණු මධ්‍යස්ථානයේ අධ්‍යක්ෂ ආචාර්ය කේ.බී. ගුණරත්න ප්‍රකාශ කළේ.\nඑහිදී තවදුරටත් අදහස් දැක්වූ කෘෂිකර්ම දෙපාර්තමේන්තුවේ ව්‍යාප්ති හා පුහුණු මධ්‍යස්ථානයේ අධ්‍යක්ෂ ආචාර්ය කේ.බී. ගුණරත්න කියා සිටියේ බඩඉරිඟු වගා කිරීමේදී පේළි අතර අඩි 4 ක පරතරයක් තබාගත යුතු බවට නිර්දේශ කිරීමට කටයුතු කරන බවයි.",
       "URL": "https://www.hirunews.lk/business/210145/මැයි-1-වනදා-සිට-බඩඉරිඟු-වගාව-ආරම්භ-කිරීමේ-තීරණයක්",
       "Category": "Business",
       "Parent URL": "https://www.hirunews.lk/business/all-news.php?pageID=95"
}