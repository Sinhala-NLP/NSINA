{
       "Source": "hirunews",
       "Timestamp": "Tuesday, 19 March 2013 - 13:15",
       "Headline": "ලෝක වෙළදපොළේ රන් මිල ස්ථාවරයි.",
       "News Content": "ලෝක වෙළඳපොළේ රත්‍රං මිල තවදුරටත් ස්ථාවර මට්ටමක පවතින බව වෙළදපොළ වාර්තා සදහන් කළා. පසුගිය මාසයේ දී ලෝක වෙළදපොළේ රත්‍රං අවුන්සයක මිල ඇමරිකානු ඩොලර් 1600 දක්වා පහත වැටුණු අතර එය මාස 6කින් වාර්තා වූ අවම මිලයි. අස්ථාවර ආර්ථික වාතාවරණයන් තුළ සුරක්ෂිත ආයෝජනයක් ලෙස සැලකෙන රත්‍රංවල මිල ගණන් පහත වැටීමට හේතු වී ඇත්තේ ලෝක ආර්ථිකය පසුගිය කාලය තුළ ප්‍රකෘතිමත්වීම හේතුවෙන්. රත්‍රං මිල මේ වසරේ දී ඇමරිකානු ඩොලර් 1800 දක්වා ඉහළ යනු ඇතැයි මුලින් අපේක්ෂා කෙරුණා. එහෙත් දැන් එම ඉලක්කය අවුන්සයකට ඇමරිකානු ඩොලර් 1650 දක්වා පහත හෙළීමට ලොව ප්‍රධාන පෙළේ බැංකු තීරණය කර තිබෙනවා.",
       "URL": "https://www.hirunews.lk/business/55527/ලෝක-වෙළදපොළේ-රන්-මිල-ස්ථාවරයි",
       "Category": "Business",
       "Parent URL": "https://www.hirunews.lk/business/all-news.php?pageID=305"
}