{
       "Source": "hirunews",
       "Timestamp": "Tuesday, 10 December 2013 - 12:51",
       "Headline": "සංචාරක ආදායම ඉහළට.",
       "News Content": "සංචාරක ව්‍යාපාරයෙන් ශ්‍රී ලංකාව ඉපයූ ආදායම මේ වසරේ පළමු මාස 10 තුළ සියයට 26කින් වර්ධනය වී තිබෙනවා. එම කාලය තුළ ශ්‍රී ලංකාවට සංචාරක ව්‍යාපාරයෙන් ලැබුණු විදේශ විනිමය ඇමෙරිකානු ඩොලර් මිලියන 996 යි දශම 2 ක්. වසරේ මුල් මාස 10 තුළ දිවයිනට පැමිණි සංචාරකයන්ගේ සංඛ්‍යාව නවලක්ෂ හාරදහස් පහලොවක් වන අතර, එය පෙර වසරට සාපේක්ෂව සියයට 16 යි දශම 8 ක වර්ධනයක් ලෙස සැලකිය හැකියි. පසුගිය වසරේ දස ලක්ෂ පන්දහස් හයසිය පහක් සංචාරකයන් දිවයිනට පැමිණි අතර, මේ වසරේ ඉලක්කය සංචාරකයන් දොලොස් ලක්ෂයක්. එමගින් ඩොලර් බිලියන 1 යි දශම 5 ක විනිමය ආදායමක් ඉපයීමට අපේක්ෂා කෙරෙනවා.",
       "URL": "https://www.hirunews.lk/business/73130/සංචාරක-ආදායම-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=266"
}