{
       "Source": "hirunews",
       "Timestamp": "Monday, 20 May 2013 - 14:02",
       "Headline": "2030 දී විශාලම ආයෝජකයින් දෙදෙනා චීනයයි, ඉන්දියාවයි.",
       "News Content": "ඉදිරි දශක දෙක තුළ සංවර්ධනය වෙමින් පවත්නා රටවල ගෝලීය ආයෝජනයන් තුන් ගුණයකින් ඉහළ යනු ඇතැයි ලෝක බැංකුව පවසනවා. එහිදී ලෝක ආර්ථිකයේ නැගී එන රටවල් සංවර්ධිත රටවල් අභිබවා ආයෝජනවලදී ප්‍රමුඛත්වය ගනු ඇති. එමෙන්ම වසර 2030 වනවිට ලෝකයේ විශාලතම ආයෝජකයන් දෙදෙනා වන්නේ චීනය සහ ඉන්දියාව බව ලෝක බැංකුව පළ කරන තවත් අනාවැකියක්. එහිදී නව මූල්‍ය මධ්‍යස්ථානයන් බිහිවන අතර ආයෝජන සහ ප්‍රාග්ධනය ගලනයවීමේ නව ප්‍රවණතාවන් අපේක්ෂා කළ හැකි බව ලෝක බැංකුව ප්‍රකාශ කළා.  වසර 2030 දී ලෝකයේ ආයෝජනය කරන සෑම ඩොලරයකින්ම ශත 60 ක් ගලායනු ඇත්තේ සංවර්ධනය වෙමින් පවත්නා රටවලටයි. එහිදී සියලූ ආයෝජනවලින් සියයට 30 කට දායකවනු ඇත්තේ චීනයයි.",
       "URL": "https://www.hirunews.lk/business/59321/2030-දී-විශාලම-ආයෝජකයින්-දෙදෙනා-චීනයයි-ඉන්දියාවයි",
       "Category": "Business",
       "Parent URL": "https://www.hirunews.lk/business/all-news.php?pageID=296"
}