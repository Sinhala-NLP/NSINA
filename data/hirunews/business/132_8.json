{
       "Source": "hirunews",
       "Timestamp": "Sunday, 04 March 2018 - 8:20",
       "Headline": "එළවළු ගොවීන්ගෙන් චෝදනාවක්",
       "News Content": "සිය නිෂ්පාදනවලට සහතික මිලක් නොමැතිවීම හේතුවෙන් තමන් දැඩි අපහසුතාවයකට පත්ව සිටින බව එලවළු ගොවීන් චෝදනා කරනවා.\nමෙම තත්ත්වයට ප්‍රධාන වශයෙන් මුහුණ පා ඇත්තේ පහත රට හා යාපනය අර්ධද්වීපයේ එළවළු ගොවීන්.\nමේ දිනවල දඹුල්ල විශේෂ ආර්ථික මධ්‍යස්ථානයට දේශීය එළවළු විශාල වශයෙන් ලැබෙමින් පවතින අතර, නමුත් ගොවීන් චෝදනා කරන්නේ තම නිෂ්පාදනවලට සහතික මිලක් නොමැතිවීම හේතුවෙන් දැඩි ආර්ථික අපහසුතාවලට තමන්ට මුහුණපෑමට සිදුව ඇති බවයි.\nදේශීය අල ගොවියා ආරක්ෂා කරගැනීම සඳහා ආනයනික අල සඳහා පනවා තිබූ බදු ඉහළ දැමූවද එතුළින් තමන්ට සහනයක් ලැබී නොමැති බව ඔවුන් පෙන්වා දෙනවා.\nමතුව ඇති මෙම තත්ත්වය හේතුවෙන් තමන් සිය අස්වනු නෙලීමද අත්හැර දමා ඇති බවයි ඇතැම් ගොවීන් ප්‍රකාශ කළේ.",
       "URL": "https://www.hirunews.lk/business/185066/එළවළු-ගොවීන්ගෙන්-චෝදනාවක්",
       "Category": "Business",
       "Parent URL": "https://www.hirunews.lk/business/all-news.php?pageID=132"
}