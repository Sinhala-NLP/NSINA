{
       "Source": "hirunews",
       "Timestamp": "Thursday, 27 June 2013 - 8:21",
       "Headline": "ඕසෝන් හිතකාමී තේ ශ්‍රී ලංකාවේ.",
       "News Content": "ඕසෝන් හිතකාමී තේ වශයෙන් ගෞරවයක් ලැබූ එකම තේ නිෂ්පාදනය කරන රට ශ්‍රී ලංකාව බව වැවිලි කර්මාන්ත අමාත්‍යාංශය පවසනවා. ශ්‍රී ලංකාවේ තේ කර්මාන්තය පරිසර හිතකාමී ලෙස පවත්වාගෙන යෑම මීට හේතුවී ඇති බවයි වැවිලි කර්මාන්ත අමාත්‍ය මහින්ද සමරසිංහ පෙන්වා දෙන්නේ. නිවේදනයක් නිකුත් කරමින් අමාත්‍යවරයා සඳහන් කරන්නේ එක්සත් අරාබි එමිර් රාජ්‍ය වෙළඳ පොලේ ලංකා තේ ප්‍රතිශතය ඉහළ නංවාගැනීම සඳහාද මෙම ගෞරවය වැදගත් වනු ඇති බවයි. මීට අමතරව ඩුබායි, චිලී, වියට්නාම් සහ දකුණු අප්‍රිකාව යන රටවලට තේ අපනයනය ප්‍රවර්ධනය කිරීමේ වැඩපිළිවෙලක්ද මේ දිනවල සිදුකරමින් පවතින බවයි එම නිවේදනයේ වැඩිදුරටත් සඳහන් වන්නේ.",
       "URL": "https://www.hirunews.lk/business/61828/ඕසෝන්-හිතකාමී-තේ-ශ්‍රී-ලංකාවේ",
       "Category": "Business",
       "Parent URL": "https://www.hirunews.lk/business/all-news.php?pageID=290"
}