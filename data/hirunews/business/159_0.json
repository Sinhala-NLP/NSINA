{
       "Source": "hirunews",
       "Timestamp": "Friday, 05 May 2017 - 12:49",
       "Headline": "දළදා මාලිගාව, සිව් වන වරටත් ජගත් සංචාරක දර්ශකයේ පෙරමුණට",
       "News Content": "එක්සත් ජාතීන්ගේ සංවිධානයට අනුබද්ධව සිදුකෙරෙන ජාත්‍යන්තර සංචාරක ශ්‍රේණිගත කිරීම්වලදී මහනුවර - ශ්‍රී දළදා මාලිගාව, නැවත වරක් ප්‍රථම ස්ථානයට පත්ව ඇති බව  දියවඩන නිලමේ ප්‍රදීප් නිලංග දෑල පවසනවා.\nඉන්දියාවේ ටාජ් මහල ද පරදවා දළදා මාලිගාව මෙලෙස එම දර්ශකයේ ප්‍රමුඛස්ථානය හිමිකරගෙන ඇත්තේ අඛන්ඩ 4 වන වසරට බවයි හිරු ප්‍රවෘත්ති අංශයට අදහස් දක්වමින් දියවඩන නිලමේවරයා සදහන් කළේ.\nමේ අතර, දිවයිනට පැමිණි සංචාරකයින්ගේ සංඛ්‍යාව ද පසුගිය අප්‍රේල් මාසයේදී සියයට 17 යි දශම 5 කින් වර්ධනය වී තිබෙනවා.\nඅප්‍රේල් මාසයේදී ශ්‍රී ලංකාවට පැමිණි සංචාරකයින්ගේ සංඛ්‍යාව එක් ලක්ෂ 60,249 ක්.\nඑහිදී බටහිර යුරෝපයෙන් පැමිණි සංචාරකයින්ගේ සංඛ්‍යාව සියයට 40 යි දශම 9 කින් ඉහළ යාම විශේෂත්වයක්.\nවසරේ පළමු මාස හතර සැලකූ විට ශ්‍රී ලංකාවට සංචාරකයින් හත්ලක්ෂ 65,202 ක් පැමිණ ඇති අතර, එය පසුගිය වසරේ එම කාලසීමාවට සාපේක්ෂව සියයට 6 යි දශම 1 ක වර්ධනයක් ලෙස සැලකිය හැකියි.",
       "URL": "https://www.hirunews.lk/business/160653/දළදා-මාලිගාව-සිව්-වන-වරටත්-ජගත්-සංචාරක-දර්ශකයේ-පෙරමුණට",
       "Category": "Business",
       "Parent URL": "https://www.hirunews.lk/business/all-news.php?pageID=159"
}