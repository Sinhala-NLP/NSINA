{
       "Source": "hirunews",
       "Timestamp": "Sunday, 28 July 2013 - 13:28",
       "Headline": "කැලිකසල කාබනික පොහොර කිරීමේ ව්‍යාපෘතියක්.",
       "News Content": "නාගරික වශයෙන් එක්රැස් වන කැළිකසල කාබනික පොහොරවලට හැරවීමේ ව්‍යාපෘතියක් සඳහා අන්තර්ජාතික ජල කළමනාකරණ ආයතනය පරිසර අධිකාරිය සමඟ එක්වී සිටිනවා. ජල කළමනාකරණ ආයතනයේ අධ්‍යක්ෂ ජනරාල් ජෙරමි බර්ඞ් ප්‍රකාශ කළේ සංවර්ධනය වෙමින් පවත්නා අනෙකුත් රටවල මෙන්ම ඝණ අපද්‍රව්‍ය ශ්‍රී ලංකාවේ ද ජල දූෂණයට ප්‍රධාන හේතුවක් වී ඇති බවයි. එහෙත්, එම කැලිකසලවල කාබනික සංඝටක මගින් ගොවිතැන් සඳහා අවශ්‍ය සාරවත් පොහොර නිෂ්පාදනය කළ හැකියි. ව්‍යාපෘතිය සඳහා මධ්‍යම පරිසර අධිකාරිය හා එක්ව කොම්පෝස්ට් පොහොර නිෂ්පාදනය කිරීමේ මධ්‍යස්ථාන සියයක් දිවයින පුරා දැනටමත් ස්ථාපිත කර ඇති බවයි ජල කළමනාකරණ ආයතනය ප්‍රකාශ කළේ. මෙරට නාගරික කැලිකසල තෙත් කාබනික ද්‍රව්‍යවලින් සමන්විත නිසා ඒවා දහනය කොට විදුලිය නිපදවීම වාණිජමය වශයෙන් ඵලදායි නොවන බව විශේෂඥ මතයයි.",
       "URL": "https://www.hirunews.lk/business/63932/කැලිකසල-කාබනික-පොහොර-කිරීමේ-ව්‍යාපෘතියක්",
       "Category": "Business",
       "Parent URL": "https://www.hirunews.lk/business/all-news.php?pageID=286"
}