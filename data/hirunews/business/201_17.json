{
       "Source": "hirunews",
       "Timestamp": "Sunday, 03 April 2016 - 13:22",
       "Headline": "දේශීය වී සඳහා රුපියල් 60 ක මිලක්",
       "News Content": "වස විස නොමැති දේශීය වී මිලදී ගැනීමේ ජාතික වැඩසටහන අනුරාධපුරය දිස්ත්‍රික්කයෙන්  අද ආරම්භ වුනා.\nමෙවර මහ කන්නයේදී අස්වද්දනු ලැබූ දේශීය පාරම්පරික වී කිලෝග්‍රෑමයක් ගොවීන්ගෙන් ලබා ගැනෙන්නේ රුපියල් 60 ක මිලකටයි.\nඑම වැඩසටහන කෘෂිකර්ම අමාත්‍ය දුමින්ද දිසානායකගේ ප්‍රධානත්වයෙන් ආරම්භ වූයේ මොරවැව - ගෝමරන්කඩවල ප්‍රදේශයේ විහාරස්ථානයක පැවති ජාතික උත්සවයෙන් අනතුරුවයි.\nආහාර නිෂ්පාදන ජාතික වැඩසටහන යටතේ අක්කර 15,000 ක පමණ දේශීය පාරම්පරික වී මෙලෙස මිලදී ගැනීමට  කෘෂිකර්ම අමාත්‍යාංශය කටයුතු යොදා තිබෙනවා.\nඒ අනුව කහවනු , සුවදැල්, පච්චපෙරුමාල් ඇතුළු පාරම්පරික වී මිලදී ගැනීම සිදුකෙරෙනු ඇති.",
       "URL": "https://www.hirunews.lk/business/130010/දේශීය-වී-සඳහා-රුපියල්-60-ක-මිලක්",
       "Category": "Business",
       "Parent URL": "https://www.hirunews.lk/business/all-news.php?pageID=201"
}