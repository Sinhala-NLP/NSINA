{
       "Source": "hirunews",
       "Timestamp": "Thursday, 14 March 2013 - 18:57",
       "Headline": "ඉරාක ශ්‍රී ලංකා වෙළඳාම දස ගුණයකින් ඉහළට.",
       "News Content": "ඉරාකය සහ ශ්‍රී ලංකාව අතර වෙළඳ කටයුතු දස ගුණයකින් ඉහළ ගොස් ඇති බව කර්මාන්ත සහ වාණිජ කටයුතු අමාත්‍යාංශය ප්‍රකාශ කළා. ශ්‍රී ලංකාවේ තේ මිලදී ගන්නා රටවල් අතර, පස්වන ස්ථානයේ පසුවන්නේ ඉරාකයයි. ඒ අනුව, 2003 වසරේදී ඇමෙරිකානු ඩොලර් මිලියන 8 යි දශම 7 යි 2 ක් වූ දෙරට අතර ද්වීපාර්ශවික වෙළඳාම පසුගිය වසරේදී ඩොලර් මිලියන 87 යි දශම 8 යි 2 ක් දක්වා වැඩිවී තිබෙනවා. ඉදිරියේදී රබර්, කෘෂි නිෂ්පාදන සහ මුහුදු ආහාර සඳහා ද ඉරාක වෙළඳපොලේ වැඩි අවස්ථා හිමිකර ගැනීමට ශ්‍රී ලංකාව සූදානම් බව කර්මාන්ත සහ වාණිජ කටයුතු අමාත්‍යාංශය තවදුරටත් සඳහන් කළා.",
       "URL": "https://www.hirunews.lk/business/55205/ඉරාක-ශ්‍රී-ලංකා-වෙළඳාම-දස-ගුණයකින්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=306"
}