{
       "Source": "hirunews",
       "Timestamp": "Wednesday, 24 July 2019 - 12:50",
       "Headline": "නිදහස් සංචාරක වීසා බලපත්‍ර ක්‍රමවේදයට තවත් රටවල් 10 ක්",
       "News Content": "නිදහස් පදනම මත පැමිණීමේදී පිරිනමන සංචාරක වීසා බලපත්‍ර ක්‍රමවේදය සදහා චීනය සහ ඉන්දියාව ඇතුළු රටවල් 10 ක් ඇතුලත් කිරීමට අමාත්‍ය මණ්ඩලයේ අනුමැතිය හිමිවී තිබෙනවා.\nපසුගිය ජුනි මස පළවනදා සිට මෙය නියමු ව්‍යාපෘතියක් ලෙස ක්‍රියාත්මක කිරීමට සැලසුම් කර තිබූ නමුත් එය තාවකාලිකව අත්හිටුවනු ලැබුවේ පාස්කු ඉරිදා ප්‍රහාරය හේතුවෙන්.\nකෙසේ වෙතත්, මෙම නියමු ව්‍යාපෘතිය ලබන මස පළවනදා සිට ක්‍රියාත්මක කිරීමට සැලසුම් කර ඇති බව සංචාරක අමාත්‍යාංශය සදහන් කළා.\nඒ අනුව, චීනය, ඉන්දියාව, යන රටවලට අමතරව, යුරෝපා සංගමය, එක්සත් රාජධානිය, ඇමරිකා එක්සත් ජනපදය, රුසියාව, ජපානය වැනි රටවලින් පැමිණෙන සංචාරකයින් සදහා ගුවන්තොටුපලේදීම වීසා ලබා ගැනීමට හැකිවනු ඇති.",
       "URL": "https://www.hirunews.lk/business/220920/නිදහස්-සංචාරක-වීසා-බලපත්‍ර-ක්‍රමවේදයට-තවත්-රටවල්-10-ක්",
       "Category": "Business",
       "Parent URL": "https://www.hirunews.lk/business/all-news.php?pageID=76"
}