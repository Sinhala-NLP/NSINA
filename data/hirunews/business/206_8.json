{
       "Source": "hirunews",
       "Timestamp": "Sunday, 21 February 2016 - 19:06",
       "Headline": "මෙවර වී ගබඩා කරන්න කඩදාසි කම්හලත්",
       "News Content": "2015 - 2016 මහකන්නයේ වගා කරන ලද වී මිලදී ගැනීම සඳහා අතිරේක ගබඩා පහසුකම් ලබා ගැනීම පිළිබඳව වී අලෙවි මණ්ඩලයේ අවධානය යොමුව තිබෙනවා.\nඒ අනුව ඇඹිලිපිටිය කඩදාසි කර්මාන්තශාලාව මිරිජ්ජවිල කර්මාන්ත කලාපය සහ සූරියවැව මහවැලි අධිකාරියට අයත් ගොඩනැගිලි කිහිපයක් මෙලෙස වී ගබඩා කිරීම සඳහා තෝරාගෙන ඇති බව සදහන්.\nයල කන්නයේ වගා කරන ලද වී ගබඩා කිරීම සඳහා මත්තල ගුවන් තොටුපළේ ගොඩනැගිල්ලක් යොදා ගැනීම සම්බන්ධයෙන් ද පසුගිය දා කතාබහට ලක්වුණා.\nවී අලෙවි මණ්ඩලය සදහන් කළේ පසුගිය කන්නයේ වී මෙටි‍්‍රක් ටොන් 7800කට වැඩි ප්‍රමාණයක් සහල් බවට පත් කොට රජයේ ආහාර ගබඩාවලට යවා ඇති බවයි.",
       "URL": "https://www.hirunews.lk/126813/මෙවර-වී-ගබඩා-කරන්න-කඩදාසි-කම්හලත්",
       "Category": "Business",
       "Parent URL": "https://www.hirunews.lk/business/all-news.php?pageID=206"
}