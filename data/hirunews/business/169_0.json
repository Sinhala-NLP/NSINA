{
       "Source": "hirunews",
       "Timestamp": "Thursday, 26 January 2017 - 13:02",
       "Headline": "ආනයනික සහල්වල ආසනික් සොයන්නැයි ඉල්ලීමක්",
       "News Content": "සහල් මිල ඉහළ යාමට පිලියමක් ලෙස මෙරටට ආනයනය කිරීමට සූදානම් වන සහල්වල ආසනික් ඇතුලූ බැර ලෝහ පවතින්නේ ද යන්න පිළිබඳ පරීක්ෂාවක් සිදුකළ යුතු බව රජරට විශ්වවිද්‍යාලයේ වෛද්‍ය පීඨයේ ජ්‍යෙෂ්ඨ කථිකාචාර්ය චන්න ජයසුමන පවසනවා.\nඔහු කියා සිටියේ ඉන්දියාව, පාකිස්ථානය ඇතුලු රටවල් කිහිපයක පසෙහි ආසනික අඩංගුවීම හේතුවෙන් එම රටවල කෘෂි නිෂ්පාදනවල සාමාන්‍යයෙන් බැර ලෝහ අඩංගුවන බවයි.\nමේ හේතුවෙන් මෙලෙස ආනයනය කරන සහල් සඳහා මෙම පරීක්ෂණය අනිවාර්යයෙන් සිදුකළ යුතු බව ආචාර්ය චන්න ජයසුමන වැඩිදුරටත් සඳහන් කළා.\nමේ අතර ඉන්දුනීසියාවෙන් ආනයනය කරන ලද සහල් මෙටි‍්‍රක් ටොන් දස දහසක් නුදුරේදීම මෙරටට ලැබීමට නියමිත බව සම කැබිනට් ප්‍රකාශක අමාත්‍ය ගයන්ත කරුණාතිලක කැබිනට් තීරණ දැනුම්දීමේ මාධ්‍ය හමුවට ඊයේ එක්වෙමින් ප්‍රකාශ කළා.",
       "URL": "https://www.hirunews.lk/business/152953/ආනයනික-සහල්වල-ආසනික්-සොයන්නැයි-ඉල්ලීමක්",
       "Category": "Business",
       "Parent URL": "https://www.hirunews.lk/business/all-news.php?pageID=169"
}