{
       "Source": "hirunews",
       "Timestamp": "Saturday, 12 May 2018 - 7:51",
       "Headline": "මෝටර් රථ ආනයනයේ වර්ධනය පිළිබද මහබැංකුවේ අවධානය",
       "News Content": "මෝටර් රථ ආනයනය කැපී පෙනෙන ලෙස වර්ධනය වීම පිළිබඳව ශ්‍රී ලංකා මහබැංකුවේ අවධානය යොමු වී තිබෙනවා.\nමහබැංකු අධිපති ආචාර්ය ඉන්ද්‍රජිත් කුමාරස්වාමි සඳහන් කළේ එමගින් වෙළඳ පරතරය ඉහළ යාමේ අවදානමක් පවතින බවයි.\nකෙසේ නමුත්, මෝටර් රථ ආනයනය ඉහළ යාම මගින් ආර්ථිකයේ සක්‍රීයවීමක් ද සලකුණු වනවා.\nමේ වසරේ පෙබරවාරි මාසයේදී මෝටර් රථ ආනයනය පෙර වසරට සාපේක්ෂව සියයට 117කින් ඉහළ ගොස් ඇති අතර, පළමු මාස දෙකේදී ඒ සඳහා වැය වී ඇති මුදල ඩොලර් මිලියන 208.8ක්.",
       "URL": "https://www.hirunews.lk/business/190548/මෝටර්-රථ-ආනයනයේ-වර්ධනය-පිළිබද-මහබැංකුවේ-අවධානය",
       "Category": "Business",
       "Parent URL": "https://www.hirunews.lk/business/all-news.php?pageID=125"
}