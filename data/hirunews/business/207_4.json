{
       "Source": "hirunews",
       "Timestamp": "Sunday, 14 February 2016 - 14:23",
       "Headline": "නැගෙනහිර මුහුදේ තෙල් කැණීමට යයි",
       "News Content": "මෙරට නැගෙනහිර මුහුදේ තෙල් සහ ඛනිජ තෙල් ස්වභාවික වායු ගවේෂනය සඳහා ප්‍රංශයේ ටූටාල් සමාගම සමඟ ශ්‍රී ලංකාව ලබන සතියේ ගිවිසුමකට එළඹෙනවා.\nඒ අනුව එම සමාගම ලබන අප්‍රේල් හෝ මැයි මාසයේ මෙරට නැගෙනහිර වෙරළතීරයට ඔබ්බෙන් වූ මුහුදේ ගවේෂණ කටයුතු ආරම්භ කරනු ඇති.\nඅදාළ ගිවිසුම සඳහා ඛනිජතෙල් සම්පත් සංවර්ධන ලේකම් කාර්යාලයට අමාත්‍ය මණ්ඩල අනුමැතියද හිමිවී තිබෙනවා.\nතෙල් සහ ස්වභාවික වායු ගවේෂණ කටයුතු සඳහා නැගෙනහිර මුහුදේ භූ විද්‍යාත්මක දත්ත ලබාගැනීමට ටූටාල් සමාගම මූලික වශයෙන් ඩොලර් මිලියන 10 ක් ආයෝජනය කරනු ඇති.\nමන්නාරම් මුහුදේ සොයාගැනුනු ස්වභාවික වායු සංචිත සංවර්ධනය කිරීම සඳහා ද ඛනිජ තෙල් සම්පත් සංවර්ධන අමාත්‍යාංශය අලෙවි ප්‍රවර්ධන වැඩසටහනක් දියත් කිරීමට නියමිතයි.",
       "URL": "https://www.hirunews.lk/business/126236/නැගෙනහිර-මුහුදේ-තෙල්-කැණීමට-යයි",
       "Category": "Business",
       "Parent URL": "https://www.hirunews.lk/business/all-news.php?pageID=207"
}