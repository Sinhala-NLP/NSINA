{
       "Source": "hirunews",
       "Timestamp": "Saturday, 19 June 2021 - 8:32",
       "Headline": "කහ වගා කිරීමේ භූමි ප්‍රමාණය වැඩි කිරීමට අවදානය",
       "News Content": "පසුගිය වසරේ වගා කළ කහ භූමි ප්‍රමාණය හෙක්ටයාර 1500 මේ වසරේ හෙක්ටයාර 3500 දක්වා වැඩි කිරීමට බලාපොරොත්තු වන බව අපනයන කෘෂිකර්ම අධ්‍යක්ෂ ජනරාල් ආචාර්ය ඒ.පී. හීන්කෙන්ද ප්‍රකාශ කළා.\nපසුගිය වසරේ මෙරට පාරිභෝජනයට අවශ්‍ය කහ මෙට්‍රික් ටොන් 7500න්, මෙට්‍රික් ටොන් 5288ක්, ආනයනය කර ඇති අතර, 2020 වසරේ දී ආනයනය කර ඇත්තේ කහ ප්‍රමාණය මෙට්‍රික් ටොන් 820ක් පමණයි.\nමේ වසරේ කහ ආනයනය කිරීමක් සිදුකර නොමැති බවත්, වසර අවසානය හෝ 2022 වසර ආරම්භය වන විට මෙරට කහ වලින් ස්වයං පෝෂිත කරන බවට ස්ථිර ලෙස ප්‍රකාශ කළ හැකි බවත් කෘෂිකර්ම අධ්‍යක්ෂ ජනරාල් ආචාර්ය ඒ.පී. හීන්කෙන්ද අකුරණ ඊයේ පැවති මාධ්‍ය හමුවට එක්වෙමින් ප්‍රකාශ කළා.",
       "URL": "https://www.hirunews.lk/business/274699/කහ-වගා-කිරීමේ-භූමි-ප්‍රමාණය-වැඩි-කිරීමට-අවදානය",
       "Category": "Business",
       "Parent URL": "https://www.hirunews.lk/business/all-news.php?pageID=15"
}