{
       "Source": "hirunews",
       "Timestamp": "Friday, 12 August 2016 - 7:26",
       "Headline": "කුලී රථ සදහා නව මීටර් ක්‍රමයක්",
       "News Content": "ත්‍රිරෝද රථ ඇතුළු සියලූම කුලී රථ සේවාවන් වල ගාස්තු අය කිරීමේ මීටර් ක්‍රමයක් හඳුන්වාදීමට කර්මාන්ත හා වාණිජ කටයුතු අමාත්‍යාංශය තීරණය කර තිබෙනවා.\nමෙය ලබන වසරේ සිට දිවයින පුරා ක්‍රියාත්මක කිරීමටයි එම අමාත්‍යාංශය සූදානම් වන්නේ.\nකුලී රථවල සේවාවන් ලබා ගන්නා ජනතාවගෙන් ලද පැමිණිලි මත මෙම ක්‍රමය ක්‍රියාත්මක කිරීමටයි එම අමාත්‍යාංශය තීරණය කර ඇත්තේ.\nමේ වනවිටත් බස්නාහිර පළාත තුළ පමණක් මගී ප්‍රවාහන ත්‍රීරෝද රථ සඳහා මීටර් ක්‍රමවේදයක් ක්‍රියාත්මකයි.\nමෙමඟින් ත්‍රීරෝද රථ සහ කුලී රථ සේවාවන්ගෙන් ප්‍රවාහන පහසුකම් ලබාගන්නා පාරිභෝගිකයින්ගෙන් විවිධ ගාස්තු අය කිරීම වළක්වා ගැනීමට හැකිවනු ඇති.\nඑමඟින් කුලී රථ සේවාවන්හි ගාස්තුවල ප්‍රමිතිකරණයක් ඇති කිරීමට හැකිවනු ඇති බවයි කර්මාන්ත හා වාණිජ කටයුතු අමාත්‍යාංශය සඳහන් කළේ.",
       "URL": "https://www.hirunews.lk/140424/කුලී-රථ-සදහා-නව-මීටර්-ක්‍රමයක්",
       "Category": "Business",
       "Parent URL": "https://www.hirunews.lk/business/all-news.php?pageID=187"
}