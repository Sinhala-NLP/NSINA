{
       "Source": "hirunews",
       "Timestamp": "Monday, 25 January 2016 - 18:48",
       "Headline": "සමාගම් 400ක් හිමි  රිචඩ් බ්‍රැන්සන් ලංකාවත් අල්ලයි  (ඡායාරූප)",
       "News Content": "ලෝකප්‍රකට ව්‍යාපාරික රිචඩ් චාල්ස් නිකොලස්  බ්‍රැන්සන්  ශ්‍රී ලංකාවේ ආයෝජනය කිරීමට තීරණය කරයි.  ශ්‍රී ලංකාවේ පවතින යහපත් තත්ත්වය තුළ මෙරට ආයෝජනය සුදුසු බවටයි හෙතෙම තීරණය කර ඇත්තේ.\nස්විට්සර්ලන්තයේ ඩාවෝස් හි පැවැත්වුණු  ලෝක ආර්ථික සමුළුව අතරතුර අගමැති රනිල් වික්‍රමසිංහ සහ  රිචඞ් බ්‍රැන්සන් අතර අදහස් හුවමාරු වී තිබෙනවා. සංචාරක ක්ෂේත්‍රයේ ආයෝජනයයට රිචඩ් බ්‍රැන්සන්  දැඩි අපේක්ෂාවෙන් පසුවන බව එහි දී සඳහන් කර තිබෙනවා.\nVirgin සමාගම් ජාලයේ නිර්මාතෘවර  රිචඩ් බ්‍රැන්සන් ශ්‍රි ලංකාවේ ආයෝජනයට උනන්දු වූයේ මාස කිහිපයකට පෙර සිට  බවද සඳහන්.\nරිචඩ් බ්‍රැන්සන් සමාගම් 400කට අධික සංඛ්‍යාවකට හිමිකම් කියයි.\nවයස 16 දී ඔහුගේ දිවි ගමන වෙනස් කර ඇත්තේ Student නම් ව්‍යාපාරික සඟරාවයි. එක්සත් රාජධානියේ වෙසෙන 65 හැවිරිදි  රිචඩ් බ්‍රැන්සන් නුදුරේදීම මෙරට සංචාරයක නිරත වීමට නියමිතව ඇත.\nමෙරට දූෂණය අවම කිරීමට රජය ගත් පියවර -  රිචඩ් බ්‍රැන්සන් ඇතුළු විදෙස් ආයෝජකයන්ගේ ප්‍රංශසාවට ලක් වූ බව අග්‍රාමාත්‍ය රනිල් වික්‍රමසිංහ ප්‍රකාශ කළා. ඔහු කියා සිටියේ විදෙස් ආයෝජන සඳහා මෙරට පවතින සුබදායක තත්ත්වය වැඩිදියුණු කිරීමට කඩිනම් පියවර ගත යුතු බවයි.   අග්‍රාමාත්‍ය රනිල් වික්‍රමසිංහ මේ බව සදහන් කළේ ලෝක ආර්ථික සමුළුවට සහභාගි වී සිටින අතරතුර  අදහස් දක්වමින්.",
       "URL": "https://www.hirunews.lk/124731/සමාගම්-400ක්-හිමි-රිචඩ්-බ්‍රැන්සන්-ලංකාවත්-අල්ලයි-ඡායාරූප",
       "Category": "Business",
       "Parent URL": "https://www.hirunews.lk/business/all-news.php?pageID=209"
}