{
       "Source": "hirunews",
       "Timestamp": "Sunday, 14 July 2013 - 7:32",
       "Headline": "රන් මිලේ සුළු වර්ධනයක්.",
       "News Content": "ලෝක වෙළඳපොලේ රන් මිල පසුගිය සතියේ වර්ධනයක් පෙන්නුම් කළා. බ්‍රහස්පතින්දා දිනයේදී පමණක් රන් මිල ඩොලර් 32 යි ශත 50 කින් ඉහළ ගියා. පසුගිය සතිය තුළ රන් මිල 5.4% කින් වර්ධනය වූ අතර, එය 2011 වසරෙන් පසු වාර්තා වූ සතියක ඉහළම වර්ධනයයි. කෙසේ නමුත්, රන් අවුන්සයක මිල තවදුරටත් පවතින්නේ අවුන්සයකට ඩොලර් 1300 ට අඩුවෙන්. රන් අවුන්සයක මිල පසුගිය කාලය තුළ ඩොලර් 1150 ත් 1327 ත් අතර විචලනය වෙමින් පැවති අතර, ඉදිරි සතිය තුළ නැවතත් ඩොලර් 1300 සීමාවට ළඟාවනු ඇතැයි අපේක්ෂා කරනවා. මේ වසරේදී ලෝක වෙළඳපොලේ රන් මිල 24%කින් පමණ පහත වැටුණා.",
       "URL": "https://www.hirunews.lk/business/62980/රන්-මිලේ-සුළු-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=288"
}