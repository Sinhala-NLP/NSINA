{
       "Source": "hirunews",
       "Timestamp": "Friday, 29 November 2013 - 8:33",
       "Headline": "සැප්තැම්බරයේදී බිලියන 1.9 ක් ණය ගනී.",
       "News Content": "මේ වසරේ සැප්තැම්බර් මාසය වනවිට ශ්‍රී ලංකාවට ඩොලර් බිලියන 1 යි දශම 9 ක ණය ආධාර ලැබී තිබෙනවා. ද්වීපාර්ශවික සහ බහු පාර්ශවික එකඟතා මත එම ණය ආධාර හිමිවී ඇති බවයි මුදල් අමාත්‍යාංශය ප්‍රකාශ කළේ. එයින් වැඩිම ප්‍රමාණයක් එනම්, ඩොලර් මිලියන 517 යි දශම 9 ක් ලැබී ඇත්තේ චීනයෙන්. ජපානයෙන් ඩොලර් මිලියන 421 යි දශම 5 ක ණය ආධාර හිමිව ඇති අතර ආසියානු සංවර්ධන බැංකුවෙන් ලැබී ඇති ණය ආධාරවල ප්‍රමාණය ඩොලර් මිලියන 371 යි දශම 2 ක්. ලෝක බැංකුවෙන් ඩොලර් මිලියන 196 යි දශම 4 ක ණය ආධාර ලැබී ඇති අතර, එක්සත් රාජධානියෙන් ලැබී ඇති ණය ප්‍රමාණය ඩොලර් මිලියන 103 යි දශම 7 ක් බවයි මුදල් අමාත්‍යාංශය ප්‍රකාශ කළේ.",
       "URL": "https://www.hirunews.lk/business/72335/සැප්තැම්බරයේදී-බිලියන-1-9-ක්-ණය-ගනී",
       "Category": "Business",
       "Parent URL": "https://www.hirunews.lk/business/all-news.php?pageID=267"
}