{
       "Source": "hirunews",
       "Timestamp": "Friday, 19 January 2018 - 8:10",
       "Headline": "බැඳුම්කර නිකුතුවට යෝජනා කැඳවයි",
       "News Content": "2018 වසර සඳහා ඇමරිකානු ඩොලර් බිලියන 2 ක් වටිනා ස්වෛරීත්ව බැඳුම්කර ජාත්‍යන්තර වෙළඳපොලේ විකිණීම සඳහා ශ්‍රී ලංකා මහබැංකුව විසින් බැංකු සහ ආයෝජන ආයතන වෙතින් යෝජනා කැඳවා තිබෙනවා.\nඑම බැඳුම්කර එක්වර හෝ කොටස් වශයෙන් අලෙවි කළ හැකි අතර, යෝජනා භාර ගැනීමේ අවසන් දිනය ජනවාරි 23 වනදායි.\nඇමරිකානු මධ්‍යම සංචිතය විසින් පොලී අනුපාත ඉහළ නැංවීමට පෙර මේ වසර ආරම්භයේදීම බැඳුම්කර වෙළඳපොලට ඉදිරිපත් කිරීමට අපේක්ෂා කරන බව මහබැංකු අධිපති ආචාර්ය ඉන්ද්‍රජිත් කුමාරස්වාමි පසුගියදා ප්‍රකාශ කළා.",
       "URL": "https://www.hirunews.lk/business/181451/බැඳුම්කර-නිකුතුවට-යෝජනා-කැඳවයි",
       "Category": "Business",
       "Parent URL": "https://www.hirunews.lk/business/all-news.php?pageID=136"
}