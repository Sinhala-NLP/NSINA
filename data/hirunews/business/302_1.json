{
       "Source": "hirunews",
       "Timestamp": "Friday, 12 April 2013 - 13:09",
       "Headline": "බ්‍රිටිෂ් එයාර්වේස් නැවතත් ශ්‍රී ලංකාවට.",
       "News Content": "වසර 15 කට පසු බ්‍රිටිෂ් එයාර්වේස් සේවය මාලදිවයින හරහා නැවතත් ශ්‍රී ලංකාව වෙත ගුවන් ගමන් ආරම්භ කිරීමට සූදානම්. අප්‍රේල් 15 වැනිදා සිට බොයිං 777 - 200 ගුවන් යානා යොදාගනිමින් ලන්ඩන් නුවර - ගැට්වික් සහ කොළඹ අතර සතියකට ගුවන් වාර 3 ක් මේ අනුව ක්‍රියාත්මකවීමට නියමිතයි. මෙරටට පැමිණෙන සංචාරකයන් අතරින් ඉන්දියානු සංචාරකයින්ට පසුව වැඩිම පිරිසක් පැමිණෙන්නේ බ්‍රිතාන්‍යයේ සිටයි. 2012 වසරේ පමණක් මෙරටට බ්‍රිතාන්‍ය සංචාරකයින් එක්ලක්ෂ 14 000 ක් පැමිණ තිබෙනවා.",
       "URL": "https://www.hirunews.lk/business/57035/බ්‍රිටිෂ්-එයාර්වේස්-නැවතත්-ශ්‍රී-ලංකාවට",
       "Category": "Business",
       "Parent URL": "https://www.hirunews.lk/business/all-news.php?pageID=302"
}