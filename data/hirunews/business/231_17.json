{
       "Source": "hirunews",
       "Timestamp": "Saturday, 25 July 2015 - 13:31",
       "Headline": "විදෙස් සංචිත වර්ධනයක්",
       "News Content": "මෙරට විදේශ සංචිත පසුගිය ජුනි මාසය අවසන් වන විට ඇමරිකානු ඩොලර් බිලියන 7.5 දක්වා වර්ධනය වී තිබෙනවා. මැයි මාසයේදී මෙරට විදේශ සංචිත පැවතුණේ ඩොලර් බිලියන 6.8ක් ලෙසයි. ජාත්‍යන්තර වෙළදපළට නිකුත් කළ ස්වෛරීත්ව බැඳුම්කර සහ ශ්‍රී ලංකා සංවර්ධන බැඳුම්කරවලින් ලැබුණු විනිමය ආදායම මෙලෙස විදේශ සංචිත ශක්තිමත්වීමට හේතුවී ඇති බව සදහන්. එමෙන්ම සංචාරක ව්‍යාපාරයෙන් සහ විදේශයන්හි සේවය කරන ශ්‍රී ලාංකිකයන්ගෙන් ලැබුණු විනිමය වලින් ද විදේශ සංචිත ශක්තිමත් වුණා. ඉන්දීය සංචිත බැංකුව මගින් විනිමය හුවමාරු ගිවිසුම යටතේ ලබාදුන් ඩොලර් මිලියන 400ක මුදලක් ද මෙරට විදේශ සංචිතවලට එක්වී තිබෙනවා. ඉන්දීය සංචිත බැංකුව සමඟ තවත් විනිමය හුවමාරු ගිවිසුමකට මහබැංකුව පසුගිය ජුලි 17 වන දා එළඹුණු අතර ඒ අනුව ඉදිරියේදී තවත් ඩොලර් බිලියන 1.1ක් මෙරටට ලබා ගත හැකි වනු ඇති.",
       "URL": "https://www.hirunews.lk/business/113803/විදෙස්-සංචිත-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=231"
}