{
       "Source": "hirunews",
       "Timestamp": "Thursday, 12 November 2020 - 14:34",
       "Headline": "විද්‍යුත් අපද්‍රව්‍ය පළමු තොගය ජපානයට",
       "News Content": "තැපැල් කාර්යාල 600ක් මඟින් එකතු කරන ලද නිවෙස්වල ගොඩගසා තිබූ විද්‍යුත් හා ඉලෙට්‍රොනික අපද්‍රව්‍ය පළමු තොගය ජපානයට ඊයේ (11) අපනයනය කර තිබෙනවා.\nඑම තොගයෙහි විද්‍යුත් සහ ඉලෙක්ට්‍රොනික අපද්‍රව්‍ය ටොන් 03ක්, ප්ලාස්ටික් අපද්‍රව්‍ය ටොන් 08ක් සහ ලෝහ අපද්‍රව්‍ය ටොන් 13ක් වන බවයි පරිසර අමාත්‍යාංශය සඳහන් කළේ.\nකටුනායක ආයෝජන ප්‍රවර්ධන කලාපයේදී ඊයේ පෙරවරුවේ මෙලෙස අපද්‍රව්‍ය තොගය අපනයනය සඳහා නිකුත් කිරීම සිදු කරනු ලැබුවේ පරිසර අමාත්‍ය මහින්ද අමරවීරගේ සහභාගීත්වයෙන්.",
       "URL": "https://www.hirunews.lk/business/254560/විද්‍යුත්-අපද්‍රව්‍ය-පළමු-තොගය-ජපානයට",
       "Category": "Business",
       "Parent URL": "https://www.hirunews.lk/business/all-news.php?pageID=34"
}