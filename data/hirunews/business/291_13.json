{
       "Source": "hirunews",
       "Timestamp": "Friday, 21 June 2013 - 8:01",
       "Headline": "රුපියල බාල්දු වෙයි.",
       "News Content": "ඇමරිකානු ඩොලරයට සාපේක්ෂව රුපියලේ අගය ඊයේ (20) තවදුරටත් පහත වැටුණා. ඩොලරයක් සඳහා ඊයේ පැවතුණේ රුපියල් 128 ත් 129 ත් අතර අගයක්. ප්‍රතිලාභ ඉහළ නැංවුණු ඇමරිකානු භාණ්ඩාගාර බිල්පත්වල ආයෝජනය කිරීම සඳහා නැගී එන වෙළඳපොලවල ආයෝජන විකිණීමේ ප්‍රවණතාව මෙම තත්ත්වයට හේතුවයි. මෙලෙස        ශ්‍රී ලංකාව ඇතුළු නැගී එන වෙළඳපොලවල ආයෝජන, ආයෝජකයන් විසින් විකිණීම ආරම්භ වූයේ ඩොලර් බිලියන 85 ක ආයෝජන ආකර්ශනය කිරීම සඳහා ඇමරිකානු භාණ්ඩාගාරය ඉදිරිපත්වීමත් සමඟයි. රුපියලේ අගය මේ වසරේදී සියයට දශම 7 කින් වර්ධනය වී ඇති අතර පසුගිය සතියේ එහි පහත වැටීම සියයට 1 යි දශම 6 ක්. ඊයේ වාර්තා වූයේ මාස 6 කින් අවම රුපියලේ අගයයි.",
       "URL": "https://www.hirunews.lk/business/61420/රුපියල-බාල්දු-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=291"
}