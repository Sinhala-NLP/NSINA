{
       "Source": "hirunews",
       "Timestamp": "Monday, 08 July 2019 - 19:45",
       "Headline": "නැව් නැගීමේ ගාස්තුව වැඩි නොකෙරේ",
       "News Content": "පාස්කු ඉරිදා ප්‍රහාරයෙන් පසු පසුබෑමකට ලක්වූ සංචාරක කර්මාන්තය නගා සිටුවීමේ පියවරක් ලෙස විදේශගත වන අවස්ථාවේ ගෙවිය යුතු නැව් නැගීමේ ගාස්තු ඩොලර් 10කින් වැඩි කිරීමේ අයවැය යෝජනාව ක්‍රියාත්මක කිරීම අත්හිටුවා තිබෙනවා.\nඑමෙන්ම, ශ්‍රී ලංකාවේදී ගුවන් යානාවලට සපයන ඉන්ධන හා ලිහිසි තෙල් මෙන්ම අනෙකුත් සේවාවන් සඳහා අය කරන ගාස්තු අඩු කරන ලෙස ශ්‍රී ලන්කන් ගුවන් සමාගමට උපදෙස් දීම සඳහා වන යෝජනාවට ද අමාත්‍ය මණ්ඩල අනුමැතිය හිමි වුණා.",
       "URL": "https://www.hirunews.lk/business/219929/නැව්-නැගීමේ-ගාස්තුව-වැඩි-නොකෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=78"
}