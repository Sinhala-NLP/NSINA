{
       "Source": "hirunews",
       "Timestamp": "Sunday, 31 May 2015 - 15:12",
       "Headline": "ඉරේ බලෙන් දුවන අලුත් අහස් ලොක්කා",
       "News Content": "මුළුමනින්ම සූර්ය බලයෙන් ක්‍රියාකරන ගුවන් යානය සිය ප්‍රථම පර්යේෂණ චාරිකාවේදී පැසිෆික් තරණය අද ආරම්භ කරනවා. ජම්බෝ ජෙට් යානයක් තරම් විශාල අත්තටු සහ මෝටර් රථයක් තරම් කුඩා බඳ කොටසක් සහිත සූර්යබල ගුවන් යානය චීනයේ සිට හවායි බලා ගමන් ගැනීමට දින 6 ක් ගතවනු ඇතැයි අපේක්ෂිතයි. ස්විස්ටර්ලන්ත නියමුවෙකු විසින් පදවනු ලබන ගුවන් යානය මොනැකෝ හි පිහිටි පාලක මැදිරිය මගින් නිරීක්ෂණය කරනු ඇති. මෙය මුළුමනින්ම සූර්ය බල ශක්තියෙන් ක්‍රියාත්මක ගුවන් යානයක් ලොව වටා යන ප්‍රථම චාරිකාවේ හත්වන පියවරයි.",
       "URL": "https://www.hirunews.lk/business/110514/ඉරේ-බලෙන්-දුවන-අලුත්-අහස්-ලොක්කා",
       "Category": "Business",
       "Parent URL": "https://www.hirunews.lk/business/all-news.php?pageID=239"
}