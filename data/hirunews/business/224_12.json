{
       "Source": "hirunews",
       "Timestamp": "Sunday, 20 September 2015 - 10:52",
       "Headline": "ජාත්‍යන්තර මූල්‍ය අරමුදල සීමාව නිර්දේශ කරයි",
       "News Content": "මෙරට ආර්ථිකය 2015 වසර තුළ සියයට 5- 5.5 ත් අතර ප්‍රමාණයකින් වර්ධනය වනු ඇතැයි ජාත්‍යන්තර මූල්‍ය අරමුදල පවසනවා. එහිදී කෘෂිකාර්මික නිෂ්පාදනයේ ඉහළ යාමක් මෙන්ම සේවා අංශයේ වර්ධනයක් අපේක්ෂා කළ හැකි බවයි මූල්‍ය අරමුදලේ නියෝජිත ටොඞ් ෂ්නයිඩර් ප්‍රකාශ කළේ.\nඑමෙන්ම දැනට සියයට බින්දුව ආසන්නයේ පවතින උද්ධමනය වසර අවසානය වනවිට ද සියයට 3 නොඉක්මවනු ඇති බවයි මූල්‍ය අරමුදලේ විශ්ලේෂකයන් පෙන්වා දෙන්නේ.\nකෙසේ නමුත් ලබන වසරේදී මෙරට අයවැය පරතරය දළදේශීය නිෂ්පාදනයෙන් සියයට 5.5 ක මට්ටමේ පවත්වාගත යුතු බවට මූල්‍ය අරමුදල නිර්දේශ කරනවා.\nටොඞ් ෂ්නයිඩර්ගේ ප්‍රධානත්වයෙන් යුත් ජාත්‍යන්තර මුල්‍ය අරමුදලේ නියෝජිත පිරිස මෙම ඇගයීම ඉදිරිපත් කළේ පසුගිය සති අන්තයෙන් අවසන් වූ දින 10ක ශ්‍රී  ලංකා සංචාරයෙන් අනතුරුවයි.",
       "URL": "https://www.hirunews.lk/business/116910/ජාත්‍යන්තර-මූල්‍ය-අරමුදල-සීමාව-නිර්දේශ-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=224"
}