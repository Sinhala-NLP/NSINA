{
       "Source": "hirunews",
       "Timestamp": "Tuesday, 27 October 2015 - 13:37",
       "Headline": "යුරෝපා මත්ස්‍ය අපනයන තහනම ඉවත් කර ගැනීමට ශ්‍රී ලංකාව සූදානම්",
       "News Content": "යුරෝපා සංගමය මෙරට මත්ස්‍ය නිෂ්පාදන අපනයනයට පනවා ඇති තහනම ඉවත් කර ගැනීම සඳහා අවශ්‍ය කොන්දේසි සියල්ල මේ වනවිට සපුරා ඇති බව ධීවර හා ජලජ සම්පත් සංවර්ධන අමාත්‍යාංශය පවසනවා. ඒ සම්බන්ධයෙන් සොයා බැලීම සඳහා යුරෝපා සංගමයේ නියෝජිත පිරිසක් ලබන මාසයේදී ශ්‍රී ලංකාවට පැමිණීමට නියමිතයි. ඒ අනුව යුරෝපා සංගමයේ මත්ස්‍ය අපනයන තහනම ලබන වසර ආරම්භයේදී ඉවත් කර ගැනීමට හැකිවනු ඇති බවට ධීවර අමාත්‍යාංශය විශ්වාසය පළ කළා. යුරෝපා සංගම් මත්ස්‍ය අපනයන තහනම හේතුවෙන් මෙරට මුහුදු ආහාර නිෂ්පාදන අපනයනය කැපී පෙනෙන ලෙස පහත වැටී තිබෙනවා.",
       "URL": "https://www.hirunews.lk/119174/යුරෝපා-මත්ස්‍ය-අපනයන-තහනම-ඉවත්-කර-ගැනීමට-ශ්‍රී-ලංකාව-සූදානම්",
       "Category": "Business",
       "Parent URL": "https://www.hirunews.lk/business/all-news.php?pageID=218"
}