{
       "Source": "hirunews",
       "Timestamp": "Monday, 26 August 2013 - 7:55",
       "Headline": "සුදු සහල් සඳහා නව වී ප්‍රභේදයක්.",
       "News Content": "සුදු සහල් සඳහා නව වී ප්‍රභේදයක් හඳුන්වා දීමට අම්බලන්තොට වී පර්යේෂණ ආයතනය පියවර ගෙන තිබෙනවා. වෙළදපළේ මේ වන විට සුදු සහල් සඳහා ඉහළ ඉල්ලූමක් පවතින බවයි එම පර්යේෂණ ආයතනය පෙන්වා දෙන්නේ. ගොවීන් විසින් සුදු සහල් නිපදවන වී වර්ග නිසි ආකාරයෙන් වගා නොකිරීම නිසා වෙළදපළට ප්‍රමාණවත් පරිදි සුදු සහල් නොලැබෙන බවයි වාර්තාවන්නේ. මේ හේතුව නිසා ඉල්ලූමට සරිලන සැපයුමක් සුදු සහල් සඳහා නොමැති බවද අම්බලන්තොට වී පර්යේෂණ ආයතනය සදහන් කළා. මේ වන විටත් නව වී ප්‍රභේදය ගොවීන් අතර බෙදාදීමට කටයුතු කරන බවයි එම පර්යේෂණ ආයතනය පෙන්වා දෙන්නේ.",
       "URL": "https://www.hirunews.lk/business/65854/සුදු-සහල්-සඳහා-නව-වී-ප්‍රභේදයක්",
       "Category": "Business",
       "Parent URL": "https://www.hirunews.lk/business/all-news.php?pageID=281"
}