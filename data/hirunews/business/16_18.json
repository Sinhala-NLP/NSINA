{
       "Source": "hirunews",
       "Timestamp": "Monday, 07 June 2021 - 8:10",
       "Headline": "ශ්‍රී ලංකා ආයෝජන සමුළුවට ජනපති වීඩියෝ තාක්ෂණය ඔස්සේ",
       "News Content": "2021 ශ්‍රී ලංකා ආයෝජන සමුළුව ජනාධිපති ගෝඨාභය රාජපක්ෂ විසින් අද (07) ආරම්භ කරනු ලබනවා.\nවීඩියෝ තාක්ෂණය ඔස්සේ පැවැත්වෙන මෙම තුන්දින සමුළුව සඳහා දෙස් විදෙස්  3,500 ක පමණ පිරිසක් සහභාගිවනු ඇති.\nඑහිදී මෙරට ආයෝජන අවස්ථා 70 කට වැඩි සංඛ්‍යාවක් ඉදිරිපත් කිරීමට නියමිතයි.\nශ්‍රී ලංකා ආයෝජන සමුළුව සංවිධාන කර ඇත්තේ ආයෝජන මණ්ඩලය, ලංකා වානිජ මණ්ඩලය සහ කොළඹ කොටස් හුවමාරුව විසින්.\nමෙය විදේශීය ආයෝජන ආකර්ශනය කිරීම සඳහා ආසියාවේ පැවැත්වෙන ප්‍රථම සහ විශාලතම අතත්‍ය  සමුළුව ද වනු ඇති.",
       "URL": "https://www.hirunews.lk/business/273583/ශ්‍රී-ලංකා-ආයෝජන-සමුළුවට-ජනපති-වීඩියෝ-තාක්ෂණය-ඔස්සේ",
       "Category": "Business",
       "Parent URL": "https://www.hirunews.lk/business/all-news.php?pageID=16"
}