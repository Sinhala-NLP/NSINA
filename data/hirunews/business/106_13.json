{
       "Source": "hirunews",
       "Timestamp": "Thursday, 25 October 2018 - 12:40",
       "Headline": "ජාතික විශ්ලේෂණාත්මක විද්‍යාගාරයක් පිහිටුවීමට අනුමැතිය",
       "News Content": "මෙරට නිපදවන ආහාර ද්‍රව්‍ය වල අඩංගු අපවිත්‍රකාරක මට්ටම් නියාමනය සඳහා ජාතික විශ්ලේෂණාත්මක විද්‍යාගාරයක් පිහිටුවීමට රජය තීරණය කර තිබෙනවා.\nඒ සඳහා රුපියල් මිලියන 286 ක ආයෝජනයක් සිදුකිරීමට නියමිත අතර, මෙම විද්‍යාගාරය ස්ථාපිත කිරීම මගින් රසායනික - කාබනික පොහොර, පලිබෝධනාශක වල යෙදවුම් තත්ත්වය සහ අතිරික්ත භාවිතය මෙන්ම ආහාර ද්‍රව්‍යවල අඩංගු අපවිත්‍රකාරක මට්ටම නියාමනය කෙරෙනු ඇති.",
       "URL": "https://www.hirunews.lk/business/202895/ජාතික-විශ්ලේෂණාත්මක-විද්‍යාගාරයක්-පිහිටුවීමට-අනුමැතිය",
       "Category": "Business",
       "Parent URL": "https://www.hirunews.lk/business/all-news.php?pageID=106"
}