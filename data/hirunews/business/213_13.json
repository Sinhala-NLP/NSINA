{
       "Source": "hirunews",
       "Timestamp": "Tuesday, 08 December 2015 - 12:49",
       "Headline": "වැසි ජලය කළමනාකරණයට",
       "News Content": "වැසි ජලය නිසි ලෙස කළමනාකරණය කිරීමෙන් ශ්‍රී ලංකාවට කාලගුණ විපර්යාසයට මුහුණදෙන ආකාරයෙන් කෘෂිකර්මාන්තය පවත්වා ගෙන යාමට හැකිවනු ඇති බව ආසියානු සංවර්ධන බැංකුව පවසනවා.\nඑහි ජල සම්පත් විශේෂඥ ලාන්ස් ගෝ මේ බව ප්‍රකාශ කළේ වියළි කලාපයේ ජල ගැටලූවට විසඳුම් ලෙස ක්‍රියාත්මක වන නව ව්‍යාපෘතිය පිළිබදව අදහස් පළ කරමින්.\nආසියානු සංවර්ධන බැංකුව මූල්‍ය දායකත්වය දරන මෙම ව්‍යාපෘතිය යටතේ නව ජලාශ දෙකක් ඉදිකෙරෙන අතර ඒවා කිලෝමීටර් 260 ක ඇළ මාර්ග ඔස්සේ වැඩිදියුණු කළ අනෙකුත් වැව් හා සම්බන්ධ කෙරෙනු ඇති.\nමෙහි අමතර ජලය මුදා හැරීමේදී මෙගවොට් 250ක ජල විදුලි බලයක් ද උත්පාදනය කිරීමට අපේක්ෂා කෙරෙනවා. මෙහි ඉදිකිරීම් කටයුතු ලබන පෙබරවාරි මාසයේ ආරම්භ කෙරෙන අතර, 2024 වනවිට ව්‍යාපෘතිය නිම කිරීමට අපේක්ෂිතයි.",
       "URL": "https://www.hirunews.lk/121595/වැසි-ජලය-කළමනාකරණයට",
       "Category": "Business",
       "Parent URL": "https://www.hirunews.lk/business/all-news.php?pageID=213"
}