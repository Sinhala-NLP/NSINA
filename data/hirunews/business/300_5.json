{
       "Source": "hirunews",
       "Timestamp": "Wednesday, 24 April 2013 - 8:13",
       "Headline": "බංග්ලාදේශ - ශ්‍රී ලංකා වෙළඳ සබඳතා ශක්තිමත් කරලීමට පියවර.",
       "News Content": "බංග්ලාදේශය සහ ශ්‍රී ලංකාව අතර සංචාරක සහ ආයෝජන කටයුතු ශක්තිමත් කිරීම සම්බන්ධයෙන් අවධානය යොමු කරන බව බංග්ලාදේශ විදේශ ලේකම් ෂහිදුල් හායුක් පවසනවා. ආර්ථික සංවර්ධන අමාත්‍ය බැසිල් රාජපක්ෂ සමග ඊයේ (23) එම අමාත්‍යාංශයේ පැවැති සාකච්ඡාවකට එක්වෙමිනුයි බංග්ලාදේශ විදේශ ලේකම්වරයා මේ බව ප්‍රකාශ කර ඇත්තේ. නාවික සබඳතා, අධ්‍යාපන හා ඖෂධ නිෂ්පාදනය යන අංශයන් ශක්තිමත් කරලීමට මෙහිදී තවදුරටත්  අවධානය යොමු වී තිබෙනවා. එමෙන්ම ශ්‍රී ලංකාවේ ග්‍රාමීය ප්‍රදේශයන්හි පවතින සීග්‍ර දියුණුව සමග බංග්ලාදේශ ආයෝජකයින් ශ්‍රී ලංකාව තුළ අයෝජනය කිරීමට කැමැත්තෙන් පසුවන බවයි විදේශ ලේකම්වරයා එහිදී වැඩිදුරටත් පෙන්වා දුන්නේ.",
       "URL": "https://www.hirunews.lk/business/57708/බංග්ලාදේශ-ශ්‍රී-ලංකා-වෙළඳ-සබඳතා-ශක්තිමත්-කරලීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=300"
}