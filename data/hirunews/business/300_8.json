{
       "Source": "hirunews",
       "Timestamp": "Tuesday, 23 April 2013 - 8:33",
       "Headline": "කොටස් වෙළදපොළ ශුද්ධ විදේශීය ආයෝජන බිලියන 8 ඉක්මයි.",
       "News Content": "කොළඹ කොටස් වෙළඳපොළේ ශුද්ධ විදේශීය ආයෝජන දැන් රුපියල් බිලියන 8 ඉක්මවා තිබෙනවා. පසුගිය ගනුදෙනු දින දෙක තුළ දී පමණක් කොටස් වෙළදපොළට ලැබී ඇති විදේශීය ආයෝජන ප්‍රමාණය රුපියල් මිලියන 800කට අධිකයි. ඊයේ (22)  කොටස් වෙළදපොළේ සමස්ත මිලදී ගැනීම්වලින් රුපියල් මිලියන 391ක කොටස් විදේශීය ආයෝජන වන අතර, පසුගිය සිකුරාදා එම ආයෝජන ප්‍රමාණය රුපියල් මිලියන 491ක්. මෙලෙස විදේශීය ආයෝජකයන් වැඩි වශයෙන් මිලදී ගෙන ඇත්තේ මෙරට වාණිජ බැංකුවල කොටස් බවයි වෙළදපොළ විශ්ලේෂකයන් පෙන්වා දෙන්නේ.",
       "URL": "https://www.hirunews.lk/business/57648/කොටස්-වෙළදපොළ-ශුද්ධ-විදේශීය-ආයෝජන-බිලියන-8-ඉක්මයි",
       "Category": "Business",
       "Parent URL": "https://www.hirunews.lk/business/all-news.php?pageID=300"
}