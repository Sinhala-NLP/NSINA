{
       "Source": "hirunews",
       "Timestamp": "Tuesday, 09 July 2013 - 8:01",
       "Headline": "නරක් වූ අල කිලෝග්‍රෑම් 8290ක් අත්අඩංගුවට.",
       "News Content": "ආහාරයට නුසුදුසු කිලෝග්‍රෑම් 8290ක අර්තාපල් තොගයක් ග්‍රෑන්ඞ්පාස් - සේදවත්ත නවලෝක ක්‍රීඩාංගනය අසළ දී ඊයේ (08) අත්අඩංගුවට ගෙන තිබෙනවා. කොළොන්නාව නගර සභාවේ මහජන සෞඛ්‍ය පරීක්ෂක කණ්ඩායමට ලද තොරතුරකට අනුව සිදුකරන ලද පරීක්ෂණයකින් අනතුරුවයි මෙම අත්අඩංගුවට ගැනීම සිදුකර ඇත්තේ. එහිදී ආහාරයට නුසුදුසු අර්තාපල් තොගයක සමග ඒවා අසුරා තිබූ ලොරි රථයේ රියදුරු ද අත්අඩංගුවට ගෙන ඇප බැදුම්කරයක් මත මුදා හැර තිබෙනවා. කෙසේ වුවත් මෙවැනි ආහාරයට නුසුදුසු අර්තාපල් වෙළදපොළට පැමිණීමෙන් පාරිභෝගිකයින්ට සිදුවන අපහසුතා මඟහැරීමට විශේෂ පියවර ගන්නා බව පාරිභෝගික කටයුතු අමාත්‍යාංශය පවසනවා.",
       "URL": "https://www.hirunews.lk/business/62628/නරක්-වූ-අල-කිලෝග්‍රෑම්-8290ක්-අත්අඩංගුවට",
       "Category": "Business",
       "Parent URL": "https://www.hirunews.lk/business/all-news.php?pageID=289"
}