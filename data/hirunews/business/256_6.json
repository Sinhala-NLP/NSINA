{
       "Source": "hirunews",
       "Timestamp": "Tuesday, 17 February 2015 - 13:12",
       "Headline": "තෙල් මිල සාමාන්‍ය තත්ත්වයට හැරෙයි ද?",
       "News Content": "ලෝක වෙළඳපළේ තෙල් මිල ප්‍රකෘතිමත්වීමක් අද (17) දක්නට ලැබෙනවා. එහිදී ඇමරිකානු වෙළඳපළේ බොර තෙල් බැරලයක මිල ඩොලර් 53ක් ලෙසත්, බ්‍රිතාන්‍ය වෙළඳපළේ බොරතෙල් බැරලයක මිල ඩොලර් 61.91ක් ලෙසත් සටහන් වුණා. විශේෂයෙන් ආසියානු වෙළඳපළේ ඉල්ලූම ඉහළ යාම මෙලෙස තෙල් මිල සාපේක්ෂව ඉහළයාමට හේතු වුණා. එහෙත් පසුගිය වසරේ ජුනි මාසයේ පැවැති බැරලයක් සඳහා ඩොලර් 107ක මිල හා සසදන විට තෙල් මිල තවමත් පවතින්නේ පහළ මට්ටමකයි. එමෙන්ම ඉදිරියේදී තෙල් මිල තවදුරටත් අඩු විය හැකි බවයි වෙළඳපළ විශ්ලේෂකයන් පෙන්වා දෙන්නේ.",
       "URL": "https://www.hirunews.lk/business/103639/තෙල්-මිල-සාමාන්‍ය-තත්ත්වයට-හැරෙයි-ද",
       "Category": "Business",
       "Parent URL": "https://www.hirunews.lk/business/all-news.php?pageID=256"
}