{
       "Source": "hirunews",
       "Timestamp": "Thursday, 24 January 2013 - 13:16",
       "Headline": "කුරුඳු අපනයනය කිරීමට ජාතික ප්‍රතිපත්තියක්.",
       "News Content": "කුරුඳු අපනයනය විධිමත් කිරීම සඳහා ජාතික ප්‍රතිපත්තියක් සකස් කිරීමට සුළු අපනයන බෝග දෙපාර්තමේන්තුව පියවර ගෙන තිබෙනවා. නිවේදනයක් නිකුත් කරමින් එම දෙපාර්තමේන්තුව සඳහන් කළේ පසුගිය කාලසීමාව තුළ කුරුඳු මිල, ඉහළ මට්ටමක පැවති බවයි. නමුත් ඇතැම් ව්‍යාපාරිකයින් කුරුඳුවලට අපද්‍රව්‍ය එක් කිරීම නිසා කුරුඳු මිල නැවතත් පහළ බැස ඇති බව එම දෙපාර්තමේන්තුව සඳහන් කළා. මේ නිසා කුරුඳු අපනයනය කිරීමේදී ජාතික ප්‍රතිපත්තියක් සකස් කිරීමට තීරණය කළ බවයි ඔවුන් කියා සිටියේ.",
       "URL": "https://www.hirunews.lk/business/52027/කුරුඳු-අපනයනය-කිරීමට-ජාතික-ප්‍රතිපත්තියක්",
       "Category": "Business",
       "Parent URL": "https://www.hirunews.lk/business/all-news.php?pageID=313"
}