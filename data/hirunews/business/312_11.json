{
       "Source": "hirunews",
       "Timestamp": "Thursday, 31 January 2013 - 8:20",
       "Headline": "පුරන් කුඹුරුවල අතිරේක බෝග වගා කිරීමට පියවර.",
       "News Content": "පුරන් වී ඇති කුඹුරුවල අතිරේක බෝග වගාව කෙරෙහි කෘෂිකර්ම අමාත්‍යාංශයේ අවධානය යොමුවී තිබෙනවා. එළවළු වර්ග, කෙසෙල් සහ වෙනත් සුළු අතිරේක බෝග වර්ග වගා කිරීමටයි මෙහිදී අවධානය යොමුව තිබෙන්නේ. කෘෂිකර්ම අමාත්‍යාංශය සඳහන් කළේ පුරන් වී තිබෙන කුඹුරු ඉඩම් ඵලදායී ලෙස යොදාගැනීම රජයේ අරමුණ වී ඇති බවයි. වගා කළ හැකි කුඹුරු සහ ගොඩ ඉඩම් නැවත සකස් කොට ඒ සඳහා අවශ්‍ය කරන බෝග නොමිලේ ලබාදීම පිළිබඳවද කෘෂිකර්ම අමාත්‍යාංශය අවධානය යොමු කරන බවයි එහි ප්‍රකාශකයෙකු හිරු ප්‍රවෘත්ති අංශයට වැඩිදුරටත් ප්‍රකාශ කළේ.",
       "URL": "https://www.hirunews.lk/business/52457/පුරන්-කුඹුරුවල-අතිරේක-බෝග-වගා-කිරීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=312"
}