{
       "Source": "hirunews",
       "Timestamp": "Thursday, 18 April 2013 - 19:00",
       "Headline": "බස්නාහිර පළාත් ආදායම් බලපත්‍ර ගාස්තු ඉහළට.",
       "News Content": "බස්නාහිර පළාතේ රථවාහන ආදායම් බලපත්‍ර ගාස්තු එළඹෙන මැයි මාසයේ සිට ඉහළ දැමීමට බස්නාහිර පළාත් මෝටර් රථ ප්‍රවාහන දෙපාර්තමේන්තුව තීරණය කර තිබෙනවා. ඒ අනුව නව බලපත්‍ර ගාස්තුව යටතේ පෙට්‍රල්, ඞීසල් මෝටර් රථ, ගිලන් රථ, අවමංගල්‍ය රථ සඳහා වූ බලපත්‍ර ගාස්තුව ඒවායේ බර පන්තිය අනුව රුපියල් 700 සිට 950 ක් අතර ප්‍රමාණයකින් ඉහළ දමා තිබෙනවා. වෑන් හෝ ජීප් රථ සඳහා ආදායම් බලපත්‍ර ගාස්තුව ඉහළ දමා ඇත්තේ රුපියල් 650 සිට 2700 ප්‍රමාණයකින්. බර පන්තිය අනුව ලොරි සහ විශේෂ කාර්ය සඳහා වන වාහන සඳහා ආදායම් බලපත්‍ර ගාස්තුව රුපියල් 200 සිට 2200 දක්වා අතර ප්‍රමාණයකින් වැඩිකර තිබෙනවා.",
       "URL": "https://www.hirunews.lk/business/57393/බස්නාහිර-පළාත්-ආදායම්-බලපත්‍ර-ගාස්තු-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=301"
}