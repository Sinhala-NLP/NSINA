{
       "Source": "hirunews",
       "Timestamp": "Friday, 15 March 2019 - 7:38",
       "Headline": "වාහන ලියාපදිංචිය පහළට",
       "News Content": "මෙරට වාහන ලියාපදිංචිය පසුගිය පෙබරවාරි මාසයේදී කැපී පෙනෙන ලෙස පහත වැටී තිබෙනවා.\nජනවාරි  මාසයේ නව වාහන 3147ක් ලියා පදිංචි කෙරුණු අතර, පෙබරවාරියේ ලියාපදිංචි වාහන සංඛ්‍යාව 2347ක්. ඊට වසරකට එම සංඛ්‍යාව 5024ක් වූ බවයි තැරැව්කාර සමාගම් ප්‍රකාශ කළේ.\nපෙබරවාරියේ ලියාපදිංචි කළ වාහනවලින් සියයට 76.3ක්ම කුඩා එන්ජින් සහිත මෝටර් රථයි.\nකෙසේ නමුත්, අලූත්ම මෝටර් රථ ලියාපදිංචිය ජනවාරි මාසයට සාපේක්ෂව පෙබරවාරියේදී සුළු වශයෙන් ඉහළ ගොස් ඇති බව සඳහන්.\nජනවාරි මාසයේදී අලූත් මෝටර් රථ 429ක් ලියාපදිංචි කළ ද පෙබරවාරියේදී වාහන 434ක් ලියාපදිංචි කළා.\nකෙසේ නමුත්, වසරකට පෙර එම සංඛ්‍යාව 773ක් වූ බවයි තැරැව්කාර සමාගම් සඳහන් කළේ.\nවාහන සඳහා පවතින ඉල්ලූම පහත වැටීම මෙලෙස ලියාපදිංචිය අඩුවීමට ප්‍රධාන හේතුවක්.\nමෙරටට ආනයනය කරන වාහන යුරෝ - 4, ප්‍රමිතීන්ට අනුකූල විය යුතු බවට පැනවුණු රෙගුලාසි ද මෙම තත්ත්වයට බලපා තිබෙනවා.",
       "URL": "https://www.hirunews.lk/business/212421/වාහන-ලියාපදිංචිය-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=91"
}