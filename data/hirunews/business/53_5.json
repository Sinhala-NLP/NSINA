{
       "Source": "hirunews",
       "Timestamp": "Thursday, 20 February 2020 - 13:15",
       "Headline": "කාබනික පොහොර නොමිලේ ලබාදීමේ නියමු ව්‍යාපෘතියක්",
       "News Content": "කාබනික පොහොර නොමිලේ ලබාදීමේ නියමු ව්‍යාපෘතියක් ක්‍රියාත්මක කිරීමට අමාත්‍ය මණ්ඩලයේ අනුමැතිය හිමිවී තිබෙනවා.\nඒ අනුව ලබන කන්නයේ සිට තෝරාගත් ප්‍රදේශවල ගොවීන් වෙනුවෙන් මෙලෙස කාබනික පොහොර නොමිලේ ලබාදීමටයි අමාත්‍ය මණ්ඩලය තීරණය කර ඇත්තේ.\nඑම යෝජනාව කෘෂිකර්ම අමාත්‍ය චමල් රාජපක්ෂ විසින් අමාත්‍ය මණ්ඩලයට ඉදිරිපත් කළ බවයි රජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම්දීමේ රැස්වීමට එක්වෙමින් සම කැබිනට් ප්‍රකාශක අමාත්‍ය බන්දුල ගුණවර්ධන කියා සිටියේ.",
       "URL": "https://www.hirunews.lk/business/234854/කාබනික-පොහොර-නොමිලේ-ලබාදීමේ-නියමු-ව්‍යාපෘතියක්",
       "Category": "Business",
       "Parent URL": "https://www.hirunews.lk/business/all-news.php?pageID=53"
}