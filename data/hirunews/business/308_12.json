{
       "Source": "hirunews",
       "Timestamp": "Tuesday, 26 February 2013 - 14:01",
       "Headline": "දෙසැම්බරයේ දී වාණිජ බැංකුවලින් ණය අඩුවීමක්.",
       "News Content": "මෙරට වාණිජ බැංකු මගින් පෞද්ගලික අංශ වෙත ලබාදුන් ණය පසුගිය දෙසැම්බරයේ දී කැපී පෙනෙන ලෙස අඩු වී තිබෙනවා. නොවැම්බරයේ දී රුපියල් බිලියන 24.1ක් වූ එම ණය ප්‍රමාණය දෙසැම්බරයේ දී රුපියල් බිලියන 9.9ක් දක්වා අඩු වී ඇති බවයි නිළ වාර්තා පෙන්වා දෙන්නේ. එම කාලය තුළ වාණිජ බැංකු මගින් රාජ්‍ය අංශය වෙත ලබාදුන් ණය ප්‍රමාණය රුපියල් බිලියන 76.1 දක්වා ඉහළ ගොස් තිබෙනවා. කෙසේ නමුත් 2011 වසරේ දෙසැම්බරය හා සසදන විට පසුගිය වසරේ දෙසැම්බරයේ දී පෞද්ගලික අංශයට වාණිජ බැංකු ලබාදුන් ණය ප්‍රමාණය සියයට 17.1කින් ඉහළ ගොස් ඇති බවයි මහබැංකු වාර්තා පෙන්වා දෙන්නේ.",
       "URL": "https://www.hirunews.lk/business/54163/දෙසැම්බරයේ-දී-වාණිජ-බැංකුවලින්-ණය-අඩුවීමක්",
       "Category": "Business",
       "Parent URL": "https://www.hirunews.lk/business/all-news.php?pageID=308"
}