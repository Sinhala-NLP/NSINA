{
       "Source": "hirunews",
       "Timestamp": "Saturday, 06 April 2013 - 8:21",
       "Headline": "රත්‍රං මිල පහළට.",
       "News Content": "ලෝක වෙළදපොළේ රත්‍රං මිල මාස 10කින් අවම තත්ත්වයට පැමිණ තිබෙනවා. කොරියානු අර්ධ ද්වීපයේ අර්බුදකාරී තත්ත්වය සහ ඇමරිකානු ආර්ථිකයේ පසුබෑම මෙම තත්ත්වයට හේතුව බව ආර්ථික විශ්ලේෂකයන් පෙන්වා දෙනවා. සයිප්‍රසයේ බැංකු අර්බුදය තුළින් මතුවී ඇති යුරෝපයේ අස්ථාවරභාවය ඊට හේතුවක්. ලෝක වෙළඳපොළේ රන් අවුන්සයක මිල මේ වන විට ඩොලර් 1551 දක්වා පහත වැටී ඇති අතර, පසුගිය බ්‍රහස්පතින්දා එය ඩොලර් 5යි ශත 74කින් පහත වැටීම විශේෂත්වයක්. පසුගිය වසරේ මැයි මාසයෙන් පසු වාර්තා වූ අඩුම රත්‍රං මිල මෙයයි. මෙම තත්ත්වය යටතේ ඉදිරියේ දී රන් අවුන්සයක මිල ඩොලර් 1530 දක්වා පහත වැටෙනු ඇති බවටයි අනාවැකි පළ වන්නේ.",
       "URL": "https://www.hirunews.lk/business/56632/රත්‍රං-මිල-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=302"
}