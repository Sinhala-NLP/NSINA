{
       "Source": "hirunews",
       "Timestamp": "Thursday, 16 April 2015 - 9:12",
       "Headline": "කොටස් වෙළඳපොලේ වර්ධනයක්",
       "News Content": "කොළඹ කොටස් වෙළඳපොලේ මිල දර්ශක ඊයේ දිනයේ වර්ධනයක් පෙන්නුම් කළා. සමස්ත දර්ශකය ඒකක 80 කින් එනම්, සියයට 1 ක වැඩි ප්‍රමාණයකින් ඉහළ ගිය අතර දිනය අවසනදී සටහන් වූයේ 6981 ක් ලෙසයි. කොළඹ කොටස් වෙළඳපොලේ මිල දර්ශකවල සති 3 කින් එනම් පසුගිය මාර්තු 24 වැනිදායින් පසු වාර්තාවූ ඉහළම අගය එයයි. ආර්ථික වර්ධනය ඉලක්ක කරගනිමින් මහ බැංකුව ප්‍රතිපත්ති පොලී අනුපාතික පහත හෙළීම මෙම තත්ත්වයට එක් හේතුවක් ලෙස සැළකෙනවා.\nඊයේ දිනයේ කොටස් වෙළඳපොලේ විදේශ ආයෝජකයන්ගේ ගැනුම් රුපියල් මිලියන 114 ක් ලෙස සටහන් වූ අතර, මේ වසරේ මේ වනවිට කොටස් වෙළඳපොලට මුළු විදේශීය ආයෝජන ගලනය රුපියල් බිලියන 3.7යි දෙකක්. කොටස් වෙළඳපොලේ ඊයේ දිනයේ මුළු පිරිවැටුම රුපියල් මිලියන 980 ක් ලෙස සටහන් වුණා. කෙසේ නමුත් එය පසුගිය වසරේ දෛනික සාමාන්‍ය වූ රුපියල් බිලියන 1.1ට වඩා පහළ අගයක්.",
       "URL": "https://www.hirunews.lk/business/107614/කොටස්-වෙළඳපොලේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=246"
}