{
       "Source": "hirunews",
       "Timestamp": "Wednesday, 07 October 2015 - 13:45",
       "Headline": "ශ්‍රී ලංකාව සහ පෝලන්තය අතර ගිවිසුම් දෙකක්",
       "News Content": "ශ්‍රී ලංකාව සහ පෝලන්තය අතර නව ගිවිසුම් දෙකකට ඊයේ (06) අත්සන් තැබුණා. සංචාරක සහ ද්විත්ව බදුකරණය වැළැක්වීමේ සහයෝගිතාව සහ බදු මුදල් ගෙවීම පැහැර හැරීම වැළැක්වීම පිළිබඳ ගිවිසුම් දෙකකට මෙලෙස අත්සන් තැබුණු බවයි විදේශ අමාත්‍යාංශය ප්‍රකාශ කළේ. දිවයිනට පැමිණි පෝලන්ත විදේශ කටයුතු නියෝජ්‍ය අමාත්‍ය ලෙස්සෙක් සොසිවිකාගේ නිල සංචාරයට සමගාමීව මෙම ගිවිසුම් අත්සන් කර තිබෙනවා. නියෝජ්‍ය අමාත්‍යවරයා සමඟ පෝලන්තයේ ප්‍රධාන පෙලේ ව්‍යාපාරිකයන් පිරිසක් ද දිවයිනට පැමිණි අතර ඔවුන් මෙරට ව්‍යාපාරිකයන් සමඟ සාකච්ඡා කිහිපයකට එක්වුණා.",
       "URL": "https://www.hirunews.lk/business/118010/ශ්‍රී-ලංකාව-සහ-පෝලන්තය-අතර-ගිවිසුම්-දෙකක්",
       "Category": "Business",
       "Parent URL": "https://www.hirunews.lk/business/all-news.php?pageID=221"
}