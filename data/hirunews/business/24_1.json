{
       "Source": "hirunews",
       "Timestamp": "Tuesday, 09 March 2021 - 16:16",
       "Headline": "ජනවාරියේ අපනයන ආදායම පහළට",
       "News Content": "මේ වසරේ ජනවාරි මාසයේ මෙරට අපනයන ආදායම ඩොලර් මිලියන 908 දක්වා සියයට 10 කින් පහත වැටී තිබෙනවා.\nඑහිදී ඇමෙරිකා එක්සත් ජනපදයට කෙරෙන ඇඟලුම් අපනයන සියයට 11 කින් පහත වැටීම විශේෂත්වයක්.\nකෙසේ නමුත්, තේ, කුළුබඩු, පොල් සහ රබර් ආශ්‍රිත නිෂ්පාදන අපනයනයේ යම් වර්ධනයක් දැකිය හැකියි.\nමේ අතර, පසුගිය වසරේ ජනවාරි සිට සැප්තැම්බර් දක්වා කාලය සැලකූ විට බ්‍රිතාන්‍ය මෙරට ප්‍රමුඛ ආයෝජකයා බවට පත්වී ඇත්තේ සමස්ත ඍජු විදේශ ආයෝජනවලින් සියයට 24 ක් නියෝජනය කරමින්.\nචීනයේ ඍජු ආයෝජන සියයට 12 ක් ලෙස සටහන් වන අතර, ඉන්දියාව සියයට 11 ක ප්‍රතිශතයක් නියෝජනය කරනවා.",
       "URL": "https://www.hirunews.lk/business/264831/ජනවාරියේ-අපනයන-ආදායම-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=24"
}