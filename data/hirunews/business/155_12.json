{
       "Source": "hirunews",
       "Timestamp": "Tuesday, 06 June 2017 - 9:04",
       "Headline": "ආර්ථික වර්ධනය ගැන ලෝක බැංකුවෙන් නව වාර්තාවක්",
       "News Content": "ශ්‍රී ලංකාවේ ආර්ථික වර්ධන වේගය මේ වසරේදී සියයට 4.7 දක්වා ඉහළ යනු ඇති බව ලෝක බැංකුව පවසනවා.\nගෝලීය ආර්ථික ප්‍රවනතා පිළිබදව ලෝක බැංකුව මගින් නිකුත් කර ඇති නවතම වාර්තාවේ දැක්වෙන පරිදි 2018 වසරේදී මෙරට ආර්ථික වර්ධන වේගය සියයට 5 ඉක්මවා යනු ඇති.\nදකුණු ආසියාතික කලාපය සැලකූ විට මේ වසරේ ආර්ථික වර්ධන වේගය සියයට 6.8ක් වනු ඇති බවත්, 2018 වසරේ දී එය සියයට 7.1 දක්වා ඉහළ යනු ඇති බවත්, ලෝක බැංකුව නිකුත් කළ එම නව වාර්තාවේ සඳහන්.\nඉන්දියාවේ ආර්ථිකය මේ වසරේදී සියයට 7.2ක් ලෙසත් ලබන වසරේදී 7.5ක් ලෙසත් ඉහළ වර්ධනයක් ලබනු ඇති බවයි ලෝක බැංකු වාර්තාවේ දැක්වෙන්නේ.",
       "URL": "https://www.hirunews.lk/business/162928/ආර්ථික-වර්ධනය-ගැන-ලෝක-බැංකුවෙන්-නව-වාර්තාවක්",
       "Category": "Business",
       "Parent URL": "https://www.hirunews.lk/business/all-news.php?pageID=155"
}