{
       "Source": "hirunews",
       "Timestamp": "Friday, 01 December 2017 - 15:49",
       "Headline": "උද්ධමනය ඉහළට",
       "News Content": "ගත වූ නොවැම්බර් මාසයේ දී මෙරට උද්ධමනය සියයට 07 යි දශම 6 ක් ලෙස සටහන් වී ඇති අතර, පාරිභෝගික භාණ්ඩවල මිල ගණන් සියයට 1 යි දශම 2 කින් ඉහළ ගොස් තිබෙනවා.\nකොළඹ පාරිභෝගික මිල දර්ශකය ද 120 යි දශම 8 සිට 122 යි දශම 2 දක්වා ඉහළ ගොස් ඇති බව ජනලේඛන හා සංඛ්‍යාලේඛන දෙපාර්තමේන්තුව ප්‍රකාශ කළා.\nනැවුම් ආහාර, බලශක්ති, ප්‍රවාහන, සහල් සහ පොල් හැරුණු කොට නොවැම්බර් මාසයේ මූලික වාර්ෂික උද්ධමනය ඉහළ ගොස් ඇත්තේ සියයට 05 යි දශම 2 කින්.\nඔක්තෝම්බරයේදී එය සියයට 5 යි දශම 8 ක් ලෙස සටහන් වුණා.\nගත වූ මාස 12 ක විචල්‍ය සාමාන්‍යය මත පදනම්ව ගණනය කළ විට නොවැම්බරයේදී උද්ධමන අනුපාතය සියයට 6 යි දශම 4 ක් ලෙස වාර්තාගත අන්දමින් ඉහළ ගොස් තිබෙනවා.\nඔක්තෝම්බරයේදී එය සටහන් වූයේ සියයට 6 යි දශම 1 ක් ලෙසයි.",
       "URL": "https://www.hirunews.lk/business/177377/උද්ධමනය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=140"
}