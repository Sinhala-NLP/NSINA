{
       "Source": "hirunews",
       "Timestamp": "Wednesday, 04 September 2013 - 7:53",
       "Headline": "පාකිස්තාන සංවර්ධන ඇමති ආර්ථික සංවර්ධන අමාත්‍යවරයා හමුවෙයි.",
       "News Content": "ශ්‍රී ලංකාව සහ පාකිස්තානය අතර ආර්ථික සබඳතා ශක්තිමත් කර ගැනීම තුළින් කලාපීය වශයෙන් තිරසාර සංවර්ධනයක් ළඟා කර ගත හැකි බව පාකිස්තානය පවසනවා. දිවයිනට පැමිණ සිටින පාකිස්තානු රජයේ ක්‍රම සම්පාදන, සංවර්ධන සහ ප්‍රතිසංස්කරණ අමාත්‍ය අශාන් ඉක්බාල් මේ බව ප්‍රකාශ කළේ ඊයේ ආර්ථික සංවර්ධන අමාත්‍ය බැසිල් රාජපක්ෂ හමුවීමෙන් අනතුරුවයි. මෙරට ඇඟලූම් නිෂ්පාදන සහ අධ්‍යාපන සංවර්ධන ක්ෂේත්‍රවල පාකිස්තානය සිදුකර ඇති ආයෝජන පිළිබද ආර්ථික සංවර්ධන අමාත්‍යවරයා මෙහිදී සිය ප්‍රශංසාව පළ කළා.",
       "URL": "https://www.hirunews.lk/business/66442/පාකිස්තාන-සංවර්ධන-ඇමති-ආර්ථික-අමාත්‍යවරයා-හමුවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=280"
}