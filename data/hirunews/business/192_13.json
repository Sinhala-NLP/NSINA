{
       "Source": "hirunews",
       "Timestamp": "Monday, 27 June 2016 - 15:46",
       "Headline": "බ්‍රිතාන්‍යයේ ඉවත්වීමෙන් ආර්ථික අර්බුදයක්",
       "News Content": "බ්‍රිතාන්‍ය යුරෝපා සංගමයෙන් ඉවත්වීමට ගනු ලැබූ තීරණයත් සමඟ ඉදිරියේදී  සියලූ රටවලට බලපෑම් එල්ලවිය හැකි බව ආර්ථික විශ්ලේෂකයින් පවසනවා.\nඒ, ස්ටර්ලින් පවුමේ අගය ඩොලරයට සාපේක්ෂව පහත වැටීම  හේතුවෙන්.\nවිනිමය අනුපාත වෙනස්වීම නිසා රටවල් අතර වෙළඳ සබඳතා බිඳ වැටිය හැකි බව ආර්ථික විශ්ලේෂකයන්ගේ මතයයි.\nවිදේශ ආයෝජන අඩුවීම තුළින් එය කොටස් වෙළඳපොලටද බලපෑම් එල්ලවීමේ හැකියාවක් පවතිනවා.\nබ්‍රිතාන්‍ය යුරෝපා සංගමයෙන් ඉවත්වීමට පැවති මත විමසුමෙන් පසුව මෙරට විනිමය අනුපාතයන්හිද වෙනසක් සිදුව තිබෙනවා.\nපසුගිය කාලසීමාවේ රුපියල් 200 ඉක්මවා තිබූ ස්ටර්ලිං පවුමක  අගය  මේ වනවිට 195 දක්වා පහත වැටී ඇති බව  සඳහන්.",
       "URL": "https://www.hirunews.lk/business/136581/බ්‍රිතාන්‍යයේ-ඉවත්වීමෙන්-ආර්ථික-අර්බුදයක්",
       "Category": "Business",
       "Parent URL": "https://www.hirunews.lk/business/all-news.php?pageID=192"
}