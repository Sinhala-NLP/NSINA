{
       "Source": "hirunews",
       "Timestamp": "Friday, 20 March 2015 - 13:59",
       "Headline": "යුරෝපා සංගමයේ කණ්ඩායමක් දිවයිනට",
       "News Content": "ජී.එස්.පී ප්ලස් බදු සහනය නැවතත් ශ්‍රී ලංකාවට ලබාදීම පිළිබඳ සලකා බැලීම සඳහා යුරෝපා සංගමයේ ඉහළ පෙලේ නියෝජිත පිරිසක් අනිද්දා දිවයිනට පැමිණෙනවා. ශ්‍රී ලංකාවේ යුරෝපා සංගම් තානාපති ඬේවිඞ් ඩැලී ඒ බව අනාවරණ කළේ කර්මාන්ත හා වානිජ කටයුතු පිළිබඳ අමාත්‍ය රිෂාද් බදියුදීන් සමඟ පැවති සාකච්ඡාවකදීයි. බදු සහනය නැවත ලබාදීම සඳහා ළමා ශ්‍රමය භාවිත නොකිරීම, කම්කරු හා මානව අයිතීන් සුරැකීම ඇතුළු ජාත්‍යන්තර සම්මුතීන් 27 කට ශ්‍රී ලංකාවට අනුකූලතාව දැක්විය යුතු බවයි යුරෝපා සංගම් තානාපතිවරයා සඳහන් කර ඇත්තේ. ජී.එස්.පී බදු සහනයට අදාළ කටයුතු ඇගයීම සඳහා ලබන අප්‍රේල් මාසයේදී ද යුරෝපා සංගමයේ නියෝජිත පිරිසක් ශ්‍රී ලංකාවට පැමිණෙනු ඇති.",
       "URL": "https://www.hirunews.lk/business/105913/යුරෝපා-සංගමයේ-කණ්ඩායමක්-දිවයිනට",
       "Category": "Business",
       "Parent URL": "https://www.hirunews.lk/business/all-news.php?pageID=250"
}