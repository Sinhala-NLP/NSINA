{
       "Source": "hirunews",
       "Timestamp": "Tuesday, 19 January 2016 - 17:48",
       "Headline": "ඉන්ධන මිළ තවත් පහළට",
       "News Content": "ලෝක වෙළඳ පොලේ බොරතෙල් මිළ තවදුරටත් පහළ ගොස් තිබෙනවා.\nමේවන විට එය බොරතෙල් බැරලයක සාමාන්‍ය මිළටත් වඩා පහළ මට්ටමක පවතින බවයි විදෙස් පුවත් සේවා පෙන්වා දෙන්නේ.\nඑය වසර 12 කට පමණ පසු වාර්තාවු අවම මිළ බව ද සඳහන්.\nඉරානයට පනවා තිබු සම්බාධක ඉවත් කිරීමත් සමග මෙම මිළ පහළ යාම නිර්මාණය වී තිබෙනවා.\nඊට හේතුව වී ඇත්තේ ලෝක වෙළඳ පොළට යළිත් ඉරානයෙන් ඉන්ධන සැපයුම් කිරීමයි.\nමේවන විට අපේක්ෂිත ප්‍රමාණයටත් වඩා ඉන්ධන ලෝක වෙළඳ පොළට ලැබෙමින් පවතින බව විදෙස් පුවත් සේවා පෙන්වා දෙනවා.\nවිචාරකයන් පෙන්වා දෙන්නේ මේවන විට ඩොලර් 28 ක් පමණ වන බොරතෙල් බැරලයක මිළ තවත් දින කිහිපයක් ගතවන විට ඩොලර් 19 දසම 6 ක් පමණ දක්වා පහළ යනු ඇති බවයි.",
       "URL": "https://www.hirunews.lk/business/124312/ඉන්ධන-මිළ-තවත්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=210"
}