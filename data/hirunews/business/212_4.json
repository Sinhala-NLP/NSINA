{
       "Source": "hirunews",
       "Timestamp": "Thursday, 24 December 2015 - 17:04",
       "Headline": "මිරිස්ස, හරිත ධීවර වරායක් කිරීමට පියවර",
       "News Content": "ධීවර සහ සංචාරක කර්මාන්ත ක්ෂේත්‍රයේ තිරසර බව ගොඩනැගීමේ අරමුණින් මිරිස්ස ධීවර වරාය හරිත ධීවර වරායක් බවට පත් කිරීමට රජය තීරණය කර තිබෙනවා.\nමෙරට ධීවර කර්මාන්තය ජාත්‍යන්තර ප්‍රමිතියකට නැංවීමේදී හරිත ධීවර වරායන්ගේ අවශ්‍යතාවය හඳුනා ගනිමින් රජය මෙම පියවර ගෙන ඇති බවයි වාර්තා වන්නේ.\nඒ අනුව මිරිස්ස ධීවර වරාය හරිත ධීවර වරායක් බවට පත් කිරීම සඳහා රුපියල් මිලියන 30 යි දශම 4 ක අරමුදලක් ගොඩනැගීමට රජය පියවර ගෙන තිබෙනවා.\nඒ සඳහා දේශීය ආයෝජනයක් ක්‍රියාත්මක කිරීමටයි පියවර ගෙන ඇත්තේ.\nසමුද්‍රීය පරිසර ආරක්ෂක අධිකාරිය සකස් කළ නිර්ණායකයන්ට අනුව මෙම හරිත ධීවර වරාය ගොඩනැගෙනු ඇති.",
       "URL": "https://www.hirunews.lk/business/122727/මිරිස්ස-හරිත-ධීවර-වරායක්-කිරීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=212"
}