{
       "Source": "hirunews",
       "Timestamp": "Sunday, 07 March 2021 - 8:36",
       "Headline": "විදේශ සංචිත පහත වැටීම ගැටළුවක් නොවේ - රාජ්‍ය ඇමති අජිත් නිවාඩ් කබ්රාල්",
       "News Content": "මෙරට විදේශ සංචිත පහත වැටීම ගැටලුවක් නොවන බව මුදල් හා ප්‍රාග්ධන වෙළදපොල සහ රාජ්‍ය ව්‍යවසාය ප්‍රතිසංස්කරණ රාජ්‍ය අමාත්‍ය හිටපු මහ බැංකු අධිපති අජිත් නිවාඩ් කබ්රාල් ප්‍රකාශ කළා.\nඒ හිරු ප්‍රවෘත්ති අංශය වෙත අදහස් දක්වමින්.\nපෙබරවාරි මාසය අවසානයේ මෙරට විදේශ සංචිතය ඇමරිකානු ඩොලර් බිලියන 4.6 දක්වා පහත වැටී තිබුණා.\nමහ බැංකුවේ අතුරු ඇස්තමේන්තුවලට අනුව මෙලෙස සංචිතය පහත වැටී ඇත්තේ ඉන්දියානු සංචිත බැංකුව සමඟ ඩොලර් මිලියන 400 ක විනිමය හුවමාරුවක් සිදුව තිබියදියි.\nජනවාරි මාසය අවසානයේ මෙරට විදේශ සංචිතය ඩොලර් බිලියන 4.8 ක් වූ අතර, පසුගිය වසර අවසානයේ එය ඩොලර් බිලියන 5.6 ක් ලෙස පැවතුණා.\nමෙලෙස විදේශ සංචිත පහත වැටීම සහ පවතින ආර්ථික තත්වය සම්බන්ධයෙන් අප රුහුණ විශ්වවිද්‍යාලයේ ආර්ථික විද්‍යා අධ්‍යයන අංශයේ ජ්‍යෙෂ්ඨ කථිකාචාර්ය, ආචාර්ය නන්දසිරි කීඹියහෙට්ටිගෙන් විමසීමක් කළා.",
       "URL": "https://www.hirunews.lk/business/264573/විදේශ-සංචිත-පහත-වැටීම-ගැටළුවක්-නොවේ-රාජ්‍ය-ඇමති-අජිත්-නිවාඩ්-කබ්රාල්",
       "Category": "Business",
       "Parent URL": "https://www.hirunews.lk/business/all-news.php?pageID=24"
}