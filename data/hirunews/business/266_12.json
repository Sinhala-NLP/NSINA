{
       "Source": "hirunews",
       "Timestamp": "Sunday, 08 December 2013 - 19:34",
       "Headline": "අර්තාපල් ගොවීන්ටත් හොඳ කලක්.",
       "News Content": "දේශීය ආර්තාපල් ගොවියා නගා සිටුවීම සඳහා ගොවිජන සේවා දෙපාර්තමේන්තුව විසින් විශේෂ වැඩසටහනක් ආරම්භ කර තිබෙනවා. ගොවි බිම් තුළට ගොස් අර්තාපල් ගොවීන්ගෙන් ස්ථාවර මිලට ලබා ගැනීම මෙහි අරමුණ වී ඇති බවයි කෘෂිකර්ම අමාත්‍යාංශය සඳහන් කළේ. දැනට වැලිමඩ, වලපනේ, නුවරඑළිය ආදී ප්‍රදේශවල අර්ථාපල් වැඩි වශයෙන් වගා කෙරෙනවා. ඒ අනුව, අර්තාපල් කිලෝවක් රුපියල් 80ක ස්ථාවර මිලකට ගොවීන්ගෙන් ලබාගැනීම මේ වනවිටත් ආරම්භ කර ඇති බවයි නුවරඑළිය දිස්ත්‍රික් ලේකම් ඞී.පී.ජී. කුමාරසිරි හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/business/73022/අර්තාපල්-ගොවීන්ටත්-හොඳ-කලක්",
       "Category": "Business",
       "Parent URL": "https://www.hirunews.lk/business/all-news.php?pageID=266"
}