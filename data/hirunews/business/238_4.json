{
       "Source": "hirunews",
       "Timestamp": "Saturday, 06 June 2015 - 13:37",
       "Headline": "සංචාරක ආගමනය ඉහළට",
       "News Content": "ශ්‍රී ලංකාවට පැමිණි සංචාරකයන්ගේ සංඛ්‍යාව මේ වසරේ මැයි මාසයේදී 26% කින් වර්ධනය වී තිබෙනවා. මැයි මාසයේදී සංචාරකයන් 113,529 ක් ශ්‍රී ලංකාවට පැමිණි අතර, ඉන්දීය සහ චීන සංචාරක ආගමනයේ වර්ධනය ඊට බෙහෙවින් දායක වී ඇති බව සඳහන්. ජනවාරි සිට මැයි දක්වා වසරේ පළමු මාස 5 සැළකූ විට දිවයිනට සංචාරකයන් 714,584 ක් පැමිණ තිබෙනවා. එය පෙර වසරේ එම කාලයට සාපේක්ෂව 14.5% ක වර්ධනයක්. වසරේ මුල් මාස 5 තුළ මෙරටට පැමිණි ඉන්දීය සංචාරකයන්ගේ සංඛ්‍යාව 26.8% කින් වර්ධනය වී ඇති අතර, දකුණු ආසියාතික සංචාරකයන්ගේ සමස්ත වර්ධනය 18% ක්. එම කාලය තුළ දිවයිනට පැමිණි චීන සංචාරකයන්ගේ සංඛ්‍යාව 80% කින් වර්ධනය වීම විශේෂත්වයක්.",
       "URL": "https://www.hirunews.lk/business/110862/සංචාරක-ආගමනය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=238"
}