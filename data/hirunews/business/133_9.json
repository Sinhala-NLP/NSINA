{
       "Source": "hirunews",
       "Timestamp": "Wednesday, 21 February 2018 - 9:10",
       "Headline": "රුපියල තවත් බාල්දු වේ- ඩොලරය රුපියල් 157 ඉක්මවයි",
       "News Content": "පවතින දේශපාලන අර්බුදය හේතුවෙන් ඇමරිකානු ඩොලරයට සාපේක්ෂව රුපියලේ අගය තවදුරටත් අවප්‍රමාණය වී තිබෙනවා.\nශ්‍රී ලංකා මහබැංකුව ඊයේ (20) නිවේදනය කළ විනිමය අනුපාතයට අනුව ඇමරිකානු ඩොලරයේ විකුණුම් අගය රුපියල් 157.14ක් වූ අතර, ගැනුම් මිලේ අගය රුපියල් 153.36ක් ලෙස වාර්තා වුණා.\nමහබැංකුව පෙරේදා නිකුත් කළ විනිමය අනුපාතවලට අනුව ඩොලරයට සාපේක්ෂව රුපියලේ විකුණුම් අගය සටහන් වූයේ රුපියල් 156.87ක් ලෙසයි.",
       "URL": "https://www.hirunews.lk/business/184143/රුපියල-තවත්-බාල්දු-වේ-ඩොලරය-රුපියල්-157-ඉක්මවයි",
       "Category": "Business",
       "Parent URL": "https://www.hirunews.lk/business/all-news.php?pageID=133"
}