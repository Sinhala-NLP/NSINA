{
       "Source": "hirunews",
       "Timestamp": "Tuesday, 10 September 2013 - 19:57",
       "Headline": "සෝයා බෝංචි සහ බඩ ඉරිඟු සඳහා ස්ථාවර මිලක්.",
       "News Content": "සෝයා බෝංචි සහ බඩ ඉරිඟු සඳහා ස්ථාවර මිලක් නියම කිරීමට මුදල් හා ක්‍රම සම්පාදන අමාත්‍යාංශය තීරණය කර තිබෙනවා. ඒ අනුව මේ වසරේ සැප්තැම්බර් මස 1 වැනිදා සිට ඔක්තෝම්බර් මස 31 වැනිදා දක්වා කාලය තුළ සෝයාබෝංචි කිලෝග්‍රෑමයක් රුපියල් 80 කට මිලදී ගැනෙනු ඇති. නොවැම්බර් මස 01 වැනිදා සිට සෝයා බෝංචි කිලෝග්‍රෑමයක් රුපියල්  85 ක මිලකට ගොවීන්ගෙන් මිලදී ගැනීමටයි තීරණය කර ඇත්තේ. 2013 යල කන්නයේ අපේක්ෂිත සෝයා බෝංචි අස්වැන්න මෙටි‍්‍රක් ටොන් 30,000 ක් ලෙස ඇස්තමේන්තු කර ඇති අතර එය පසුගිය වසරට සාපේක්ෂව සියයට 94 ක වර්ධනයක්. මීට අමතරව 2013 - 2014 මහ කන්නයේ බඩඉරිගු කිලෝග්‍රෑමයක් රුපියල් 32ත්, 35ත් අතර මිලකට මිලදී ගැනීමට රජය තීරණය කර තිබෙනවා.",
       "URL": "https://www.hirunews.lk/business/66935/සෝයා-බෝංචි-සහ-බඩ-ඉරිඟු-සඳහා-ස්ථාවර-මිලක්",
       "Category": "Business",
       "Parent URL": "https://www.hirunews.lk/business/all-news.php?pageID=279"
}