{
       "Source": "hirunews",
       "Timestamp": "Friday, 25 December 2020 - 20:23",
       "Headline": "රුපියල අවප්‍රමාණ වීම වැළැක්වීමට පියවරගෙන ඇති බව මහ බැංකුව කියයි",
       "News Content": "මෑතකදී විනිමය අනුපාතිකයේ සිදුවූ උච්චාවචනය අනවශ්‍ය හා පිළිගත නොහැකි බව මහබැංකුව පවසනවා.\nඒ අනුව දේශීය විදේශ විනිමය වෙළඳපොලේ මෙම උච්චාවචනය පාලනය කිරීමට සුදුසු ක්‍රියාමාර්ග ගන්නා බවයි ඔවුන් සඳහන් කළේ.\nමෙම ක්‍රියාමාර්ග සහ අත්‍යවශ්‍ය නොවන ආනයන සීමා කිරීම් අඛන්ඩව පවත්වා ගැනීමත් තුළින් ඉදිරි දින කිහිපයේදී ඇමරිකානු ඩොලරයට සාපේක්ෂව රුපියල 185 ට වඩා අඩු මට්ටමකට අතිප්‍රමාණය වනු ඇති බව මහ බැංකුවේ අදහස වී තිබෙනවා.\nඑහි වැඩිදුරටත් දැක්වෙන්නේ මෙරට නිල සංචිත ප්‍රමාණය මේ වනවිට ඇමරිකානු ඩොලර් බිලියන 5.6 ක් බවයි.\nසංචිත මට්ටම ඉහළ නැංවීමට මහබැංකුව දේශීය හා විදේශීය හවුල්කරුවන් සමඟ පවත්වන සාකච්ඡාද මේ වනවිට අවසන් අදියරට පැමිණ ඇති බවයි  මහ බැංකුව සඳහන් කළේ.",
       "URL": "https://www.hirunews.lk/business/257956/රුපියල-අවප්‍රමාණ-වීම-වැළැක්වීමට-පියවරගෙන-ඇති-බව-මහ-බැංකුව-කියයි",
       "Category": "Business",
       "Parent URL": "https://www.hirunews.lk/business/all-news.php?pageID=29"
}