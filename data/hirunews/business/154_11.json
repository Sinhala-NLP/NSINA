{
       "Source": "hirunews",
       "Timestamp": "Friday, 16 June 2017 - 8:32",
       "Headline": "බඳවාගැනීම් සිදුකළේ පුරප්පාඩු පිරවීමට පමණයි - ශ්‍රී ලංකන්",
       "News Content": "ශ්‍රී ලංකන් ජාතික ගුවන් සේවයට නව බඳවාගැනීම් 1250 ක් සිදුකළ බවට පළවන වාර්තා එම ගුවන් සේවයේ කළමනාකාරීත්වය ප්‍රතික්ෂේප කළා.\nඑමඟින් සඳහන් කළේ ඉවත්වූ සේවකයන්ගේ පුරප්පාඩු පිරවීමට අමතරව එලෙස අමතර බඳවාගෙන ඇත්තේ සේවකයන් 126 දෙනෙකු පමණක් බවයි.\nඉන් 24 දෙනෙකු ආධුනික නියමුවන් වන අතර 20 දෙනෙකු කළමනාකරණ පුහුණුවන්නන්.\n2015 ජනවාරි 31 වනදා සිට මේ වසරේ මැයි 31 වනදා අතර කාලය තුළ ශ්‍රී ලංකන් ගුවන් සේවයේ ගුවන් යානා සංඛ්‍යාව 19 සිට 24 දක්වා ඉහළ නැංවූ බවත් එමගින් පෙන්වා දෙනවා.",
       "URL": "https://www.hirunews.lk/business/163667/බඳවාගැනීම්-සිදුකළේ-පුරප්පාඩු-පිරවීමට-පමණයි-ශ්‍රී-ලංකන්",
       "Category": "Business",
       "Parent URL": "https://www.hirunews.lk/business/all-news.php?pageID=154"
}