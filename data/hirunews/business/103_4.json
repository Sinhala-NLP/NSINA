{
       "Source": "hirunews",
       "Timestamp": "Tuesday, 27 November 2018 - 7:54",
       "Headline": "ඉහළ ගිය එළවළු මිල වසර අවසන් වන තුරු",
       "News Content": "වෙළදපොළේ ඉහළ ගොස් ඇති එළවළු මිල ගණන් මේ වසර අවසන් වන තෙක් එලෙසම පවතිනු ඇති බවට කෘෂිකර්ම අමාත්‍යාංශය පවසනවා.\nමේ වන විට වෙළදපොළේ උඩරට සහ පහත රට එළවළු කිලෝග්‍රෑමයක තොග මිල පවතින්නේ රුපියල් 150ත්, 250ත් අතර මට්ටමකයි.\nපසුගිය දින කිහිපය තුළ බලපෑ අධික වර්ෂාපතනය මෙලෙස එළවළු මිල ගණන් ඉහළ යාමට හේතු වී තිබෙනවා.\nමේ අතර, කිලෝග්‍රෑමයක් රුපියල් 150ක්ව පැවති අමු මිරිස් කිලෝව මේ වන විට රුපියල් 500ත්, 700ත් දක්වා ඉහළ ගොස් ඇති බවයි වෙළදපොළ ආරංචි මාර්ග සඳහන් කළේ.",
       "URL": "https://www.hirunews.lk/business/204996/ඉහළ-ගිය-එළවළු-මිල-වසර-අවසන්-වන-තුරු",
       "Category": "Business",
       "Parent URL": "https://www.hirunews.lk/business/all-news.php?pageID=103"
}