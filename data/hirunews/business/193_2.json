{
       "Source": "hirunews",
       "Timestamp": "Wednesday, 22 June 2016 - 12:58",
       "Headline": "තහනමෙන් පසු යුරෝපයට ගිය මුල්ම මත්ස්‍ය තොගය ටූනා",
       "News Content": "මෙරටට පනවා තිබූ යුරෝපා මත්ස්‍ය තහනම ඉවත් කිරීමෙන් පසු පළමු මසුන් තොගය අද (22)පෙරවරුවේ නෙදර්ලන්තයේ - ඇම්ස්ටර්ඩෑම් නගරය වෙත අපනයනය කෙරුණා.\nඒ අනුව කිලෝග්‍රෑම් 2600 ක ටූනා මසුන් තොගයක් ගුවන් මගින් මෙලෙස අපනයනය කෙරුණු බවයි ධීවර අමාත්‍යාංශය සදහන් කළේ.\nයුරෝපා සංගමය මෙරටට පනවා තිබූ මත්ස්‍ය තහනම පසුගිය 16 වනදා සිට මුළුමනින්ම ඉවත් කරනු ලැබුවා.\nමත්ස්‍ය අපනයන තහනම  පැනවීමට පෙර ශ්‍රී ලංකාව යුරෝපා සංගමයේ රටවල් වෙත මාළු ටොන් 17000 ක් අපනයනය කළ අතර එහි වටිනාකම යූරෝ මිලියන 74 කට ආසන්නයි.\nයුරෝපා සංගමයේ රටවල් වෙත ටූනා මසුන් අපනයනය කළ ප්‍රධාන රට වන්නේ ද ශ්‍රී ලංකාවයි.",
       "URL": "https://www.hirunews.lk/business/136168/තහනමෙන්-පසු-යුරෝපයට-ගිය-මුල්ම-මත්ස්‍ය-තොගය-ටූනා",
       "Category": "Business",
       "Parent URL": "https://www.hirunews.lk/business/all-news.php?pageID=193"
}