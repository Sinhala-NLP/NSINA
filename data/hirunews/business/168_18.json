{
       "Source": "hirunews",
       "Timestamp": "Friday, 27 January 2017 - 12:35",
       "Headline": "ඩොලරය ශක්තිමත් වෙයි",
       "News Content": "ඇමරිකානු ආයතනික ආදායම් ඉහළයාම හමුවේ ඩොලරය ශක්තිමත් වූ අතර, ආසියානු කොටස්වල මිල ඉහළ යාමක් අද (27) දක්නට ලැබෙන බව වෙළඳපොල විශ්ලේෂකයන් පෙන්වා දෙනවා.\nමෙක්සිකෝව සහ ඇමරිකාව අතර, අර්බුදය උත්සන්න වීමත් සමඟ මෙක්සිකෝ පෙසෝ විනිමයේ අගය කැපී පෙනෙන ලෙස පහත වැටී ඇති බව සඳහන්.\nතෙල් මිල ඉහළ ගොස් ඇති අතර, බ්‍රෙන්ට් වර්ගයේ බොරතෙල් බැරලයක මිල අද සටහන් වන්නේ ඩොලර් 53 යි ශත 71 ක් ලෙසයි.\nඒ අනුව, මේ සතිය තුළ තෙල් මිල සියයට 2 යි දශම 5 කින් ඉහළ ගොස් තිබෙනවා.\nලෝක වෙළඳපොලේ රන් මිල පහත වැටී ඇති අතර රන් අවුන්සයක මිල සටහන් වන්නේ ඩොලර් 1187 යි ශත 50 ක් ලෙසයි.",
       "URL": "https://www.hirunews.lk/business/153039/ඩොලරය-ශක්තිමත්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=168"
}