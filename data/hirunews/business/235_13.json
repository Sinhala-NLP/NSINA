{
       "Source": "hirunews",
       "Timestamp": "Sunday, 28 June 2015 - 13:43",
       "Headline": "වෙනස්වෙන ලෝකයේ වෙනස් නොවන හැඩයි",
       "News Content": "මහ බැංකුව, වානිජ බැංකු සමඟ ගණුදෙනුකරණ පොලී අනුපාතික තවදුරටත් නොවෙනස්ව පවතිනු ඇතැයි රොයිටර් විශ්ලේෂණයක් මගින් පෙන්වා දෙනවා. මහ බැංකුවේ පොලී අනුපාතික සැකසීම හෙට (29) නැවතත් ප්‍රකාශයට පත් කිරීමට නියමිතයි. මාස 14 කට පසු  පසුගිය අප්‍රේල් මාසයේදී මහ බැංකුව පොලී අනුපාතික අඩු කළේ ආර්ථික වර්ධනය දිරිගැන්වීමේ අරමුණින්. එහෙත් හෙට ප්‍රකාශයට පත්වන ඇගයීමේදී පොලී අනුපාතික තවදුරටත් නොවෙනස්ව පවතිනු ඇතැයි රොයිටර් සමීක්ෂණයට එක්වූ විශ්ලේෂකයන් 12 දෙනෙකුගෙන් 11 දෙනෙකුම ප්‍රකාශ කර තිබෙනවා. මහ බැංකුවේ ස්ථාවර තැන්පතු අනුපාතය සියයට 6 ක් ලෙස සහ ස්ථාවර නිකුත් කිරීමේ අනුපාතය සියයට 7.5 ක් ලෙසයි දැනට ක්‍රියාත්මක වන්නේ.",
       "URL": "https://www.hirunews.lk/business/112247/වෙනස්වෙන-ලෝකයේ-වෙනස්-නොවන-හැඩයි",
       "Category": "Business",
       "Parent URL": "https://www.hirunews.lk/business/all-news.php?pageID=235"
}