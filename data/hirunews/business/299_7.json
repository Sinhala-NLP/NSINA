{
       "Source": "hirunews",
       "Timestamp": "Monday, 29 April 2013 - 19:19",
       "Headline": "සංචාරක ආගමනය ඉහළට.",
       "News Content": "ශ්‍රී ලංකාවට පැමිණි විදේශ සංචාරකයන්ගේ සංඛ්‍යාව මේ වසරේ පෙබරවාරියේදී සියයට 11යි දශම 6 කින් වර්ධනය වී තිබෙනවා. යුරෝපයෙන් සහ නැගෙනහිර ආසියාවෙන් පැමිණෙන සංචාරකයන්ගේ සංඛ්‍යාව ඉහළ යාම ඊට හේතුවයි. බටහිර යුරෝපයෙන් පැමිණි සංචාරකයන්ගේ සංඛ්‍යාව පෙබරවාරි මාසයේදී සියයට 13 යි දශම 7 කින් ඉහළ ගිය අතර බ්‍රිතාන්‍ය සංචාරකයන්ගේ ආගමනය සියයට 26 යි දශම 1 කින් ඉහළ ගොස් තිබෙනවා. මලයාසියාව, චීනය සහ ජපානය ඇතුළු නැගෙනහිර ආසියාතික රටවලින් පැමිනි සංචාරකයන්ගේ සංඛ්‍යාව සියයට 22 යි දශම 7 කින් ඉහළ ගොස් තිබෙනවා. චීනයෙන් පැමිණෙන සංචාරකයින්ගේ සංඛ්‍යාව කැපී පෙනෙන ලෙස ඉහළ ගොස් ඇති අතර මේ වසරේ පළමු මාස දෙක තුළ එම ප්‍රතිශතය සියයට 58 කින් පමණ ඉහළ ගියා.",
       "URL": "https://www.hirunews.lk/business/58036/සංචාරක-ආගමනය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=299"
}