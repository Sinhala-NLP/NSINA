{
       "Source": "hirunews",
       "Timestamp": "Wednesday, 28 October 2015 - 8:45",
       "Headline": "තහනම් තෙල් හෝ පොහොර අලෙවි කරන්නන්ට නීතිය දැඩි වෙයි",
       "News Content": "තහනම් කළ රසායනික තෙල් හෝ පොහොර, වර්ග අලෙවි කරන්නන්ට එරෙහිව නීතිය දැඩිව ක්‍රියාත්මක කරන බව කෘෂිකර්ම අමාත්‍ය දුමින්ද දිසානායක පවසනවා. ගල්නෑව ප්‍රදේශයේ පසුගියදා පැවති උත්සවයකට එක්වෙමිනුයි ඔහු මේ බව කියා සිටියේ.\nපෞද්ගලික සමාගමකට අයත් පෑලියගොඩ පිහිටි පොහොර තොග ගබඩාවකට කෘෂිකර්ම අමාත්‍යාංශය විසින් පසුගිය දා මුද්‍රා තැබුවා. මීට හේතු වී ඇත්තේ නිසි ප්‍රමිතිය ඉක්මවා එහි ගබඩා කර තිබූ පොහොරවල වකුගඩු රෝග කාරකයක් ලෙස සැලකෙන කැඞ්මියම් වැඩි ප්‍රතිශතයක් අඩංගු වී තිබීමයි.",
       "URL": "https://www.hirunews.lk/business/119212/තහනම්-තෙල්-හෝ-පොහොර-අලෙවි-කරන්නන්ට-නීතිය-දැඩි-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=218"
}