{
       "Source": "hirunews",
       "Timestamp": "Sunday, 24 March 2013 - 19:48",
       "Headline": "අතිරේක බෝග වගාව කෙරෙහි අමාත්‍යාංශ අවදානය.",
       "News Content": "යල කන්නයේ දී අතිරේක බෝග වගාවට නැඹුරුවීම කෙරෙහි අවදානය යොමු කළ යුතු බව කෘෂිකර්ම අමාත්‍යාංශය පවසනවා. ප්‍රදේශයේ පාරිසරික තත්ත්වයන්, ජලය, කෘෂි රසායන ද්‍රව්‍ය සහ පොහොර අඩු අවශ්‍යතාවක්ව පවතින අතිරේක බෝග මේ සඳහා වඩාත් උචිත වනු ඇති.  බඩ ඉරිඟු, උඳු වැනි අතිරේක බෝග දේශීය ඉලක්කය සපුරා ඇතත් මුං, කුරක්කන්, රට කජු, වියළි මිරිස් සඳහා වැඩි සැලකිල්ලක් දැක්විය යුතු බවයි කෘෂිකර්ම අමාත්‍යාංශය නිර්දේශ කරන්නේ. මිල ඉහළ යන කාලයේ දී කන්නයෙන් බැහැරව අතිරේග බෝග වගා කිරීම තුළින් ගොවියාට හොද මිලක් ලබා ගැනීමේ හැකියාව පවතිනවා.",
       "URL": "https://www.hirunews.lk/business/55888/අතිරේක-බෝග-වගාව-කෙරෙහි-අමාත්‍යාංශ-අවදානය",
       "Category": "Business",
       "Parent URL": "https://www.hirunews.lk/business/all-news.php?pageID=304"
}