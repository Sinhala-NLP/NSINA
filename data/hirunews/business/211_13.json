{
       "Source": "hirunews",
       "Timestamp": "Sunday, 03 January 2016 - 13:22",
       "Headline": "මහා නගර සංවර්ධන සැලැස්ම එළි දකී.",
       "News Content": "කොළඹ නගරයේ රථවාහන තදබදයට විසඳුම් ලෙස මහා නගර සංවර්ධන වැඩපිළිවෙල යටතේ තදාසන්න නගරවලට දිවෙන පාලම් මාර්ග ඉදිකිරීමට යෝජනා වී තිබෙනවා. කිලෝමීටර් 21.6 ක් දිගැති මෙවැනි එක් මාර්ගයක් අතුරුගිරියේ සිට මාළඹේ - බත්තරමුල්ල - දෙමටගොඩ - ඔරුගොඩවත්ත හරහා කොළඹ - කොටුව හා සම්බන්ධවීමට යෝජිතයි.\nපොළොවට ඉහළින් ඉදි කෙරෙන තවත් මාර්ගයකින් කැළණි පාලමේ සිට කොළඹ නගරය සම්බන්ධ වීම මහ නගර සැලැස්මේ තවත් යෝජනාවක්.\nමෙම පාලම් මාර්ග අධිවේගී මාර්ගත් සමඟ සම්බන්ධ කිරීමටද සැළසුම් කර තිබෙනවා.\nබස්නාහිර පළාතම මහා නගරයක් ලෙස සංවර්ධනය කිරීමේ මෙගා පොලිස් සැලැස්මේ කෙටුම්පත මේ වනවිට කැබිනට් අනුමැතිය සඳහා ඉදිරිපත් කර ඇති බවයි මහානගර සහ බස්නාහිර සංවර්ධන අමාත්‍යාංශයේ ලේකම් ඉංජිනේරු නිහාල් රූපසිංහ ප්‍රකාශ කළේ.",
       "URL": "https://www.hirunews.lk/business/123307/මහා-නගර-සංවර්ධන-සැලැස්ම-එළි-දකී",
       "Category": "Business",
       "Parent URL": "https://www.hirunews.lk/business/all-news.php?pageID=211"
}