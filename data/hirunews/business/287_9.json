{
       "Source": "hirunews",
       "Timestamp": "Friday, 19 July 2013 - 13:04",
       "Headline": "රුපියල් 700 කින් ගෑස් ඉහළ දමන්නැයි ඉල්ලීමක්.",
       "News Content": "ගෘහස්ථ ගෑස් සිලින්ඩරයක මිල රුපියල් 700 කින් ඉහළ නංවන ලෙස ඉල්ලා ලාෆ් ගෑස් සමාගම පාරිභෝගික සේවා අධිකාරියෙන් ඉල්ලීමක් කර තිබෙනවා. කෙසේ වෙතත්, ගෑස් මිල ඉහළ දැමීම සම්බන්ධයෙන් මෙතෙක් අවසන් තීරණයක් ගෙන නොමැති බවයි එම අධිකාරියේ ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට කියා සිටියේ. මාස දෙකකට වරක් ගෑස් මිලෙහි සංශෝධනයක් විය යුතු නමුත් අවසන් වරට මිල සංශෝධනය කර ඇත්තේ මෙම වසරේ ජනවාරි මාසයේදීයි. මෙවර, මිල සංශෝධනය කිරීම සඳහා මැයි සහ ජූනි යන මාසවල ලෝක වෙළඳපොලේ ගෑස් මිල ගණන් සලකා බැලෙන අතර, එම මාසවලදී ලෝක වෙළඳපොලේ ගෑස් මිල ගණන් පැවතියේ අඩු අගයකයි.",
       "URL": "https://www.hirunews.lk/business/63342/රුපියල්-700-කින්-ගෑස්-ඉහළ-දමන්නැයි-ඉල්ලීමක්",
       "Category": "Business",
       "Parent URL": "https://www.hirunews.lk/business/all-news.php?pageID=287"
}