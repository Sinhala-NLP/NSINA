{
       "Source": "hirunews",
       "Timestamp": "Tuesday, 06 October 2015 - 13:48",
       "Headline": "රටවල් 11ක් අතර පුළුල් ආර්ථික සහයෝගීතා ගිවිසුමක්",
       "News Content": "ඇමරිකාව සහ පැසිෆික් කලාපීය රටවල් 11ක් අතර, පුළුල් ආර්ථික සහයෝගීතා ගිවිසුමක් ඊයේ ඇති කර ගත්තා. ඒ, වසර 5ක් තිස්සේ පැවැති සාකච්ඡාවලින් අනතුරුවයි. එමගින් ඇමරිකා එක්සත් ජනපදය,  ඕස්ට්‍රේලියාව, කැනඩාව, චිලී, ජපානය, මෙක්සිකෝව, නවසීලන්තය, සිංගප්පූරුව, වියට්නාමය ඇතුළු රටවල් අතර, තීරු බදු රහිත වෙළදාමට ඉඩ සැලසෙනවා. මෙම රටවල් ලෝක ආර්ථිකයෙන් සියයට 40ක් නියෝජනය කිරීම විශේෂත්වයක්. චීනය මෙම ගිවිසුමට එක්වී නොමැති අතර, ගිවිසුම ඇමරිකානු පාර්ශවයෙන් සම්මතවීම සඳහා එරට කොංග්‍රස් මණ්ඩලයට ඉදිරිපත් කළ යුතුයි.",
       "URL": "https://www.hirunews.lk/business/117930/රටවල්-11ක්-අතර-පුළුල්-ආර්ථික-සහයෝගීතා-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=221"
}