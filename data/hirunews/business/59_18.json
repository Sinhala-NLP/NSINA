{
       "Source": "hirunews",
       "Timestamp": "Wednesday, 25 December 2019 - 8:01",
       "Headline": "දකුණු කොරියාවෙන් උසස් අධ්‍යාපනය වෙනුවෙන් ඩොලර් මිලියන 104ක්",
       "News Content": "ශ්‍රී ලංකාවේ උසස් අධ්‍යාපනය වෙනුවෙන් ඩොලර් මිලියන 104ක ආයෝජනයක් සිදුකිරීමට දකුණු කොරියානු රජය එකඟතාව පළ කර තිබෙනවා.\nඋසස් අධ්‍යාපන, තොරතුරු හා සන්නිවේදන අමාත්‍යාංශය සඳහන් කළේ එම ආයෝජනයට අමතරව තවදුරටත් මෙරට අධ්‍යාපනය නැංවීම වෙනුවෙන් මූල්‍යාධාර සැපයීමට ද යෝජිත බවයි.\nමෙහිදී දකුණු කොරියාව සතු තාක්ෂණික දැනුම මෙරට උසස් අධ්‍යාපනයේ යෙදෙන දරු දැරියන්ට ලබාදීමට සැලසුම් කර ඇති බවයි උසස් අධ්‍යාපන අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/business/230916/දකුණු-කොරියාවෙන්-උසස්-අධ්‍යාපනය-වෙනුවෙන්-ඩොලර්-මිලියන-104ක්",
       "Category": "Business",
       "Parent URL": "https://www.hirunews.lk/business/all-news.php?pageID=59"
}