{
       "Source": "hirunews",
       "Timestamp": "Monday, 24 May 2021 - 13:31",
       "Headline": "විදේශීය අරමුදල් එක්රැස් කර ගැනීම සඳහා ආයතනික අංශයට වැඩි අවස්ථාවක්",
       "News Content": "විදේශීය අරමුදල් එක්රැස් කර ගැනීම සඳහා ආයතනික අංශයට වැඩි අවස්ථාවක් ලබාදීමට මහබැංකුව තීරණය කර තිබෙනවා.\nඒ අනුව, ඒ සඳහා බලපවත්වන රෙගුලාසි ලිහිල් කිරීමට පියවර ගැනෙනු ඇති.\nමෙරටට විදේශ විනිමය ආකර්ශනය කර ගැනීම සඳහා ගත හැකි ක්‍රියාමාර්ග මහබැංකුව මගින් මේ වනවිට සලකා බලමින් සිටිනවා.\nකොරෝනා වෛරස් ගෝලීය වසංගතය හේතුවෙන් මෙරටට විදේශ විනිමය ගලා ඒම මන්දගාමී වී පැවතීම ඊට හේතුවයි.\nමේ නිසා විදේශ විනිමය අරමුදල් එක්රැස් කර ගැනීම සඳහා ආයතනික අංශයට සුදුසු වාතාවරණයක් සැලසීමට මහබැංකුව කටයුතු කරමින් සිටින බව සඳහන්.",
       "URL": "https://www.hirunews.lk/business/272301/විදේශීය-අරමුදල්-එක්රැස්-කර-ගැනීම-සඳහා-ආයතනික-අංශයට-වැඩි-අවස්ථාවක්",
       "Category": "Business",
       "Parent URL": "https://www.hirunews.lk/business/all-news.php?pageID=18"
}