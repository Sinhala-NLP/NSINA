{
       "Source": "hirunews",
       "Timestamp": "Tuesday, 18 July 2017 - 13:25",
       "Headline": "දේශීය ආදායම් පනතට වාණිජ මණ්ඩලයෙන් අදහස්",
       "News Content": "නව දේශීය ආදායම් පනත සඳහා තමන් ඉදිරිපත් කළ නිර්දේශ රැසක් පිළිගෙන ඇති බව ලංකා වාණිජ මණ්ඩලය පවසනවා.\nවිශේෂයෙන් ලාභාංශ, පොලී සහ කොළඹ කොටස් වෙළඳපොළේ ගනුදෙනු සඳහා දැනට පවත්නා බදු නීතිය එලෙසින්ම පවත්වාගෙන යාම ඉන් එක් යෝජනාවක්.\nකෘෂිකාර්මික, අධ්‍යාපන හා අපනයන ක්ෂේත්‍ර සඳහා ද සහනදායී බදු පවත්වාගෙන යා යුතු බවයි ලංකා වාණිජ මණ්ඩලය පෙන්වා දී ඇත්තේ.\nනව පනත මගින් බදු ක්‍රමය පුළුල් කිරීමටත්, පවතින බදු සංශෝධනය කිරීමටත් ජාත්‍යන්තර ප්‍රමිතීන්ට අනුව බදු නීතිය සරල කිරීමටත් අදහස් කෙරෙනවා.\nපසුගිය ජුනි 16 වන දා ගැසට් කෙරුණු නව දේශීය ආදායම් පනත් කෙටුම්පත ජුනි 5 වන දා පාර්ලිමේන්තුවට ඉදිරිපත් කෙරුණු අතර එය සම්මත වූ පසු දැන් පවතින 2006 අංක 10 දරණ දේශීය ආදායම් පනත ප්‍රතිස්ථාපනය කරනු ඇති.",
       "URL": "https://www.hirunews.lk/business/166163/දේශීය-ආදායම්-පනතට-වාණිජ-මණ්ඩලයෙන්-අදහස්",
       "Category": "Business",
       "Parent URL": "https://www.hirunews.lk/business/all-news.php?pageID=151"
}