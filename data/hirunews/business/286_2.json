{
       "Source": "hirunews",
       "Timestamp": "Sunday, 28 July 2013 - 19:11",
       "Headline": "කන්කසන්තුරේ සිමෙන්ති කම්හල යළි විවෘත කිරීමට සැලසුම්.",
       "News Content": "කන්කසන්තුරේ සිමෙන්ති කම්හල තවත් වසරක කාලයක් ඇතුළත යළි විවෘත කිරීමට රාජ්‍ය සම්පත් හා ව්‍යවසාය සංවර්ධන අමාත්‍යාංශය සැලසුම් සකස් කර තිබෙනවා. ඒ සඳහා ආයෝජනය කෙරෙන මුදල රුපියල් කෝටි 150 ක්. නැවත ක්‍රියාත්මක කළ පසු කන්කසන්තුරේ කම්හලෙන් දිනකට කිලෝග්‍රෑම් 50 සිමෙන්ති මළු 12,000 ක් නිෂ්පාදනය කිරීම සිමෙන්ති සංස්ථාවේ ඉලක්කයයි. උතුරු අධිවේගී මාර්ගය ඉදිකිරීමේ සැපයුම්කරු වශයෙන් තෝරා ගතහොත් කම්හලට ආයෝජනය කළ මුදල ඉක්මණින් උපයා ගත හැකි වන බව සිමෙන්ති සංස්ථා සභාපතිවරයාගේ අදහසයි. එමගින් සිමෙන්ති ආනයනය සඳහා වැය වන ඩොලර් මිලියන 13 ක විදේශ විනිමය ඉතිරි කර ගැනීමට හැකිවන අතර, ඍජු සහ වක්‍ර රැකියා අවස්ථා 700 ක් පමණ ජනනය වනු ඇති.",
       "URL": "https://www.hirunews.lk/business/63949/කන්කසන්තුරේ-සිමෙන්ති-කම්හල-යළි-විවෘත-කිරීමට-සැලසුම්",
       "Category": "Business",
       "Parent URL": "https://www.hirunews.lk/business/all-news.php?pageID=286"
}