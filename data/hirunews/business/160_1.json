{
       "Source": "hirunews",
       "Timestamp": "Tuesday, 25 April 2017 - 13:24",
       "Headline": "ඇඟලුම් ආදායම පහතට",
       "News Content": "මෙරට ඇඟලුම් අපනයන ආදායම වසරේ මුල් මාස දෙක තුළ දී අසාමාන්‍ය අන්දමින් පහත වැටී ඇති බව ශ්‍රී ලංකා ඇඟලුම් අපනයන සම්මේලනය පවසනවා.\nඑමගින් පෙන්වා දෙන්නේ මේ වසරේ ජනවාරි සහ පෙබරවාරි මාසවල ඇඟලුම් අපනයන ආදායම ඇමරිකානු ඩොලර් මිලියන 788 දක්වා සියයට 11.5කින් පමණ පහත වැටී ඇති බවයි.\nඑහිදී ඇමරිකා එක්සත් ජනපදය වෙත සිදුකෙරෙන අපනයනයන් ඩොලර් මිලියන 368 දක්වා සියයට 6.38කින් පහත වැටී ඇති අතර, යුරෝපා සංගමයට කෙරෙන අපනයනයන් ඩොලර් මිලියන 310 දක්වා සියයට 19.1කින් පහත වැටීම ද විශේෂත්වයක්.\nඅනෙකුත් වෙළෙඳපොළ වෙත අපනයන කළ ඇඟලුම්වල වටිනාකම ද ඩොලර් මිලියන 110 දක්වා සියයට 3.25කින් පහත වැටී තිබෙනවා.\nමෙය ඇතැම් අපනයනයන් සමස්ත අපනයනයට එකතු නොකිරීම නිසා ඇති වූ සංඛ්‍යාත්මක වරදක් ද යන්න පිළිබදව සැකයක් මතු වන්නේ යැයි ශ්‍රී ලංකා ඇඟලුම් කර්මාන්ත සම්මේලනයේ සභාපති ෆීලික්ස් ප්‍රනාන්දු ප්‍රකාශ කළා.",
       "URL": "https://www.hirunews.lk/business/159945/ඇඟලුම්-ආදායම-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=160"
}