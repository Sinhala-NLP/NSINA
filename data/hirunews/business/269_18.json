{
       "Source": "hirunews",
       "Timestamp": "Friday, 15 November 2013 - 8:42",
       "Headline": "දළ දේශීය නිෂ්පාදිතය ඉහළට.",
       "News Content": "මෙරට දළ දේශීය නිෂ්පාදිතය මේ වසරේ තුන්වන කාර්තුවේදී සියයට 7 යි දශම 8 කින් වර්ධනය වී තිබෙනවා. දෙවන කාර්තුවේ පැවති සියයට 6 යි දශම 8 ක වර්ධනය හා සැසදු විට මෙරට ආර්ථික වර්ධනය වේගවත් වී ඇති බවයි ජනලේඛන හා සංඛ්‍යාලේඛන දෙපාර්තමේන්තුව සඳහන් කළේ. තුන්වන කාර්තුවේදී මෙරට කෘෂිකර්මාන්තය සියයට 7 කින් වර්ධනය වී තිබෙනවා. කාර්මික අංශය සියයට 8 යි දශම 1 කින් වර්ධනය වී ඇති අතර, රෙදිපිලි සහ ඇගලූම් ක්ෂේත්‍රය වර්ධනය වී ඇත්තේ සියයට 6 යි දශම 6 කින්. මේ වසරේ තුන්වන කාර්තුවේදී මෙරට ඉදිකිරීම් ක්ෂේත්‍රය සියයට 10 කින් වර්ධනය වී ඇති අතර, විදුලි ක්ෂේත්‍රයේ වර්ධනය සියයට 11 යි දශම 2 ක්.",
       "URL": "https://www.hirunews.lk/business/71402/දළ-දේශීය-නිෂ්පාදිතය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=269"
}