{
       "Source": "hirunews",
       "Timestamp": "Friday, 20 August 2021 - 13:41",
       "Headline": "අයවැය ගැන මුදල් ඇමති සහ පක්ෂ නායකයින් අතර හමුවක්",
       "News Content": "මෙවර අයවැය යෝජනා පිළිබඳව මුදල් අමාත්‍ය බැසිල් රාජපක්ෂ සමඟ ආණ්ඩුවේ හවුල්කාර පක්ෂ කිහිපයක නායකයින් වන දිනේෂ් ගුණවර්ධන, විමල් වීරවංශ සහ වාසුදේව නානායක්කාර යන අමාත්‍යවරුන් සාකච්ඡා කර තිබෙනවා.\nපාර්ලිමේන්තු සංකීර්ණයේ පැවති මෙම සාකච්ඡාවේදී අයවැයට මහජන එක්සත් පෙරමුණේ, ජාතික නිදහස් පෙරමුණේ සහ ප්‍රජාතන්ත්‍රවාදි වාමාංශික පෙරමුණේ යෝජනා ඉදිරිපත් කරනු ලැබුවා.\nඅයවැය යෝජනා පිළිබඳ පාර්ලිමේන්තුව නියෝජනය කරන පක්ෂ සමඟ කෙරෙන සාකච්ඡාවලට අනුවයි මෙම හමුව සිදුව ඇත්තේ.",
       "URL": "https://www.hirunews.lk/business/280188/අයවැය-ගැන-මුදල්-ඇමති-සහ-පක්ෂ-නායකයින්-අතර-හමුවක්",
       "Category": "Business",
       "Parent URL": "https://www.hirunews.lk/business/all-news.php?pageID=12"
}