{
       "Source": "hirunews",
       "Timestamp": "Saturday, 20 February 2016 - 13:39",
       "Headline": "පොලී අනුපාතික ඉහළට",
       "News Content": "ශ්‍රී ලංකා මහබැංකුව සහ වාණිජ බැංකු අතර මූල්‍ය ගනුදෙනු සඳහා වන ප්‍රතිපත්ති පොලී අනුපාතික සංශෝධනය කර තිබෙනවා.\nඊයේ (19) පැවැති මූල්‍ය මණ්ඩල රැස්වීමේදී තීරණය කර ඇති පරිදි මහබැංකුවේ නිත්‍ය තැන්පතු පහසුකම් අනුපාතිකය පදනම් අංක 50කින් ඉහළ නංවා ඇති අතර, නව අනුපාතිකය වන්නේ සියයට 6.5ක්.\nශ්‍රී ලංකා මහබැංකුවේ නිත්‍ය ණය පහසුකම් අනුපාතිකය ද පදනම් අංක 50කින් ඉහළ නංවා ඇති අතර, නව අනුපාතිකය සියයට 8ක්.\nඋද්ධමනය ඉහළ යන අතරතුර දේශීය ණය ප්‍රසාරණය හේතුවෙන් මුදල් පරිහරණය ඉහළ වේගයකින් වර්ධනය වීම සලකා පීඩනය අවම කිරීම සඳහා එම පියවර ගත් බව මහබැංකුව ප්‍රකාශ කළා.\nමෑතකදී ගනු ලැබූ ප්‍රතිපත්ති ක්‍රියාමාර්ග සහ වෙළඳපොළ පොලී අනුපාතික ඉහළයාමේ ප්‍රවණතාවක් පැවතුණ ද සමස්ත ආර්ථිකයේ ස්ථායීභාවයට යම් අවදානමක් පවතින බවයි මහබැංකු මූල්‍ය මණ්ඩලය ප්‍රකාශ කර ඇත්තේ.",
       "URL": "https://www.hirunews.lk/business/126719/පොලී-අනුපාතික-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=206"
}