{
       "Source": "hirunews",
       "Timestamp": "Tuesday, 06 August 2013 - 13:07",
       "Headline": "ඉන්දීය රුපියලත් පහළට.",
       "News Content": "ඇමරිකානු ආර්ථිකය ප්‍රකෘතිමත්වීමත් සමඟ නැගී එන ආර්ථිකයන්හි ආයෝජන ඒ වෙත ඇදෙමින් පවතිනවා. එහි ඍජු ප්‍රතිඵලයක් වන්නේ සංවර්ධනය වෙමින් පවත්නා එම රටවල විනිමය වටිනාකම් දුර්වලවීමයි. මෙරට රුපියලේ අගය පසුගිය කාලය තුළ අවප්‍රමාණවීමට ද මෙම තත්ත්වය බලපෑවා. මුම්බායි නුවරින් ලැබෙන වාර්තා සඳහන් කළේ ඇමරිකානු ඩොලරයට සාපේක්ෂව ඉන්දීය රුපියලේ අගය අද (06), වසරේ පහළම අගයට පත්ව ඇති බවයි. ඩොලරයක් සඳහා ඉන්දීය රුපියල් වටිනාකම අද සටහන් වී ඇත්තේ 61යි ශත 35ක් ලෙසයි. ඩොලරයක් සඳහා මෙරට විනිමය අනුපාතිකය ඊයේ (05) සටහන් වූයේ රුපියල් 131යි ශත 60ක් ලෙසයි.",
       "URL": "https://www.hirunews.lk/business/64531/ඉන්දීය-රුපියලත්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=284"
}