{
       "Source": "hirunews",
       "Timestamp": "Wednesday, 14 August 2013 - 19:12",
       "Headline": "ෆොන්ටෙරා ලොක්කෙක් ගෙදර යයි.",
       "News Content": "කිරිපිටි සම්බන්ධයෙන් මතුව ඇති අර්බුදකාරී තත්ත්වය හේතුවෙන් නවසීලන්තයේ පිහිටි ෆොන්ටෙරා මව් සමාගමේ කිරි නිෂ්පාදන අංශය භාර ප්‍රධානී ගැරී රොමානෝ අද එම තනතුරෙන් ඉල්ලා අස්වී තිබෙනවා. එම සමාගම නිවේදනයක් නිකුත් කරමින් කියා සිටියේ ගැරී රොමානෝගේ තීරණයට ගරු කරමින් මෙම ඉල්ලා අස්වීම අද සිට ක්‍රියාත්මක බවයි. අදාළ ඉල්ලා අස්වීමත් සමඟ එම තනතුරේ වැඩබැලීමට ෆොන්ටෙරා සමාගමේ ප්‍රධාන විධායක නිලධාරී තියෝ ස්පියරින්ග්ස් පත් කර තිබෙනවා.",
       "URL": "https://www.hirunews.lk/business/65074/ෆොන්ටෙරා-ලොක්කෙක්-ගෙදර-යයි",
       "Category": "Business",
       "Parent URL": "https://www.hirunews.lk/business/all-news.php?pageID=283"
}