{
       "Source": "hirunews",
       "Timestamp": "Saturday, 18 July 2015 - 20:33",
       "Headline": "ඉන්දු - ලංකා විනිමය හුවමාරු ගිවිසුම",
       "News Content": "ඉන්දීය සංචිත බැංකුව සමඟ අමෙරිකානු ඩොලර් බිලියන 1.1 ක විනිමය හුවමාරු ගිවිසුමකට ශ්‍රී ලංකා මහබැංකුව ඊයේ (17) අත්සන් තැබුවා. මෙරට මූල්‍ය වෙළඳපොල ශක්තිමත් කිරීමට සහ විනිමය අනුපාතික ස්ථාවරව පවත්වා ගැනීමට මෙම විනිමය හුවමාරුව ඉවහල් වනු ඇති බවයි මහබැංකුව නිවේදනයක් නිකුත් කරමින් ප්‍රකාශ කළේ.\nමෙම ප්‍රතිපාදනය හිමිවන්නේ ඉන්දියාව මගින් සාර්ක් සංවිධානයේ රටවල මහබැංකු වෙත ලබාදෙන විනිමය හුවමාරු ප්‍රතිපාදන යටතේ ලැබුණු ඩොලර් මිලියන 400 ට අමතරවයි. නව විනිමය හුවමාරු ගිවිසුම ඉන්දියාව සහ ශ්‍රී ලංකාව අතර, මූල්‍ය සහ ආර්ථික ක්ෂේත්‍රයේ සහයෝගිතාව තවදුරටත් ශක්තිමත් කරනු ඇති බව මහබැංකුව වැඩිදුරටත් ප්‍රකාශ කළා.",
       "URL": "https://www.hirunews.lk/business/113414/ඉන්දු-ලංකා-විනිමය-හුවමාරු-ගිවිසුම",
       "Category": "Business",
       "Parent URL": "https://www.hirunews.lk/business/all-news.php?pageID=232"
}