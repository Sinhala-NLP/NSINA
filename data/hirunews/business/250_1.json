{
       "Source": "hirunews",
       "Timestamp": "Monday, 23 March 2015 - 9:16",
       "Headline": "තේ, කිරි තේ, ආප්ප උපරිම මිල ගැසට් කිරීමට තීරණය කරයි",
       "News Content": "තේ, කිරි තේ සහ ආප්ප තවමත් පැරණි මිලටම අලෙවි කරන්නේ නම්, එය නීතියක් ලෙස ගැසට් මගින් පළ කිරීමට සිදුවන බව පාරිභෝගික සේවා අධිකාරිය පවසනවා. තේ කෝප්පයක් රුපියල් 10ක මිලකටත්, කිරි තේ කෝප්පයක් රුපියල් 25ක මිලකටත්, ආප්පයක් රුපියල් 10ක උපරිම සිල්ලර මිලකටත් අලෙවි කළ යුතු බවට මීට පෙර පාරිභෝගික සේවා අධිකාරිය ප්‍රකාශ කළා.\nනමුත්, තවමත් ආපන ශාලා හිමියන් ඒවා පැරණි මිලටම අලෙවි කරන බවට නිරන්තරයෙන් පාරිභෝගිකයන්ගෙන් පැමිණිලි ලැබෙන බවයි  පාරිභෝගික සේවා අධිකාරියේ සභාපති රූමි මර්ෂුක් හිරු ප්‍රවෘත්ති අංශයට සදහන් කළේ.\nඅය වැයෙන් අඩු වූ භාණ්ඩ මිලත් සමඟ තේ කෝප්පයක් රුපියල් 5කට වැනි මුදලකට වුවද පාරිභෝගිකයින්ට ලබාදීමේ හැකියාව පවතින බවයි  පාරිභෝගික සේවා අධිකාරියේ සභාපති රූමි මර්ෂුක් වැඩිදුරටත් සඳහන් කළේ.",
       "URL": "https://www.hirunews.lk/106064/තේ-කිරි-ආප්ප-උපරිම-මිල-ගැසට්-කිරීමට-තීරණය-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=250"
}