{
       "Source": "hirunews",
       "Timestamp": "Sunday, 13 September 2015 - 11:43",
       "Headline": "නුවරඑළියේ ගොවි නිෂ්පාදන අපනයනයට වැඩපිළිවෙලක්",
       "News Content": "නුවරඑලියේ ගොවි නිෂ්පාදන අපනයනය කිරීමේ විධිමත් වැඩසටහනක් ආරම්භ කිරීමට සැලසුම් කර තිබෙනවා. කෘෂිකර්ම දෙපාර්තමේන්තුව සහ නුවරඑලිය දිස්ත්‍රික් ලේකම් කාර්යාලය ඒකාබද්ධව මෙම වැඩපිළිවෙල ක්‍රියාත්මක කෙරෙනු ඇති. එළවළු සහ පළතුරු අපනයනය කරන පුද්ගලයන් සහ ආයතන 37 ක් පමණ මේ සඳහා වන මූලික ව්‍යාපෘතියට තෝරාගෙන තිබෙනවා. නුවරඑලිය, වලපනේ, අඹගමුව, කොත්මලේ සහ හඟුරන්කෙත ප්‍රාදේශීය ලේකම් කොට්ඨාස කේන්ද්‍ර කරගනිමින් මෙම ගොවි නිෂ්පාදන අපනයනය කිරීමේ වැඩසටහන ක්‍රියාත්මක කිරීමට යෝජිතයි.",
       "URL": "https://www.hirunews.lk/business/116485/නුවරඑළියේ-ගොවි-නිෂ්පාදන-අපනයනයට-වැඩපිළිවෙලක්",
       "Category": "Business",
       "Parent URL": "https://www.hirunews.lk/business/all-news.php?pageID=225"
}