{
       "Source": "hirunews",
       "Timestamp": "Thursday, 08 August 2019 - 20:05",
       "Headline": "අල ගොවීන්ගේ කෝටි දෙකෙන් ලක්ෂ 25ක් හෙට",
       "News Content": "රජය විසින් ගොවීන්ගෙන් මිලට ගත් අර්තාපල් සඳහා ගෙවිය යුතු රුපියල් කෝටි 2කට අධික මුදලෙන් රුපියල් ලක්ෂ 25ක මුදලක් හෙට දිනයේ ගෙවීමට ලිඛිත පොරොන්දුවක් බලධාරින් ලබාදුන් බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න පවසනවා.\nවැලිමඩ, ඌව පරණගම, බොරලන්ද ආදී ප්‍රදේශවල අර්තාපල් ගොවීන් කොළඹ - යුනියන් පෙදෙසේ පිහිටි සමුපකාර සංවර්ධන දෙපාර්තමේන්තුව ඉදිරිපිට අද දහවල් විරෝධතාවක නිරත වුණේ එම අර්තාපල් සඳහා ලැබිය යුතු හිඟ මුදල් ලබාදෙන ලෙස බල කරමින්.",
       "URL": "https://www.hirunews.lk/business/221838/අල-ගොවීන්ගේ-කෝටි-දෙකෙන්-ලක්ෂ-25ක්-හෙට",
       "Category": "Business",
       "Parent URL": "https://www.hirunews.lk/business/all-news.php?pageID=75"
}