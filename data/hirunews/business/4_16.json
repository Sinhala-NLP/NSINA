{
       "Source": "hirunews",
       "Timestamp": "Friday, 01 April 2022 - 13:04",
       "Headline": "කොටස් වෙළෙඳපොළ ගනුදෙනු අද දෙවතාවකට නැවතෙයි",
       "News Content": "කොළඹ කොටස් වෙළඳපොලේ ගණුදෙනු අද උදෑසන දෙවතාවක් තාවකාලිකව අත්හිටවනු ලැබුවා.\nඒ, සමස්ත මිල දර්ශකය සියයට 6.2කින් සහ එස් ඇන්ඩ් පී ශ්‍රී ලංකා ටුවෙන්ටි දර්ශකය සියයට 10.3කින් පහත වැටීමත් සමඟයි.\nඒ අනුව අද දිනය සඳහා ගණුදෙනු නතර කිරීමට කොටස් වෙළඳපොල පියවර ගත්තා.\nමාර්තු මාසයේ අවසන් සතිය තුළද කොටස් වෙළඳපොල මිල දර්ශක සීග්‍ර ලෙස අපගමනය වීම හේතුවෙන් හතරවතාවක් ගණුදෙනු අත්හිටුවීමට සිදුවුණා.\nඑමෙන්ම මාර්තු මාසය තුළ කොළඹ කොටස් වෙළඳපලේ අගය රුපියල් ටි්‍රලියන 1.4කින් පහත වැටී තිබෙනවා.\nඑමෙන්ම ප්‍රධාන පෙළේ සමාගම් විස්ස නියෝජනය කරන එස් ඇන්ඩ් පී ශ්‍රී ලංකා ටුවෙන්ටි දර්ශකය මාර්තු මාසයේදී සියයට 23කින් අපගමනය වීම විශේෂත්වයක්.\nවසර තුළ මේ දක්වා කොටස් වෙළඳපොල මිල දර්ශක සියයට 28කින් පහත වැටී ඇති බවයි විශ්ලේෂකයන් පෙන්වා දෙන්නේ.",
       "URL": "https://www.hirunews.lk/business/300925/කොටස්-වෙළෙඳපොළ-ගනුදෙනු-අද-දෙවතාවකට-නැවතෙයි",
       "Category": "Business",
       "Parent URL": "https://www.hirunews.lk/business/all-news.php?pageID=4"
}