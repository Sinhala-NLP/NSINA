{
       "Source": "hirunews",
       "Timestamp": "Friday, 05 July 2013 - 18:56",
       "Headline": "දරිද්‍රතාවය අඩකින් අඩු වුණා. - නි. ඇමති අමුණුගම.",
       "News Content": "ශ්‍රී ලංකාවේ සංවර්ධන කටයුතු නියමිත ආර්ථික ඉලක්ක සපුරා ගත හැකි අයුරින් සකස් කර ඇති බව නියෝජ්‍ය මුදල් අමාත්‍ය ආචාර්ය සරත් අමුණුගම ප්‍රකාශ කළා. ඒ, එක්සත් ජාතීන්ගේ සමාජ, ආර්ථික කවුන්සලයේ වාර්ෂික සමුළුව ඊයේ අමතමින්. 2006 වසරේ දී සියයට 15.2ක් වූ ශ්‍රී ලංකාවේ දරිද්‍රතාවය 2012 වසර වන විට සියයට 6.5 දක්වා පහත බැස තිබෙනවා. දරිද්‍රතාවය අඩකින් අඩු කර ගැනීම ශ්‍රී ලංකාව ලද විශාල ජයග්‍රහණයක් බවයි නියෝජ්‍ය මුදල් අමාත්‍ය ආචාර්ය සරත් අමුණුගම වැඩිදුරටත් සඳහන් කළේ.",
       "URL": "https://www.hirunews.lk/business/62431/දරිද්‍රතාවය-අඩකින්-අඩු-වුණා-නි-ඇමති-අමුණුගම",
       "Category": "Business",
       "Parent URL": "https://www.hirunews.lk/business/all-news.php?pageID=289"
}