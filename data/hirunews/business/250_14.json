{
       "Source": "hirunews",
       "Timestamp": "Thursday, 19 March 2015 - 9:44",
       "Headline": "මිල වැඩිකළොත්  වැඩත් වරදියි",
       "News Content": "උත්සව සමය ඉලක්ක කරගනිමින් වැඩි මිලට භාණ්ඩ අලෙවි කරන වෙළඳසැල් සොයා අඛණ්ඩව වැටලීම් සිදුකරන බව පාරිභෝගික අධිකාරිය පවසනවා. පසුගියදා රජය ඉදිරිපත් කළ අයවැයෙන් අත්‍යාවශ්‍ය භාණ්ඩ 13 ක මිල අඩුකිරීමට පියවර ගත්තා. නමුත් ඇතැම් වෙළඳුන් එම භාණ්ඩ තවමත් වැඩි මිලට විකුණන බවට පාරිභෝගිකයින්ගෙන් පැමිණිලි ලැබෙන බවයි පාරිභෝගික සේවා අධිකාරියේ සභාපති රූමි මර්ෂුක් හිරු ප්‍රවෘත්ති අංශයට සඳහන් කළේ. මේ දක්වා සිදුකරන ලද වැටලීම්වලින් වැඩි මිලට භාණ්ඩ අලෙවි කළ වෙළඳසැල් 4500 කට එරෙහිව නීතිය ක්‍රියාත්මක කර ඇති බව ඔහු  ප්‍රකාශ කළා.",
       "URL": "https://www.hirunews.lk/business/105830/මිල-වැඩිකළොත්-වැඩත්-වරදියි",
       "Category": "Business",
       "Parent URL": "https://www.hirunews.lk/business/all-news.php?pageID=250"
}