{
       "Source": "hirunews",
       "Timestamp": "Saturday, 28 November 2015 - 19:31",
       "Headline": "බොරතෙල් මිල තවත් පහතට",
       "News Content": "ඉල්ලූම අභිබවා සැපයුම පැවතීම සහ ඉදිරි සතියේ පැවැත්වෙන ඔපෙක් රැස්වීම හමුවේ ලෝක වෙළඳපොලේ බොරතෙල් මිල ඊයේ (27) තවදුරටත් පහත වැටුණා. ඒ අනුව, තෙල් බැරලයක මිල සටහන් වූයේ ඇමරිකානු ඩොලර් 41.71 ක් ලෙසයි.\nතෙල් මිල පහත වැටුණ ද සැපයුම් අඩු නොකිරීමට නිෂ්පාදන රටවල් තීරණය කිරීමත් සමගයි පසුගිය 2014 වසරේ මැද භාගයේ සිට තෙල් මිල පහත වැටීම ආරම්භ වුණේ.\nඉදිරි සතියේ පැවැත්වෙන ඔපෙක් රැස්වීමේ දී ද නිෂ්පාදනය කපා හැරීම කටයුතු නොකරනු ඇති බව විශ්ලේෂකයන් පෙන්වා දෙනවා.\nබටහිර සම්බාධක ඉවත් වීමත් සමග ඉරානය ද වෙළඳපොලට එක්වීමෙන් ලෝක වෙළඳපොලේ තෙල් සැපයුම තවදුරටත් ඉහළ යනු ඇතැයි අපේක්ෂා කෙරෙනවා.",
       "URL": "https://www.hirunews.lk/business/121006/බොරතෙල්-මිල-තවත්-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=214"
}