{
       "Source": "hirunews",
       "Timestamp": "Sunday, 15 April 2018 - 19:38",
       "Headline": "2014න් පසු බොර තෙල් ඉහළම අගයක",
       "News Content": "ලෝක වෙළඳපොළේ බොරතෙල් මිල මේ වන විට 2014 වසරෙන් පසු ඉහළම අගයට පත්ව ඇති අතර, මැදපෙරදිග උණුසුම්කාරී වාතාවරණය ද ඊට බලපා ඇති කරුණක්.\nසති අන්තය වන විට බ්‍රෙන්ට් වර්ගයේ බොරතෙල් බැරලයක මිල ඩොලර් 73ට ආසන්න වූ අතර, ඇමරිකානු ඩබ්ලිව්.ටී.අයි. වර්ගයේ බොරතෙල් බැරලයක මිල ඩොලර් 67යි ශත 39ක් ලෙස සටහන් වුණා.\nවෙළදපොළ විශ්ලේෂකයන් සඳහන් කළේ සිරියාවට එල්ල වූ බටහිර ප්‍රහාරය ඇතුළු භූ දේශපාලනික කරුණු පමණක් මෙලෙස තෙල් මිල ඉහළ යාමට හේතු වී නොමැති බවයි.\nවිශේෂයෙන් ඔපෙක් සංවිධානයේ රටවල නිෂ්පාදනය කප්පාදු කිරීම මෙන්ම සංවර්ධිත රටවල තෙල් සංචිත පහත වැටීම ඊට හේතු වී ඇති බව විශ්ලේෂකයන් පෙන්වා දෙනවා.",
       "URL": "https://www.hirunews.lk/business/188462/2014න්-පසු-බොර-තෙල්-ඉහළම-අගයක",
       "Category": "Business",
       "Parent URL": "https://www.hirunews.lk/business/all-news.php?pageID=127"
}