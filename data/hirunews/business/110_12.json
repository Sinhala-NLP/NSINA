{
       "Source": "hirunews",
       "Timestamp": "Tuesday, 18 September 2018 - 9:12",
       "Headline": "පොල්තෙල්වලට ලේබල් අනිවාර්ය කෙරේ",
       "News Content": "ආහාර පිසීමට යොදා ගන්නා පොල් තෙල්වල ප්‍රමිතිය සම්බන්ධයෙන් විශේෂ වැඩපිළිවෙලක් ක්‍රියාත්මක කිරීමට පාරිභෝගික සේවා අධිකාරිය තීරණය කර තිබෙනවා.\nඒ අනුව තෙල් වර්ග අලෙවි කිරීමේදී වෙළඳුන් විසින් අදාල බහාලුමෙහි නිෂ්පාදිත දිනය, කල් ඉකුත් වන දිනය, පරිමාව, මිල සහ නිෂ්පාදකයාගේ නම මෙන්ම ලිපිනය ද මුද්‍රණය කළ යුතු වනවා.\nපොල් තෙල් අවිධිමත් ලෙස සහ අපිරිසිදු අන්දමින් පාරිභෝගිකයා නොමඟ යවන ලෙස ගබඩා කිරීම නිසා අදාළ තීරණය ගනු ලැබූ බවයි පාරිභෝගික සේවා අධිකාරිය සඳහන් කළේ.",
       "URL": "https://www.hirunews.lk/business/200161/පොල්තෙල්වලට-ලේබල්-අනිවාර්ය-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=110"
}