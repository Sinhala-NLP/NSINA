{
       "Source": "hirunews",
       "Timestamp": "Monday, 03 April 2017 - 7:44",
       "Headline": "මිල වැඩිනම්, ප්‍රමිතියෙන් තොර නම් 1977 ට දන්වන්න",
       "News Content": "සිංහල හා හින්දු අලුත් අවුරුද්දට සමගාමීව වෙළෙඳපොළෙහි වැඩි මිලට, කල් ඉකුත් වූ සහ නියමිත බරින් අඩු භාණ්ඩ අලෙවි කරන වෙළන්දන් පිළිබදව දැනුවත් කිරීම සඳහා පාරිභෝගික සේවා අධිකාරිය විශේෂ දුරකථන අංකයක් හඳුන්වා දී තිබෙනවා.\nඒ අනුව 1977 යන දුරකථන අංකය ඇමතීමෙන් මෙම පැමිණිලි පාරිභෝගික සේවා අධිකාරියට ඉදිරිපත් කළ හැකියි.\nමීට අමතරව ප්‍රමිතියෙන් තොර භාණ්ඩ අලෙවි කිරීම සම්බන්ධයෙන් ද පැමිණිලි ලැබී ඇති බව පාරිභෝගික සේවා අධිකාරිය සදහන් කළා.\nකෙසේ වෙතත්, පසුගිය දින කිහිපය පුරාවට මෙන්ම ඉදිරියටත් අඛණ්ඩව විශේෂ වැටලීම් ක්‍රියාත්මක කරන බවයි එම අධිකාරිය වැඩිදුරටත් සදහන් කළේ.",
       "URL": "https://www.hirunews.lk/business/158361/මිල-වැඩිනම්-ප්‍රමිතියෙන්-තොර-නම්-1977-ට-දන්වන්න",
       "Category": "Business",
       "Parent URL": "https://www.hirunews.lk/business/all-news.php?pageID=162"
}