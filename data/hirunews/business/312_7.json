{
       "Source": "hirunews",
       "Timestamp": "Friday, 01 February 2013 - 13:08",
       "Headline": "දැයට කිරුළට සමගාමීව පාවහන්",
       "News Content": "දැයට කිරුළ ජාතික සංවර්ධන ප්‍රදර්ශනයට සමගාමීව අම්පාර හා පොළොන්නරුව දිස්ත්‍රික්කවලින් තෝරා ගත් සුළු පරිමාණ පාවහන් නිෂ්පාදකයන් 15 දෙනෙකුට පාවහන් මෝස්තර නිර්මාණය පිළිබඳ විශේෂ පුහුණුවක් ලබාදී තිබෙනවා. කර්මාන්ත සහ වානිජ කටයුතු අමාත්‍යාංශය විසින් ක්‍රියාත්මක කළ මෙම පුහුණු වැඩසටහන සඳහා අම්පාර දිස්ත්‍රික්කයෙන් සුළු පරිමාණ පාවහන් නිෂ්පාදකයන් 7 දෙනෙකු සහ පොළොන්නරුව දිස්ත්‍රික්කයෙන් නිෂ්පාදකයන් 8 දෙනෙකු සහභාගි වුණා. ලංකා කාර්මික සංවර්ධන මණ්ඩලය මගින් මොවුන්ට දින 12 ක නේවාසික පුහුණුවක් ලබාදුන් අතර ඒ සඳහා පූර්ණ මූල්‍ය අනුග්‍රහය ලබාදී ඇත්තේ කර්මාන්ත හා වාණිජ කටයුතු අමාත්‍යාංශයයි. මෙම නිෂ්පාදකයන්ගේ පාවහන් නිර්මාණ දැයට කිරුළ ප්‍රදර්ශනයේදී දැක්වෙනු ඇති.",
       "URL": "https://www.hirunews.lk/business/52540/දැයට-කිරුළට-සමගාමීව-පාවහන්",
       "Category": "Business",
       "Parent URL": "https://www.hirunews.lk/business/all-news.php?pageID=312"
}