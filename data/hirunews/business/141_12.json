{
       "Source": "hirunews",
       "Timestamp": "Saturday, 25 November 2017 - 14:50",
       "Headline": "මහබැංකුවට නව දෙපාර්තමේන්තුවක්",
       "News Content": "නව විදේශ විනිමය හුවමාරු පනත ක්‍රියාවට නැංවීම සඳහා ශ්‍රී ලංකා මහබැංකුව වෙනම දෙපාර්තමේන්තුවක් ස්ථාපිත කර තිබෙනවා.\nවිදේශ ප්‍රාග්ධනය ශ්‍රී ලංකාවට ආකර්ශනය කර ගැනීම සහ විදේශ විනිමය හුවමාරු සරල කිරීමේ අරමුණින් අදාළ පනත් කෙටුම්පත ඉදිරිපත් කරනු ලැබුවා.\nඑය සම්මත වීමෙන් පසු ක්‍රියාවට නැංවෙන්නේ පසුගිය නොවැම්බර් 20 වන දා සිටයි.\nනව පනතේ අදාළ රෙගුලාසි ක්‍රියාවට නැංවීම මහබැංකුවේ ස්ථාපිත කර ඇති විදේශ විනිමය හුවමාරු දෙපාර්තමේන්තුවට පැවරෙනු ඇති.\nනව විදේශ විනිමය පනතේ රෙගුලාසි සම්බන්ධයෙන් විදේශ විනිමය හුවමාරු දෙපාර්තමේන්තුව දැනටමත් ඒ සඳහා බලය ලත් වාණිජ බැංකු දැනුවත් කර ඇති බවයි මහබැංකුව නිවේදනයක් නිකුත් කරමින් ප්‍රකාශ කළේ.",
       "URL": "https://www.hirunews.lk/business/176911/මහබැංකුවට-නව-දෙපාර්තමේන්තුවක්",
       "Category": "Business",
       "Parent URL": "https://www.hirunews.lk/business/all-news.php?pageID=141"
}