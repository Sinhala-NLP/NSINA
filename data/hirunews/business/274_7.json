{
       "Source": "hirunews",
       "Timestamp": "Wednesday, 16 October 2013 - 19:23",
       "Headline": "ඇමරිකාවෙන් අපේ ව්‍යාපාරිකයන්ට තුති.",
       "News Content": "මෑත වසර කිහිපය තුළ ඇමෙරිකාව සහ ශ්‍රී ලංකාව අතර වෙළඳ සබඳතා වර්ධනය කර ගැනීම සඳහා ලබා දුන් සහයෝගය සම්බන්ධයෙන් ඇමෙරිකාවේ ශ්‍රී ලංකා තානාපති කාර්යාලය දෙරටේ ව්‍යාපාරිකයන්ට සිය ස්තුතිය පළ කර තිබෙනවා. එමගින් සඳහන් කර ඇත්තේ මෑත කාලීනව මෙම ව්‍යාපාරික සබඳතාවල ඇති වූ දියුණුව ශ්‍රී ලංකාවේ ආර්ථික ශක්තිය වර්ධනය කිරීම සඳහා ප්‍රබල සාධකයක් වූ බවයි. ඉදිරියේදී ද දෙරට අතර ආර්ථික සබඳතා වර්ධනය කිරීමට සුබවාදී මැදිහත්වීමක් ඇමෙරිකාවේ සහ ශ්‍රී ලංකාවේ ව්‍යාපාරිකයන්ගෙන් අපේක්ෂා කරන බව ඇමෙරිකාවේ ශ්‍රී ලංකා තානාපති කාර්යාලය නිකුත් කළ නිවේදනයක් උපුටා දක්වමින් විදෙස් මාධ්‍ය වාර්තා කළා.",
       "URL": "https://www.hirunews.lk/business/69419/ඇමරිකාවෙන්-අපේ-ව්‍යාපාරිකයන්ට-තුති",
       "Category": "Business",
       "Parent URL": "https://www.hirunews.lk/business/all-news.php?pageID=274"
}