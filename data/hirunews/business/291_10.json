{
       "Source": "hirunews",
       "Timestamp": "Saturday, 22 June 2013 - 8:07",
       "Headline": "රන් බද්දෙන් කොටස් වෙළදපොළටත් බලපෑම්.",
       "News Content": "රන් ආනයනය සඳහා සියයට 10ක බද්දක් පැනවීමත් සමග රන් ආයෝජනයට සම්බන්ධ සමාගම්වල කොටස් මිල පහත වැටීමක් ඊයේ දක්නට ලැබුණා. කොළඹ කොටස් වෙළදපොළේ මිල දර්ශක ඊයේ (21) දිනයේ දී සියයට 1කින් පමණ අවගමනයට ලක්වූ අතර සමස්ත දර්ශකය දිනය අවසන දී සටහන් වූයේ 6155ක් ලෙසයි. එස් ඇන්ඞ් පී ශ්‍රී ලංකා ටුවෙන්ටි දර්ශකය 3468ක් ලෙස සටහන් වුණා. කොළඹ කොටස් වෙළදපොළේ ඊයේ දිනයේ මුළු පිරිවැටුම 565ක් වූ අතර එය පෙර දිනයේ වාර්තා වූ රුපියල් බිලියන 3.4ක පිරිවැටුමට සාපේක්ෂව විශාල පහත වැටීමක්.",
       "URL": "https://www.hirunews.lk/business/61484/රන්-බද්දෙන්-කොටස්-වෙළදපොළටත්-බලපෑම්",
       "Category": "Business",
       "Parent URL": "https://www.hirunews.lk/business/all-news.php?pageID=291"
}