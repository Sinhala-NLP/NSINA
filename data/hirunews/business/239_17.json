{
       "Source": "hirunews",
       "Timestamp": "Tuesday, 26 May 2015 - 13:27",
       "Headline": "රජයේ ආදායම ඉහළට",
       "News Content": "මේ වසරේ පළමු කාර්තුව තුළ රජයේ ආදායම් සියයට 8කින් වර්ධනය වී තිබෙනවා. එමෙන්ම එම කාලය තුළ බදු ආදායම් ද සියයට 23.8කින් ඉහළ ගොස් ඇති බව මුදල් අමාත්‍යාංශය ප්‍රකාශ කළා. සුරාබදු දෙපාර්තමේන්තුවේ ආදායම් ද රුපියල් බිලියන 9.5 දක්වා ඉහළ යාම විශේෂත්වයක්. එය පසුගිය වසරේ නොවැම්බරයේ වාර්තා වූ රුපියල් බිලියන 4.3ක ආදායම් හා සැලකූ විට සියයට 123ක වර්ධනයක් ලෙස සැලකිය හැකියි. මෙරට විදේශ සංචිත මේ වන විට සටහන් වන්නේ ඇමරිකානු ඩොලර් බිලියන 7.8ක් ලෙසයි. පසුගිය කාලය තුළ හීන වෙමින් පැවති විදේශ සංචිත නැවතත් ශක්තිමත් වීමක් දැකිය  හැකි බවයි මුදල් අමාත්‍යාංශය පෙන්වා දෙන්නේ.",
       "URL": "https://www.hirunews.lk/business/110190/රජයේ-ආදායම-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=239"
}