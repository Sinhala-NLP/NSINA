{
       "Source": "hirunews",
       "Timestamp": "Monday, 24 October 2016 - 19:04",
       "Headline": "එට්කා ගිවිසුමට හදිසියක් ඇයි ? වෘත්තිකයන්ගේ පෙරමුණ ප්‍රශ්න කරයි",
       "News Content": "ශ්‍රී ලංකාවේ සංචාරයක නිරත වන ඉන්දීය විදේශ ලේකම් එස්.ජෙයශංකර් සමග පැමිණි ඉන්දීය ව්‍යාපාරික දුත පිරිස අද (24) මෙරට පෞද්ගලික අංශයේ සමාගම් සමග සංවාදයකට එක්වුණා.\nඉන්දීය කර්මාන්ත සම්මේලනය නියෝජනය කරමින් පැමිණි ඔවුන් මෙරට රාජ්‍ය - පෞද්ගලික, ඒකාබද්ධ ව්‍යාපාරවල ආයෝජනය කිරීම සම්බන්ධයෙන් උනන්දුව දක්වනවා.\nඉන්දීය විදේශ ලේකම් එස්.ජෙයශංකර්, ක්‍රමෝපාය සංවර්ධන සහ ජාත්‍යන්තර වෙළද අමාත්‍ය මලික් සමරවික්‍රම සමග සාකච්ඡා පැවැත්වූ අතර, ජනාධිපතිවරයා සහ අග්‍රාමාත්‍යවරයා ද මුණ ගැසුණා.\nමේ අතර, ඉන්දු - ශ්‍රී ලංකා ආර්ථික සහ තාක්ෂණික සහයෝගිතා එකගතාව හෙවත් එට්කා ගිවිසුමට අත්සන් තැබීමට ශ්‍රී ලංකාව හදිසි නොවිය යුතු බව වෘත්තීකයන්ගේ ජාතික පෙරමුණ සඳහන් කළා.",
       "URL": "https://www.hirunews.lk/145975/එට්කා-ගිවිසුමට-හදිසියක්-ඇයි-වෘත්තිකයන්ගේ-පෙරමුණ-ප්‍රශ්න-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=178"
}