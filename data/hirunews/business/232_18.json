{
       "Source": "hirunews",
       "Timestamp": "Friday, 17 July 2015 - 13:56",
       "Headline": "තේ සහතික මිල අගෝස්තු දක්වා දීර්ඝ කෙරේ",
       "News Content": "කුඩා තේ වතු හිමියන් සඳහා කොළ තේ කිලෝග්‍රෑමයක් සඳහා ලබාදෙන රුපියල් 80 ක සහතික මිල ලබාදීම අගෝස්තු මාසය දක්වා දීර්ඝ කිරීමට රජය තීරණය කර තිබෙනවා. මෙම සහතික මිල ප්‍රකාශයට පත්වූයේ රජයේ දින 100 වැඩපිළිවෙල යටතේයි. එමෙන්ම, තේ ශක්ති අරමුදල සඳහා මහාභාණ්ඩාගාරයෙන් රුපියල් මිලියන 200 ක මුදලක් ලබාදීමට ද රජය තීරණය කළා. තේ කම්හල් නවීකරණය සහ තේ කර්මාන්ත සඳහා අවශ්‍ය ප්‍රාග්ධනය සැපයීමටයි තේ ශක්ති අරමුදල පිහිටුවා ඇත්තේ. මෙමගින් විශේෂයෙන් ඉලක්ක කර ගැනෙන්නේ කුඩා තේ වතු හිමියන්.",
       "URL": "https://www.hirunews.lk/business/113323/තේ-සහතික-මිල-අගෝස්තු-දක්වා-දීර්ඝ-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=232"
}