{
       "Source": "hirunews",
       "Timestamp": "Sunday, 01 October 2017 - 19:40",
       "Headline": "අඹේවෙල උද්ඝෝෂකයින්ට එරෙහිව නීතිමය පියවර",
       "News Content": "අඹේවෙල කිරි කර්මාන්ත ශාලාව ඉදිරිපිට ඊයේ දිනයේ විරෝධතාවයේ නිරත වූ පුද්ගලයින්ට එරෙහිව නීතිමය පියවර ගන්නා බව ග්‍රාමීය ආර්ථික කටයුතු පිළිබද අමාත්‍ය පී. හැරිසන් පවසනවා.\nඑම කර්මාන්ත ශාලාවෙන් බැහැර කෙරෙන අපජලය හේතුවෙන් පරිසර දූෂණයක් සිදුවන බව හා කර්මාන්ත ශාලාවට ලබාදුන් කිරි සඳහා මුදල් ලබාදී නොමැති බව පවසමින් ඔවුන් මෙලෙස විරෝධතාවයේ නිරත වුණා.\nකෙසේ වෙතත්, කහටගස්දිගිලිය ප්‍රදේශයේ අද පැවැති උත්සවයකින් අනතුරුව මාධ්‍ය වෙත අදහස් දැක්වූ විෂය භාර අමාත්‍ය පී. හැරිසන් කියා සිටියේ විරෝධතාවයේ නිරත වූ පිරිස් කර්මාන්ත ශාලාවට ද හානි කර ඇති බවයි.",
       "URL": "https://www.hirunews.lk/business/172319/අඹේවෙල-උද්ඝෝෂකයින්ට-එරෙහිව-නීතිමය-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=145"
}