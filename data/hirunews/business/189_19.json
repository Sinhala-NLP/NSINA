{
       "Source": "hirunews",
       "Timestamp": "Tuesday, 26 July 2016 - 13:23",
       "Headline": "ජර්මනියෙන් ශ්‍රී ලංකාවට යුරෝ මිලියන 13ක්",
       "News Content": "මේ වසර තුළ දිවයිනේ සංවර්ධන ව්‍යාපෘති 5ක් සඳහා ජර්මනිය යුරෝ මිලියන 13ක ප්‍රදානයක් ලබාදී තිබෙනවා.\nජනාධිපති මෛත්‍රීපාල සිරිසේනගේ ජර්මානු චාරිකාවේදී පොරොන්දු වූ පරිදි ජර්මනිය මෙම මූල්‍ය ආධාරය ලබාදී ඇති බවයි මුදල් අමාත්‍යාංශය සදහන් කළේ.\nවිල්පත්තු ජාතික වනෝද්‍යානය සහ එහි පෝෂණ කලාප කළමනාකරණ ව්‍යාපෘතිය, සුළු හා මධ්‍ය පරිමාණ ව්‍යවසාය සංවර්ධන ව්‍යාපෘතිය, සමාජ අන්තර්ග්‍රහණ ව්‍යාපෘතිය ඇතුළු ව්‍යාපෘති සඳහා අදාළ මූල්‍යාධාරය භාවිත කරනු ඇති.\nඑමෙන්ම ජර්මනිය විසින් ලබාදී ඇති යුරෝ මිලියනයක තවත් මූල්‍යාධාරයක් යටතේ මෙරට යටිතල පහසුකම් ප්‍රමිතිය ඉහළ නැංවීමේ ව්‍යාපෘතියක් ද ක්‍රියාත්මක කර තිබෙනවා.",
       "URL": "https://www.hirunews.lk/business/139024/ජර්මනියෙන්-ශ්‍රී-ලංකාවට-යුරෝ-මිලියන-13ක්",
       "Category": "Business",
       "Parent URL": "https://www.hirunews.lk/business/all-news.php?pageID=189"
}