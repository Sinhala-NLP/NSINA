{
       "Source": "hirunews",
       "Timestamp": "Monday, 06 May 2013 - 8:04",
       "Headline": "වැසි නිසා එළවළු මිල ඉහළ යයිද?",
       "News Content": "දිවයිනට මේ දිනවල බලපා ඇති වර්ෂාව සහිත කාලගුණය හේතුවෙන් කන්ද උඩරට වගා කෙරෙන එළවළු වගාවන්වලට අහිතකර බලපෑම් එල්ල වී තිබෙනවා. ගොවීන් සඳහන් කරන්නේ අස්වනු නෙළීමේ කටයුතුවලට මේ හේතුවන් බාධා එල්ලවී ඇති බවයි. විශේෂයෙන් කන්ද උඩරට වගා කෙරෙන ලීක්ස්, කැරට්, ගෝවා ආදී එළවළු සහ අර්තාපල්වලටයි මෙම බලපෑම් එල්ලවී ඇත්තේ. විශේෂයෙන් නුවරඑළිය, හැටන් සහ වැලිමඩ ආදී ප්‍රදේශවල අස්වනු නෙළීමට දැඩි බාධා එල්ලවී ඇති බවයි ගොවීන් වැඩිදුරටත් කියා සිටියේ. මේ හේතුවෙන් වෙළඳ පොලේ එළවළු මිල ඉහළ යාමක් ඇතිවිය හැකි බවයි ආර්ථික මධ්‍යස්ථාන කළමනාකරණ භාරය සඳහන් කරන්නේ.",
       "URL": "https://www.hirunews.lk/business/58430/වැසි-නිසා-එළවළු-මිල-ඉහළ-යයිද",
       "Category": "Business",
       "Parent URL": "https://www.hirunews.lk/business/all-news.php?pageID=298"
}