{
       "Source": "hirunews",
       "Timestamp": "Friday, 05 June 2015 - 15:57",
       "Headline": "SHRM මානව සම්පත් සහතිකකරණ වැඩසටහනක් ප්‍රථම වරට ශ්‍රී ලංකාවේදී ක්‍රියාත්මක කරයි",
       "News Content": "HRP ශ්‍රී ලංකා සමග සහයෝගිතාවයෙන් SHRM මානව සම්පත් සහතිකකරණ වැඩසටහන ක්‍රියාත්මක වේ\nSHRM යන කෙටි නාමයෙන් හඳුන්වන මානව සම්පත් කළමනාකරණ සංගමය යනු ලෝකයේ මානව සම්පත් කළමනාකරණ විෂය පිළිබඳව ක්‍රියාත්මක වන දැවැන්තම ආයතනයකි. SHRM සහ ශ්‍රී ලංකා මානව සම්පත් වෘත්තිකයන්ගේ සංගමය ඒකාබද්ධව මානව සම්පත් කළමනාකරණය සම්බන්ධයෙන් නව පාඨමාලා වැඩසටහනක් SHRM මානව සම්පත් සහතිකකරණ වැඩසටහන නමින් ක්‍රියාවට නංවන බව අද දිනයේදී නිවේදනය කරන ලදි. මෙම මානව සම්පත් සහතිකකරණ වැඩසටහන ශ්‍රී ලංකාව තුළ ක්‍රියාත්මක එම වර්ගයේ ප්‍රථම වැඩසටහන වේ. මෙහි සමාරම්භක අවස්ථාව සදහා ඉන්දියාවේ ප්‍රධාන විධායක නිලධාරි ආචල් කන්නා මියල HRP සභාපතිනී එල්. චිරන්ති කුරේ මිය ඇතුළු ජ්‍යෙෂ්ඨ මානව සම්පත් වෘත්තිකයින් පිරිසක් සහභාගි වී සිටියහ. SHRM - වෘත්තීමය සහතිකකරණය (SHRM – CP) සහ ී්‍යඍඵ - ජ්‍යෙෂ්ඨ වෘත්තීමය සහතිකකරණය (SHRM – CP) යන නව්‍ය සහතිකකරණ වැඩසටහන් ද්විත්වය මේ අනුව ආරම්භ කෙරෙනු ඇත. මානව සම්පත් අංශයේ වෘත්තිකයින්ට තම වෘත්තීය ජීවිතයේ ඉහළට යාමට සහ වෘත්තීය ප්‍රමිතියක් පවත්වා ගැනීම සදහා මෙය අගනා අවස්ථාවක් වේ.\nපෙර කිසි කලෙකටත් වඩා මේ වන විට මානව සම්පත් කළමනාකරණ විෂයෙහි ශීඝ්‍රයෙන් වෙනස්කම් සිදුවෙමින් පවතින අතර එහි වෘත්තිකයින්ට තම සේවා ස්ථානයන්හිදී විවිධාකාරයේ අභියෝගයන්ට මුහුණ දීමට සිදුව තිබේ. මෙම අභියෝගයන්ට සාර්ථකව මුහුණ දීම සදහා ඔවුන් නිසි සුදුසුකම් සපුරා ගත යුතු අතර නිරන්තරවම තම දැනුම වර්ධනය කර ගත යුතුය. එම තත්ත්වය මැනවින් තේරුම්ගත් SHRM ආයතනය වත්මන් ව්‍යාපාරික ප්‍රජාව මෙහෙයවීම සදහා මෙම වෘත්තිකයින්ට අවශ්‍ය දැනුම හා දක්ෂතාවයන් ඉලක්ක කරගනිමින් මෙම සහතිකකරණ වැඩසටහන් නිර්මාණය කර තිබේ.\nමෙම වැඩසටහනේ සමාරම්භක අවස්ථාවේ අදහස් දැක්වූ ඉන්දියාවේ SHRM ප්‍රධාන විධායක නිලධාරි ආචල් කන්නා මියල”ශ්‍රී ලංකාව තුළ මෙවන් වූ වැඩසටහනක් ප්‍රථම වරට හදුන්වා දීම සදහා HRP සමග කටයුතු කරන්නට ලැබීම පිළිබදව අපි සතුටු වෙනවා. මේ හරහා මානව සම්පත් වෘත්තිකයින් හට තම විෂය පිළිබඳව වගකීම් සහගත දැනුවත්භාවයක් ලබා දීමට අපි කටයුතු කරනවා. මෙම සුවිශේෂ පාඨමාලාව ශ්‍රී ලාංකේය මානව සම්පත් වෘත්තිකයින්ට තම විෂය පථය පුඵල් කරගැනීමට සහ තමන් සේවය කරන ආයතනයට වටිනා සේවකයෙකු වීමටත් ඉඩකඩ ලබා දෙනවා. HRP සමග ඇති බැදීම තවත් ශක්තිමත් කරගනිමින් මෙරට මානව සම්පත් වෘත්තිකයින් ගේ සංවර්ධනය ඇතිකිරීම සදහා කටයුතු කිරීමට අපි අපේක්ෂා කරනවා.”යනුවෙන් පවසා සිටියාය.\nමෙම අවස්ථාවේදී අදහස් දැක්වූ මානව සම්පත් වෘත්තිකයින්ගේ සංගමයේ සභාපති එල්. චිරන්ති කුරේ මිය මෙලෙස පවසා සිටියාය. ”ජාත්‍යන්තර වශයෙන් ඉහළ කීර්තියක් හිමිකරගෙන තිබෙන SHRM ජාත්‍යන්තර මානව සම්පත් සහතිකකරණ වැඩසටහන මෙරටදී ක්‍රියාත්මක කරන්නට ලැබීම පිළිබඳව HRP ආයතනය ඉතාමත් සතුටට පත්වෙනවා. මානව සම්පත් විෂය සම්බන්ධයෙන් ජාත්‍යන්තර පිළිගැනීමක් ඇති විශිෂ්ට වෘත්තීමය පාඨමාලාවක අවශ්‍යතාවය අවබෝධ කරගත් අපි ශ්‍රී ලංකාවේ මානව සම්පත් කළමනාකරණ විෂයෙහි වෘත්තීමයභාවය ඉහළ නැංවීමට SHRM සමග සම්බන්ධතාවය ගොඩනගා ගත්තා. මෙම හදුන්වාදීම ශ්‍රී ලංකාවේ මානව සම්පත් වෘත්තිකයින් හට විශිෂ්ට ප්‍රතිලාභ හිමිකර දීමක් සහ මානව සම්පත් විෂය ක්ෂේත්‍රයෙහි නව සංධිස්ථානයකට පැමිණීමක් ලෙසත් හදුන්වන්නට පුඵවන්.”\nබ්‍රැන්ඩික්ස් සමාගමේ සමූහ ප්‍රධාන මානව සම්පත් නිලධාරිල ඉෂාන් දන්තනාරායන මහතා මෙසේ අදහස් දැක්වීයල SHRM සහතිකකරණ වැඩසටහනක් ශ්‍රී ලංකාවේ ආරම්භවීම පිළිබදව ඉතාමත් සතුටට පත්වෙනවා. මානව සම්පත් විෂය ක්ෂේත්‍රයෙහි වඩාත් උසස් භාවිතාවක් සදහා මෙන්ම එහි වෘත්තිකයන්ට අවශ්‍ය ජාත්‍යන්තර සුදුසුකම් සම්පූර්ණ කරගැනීමටත් මෙයින් අවස්ථාව ලැබෙනවා. එසේම මානව සම්පත් කළමනාකරණය සුවිශේෂ කාර්යභාරයක් ඉටුකරන ආයතනික පරිසරයන්හි අපේක්ෂා මුදුන් පමුණුවා ගැනීමටද මෙය ඉතාමත් අගනා අවස්ථාවක් වනවා නොඅනුමානයි.”\nSHRM  පිළිබදව\nSHRM ඉන්දියා පුද්ගලික සමාගම යනු SHRM ජාත්‍යන්තර ආයතනයෙහි ඉන්දියාව තුළ ක්‍රියාත්මක වන උප ආයතන නාමය වේ. SHRM යනු මානව සම්පත් විෂය ක්ෂේත්‍රයෙහි උන්නතිය වෙනුවෙන් ක්‍රියාත්මක ලෝකයේ විශාලතම ආයතනික ව්‍යුහයයි. රටවල් 160කට වැඩි ප්‍රමාණයක සාමාජිකයින් 275,000කට වැඩි ප්‍රමාණයක් නියෝජනය කරන මෙම ආයතනය මානව සම්පත් වෘත්තියට අදාල අවශ්‍යතා සම්පූර්ණ කිරීමට දායක වන අතර වෘත්තීමය ශුභසිද්ධිය ඉහළ නැංවීම සදහා පහසුකම් සලසයි. 1948 වර්ෂයේ ආරම්භ කරන ලද SHRM ආයතනයෙහි ශාඛා 575කට වැඩි ප්‍රමාණයක් ඇමරිකා එක්සත් ජනපදය තුළ පවත්වාගෙන යන අතර ඉන්දියාව සහ චීනයෙහි උප කාර්යාල ක්‍රියාත්මක කර තිබේ. මානව සම්පත් කළමනාකරණ වෘත්තියට අවශ්‍ය සහයෝගය ලබා දීම සහ එහි වෘත්තීමයභාවය ඉහළ නැංවීමට දායකවීම SHRM ආයතනයෙහි මෙහෙවර වී තිබේ. ඒ වෙනුවෙන් ජාත්‍යන්තර වශයෙන් පිළිගැනීමට ලක්වූ සහතිකකරණයන්ල සමූහ සහයෝගීතාවයන්ල පුඵල් සම්පත් දායකත්වයන්ල සමීක්ෂණල වෘත්තීමය සංවර්ධන අවස්ථාල අධ්‍යයන සම්මුතීන් සහ උපදේශන සේවා ලබා දීමට ඔවුහු කටයුතු කරති. වැඩි විස්තර සදහා www.shrmindia.org වෙබ් අඩවියට පිවිසෙන්න.\nHRP පිළිබදව\nමානව සම්පත් වෘත්තිකයන්ගේ සංගමය (HRP) ශ්‍රී ලාංකේය මානව සම්පත් කළමනාකරණ වෘත්තිකයින්ගේ වෘත්තීමය රැස්වීම් සංවිධානය කරමින් වත්මන් මානව සම්පත් සංකල්ප සහ විශිෂ්ට භාවිතාවන් හුවමාරුවට ඉඩ කඩ ලබා දේ. මානව සම්පත් කළමනාකරණ වෘත්තියෙහිල ආයතනික ව්‍යාපාරික පරිසරයෙහි මෙන්ම ජාතික වශයෙන් වැදගත් වර්ධනයන් ඇතිකරවීම වෙනුවෙන් HRP ආයතනය කැපවීමෙන් කටයුතු කරයි. එසේම HRP ආයතනය IPMA USA සමග සහතිකකරණයක්ද සිදුකරන ලදි. මෙරට විශාලතම සහ කීර්තිමත් ආයතනයන්හි ජ්‍යෙෂ්ඨ මානව සම්පත් කළමනාකරණ වෘත්තිකයින් HRP හි සාමාජිකත්වය දරති. වෘත්තීමය සංවර්ධනය සිදුකිරීමල ජාලගතකරණයන් සිදුකිරීමල ජාතික මානව සම්පත් කළමනාකරණ ගැටළුකාරීත්වයන්හිදී නෛතික මැදිහත්වීම් සිදුකිරීම සහ මානව සම්පත් කළමනාකරණය ඉතාමත් වැදගත් විෂයක් කරවීම සදහා අත්දැකීම් බෙදා ගැනීම සහ පෞද්ගලික මෙන්ම රාජ්‍ය අංශයෙහි නිසි විනයක් පවත්වාගැනීම සදහා HRP දායකත්වය ලබා දේ. මානව සම්පත් කළමනාකරණය නිසි ලෙස උපයෝගී කරගනිමින් කාර්යක්ෂමතාවයල ඵලදායීතාවය සහ විශිෂ්ට කළමනාකරණයක් ලබා ගැනීම සදහා HRP පදනම් මූලධර්මයන් භාවිතා කෙරේ.",
       "URL": "https://www.hirunews.lk/business/110811/shrm-මානව-සම්පත්-සහතිකකරණ-වැඩසටහනක්-ප්‍රථම-වරට-ශ්‍රී-ලංකාවේදී-ක්‍රියාත්මක-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=238"
}