{
       "Source": "hirunews",
       "Timestamp": "Saturday, 12 March 2016 - 13:02",
       "Headline": "දකුණු කොරියාවේ රැකියා අවස්ථා 28000ක්",
       "News Content": "ශ්‍රී ලාංකිකයන්ට ලබාදෙන රැකියා අවස්ථා සංඛ්‍යාව ඉහළ නැංවීම පිළිබද අවධානය යොමු කරන බව  දකුණු කොරියාව පවසනවා.\nඑරට රැකියා සහ කම්කරු අමාත්‍යවරයා මේ බව ප්‍රකාශ කර ඇත්තේ විදේශ කටයුතු අමාත්‍ය මංගල සමරවීර සහ විදේශ රැකියා ඇමතිනී තලතා අතුකෝරාළ සමඟ සෝල් නුවර පැවැති සාකච්ඡාවලින් අනතුරුවයි.\nදැනට ශ්‍රී ලාංකිකයන් 28000ක් පමණ දකුණු කොරියාවේ ශ්‍රමිකයන් ලෙස කටයුතු කරන අතර පසුගිය වසරේදී එහි යැවූ ශ්‍රී ලාංකිකයන්ගේ සංඛ්‍යාව සියයට 14කින් ඉහළ ගියා.\nදකුණු කොරියාවේ සේවය කර ඇති ශ්‍රී ලාංකිකයින් සංඛ්‍යාව 42000කට අධික බවයි එරට ප්‍රවෘත්ති සේවා සදහන් කළේ.\nශ්‍රී ලාංකික දුත පිරිස දකුණු කොරියානු විදේශ කටයුතු අමාත්‍යවරයා සමඟ ද සාකච්ඡා  පවත්වා තිබෙනවා.",
       "URL": "https://www.hirunews.lk/128370/දකුණු-කොරියාවේ-රැකියා-අවස්ථා-28000ක්",
       "Category": "Business",
       "Parent URL": "https://www.hirunews.lk/business/all-news.php?pageID=204"
}