{
       "Source": "hirunews",
       "Timestamp": "Tuesday, 15 December 2015 - 19:27",
       "Headline": "රට පුරා ගිනි පෙට්ටි හිගයක්",
       "News Content": "දිවයින පුරා වෙළඳපොලේ ගිනි පෙට්ටි හිඟයක් පැවතීම හේතුවෙන් පාරිභෝගිකයන් දැඩි අසීරුතාවකට පත්ව සිටිනවා.\nගිනි පෙට්ටි නිෂ්පාදකයින් සිය නිෂ්පාදන වෙළඳපොළට නිකුත් නොකිරීම හේතුවෙන් මෙලෙස ගිනි පෙට්ටි හිඟයක් පවතින බවයි වෙළඳසැල් හිමියන් සඳහන් කළේ.\nඇතැම් වෙළඳසැල් හිමියන් ගිනි පෙට්ටි නොමැති බව පවසමින් ඉහළ මිල ගණන් යටතේ ලයිටර් අලෙවි කිරීමටද පියවර ගෙන තිබෙනවා.\nමේ සම්බන්ධයෙන් හිරු ප්‍රවෘත්ති අංශය ගිනි පෙට්ටි නිෂ්පාදන සමාගම් කිහිපයකින් විමසීමක් කළා.\nඔවුන් සඳහන් කළේ ගිනි පෙට්ටි නිෂ්පාදනය සඳහා යොදාගන්නා වෙඩි බෙහෙත් හිඟයක් හේතුවෙන් සති කිහිපයක සිට සිය නිෂ්පාදන කටයුතුවලට බාධා මතුව ඇති බවයි.",
       "URL": "https://www.hirunews.lk/business/122131/රට-පුරා-ගිනි-පෙට්ටි-හිගයක්",
       "Category": "Business",
       "Parent URL": "https://www.hirunews.lk/business/all-news.php?pageID=212"
}