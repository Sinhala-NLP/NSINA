{
       "Source": "hirunews",
       "Timestamp": "Friday, 30 January 2015 - 19:57",
       "Headline": "තෝරා ගත් ඇපල් කිහිපයකට ඉඩ",
       "News Content": "ඇමරිකානු රජයෙන් ලබාදුන් සහතිකය පරිදි එරටින් ආනයනය කරන තෝරා ගත් ඇපල් වර්ග කිහිපයක් හැර අනෙකුත් ඇමරිකානු ඇපල් පරිභෝජනය සඳහා මුදා හැරීමට ප්‍රධාන ආහාර බලධරයා තීරණය කර තිබෙනවා. නිවේදනයක් නිකුත් කරමින් සෞඛ්‍ය අමාත්‍යාංශය සදහන් කළේ කැලිෆෝනියා ප්‍රාන්තයෙන් ගෙන්වනු ලබන ඇපල්, ඇමරිකාවේ නිෂ්පාදිත කැරමල් ඇපල් සහ ග්‍රැනී ස්මිත් මෙන්ම ගාලා වර්ගවල ඇපල් හැර අනෙකුත් සියලූ ඇපල් වර්ග මෙහිදී මුදා හැරෙන බවයි. ඇමරිකාවෙන් ආනයනය කරන ඇපල් වෙළදපළට මුදා හැරීම සෞඛ්‍ය බලධාරීන් පසුගිය දා තාවකාලිකව අත්හිටුවනු ලැබුවේ ඒවායේ මිනිස් සිරුරට අහිතකර බැක්ටීරියාවක් පවතින බවට තහවුරු වීමත් සමඟයි.",
       "URL": "https://www.hirunews.lk/business/102379/තෝරා-ගත්-ඇපල්-කිහිපයකට-ඉඩ",
       "Category": "Business",
       "Parent URL": "https://www.hirunews.lk/business/all-news.php?pageID=259"
}