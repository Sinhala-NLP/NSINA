{
       "Source": "hirunews",
       "Timestamp": "Thursday, 09 May 2019 - 7:44",
       "Headline": "යාපනයේ සිට යළි දඹුල්ලට එළවළු",
       "News Content": "දඹුල්ල ආර්ථීක මධ්‍යස්ථානයට යළි යාපනයේ සිට එළවළු තොග ලැබෙමින් පවතිනවා.\nරටේ පැවති තත්ත්වයත් සමඟ යාපනයේ සිට එළවළු ලොරි පැමිණීම සහ තොග මිලදීගැනීමට වෙලඳුන්ගේ පැමිණීමද අඩුවක් දක්නට ලැබුණා.\nයාපනයේ සිට එළවළු ලොරි 30 ක් පමණ දඹුල්ල ආර්ථික මධ්‍යස්ථානය වෙත ඊයේ පැමිණ ඇති බවයි ප්‍රදේශයේ හිරු වාර්තාකරු සඳහන් කළේ.\nමෙම තත්වය හමුවේ එළවළු තොග මිල සියයට 30 කින් පමණ ඉහළ ගොස් තිබෙනවා.\nයාපන අර්ධද්වීපයේ සිට අර්තාපල්, අමුමිරිස්, වම්බටු සහ අළු කෙසෙල් වැඩි වශයෙන් දඹුල්ල ආර්ථික මධ්‍යස්ථානයට ලැබී ඇති බවයි වාර්තාවන්නේ.",
       "URL": "https://www.hirunews.lk/business/216035/යාපනයේ-සිට-යළි-දඹුල්ලට-එළවළු",
       "Category": "Business",
       "Parent URL": "https://www.hirunews.lk/business/all-news.php?pageID=85"
}