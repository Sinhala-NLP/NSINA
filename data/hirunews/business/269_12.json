{
       "Source": "hirunews",
       "Timestamp": "Sunday, 17 November 2013 - 8:31",
       "Headline": "නොවැම්බරය අවසානයේ සංචාරකයන් මිලියනයක්.",
       "News Content": "නොවැම්බර් මාසය අවසන්වනවිට දිවයිනට පැමිණි විදේශ සංචාරකයින්ගේ සංඛ්‍යාව මිලියනය ඉක්මවනු ඇතැයි සංචාරක ප්‍රවර්ධන අධිකාරිය විශ්වාසය පළ කරනවා. මේ වනවිට දිවයිනට පැමිණ ඇති සංචාරකයන්ගේ සංඛ්‍යාව 9 ලක්ෂ හාරදහසකට අධිකයි. සැප්තැම්බරය අවසන්වනවිට අටලක්ෂ එක්දහස් දෙසිය දහයක් සංචාරකයන් දිවයිනට පැමිණ සිටි අතර, වසරේ මුල් මාස 9 තුළ සංචාරක ආගමනයේ වර්ධනය සියයට 15 යි දශම 5 ක්. මේ වසර තුළ 12 ලක්ෂයක් සංචාරකයන් ශ්‍රී ලංකාවට පැමිණෙනු ඇතැයි අපේක්ෂා කෙරෙනවා. පසුගිය වසරේ දිවයිනට පැමිණි සංචාරකයන්ගේ සංඛ්‍යාව දශ ලක්ෂයක්. සංචාරක ව්‍යාපාරයෙන් මේ වසරේදී ඩොලර් බිලියන 1.5 ක ආදායමක් අපේක්ෂා කෙරෙනවා.",
       "URL": "https://www.hirunews.lk/business/71531/නොවැම්බරය-අවසානයේ-සංචාරකයන්-මිලියනයක්",
       "Category": "Business",
       "Parent URL": "https://www.hirunews.lk/business/all-news.php?pageID=269"
}