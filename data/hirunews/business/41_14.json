{
       "Source": "hirunews",
       "Timestamp": "Sunday, 02 August 2020 - 9:28",
       "Headline": "අයවැය හිඟය විශාල ලෙස පුළුල්වන බවට පළවන වාර්තා මහ බැංකුව ප්‍රතික්ෂේප කරයි",
       "News Content": "මේ වසරේ මෙරට දළ දේශීය නිෂ්පාදිතය සංකෝචනය වන බවට සහ අයවැය හිඟය පුළුල් වන බවට පුරෝකතන සංශෝධනය කර ඇතැයි පළ වන වාර්තා මුළුමනින්ම අසත්‍ය බව මහ බැංකුව ප්‍රකාශ කරනවා.\nසාර්ව ආර්ථික පුරෝකතන පුළුල් ලෙස සංශෝධනය කිරීම සඳහා අවශ්‍ය ප්‍රධාන සාධකයක් වන මේ වසරේ පළමු කාර්තුව සඳහා වූ දළ දේශීය නිෂ්පාදිතයේ ඇස්තමේන්තු ප්‍රකාශයට පත් කිරීමට නියමිතව ඇත්තේ ජනලේඛණ සහ සංඛ්‍යාලේඛණ දෙපාර්තමේන්තුව විසින්.\nඑම දත්ත නිකුත් වූ පසු සංශෝධිත පුරෝකතන ප්‍රකාශයට පත්කරන බව සඳහන් කරන මහ බැංකුව අයවැය හිඟය විශාල ලෙස පුළුල් වන බවට පළ වන වාර්තා ජනතාව නොමඟ යවන බවයි ප්‍රකාශ කරන්නේ.",
       "URL": "https://www.hirunews.lk/business/246957/අයවැය-හිඟය-විශාල-ලෙස-පුළුල්වන-බවට-පළවන-වාර්තා-මහ-බැංකුව-ප්‍රතික්ෂේප-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=41"
}