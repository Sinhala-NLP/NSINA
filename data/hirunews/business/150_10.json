{
       "Source": "hirunews",
       "Timestamp": "Tuesday, 01 August 2017 - 8:07",
       "Headline": "රට යන බුලත්වලට බද්දක්",
       "News Content": "ශ්‍රී ලංකාවෙන් පාකිස්තානයට අපනයනය කෙරෙන බුලත් කිලෝග්‍රෑමයක් සඳහා රුපියල් 291ක නව නියාමන බද්දක් පැනවීම පිළිබඳ කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මෙරට නියෝජ්‍ය පාකිස්තාන මහකොමසාරිස්වරයා සමඟ සාකච්ඡා කර තිබෙනවා.\nමෙම බද්ද නිසා දේශීය බුලත් වගාකරුවන් මෙන්ම බුලත් අපනයනකරුවන් ද තම නිෂ්පාදන අලෙවි කර ගැනීමට නොහැකිව දුෂ්කරතාවට පත්ව ඇති බවයි අමාත්‍යවරයා එහිදී පෙන්වා දී ඇත්තේ.\nමේ සම්බන්ධයෙන් පාකිස්තාන රජය සමඟ සාකච්ඡා කර කඩිනම් විසඳුමක් ලබාදීමට පියවර ගන්නා බව සාකච්ඡාවට සහභාගි වූ පාකිස්තාන නියෝජ්‍ය මහකොමසාරිස් ආචාර්ය සෆ්රාස් අහමඞ් ඛාන් දැනුම් දී තිබෙනවා.",
       "URL": "https://www.hirunews.lk/business/167281/රට-යන-බුලත්වලට-බද්දක්",
       "Category": "Business",
       "Parent URL": "https://www.hirunews.lk/business/all-news.php?pageID=150"
}