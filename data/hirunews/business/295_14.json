{
       "Source": "hirunews",
       "Timestamp": "Friday, 24 May 2013 - 13:46",
       "Headline": "සපුගස්කන්ද යලි පනගන්වන්න කොළඹ වරායට තෙල් නැවක්.",
       "News Content": "ඇමෙරිකානු සම්බාධක හේතුවෙන් ඉරාන බොරතෙල් සැපයුම නතර වීම නිසා වසා දැමුණු සපුගස්කන්ද තෙල් පිරිපහදුවේ නිෂ්පාදන කටයුතු දැන් යළි ආරම්භ කිරීමට සූදානම්. ඒ සඳහා යොදා ගැනෙන්නේ  ඕමානයෙන් ලබා ගන්නා බොරතෙල්. සපුගස්කන්ද පිරිපහදුවට අවශ්‍ය බොරතෙල් රැගත් නැවක් අද කොළඹ වරායට පැමිණෙන බව ඛනිඡු තෙල් කර්මාන්ත අමාත්‍ය අනුර ප්‍රියදර්ශන යාපා හිරු ප්‍රවෘත්ති අංශයට සඳහන් කළා.\n[MP3]s59602[/MP3]\nසපුගස්කන්ද තෙල් පිරිපහදුව මගින් දිනකට පෙට්‍රල් සහ ඞීසල් බැරල් 50,000 ක් නිෂ්පාදනය කෙරෙනවා. ඒ සඳහා ඉරාන බොරතෙල් යොදා ගැනීමට නොහැකිවීමෙන් පසු වෙනත් බොරතෙල් වර්ග යෙදවිය හැකිදැයි අත්හදා බලනු ලැබුවා. ඒ අනුවයි,  ඕමාන බොරතෙල්, සපුගස්කන්ද පිරිපහදුව සඳහා ඇණවුම් කර ඇත්තේ. ඊට අමතරව, නයිජීරියානු බොරතෙල් ද ඒ සඳහා යොදා ගැනීමට හැකිදැයි දැන් පරීක්ෂාවට ලක් කෙරෙනවා.",
       "URL": "https://www.hirunews.lk/business/59602/සපුගස්කන්ද-යලි-පනගන්වන්න-කොළඹ-වරායට-තෙල්-නැවක්",
       "Category": "Business",
       "Parent URL": "https://www.hirunews.lk/business/all-news.php?pageID=295"
}