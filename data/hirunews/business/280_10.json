{
       "Source": "hirunews",
       "Timestamp": "Wednesday, 04 September 2013 - 12:59",
       "Headline": "තිරසාර සංවර්ධනය සාර්ක් ආර්ථික සමුළුවේදී අවධානයට.",
       "News Content": "තිරසාර සංවර්ධනයක් සඳහා පරිසර සංරක්ෂණයේ ඇති අවශ්‍යතාව දකුණු ආසියානු ආර්ථික සමුළුවේදී ප්‍රමුඛ අවදානයක් යොමුව තිබෙනවා. 6 වන දකුණු ආසියානු ආර්ථික සමුළුව පෙරේදා (02) කොළඹදී ආරම්භ කෙරුණු අතර එහිදී කලාපීය රටවල ක්ෂේත්‍ර ගණනාවක විද්වතුන් එක්ව කලාපීය ආහාර ආරක්ෂණය, ජල සම්පත් හා දේශගුණ විපර්යාස කළමනාකරණය පිළිබඳව සාකච්ඡා කරනු ලැබුවා. එමෙන්ම, කලාපීය ජල සම්පත සාමාජිකයන් අතර බෙදා ගැනීම ආහාර හිගය තුළින් එල්ල වන අභියෝග ජය ගැනීම සහ පරිසර සංරක්ෂණය සඳහා වූ යෝජනා ද මෙහිදී ඉදිරිපත්ව ඇති බව සඳහන්. සමුළුවේදී අවධානය යොමුවූ තවත් කරුණක් වූයේ සැමට විවෘත ලෙස නාගරික කළමනාකරණ කිරීමේ අවශ්‍යතාවයයි.",
       "URL": "https://www.hirunews.lk/business/66471/තිරසාර-සංවර්ධනය-සාර්ක්-ආර්ථික-සමුළුවේදී-අවධානයට",
       "Category": "Business",
       "Parent URL": "https://www.hirunews.lk/business/all-news.php?pageID=280"
}