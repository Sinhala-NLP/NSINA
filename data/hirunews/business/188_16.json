{
       "Source": "hirunews",
       "Timestamp": "Thursday, 04 August 2016 - 13:05",
       "Headline": "ශ්‍රී ලංකා ආයෝජකයන්ට ඉන්දුනීසියානු ව්‍යාපාරිකයින් කැමැත්තෙන්",
       "News Content": "ප්‍රධාන දේශපාලන පක්ෂ දෙක එක්වී උදාකර ඇති දේශපාලන ස්ථාවරයත්වය නිසා ශ්‍රී ලංකාවේ ආයෝජනය කිරීමට අපේක්ෂා කරන බව ඉන්දුනීසියානු ව්‍යාපාරිකයින් පිරිසක් ප්‍රකාශ කර තිබෙනවා.\nඅග්‍රාමාත්‍යවරයා සමඟ ඉන්දුනීසියානු සංචාරයට එක්වූ අමාත්‍යවරුන් සහ එරට ව්‍යාපාරිකයන් පිරිසක් අතර ඊයේ පස්වරුවේ ජකර්තා නුවරදී සාකච්ඡාවක් පැවැත්වුණා.\nඊට ඉන්දුනීසියානු වානිජ මණ්ඩල ප්‍රධානීන් සහ ජකර්තා නුවර වානිජ මණ්ඩල ප්‍රධානීන් එක්ව සිටි බවයි අග්‍රාමාත්‍ය කාර්යාලය සඳහන් කළේ.\nමෙහිදී තමන් ආයෝජනය කිරීමට අපේක්ෂා කරන ක්‍ෂේත්‍ර පිළිබඳ නිරීක්ෂණය සඳහා ශ්‍රී ලංකාවට පැමිණෙන්නැයි මෙරට  නියෝජිතයන් පිරිස සාකච්ඡාවට එක්ව සිටි ඉන්දුනීසියානු ව්‍යාපාරිකයන්ට ආරාධනාවක්ද සිදුකළා.\nඑමෙන්ම ඉන්දුනීසියාවේ සහ ශ්‍රී ලංකාවේ වානිජ මණ්ඩල අතර සහයෝගීතාව ඇති කිරීමේ ක්‍රමවේදයක්ද සකස් කිරීමට මෙහිදී තීරණය වූ බවයි අග්‍රාමාත්‍ය කාර්යාලය නිවේදනය කළේ.",
       "URL": "https://www.hirunews.lk/business/139802/ශ්‍රී-ලංකා-ආයෝජකයන්ට-ඉන්දුනීසියානු-ව්‍යාපාරිකයින්-කැමැත්තෙන්",
       "Category": "Business",
       "Parent URL": "https://www.hirunews.lk/business/all-news.php?pageID=188"
}