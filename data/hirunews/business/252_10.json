{
       "Source": "hirunews",
       "Timestamp": "Monday, 09 March 2015 - 10:21",
       "Headline": "ආච්චිගේ කොලම : ජනගත කිරීම සහ සංවාදය",
       "News Content": "සහන් කසීර වික්‍රමසිංහ විසින් රචිත \\\"ආච්චිගේ කොලම\\\" කෘතිය ජනගත කිරීම සහ සංවාදය 2015 මාර්තු මස 19 වැනි බ්‍රහස්පතින්දා සවස 3.30 ට මහවැලි කේන්ද්‍ර ශ්‍රවණාගාරයේදී පැවැත්වේ. මෙම කෘතිය තුළ අඩංගු වන සියලුම තීරු ලිපි ලේඛකයා විසින් පසුගිය කාල වකවානුව තුළ ෆේස්බුක් සමාජ ජාලය තුළ රචිත ලිපි වන අතර සහන් කසීරගේ රචනා ශෛලිය තුළ ඇති උපහාසාත්මක රසය නිසාම මෙම රචනා කෙටි කාලයක් තුළ දී ෆේස්බුක් සමාජ ජාලය තුළ සැලකිය යුතු අවධානයක් දිනාගැනීමට සමත් විය. තම නිර්මාණාත්මක ලේඛනය තුළ සැමවිටම \\\"ආච්චි\\\" මුඛ්‍ය චරිතය ලෙස භාවිතා කරන ඔහු , සමාජ , දේශපාලනික , සංස්කෘතික සහ නානාවිධ වූ කාලීන සිදුවීම් පිළිබඳව උපහාසාත්මක විවරණයකට පෙළඹේ.සංහිඳ ප්‍රකාශනයක් ලෙස මුදුණද්වාරයෙන් පිටවූ \\\"ආච්චිගේ කොලම\\\" සහන් කසීර වික්‍රමසිංහගේ පළමු කෘතියයි. එදින සංවාදය උපුල් ශාන්ත සන්නස්ගල , සමන් අතාවුදහෙට්ටි සහ චින්තන ධර්මදාස විසින් මෙහෙයවීමට නියමිතය.",
       "URL": "https://www.hirunews.lk/business/105064/ආච්චිගේ-කොලම-ජනගත-කිරීම-සහ-සංවාදය",
       "Category": "Business",
       "Parent URL": "https://www.hirunews.lk/business/all-news.php?pageID=252"
}