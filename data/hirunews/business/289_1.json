{
       "Source": "hirunews",
       "Timestamp": "Monday, 08 July 2013 - 19:23",
       "Headline": "ව්‍යාපෘති රැසක චීනයේ සහාය.",
       "News Content": "සුළං බලයෙන් විදුලිය ජනනය කිරීමේ ව්‍යාපෘතියක් මෙරට තුල ආරම්භ කිරීමට හා කොළඹ වරාය ආසියාවේ වාණිජ කේන්ද්‍රස්ථානය බවට පත් කර ගැනීමට අවශ්‍ය සහයෝගය ලබාදීමට චීන රජයේ එකගතාවය පළ කර තිබෙනවා. ආර්ථික සංවර්ධන අමාත්‍ය බැසිල් රාජපක්ෂ සහ චීන තානාපති ජියාං හාඹි, අතර අද (08) පැවති සාකච්ඡාවේදී මෙලෙස චීනයේ සහය පළ කර ඇත්තේ. එමෙන්ම ලංකාවේ පවතින ආයෝජන අවස්ථාවන් පුළුල් කිරීමට සහ මෙරට යටිතල පහසුකම් දියුණු කිරීමට ද චීනය එකඟතාවය පළ කර තිබෙනවා. එමෙන්ම එරට ඉහළ පෙලේ ආයෝජකයින් පිරිසක් නුදුරේදීම මෙරටට පැමිණීමට නියමිත බව ද එහිදී චීන තානාපතිවරයා සඳහන් කර ඇති බවයි ආර්ථික සංවර්ධන අමාත්‍යාංශය නිකුත් කළ නිවේදනය සඳහන් කළේ.",
       "URL": "https://www.hirunews.lk/business/62615/ව්‍යාපෘති-රැසක-චීනයේ-සහාය",
       "Category": "Business",
       "Parent URL": "https://www.hirunews.lk/business/all-news.php?pageID=289"
}