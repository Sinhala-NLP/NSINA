{
       "Source": "hirunews",
       "Timestamp": "Monday, 07 March 2016 - 13:18",
       "Headline": "විදේශ ප්‍රේෂණවල අඩුවක්",
       "News Content": "පසුගිය වසරේ දෙසැම්බර් මාසයේදී විදේශ සේවා නියුක්තිකයින්ගෙන් ලැබුණු ප්‍රේෂණ පහත වැටී තිබෙනවා. 2014 වර්ෂයේ දෙසැම්බර් මාසයට සාපේක්ෂව  එය සියයට 12.7 ක අඩුවීමක් බවයි ශ්‍රී ලංකා මහ බැංකුවේ නවතම වාර්තා පෙන්වා දෙන්නේ.\n2014 වසරේ දෙසැම්බර් මාසයේදී විදේශ සේවා නියුක්තිකයින්ගේ ප්‍රේෂණ ලෙස ඇමරිකානු ඩොලර් මිලියන 708ක්   මෙරටට ලැබුණු අතර, 2015 දෙසැම්බර් මාසයේදී ලැබී ඇති විදේශ සේවා නියුක්තිකයින්ගේ ප්‍රේෂණවල වටිනාකම ඇමරිකානු ඩොලර් මිලියන 618ක්. ජාත්‍යන්තර තෙල් මිල අඛණ්ඩව පහළ යෑම, මැදපෙරදිග  රටවල මන්දගාමී ආර්ථික වර්ධනය, විදේශ සේවා නියුක්තිකයින්ගේ ප්‍රේෂණ මෙලෙස පහත යෑම මීට හේතුව බව ශ්‍රී ලංකා මහ බැංකුව සඳහන් කළා.",
       "URL": "https://www.hirunews.lk/business/127987/විදේශ-ප්‍රේෂණවල-අඩුවක්",
       "Category": "Business",
       "Parent URL": "https://www.hirunews.lk/business/all-news.php?pageID=204"
}