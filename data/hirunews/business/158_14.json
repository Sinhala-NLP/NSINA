{
       "Source": "hirunews",
       "Timestamp": "Monday, 08 May 2017 - 8:46",
       "Headline": "ශ්‍රී ලංකා නියෝජිත පිරිසක් අද ඉන්දුනිසියාවට",
       "News Content": "නිල් ආර්ථිකය පිලිබද ඉන්දීය සාගර කලාපීය දෙවන ජාත්‍යන්තර සමුළුවට සහභාගි වන ශ්‍රී ලංකා නියෝජිත පිරිස අද ඉන්දුනිසියාව බල පිටත්ව යාමට නියමිතයි.\nමෙම සමුළුව අනිද්දා දක්වා ජකර්තා නුවරදී පැවැත්වෙන බවයි ධීවර හා ජලජ සම්පත් සංවර්ධන අමත්‍යාංශය නිවේදනය කළේ.\nසමුළුවට එක්වන  ඕස්ට්‍රේලියාව ඇතුලූ රටවල් රැසක අමාත්‍යවරුන් සමග ශ්‍රී ලංකා දුත පිරිස මෙරට ආයෝජනයන් සහ ධීවර කර්මාන්තය සංවර්ධනය සඳහා ලබාගත හැකි දැනුම, තාක්ෂණය සම්බන්ධයෙන් මෙහිදී අදහස් හුවමාරු කරගනු ඇති.",
       "URL": "https://www.hirunews.lk/business/160845/ශ්‍රී-ලංකා-නියෝජිත-පිරිසක්-අද-ඉන්දුනිසියාවට",
       "Category": "Business",
       "Parent URL": "https://www.hirunews.lk/business/all-news.php?pageID=158"
}