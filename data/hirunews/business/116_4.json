{
       "Source": "hirunews",
       "Timestamp": "Sunday, 29 July 2018 - 12:51",
       "Headline": "තේ අපනයනයෙන් රු.බිලියන 113.9 ක්",
       "News Content": "මේ වසරේ මුල් මාස 6 තුළ ශ්‍රී ලංකාව තේ අපනයනයෙන් රුපියල් බිලියන 113.9 ක් උපයා තිබෙනවා.\nපසුගිය වසරේ ජනවාරි සිට ජූනි දක්වා එලෙස උපයන ලද ආදායම රුපියල් බිලියන 110.4 ක්.\nකෙසේ නමුත් තේ අපනයන ආදායමෙහි ඩොලර් විනිමය අගය සැළකූ විට වසර දෙකේදීම මුල් මාස හයේ ආදායම සටහන් වන්නේ ඩොලර් මිලියන 729 කට ආසන්නවයි.\n2017 වසරේ ජනවාරි සිට ජූනි දක්වා ශ්‍රී ලංකාව තේ කිලෝග්‍රෑම් මිලියන 138.6 ක්  අපනයනය කළ අතර, මේ වසරේ එම කාලසීමාව තුළ අපනයනය කළ තේ ප්‍රමාණය කිලෝග්‍රෑම් මිලියන 137.5 ක්.\nඅපනයන තේ කිලෝග්‍රෑමයක සාමාන්‍ය අගය මේ වසරේ මුල් අර්ධයේදී ඩොලර් 5 යි ශත 30 ක් වූ අතර, පසුගිය වර්ෂයේදී සටහන් වූයේ ඩොලර් 5.25 ක් ලෙසයි.\nපළමු අර්ධයේදී ශ්‍රී ලංකාව චීනයට වාර්තාගත ලෙස තේ කිලෝග්‍රෑම් මිලියන 5.3 ක් අපනයනය කර තිබෙනවා.\nපසුගිය වසරේදී එය සටහන් වූයේ කිලෝග්‍රෑම් මිලියන 4 ක් ලෙසයි.",
       "URL": "https://www.hirunews.lk/business/196302/තේ-අපනයනයෙන්-රු-බිලියන-113-9-ක්",
       "Category": "Business",
       "Parent URL": "https://www.hirunews.lk/business/all-news.php?pageID=116"
}