{
       "Source": "hirunews",
       "Timestamp": "Sunday, 07 April 2013 - 12:46",
       "Headline": "සෞදි අරාබියේ නීති විරෝධී සංක්‍රමණිකයින්ට සහන කාලයක්.",
       "News Content": "සෞදි අරාබියේ නීතිවිරෝධී ලෙස රැඳී සිටින සංක්‍රමණිකයන්ට රටින් නික්මීම සඳහා තවත් තුන් මසක කාලයක් ලබාදීමට අබ්දුල්ලා රජු තීරණය කර තිබෙනවා. එමගින් ශ්‍රිී ලාංකිකයන් ඇතුලූ නීතිවිරෝධී ලෙස සෞදියේ සේවය කරන විදේශිකයන් දහස් ගණනක් පිටුවහල් කිරීම පමාවනු ඇති. සෞදි නීතියට අනුව විදේශීය සේවකයන්ගේ අනුග්‍රාහකයා වන්නේ කොන්ත්‍රාත්තුවට එළඹී සිටින ආයතනයේ හිමිකරුයි. එහෙත් විදේශීය සේවකයන් බොහෝ දෙනෙක් රැකියා මාරු කිරීමේදී මෙම අනුග්‍රාහකත්වය නීත්‍යානුකූලව වෙනස් කිරීමට කටයුතු කරන්නේ නැහැ. ඒ නිසා ඔවුන්ද නීතිවිරෝධී ලෙස රට තුළ රැඳී සිටින්නන් ලෙස සැළකෙනවා.\nසෞදි අරාබියේ විදේශීය සේවකයන් මිලියන 9 ක් පමණ සිටින අතර නීතිවිරෝධී ලෙස රැඳී සිටින්නන් දෙලක්ෂයක් පමණ පසුගිය කාලය තුළ පිටුවහල් කෙරුණා. ශ්‍රී ලංකාව ඇතුළු දකුණු ආසියාතික රටවල් බොහොමයකට වැඩිම විදේශ විනිමය ප්‍රමාණයක් ලැබෙන්නේ  සෞදි අරාබිය ඇතුලූ මැද පෙරදිග රටවල සේවය කරන සිය රටවැසියන්ගෙන්. ලොව විශාලතම තෙල් අපනයනකරු මෙන්ම මැදපෙරදිග විශාලතම ආර්ථිකය හිමි සෞදි අරාබිය පසුගිය වසරේදී සියයට හයයි දශම අටකින් වර්ධනය වුණා.",
       "URL": "https://www.hirunews.lk/business/56718/සෞදි-අරාබියේ-නීති-විරෝධී-සංක්‍රමණිකයින්ට-සහන-කාලයක්",
       "Category": "Business",
       "Parent URL": "https://www.hirunews.lk/business/all-news.php?pageID=302"
}