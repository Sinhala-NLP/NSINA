{
       "Source": "hirunews",
       "Timestamp": "Saturday, 11 June 2016 - 13:09",
       "Headline": "රුපියලේ ශක්මත්වීමක්",
       "News Content": "අපනයනකරුවන් සහ විදේශීය ආයෝජකයන් විසින් ඩොලර් හුවමාරු කිරීම, ආනයනකරුවන්ගෙන් ඩොලරය සඳහා පවතින ඉල්ලූම අභිබවා යාම හේතුවෙන් රුපියල ශක්තිමත්වීමක් දැන් දක්නට ලැබෙනවා.\nඊයේ තුන්වන දිනටත් රුපියල ස්ථාවර වූ අතර ඇමරිකානු ඩොලරයක් සඳහා රුපියලේ අගය සටහන් වූයේ රුපියල් 145යි ශත 2ත් ශත 12ත් අතර ප්‍රමාණයකයි.\nවිදේශීය ආයෝජකයන් මහ බැංකු බැදුම්කර මිලදී ගැනීම සදහා මෙලෙස ඩොලර් හුවමාරු කරනු ලබනවා.\nජාත්‍යන්තර මූල්‍ය අරමුදල මගින් ශ්‍රී ලංකාවට ලබාදෙන ඩොලර් බිලියන 1.5ක ණය මුදල හේතුවෙන් රුපියල තවදුරටත් ස්ථාවර වනු ඇති බවයි වෙළඳපොළ විශ්ලේෂකයන් පෙන්වා දෙන්නේ.",
       "URL": "https://www.hirunews.lk/business/135281/රුපියලේ-ශක්මත්වීමක්",
       "Category": "Business",
       "Parent URL": "https://www.hirunews.lk/business/all-news.php?pageID=194"
}