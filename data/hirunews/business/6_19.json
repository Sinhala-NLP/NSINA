{
       "Source": "hirunews",
       "Timestamp": "Friday, 31 December 2021 - 8:17",
       "Headline": "කොටස් වෙළඳපොලේ මිල දර්ශකය දොළොස් දහසේ සීමාව ඉක්මවයි",
       "News Content": "කොළඹ කොටස් වෙළෙඳපොළ සමස්ත මිල දර්ශකය ඊයේ දිනයේ ඉහළ යමින් දිනය අවසන දී නැවතත් දොළොස් දහසේ සීමාව ඉක්මවා 12,019.75ක් ලෙස සටහන් වුණා.\nප්‍රධාන පෙළේ සමාගම් විස්ස නියෝජනය කරන එස්.ඇන්ඩ් පී. ශ්‍රී ලංකා ටුවෙන්ටි දර්ශකය දිනය අවසන දී සටහන් වූයේ 4,209යි දශම නවයයි නවයක් ලෙසයි.\nවිදේශ සංචිතය සාපේක්ෂ ව ඉහළ යාම මෙලෙස කොටස් මිල ඉහළ යාමට හේතු වුව ද විදේශ ආයෝජකයන් තවදුරටත් කොටස් අලෙවි කිරීම දක්නට ලැබුණා.\nඊයේ දිනයේ දී මෙලෙස රුපියල් මිලියන 200ක් වටිනා කොටස් ඔවුන් අලෙවි කළ අතර, මේ වසර තුළ මේ දක්වා විදේශ ආයෝජන පිටත ගලනය රුපියල් බිලියන 51.8කට අධිකයි.",
       "URL": "https://www.hirunews.lk/business/292628/කොටස්-වෙළඳපොලේ-මිල-දර්ශකය-දොළොස්-දහසේ-සීමාව-ඉක්මවයි",
       "Category": "Business",
       "Parent URL": "https://www.hirunews.lk/business/all-news.php?pageID=6"
}