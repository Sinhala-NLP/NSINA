{
       "Source": "hirunews",
       "Timestamp": "Tuesday, 16 August 2016 - 8:11",
       "Headline": "කොටස් වෙළඳපොළ වර්ධනයක්",
       "News Content": "කොළඹ කොටස් වෙළදපොළේ මිල දර්ශක ඊයේ නැවතත් වර්ධනයක් පෙන්නුම් කළා.\nසමස්ත දර්ශකය දිනය අවසන දී 6582.60ක් ලෙස සටහන් වූ අතර, එය මැයි 25 වන දායින් පසු වාර්තා වූ ඉහළම අගයයි. ම\nහබැංකුව පසුගිය ජුලි 28 වන දා ප්‍රතිපත්ති පොලී අනුපාතික ඉහළ නැංවීමත් සමඟ කොටස් වෙළදපොළ යම් ස්ථාවරභාවයක් ඇති වී තිබෙන බව විශ්ලේෂකයන් පෙන්වා දෙනවා.\nවිදේශීය ආයෝජකයන් කොටස් මිලදී ගැනීමේ ප්‍රවණතාව තවදුරටත් දක්නට ලැබුණු අතර, ඊයේ දිනයේ ඔවුන් මිලදී ගත් කොටස්වල වටිනාකම රුපියල් මිලියන 62.59ක්.\nපසුගිය ගනුදෙනු දින 14 තුළදී විදේශීය ආයෝජකයන් රුපියල් බිලියන 1.55ක කොටස් මිලදී ගෙන තිබෙනවා.\nකෙසේ නමුත්, ඔවුන් වසර තුළදී අලෙවි කළ කොටස්වල වටිනාකම රුපියල් බිලියන 3.26ක්.\nකොටස් වෙළදපොළ ඊයේ දිනයේ මුළු පිරිවැටුම රුපියල් මිලියන 675 ඉක්ම වූවා.",
       "URL": "https://www.hirunews.lk/business/140725/කොටස්-වෙළඳපොළ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=187"
}