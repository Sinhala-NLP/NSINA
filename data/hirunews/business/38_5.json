{
       "Source": "hirunews",
       "Timestamp": "Friday, 25 September 2020 - 8:14",
       "Headline": "රජයේ කොන්ත්‍රාත්කරුවන් සහ සැපයුම්කරුවන් 300 කට හිඟ බිල්පත් ගෙවීම ඇරඹේ",
       "News Content": "රජයේ විවිධ සංවර්ධන කටයුතුවලට සම්බන්ධ වී මෙතෙක් බිල්පත් ගෙවා අවසන් කර නොමැති ඉදිකිරීම් ඇතුළු අනෙකුත් ක්ෂේත්‍රවල රජයේ කොන්ත්‍රාත්කරුවන් සහ සැපයුම්කරුවන් 303 දෙනෙකුට බැංකු මඟින් ණය පහසුකම් ලබාගැනීමට අදාළ බැංකු වෙත හිඟ බිල්පත් නිරවුල් කිරීම තහවුරු කිරීමේ ලිපි නිකුත් කර තිබෙනවා.\nපසුගිය මැයි මස 31 වැනි දිනට වාර්තා වී ඇති 2019 සහ 2020 වසරවලට අදාළ හිඟ මුදල්වලට මෙම ලිපි නිකුත් කිරීම ආරම්භ වූ අතර, එය පසුගිය අගෝස්තු මස 31 වැනිදායින් අවසන් කළ බවයි මුදල් අමාත්‍යාංශය සඳහන් කළේ.\nඒ අනුව එම කොන්ත්‍රාත්කරුවන් සහ සැපයුම්කරුවන් සැපයූ සේවාවන් සඳහා වන හිඟ බිල්පත්වල වටිනාකම රුපියල් බිලියන 9.6 ක්.",
       "URL": "https://www.hirunews.lk/business/251050/රජයේ-කොන්ත්‍රාත්කරුවන්-සහ-සැපයුම්කරුවන්-300-කට-හිඟ-බිල්පත්-ගෙවීම-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=38"
}