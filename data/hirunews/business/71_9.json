{
       "Source": "hirunews",
       "Timestamp": "Sunday, 08 September 2019 - 13:15",
       "Headline": "පාලන මිල ඉක්මවා සහල් අලෙවි කරන වෙළඳුන් සොයා වැටලීම්",
       "News Content": "රජය නියම කළ පාලන මිලට වෙළදුන් සහල් විකිණීම සිදු නොකරන බවට පාරිභෝගිකයින් චෝදනා කරනවා.\nපසුගිය මැයි මස 31 වනදා පාරිභෝගික සේවා අධිකාරිය නිකුත් කළ ගැසට් පත්‍රයට අනුව සම්බා සහල් කිලෝග්‍රෑමයක් රුපියල් 85ක් සහ නාඩු සහල් කිලෝග්‍රෑමයක් රුපියල් 80ක් ලෙස පාලන මිලක් නියම කරනු ලැබුවා.\nඑහෙත් මෙම පාලන මිල අභිබවා යමින් වෙළදුන් සහල් විකිණීම සිදුකරන බවයි පාරිභෝගික ජනතාව ප්‍රකාශ කළේ.\nවෙළදුන් පවසන්නේ වී මෝල් හිමියන් තමන්ට අඩු මුදලකට සහල් ලබා නොදීම නිසා රජය නියම කර ඇති පාලන මිලට සහල් ලබා දීම අපහසු බවයි.\nකෙසේ වෙතත් පාලන මිල ඉක්මවා සහල් අලෙවි කරන වෙළදුන් සොයා සිදුකරන වැටලීම් අඛණ්ඩව ක්‍රියාත්මක කරන බවයි පාරිභෝගික සේවා අධිකාරිය කියා සිටියේ.",
       "URL": "https://www.hirunews.lk/business/223845/පාලන-මිල-ඉක්මවා-සහල්-අලෙවි-කරන-වෙළඳුන්-සොයා-වැටලීම්",
       "Category": "Business",
       "Parent URL": "https://www.hirunews.lk/business/all-news.php?pageID=71"
}