{
       "Source": "hirunews",
       "Timestamp": "Tuesday, 11 May 2021 - 14:39",
       "Headline": "ආසියානු සංවර්ධන බැංකුවෙන් ඇමෙරිකානු ඩොලර් මිලියන 200 ක ණයක්",
       "News Content": "ඒකාබද්ධ මාර්ග ආයෝජන වැඩසටහනේ තුන්වන අදියර සඳහා ආසියානු සංවර්ධන බැංකුවෙන් ඇමෙරිකානු ඩොලර් මිලියන 200 ක ණය මුදලක් ලබා ගැනීමට අමාත්‍ය මණ්ඩල අනුමැතිය හිමිවී තිබෙනවා.\nඑය ඒකාබද්ධ මාර්ග ආයෝජන වැඩසටහන සඳහා ආසියානු සංවර්ධන බැංකුව ලබාදීමට එකඟ වූ ඩොලර් මිලියන 900 ක ණය මුදලේ තුන්වන වාරිකයයි.\nඒ යටතේ නැගෙනහිර, උතුර, ඌව සහ බස්නාහිර පළාත්වල ග්‍රාමීය පිවිසුම් මාර්ග කිලෝමීටර් 3400 ක් පිලිසකර කෙරෙනවා.\nඑමෙන්ම, එම පළාත්වල ග්‍රාමීය ප්‍රජාව සහ සමාජ ආර්ථික මධ්‍යස්ථාන අතර පවතින ජාතික මාර්ග කිලෝමීටර් 340 ක් ද පුනරුත්ථාපනය කිරීමට නියමිතයි.",
       "URL": "https://www.hirunews.lk/business/271066/ආසියානු-සංවර්ධන-බැංකුවෙන්-ඇමෙරිකානු-ඩොලර්-මිලියන-200-ක-ණයක්",
       "Category": "Business",
       "Parent URL": "https://www.hirunews.lk/business/all-news.php?pageID=18"
}