{
       "Source": "hirunews",
       "Timestamp": "Sunday, 25 February 2018 - 13:32",
       "Headline": "වී අස්වැන්න ඉහළ යනු ඇති බවට කෘෂිකර්ම දෙපාර්තමේන්තුව බලාපොරොත්තුවෙන්",
       "News Content": "මේ වසරේ මහ කන්නයේ වී අස්වැන්න පසුගිය වසරට වඩා සියයට 57 කින් ඉහළ යනු ඇතැයි කෘෂිකර්ම දෙපාර්තමේන්තුව ප්‍රකාශ කළා.\nමෙවර වැසි ලැබීම හේතුවෙන් මහ කන්නයේදී කිලෝග්‍රෑම් මිලියන 2.32ක අස්වැන්නක් අපේක්ෂා කෙරෙනවා.\nකෘෂිකර්ම දෙපාර්තමේන්තුව සඳහන් කළේ හෙක්ටයාර හයලක්ෂ එක් දහසක වී වගාවක් මේ වනවිට සිදුකර ඇති බවයි.\nපසුගිය මහ කන්නයේදී එලෙස වගා කරනු ලැබුවේ හෙක්ටයාර පන්ලක්ෂ 42,000ක කුඹුරු ඉඩම් ප්‍රමාණයක්.\nඑහිදී හෙක්ටයාර 70,000 ක පමණ කුඹුරු ඉඩම් නියඟයෙන් විනාශයට පත්වුණා.",
       "URL": "https://www.hirunews.lk/business/184476/වී-අස්වැන්න-ඉහළ-යනු-ඇති-බවට-කෘෂිකර්ම-දෙපාර්තමේන්තුව-බලාපොරොත්තුවෙන්",
       "Category": "Business",
       "Parent URL": "https://www.hirunews.lk/business/all-news.php?pageID=132"
}