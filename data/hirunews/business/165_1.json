{
       "Source": "hirunews",
       "Timestamp": "Monday, 06 March 2017 - 7:57",
       "Headline": "සහල් වැටලීම් තවදුරටත්",
       "News Content": "රජයේ පාලන මිලට වඩා වැඩියෙන් සහල් අලෙවි කරන ව්‍යාපාරිකයින් සොයා පළාත් මට්ටමින් වැටලීම් සිදුකිරීමට පාරිභෝගික අධිකාරිය තීරණය කර තිබෙනවා.\nපසුගිය දා ජනාධිපති මෛත්‍රීපාල සිරිසේන ද උපදෙස් ලබා දුන්නේ වැඩි මිලට සහල් අලෙවි කරන ව්‍යාපාරිකයින් සොයා අඛණ්ඩව වැටලීම් සිදුකරන ලෙසයි.\nඑමෙන්ම එළඹෙන සිංහල සහ හින්දු අලූත් අවුරුදු උත්සව සමයේ සහල් ඇතුළු අත්‍යවශ්‍ය භාණ්ඩ කිසිවක හිඟයක් ඇති වීමට ඉඩ නොතබන බව කර්මාන්ත හා වාණිජ කටයුතු අමාත්‍යාංශය සඳහන් කළා.\nපසුගිය සති දෙක තුළ පාරිභෝගික කටයුතු පිළිබද අධිකාරිය දිවයින පුරා වැටලීම් 824ක් සිදුකර ව්‍යාපාරික ස්ථාන 2400කට වැඩි සංඛ්‍යාවක් පරීක්ෂාවට ලක් කර තිබෙනවා.\nඑහිදී පාරිභෝගික නියාමනයන් කඩ කළ ස්ථාන 1300ක් හමුවී ඇති අතර, සහල් වැඩි මිලට විකුණු ස්ථාන 553කට එරෙහිව නීතිය ක්‍රියාත්මක කළ බවයි එම අධිකාරිය තවදුරටත් සඳහන් කළේ.",
       "URL": "https://www.hirunews.lk/business/156154/සහල්-වැටලීම්-තවදුරටත්",
       "Category": "Business",
       "Parent URL": "https://www.hirunews.lk/business/all-news.php?pageID=165"
}