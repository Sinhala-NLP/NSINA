{
       "Source": "hirunews",
       "Timestamp": "Sunday, 12 September 2021 - 19:54",
       "Headline": "ඇමරිකාවේ විශාලතම බොරතෙල් පර්යන්තය විවෘත වේ",
       "News Content": "ලෝක වෙළඳපොලේ බොරතෙල් මිල ගත වූ සතියේ දැඩි විචල්‍යයක් පෙන්නුම් නොකළ බව වෙළඳපොල වාර්තා පෙන්වා දෙනවා.\nඅද වන විට බොරතෙල් බැරලයක මිල සටහන් වන්නේ ඇමරිකානු ඩොලර් 72 යි ශත 92 ක් ලෙසයි.\nඅගෝස්තු 20 වනදා සිට බොරතෙල් මිල අඛණ්ඩ වැඩි වීමක් පෙන්නුම් කළා.\nමේ අතර අයිඩා සුලි කුණාටුවේ බලපෑමෙන් වසා දමා තිබූ මෙක්සිකෝ බොක්කේ පිහිටි ඇමරිකාවේ විශාලතම බොරතෙල් පර්යන්තය මේ වන විට යළි විවෘත කර තිබෙනවා.\nඑය වසා දැමීම හේතුවෙන් දිනකට බොර තෙල් බැරල් මිලියන 1 යි දශම 2ක නිෂ්පාදනයක් අඩු වුණා.",
       "URL": "https://www.hirunews.lk/business/282039/ඇමරිකාවේ-විශාලතම-බොරතෙල්-පර්යන්තය-විවෘත-වේ",
       "Category": "Business",
       "Parent URL": "https://www.hirunews.lk/business/all-news.php?pageID=11"
}