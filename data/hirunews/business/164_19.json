{
       "Source": "hirunews",
       "Timestamp": "Tuesday, 07 March 2017 - 8:14",
       "Headline": "යාපනයේ ගොවීන් රටේම එළවළු මිල බස්සයි",
       "News Content": "යාපනය අර්ධද්වීපයේ වගා කෙරෙන එළවළු අස්වැන්න ආර්ථික මධ්‍යස්ථාන වෙත ලැබීමත් සමඟ දිවයින පුරා එළවළුවල තොග මිල ගණන් සීග්‍රයෙන් පහත වැටී ඇති බවට ගොවීන් සහ වෙළෙන්දන් පවසනවා.\nඅද වන විට දඹුල්ල ආර්ථික මධ්‍යස්ථානයේ ගෝවා සහ ලීක්ස් කිලෝවක් රුපියල් 14කටත්, කැරට්, වම්බටු, නෝකෝල්, රාබු, දඹල ආදී කිලෝවක මිල රුපියල් 10යේ සිට 20 දක්වා මිලකට අලෙවි වන බවටයි වාර්තා වන්නේ.\nවිශේෂයෙන්ම කන්දඋඩරට වගා කෙරෙන කැරට්, ලීක්ස්, බෝංචි ආදී එළවළු යාපනය අර්ධද්වීපයෙන් ලැබීම ඒවායේ මිල අඩුවීමට හේතුවක් වනවා.\nදඹුල්ල ආර්ථික මධ්‍යස්ථානයේ ව්‍යාපාරිකයින් හිරු ප්‍රවෘත්ති අංශයට සදහන් කළේ වෙළදපොළට පැමිණෙන වෙළන්දන්ගේ ප්‍රමාණය ද අඩු වී ඇති බවයි.\nඑමෙන්ම තවත් එළවළු තොග විශාල ප්‍රමාණයක් යාපනය අර්ධද්වීපයෙන් ලැබීමට නියමිතව ඇති බව සඳහන්.",
       "URL": "https://www.hirunews.lk/business/156241/යාපනයේ-ගොවීන්-රටේම-එළවළු-මිල-බස්සයි",
       "Category": "Business",
       "Parent URL": "https://www.hirunews.lk/business/all-news.php?pageID=164"
}