{
       "Source": "hirunews",
       "Timestamp": "Tuesday, 11 December 2018 - 13:03",
       "Headline": "ලංකාවේ විදේශ සංචිත නොවැම්බරයේදී පහළට",
       "News Content": "මෙරට විදේශ සංචිතය පසුගිය නොවැම්බර් මාසයේදී ඇමරිකානු ඩොලර් මිලියන 884.9කින් පහත වැටී තිබෙනවා.\nඒ අනුව විදේශ සංචිතය සටහන් වූයේ ඇමරිකානු ඩොලර් මිලියන 7018.38ක්.\nඑනම් බිලියන 7.018ක් ලෙසයි.\nඇමරිකානු ඩොලරයට සාපේක්ෂව රුපියලේ අගය අසීමිතව අවප්‍රමාණවීම වැළැක්වීම සඳහා මහබැංකුව මැදිහත්වීමට මෙලෙස විදේශ සංචිත හීනවීමට හේතුවක්.\nබැංකු විසින් ඩොලර් විකිණීම නිසා ඇති වූ ද්‍රවශීලත්ව හිඟය සමනය කිරීම සඳහා මහබැංකුව නොවැම්බරයේදී රුපියල් බිලියන 90ක් පමණ මුදල් මෙරට බැංකු පද්ධතිය වෙත මුදා හරිනු ලැබුවා.",
       "URL": "https://www.hirunews.lk/business/205930/ලංකාවේ-විදේශ-සංචිත-නොවැම්බරයේදී-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=101"
}