{
       "Source": "hirunews",
       "Timestamp": "Saturday, 24 August 2013 - 13:02",
       "Headline": "කොටස්වෙළඳපොල පහළට.",
       "News Content": "සතියේ අවසන් ගනුදෙනු දිනය වූ ඊයේ (23) කොළඹ කොටස් වෙළදපළේ මිල දර්ශක මාස 4කින් අවම අගයන් පෙන්නුම් කළා. සමස්ත දර්ශකය සියයට 2කට වැඩි පහත වැටීමක් පෙන්නුම් කළ අතර, දිනය අවසන දී ඒකක 5951.83 ලෙස සටහන් වුණා. සමස්ත දර්ශකය පසුගිය අප්‍රේල් 24 වන දායින් පසු 6000 සීමාවට වඩා පහත වැටුණු ප්‍රථම අවස්ථාව මෙයයි. විදේශීය ආයෝජකයන් විසින් මෙරට බැඳුම්කර විකිණීමේ ප්‍රවණතාව හේතුවෙන් රුපියලේ අගය පහත වැටීම ද මෙම තත්ත්වයට බලපා තිබෙනවා. රුපියලේ අගය වසරකින් පහලම අගය පෙන්නුම් කළේ ඊයේ දිනයේදියි. ඇමරිකානු ඩොලරයක් සඳහා විනිමය අනුපාතිකය ඊයේ  දිනයේ රුපියල් 132යි ශත 60ත් 70ත් අතර අගයක පැවැති අතර, පසුගිය වසරේ සැප්තැම්බර් 14 වන දායින් පසු වාර්තා වූ අවම අගය එයයි.",
       "URL": "https://www.hirunews.lk/business/65743/කොටස්වෙළඳපොල-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=282"
}