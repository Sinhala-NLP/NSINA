{
       "Source": "hirunews",
       "Timestamp": "Friday, 16 August 2019 - 13:09",
       "Headline": "ආසියාකරයේ විනිමය බිඳ වැටෙයි",
       "News Content": "ඇමරිකා එක්සත් ජනපදය සහ චීනය අතර වෙළඳ යුද්ධයේ නිමාවක් පිළිබඳ බලාපොරොත්තු සිදී යාමත් සමඟ ආසියාකරයේ විනිමය විශාල වශයෙන් අවප්‍රමාණ වීමේ අවදානමක් පැන නැගී තිබෙනවා.\nරොයිටර් පුවත් සේවය පැවැත්වූ සමීක්ෂණයකින් හෙළි වී ඇත්තේ ට්‍රම්ප් පරිපාලනය දියත් කළ වෙළඳ යුද්ධය හේතුවෙන් ඉන්දුනිසියානු රුපියා, ඉන්දීය රුපියල, මැලේසියානු රින්ගිට් සහ පිලිපීන පෙසෝ විනිමය එලෙස කඩා වැටෙනු ඇති බවයි.\nචීන - යුආන් විනිමය ඩොලරයට එරෙහිව කැපී පෙනෙන ලෙස පහත වැටුණු අතර, එය අනෙකුත් විනිමය කෙරෙහි ද බලපෑමක් ඇති කළා.\nලොව දෙවන විශාලතම ආර්ථිකය වන චීනයේ කාර්මික නිෂ්පාදන වර්ධනය ජුලි මාසයේදී වසර 17කින් අවම අගයට පැමිණියා.\nමේ අතර, ශ්‍රී ලංකා මහබැංකුව නිකුත් කළ විනිමය අනුපාතවලට අනුව ඩොලරයට සාපේක්ෂව රුපියලේ අගය තවදුරටත් පහත වැටී තිබෙනවා.\nඩොලරයක විකුණුම් මිල අද සටහන් වූයේ රුපියල් 178යි ශත 79ක් ලෙසයි.",
       "URL": "https://www.hirunews.lk/business/222344/ආසියාකරයේ-විනිමය-බිඳ-වැටෙයි",
       "Category": "Business",
       "Parent URL": "https://www.hirunews.lk/business/all-news.php?pageID=74"
}