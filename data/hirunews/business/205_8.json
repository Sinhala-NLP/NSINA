{
       "Source": "hirunews",
       "Timestamp": "Sunday, 28 February 2016 - 12:49",
       "Headline": "ලූණු අස්වනු නෙලීම ඇරඹේ",
       "News Content": "හම්බන්තොට මහ ලේවායේ මේ වසරේ ලූණු අස්වනු නෙලීම පසුගියදා ආරම්භ කෙරුණා.\nවැසි තත්ත්වය හේතුවෙන් පසුගිය මාස 6 ක පමණ කාලයක් හම්බන්තොට මහ ලේවායේ ලූණු අස්වනු නෙලීමට බාධා ඇතිවුණා.\nදැන් හම්බන්තොටට සුපුරුදු දේශගුණ තත්ත්වය ඇතිවීමත් සමඟ ලේවායේ ලූණු මිදීම ආරම්භ වී තිබෙනවා.\nඒ අනුව ලූණු නෙලීම සුභ මොහොතින් ආරම්භ වූයේ සාම්ප්‍රදායික සිරිත්වලට මුල්තැන දෙමින්.\nහම්බන්තොට මහ ලේවායේ වාර්ෂික ලූණු නිෂ්පාදනය මෙටි‍්‍රක් ටොන් 60 000 ක් පමණ වන අතර, පසුගිය වසරේදී එය ටොන් 20 000 දක්වා අඩුවූයේ වැසි කාලය දිගුවීම හේතුවෙන්.\nකෙසේ නමුත් මේ වසර මුල් භාගයේදීම ලූණු අස්වනු නෙලීමට හැකිවීම නිසා මේ වසරේ හම්බන්තොට මහ ලේවායේ ලූණු නිෂ්පාදනය ඉහළ යනු ඇතැයි ලංකා ලූණු සමාගමේ සභාපති අයුබ් ඛාන් ප්‍රකාශ කළා.",
       "URL": "https://www.hirunews.lk/business/127338/ලූණු-අස්වනු-නෙලීම-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=205"
}