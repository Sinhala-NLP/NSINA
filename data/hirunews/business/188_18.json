{
       "Source": "hirunews",
       "Timestamp": "Wednesday, 03 August 2016 - 16:34",
       "Headline": "නිවාසී ව්‍යාපෘතියේ ඕකිඩ් අපාර්ට්මන්ට්ස්හි පළමු අධියර සාර්ථකව අවසන්",
       "News Content": "මාළඹේ ඉදිකෙරෙන ඕකිඩ් අපාර්ට්මන්ට්ස්හි පළමු අධියර නිවාසී ඉදිකිරීම් කණ්ඩායම් විසින් සාර්ථකව අවසන් කර තිබෙනවා.\nඑම නිවාස ව්‍යාපෘතියේ නිවාසවල යතුරු එහි හිමිකරුවන්ට භාරදුන් බවයි ඕකිඩ් නිවාසී ව්‍යාපෘතිය නිවේදනය කලේ.\nයතුරු භාරදීමේ උත්සවය නිවාසී ව්‍යාපෘති කාර්යාල පරිශ්‍රයේදී පැවති අතර ඊට නිවාස හිමිකරුවන් සහ නිවාසී ව්‍යාපෘතියේ නිලධාරීන් ද එක්ව සිටියා.\nනිවාසී ව්‍යාපෘතියේ කළමණාකාර අධ්‍යක්ෂ හර්මන් ගොන්සාල් මහතා සඳහන් කලේ පොරොන්දු වු පරිදි වසරක කාලයක් තුල ඉදි කෙරුනු නිවාස හිමිකරුවන්ට ලබාදීමට හැකිවීම පිළිබඳ සතුටට පත්වන බවයි.\nසිය පාරිභෝගිකයන්ගේ සිහිනයක් වු නිවහනක අපේක්ෂාව සම්පුර්ණ කල බවට තමා විශ්වාස කරන බව ද කළමණාකාර අධ්‍යක්ෂවරයා සඳහන් කලා.\nඕකිඩ් නිවාස ව්‍යාපෘතිය මාළඹේ ප්‍රදේශයේයි පළමු වරට ආරම්භ කරනු ලැබුවේ.\nපහසුවෙන් ළගාවිය හැකි මෙන්ම කාර්ය බහුල මාර්ගවලින් තොර නිසංසල පරිසරයක ඕකිඩ් අපාර්ට්මන්ට් ඉදිකර තිබීම විශේෂත්වයක්.\nමෙම නිවාස ව්‍යාපෘතියේ දෙවන අධියර මේවන විට ඉදි කෙරෙමින් පවතිනවා.\nඑහි නිවාස 144 ඇතුලත් වන අතර 2017 වසරේ දෙසැම්බර් වන විට එම ව්‍යාපෘතිය අවසන් කිරීමට අපේක්ෂිතයි.",
       "URL": "https://www.hirunews.lk/business/139750/නිවාසී-ව්‍යාපෘතියේ-ඕකිඩ්-අපාර්ට්මන්ට්ස්හි-පළමු-අධියර-සාර්ථකව-අවසන්",
       "Category": "Business",
       "Parent URL": "https://www.hirunews.lk/business/all-news.php?pageID=188"
}