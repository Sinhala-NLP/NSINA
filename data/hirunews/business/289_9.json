{
       "Source": "hirunews",
       "Timestamp": "Saturday, 06 July 2013 - 7:47",
       "Headline": "විශාලතම කොටස් වෙළදපොළ ප්‍රදර්ශනය අද.",
       "News Content": "ශ්‍රී ලංකාවේ විශාලතම කොටස් වෙළදපොළ ප්‍රදර්ශනය අද (06) උදෑසන 9 සිට පස්වරු 5 දක්වා කොළඹ ශ්‍රී ලංකා ප්‍රදර්ශන සහ සම්මේලන මධ්‍යස්ථානයේ දී පැවැත්වෙනවා. එය සංවිධානය කරන්නේ ශ්‍රී ලංකා සුරැකුම් පත් සහ විනිමය කොමිෂන් සභාවයි. පසුගිය මාස 12 තුළ කොටස් වෙළදපොළ සියයට 30කින් ඉහළ ගිය අතර ගත වූ වසර 5ක කාලය තුළ කොළඹ කොටස් වෙළදපොළේ සාමාන්‍ය ප්‍රතිලාභය සියයට 46ක්. අද පැවැත්වෙන ප්‍රදර්ශනයට කොටස් තැරැව්කාර සමාගම් ප්‍රධාන පෙළේ ලැයිස්තුගත සමාගම් මෙන්ම වෙළදපොළ අතරමැදියන් රැසකගේ ප්‍රදර්ශන කුටි ද ඇතුළත් බවයි ශ්‍රී ලංකා සුරැකුම් පත් සහ විනිමය කොමිෂන් සභාව ප්‍රකාශ කළේ.",
       "URL": "https://www.hirunews.lk/business/62449/විශාලතම-කොටස්-වෙළදපොළ-ප්‍රදර්ශනය-අද",
       "Category": "Business",
       "Parent URL": "https://www.hirunews.lk/business/all-news.php?pageID=289"
}