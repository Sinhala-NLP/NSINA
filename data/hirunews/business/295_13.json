{
       "Source": "hirunews",
       "Timestamp": "Friday, 24 May 2013 - 20:22",
       "Headline": "කොළඹ වරායේ ගින්න ගැන තොරතුරු ගන්නේ මෙහෙමයි.",
       "News Content": "කොළඹ වරායේ බහාලූම් මෙහෙයුම් මධ්‍යස්ථානයේ අද (24) අළුයම ඇති වූ ගින්නෙන් හානි වූ භාණ්ඩ පිළිබඳව තොරතුරු ලබා ගැනීමට එම භාණ්ඩ ආනයනය කළ පුද්ගලයින්ට දැන් අවස්ථාව උදාවී තිබෙනවා. ඒ සඳහා විශේෂ විමසීම් කවුළුවක් කොළඹ වරායේ සේවා සැපයුම් කොට්ඨාශයේ ස්ථාපනය කර ඇති බවයි වරාය අධිකාරිය ප්‍රකාශ කළේ. 0718 - 688 361 හෝ 0112 482 579 යන දුරකථන අංකවලින් කාර්යභාර කළමනාකරු ඇමතීමෙන් ද අදාළ තොරතුරු ලබා ගත හැකියි. ගින්න සම්බන්ධයෙන් රජයේ රස පරීක්ෂකවරයා ද මේ වනවිට සිය පරීක්ෂණ කටයුතු ආරම්භ කර තිබෙනවා.",
       "URL": "https://www.hirunews.lk/business/59622/කොළඹ-වරායේ-ගින්න-ගැන-තොරතුරු-ගන්නේ-මෙහෙමයි",
       "Category": "Business",
       "Parent URL": "https://www.hirunews.lk/business/all-news.php?pageID=295"
}