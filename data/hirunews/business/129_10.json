{
       "Source": "hirunews",
       "Timestamp": "Saturday, 31 March 2018 - 12:47",
       "Headline": "ඇමරිකානු ජී.එස්.පී. බදු සහනය අප්‍රේල් 22 වන දා සිට",
       "News Content": "ඇමරිකා එක්සත් ජනපදය විසින් නැවත අනුමත කළ ජී.එස්.පී. තීරු බදු සහනය අප්‍රේල් 22 වන දා සිට ශ්‍රී ලංකාවට අදාළව යළි ක්‍රියාත්මක වන බව කර්මාන්ත හා වාණිජ අමාත්‍යාංශය පවසනවා.\nඒ පිළිබදව ඇමරිකා එක්සත් ජනපදය විසින් මෙරට වාණිජ කටයුතු අමාත්‍යාංශය දැනුවත් කර ඇති බව සඳහන්.\nඇමරිකානු ජී.එස්.පී. තීරු බදු සහනය මෙලෙස යළි ක්‍රියාත්මක වන්නේ ජනපති ට්‍රම්ප් විසින් ඊට අදාළ වියදම් පනතට පසුගිය මාර්තු 23 වන දා අත්සන් තැබීමත් සමඟයි.\nඇමරිකා එක්සත් ජනපදය මෙරට ඇඟලූම්වල ප්‍රධාන ගැණුම්කරු වන අතර, මේ වන විට ඩොලර් බිලියන 3ක අපනයනයන් එරට වෙත සිදුකෙරෙනවා.",
       "URL": "https://www.hirunews.lk/business/187329/ඇමරිකානු-ජී-එස්-පී-බදු-සහනය-අප්‍රේල්-22-වන-දා-සිට",
       "Category": "Business",
       "Parent URL": "https://www.hirunews.lk/business/all-news.php?pageID=129"
}