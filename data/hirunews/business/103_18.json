{
       "Source": "hirunews",
       "Timestamp": "Tuesday, 20 November 2018 - 7:12",
       "Headline": "එළවළු මිල අහස උසට",
       "News Content": "වෙළදපොළේ එළවළු මිල යළිත් සීග්‍ර ලෙස ඉහළ ගොස් තිබෙනවා.\nඋඩරට සහ පහතරට දෙවර්ගයේම එළවළු කිලෝග්‍රෑමයක තොග මිල රුපියල් 200ත්, 300ත් අතර මිලකින් ඉහළ ගොස් ඇති බවටයි වාර්තා වන්නේ.\nදඹුල්ල, මීගොඩ විශේෂිත ආර්ථික මධ්‍යස්ථානවලට මෙන්ම මැනිං වෙළදපොළට ලැබෙන එළවළු තොග සීග්‍ර ලෙස පහත ගොස් තිබෙනවා.\nපසුගිය දින කිහිපයේ ඇද හැලූණු වර්ෂාපතනයේ බලපෑම එළවළු අස්වැන්න අඩුවීමට හේතු වී ඇති බවටයි හෙක්ටර් කොබ්බෑකඩුව ගොවි කටයුතු හා පුහුණු කිරීමේ ආයතනයේ ජ්‍යෙෂ්ඨ පර්යේෂණ නිලධාරීන ප්‍රවීන කෘෂි ආර්ථික විශ්ලේෂක දුමින්ද ප්‍රියදර්ශන සඳහන් කළේ.\nමෙම තත්ත්වය ලබන වසරේ මුල් කාලය දක්වා පවතිනු ඇති බවට ද ඔහු කියා සිටියා.",
       "URL": "https://www.hirunews.lk/business/204548/එළවළු-මිල-අහස-උසට",
       "Category": "Business",
       "Parent URL": "https://www.hirunews.lk/business/all-news.php?pageID=103"
}