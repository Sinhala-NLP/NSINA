{
       "Source": "hirunews",
       "Timestamp": "Tuesday, 16 November 2021 - 8:07",
       "Headline": "මෙරට අපනයන ආදායම ඉහළට",
       "News Content": "මේ වසරේ සැප්තැම්බර් මාසයේ දී මෙරට ආනයන වියදම ඩොලර් මිලියන 1526 දක්වා පෙර වසරට සාපේක්ෂව සුළු වශයෙන් ඉහළ ගොස් තිබෙනවා.\nකෙසේ නමුත්, 2019 සැප්තැම්බරයේ ආනයන වියදම වූ ඩොලර් මිලියන 1768ට සාපේක්ෂව එය පහත වැටීමක්.\nජනවාරි සිට සැප්තැම්බර් දක්වා ආනයන වියදම ඩොලර් බිලියන 14.9ක් ලෙස පෙර වසරට සාපේක්ෂව 26.8%කින් ඉහළ ගොස් ඇති බවයි මහබැංකු වාර්තා පෙන්වා දෙන්නේ.\nජනවාරි සිට සැප්තැම්බර් දක්වා කාලය තුළ අපනයන ආදායම ඩොලර් බිලියන 8.9ක්.\nඑය පෙර වසරට සාපේක්ෂව 20%ක වර්ධනයක් ලෙස සැලකිය හැකියි.\nමේ වසරේ සැප්තැම්බර් මාසයේ විදෙස්ගත ශ්‍රී ලාංකිකයන්ගේ ප්‍රේෂණ 2020 වසරේ පැවති ඩොලර් මිලියන 703ට සාපේක්ෂව ඩොලර් මිලියන 353 දක්වා පහත වැටීම විශේෂත්වයක්.",
       "URL": "https://www.hirunews.lk/business/288138/මෙරට-අපනයන-ආදායම-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=8"
}