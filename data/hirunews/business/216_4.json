{
       "Source": "hirunews",
       "Timestamp": "Friday, 13 November 2015 - 12:31",
       "Headline": "ඩයබිටසෝල් වෙතින් දියවැඩියාව පිළිබඳ දැනුවත් කිරීමේ සමාජ සත්කාරයක්",
       "News Content": "ශ්‍රී ලංකාවේ ශීඝ්‍රයෙන් පැතිර යන බෝ නොවන රෝගයක් වන දියවැඩියාව ගැන දැනුවත් වන්න අවස්ථාවක් ඩයබිටසෝල් වෙතින් උදාකර දී ඇත. ලෝක දියවැඩියා දිනයට සමගාමීව පවත්වන මෙම වැඩසටහන 2015 නොවැම්බර් 14 වැනිදා, කොළඹ 07 තුරඟ තරගපිටියේදී පැවැත්වීමට නියමිතයි.\nඩයබිටසෝල් දියවැඩියා දින සැමරුම් වැඩසටහන වෙනුවෙන් නිරෝගී දිවිපෙවෙතක් සඳහා අවශ්‍ය අඩු කැලරි ආහාර හා අතුරුපස පිළයෙල කරගන්නා ක්‍රම, විනෝදය හා ව්‍යායාමය කැටි වූ Zumba වැඩසටහනක්, නොමිලේ දියවැඩියා  පරීක්ෂාව,  උදෑසන  10.30 හා සවස 3.00ට පැවැත්වීමට නියමිත විශේෂඥ පෝෂණීය හා කායික චිකිත්සා උපදෙස් හා සාකච්ඡා මෙන්ම ඔබට අවශ්‍ය ලෙස පෝෂණීය උපදේශකවරයෙකු හමුවී ඔබේ ආහරවේල සමබර කරගැනීමට උපදෙස් ලබාගැනීම, නොමිලේ සුවතා\nඋපදේශනය, ශරීර සංයෝජන විග්‍රහය (Body Composition Analysis) පරීක්ෂාව වැනි සුවිශේෂී සේවා එතැනදී සිදුකිරීමට නියමිතයි.\n”හෙට වෙනුවෙන් අද” තේමාව යටතේ පවත්වන මෙම ඩයබිටසෝල් දියවැඩියා දිනය, දැනට දියවැඩියාවෙන් පෙළෙන්නන්ට හා දියවැඩියා අවධානමේ සිටින්නන් උදෙසා වඩාත් ප්‍රයෝජනවත් වනු ඇත. දියවැඩියාව ඇතැම් විට ඔබේ ජීවිතයට පවා තර්ජනයක් එල්ල කරන අතර එය පාලනය කරගැනීම, එය පිළිබඳ දැනුවත් වීම හා දියවැඩියාව වැළදීමෙන් වැළකීමට පියවර ගැනීම සිදුකර යුතුය. අඩු ග්ලයිසමික් අගයක් සහිත සමබර පෝෂණයක් ලබාදෙන ඩයබිටසෝල් මගින් සංවිධානය කරන මෙම වැඩසටහනේ මූලික අභිලාෂය වන්නේ ඔබට ඒ පිළිබඳ දැනුවත් කිරීමෙන් ඔබට හා ඔබ අවට සිටින්නන්ට දියවැඩියාව ආශ්‍රිත ආබාදවලින් වැළැක්වීමට උදව් කිරීමයි.\nමෙම වැඩසටහනේ ආරාධිත අමුත්තා වන්නේ විශේෂඥ වෛද්‍ය හෙන්ඩි‍්‍ර රාජරත්නම් මහතා වන අතර සවස් කාලය තුළදී විශේෂඥ වෛද්‍ය කටුලන්ද මහතා සහ විශේෂඥ වෛද්‍ය උදිත බුලූගහපිටිය මහතාද සහභාගි වීමට නියමිතයි.\nමෙම උත්කර්ෂවත් හා වඩාත් වටිනා දැනුවත් කිරීමේ වැඩසටහන සංවිධානය කරනු ලබන්නේ අඩු ග්ලයිසමික් අගයක් සහිත සමබර පෝෂණයක් වන ඩයබිටසෝල් අනුග්‍රහයෙනි.  හෙට වෙනුවෙන් අද ක්‍රියාත්මක වෙමු. 2015 නොවැම්බර් 14 වැනිදා, කොළඹ 07 තුරඟ තරගපිටියට එක්රොක් වෙමු. මේ ඩයබිටසෝල් ඔබට කෙරෙන ආරාධනයකි.",
       "URL": "https://www.hirunews.lk/120159/ඩයබිටසෝල්-වෙතින්-දියවැඩියාව-පිළිබඳ-දැනුවත්-කිරීමේ-සමාජ-සත්කාරයක්",
       "Category": "Business",
       "Parent URL": "https://www.hirunews.lk/business/all-news.php?pageID=216"
}