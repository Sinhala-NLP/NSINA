{
       "Source": "hirunews",
       "Timestamp": "Friday, 04 January 2013 - 19:05",
       "Headline": "2013 ආර්ථිකයට සුබ වන ලකුණු.",
       "News Content": "2013 වර්ෂයේ දී ශ්‍රී ලංකාවේ ධනාත්මක ආර්ථික වර්ධනයක් ඇති වන බව මුදල් අමාත්‍යාංශ ලේකම් ආචාර්ය පී.බී. ජයසුන්දර පවසනවා. බදු ක්‍රමය සහ ආර්ථිකය සම්බන්ධයෙන් දැනුවත් කිරීම සඳහා කොළඹ අද (04) පැවැති මාධ්‍ය හමුවකට එක්වෙමින් ඔහු මේ බව සඳහන් කළා.\n[MP3]s50827_1[/MP3]\nමෙරට බදු ක්‍රමය තුළ ප්‍රතිසංස්කරණ රැසක් සිදුකර ඇති බවයි මුදල් අමාත්‍යාංශ ලේකම්වරයා මෙහිදී ප්‍රකාශ කළේ. විශාල පරිමාණයේ බදු ගෙවන පුද්ගලයන්ගෙන් ක්‍රමවත් ලෙස බදු අය කර ගැනීමත්, සුළු පරිමාණ කර්මාන්තකරුවන් නගා සිටුවීමට බදු සහන ලබාදීමත්, ඒ අතර ප්‍රධාන වන බව ඔහු සඳහන් කළා. එමෙන්ම ජාත්‍යන්තර මූල්‍ය අරමුදලෙන් ණය අවශ්‍ය වන්නේ මෙරට සංවර්ධන කාර්යන් සඳහා පමණක් බවයි මුදල් අමාත්‍යාංශ ලේකම් ආචාර්ය පී.බී. ජයසුන්දර මෙහිදී කියා සිටියේ.\n\\r\\n\n[MP3]s50827_2[/MP3]",
       "URL": "https://www.hirunews.lk/business/50827/2013-ආර්ථිකයට-සුබ-වන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=316"
}