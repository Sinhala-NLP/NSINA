{
       "Source": "hirunews",
       "Timestamp": "Sunday, 18 October 2015 - 11:45",
       "Headline": "කලාවැව - 23 වන ජාතික වනෝද්‍යානය විවෘත වෙයි",
       "News Content": "ශ්‍රී ලංකාවේ 23 වන ජාතික වනෝද්‍යානය ලෙස කලාවැව ජාතික උද්‍යානය ඊයේ  (17) විවෘත කෙරුණා. ඒ, තිරසාර සංවර්ධන හා වනජිවි අමාත්‍ය ගාමිණී ජයවික්‍රම පෙරේරාගේ ප්‍රධානත්වයෙන්.\nඅක්කර 5000 කට ආසන්න කලාවැව සහ බළලූ වැව ආශ්‍රිත ජල පෝෂක ප්‍රදේශයක පිහිටි  නව ජාතික වනෝද්‍යානය දෙස් විදෙස් සංචාරකයින් සඳහා විවෘතයි.\nඋඩවලව, යාල වැනි ජාතික වනෝද්‍යාන මෙන්ම පාරිසරික සංචාරක කර්මාන්තයට කලාවැව ජාතික වනෝද්‍යානයද අත්වැලක් වනු ඇති බවයි තිරසාර සංවර්ධන හා වනජිවි අමාත්‍යාංශය ප්‍රකාශ කළේ.",
       "URL": "https://www.hirunews.lk/business/118666/කලාවැව-23-වන-ජාතික-වනෝද්‍යානය-විවෘත-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=220"
}