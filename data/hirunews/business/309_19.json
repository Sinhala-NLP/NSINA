{
       "Source": "hirunews",
       "Timestamp": "Sunday, 17 February 2013 - 13:29",
       "Headline": "ආනයනික වාහන ගෙන්වීමෙන් ඉන්දියාව පෙරමුණේ.",
       "News Content": "ශ්‍රී ලංකාවට රථවාහන අපනයනය කරන රටවල් අතුරෙන් ජපානය අභිබවා ප්‍රමුඛත්වය ගැනීමට ඉන්දියාව සමත්වී තිබෙනවා. පසුගිය 2012 වසරේ මෙරටට ගෙන්වන ලද රථවාහනවලින් සියයට 50 ක්ම ඉන්දියාවෙන් ආනයනය කරන ලද ඒවායි. ලංකා වානිජ මණ්ඩලය මගින් ප්‍රකාශයට පත් කරන ලද දත්තවලට අනුව මෙරට රථවාහන වෙළඳ පොල තුළ ජපාන වාහන ආනයන ප්‍රතිශතය පසුගිය වසරේදී සියයට 22 ක් දක්වා පහත වැටී තිබෙනවා. 2011 වසරේදී එය සියයට 36 ක් ලෙස පැවතුණා. තායිලන්තය සහ චීනය යන රටවලින්ද ශ්‍රී ලංකාවට වාහන ආනයනය කිරීම ඉහළ ගොස් තිබෙනවා. විශේෂයෙන් මෙරටට රථ වාහන සපයන රටවල් අතරින් තුන්වන ස්ථානය හිමිවන චීනයේ වෙළඳ පොල ප්‍රතිශතයද පසුගිය වසරේදී සියයට 7 දක්වා වර්ධනය වුණා.",
       "URL": "https://www.hirunews.lk/business/53566/ආනයනික-වාහන-ගෙන්වීමෙන්-ඉන්දියාව-පෙරමුණේ",
       "Category": "Business",
       "Parent URL": "https://www.hirunews.lk/business/all-news.php?pageID=309"
}