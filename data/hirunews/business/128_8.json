{
       "Source": "hirunews",
       "Timestamp": "Tuesday, 10 April 2018 - 13:13",
       "Headline": "චීන සංචාරකයින්ගේ පැමිණීමේ අඩුවක්",
       "News Content": "මේ වසරේ මාර්තු මාසයේ ශ්‍රී ලංකාවට පැමිණි සංචාරකයින් සංඛ්‍යාව පෙර වසරට සාපේක්ෂව සියයට 24.1කින් වර්ධනය වී තිබෙනවා.\nමාර්තු මාසයේදී දිවයිනට පැමිණි සංචාරකයින්ගේ සංඛ්‍යාව දෙලක්ෂ 33,382ක්.\nඉන් වැඩිම සංචාරකයින් පිරිසක් ඉන්දියාවෙන් පැමිණ ඇති අතර, එක්සත් රාජධානියෙන් සහ ජර්මනියෙන් ඊළඟට වැඩිම සංචාරකයින් පිරිසක් පැමිණ තිබෙනවා.\nකෙසේ නමුත්, චීනයෙන් පැමිණි සංචාරකයින්ගේ සංඛ්‍යාව අඩුවීමක් දක්නට ලැබෙන බවයි සංචාරක සංවර්ධන අධිකාරිය ප්‍රකාශ කළේ.\nජනවාරි සිට මාර්තු 31 දක්වා කාලය සැලකූ විට දිවයිනට සංචාරකයන් හත්ලක්ෂ 7924ක් පැමිණ ඇති අතර, එය පෙර වසරට සාපේක්ෂව සියයට 17.1ක වර්ධනයක් ලෙස සැලකිය හැකියි.",
       "URL": "https://www.hirunews.lk/business/188085/චීන-සංචාරකයින්ගේ-පැමිණීමේ-අඩුවක්",
       "Category": "Business",
       "Parent URL": "https://www.hirunews.lk/business/all-news.php?pageID=128"
}