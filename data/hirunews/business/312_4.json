{
       "Source": "hirunews",
       "Timestamp": "Saturday, 02 February 2013 - 13:07",
       "Headline": "කුඩා ව්‍යාපාරවලට ලෝක බැංකුවෙන් ණය.",
       "News Content": "කුඩා ව්‍යාපාර වර්ධනය සඳහා ලෝක බැංකුව සමඟ ණය වැඩසටහනක් ක්‍රියාත්මක කරලීමට ශ්‍රී ලංකා ණය තොරතුරු කාර්යාංශය සැලසුම් කර තිබෙනවා. චංචල දේපොල ඇප ලෙස ඉදිරිපත් කොට පහසුවෙන් ණය ලබා ගැනීම සඳහා කුඩා ව්‍යාපාරිකයන්ට අවස්ථාවක් ලබාදීම මෙහි අරමුණයි. ලෝක බැංකුවට අනුබද්ධ ජාත්‍යන්තර මූල්‍ය සංස්ථාව මේ සඳහා මූල්‍යාධාර සැපයීමට පියවර ගනු ඇති. ජාත්‍යන්තර මූල්‍ය සංස්ථාව සඳහන් කළේ කුඩා හා මධ්‍ය පරිමාණ කර්මාන්ත මෙරට ව්‍යාපාරවලින් සියයට 80 කට පමණ දායක වන බවයි. එමගින් ව්‍යාපාරික ක්ෂේත්‍රයේ සියයට 75 ක රැකියා අවස්ථා ද සලසනවා.",
       "URL": "https://www.hirunews.lk/business/52597/කුඩා-ව්‍යාපාරවලට-ලෝක-බැංකුවෙන්-ණය",
       "Category": "Business",
       "Parent URL": "https://www.hirunews.lk/business/all-news.php?pageID=312"
}