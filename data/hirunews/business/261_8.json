{
       "Source": "hirunews",
       "Timestamp": "Thursday, 15 January 2015 - 20:07",
       "Headline": "යුරෝපයට අපේ මාළු එපාලූ.",
       "News Content": "ශ්‍රී ලංකාවෙන් මත්ස්‍ය නිෂ්පාදන මිලදී ගැනීම අද (15) සිට අත්හිටුවීමට යුරෝපා කොමිසම තීරණය කර තිබෙනවා. මත්ස්‍ය නිෂ්පාදන අපනයනකරුවන්ගේ සංගමයේ ප්‍රකාශක කර්නල් චන්න වීරතුංග සඳහන් කළේ යුරෝපා සංගමයේ මෙම තීරණය පිළිබඳව පවතින රජයත් සමඟ සාකච්ඡා කර විසඳා ගැනීමට ඉදිරියේදී කටයුතු කරන බවයි. ශ්‍රී ලංකාවේ මත්ස්‍ය නිෂ්පාදන ආනයනය තහනම් කරන බවට යුරෝපා කොමිසම මීට පෙර මෙරටට දැනුම්දී තිබූ අතර ඊට මාස 3 ක කාලයක් ද ලබාදුන්නා. ඒ අනුවයි, අද මෙලෙස මත්ස්‍ය නිෂ්පාදන මිලදී ගැනීම අත්හිටුවන බවට යුරෝපා කොමිසම දැනුම් දී ඇත්තේ. කෙසේ වෙතත්, මෙම ගැටලූවට ඉදිරියේදී විසඳුමක් බලාපොරොත්තු වන බවයි මත්ස්‍ය නිෂ්පාදන අපනයනකරුවන්ගේ සංගමයේ ප්‍රකාශක කර්නල් චන්න වීරතුංග සඳහන් කළේ.",
       "URL": "https://www.hirunews.lk/business/101306/යුරෝපයට-අපේ-මාළු-එපාලූ",
       "Category": "Business",
       "Parent URL": "https://www.hirunews.lk/business/all-news.php?pageID=261"
}