{
       "Source": "hirunews",
       "Timestamp": "Wednesday, 06 February 2013 - 8:16",
       "Headline": "සෙස් බද්ද ප්‍රශ්නයක් නෑ. - වැවිලි ඇමති.",
       "News Content": "තොග තේ අපනයනය සඳහා පසුගිය 23 වැනිදා සිට සංශෝධනය කළ සෙස් බද්ද නැවතත් සංශෝධනය කිරීමට මහා භාණ්ඩාගාරයේ ලේකම්වරයා කටයුතු කර තිබෙනවා. වැවිලි කර්මාන්ත අමාත්‍ය මහින්ද සමරසිංහ විසින් කරන ලද කරුණු පැහැදිලි කිරීමකට අනුව ජනාධිපතිවරයාගේ මැදිහත්වීමෙන් මෙම නව සංශෝධනය සිදුකර ඇති බව සඳහන්. ඒ අනුව පෙර සතියේ පැවති තේ වෙන්දේසියේ සාමාන්‍ය මිලෙන් 5% ක් හෝ කිලෝග්‍රෑමයකට රුපියල් 10 ක් යන දෙකෙන් වැඩි අගය ලෙස පැවති සෙස් බද්ද, නව සංශෝධනයත් සමග කිලෝග්‍රෑමයකට රුපියල් 10 ක් හෝ එදිනට පෙර මාසයට කලින් වූ මාස 03 ක සාමාන්‍ය වෙන්දේසි මිලෙන් 2.5% ක් වනු ඇති. මෙම නව සංශෝධනය ලබන මාර්තු මස පළමු වැනිදා සිට ක්‍රියාත්මක වන බවයි වැවිලි කර්මාන්ත අමාත්‍ය මහින්ද සමරසිංහ කියා සිටියේ.\nකෙසේ වෙතත්, තේ අපනයනය සඳහා තිබෙන සෙස් බද්ද දෙගුණ කිරීමෙන් තේ කර්මාන්තය දැඩි අවදානමකට ලක්ව ඇති බවට නැගෙන ප්‍රකාශ වැවිලි කර්මාන්ත අමාත්‍ය මහින්ද සමරසිංහ ප්‍රතික්ෂේප කරනු ලැබුවා.\n[MP3]s52826[/MP3]",
       "URL": "https://www.hirunews.lk/business/52826/සෙස්-බද්ද-ප්‍රශ්නයක්-නෑ-වැවිලි-ඇමති",
       "Category": "Business",
       "Parent URL": "https://www.hirunews.lk/business/all-news.php?pageID=311"
}