{
       "Source": "hirunews",
       "Timestamp": "Wednesday, 03 March 2021 - 20:39",
       "Headline": "කොළඹ නගරයේ රථවාහන තදබදය අවම කිරීමට සංවර්ධන සැලැස්මක්",
       "News Content": "කුමන සංවර්ධන ව්‍යාපෘති ක්‍රියාත්මක කළ ද එහි ප්‍රධාන අරමුණ විය යුත්තේ ජනතාවගේ අවශ්‍යතා සම්පූර්ණ කිරීම බව අග්‍රාමාත්‍ය මහින්ද රාජපක්ෂ පවසනවා.\nඔහු මේ බව සඳහන් කළේ කොළඹ රථ වාහන තදබදය අවම කිරීමේ අරමුණින් යෝජිත, දුම්රිය ව්‍යාපෘතියේ පළමු අදියර පිළිබඳ මුදල් අමාත්‍යාංශයේ පැවති සාකච්ඡාවකට එක්වෙමින්.\nමෙහි මුල් අදියර යටතේ කොළඹ සහ තදාසන්න ප්‍රදේශ ආවරණය වන පරිදි ඉදිකිරීම සඳහා දුම්රිය මාර්ග 3ක් හඳුනාගෙන තිබෙනවා.\nඒ රාගම සිට කොළඹ කොටුව හරහා කිරුළපන දක්වා, මොරටුව - පිලියන්දල, නාරාහේන්පිට හරහා කැළණිය දක්වා සහ කොට්ටාව - පන්නිපිටිය - තලවතුගොඩ හරහා හුණුපිටිය දක්වායි.\nවඩාත් ජනාකීර්ණ නගරයක් වන මහරගම නගරය මෙම ව්‍යාපෘතිය සඳහා ඇතුලත් කිරීම ප්‍රයෝජනවත් බව අග්‍රාමාත්‍යවරයා එහිදී පෙන්වා දී තිබෙනවා.",
       "URL": "https://www.hirunews.lk/business/264254/කොළඹ-නගරයේ-රථවාහන-තදබදය-අවම-කිරීමට-සංවර්ධන-සැලැස්මක්",
       "Category": "Business",
       "Parent URL": "https://www.hirunews.lk/business/all-news.php?pageID=24"
}