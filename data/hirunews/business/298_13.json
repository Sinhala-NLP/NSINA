{
       "Source": "hirunews",
       "Timestamp": "Saturday, 04 May 2013 - 19:24",
       "Headline": "තායි - ශ්‍රී ලංකා වෙළඳ පිරිවැටුම ඉහළ දැමීමට එකඟතා.",
       "News Content": "තායිලන්තය සහ ශ්‍රී ලංකාව අතර වෙළඳ පිරිවැටුම ඉදිරි වසර 03 ත්, 05 ත් ඇතුළත දෙගුණයකින් වර්ධනය කිරීමට එකඟත්වය පළ වී තිබෙනවා. පසුගිය සතියේ කොළඹ පැවති ශ්‍රී ලංකා තායිලන්ත ඒකාබද්ධ කොමිසමේ තුන්වන සැසිවාරයේදී එම එකඟත්වය ඇතිවු බවයි බැංකොක් පෝස්ට් පුවත්පත සඳහන් කළේ. මෙම සමුළුවට එක්වු තායිලන්ත විදේශ අමාත්‍ය සුරපොන්ග් ටොවිචක්චයිකුල් සහ ශ්‍රී ලංකා විදේශ කටයුතු අමාත්‍ය ජී.එල්. පීරිස් දෙරට අතර වෙළඳ කටයුතු කැපී පෙනෙන ලෙස වර්ධනය කිරීමේ අවශ්‍යතාව අවධාරණය කළ බවත්, එම වාර්තාවේ සඳහන්. ශ්‍රී ලංකාව සහ තායිලන්තය අතර වාර්ෂික වෙළඳ කටයුතුවල වටිනාකම දැන් පවතින්නේ ඩොලර් මිලියන 500 සීමාවේයී. තායි ආයෝජකයන් සඳහා ශ්‍රී ලංකා වෙළඳපොල හඳුන්වාදීමේ පියවරක් ලෙස තායිලන්ත අගමැතිනි ඉන්ලක් ෂිනවත්‍රාද ලබන  මැයි 31 වැනිදා ශ්‍රී ලංකාවට පැමිණීමට නියමිත බවත් බැංකොක් පෝස්ට් සඳහන් කළා.",
       "URL": "https://www.hirunews.lk/business/58352/තායි-ශ්‍රී-ලංකා-වෙළඳ-පිරිවැටුම-ඉහළ-දැමීමට-එකඟතා",
       "Category": "Business",
       "Parent URL": "https://www.hirunews.lk/business/all-news.php?pageID=298"
}