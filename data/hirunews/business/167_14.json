{
       "Source": "hirunews",
       "Timestamp": "Wednesday, 08 February 2017 - 8:29",
       "Headline": "මුහුදු පැලෑටි ආහාර නිෂ්පාදනය කිරීමට නාරා ආයතනය සූදානම්",
       "News Content": "නාරා ආයතනයට මුහුදු පැලෑටි ආශ්‍රිත ආහාර නිෂ්පාදනය කිරීමේ පර්යේෂණ ආරම්භ කිරීමට උපදෙස් ලබාදී ඇති බව ධීවර හා ජලජ සම්පත් සංවර්ධන අමාත්‍යාංශය පවසනවා.\nඑමෙන්ම ඒවා පරිහරණය පිළිබඳ මහජනතාව දැනුම්වත් කිරීමේ වැඩපිළිවෙලක් අරඹන ලෙස ද නාරා ආයතනයට උපදෙස් ලබාදී ඇති බව සදහන්.\nඒ අනුව මුහුදු පැළෑටි ආශ්‍රිතව නිපදවන ලද ජෙලි විශේෂයක් ධීවර හා ජලජ සම්පත් සංවර්ධන අමාත්‍ය මහින්ද අමරවීරගේ ප්‍රධානත්වයෙන් පසුගියදා හඳුන්වා දෙනු ලැබුවා.\nමුහුදු පැළෑටි යොදාගනිමින් ආහාර නිපදවීමේ තාක්ෂණය නොමිලේ ලබාදීමටද නාරා ආයතනය කටයුතු යොදා තිබෙනවා.\nමුහුදු පැළෑටි ආශ්‍රිතව නිපදවන ආහාර පරිභෝජනය මගින් පෝෂණ ඌනතා අවම කරගත හැකි අතර, ඒවායේ අයඩීන් ඇතුලු පෝෂ්‍ය පදාර්ථ විශාල ප්‍රමාණයක් අන්තර්ගතව පවතිනවා.\nඑමෙන්ම බෝ නොවන රෝග වළක්වාගැනීමට මුහුදු පැළෑටි ආශ්‍රිත ආහාර පරිභෝජනය වැදගත් බවද විද්වතුන්ගේ අදහසයි.",
       "URL": "https://www.hirunews.lk/business/153933/මුහුදු-පැලෑටි-ආහාර-නිෂ්පාදනය-කිරීමට-නාරා-ආයතනය-සූදානම්",
       "Category": "Business",
       "Parent URL": "https://www.hirunews.lk/business/all-news.php?pageID=167"
}