{
       "Source": "hirunews",
       "Timestamp": "Friday, 10 June 2016 - 12:22",
       "Headline": "මෙරට ආර්ථික වර්ධනය 5.3% ක් ලෝක බැංකුව කියයි",
       "News Content": "මේ වසරේදී ශ්‍රී ලංකාව සියයට 5 යි දශම 3 ක ආර්ථික වර්ධනයක් ලබනු ඇති බව ලෝක බැංකුව පවසනවා.\nඑමගින් නිකුත් කර ඇති නවතම ගෝලීය ආර්ථික ඇගයීමට අනුව ඉදිරි තුන් වසර තුළදීම ශ්‍රී ලංකාව ඊට සමාන වර්ධනයක් අත්කර ගනු ඇති.\nඍජු විදේශීය ආයෝජන ප්‍රමාණාත්මකව ලැබීම හේතුවෙන් මෙරට යටිතල පහසුකම් සංවර්ධනය වේගවත් වනු ඇති බව ද ලෝක බැංකු ඇගයීම් වාර්තාවේ වැඩිදුරටත් සදහන්.\nමහා නගර සංවර්ධන ව්‍යාපෘති සහ වරාය නගර ව්‍යාපෘතිය ද එම යටිතල පහසුකම් ව්‍යාපෘතිවලට ඇතුළත්.\nආනයන අවම කිරීම සදහා ගෙන ඇති ප්‍රතිපත්තිමය පියවර ද ආර්ථික වර්ධනය සදහා ඉවහල් වනු ඇති බවයි ලෝක බැංකුව පෙන්වා දෙන්නේ.",
       "URL": "https://www.hirunews.lk/business/135194/මෙරට-ආර්ථික-වර්ධනය-5-3-ක්-ලෝක-බැංකුව-කියයි",
       "Category": "Business",
       "Parent URL": "https://www.hirunews.lk/business/all-news.php?pageID=194"
}