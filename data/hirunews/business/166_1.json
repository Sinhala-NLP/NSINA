{
       "Source": "hirunews",
       "Timestamp": "Saturday, 25 February 2017 - 14:21",
       "Headline": "මිල සීමා ඉක්මවා සහල් අලෙවි කළ වෙළඳසැල් 1762කට වැඩ වරදී",
       "News Content": "උපරිම සිල්ලර මිල ඉක්මවා වැඩි මිලට සහල් අලෙවි කරන වෙළඳුන් සොයා අඛණ්ඩව වැටලීම් සිදුකරන බව පාරිභෝගික කටයුතු පිළිබද අධිකාරිය පවසනවා.\nඒ අනුව ඊයේ දිනයේදී එමගින් පිටකොටුවේ සහල් වෙළදසැල් 54ක් වටලා ඇති අතර, පෙබරවාරි මාසය තුළ පරීක්ෂාවට ලක් කර ඇති වෙළදසැල් සංඛ්‍යාව 1762ක්.\nඑහිදී අක්‍රමිකතා සිදුකළ වෙළදසැල් 1264කට එරෙහිව නඩු පවරා තිබෙනවා.\nකල් ඉකුත් වූ සහල් කිලෝග්‍රෑම් 2600ක් පාරිභෝගික කටයුතු පිළිබඳ අධිකාරිය මගින් පිටකොටුව වෙළදපොළේ දින 2ක් තුළ සිදුකළ වැටලීම්වලදී සොයා ගනු ලැබුවා.\nඑමෙන්ම උපරිම සිල්ලර මිල ඉක්මවා අලෙවි කළ සහල් කිලෝග්‍රෑම් 3000ක් ද එමගින් සිය භාරයට ගනු ලැබූ බවයි පාරිභෝගික අධිකාරිය ප්‍රකාශ කළේ.",
       "URL": "https://www.hirunews.lk/business/155436/මිල-සීමා-ඉක්මවා-සහල්-අලෙවි-කළ-වෙළඳසැල්-1762කට-වැඩ-වරදී",
       "Category": "Business",
       "Parent URL": "https://www.hirunews.lk/business/all-news.php?pageID=166"
}