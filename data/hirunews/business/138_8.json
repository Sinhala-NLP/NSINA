{
       "Source": "hirunews",
       "Timestamp": "Tuesday, 02 January 2018 - 7:10",
       "Headline": "කිරි පට්ටි සංවර්ධනයට ප්‍රංශයේ සහාය",
       "News Content": "මෙරට කිරිපට්ටි පාලනය සංවර්ධනය කිරීම සඳහා යුරෝ මිලියන 14 ක සහන මූල්‍යාධාරයක් ලබාදීමට ප්‍රංශ රජය එකඟ වී තිබෙනවා.\nමෙම ව්‍යාපෘතිය යටතේ සමූපකාර කිරි නිෂ්පාදන සමිති 06 ක් තෝරා ගෙන කිරි පාශ්චරීකරණය සහ විෂබීජහරණය සඳහා නවීන උපකරණ ලබාදීමට නියමිතයි.\nඑමගින් දිනකට කිරි ලීටර් 4500 ක් නිෂ්පාදනය කිරීමටයි සැලසුම් කර ඇත්තේ.\nදේශීය නැවුම් කිරි වෙළඳපොලේ ඉල්ලුම සහ සැපයුම අතර පවතින පරතරය පියවා වසර 2020 වනවිට ශ්‍රී ලංකාව කිරි නිෂ්පාදනයෙන් ස්වයංපෝෂිත කිරීම ව්‍යාපෘතියේ අරමුණයි.",
       "URL": "https://www.hirunews.lk/business/179895/කිරි-පට්ටි-සංවර්ධනයට-ප්‍රංශයේ-සහාය",
       "Category": "Business",
       "Parent URL": "https://www.hirunews.lk/business/all-news.php?pageID=138"
}