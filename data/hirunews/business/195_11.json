{
       "Source": "hirunews",
       "Timestamp": "Saturday, 28 May 2016 - 13:16",
       "Headline": "ශ්‍රී ලංකාවේ තත්ත්වය හඳුනා ගත් බව ලෝක බැංකුව කියයි",
       "News Content": "ශ්‍රී ලංකාවේ ප්‍රතිසංස්කරණ ක්‍රියාවලිය සහ මෙරට ක්‍රියාත්මක ලෝක බැංකු ව්‍යාපෘතිවල ප්‍රමුඛතා පිළිබඳව මෙරට බලධාරීන් සමඟ සාකච්ඡා කළ බව ලෝක බැංකුව ප්‍රකාශ කළා.\nලෝක බැංකුවේ විධායක අධ්‍යක්ෂ මණ්ඩලයේ සාමාජිකයන් 9 දෙනෙකු ශ්‍රී ලංකාවේ පස්දින සංචාරයක නිරත වූ අතර ජනාධිපතිවරයා, අග්‍රාමාත්‍යවරයා සහ මුදල් අමාත්‍යවරයා ද  මුණ ගැසුණා.\nශ්‍රී ලංකාව සහ ලෝක බැංකුව අතර සහයෝගීතාව පුළුල් කිරීම සංචාරයේ අරමුණක් වූ අතර, මෙරට වත්මන් වාතාවරණය සහ අභියෝග හඳුනා ගැනීම සඳහා එය වැදගත් වූ බවයි ලෝක බැංකුව නිවේදනයක් නිකුත් කරමින් සදහන් කළේ.\nලෝක බැංකුවේ මූල්‍ය සහායෙන් දිවයිනේ දිස්ත්‍රික්ක කිහිපයක ක්‍රියාත්මක ව්‍යාපෘති ද නියෝජිත කණ්ඩායමේ අධීක්ෂණයට ලක්වුණා.",
       "URL": "https://www.hirunews.lk/business/134216/ශ්‍රී-ලංකාවේ-තත්ත්වය-හඳුනා-ගත්-බව-ලෝක-බැංකුව-කියයි",
       "Category": "Business",
       "Parent URL": "https://www.hirunews.lk/business/all-news.php?pageID=195"
}