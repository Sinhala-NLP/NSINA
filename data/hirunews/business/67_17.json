{
       "Source": "hirunews",
       "Timestamp": "Thursday, 10 October 2019 - 12:51",
       "Headline": "යහපත් කෘෂිකර්ම පිළිවෙත් වැඩසටහන ලබන වසරේ",
       "News Content": "යහපත් කෘෂිකර්ම පිළිවෙත් යටතේ සුළු අපනයන භෝග දෙපාර්තමේන්තුව ආරම්භ කරන වැඩසටහනක් සඳහා ගොවීන් ලියාපදිංචි කිරීමේ කටයුතු මේ වනවිට ආරම්භ කර තිබෙනවා.\nඑහි අධ්‍යක්‍ෂ ජනරාල් අනුර පරාක්‍රම හීන්කෙන්ද කියා සිටියේ මේ වනවිට වෙළඳපොලේ මිල අඩුවී ඇති ගම්මිරිස්, කුරුදු, කෝපි යන වගාවන් සඳහා මෙලෙස ගොවීන් ලියාපදිංචි කරගන්නා බවයි.\nලබන වසරේදී ආරම්භ කෙරෙන මෙම වැඩසටහන යටතේ නවීන තාක්ෂණයත් සමඟ නව කෘෂිකර්ම පිළිවෙත් සම්බන්ධයෙන් ගොවීන් දැනුවත් කිරීම සිදුකෙරෙන අතර, ඒ සඳහා පළමු අදියර වශයෙන් ගොවීන් 200 ක් සහභාගි වනු ඇති.",
       "URL": "https://www.hirunews.lk/business/225961/යහපත්-කෘෂිකර්ම-පිළිවෙත්-වැඩසටහන-ලබන-වසරේ",
       "Category": "Business",
       "Parent URL": "https://www.hirunews.lk/business/all-news.php?pageID=67"
}