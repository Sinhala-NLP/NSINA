{
       "Source": "hirunews",
       "Timestamp": "Sunday, 25 June 2017 - 8:12",
       "Headline": "රටවල් තුනකින් සහල් ආනයනය කිරීමට රජයේ අවධානය",
       "News Content": "දේශීය වෙළඳපොලේ සහල් සැපයුම ස්ථාවරව පවත්වාගෙන යාම සඳහා රටවල් තුනකින් සහල් ආනයනය කිරීම පිළිබඳව රජයේ අවධානය යොමු වී තිබෙනවා.\nකර්මාන්ත හා වානිජ අමාත්‍ය රිෂාඞ් බදියුදීන් ප්‍රකාශ කළේ නාඩු සහ සම්බා සහල් වර්ග ආනයනය කිරීමට මෙහිදී බලාපොරොත්තු වන බවයි.\nමේ සම්බන්ධයෙන් තායිලන්තය, ඉන්දුනීසියාව සහ පාකිස්ථානය යන රටවල තානාපතිවරුන් සමග අමාත්‍යවරයා ඇතුලූ අමාත්‍යාංශ නිලධාරීන් සාකච්ඡාවක්ද පවත්වා තිබෙනවා.\nආරම්භයේදී සහල් මෙටි‍්‍රක් ටොන් තුන්ලක්ෂයක් ආනයනය කිරීමට සැළසුම් කර ඇති අතර, ඒවා සතොස හරහා බෙදාහැරීමටයි සැළසුම් කර ඇත්තේ.",
       "URL": "https://www.hirunews.lk/business/164353/රටවල්-තුනකින්-සහල්-ආනයනය-කිරීමට-රජයේ-අවධානය",
       "Category": "Business",
       "Parent URL": "https://www.hirunews.lk/business/all-news.php?pageID=153"
}