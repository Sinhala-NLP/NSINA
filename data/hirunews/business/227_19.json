{
       "Source": "hirunews",
       "Timestamp": "Thursday, 27 August 2015 - 13:29",
       "Headline": "වී බහාලන උර හිඟයක්",
       "News Content": "නෙලන ලද වී බහාලීමට අවශ්‍ය කරන උර හිඟයක් මතුව ඇති බව ගොවීන් චෝදනා කරනවා. වී උරයක මිල රුපියල් 40 දක්වා ඉහළ  ගොස් ඇති බවයි ගොවීන් ප්‍රකාශ කළේ. මේ අතර වී මිලදී ගැනීමේ ගැටළුව අද දිනයේත් ප්‍රදේශ කිහිපයකින් හිරු ප්‍රවෘත්ති අංශයට තොරතුරු වාර්තා වුණා.\nඅම්පාර, අනුරාධපුරය, පොළොන්නරුව, එප්පාවල යන ප්‍රදේශවල අප වාර්තාකරුවන් සඳහන් කළේ අද දිනයේදීත් වී මිලදී ගැනීමේ මධ්‍යස්ථාන අසල දිගු පෝලිම් දක්නට ලැබෙන බවයි. ඇතැම් ගොවීන් ඊයේ මධ්‍යම රාත්‍රියේ සිට වී විකිණීම සඳහා මිලදී ගැනීමේ මධ්‍යස්ථාන අසළ රැදී සිටි බවයි වාර්තාවන්නේ.\nකෙසේ වෙතත් වී අලෙවි මණ්ඩලයේ සභාපති එම්.බී. දිසානායක හිරු ප්‍රවෘත්ති අංශයට සඳහන් කළේ දැනටමත් ගොවීන්ගෙන් වී මෙටි‍්‍රක් ටොන් 40 000 ක් මිලදී ගෙන ඇති බවයි. ජංගම මිලදී ගැනීමේ රථ යොදාගනිමින්ද දිවයින පුරා ගොවීන්ගෙන් වී මිලදී ගැනීම සිදුකරන බවද ඔහු කියා සිටියා.",
       "URL": "https://www.hirunews.lk/business/115577/වී-බහාලන-උර-හිඟයක්",
       "Category": "Business",
       "Parent URL": "https://www.hirunews.lk/business/all-news.php?pageID=227"
}