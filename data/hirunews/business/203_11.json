{
       "Source": "hirunews",
       "Timestamp": "Friday, 18 March 2016 - 8:35",
       "Headline": "හයවැනි ආසියානු සංවර්ධන සමුළුව අද",
       "News Content": "හයවැනි ආසියානු සංවර්ධන සමුළුව මුදල් අමාත්‍ය රවී කරුණානායක සහ ආසියානු සංවර්ධන බැංකුවේ උප සභාපති බැම්බැන්ග් සුසන්ටෝනෝගේ ප්‍රධානත්වයෙන් කොළඹදී අද (18) ආරම්භ වනවා.\nමෙම සමුළුවට ආසියානු ණය දෙන ආයතන සහ තානාපති කාර්යාල නියෝජිතයන් මෙන්ම රාජ්‍ය ආයතනවල ප්‍රධානීන් ද සහභාගි වීමට නියමිතයි.\nජපානය හා දකුණු කොරියාව යන රටවල යෝජනාවක් අනුව ආසියානු සංවර්ධන සමුළුව 2010 වසරේදී ආරම්භ වුණා.\nපසුගිය ආසියානු සංවර්ධන සමුළු කොරියාව, ජපානය, තායිලන්තය හා ඉන්දුනීසියාව යන රටවල පැවති අතර අවසන් සමුළුව 2014 වසරේදී පැවැත්වුණේ වියට්නාමයේදීයි.",
       "URL": "https://www.hirunews.lk/business/128777/හයවැනි-ආසියානු-සංවර්ධන-සමුළුව-අද",
       "Category": "Business",
       "Parent URL": "https://www.hirunews.lk/business/all-news.php?pageID=203"
}