{
       "Source": "hirunews",
       "Timestamp": "Wednesday, 26 February 2020 - 7:36",
       "Headline": "මත්තල හා රත්මලානේ ගුවන් නියමු පුහුණු ආයතන දෙකක්",
       "News Content": "මත්තල සහ රත්මලාන ජාත්‍යන්තර ගුවන් තොටුපල ආශ්‍රිතව ජාත්‍යන්තර ගුවන් නියමු පුහුණු ආයතන දෙකක් ආරම්භ කිරීමට කටයුතු කරන බව ආයෝජන ප්‍රවර්ධන, සංචාරක හා ගුවන් සේවා අමාත්‍යාංශය පවසනවා.\nලොව පුරා ගුවන් සේවා ආශ්‍රිත අධ්‍යාපනය සඳහා වර්ධනය වෙමින් පවතින ඉල්ලූම සැළකිල්ලට ගනිමින් මෙම පුහුණු ආයතන ස්ථාපිත කිරීමටයි තීරණය කර ඇත්තේ.\nඊට අදාළ යෝජනාව මේ වනවිටත් අමාත්‍ය මණ්ඩලය වෙත ඉදිරිපත් කර තිබෙනවා.\nවිෂය භාර අමාත්‍ය ප්‍රසන්න රණතුංග කියා සිටියේ  එක්සත් අරාබි එමීර් රාජ්‍යයේ ඇල්ෆා එවියේෂන් ඇකඩමිය, ගුවන් නියමු පුහුණු ආයතන දෙක සඳහා ආයෝජනය කිරීමට කැමැත්ත පළ කර ඇති බවයි.",
       "URL": "https://www.hirunews.lk/business/235249/මත්තල-හා-රත්මලානේ-ගුවන්-නියමු-පුහුණු-ආයතන-දෙකක්",
       "Category": "Business",
       "Parent URL": "https://www.hirunews.lk/business/all-news.php?pageID=52"
}