{
       "Source": "hirunews",
       "Timestamp": "Friday, 05 April 2013 - 13:20",
       "Headline": "රුපියල ඉහළට.",
       "News Content": "ඇමෙරිකානු ඩොලරයට සාපේක්ෂව රුපියලේ අගය දැන් නැවතත් රුපියල් 125 සීමාවට පැමිණ තිබෙනවා. ඒ වසරක කාලයකින් අනතුරුවයි. අවසන් වරට රුපියලේ අගය ඩොලරයට සාපේක්ෂව රුපියල් 125 සීමාවේ පැවතුණේ පසුගිය වසරේ අප්‍රේල් 9 වැනිදායි. මහබැංකුව ප්‍රකාශ කරන පරිදි ඇමෙරිකානු ඩොලරයක් සඳහා අද රුපියලේ අගය වන්නේ රුපියල් 125 යි ශත 98 ක්. විදේශගත ශ්‍රී ලාංකිකයන්ගෙන් මෙරටට ලැබෙන විනිමය ප්‍රමාණය සහ උත්සව සමයට පෙර විදේශිකයන් විසින් ඩොලර් මෙරට වෙළඳපොලේ අලෙවි කිරීම මෙලෙස රුපියලේ අගය ඉහළ යාමට හේතුවයි. පසුගිය වසරේ ඩොලරයට සාපේක්ෂව රුපියලේ අගය සියයට 10 යි දශම 7 කින් පහත වැටුණු අතර මේ වසරේ මේ වනවිට සියයට 1 යි දශම 6 කින් ඉහළ ගොස් තිබෙනවා.",
       "URL": "https://www.hirunews.lk/business/56589/රුපියල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=303"
}