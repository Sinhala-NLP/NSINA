{
       "Source": "hirunews",
       "Timestamp": "Monday, 01 July 2013 - 12:59",
       "Headline": "පොහොර ඉල්ලා ගොවීන් පොළොන්නරුවේ අදත් උද්ඝෝෂණයක.",
       "News Content": "පොහොර සහනාධාරය කපා හැර ඇති බවට පවසමින් මේ දිනවල දිවයිනේ බොහෝ ප්‍රදේශවල ගොවි උද්ඝෝෂණ පැවැත්වෙනවා. එහි තවත් උද්ඝෝෂණයක් අද (01) පෙරවරුවේ පොළොන්නරුව ගොවිජන සේවා මධ්‍යස්ථාන කිහිපයක් ඉදිරිපිටදී සංවිධාන කර තිබුණා. පොළොන්නරුව - සුංගාවිල ගොවිජන සේවා මධ්‍යස්ථානය ඉදිරිපිටට අද පෙරවරුවේ පැවති විරෝධතාවයේදී හිරු ප්‍රවෘත්ති අංශයට අදහස් දැක්වූ ගොවීන් කිහිපදෙනෙක්.\n[MP3]s62129_1[/MP3]\nමේ අතර මින්නේරිය ගිරිතලේ ගොවිජන සේවා මධ්‍යස්ථානය ඉදිරිපිටද මෙලෙසම පොහොර ලබාදෙන බල කරමින් උද්ඝෝෂණයක් පැවැත්වුණා.\n[MP3]s62129_2[/MP3]\nකෙසේ වෙතත් පවතින පොහොර හිඟය පිළිබඳව හිරු ප්‍රවෘත්ති අංශය පොහොර සංස්ථාවේ සභාපති බුද්ධික වන්නිහේවාගෙන් විමසීමක් කළා. එහිදී සභාපතිවරයා කියා සිටියේ හිඟයකින් තොරව අවශ්‍ය පොහොර ප්‍රමාණය ගොවීන්ට ලැබෙන්නට සළස්වා ඇති බවයි.\n[MP3]s62129_3[/MP3]\nමේ අතර කෘෂිකර්ම අමාත්‍යාංශයේ ලේකම් විජේරත්න සකලසූරිය හිරු ප්‍රවෘත්ති අංශයට ඊයේ කියා සිටියේ සහනාධාර යටතේ වී ගොවීන්ට ලබාදෙන පොහොර ප්‍රමාණය රජය විසින් සියයට 25 කින් කපා හැර ඇති බවයි. ඒ අනුව එලෙස සහනාධාර යටතේ ලබාදෙන රසායනික පොහොර ප්‍රමාණය ටොන් ලක්ෂයකින් පමණ අඩුවනු ඇති. මෙමගින් රජයට වාර්ෂිකව රුපියල් බිලියන 7 ක මුදල් ඉතිරියක්ද සිදුවන බව සඳහන්.\n\\r\\n",
       "URL": "https://www.hirunews.lk/business/62129/පොහොර-ඉල්ලා-ගොවීන්-පොළොන්නරුවේ-අදත්-උද්ඝෝෂණයක",
       "Category": "Business",
       "Parent URL": "https://www.hirunews.lk/business/all-news.php?pageID=290"
}