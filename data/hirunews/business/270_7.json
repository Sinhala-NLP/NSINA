{
       "Source": "hirunews",
       "Timestamp": "Tuesday, 12 November 2013 - 8:14",
       "Headline": "කොරියාවේ යන්න වරම් වැඩි වේ.",
       "News Content": "ශ්‍රී ලංකාවේ පුහුණු ශ්‍රමිකයන් සඳහා තවත් අමතර කොරියානු රැකියා අවස්ථා ප්‍රමාණයක් ලබා ගැනීම සම්බන්ධයෙන් කොරියානු මානව සම්පත් දෙපාර්තමේන්තුව සමග සාකච්ඡා ආරම්භ කර ඇති බව විදේශ සේවා නියුක්ති කාර්යාංශය පවසනවා. එම කාර්යාංශය පවසන්නේ ඉදිකිරීම් සහ නිෂ්පාදන ක්ෂේත්‍රයන්හි රැකියා අවස්ථා ලබා ගැනීම සම්බන්ධයෙන් මෙහිදී අවධානය යොමු වී ඇති බවයි. මේ දක්වා සිදුකර ඇති සාකච්ඡා ඉහළ ප්‍රගතියක් පෙන්නුම් කර ඇති බව ද විදේශ සේවා නියුක්ති කාර්යාංශය තවදුරටත් සඳහන් කළා.",
       "URL": "https://www.hirunews.lk/business/71201/කොරියාවේ-යන්න-වරම්-වැඩි-වේ",
       "Category": "Business",
       "Parent URL": "https://www.hirunews.lk/business/all-news.php?pageID=270"
}