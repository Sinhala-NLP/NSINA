{
       "Source": "hirunews",
       "Timestamp": "Friday, 17 April 2015 - 13:35",
       "Headline": "දකුණු ආසියාව 7% ක ආර්ථික වර්ධනයක් අපේක්ෂාවෙන්",
       "News Content": "දකුණු ආසියාවේ ආර්ථික වර්ධනය 2015 තුළ 7% දක්වා ඉහළ යනු ඇතැයි ලෝක බැංකුව ප්‍රකාශ කළා. ලොව වේගවත්ම ආර්ථික වර්ධනය ලබන කලාපය ලෙස  2017 වසර වනවිට දකුණු ආසියාවේ ආර්ථික වර්ධනය 7.6% ක් පමණ වනු ඇති බවයි ලෝක බැංකුව සිය වාර්ෂික ඉදිරි දැක්ම ඉදිරිපත් කරමින් සඳහන් කළේ. ඉන්ධන මිල පහළ වැටීම  හේතුවෙන් ආර්ථික වර්ධනයට අවශ්‍ය බලශක්තිය පහසුවෙන් සම්පාදනය කරගැනීමට හැකිවීම දකුණු ආසියාවේ සීග්‍ර වර්ධනයට තවත් හේතුවක් වනු ඇති. ශ්‍රී ලංකාවට සීග්‍ර ආර්ථික වර්ධනයක් අත්පත් කරගැනීමට නම් වැඩි වශයෙන් සෘජු විදේශීය ආයෝජන ආකර්ශනය කරගැනීමට සිදුවන බව එමඟින් වැඩිදුරටත් සඳහන් කළා. භූගෝලීය පිහිටීම, අධ්‍යාපන මට්ටම සහ යටිතල පහසුකම් සංවර්ධනය සැළකූ විට ශ්‍රී ලංකාව ලබා ඇති විදේශීය ආයෝජන ප්‍රමාණවත්  නොවන බව ලෝක බැංකුවේ අදහසයි.",
       "URL": "https://www.hirunews.lk/business/107738/දකුණු-ආසියාව-7-ක-ආර්ථික-වර්ධනයක්-අපේක්ෂාවෙන්",
       "Category": "Business",
       "Parent URL": "https://www.hirunews.lk/business/all-news.php?pageID=245"
}