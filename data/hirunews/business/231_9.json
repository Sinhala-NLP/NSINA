{
       "Source": "hirunews",
       "Timestamp": "Tuesday, 28 July 2015 - 13:55",
       "Headline": "කන්තලේ සීනි කම්හල යළි ඇරඹීමට ගිවිසුම්ගත වේ",
       "News Content": "කන්තලේ සීනි කම්හල නගා සිටුවීම සඳහා ඉදිරිපත්ව සිටින විදේශීය ආයෝජකයා සහ ආයෝජන මණ්ඩලය අතර ගිවිසුමට අත්සන් තැබීම ඊයේ (27) සිදු වුණා. එක්සත් රාජධානියේ පිහිටි එම්.ජී. නමැති ඉන්දීය සීනි නිෂ්පාදන සමාගම කන්තලේ ව්‍යාපෘතිය සඳහා වැය කරන මුදල ඇමරිකානු ඩොලර් මිලියන 100ක්. ව්‍යාපෘතිය සඳහා විදේශීය ණය ලබා නොගැනෙන අතර අරමුදල් ලබා ගනු ඇත්තේ විදේශීය බැංකු මගින්. නැවත නගා සිටුවන කන්තලේ සීනි සමාගමේ සියයට 51ක කොටස් ලක් රජයට හිමිවන අතර සියයට 49ක කොටස් විදේශීය ආයෝජකයාට හිමිවනු ඇති. කන්තලේ සීනි සමාගම මගින් වසරකට සීනි මෙට්‍රික් ටොන් 72,000ක් නිපදවීමට අපේක්ෂා කෙරෙන අතර විදුලි උත්පාදනය සහ පශු නිෂ්පාදන ද ව්‍යාපෘතිය මගින් සිදු කිරීමට නියමිතයි.",
       "URL": "https://www.hirunews.lk/business/113968/කන්තලේ-සීනි-කම්හල-යළි-ඇරඹීමට-ගිවිසුම්ගත-වේ",
       "Category": "Business",
       "Parent URL": "https://www.hirunews.lk/business/all-news.php?pageID=231"
}