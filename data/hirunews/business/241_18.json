{
       "Source": "hirunews",
       "Timestamp": "Tuesday, 12 May 2015 - 13:16",
       "Headline": "පෙට්‍රල් සහ ඞීසල් වැඩියෙන් යයි",
       "News Content": "මෙරට ඉන්ධන මිල පහත දැමීමත් සමඟ පෙට්‍රල් සහ ඞීසල් භාවිතය කැපී පෙනෙන ලෙස ඉහළ ගොස් තිබෙනවා. ජනවාරි සිට අප්‍රේල් දක්වා කාලය සැලකූ විට 95 ඔක්ටේන් වර්ගයේ ඉහළ ශ්‍රේණියේ පෙට්‍රල් සහ සුපිරි ඞීසල් වැඩි අලෙවියක් වාර්තා කරන බවයි විදුලිබල හා බලශක්ති අමාත්‍යාංශය පෙන්වා දෙන්නේ. අප්‍රේල් මාසය සැලකූ විට 92 ඔක්ටේන් වර්ගයේ පෙට්‍රල් අලෙවිය 18.3%කින් ඉහළ ගොස් ඇති අතර, 95 ඔක්ටේන් වර්ගයේ ඉහළ ශ්‍රේණියේ පෙට්‍රල් අලෙවිය 51%කින් වර්ධනය වීම විශේෂත්වයක්. ඔටෝ ඞීසල් අලෙවිය අප්‍රේල් මාසයේදී 6.5%කින් ඉහළ ගොස් ඇති අතර සුපිරි ඞීසල් අලෙවිය 48%කින් ඉහළ ගොස් තිබෙනවා. සමස්තයක් ලෙස වසරේ මුල් කාර්තුව තුළ ඉන්ධන භාවිතයේ වර්ධනය 30%ක්.",
       "URL": "https://www.hirunews.lk/business/109321/පෙට්‍රල්-සහ-ඞීසල්-වැඩියෙන්-යයි",
       "Category": "Business",
       "Parent URL": "https://www.hirunews.lk/business/all-news.php?pageID=241"
}