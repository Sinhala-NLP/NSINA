{
       "Source": "hirunews",
       "Timestamp": "Monday, 15 April 2013 - 19:04",
       "Headline": "රත්‍රං මිළ තවදුරටත් පහළට.",
       "News Content": "ලෝක වෙළඳ පොලේ රත්‍රං මිල අද (15) තවදුරටත් පහත වැටුණා. රන් අවුන්සයක මිල අද දිනය තුළ ඩොලර් 36 කට වැඩි ප්‍රමාණයකින් පහත වැටුණු අතර එම මිල සටහන් වූයේ ඩොලර් 1441 ක් ලෙසයි. පසුගිය වසර 12 පුරා ක්‍රමාණුකූලව වර්ධනය වූ රන් මිල මේ වසර තුළදී මේ වනවිට සියයට 14 කින් පමණ පහත වැටී තිබෙනවා. 2011 වසරේ අප්‍රේල් මාසයෙන් පසු වාර්තාවූ රන් මිලෙහි අවම අගය මෙයයි. රන් අවුන්සයක මිල ඩොලර් 1500 කට වඩා පහත වැටීම කැපී පෙනෙන අවගමනයක් ලෙසයි වෙළඳ පොළ විචාරකයන් පෙන්වා දෙන්නේ. ඇමරිකාව, ජපානය ඇතුලූ ප්‍රධාන පෙලේ රටවල රන් මිල පහත වැටී ඇති අතර ලොව විශාලතම රන් ආනයනකරු වන ඉන්දියාවේ රන් මිල මේ වනවිට මාස 15 කින් අවම අගයට පැමිණ තිබෙනවා. ඉන්දීය වෙළඳ පොලේ රන් ග්‍රෑම් 10 ක මිල අද වාර්තාවූයේ ඉන්දීය රුපියල් 27 189 ක් ලෙසයි. 2011 වසරේ දෙසැම්බරයෙන් පසු ඉන්දියාවෙන් වාර්තාවූ අඩුම රන් මිල මෙයයි.",
       "URL": "https://www.hirunews.lk/business/57220/රත්‍රං-මිළ-තවදුරටත්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=301"
}