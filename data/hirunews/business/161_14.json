{
       "Source": "hirunews",
       "Timestamp": "Monday, 10 April 2017 - 8:18",
       "Headline": "අලූත් අවුරුදු සමයේ භාණ්ඩ මිල ගැන මුදල් ඇමති අවධානයෙන්",
       "News Content": "අලූත් අවුරුදු සමයේ සුපිරි වෙළඳසැල්වල භාණ්ඩ මිල ගණන් සොයා බැලීම සඳහා මුදල් අමාත්‍ය රවී කරුණානායක කොළඹ පිහිටි සුපිරි වෙළඳසැල් කිහිපයක ඊයේ සංචාරය කළා.\nඑහිදී වැඩි මිලට භාණ්ඩ අලෙවි කළ සුපිරි වෙළදසැල් කිහිපයක් සම්බන්ධයෙන් පාරිභෝගික සේවා අධිකාරියට පැමිණිලි කිරීමට ද අමාත්‍යවරයා පියවර ගත්තා.\nඑහිදී අමාත්‍යවරයා මාධ්‍ය වෙත අදහස් දක්වමින් කියා සිටියේ සියයට 80 ක් පමණ සාධාරණ මිලට භාණ්ඩ මිල ගණන් සිදුවන බවයි.\nසාධාරණ මිල ගණන්වලට භාණ්ඩ ලබා නොදෙන වෙළඳුන් සම්බන්ධයෙන් දැඩි ක්‍රියාමාර්ග ගන්නා බවද මුදල් අමාත්‍යවරයා එහිදී ප්‍රකාශ කළා.",
       "URL": "https://www.hirunews.lk/business/158886/අලූත්-අවුරුදු-සමයේ-භාණ්ඩ-මිල-ගැන-මුදල්-ඇමති-අවධානයෙන්",
       "Category": "Business",
       "Parent URL": "https://www.hirunews.lk/business/all-news.php?pageID=161"
}