{
       "Source": "hirunews",
       "Timestamp": "Saturday, 10 October 2015 - 14:14",
       "Headline": "ගුවන් සීමා භාවිතා කරනවාට අය කරන ගාස්තු ඉහළට",
       "News Content": "මෙරට ගුවන් තලය භාවිත කරන විදේශීය ගුවන් යානාවලින් අය කරන ගාස්තුව ඉහළ නැංවීම පිළිබඳව රජයේ අවදානය යොමු වී තිබෙනවා. දැනට මේ සඳහා එක් ගුවන් යානයකින් අය කෙරෙන්නේ ඇමරිකානු ඩොලර් 250ක ගාස්තුවක්. එය වෙනත් රටවල ගුවන් සේවා ගාස්තුවලට අනුරූපව සකස් කරන ලෙස ප්‍රවාහන අමාත්‍ය නිමල් සිරිපාල ද සිල්වා සිවිල් ගුවන් සේවා අධිකාරියට උපදෙස් ලබාදී තිබෙනවා. දැනට දිනකදී ගුවන් යානා 150ක් පමණ කටුනායක ගුවන් තොටුපළට ගොඩබැස්වීම සහ පිටත්වීම සිදුවන අතර, දිනක් තුළ ගුවන් තොටුපළ භාවිත කරන මගීන්ගේ සංඛ්‍යාව 50,000කට අධිකයි. මේ පිළිබඳව අප කළ විමසීමකදී ප්‍රවාහන අමාත්‍ය නිමල් සිරිපාල ද සිල්වා සදහන් කළේ නව වැඩපිළිවෙල ඉදිරියේදී ආරම්භ කිරීමට හැකි වනු ඇති බවයි.",
       "URL": "https://www.hirunews.lk/business/118222/ගුවන්-සීමා-භාවිතා-කරනවාට-අය-කරන-ගාස්තු-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=221"
}