{
       "Source": "hirunews",
       "Timestamp": "Friday, 22 March 2013 - 19:09",
       "Headline": "කෘෂිකර්මයට ඕස්ට්‍රේලියාවෙන් අතහිත.",
       "News Content": "කාලගුණ විපර්යාස නිසා කෘෂිකර්මාන්තයට ඇතිවන අවදානම අවම කිරීම සඳහා කෘෂිකර්ම අමාත්‍යාංශය  ඕස්ට්‍රේලියානු රජය සමග එක්ව නව ව්‍යාපෘතියක් ආරම්භ කර තිබෙනවා. මෙරට ගොවි ජනතාව මුහුණදෙන ප්‍රධාන ගැටළුවක් වන වර්ෂාපතනයේ සිදුවන අඩු - වැඩි වීම් සහ ගංවතුර තත්ත්වයන්ගෙන් සිදුවන පීඩාවන් අවම කර ගැනීම මෙහි ප්‍රධානම අරමුණයි. ව්‍යාපෘතිය යටතේ දිවයිනේ එක් එක් ප්‍රදේශවලට පසුගිය වසර පනහක කාලය තුළ ඇද හැළුණු වර්ෂාපතනයේ ප්‍රමාණය සමග ඉන්දියන් සහ පැසිෆික් සාගරයේ උෂ්ණත්වය ගණනය කරනු ඇති. පසුව එම දත්ත කන්න ආරම්භවීමට මාස දෙකකට පෙර, වර්ෂාපතනය පුරෝකතනය කිරීම සඳහා යොදා ගන්නා බවයි කෘෂිකර්ම අමාත්‍යාංශය සඳහන් කළේ.",
       "URL": "https://www.hirunews.lk/business/55757/කෘෂිකර්මයට-ඕස්ට්‍රේලියාවෙන්-අතහිත",
       "Category": "Business",
       "Parent URL": "https://www.hirunews.lk/business/all-news.php?pageID=305"
}