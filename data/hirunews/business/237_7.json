{
       "Source": "hirunews",
       "Timestamp": "Friday, 12 June 2015 - 20:09",
       "Headline": "කොරියානු භාෂා විභාගය හෙට සහ අනිද්දා",
       "News Content": "දකුණු කොරියාවේ රැකියා අවස්ථා ලබාදීම වෙනුවෙන් පැවැත්වෙන කොරියානු භාෂා ප්‍රවීනතා විභාගය හෙට (13) සහ අනිද්දා (14) කොළඹ පිහිටි මධ්‍යස්ථාන 4කදී පැවැත්වෙනවා. ශ්‍රී ලංකා විදේශ සේවා නියුක්ති කාර්යාංශය ප්‍රකාශ කළේ කොළඹ තර්ස්ටන්, අශෝක, ඞී.එස්. සේනානායක සහ ගෝතමී බාලිකා විද්‍යාලය මෙවර විභාග මධ්‍යස්ථාන ලෙස තෝරාගෙන ඇති බවයි. අයඳුම්කරුවන් විභාගය සඳහා පෙනී සිටීමේදී තම විදේශ ගමන් බලපත්‍රය රැගෙන ඒම අනිවාර්ය වනවා. මේ වන විට දකුණු කොරියාවේ සේවය කරන ශ්‍රී ලාංකික ශ්‍රමිකයින් සංඛ්‍යාව 26,000කට අධිකයි.",
       "URL": "https://www.hirunews.lk/business/111278/කොරියානු-භාෂා-විභාගය-හෙට-සහ-අනිද්දා",
       "Category": "Business",
       "Parent URL": "https://www.hirunews.lk/business/all-news.php?pageID=237"
}