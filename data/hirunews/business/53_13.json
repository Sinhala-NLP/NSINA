{
       "Source": "hirunews",
       "Timestamp": "Sunday, 16 February 2020 - 12:43",
       "Headline": "ලොව ඛනිජ තෙල් ඉල්ලුම පහතට",
       "News Content": "මීට දශකයකට පමණ පෙර සිදුවූ ගෝලීය මූල්‍ය අර්බුදයෙන් පසු ප්‍රථම වතාවට ලොව ඛනිජ තෙල් සඳහා ඉල්ලුම පහත වැටී ඇති බව ජාත්‍යන්තර බලශක්ති ආයතනය පවසනවා.\nඊට ප්‍රධාන හේතුවක් ලෙස ඔවුන් පෙන්වා දෙන්නේ කොවිඞ් 19 හෙවත් කොරෝනා වෛරසය හේතුවෙන් චීනයේ ඉල්ලුම පහත වැටීමයි.\nඒ අනුව 2020 සඳහා ලෝක බලශක්ති පාරිභෝජනය දිනකට බැරල් හාරලක්ෂ තිස්පන්දහසකින් අඩුවනු ඇති බව බලශක්ති ආයතනයේ ඇස්තමේන්තුවයි.\nඊට පෙර මේ වසරේදී ඛනිජ තෙල් පාරිභෝජනය පෙර වසරට වඩා දිනකට බැරල් අටලක්ෂයකින් ඉහළ යනු ඇති බවට අනාවැකි පළවුණා.\nමේ වනවිට ලෝක වෙළඳපොලේ බ්‍රෙන්ට් වර්ගයේ බොරතෙල් බැරලයක මිල ඩොලර් 57 යි ශත 31 දක්වා පහත වැටී තිබෙනවා.\nමේ වසරේදී එම තෙල් බැරලයක මිල සියයට 13 කට වැඩි ප්‍රශතයකින් පහත වැටීම විශේෂත්වයක්.\nකෙසේ නමුත් ගතවූ සතිය තුළ තෙල් මිලේ සුළු ප්‍රකෘතිමත්වීමක් දක්නට ලැබුණා.",
       "URL": "https://www.hirunews.lk/business/234537/ලොව-ඛනිජ-තෙල්-ඉල්ලුම-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=53"
}