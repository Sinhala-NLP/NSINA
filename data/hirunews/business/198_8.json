{
       "Source": "hirunews",
       "Timestamp": "Tuesday, 03 May 2016 - 13:25",
       "Headline": "චීන - ශ්‍රී ලංකා නිදහස් වෙළඳ ගිවිසුම ගැන තවත් සාකච්ඡා වටයක් ලබන මාසයේ",
       "News Content": "චීන - ශ්‍රී ලංකා නිදහස් වෙළඳ ගිවිසුම පිළිබඳ තුන් වන වටයේ සාකච්ඡා මේ වසරේ ජුනි මාසයේදී පැවැත්වෙන බව කර්මාන්ත සහ වාණිජ කටයුතු අමාත්‍යාංශය පවසනවා.\nඑම සාකච්ඡාවලදී විශේෂයෙන් අවධානයට යොමුවනු ඇත්තේ ඇඟලූම් ක්ෂේත්‍රයයි. ට්‍රාන්ස් පැසිෆික් සහයෝගීතා ගිවිසුම යටතේ ඇමරිකාවට සහ ජපානයට වියට්නාමය වැනි රටවලින් තීරු බදු රහිත ඇඟලූම් අපනයනයට ඉඩ සැලසෙනවා.\nඑහිදී ශ්‍රී ලංකාවට ඇති විය හැකි අවාසිදායක තත්ත්වය මඟ හරවා ගැනීම පිළිබඳව චීන - ශ්‍රී ලංකා නිදහස් වෙළඳ සාකච්ඡාවලදී අවදානය යොමුවනු ඇති.\nචීනය සහ ශ්‍රී ලංකාව අතර වෙළඳ ගනුදෙනු පසුගිය වසරේ දී ප්‍රථමවරට ඇමරිකානු ඩොලර් බිලියන 4 ඉක්ම වූවා.\nකෙසේ නමුත්, ඉන් සියයට 93ක්ම ශ්‍රී ලංකාවට, චීනයෙන් ආනයනය කෙරුණු යකඩ සහ වානේ, රෙදි, කපු, යුරියා පොහොර වැනි ද්‍රව්‍යයයි.",
       "URL": "https://www.hirunews.lk/business/132315/චීන-ශ්‍රී-ලංකා-නිදහස්-වෙළඳ-ගිවිසුම-ගැන-තවත්-සාකච්ඡා-වටයක්-ලබන-මාසයේ",
       "Category": "Business",
       "Parent URL": "https://www.hirunews.lk/business/all-news.php?pageID=198"
}