{
       "Source": "hirunews",
       "Timestamp": "Saturday, 26 October 2013 - 12:36",
       "Headline": "මුහුද ගොඩකිරීමට චීනය සමඟ ගිවිසුමක්.",
       "News Content": "කොළඹ වරාය ආශ්‍රිත මුහුදු ප්‍රදේශය ගොඩකිරීමේ මීළඟ අදියර සඳහා වරාය අධිකාරිය ලබන මස චීන සමාගමක් සමඟ ගිවිසුමකට එළඹෙනවා. වරායට සීමාවූ හෙක්ටයාර 230 ක මුහුදු ප්‍රදේශයක් ගොඩකිරීම සඳහායි චීනයේ සී.සී.සී. සමාගම සමග මෙම ගිවිසුමට එළඹෙන්නේ. මුහුද ගොඩකිරීම සහ මාර්ග ඇතුලූ යටිතල පහසුකම් ගොඩනැගීම ඇතුලූව මෙම ව්‍යාපෘතිය යටතේ සිදු කෙරෙන ආයෝජනය ඩොලර් මිලියන 1430 ක්. ආයෝජනය වෙනුවෙන් චීන සමාගමට ගොඩකරන බිමෙන් හෙක්ටයාර 50 ක් වසර 99 ක බද්දට ලබාදීමට නියමිතයි. ව්‍යාපෘතියේ දෙවන අදියර යටතේ මෙහි සාප්පු සංකීර්ණ, කාර්යාල, උද්‍යාන සහ නිවාස සංකීර්ණ ඇතුලූ නාගරික පහසුකම් ස්ථාපිත කෙරෙනු ඇති.",
       "URL": "https://www.hirunews.lk/business/70074/මුහුද-ගොඩකිරීමට-චීනය-සමඟ-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=272"
}