{
       "Source": "hirunews",
       "Timestamp": "Sunday, 02 June 2013 - 13:16",
       "Headline": "ඔපෙක් තීරණයෙන් තෙල් මිල පහතට.",
       "News Content": "යුරෝ කලාපය කේන්ද්‍ර කොටගත් ගෝලීය ආර්ථික වර්ධනය අවගමනයට ලක්වීමෙන්, ඉන්ධන සඳහා පවතින ඉල්ලූම අඩු වුව ද, නිෂ්පාදනය ඒ අයුරින්ම පවත්වාගෙන යාමට තෙල් අපනයනය කරන රටවල ඔපෙක් සංවිධානය ඊයේ තීරණය කළා. ඒ අනුව, 2011 වසරේ අගභාගයේ සිට ක්‍රියාත්මක දිනකට තෙල් බැරල් මිලියන 30 ක නිෂ්පාදනය එලෙසින්ම සිදුකෙරෙනු ඇති. එම තීරණයේ ප්‍රතිඵලයක් ලෙස ලෝක වෙළඳපොලේ බොරතෙල් මිල ඊයේ (01) කැපී පෙනෙන අන්දමින් පහත වැටුණා. තෙල් බැරලයක මිල මසකට පසු ප්‍රථම වතාවට ඩොලර් 92 ට අඩු අගයකට පත්වූයේ ඊයේ දිනයේදීයි. කෙසේ නමුත්, තෙල් මිල ඉදිරියේදී ස්ථාවර වනු ඇතැයි ඔපෙක් සංවිධානය විශ්වාසය පළ කළා.",
       "URL": "https://www.hirunews.lk/business/60141/ඔපෙක්-තීරණයෙන්-තෙල්-මිල-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=294"
}