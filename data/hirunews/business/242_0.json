{
       "Source": "hirunews",
       "Timestamp": "Monday, 11 May 2015 - 20:36",
       "Headline": "හොඳ නැති මිරිස් ටොන් 4ක් වෙළඳපළේ",
       "News Content": "මිනිස් පරිභෝජනයට නුසුදුසු වියළි මිරිස් මෙට්‍රික් ටොන් දෙකක් පමණ පසුගිය මාස 6ක කාලසීමාවේ මෙරට වෙළදපළට මුදා හැර ඇති බව පාරිභෝගික කටයුතු පිළිබද අධිකාරිය ප්‍රකාශ කළා. මේ පිළිබඳ අනාවරණ වී ඇත්තේ පසුගිය සිකුරාදා කිරිබත්ගොඩ දී වැටලූ පරිභෝජනයට නුසුදුසු වියළි මිරිස් මෙට්‍රික් ටොන් 4ක ගබඩාවට අදාළ පරීක්ෂණවලදියි. පසුගිය මාස 6ක කාලසීමාවේ මෙවැනි මිරිස් තොග දඹුල්ල සහ පිටකොටුවේ වෙළදුන්ට අලෙවිය සඳහා බෙදා හැර ඇති බව එම ගබඩාව අයත් ව්‍යාපාරිකයා සඳහන් කර තිබෙනවා. මෙවැනි ජාවාරම් පිළිබඳ තොරතුරු කඩිනමින් පාරිභෝගික කටයුතු පිළිබඳ අධිකාරියට දැනුම් දෙන ලෙසයි එම අධිකාරිය ජනතාවගෙන් ඉල්ලා සිටින්නේ.",
       "URL": "https://www.hirunews.lk/business/109274/හොඳ-නැති-මිරිස්-ටොන්-4ක්-වෙළඳපළේ",
       "Category": "Business",
       "Parent URL": "https://www.hirunews.lk/business/all-news.php?pageID=242"
}