{
       "Source": "hirunews",
       "Timestamp": "Tuesday, 27 June 2017 - 13:14",
       "Headline": "විශාල ප්‍රමාණයේ බහුදින යාත්‍රා සාගරයට මුදා හැරීම හෙට ඇරඹේ",
       "News Content": "සියයට 50ක සහනාධාර වැඩපිළිවෙල යටතේ නිෂ්පාදනය කළ අඩි 55ට වඩා දිග පළමු විශාල බහුදින යාත්‍රාව හෙට මීගමුවේදී සාගරයට මුදා හැරෙන බව ධීවර හා ජලජ සම්පත් අමාත්‍යාංශය ප්‍රකාශ කළා.\nසීනෝර් පදනම විසින් මෙම බහුදින ධීවර යාත්‍රා නිෂ්පාදනය කෙරෙන අතර, එක් යාත්‍රාවක වටිනාකම රුපියල් මිලියන 70ක් පමණ වනවා.\nමසුන් ඇල්ලීමේදී දැල් භාවිතයක් සිදුනොවීමත්, දැනට ජාත්‍යන්තරව පිළිගත් ලෝන් ලයින් නැමැති පන්න ක්‍රමය භාවිත කිරීමත් මෙහි විශේෂත්වයක්.\nදැනට මසුන් ඇල්ලීමේදී පවතින සියයට 40ක පසු අස්වනු හානිය අවම කරලීම සඳහා මෙන්ම ජාත්‍යන්තර මුහුදේ දී වැඩි මසුන් ප්‍රමාණයක් අල්ලා ගැනීම සඳහා මෙවැනි බහුදින යාත්‍රා 10ක් මුල් අදියර යටතේ නිෂ්පාදනය කිරීමට නියමිතයි.",
       "URL": "https://www.hirunews.lk/business/164520/විශාල-ප්‍රමාණයේ-බහුදින-යාත්‍රා-සාගරයට-මුදා-හැරීම-හෙට-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=153"
}