{
       "Source": "hirunews",
       "Timestamp": "Wednesday, 20 March 2013 - 8:32",
       "Headline": "ලංකා වෙරළ තීරය යුරෝපයේ ජනප්‍රිය කරයි.",
       "News Content": "මෙරට වෙරළ තීරය විදෙස් සංචාරකයන් අතර ජනප්‍රිය කරලීමේ ප්‍රවර්ධන වැඩසටහනක් යුරෝපයේ රටවල් කිහිපයක් ඉලක්ක කර පැවැත්වීමට  තීරණය කර තිබෙනවා. ඒ සඳහා මූලිකත්වය ගෙන ඇත්තේ ශ්‍රී ලංකා සංචාරක ප්‍රවර්ධන අධිකාරියයි. ලබන අප්‍රේල් මස සිට ආරම්භ වන මෙම ප්‍රවර්ධන වැඩසටහන ජර්මනිය, බෙල්ජියම, ඩෙන්මාර්කය, බ්‍රිතාන්‍ය සහ ප්‍රංශ යන රටවල පළමුව පැවැත්වීමට කටයුතු යොදා තිබෙනවා. මීට අමතරව නැගෙනහිර වෙරළ තීරය ඉලක්ක කර ගනිමින් ද විශේෂ සංචාරක වැඩසටහන් රාශියක් ආරම්භ කිරීමටයි සංචාරක ප්‍රවර්ධන අධිකාරිය තීරණය කර ඇත්තේ. එළඹෙන වසන්ත සමයේ ආරම්භ වන එම වැඩසටහන් සඳහා දේශීය ආයතන රැසක් සූදානම් බවයි  එම අධිකාරිය වැඩිදුරටත් සදහන් කළේ.",
       "URL": "https://www.hirunews.lk/business/55577/ලංකා-වෙරළ-තීරය-යුරෝපයේ-ජනප්‍රිය-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=305"
}