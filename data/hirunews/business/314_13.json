{
       "Source": "hirunews",
       "Timestamp": "Thursday, 17 January 2013 - 8:24",
       "Headline": "එළවළු සැපයුම පහළට.",
       "News Content": "දඹුල්ල ආර්ථික මධ්‍යස්ථානයට ලැබෙන එළවළු සියයට 60 කින් පමණ අඩුවී ඇති බව එම ආර්ථික මධ්‍යස්ථානයේ කළමනාකරණ භාරය පවසනවා. විශේෂයෙන්ම උඩරට ප්‍රදේශවල වගා කෙරෙන එළවළු ලැබීම වැඩි වශයෙන් අවම වී ඇති බවයි කළමනාකරණ භාරය සඳහන් කළේ. පසුගිය කාලය තුළ දිවයිනට ඇද හැලූනු වර්ෂාපතනය නිසා එළවළු වගාවන්ට විශාල වශයෙන් හානි සිදුවුණා. මේ නිසා වෙළඳ පොළට එළවළු ලැබීම අවම වී ඇති බවයි වාර්තාවන්නේ.\nකෙසේ වෙතත්  මේ හේතුවෙන් එළවළු වර්ගවල මිල ගණන් සියයට සීයකින් පමණ ඉහළ ගොස් තිබෙනවා. සෑම එළවළු කිලෝග්‍රෑමයකම මිල රුපියල් 100 දක්වා ඉහළ නැග ඇති බවයි දඹුල්ල ආර්ථික කළමනාකරණ මධ්‍යස්ථානයේ කළමනාකරන භාරය වැඩිදුරටත් සඳහන් කළේ.",
       "URL": "https://www.hirunews.lk/business/51566/එළවළු-සැපයුම-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=314"
}