{
       "Source": "hirunews",
       "Timestamp": "Tuesday, 30 April 2013 - 12:47",
       "Headline": "ධීවර තහංචියක් ගැන යුරෝපයෙන් අනතුරු ඇඟවීමක්.",
       "News Content": "මෙරට ධීවර කර්මාන්තයේ නීතිවිරෝධී සහ අක්‍රමවත් ක්‍රමවේදයන් පවතින බවට චෝදනා කරමින් මත්ස්‍ය නිෂ්පාදන, අපනයනය සඳහා තහංචි පැනවීම පිළිබදව යුරෝපා පාර්ලිමේන්තුව ලබන ජුනි 26 වන දා තීරණයකට එළැඹෙනු ඇති. ඒ පිළිබද ශ්‍රී ලංකාව වෙත මූලික අනතුරු ඇගවීමක් යුරෝපා සංගමය පසුගිය වසරේ දී සිදුකළා. කෙසේ නමුත් ධීවර කර්මාන්තයේ ක්‍රමවේදයන් වැඩි දියුණු කිරිම සඳහා ගෙන ඇති පියවර රජය මගින් ඉදිරිපත් කර තිබෙනවා. ධීවර අමාත්‍යාංශය ප්‍රකාශ කළේ ශ්‍රී ලංකාවේ එම අතුරු වාර්තාව පිළිබදව යුරෝපා සංගමය තෘප්තිමත් වනු ඇති බවයි. වසරකට රුපියල් බිලියන 22ක් උපයන මෙරට මත්ස්‍ය කර්මාන්තයේ නිෂ්පාදන විශාල ප්‍රමාණයක් යුරෝපා සංගමයේ රටවල් වෙත අපනයනය කෙරෙනවා.",
       "URL": "https://www.hirunews.lk/business/58081/ධීවර-තහංචියක්-ගැන-යුරෝපයෙන්-අනතුරු-ඇඟවීමක්",
       "Category": "Business",
       "Parent URL": "https://www.hirunews.lk/business/all-news.php?pageID=299"
}