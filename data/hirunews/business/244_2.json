{
       "Source": "hirunews",
       "Timestamp": "Tuesday, 28 April 2015 - 20:38",
       "Headline": "බේරුම්කරණ මධ්‍යස්ථානය අනිද්දා ඇරේ",
       "News Content": "ශ්‍රී  ලංකාවේ ජාත්‍යන්තර වෙළදාමට නවතාවයක් එක් කරමින් මෙරට ප්‍රථම ජාත්‍යන්තර බේරුම්කරණ මධ්‍යස්ථානය අග්‍රාමාත්‍ය රනිල් වික්‍රමසිංහ අතින් අනිද්දා (30) විවෘත කෙරෙනවා. ඒ, කොළඹ ලෝක වෙළඳ මධ්‍යස්ථානයේදියි. ජාත්‍යන්තර වෙළද ගිවිසුම් අත්සන් කිරීමේදී සහ ජාත්‍යන්තර වෙළද සබඳතා කටයුතුවලදී ආයෝජන සමාගම්වලට බේරුම්කරණ කටයුතු සඳහා ජාත්‍යන්තර ප්‍රමිතියකින් නීතිඥ සේවා ලබාදීම මෙහිදී සිදුවනවා. එය ආසියාවේ වෙළඳ කටයුතුවලට මෙන්ම මෙරට කොටස් වෙළදපළට ද විශේෂ වාසි ගෙන දෙනු ඇති.",
       "URL": "https://www.hirunews.lk/business/108465/බේරුම්කරණ-මධ්‍යස්ථානය-අනිද්දා-ඇරේ",
       "Category": "Business",
       "Parent URL": "https://www.hirunews.lk/business/all-news.php?pageID=244"
}