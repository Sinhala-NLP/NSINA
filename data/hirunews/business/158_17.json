{
       "Source": "hirunews",
       "Timestamp": "Saturday, 06 May 2017 - 13:59",
       "Headline": "රුපියල ශක්තිමත් වෙයි",
       "News Content": "අපනයනකරුවන් විසින් ඩොලර් විනිමය විකිණීමත්, ස්වෛරීත්ව බැඳුම්කර සහ සම්මිලිත ණය මුදල් ලැබීමේ අපේක්ෂාවෙන් රුපියල ශක්තිමත්වීමත් දැන් දක්නට ලැබෙනවා.\nඇමරිකානු ඩොලරයට සාපේක්ෂව රුපියලේ අගය ඊයේ දිනයේ සටහන් වූයේ රුපියල් 152යි ශත 50ත් 70ත් අතර අනුපාතයකටයි.\nරුපියලේ අගය නිදහසේ විචලනය වීමට මහබැංකුව ඉඩ සලසා ඇත්තේ පසුගිය දෙසැම්බරයේ සිටයි.\nඇමරිකානු ඩොලර් බිලියන 1.5ක් වටිනා ස්වෛරීත්ව බැඳුම්කර මහබැංකුව මගින් පසුගිය සතියේ අලෙවි කරනු ලැබුවා.\nමේ අතර, කොළඹ කොටස් වෙළදපොළ ඊයේ දිනයේදී වසරකින් ඉහළම අගයන් සටහන් කිරීමට සමත් වුණා.\nවිශේෂයෙන් බැංකු සහ විවිධාංගීකෘත සමාගම්වල කොටස් වැඩි වශයෙන් අලෙවි වූ අතර, කොටස් මිලදී ගැනීම සඳහා විදේශ ආයෝජකයන් අතර දැඩි උද්යෝගයක් පැවැති බව තැරැව්කරුවන් සදහන් කළා.\nඊයේ දිනයේදී ඔවුන් රුපියල් මිලියන 82.4ක කොටස් මිලදී ගත් අතර, වසරේ මේ දක්වා එක්රැස් වී ඇති මුළු විදේශීය ආයෝජනය රුපියල් බිලියන 16.61ක්.",
       "URL": "https://www.hirunews.lk/business/160740/රුපියල-ශක්තිමත්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=158"
}