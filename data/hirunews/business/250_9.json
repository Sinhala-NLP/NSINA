{
       "Source": "hirunews",
       "Timestamp": "Friday, 20 March 2015 - 7:45",
       "Headline": "කොත්තමල්ලි එංගලන්තයට",
       "News Content": "ශ්‍රී ලංකාවේදී නිෂ්පාදනය කෙරුණු කොත්තමල්ලි පානය එළඹෙන මාසයේදී ජාත්‍යන්තර වෙළඳපොලට හඳුන්වා දීමට නියමිතයි. එහිදී රුමේනියාවෙන් ආනයනය කරන ලද කොත්තමල්ලි මෙරටදී පිරිසිදු කර පැකට්වල අසුරා පානයක් ලෙස ජාත්‍යන්තර වෙළඳපොලට යොමු කෙරෙනු ඇති. ශ්‍රී ලංකාව ලොව පළමුවරට හඳුන්වාදෙන කොත්තමල්ලි පානය සඳහා දැනටමත් එංගලන්තයේ සුපිරි වෙළඳසැල්වල විශාල ඉල්ලූමක් පවතින බව සඳහන්.  ව්‍යාපෘතිය සඳහා පෞද්ගලික අංශයේ සමාගම් දෙකක් රුපියල් මිලියන සියයක් ආයෝජනය කර ඇති බවයි ප්‍රතිපත්ති සම්පාදන හා ආර්ථික කටයුතු අමාත්‍යාංශය ප්‍රකාශ කළේ.",
       "URL": "https://www.hirunews.lk/business/105887/කොත්තමල්ලි-ලංකාවෙන්-එංගලන්තයට",
       "Category": "Business",
       "Parent URL": "https://www.hirunews.lk/business/all-news.php?pageID=250"
}