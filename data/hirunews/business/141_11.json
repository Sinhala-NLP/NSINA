{
       "Source": "hirunews",
       "Timestamp": "Sunday, 26 November 2017 - 12:57",
       "Headline": "රුපියලේ අගය පහළට",
       "News Content": "අපනයනකරුවන් ඩොලර් හුවමාරු කිරීම සහ ප්‍රේෂණ අභිබවා ආනයනකරුවන්ගෙන් ඩොලරය සඳහා පැවති ඉල්ලූම ඉහළ යාමත් සමග රුපියලේ අගය පහත වැටීමක් ඊයේ දක්නට ලැබුණා.\nඒ අනුව ඇමරිකානු ඩොලරයක් සඳහා විනිමය අනුපාතය සටහන් වූයේ රුපියල් 153 යි ශත 75ත් 80 ත් අතර පරාසයකයි.\nමෙලෙස පීඩනයට ලක්වුවද රුපියලේ අගය විශාල වශයෙන් පහත වැටීමක් දක්නට නොලැබුණු බව විශ්ලේෂකයන් ප්‍රකාශ කළා.\nමේ වසරේදී මේ වනවිට රුපියලේ අගය සියයට 2.7 කින් පහත වැටී ඇති අතර, වසර අවසානයේදී එය සියයට 4 ක් පමණ වනු ඇතැයි අපේක්ෂා කෙරෙනවා.\nමේ අතර මේ වසරේදී විදේශීය ආයෝජකයන් මිලදීගත් මෙරට කොටස් හිමිකම්වල වටිනාකම බිලියන 10.4 ක් වන අතර, ඔවුන් රුපියල් බිලියන 45.7 ක් වටිනා රජයේ සුරැකුම්පත්ද මිලදී ගෙන තිබෙනවා.",
       "URL": "https://www.hirunews.lk/business/176963/රුපියලේ-අගය-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=141"
}