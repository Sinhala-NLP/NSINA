{
       "Source": "hirunews",
       "Timestamp": "Friday, 26 January 2018 - 13:05",
       "Headline": "මෙරට ප්‍රධාන තේ ගැණුම්කරුවා බවට තුර්කිය පත්වෙයි",
       "News Content": "තුර්කිය පසුගිය වසරේ මෙරට තේ මිලදී ගත් ප්‍රධාන රට බවට පත්වී තිබෙනවා.\nවිශේෂයෙන් මුසුකිරීම් සහ ප්‍රතිඅපනයනයන් සඳහා තුර්කිය ශ්‍රී ලංකාවේ නිෂ්පාදිත තේ කිලෝග්‍රෑම් මිලියන 35.4 ක් පසුගිය වසරේදී මිලදී ගත්තා.\nඑය පෙර වසරට සාපේක්ෂව සියයට 40 ක පමණ වර්ධනයක්.\nමේ අනුව තුර්කිය මෙරට තේ නිෂ්පාදනවලින් වැඩිම ප්‍රතිශතයක් එනම් සියයට 13 ක් මිලදී ගනු ලබනවා.\nවසර ගණනාවක් මෙරට තේ වැඩිම ප්‍රමාණයක් මිලදී ගත් රුසියාව 2017 වසරේදී තුන්වන තැනට පත්ව ඇති අතර, දෙවන ස්ථානය හිමිව ඇත්තේ ඉරාකයටයි.",
       "URL": "https://www.hirunews.lk/business/182092/මෙරට-ප්‍රධාන-තේ-ගැණුම්කරුවා-බවට-තුර්කිය-පත්වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=136"
}