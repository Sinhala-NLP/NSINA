{
       "Source": "hirunews",
       "Timestamp": "Wednesday, 05 April 2017 - 12:54",
       "Headline": "උත්සව සමයේ භාණ්ඩ මිලදී ගන්නේ බලාගෙනයි",
       "News Content": "උත්සව සමයේදී රෙදි පිළි, විද්‍යුත් උපකරණ වැනි භාණ්ඩ මිලදී ගැනීමේදී අවධානයෙන් පසුවන ලෙස පාරිභෝගික සේවා අධිකාරිය ජනතාවට දැනුම් දෙනවා.\nවිශේෂයෙන් තත්ත්වයෙන් බාල භාණ්ඩ වෙලදපොලේ පවතින බවට අඛණ්ඩව තොරතුරු ලැබීම ඊට හේතුව බවයි එම අධිකාරිය සඳහන් කළේ.\nමීට අමතරව බොහෝ ප්‍රදේශවල උත්සව සමය වෙනුවෙන් ජංගම වෙළඳසැල් ද ඉදිකර තිබෙනවා.\nකල් ඉකුත් වූ සහ තත්ත්වයෙන් බාල භාණ්ඩ අලෙවි කරන බවට පැමිණිලි ලැබෙන බැවින් ඒවායෙන් ද භාණ්ඩ මිලදී ගැනීමේදී සැලකිලිමත් වන ලෙසයි පාරිභෝගික සේවා අධිකාරිය ජනතාවට උපදෙස් ලබාදෙන්නේ.",
       "URL": "https://www.hirunews.lk/business/158547/උත්සව-සමයේ-භාණ්ඩ-මිලදී-ගන්නේ-බලාගෙනයි",
       "Category": "Business",
       "Parent URL": "https://www.hirunews.lk/business/all-news.php?pageID=162"
}