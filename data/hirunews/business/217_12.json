{
       "Source": "hirunews",
       "Timestamp": "Tuesday, 03 November 2015 - 15:42",
       "Headline": "ආදායම් බද්ද  අන්තර්ජාලයෙන් ගෙවන්න",
       "News Content": "මහජනතාවගේ බදු ගෙවීම් විධිමත් කිරීම සඳහා අන්තර්ජාල ගෙවීම් ක්‍රමයක් හඳුන්වාදීමට දේශීය ආදායම් දෙපාර්තමේන්තුව පියවර ගනිමින් සිටියි.\nඑහි කොමසාරිස් ජනරාල්වරිය ප්‍රකාශ කළේ ඒ සඳහා මෘදුකාංග පද්ධතිය  අත්හදා බලමින් සිටින බවයි.\nඑහි මුල් අදියර මේ මස මැද දී ක්‍රියාත්මක වන අතර, ලබන වසරේ ඔක්තෝබර් වන විට මෙරට ආදායම් බදු ගෙවීම් පද්ධතිය මුළුමනින්ම ස්වයංක්‍රීය වන බව ඇය සඳහන් කළා.\nනව ක්‍රමවේදය තුළින් මෙරට බදු ආදායම් ඉහළ යනු ඇති බව දේශීය ආදායම් දෙපාර්තමේන්තුවේ විශ්වාසයයි.",
       "URL": "https://www.hirunews.lk/business/119583/ආදායම්-බද්ද-අන්තර්ජාලයෙන්-ගෙවන්න",
       "Category": "Business",
       "Parent URL": "https://www.hirunews.lk/business/all-news.php?pageID=217"
}