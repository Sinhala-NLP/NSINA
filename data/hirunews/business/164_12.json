{
       "Source": "hirunews",
       "Timestamp": "Friday, 10 March 2017 - 16:16",
       "Headline": "දිගුකාලීන විදුලි ජනන සැළැස්ම ගැන මහජන අදහස් ලබාගැනීමේ පළමු අදියර ඇරඹේ",
       "News Content": "ඉදිරි වසර 20ක කාලය සදහා සකස් කරනු ලබන දිගු කාලීන විදුලි ජනන සැළැස්ම සැකසීමට භාවිත කෙරෙන පදනම හා මුලික දත්ත ලංකා විදුලිබල මණ්ඩලය විසින් මහජන උපයෝගිතා කොමිෂන් සභාව වෙත පසුගියදා ඉදිරිපත් කර තිබෙනවා.\nමහජන උපයෝගිතා කොමිෂන් සභාව විසින් මෙය ප්‍රසිද්ධියට පත් කර ඇති අතර විදුලි ඉල්ලුම ඉහල යාමේ වේගය, අනාගතයේදී අවශ්‍යවන විදුලි ධාරිතාව, ඉන්ධන මිල ගණන්, තාක්ෂණය, ආර්ථික සාධක වැනි කරුණු මෙයට ඇතුලත්ව ඇති බව සදහන්.\nමෙම කරුණු සම්බන්ධයෙන් මහජන අදහස් සහ යෝජනා ඉදිරිපත් කිරීමටද මෙහිදී අවස්ථාව සලසා ඇති බවයි වාර්තා වන්නේ.\nමෙසේ ඉදිරිපත් කරන යෝජනා හා අදහස් අවසානයේදී දිගුකාලීන ජනන සැළැස්ම අනුමත කිරීමේදී සැළකිල්ලට ගනු ඇති.\nමහජන උපයෝගිතා කොමිෂන් සභාවේ අධ්‍යක්ෂ ජනරාල් දමිත කුමාරසිංහ ප්‍රකාශ කළේ දිගුකාලීන ජනන සැළැස්ම සකස් කිරීමේදී පාදක කරගනු ලබන දත්ත මහජනතාවගේ දැනගැනීම සදහා නිකුත් කල ප්‍රථම අවස්ථාව මෙය බවයි.",
       "URL": "https://www.hirunews.lk/business/156546/දිගුකාලීන-විදුලි-ජනන-සැළැස්ම-ගැන-මහජන-අදහස්-ලබාගැනීමේ-පළමු-අදියර-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=164"
}