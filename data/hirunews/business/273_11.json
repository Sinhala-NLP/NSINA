{
       "Source": "hirunews",
       "Timestamp": "Tuesday, 22 October 2013 - 8:33",
       "Headline": "වැඩි දියුණු කළ තේ පැළ සැපයීමේ වැඩසටහනක්.",
       "News Content": "කුඩා තේ වතු හිමියන්ගේ තේ පැල අවශ්‍යතාවය සපුරාලීමට උසස් වර්ගයේ තේ පැල ලබාදීමට කුඩා තේ වතු අධිකාරියේ අවධානය යොමුව තිබෙනවා. ඒ අනුව තේ පැල තවාන් පවත්වාගෙන යන ස්වයං රැකියාවල නිරතවන්නන් සඳහා අවශ්‍ය පහසුකම් සැපයීමට කුඩා තේ වතු අධිකාරිය කටයුතු සම්පාදනය කර ඇති බව සදහන්. ඒ යටතේ ස්වයං රැකියාවලට නිරතවන්නන්ට මව් අතු ලබාදීම මගින් අවශ්‍ය පැල ලක්ෂ 5 ක පමණ ප්‍රමාණයක් නිෂ්පාදනය කර ගත හැකිවන බවයි එම අධිකාරිය සදහන් කළේ. තේ පැල හිඟය අවම කිරීම සහ වැඩි අස්වැන්නක් සහිත ප්‍රමිතියෙන් යුතු තේ නිෂ්පාදනය කිරීම ව්‍යාපෘතියේ අරමුණයි.",
       "URL": "https://www.hirunews.lk/business/69763/වැඩි-දියුණු-කළ-තේ-පැළ-සැපයීමේ-වැඩසටහනක්",
       "Category": "Business",
       "Parent URL": "https://www.hirunews.lk/business/all-news.php?pageID=273"
}