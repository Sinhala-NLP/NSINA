{
       "Source": "hirunews",
       "Timestamp": "Sunday, 29 November 2015 - 8:59",
       "Headline": "මිලියන 6 000 භාණ්ඩාගාර බිල්පත් නිකුතුවක්",
       "News Content": "රුපියල් මිලියන 6 000 ක භාණ්ඩාගාර බිල්පත් නිකුතුවක් දෙසැම්බර් 2 වනදා සිදුකරන බව ශ්‍රී ලංකා මහ බැංකුව ප්‍රකාශ කළා. මාස 3 කින්, මාස 6කින් සහ වසරකින් කල් පිරෙන රුපියල් මිලියන 2000 බැගින් වූ භාණ්ඩාගාර බිල්පත් එහිදී නිකුත් කෙරෙනු ඇති. ඒ සඳහා අයදුම්පත් භාරගැනීම දෙසැම්බර් 2 වනදා පෙරවරු 11 ට අවසන් වීමට නියමිතයි. මේ අතර පසුගිය 27 වනදා පැවති වෙන්දේසියේදී රුපියල් මිලියන විසිදහස් 394 ක් වටිනා භාණ්ඩාගාර බිල්පත් නිකුත් කර තිබෙනවා.\nඑහිදී වසර 19 යි මාස 3 කින් කල් පිරෙන සියයට 11 යි දශම 5 ක පොලියක් සහිත රුපියල් මිලියන දහඅටදහස් 850 ක් වටිනා භාණ්ඩාගාර බිල්පත් නිකුත් කිරීම විශේෂයි.\nඑහිදී වසර 10 යි මාස 6 කින් කල් පිරෙන භාණ්ඩාගාර බිල්පත් සඳහා සියයට 11 ක පොලී අනුපාතිකයක් හිමිවන අතර, වසර 4 යි මාස 5 කින් කල් පිරෙන භාණ්ඩාගාර බිල්පත් සඳහා හිමිවන්නේ සියයට 9 යි දශම 2 යි 5 ක පොලියක්.",
       "URL": "https://www.hirunews.lk/business/121019/මිලියන-6-000-භාණ්ඩාගාර-බිල්පත්-නිකුතුවක්",
       "Category": "Business",
       "Parent URL": "https://www.hirunews.lk/business/all-news.php?pageID=214"
}