{
       "Source": "hirunews",
       "Timestamp": "Saturday, 05 January 2013 - 13:02",
       "Headline": "තේ වෙන්දේසියේ දී ඉහළ ඉල්ලූමක්.",
       "News Content": "කොළඹ තේ වෙන්දේසියේ 2013 වසරේ පළමුවැන්න ඊයේ (04) පැවති අතර, එහිදී ඉහළ තේ නිෂ්පාදන ප්‍රමාණයක් වෙන්දේසිය සඳහා ඉදිරිපත් කෙරුණා. තේ කිලෝග්‍රෑම් මිලියන 7.3 ක් එම වෙන්දේසියට ඉදිරිපත් වූ අතර ඒ සඳහා ඉහළ ඉල්ලූමක් පැවති බවයි වෙළඳපොළ ආරංචි මාර්ග සඳහන් කළේ. බස්නාහිර සහ නුවරඑළිය තේ සඳහා මෙහිදී ඉහළ මිලක් හිමිවීමද විශේෂත්වයක්. බී. ඕ.පී.එෆ් වර්ගයේ තේ සඳහා මෙන්ම සී.ටී.සී. තේ වර්ග සඳහාද ඉහළ ඉල්ලූමක් පැවතුණා. රුසියානු පොදු රාජ්‍ය මණ්ඩලය, ඩුබායි, තුර්කිය, කුවේටය සහ සෞදි අරාබිය වැනි රටවලින් ඒ සඳහා වැඩි වශයෙන් ඉල්ලීම් ඉදිරිපත් වූ බව සඳහන්.",
       "URL": "https://www.hirunews.lk/business/50871/තේ-වෙන්දේසියේ-දී-ඉහළ-ඉල්ලූමක්",
       "Category": "Business",
       "Parent URL": "https://www.hirunews.lk/business/all-news.php?pageID=316"
}