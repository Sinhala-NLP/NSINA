{
       "Source": "hirunews",
       "Timestamp": "Monday, 26 August 2013 - 18:57",
       "Headline": "ආනයනික ළදරු කිරිපිටි වර්ග 8ක බොටියුලිනම් නැහැ.",
       "News Content": "ආනයනික කිරිපිටි සාම්පල 12ක ඞී.සී.ඞී. අන්තර්ගත නොවන බව තාක්ෂණ පර්යේෂණ ආයතනය මගින් සිදුකළ නව පරීක්ෂණවලින් හෙළි වී තිබෙනවා. එමෙන්ම වේ - ප්‍රෝටීන් අඩංගු ළදරු කිරිපිටි සාම්පල් 8ක් වෛද්‍ය පර්යේෂණ ආයතනයේ පරීක්ෂණ සඳහා යොමු කර ඇති අතර, එහිදී තහවුරු වී ඇත්තේ ඒවායේ ක්ලොස්ටි‍්‍රඩියම් බොටියුලිනම් බැක්ටීරියාව අන්තර්ගත නොවන බවයි.\nමැලිබන් කිරි නිෂ්පාදන සමාගම, ෆොන්ටෙරා සමාගම සහ ලයිෆ් සර්ව් පුද්ගලික සමාගම ගෙන්වූ කිරිපිටි සාම්පල 12ක ඞී.සී.ඞී. අන්තර්ගත නොවන බවයි මෙලෙස තහවුරු වී ඇත්තේ. එමෙන්ම මයිලෝ නිෂ්පාදන සඳහා දේශීය කිරි සමඟ වේ - ප්‍රෝටීන සංඝටක භාවිත කිරීමට ද අවසර ලබා දුන් බව සෞඛ්‍ය අමාත්‍යාංශය නිවේදනයක් නිකුත් කරමින් ප්‍රකාශ කළා.",
       "URL": "https://www.hirunews.lk/business/65902/ආනයනික-ළදරු-කිරිපිටි-වර්ග-8ක-බොටියුලිනම්-නැහැ",
       "Category": "Business",
       "Parent URL": "https://www.hirunews.lk/business/all-news.php?pageID=281"
}