{
       "Source": "hirunews",
       "Timestamp": "Friday, 30 August 2013 - 8:31",
       "Headline": "කිරි ගැන ශ්‍රී ලංකා - නවසීලන්ත ගිවිසුමක්.",
       "News Content": "මෙරට දියර කිරි නිෂ්පාදනය වැඩිදියුණු කිරීම සඳහා නවසීලන්ත රජයේ පූර්ණ සහයෝගය ලබාදීමට නවසීලන්ත රජය එකඟත්වය පළ කර තිබෙනවා. මෙරට සංචාරයක නිරත නවසීලන්ත විදේශ කටයුතු අමාත්‍ය මුරේ මැක්කුලි මේ බව ප්‍රකාශ කර ඇත්තේ ආර්ථික සංවර්ධන අමාත්‍ය බැසිල් රාජපක්ෂ සමග ඊයේ කොළඹ දී පැවති සාකච්ඡාවකදීයී. ඒ අනුව 2016 වසර වනවිට කිරි නිෂ්පාදනයෙන් මෙරට ස්වයංපෝෂිත කිරීම සඳහා ශ්‍රී ලංකා රජය සහ නවසීලන්ත රජය අතර ගිවිසුමක් අත්සන් කිරීමට නියමිත බවද ආර්ථික සංවර්ධන අමාත්‍යාංශය සඳහන් කළා. ලබන නොවැම්බර් මස මෙරටදී පැවැත්වෙන පොදු රාජ්‍ය මණ්ඩලීය රාජ්‍ය නායක සමුළුවට පැමිණෙන නවසීලන්ත අග්‍රාමාත්‍ය ජෝන් කී සහ ජනාධිපති මහින්ද රාජපක්ෂ මහතා අතර මෙම ගිවිසුම අත්සන් කරනු ඇති. දැනට ශ්‍රී ලංකාවේ දියර කිරි අවශ්‍යතාවයෙන් මෙරට නිෂ්පාදනය කෙරෙන්නේ සියයට 33 ක් පමණයි. ඉතිරි සියයට 67 ආනයනය කෙරෙනවා. කෙසේ නමුත්, පසුගිය සත් වසරක කාලය තුළ මෙරට කිරි නිෂ්පාදනය ලීටර් මිලියන 107 කින් එනම්, සියයට 56 කින් වර්ධනය වී ඇති බවයි ආර්ථික සංවර්ධන අමාත්‍යාංශය පෙන්වා දෙන්නේ.\n\\r\\n",
       "URL": "https://www.hirunews.lk/business/66138/කිරි-ගැන-ශ්‍රී-ලංකා-නවසීලන්ත-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=281"
}