{
       "Source": "hirunews",
       "Timestamp": "Monday, 05 October 2015 - 20:04",
       "Headline": "බදු ආදායම වැඩි කර ගත යුතු බව ලෝක බැංකුව කියයි",
       "News Content": "මෙරට ආර්ථික වර්ධනය 2016 වසරේදී සියයට 5 යි දශම 6 ක් ඉහළ යනු ඇති බව ලෝක බැංකුව පවසනවා. රාජ්‍ය සේවයේ ඉහළ වැටුප් සහ වියදම් අධික වීම වර්ධනය සීමා කිරීමට හේතුවන බවයි ලෝක බැංකුව සිය නවතම වාර්තාවේ සඳහන් කර ඇත්තේ. වර්ධනය ඉහළ මට්ටමකින් පවත්වා ගැනීම සඳහා බදු ආදායම් ඉහළ නැංවීම, රජයේ වියදම් අඩු කිරීම සහ තරඟකාරිත්වය ඇති කිරීම අවශ්‍ය වන බව ලෝක බැංකුව පෙන්වා දෙනවා. කෙසේ නමුත්, 2016 වසරේදී ද ශ්‍රී ලංකාව ඇතුළත් දකුණු ආසියාතික කලාපය ලොව ආර්ථික වර්ධනය වේගවත්ම කලාපය ලෙස තවදුරටත් පවතිනු ඇති බවයි ලෝක බැංකුව සඳහන් කළේ.",
       "URL": "https://www.hirunews.lk/business/117884/බදු-ආදායම-වැඩි-කර-ගත-යුතු-බව-ලෝක-බැංකුව-කියයි",
       "Category": "Business",
       "Parent URL": "https://www.hirunews.lk/business/all-news.php?pageID=222"
}