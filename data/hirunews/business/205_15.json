{
       "Source": "hirunews",
       "Timestamp": "Thursday, 25 February 2016 - 13:34",
       "Headline": "එළවළු මිල 50% කින් පහළට",
       "News Content": "පහත රට සහ උඩරට එළවළු වැඩි වශයෙන් වෙළඳපොලට ලැබීමත් සමඟ එළවළු මිල සියයට 50 කින් පමණ අඩුවී තිබෙනවා.\nදඹුල්ල ආර්ථික මධ්‍යස්ථානයේ කළමනාකරන භාරය සඳහන් කළේ එම ප්‍රදේශවලට අමතරව යාපනයෙන් එළවළු නිෂ්පාදන මේ වනවිට වෙළඳපොල වෙත ලැබී ඇති බවයි.\nමේ හේතුව නිසා වම්බටු, මෑකරල්, දඹල, වට්ටක්කා සහ කැකිරි ආදී එළවලූ කිලෝග්‍රෑමයක තොග මිල රුපියල් 10 ත් 20 ත් දක්වා පහළ බැස තිබෙනවා.\nඑමෙන්ම පසුගිය මාස කිහිපය තුළ රුපියල් 150 ත් 200 ත් අතර මිලකට අලෙවි වූ බෝංචි කැරට් සහ ලීක්ස් ආදී එළවළු මේ වනවිට කිලෝග්‍රෑමයක් රුපියල් 40 ත් 55 ත් මිලකට අලෙවි වන බවයි දඹුල්ල ආර්ථික මධ්‍යස්ථාන කළමනාකරණ භාරය වැඩිදුරටත් සඳහන් කළේ.",
       "URL": "https://www.hirunews.lk/business/127139/එළවළු-මිල-50-කින්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=205"
}