{
       "Source": "hirunews",
       "Timestamp": "Sunday, 06 October 2013 - 18:55",
       "Headline": "නව බෝංචි ප්‍රභේදයක්.",
       "News Content": "බදුල්ල - කහගොල්ල කෘෂි පර්යේෂණ ආයතනය විසින් වැඩි දියුණු කළ නව බෝංචි ප්‍රභේදයක් හඳුන්වා දී තිබෙනවා. මෙම බෝංචි ප්‍රභේදය දැනට පවතින බෝංචිවලට වඩා  වෙනස් ආකාරයේ ප්‍රභේදයක් බවයි එම ආයතනය සඳහන් කළේ. වියළි සහ තෙත් කාලගුණ විපර්යාසයන්ට මුහුණ දිය හැකි අයුරින් මෙම ප්‍රභේදය හඳුන්වා දී තිබෙනවා. මෙමගින් වැඩි අස්වැන්නක් ලබා ගැනීම සහ අපහසුතාවකින් තොරව වගා කිරීමේ හැකියාව ද පවතින බවයි කෘෂි පර්යේෂණ ආයතනය සඳහන් කළේ. මේ වන විටත් ප්‍රදේශ කිහිපයකට අත්හදා බැලීම් ලෙස නව බෝංචි ප්‍රභේදය ලබා දී ඇති බවයි එම ආයතනයේ ප්‍රකාශකයෙකු හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/business/68768/නව-බෝංචි-ප්‍රභේදයක්",
       "Category": "Business",
       "Parent URL": "https://www.hirunews.lk/business/all-news.php?pageID=275"
}