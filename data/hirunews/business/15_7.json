{
       "Source": "hirunews",
       "Timestamp": "Saturday, 26 June 2021 - 7:48",
       "Headline": "පාරිභෝගික සේවා අධිකාරී පනත සංශෝධනයට",
       "News Content": "පාරිභෝගික සේවා අධිකාරී පනත සංශෝධනය කිරීමට කටයුතු කරන බව වෙළද අමාත්‍ය බන්දුල ගුණවර්ධන පවසනවා.\nරජයේ පාලන මිල ඉක්ම වන අවස්ථාවලදී ඒ සඳහා දඩය ලෙස නියම කරන ලද නීති රෙගුලාසි ඇතුළත් පනත් මෙලෙස සංශෝධනය කරන බවයි වෙළද අමාත්‍යාංශයේ ඊයේ (25) පැවති මාධ්‍ය හමුවට එක්වෙමින් අමාත්‍යවරයා සඳහන් කළේ.\nඒ අනුව රජය විසින් නියම කරනු ලබන උපරිම සිල්ලර මිල ගණන් කඩ කරනු ලබන අවස්ථාවලදී ඒ ඒ පාර්ශවයන් සඳහා රුපියල් ලක්ෂයක දඩයක් හා අවස්ථා ගණන අනුව වැඩිවන දඩ මුදලක් නියම කරමින් පාරිභෝගික සේවා අධිකාරී පනත් සංශෝධනය කරන බවයි වෙළද අමාත්‍ය බන්දුල ගුණවර්ධන කියා සිටියේ.",
       "URL": "https://www.hirunews.lk/business/275360/පාරිභෝගික-සේවා-අධිකාරී-පනත-සංශෝධනයට",
       "Category": "Business",
       "Parent URL": "https://www.hirunews.lk/business/all-news.php?pageID=15"
}