{
       "Source": "hirunews",
       "Timestamp": "Thursday, 12 May 2016 - 19:24",
       "Headline": "ජී.එස්.පී. සහනය ගැන යුරෝපයෙන් කොල එළියක්",
       "News Content": "යුරෝපා හවුලේ ජී.එස්.පී ප්ලස් තීරුබදු සහනය ලබා ගැනීම සදහා මේ වනවිට යහපත් ප්‍රවණතාවයක් පවතින බව ඒකාබද්ධ නිවේදනයක් නිකුත් කරමින් ශ්‍රී ලංකා රජය සහ යුරෝපා හවුල පවසනවා.\nබෙල්ජියමේ - බ්‍රස්ල්ස් නුවර, යුරෝපා හවුලේ සහ ශ්‍රී ලංකා රජයේ නියෝජිතයින් පිරිසක් අතර ඊයේ පැවති සාකච්ඡාවකින් අනතුරුවයි මෙම ඒකාබද්ධ නිවේදනය නිකුත් කර ඇත්තේ.\nයුරෝපා හවුලේ ජී.එස්.පී ප්ලස් රෙගුලාසි වලට යටත්ව එම බදු සහනය ශ්‍රී ලංකාව වෙත ලබා දීමට නියමිත බවයි එම නිවේදනයේ වැඩිදුරටත් දැක්වෙන්නේ.\nශ්‍රී ලංකාවේ නීතියේ ආධිපත්‍ය සුරැකීම, ප්‍රජාතන්ත්‍රවාදය ස්ථාපිත කිරීම සහ කම්කරු නීති සුරක්ෂිත කිරීම යන කාරණා යටතේ ලබා ඇති ප්‍රගතිය හේතුවෙන් ජී.එස්.පී ප්ලස් තීරුබදු සහනය ඉතා ඉක්මනින් ශ්‍රී ලංකාවට ලැබෙනු ඇති බවයි යුරෝපා හවුලේ නියෝජිතයින් එම සාකච්ඡාවේදී පෙන්වා දී ඇත්තේ.",
       "URL": "https://www.hirunews.lk/business/133066/ජී-එස්-පී-සහනය-ගැන-යුරෝපයෙන්-කොල-එළියක්",
       "Category": "Business",
       "Parent URL": "https://www.hirunews.lk/business/all-news.php?pageID=197"
}