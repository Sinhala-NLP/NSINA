{
       "Source": "hirunews",
       "Timestamp": "Thursday, 18 February 2016 - 19:21",
       "Headline": "පොහොර සහනාධාරය ගන්න අමාරුයිලූ",
       "News Content": "රජයේ පොහොර සහනාධාර මුදල් ලබාගැනීමට ලියාපදිංචි වීමේදී ඡායාරූපයක් සමඟ අයදුම්පත්‍රයක් ගොවිජන සේවා මධ්‍යස්ථානයට ඉදිරිපත් කළ යුතු බවට දන්වා තිබීම නිසා තමන් අපහසුතාවයට ලක්ව ඇති බව ගොවි සංවිධාන පෙන්වා දෙනවා.\nඊට අමතරව බැංකු ගිණුමේ පිටපතක්, කුඹුරේ නීත්‍යානුකූල අයිතිය සඳහන් ලිපිලේඛණද ඉදිරිපත් කිරීමට සිදුව ඇති බවයි හම්බන්තොට දිස්ත්‍රික් කෘෂිකර්ම කමිටු රැස්වීමට එක්වෙමින් අම්බලන්තොට - රිදියගම ඒකාබද්ධ ගොවි සංවිධානයේ ලේකම් ශෂී විජේසූරිය ප්‍රකාශ කළේ.\nහිරු ප්‍රවෘත්ති අංශය මේ සම්බන්ධයෙන් හම්බන්තොට සහකාර ගොවිජන සේවා කොමසාරිස් චමින්ද ඒකනායකගෙන් විමසීමක් කළා.\nඔහු කියාසිටියේ දිස්ත්‍රික්ක 05 ක ගොවි නියෝජිතයින් සහ කෘෂිකර්ම අමාත්‍යවරයා අතර කොළඹ පැවති සාකච්ඡාවකදී මෙම තීරණය ගෙන ඇති බවයි.",
       "URL": "https://www.hirunews.lk/business/126597/පොහොර-සහනාධාරය-ගන්න-අමාරුයිලූ",
       "Category": "Business",
       "Parent URL": "https://www.hirunews.lk/business/all-news.php?pageID=206"
}