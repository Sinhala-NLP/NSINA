{
       "Source": "hirunews",
       "Timestamp": "Saturday, 28 December 2013 - 8:14",
       "Headline": "දෙණියායේ තේ වගාවට අපල ද?",
       "News Content": "දෙණියාය ප්‍රදේශයේ තේවතු ආශ්‍රිතව මේ දිනවල පැතිර යන තේ ගස් කහපැහැ ගැන්වීමේ රෝගය වැළැක්වීමට තේ පර්යේෂණායතනය අපොහොසත් වී ඇති බව කුඩා තේ වතු හිමියන්ගේ සංගමය පවසනවා. හිරු ප්‍රවෘත්ති අංශය සිදුකළ විමසීමකදී එම සංගමයේ ජාතික සංවිධායක ලාල් ප්‍රේමනාත් මේ බව කියා සිටියා.\nමෙම චෝදනාව සම්බන්ධයෙන් තේ පර්යේෂණායතනයේ සභාපති ආචාර්ය ජෙරී ජයවර්ධනගෙන් විමසීමක් කළා. ඔහු කියා සිටියේ එවැනි රෝග හේතූන් කිහිපයක් නිසා හට ගන්නා බවයි. එම නිසා කඩිනම් විසදුම් ලබාදීමට වඩා ස්ථීර විසදුමක් ලබාදීම වැදගත් බව ඔහු කියා සිටියා.",
       "URL": "https://www.hirunews.lk/business/74285/දෙණියායේ-තේ-වගාවට-අපල-ද",
       "Category": "Business",
       "Parent URL": "https://www.hirunews.lk/business/all-news.php?pageID=263"
}