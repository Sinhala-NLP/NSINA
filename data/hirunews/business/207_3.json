{
       "Source": "hirunews",
       "Timestamp": "Sunday, 14 February 2016 - 19:01",
       "Headline": "බැංකු ගිණුමෙන්  ලක්ෂ 2ක් ගත්තොත්....",
       "News Content": "තම ගිණුම්වලින් රුපියල් ලක්ෂ දෙකකට වඩා මුදලක් එකවර ගැනීමේදී අමතර ගාස්තුවක් අය කර ගැනීමට මෙතෙක් කිසිදු තීරණයක් ගෙන නොමැති බව මුදල් අමාත්‍ය රවී කරුණානායක ප්‍රකාශ කළා. ඒ, කොළඹ අද (14) පැවැති මාධ්‍ය හමුවකට එක්වෙමින්.\nමෙවර අයවැය යෝජනාවලට අනුව රුපියල් ලක්ෂ දෙකකට වඩා වැඩි මුදලක් එකවර ගැනීමේදී අමතර ගාස්තුවක් අය කර ගැනීමට රජය තීරණය කර ඇති බවටයි ඇතැම් මාධ්‍ය වාර්තා කර තිබුණේ.\nමාධ්‍ය හමුවට මහබැංකුවේ මූල්‍ය බුද්ධි ඒකකයේ අධ්‍යක්ෂ එච්. අමරතුංග ද එක්වූ අතර, ඔහු කියා සිටියේ කිසියම් මුදලක් මෙරට බැංකුවල තැන්පත් කිරීමේදී හෙළි කළ යුතු සාමාන්‍ය තොරතුරුවලට අමතරව කිසිඳු තොරතුරක් ලබාදීමට අවශ්‍ය නොවන බවයි.",
       "URL": "https://www.hirunews.lk/business/126248/බැංකු-ගිණුමෙන්-ලක්ෂ-2ක්-ගත්තොත්",
       "Category": "Business",
       "Parent URL": "https://www.hirunews.lk/business/all-news.php?pageID=207"
}