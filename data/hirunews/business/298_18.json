{
       "Source": "hirunews",
       "Timestamp": "Thursday, 02 May 2013 - 19:12",
       "Headline": "පෙබරවාරි මාසයේ අපනයනවල පහළ යෑමක්.",
       "News Content": "පෙබරවාරි මාසයේ මෙරට අපනයනයන්ගේ පහළ යාමක් දක්නට ලැබෙන බව ශ්‍රී ලංකා මහ බැංකුව ප්‍රකාශ කළා. පෙර වසරේ එම මාසය හා සැසඳීමේදී අපනයන 2.9% කින් පහත වැටී ඇති අතර, අපනයන ක්ෂේත්‍රයේ වර්ධනයක් පෙන්නුම් කර ඇත්තේ ඇඟළුම් අපනයනය කිරීමෙන් පමණයි. එහි 8.8% ක වර්ධනයක් දක්නට ලැබෙන නමුත්, රබර් සහ කෘෂිකාර්මික නිෂ්පාදන අපනයනවල පහත වැටීමක් පෙන්නුම් කර ඇති බවයි ශ්‍රී ලංකා මහ බැංකුව ප්‍රකාශ කළේ. පෙබරවාරි මාසයේ ආනයනයද 12% කින් පහත වැටී ඇති අතර, පාරිභෝගික භාණ්ඩ සහ ඛනිජ තෙල් ආනයනයන්ද එම මාසයේ පහත වැටී තිබෙනවා. ඒ අනුව වෙළඳ හිඟය පෙර වසරේ පෙබරවාරි මාසය හා සැසඳීමේදී 16.3% කින් අඩු වී ඇති බවයි මහ බැංකුව කියා සිටියේ.",
       "URL": "https://www.hirunews.lk/business/58213/පෙබරවාරි-මාසයේ-අපනයනවල-පහළ-යෑමක්",
       "Category": "Business",
       "Parent URL": "https://www.hirunews.lk/business/all-news.php?pageID=298"
}