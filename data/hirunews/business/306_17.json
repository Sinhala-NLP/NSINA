{
       "Source": "hirunews",
       "Timestamp": "Sunday, 10 March 2013 - 8:11",
       "Headline": "කොරියානු ගුවන් සේවය කටුනායකට සේවා අරඹයි.",
       "News Content": "කොරියානු ජාතික ගුවන් සේවය අද සිට නැවතත් ශ්‍රී ලංකාව වෙත ඍජු ගුවන් ගමන් ආරම්භ කළා. මංගල ගුවන් යානය දකුණු කොරියාවේ සෝල් නුවර සිට අද අලූයම 3.55 ට කටුනායක ගුවන් පොලට ලඟාවුණා. මගීන් 134 දෙනෙකු සහ කාර්ය මණ්ඩලයේ 15 දෙනෙකු රැගත් ඒ 330 වර්ගයේ එයාර් බස් යානයක් මෙලෙස ශ්‍රී ලංකාවට පැමිණි බවයි හිරු ගුවන් තොටුපල වාර්තාකරු සඳහන් කළේ. එය නැවතත් අද අලූයම 5.40 ට මගීන් 123 දෙනෙකු රැගෙන මාලේ නුවර බලා පියාසර කළා. කොරියානු ජාතික ගුවන් සේවයේ ගුවන් ගමන් සතියකට වාර 3 ක් කොළඹ සහ සෝල් නුවර අතර ක්‍රියාත්මක වනු ඇති.",
       "URL": "https://www.hirunews.lk/business/54911/කොරියානු-ගුවන්-සේවය-කටුනායකට-සේවා-අරඹයි",
       "Category": "Business",
       "Parent URL": "https://www.hirunews.lk/business/all-news.php?pageID=306"
}