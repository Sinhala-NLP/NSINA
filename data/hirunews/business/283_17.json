{
       "Source": "hirunews",
       "Timestamp": "Monday, 12 August 2013 - 19:56",
       "Headline": "ශ්‍රී ලංකන් කෙළින්ම චීනයට.",
       "News Content": "ශ්‍රී ලංකන් ජාතික ගුවන් සේවය ලබන වසරේ සිට චීනයට ඍජු ගුවන් සේවා ආරම්භ කිරීමට සැලසුම් කරනවා. දැනට ගුවන් සේවය චීනය වෙත ගමන් කරන්නේ තායිලන්තයේ බැංකොක් හරහායි. එහිදී වැඩිම මගීන් සංඛ්‍යාවක් මාලදිවයින සහ චීනය අතර ගමන් ගන්නා අයයි. එහෙත් ශ්‍රී ලංකාව සහ චීනය අතර ඍජු ගුවන් ගමන් ආරම්භ කිරීමට ප්‍රමාණවත් මගීන් සංඛ්‍යාවක් දැන් ජනනය වී ඇති බවයි ශ්‍රී ලන්කන් ගුවන් සේවයේ වාණිජ අංශ ප්‍රධානී ජී.ටී. ජයසීලන් ප්‍රකාශ කළේ. මේ වසරේ මුල් මාස 6 තුළ ශ්‍රී ලංකාවට පැමිණෙන චීන සංචාරකයින්ගේ සංඛ්‍යාව සියයට 72.3කින් වර්ධන වුණා. මාලදිවයින එලෙස පැමිණෙන චීන සංචාරකයින්ගේ සංඛ්‍යාව මුල් මාස 6 තුළ වර්ධනය වී ඇත්තේ සියයට 56.4කින්.",
       "URL": "https://www.hirunews.lk/business/64947/ශ්‍රී-ලංකන්-කෙළින්ම-චීනයට",
       "Category": "Business",
       "Parent URL": "https://www.hirunews.lk/business/all-news.php?pageID=283"
}