{
       "Source": "hirunews",
       "Timestamp": "Wednesday, 07 October 2015 - 8:16",
       "Headline": "පානීය ජල බෝතල්වල තෙල් සහ ග්‍රීස්",
       "News Content": "තෙල් සහ ග්‍රීස් අඩංගු පානීය ජල බෝතල් වෙළඳපොලේ විකිණීමට තිබියදී සොයාගත් බව පාරිභෝගික කටයුතු අධිකාරිය පවසනවා. වෙළඳපොලේ අලෙවි කරන පානීය ජල බෝතල් සම්බන්ධයෙන් පාරිභෝගික කටයුතු පිළිබඳ අධිකාරියට ලැබුණු පැමිණිලි මත සිදුකරන ලද   වැටලීමකදී මේවා සොයා ගත් බවයි එම අධිකාරිය සඳහන් කළේ. මේ අතර රජයේ රස පරීක්ෂක, වෛද්‍ය පර්යේෂණ ආයතනය සහ කාර්මික තාක්ෂණ ආයතනය එක්ව සිදුකළ පරීක්ෂා කිරීම්වලදී පානීය ජල බෝතල් 37 ක් ප්‍රමිතියෙන් තොර බවටද අනාවරණ වී තිබෙනවා. පාරිභෝගික කටයුතු පිළිබඳ අධිකාරියේ අධ්‍යක්‍ෂිකා චන්ද්‍රිකා තිලකරත්න හිරු ප්‍රවෘත්ති අංශයට සඳහන් කළේ අඛන්ඩව වෙළඳපොලේ විකිණීම සඳහා ඉදිරිපත් කර ඇති පානීය ජල බෝතල් සම්බන්ධයෙන් විමර්ශන සිදුකරන බවයි.",
       "URL": "https://www.hirunews.lk/business/117978/පානීය-ජල-බෝතල්වල-තෙල්-සහ-ග්‍රීස්",
       "Category": "Business",
       "Parent URL": "https://www.hirunews.lk/business/all-news.php?pageID=221"
}