{
       "Source": "hirunews",
       "Timestamp": "Friday, 30 August 2013 - 18:53",
       "Headline": "නවසීලන්තයෙන් කිරි ඉතිරෙන්න සහාය.",
       "News Content": "ශ්‍රී ලංකාවේ කිරි නිෂ්පාදන ක්ෂේත්‍රය සංවර්ධනය කිරීම සඳහා තවදුරටත් සහාය ලබාදෙන බව නවසීලන්තය පවසනවා. දිවයිනට පැමිණ සිටි නවසීලන්ත විදේශ අමාත්‍ය මරේ මැකලින් ප්‍රකාශ කළේ ශ්‍රී ලංකාවේ දියර කිරි නිෂ්පාදනය වැඩි කර කිරි කර්මාන්තය ප්‍රසාරණය කළ යුතු බවයි. නිෂ්පාදන ක්‍රියාවලියෙහි ඉහලම ප්‍රමිතිය පවත්වාගෙන යාම ද එහිදී අත්‍යාවශ්‍ය බව ඔහු පෙන්වා දුන්නේ ජනාධිපති මහින්ද රාජපක්ෂ මහතා ඊයේ (29) හමුවූ අවස්ථාවේදියි. කිරි කර්මාන්තය ප්‍රසාරණය කිරීමට අදාළව දෙරට අතර අවබෝධතා ගිවිසුමක් ද ඉදිරියේදී අත්සන් කෙරෙනු ඇති.",
       "URL": "https://www.hirunews.lk/business/66200/නවසීලන්තයෙන්-කිරි-ඉතිරෙන්න-සහාය",
       "Category": "Business",
       "Parent URL": "https://www.hirunews.lk/business/all-news.php?pageID=281"
}