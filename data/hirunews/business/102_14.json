{
       "Source": "hirunews",
       "Timestamp": "Saturday, 01 December 2018 - 13:06",
       "Headline": "පරිඝනක සාක්ෂරතාව ඉහළට",
       "News Content": "මෙරට පරිඝනක සාක්ෂරතාව පසුගිය 2017 වසරේදී සියයට 28.6කින් වර්ධනය වී තිබෙනවා.\nවිශේෂයෙන් නාගරික ප්‍රදේශවල පරිඝනක සාක්ෂරතාව සියයට 40.5කින් ඉහළ ගොස් ඇති බවයි ජනලේඛන හා සංඛ්‍යා ලේඛන දෙපාර්තමේන්තුව සඳහන් කළේ.\nග්‍රාමීය ප්‍රදේශවල සහ වතු ක්ෂේත්‍රයේ පරිඝනක සාක්ෂරතාව පිළිවෙලින් සියයට 27.1ක් සහ සියයට 9.1ක් ලෙසයි.\n2017 වසර සැලකූ විට දිවයිනේ සෑම නිවෙස් 22.8කට එක් පරිඝනකයක් නියෝජනය වන පරිදි පරිඝනක පරිහරණය වී තිබෙනවා.\nසෑම නිවෙස් 5කින් එකකම ඩෙස්ක් ටොප් පරිඝනකයක් හෝ ලැප්ටොප් පරිඝනකයක් තිබීම විශේෂත්වයක්.\nපෞද්ගලික පරිඝනකවල සිට ස්මාට් ෆෝන් සහ ටැබ්ලට් වෙත යොමු වීම ද සැලකූ විට මෙරට ඩිජිටල් සාක්ෂරතාව සියයට 40.1ක් බවයි ජනලේඛන හා සංඛ්‍යා ලේඛන දෙපාර්තමේන්තුව පෙන්වා දෙන්නේ.",
       "URL": "https://www.hirunews.lk/business/205283/පරිඝනක-සාක්ෂරතාව-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=102"
}