{
       "Source": "hirunews",
       "Timestamp": "Tuesday, 26 April 2016 - 13:42",
       "Headline": "පොලී අනුපාත ගැන තීරණය අද",
       "News Content": "ශ්‍රී ලංකා මහබැංකුවේ ප්‍රතිපත්ති පොලී අනුපාතික සම්බන්ධයෙන් මහබැංකු අධිපතිවරයා අද ප්‍රකාශයක් සිදුකරනවා.\nඒ, මහබැංකු මූල්‍ය මණ්ඩලයේ රැස්වීමෙන් අනතුරුවයි.\nමහබැංකුව සහ වාණිජ බැංකු අතර ප්‍රතිපත්ති පොලී අනුපාතික වෙනස්කම් තීරණය කෙරෙන්නේ මූල්‍ය මණ්ඩල රැස්වීමේදියි.\nප්‍රතිපත්ති පොලී අනුපාතික වාණිජ බැංකු පොලී අනුපාතික කෙරෙහි ඍජුවම බලපාන සාධකයක්.\nඇතැම් විශ්ලේෂකයන් පෙන්වා දෙන්නේ මාස දෙකක පමණ කාලයකට පසු මෙවර ප්‍රතිපත්ති පොලී අනුපාතික ඉහළ නැංවීමේ ප්‍රවණතාවක් පවතින බවයි.\nරොයිටර් මගින් සමීක්ෂණය කළ ආර්ථික විශ්ලේෂකයන් 11 දෙනෙකු අතරින් 5 දෙනෙකුම එලෙස බලාපොරොත්තු නොවූ පොලී අනුපාතික වැඩිවීමක් සිදුවිය හැකි බව ප්‍රකාශ කර තිබෙනවා.\nඑහෙත් පොලි අනුපාතික තවදුරටත් ස්ථාවරව පැවතිය හැකි බව බහුතරයකගේ අදහසයි.\nපසුගිය දෙසැම්බරයෙන් පසු මහබැංකුව දෙවරක් පොලී අනුපාතික සංශෝධනය කළා.",
       "URL": "https://www.hirunews.lk/131785/පොලී-අනුපාත-ගැන-තීරණය-අද",
       "Category": "Business",
       "Parent URL": "https://www.hirunews.lk/business/all-news.php?pageID=199"
}