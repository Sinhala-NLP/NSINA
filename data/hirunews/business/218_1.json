{
       "Source": "hirunews",
       "Timestamp": "Sunday, 01 November 2015 - 9:10",
       "Headline": "ඔක්තෝබරයේ උද්ධමනය 1.7% ක්",
       "News Content": "මාස 3 ක කාලයක් අවධමනයක් වාර්තාවීමෙන් පසු ඔක්තෝබර් මාසයේදී මෙරට සියයට 1.7 ක උද්ධමනයක් වාර්තාවී තිබෙනවා. ජූලි සිට සැප්තැම්බර් දක්වා කාලය තුළ ඍණ උද්ධමනයක් වාර්තාවූයේ විශේෂයෙන් විදුලි බිල්පතෙහි අඩුවීමද ඊට එක්කර තිබූ බැවින්.\nඑහි බලපෑම ඔක්තෝම්බරයේ සිට ඉවත් කිරීමටයි ජනලේඛන හා සංඛ්‍යාලේඛන දෙපාර්තමේන්තුව පියවර ගෙන ඇත්තේ.\nඑම පියවර මෙන්ම ඇතැම් ආහාර වර්ගවල මිල ඉහළ යාමද ඔක්තෝබර් මාසයේදී වාර්ෂික උද්ධමන වේගය ඉහළ යාමට හේතුවී තිබෙනවා.",
       "URL": "https://www.hirunews.lk/business/119446/ඔක්තෝබරයේ-උද්ධමනය-1-7-ක්",
       "Category": "Business",
       "Parent URL": "https://www.hirunews.lk/business/all-news.php?pageID=218"
}