{
       "Source": "hirunews",
       "Timestamp": "Wednesday, 06 January 2016 - 10:50",
       "Headline": "නව විදුලි සබඳතා සඳහා අනිද්දා සිට සහනයක්",
       "News Content": "ජනවාරි අටවනදා සිට මූලික ගාස්තු ගෙවීමකින් තොරව නිවාස සඳහා විදුලිය ලබාදීමට විදුලිබල හා පුනර්ජනනීය බලශක්ති අමාත්‍යාංශය තීරණය කර තිබෙනවා. අදාළ ගාස්තුව වසර පහක් ඇතුළත වාරික 60 කින් අයකර ගැනීමේ ක්‍රමවේදයක් සකස් කර ඇති බවයි එම අමාත්‍යාංශය පෙන්වා දෙන්නේ.\nඑමෙන්ම සුළු හා මධ්‍ය පරිමාණ කර්මාන්ත ආරම්භ කිරීමේදී විදුලිය ලබාගැනීමේදී වැයවන මුදලින් සියයට 25 ක් පමණක් අයකොට ඉතිරි සියයට 75 ක ප්‍රමාණය වසර 5 ක කාලයක් තුළ සමාන වාරිකවලින් අයකරගැනීමටද සැළසුම් කර තිබෙනවා.\nඑමෙන්ම ජනවාරි අටවනදා සිට ස්මාට් මීටර් නැමති විදුලි මීටරද පාරිභෝගිකයින්ට හඳුන්වාදීමට කටයුතු කරන බවයි විදුලිබල හා පුනර්ජනනීය බලශක්ති අමාත්‍යාංශය නිවේදනයක් නිකුත් කරමින් වැඩිදුරටත් සඳහන් කළේ.",
       "URL": "https://www.hirunews.lk/123452/නව-විදුලි-සබඳතා-සඳහා-අනිද්දා-සිට-සහනයක්",
       "Category": "Business",
       "Parent URL": "https://www.hirunews.lk/business/all-news.php?pageID=211"
}