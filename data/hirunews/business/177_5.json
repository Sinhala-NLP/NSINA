{
       "Source": "hirunews",
       "Timestamp": "Monday, 07 November 2016 - 21:22",
       "Headline": "ලෝක බැංකුව අපනයනය ගැන තෘප්තිමත් නෑ",
       "News Content": "දකුණු ආසියාතික කලාපයේ අනෙකුත් රටවල් හා සසදන විට මෙරට අපනයන වර්ධනය පිළිබඳව තෘප්තිමත් විය නොහැකි බව ලෝක බැංකුව පවසනවා. එමගින් පෙන්වා දෙන්නේ 2000 වසරේ සිට 2013 වසර දක්වා මෙරට අපනයන වර්ධනය සියයට 5 නොඉක්මවන බවයි.\nඅපනයන වර්ධනය සඳහා ශ්‍රී ලංකාව සිය ධනාත්මක සාධක යොදා ගත යුතු බවයි ලෝක බැංකුවේ ශ්‍රී ලංකා නිත්‍ය නියෝජිතවරිය වන ඉඩා සවරායි ප්‍රකාශ කළේ.\nශ්‍රී ලංකාවේ භූ ගෝලීය පිහිටීම, වෙළඳ සම්බන්ධතා, සාපේක්ෂව ඉහළ අධ්‍යාපන මට්ටම සහ නැගී එන නගරවල වාසිය අපනයන වර්ධනය සඳහා යොදා ගත හැකි බව ඇය සිය වාර්තාව මගින් පෙන්වා දෙනවා.",
       "URL": "https://www.hirunews.lk/business/147058/ලෝක-බැංකුව-අපනයනය-ගැන-තෘප්තිමත්-නෑ",
       "Category": "Business",
       "Parent URL": "https://www.hirunews.lk/business/all-news.php?pageID=177"
}