{
       "Source": "hirunews",
       "Timestamp": "Saturday, 18 June 2016 - 13:06",
       "Headline": "බොර තෙල් මිල 4%කින් ඉහළට",
       "News Content": "ප්‍රධාන පෙළේ විනිමය වර්ගවලට සාපේක්ෂව ඩොලරය අවප්‍රමාණ වීම හේතුවෙන් ලෝක වෙළදපොළේ බොරතෙල් මිල ඊයේ දිනයේ සියයට 4කින් පමණ ඉහළ ගියා.\nකෙසේ නමුත් තෙල් මිල තවදුරටත් පවතින්නේ සාපේක්ෂව පහළ මට්ටමකයි.\nබ්‍රෙන්ට් වර්ගයේ තෙල් බැරලයක මිල ඊයේ දිනයේ ඩොලර් 49යි ශත 17ක් දක්වා ඉහළ ගිය අතර ඇමරිකානු WTI  තෙල් බැරලයක මිල සටහන් වූයේ ඩොලර් 47යි ශත 98ක් ලෙසයි.\nකෙසේ නමුත් ගත වූ සතිය තුළ බ්‍රෙන්ට් තෙල් බැරලයක මිල සියයට 3කින් සහ WTI  තෙල් බැරලයක මිල සියයට 2කින් පහත වැටී තිබෙනවා.\nබ්‍රිතාන්‍යය යුරෝපා සංගමයෙන් නික්මීමේ අවදානම අවම වීම ද ලෝක වෙළඳපොළේ තෙල් මිල ප්‍රකෘතිමත් වීමට තවත් හේතුවක්.",
       "URL": "https://www.hirunews.lk/business/135877/බොර-තෙල්-මිල-4කින්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=193"
}