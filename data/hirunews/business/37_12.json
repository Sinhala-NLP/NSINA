{
       "Source": "hirunews",
       "Timestamp": "Saturday, 03 October 2020 - 13:27",
       "Headline": "ඇමරිකාවෙන් ශ්‍රී ලංකාවට පැසසුම්",
       "News Content": "සමස්ත ලෝකයේම ආර්ථිකය අඩාල වී ඇති අවස්ථාවක නිසි ක්‍රියාමාර්ග ගැනීම තුළින් ශ්‍රී ලංකාවේ ආර්ථිකය සහ මහජන ආරක්ෂාව තහවුරු කිරීම සම්බන්ධයෙන් ඇමරිකානු තානාපතිනි ඇලයිනා ටෙප්ලිට්ස් ප්‍රශංසාව පළ කර තිබෙනවා.\nඒ, ශ්‍රී ලංකාව හා ඇමරිකාව අතර වෙළඳ කටයුතු සම්බන්ධයෙන් වෙළඳ අමාත්‍යාංශයේදී අමාත්‍ය ආචාර්ය බන්දුල ගුණවර්ධන සහ ඇමරිකානු තානාපතිනි ඇලයිනා ටෙප්ලිට්ස් අතර  පැවති හමුවකදියි.\nමෙහිදී ශ්‍රී ලංකාවේ නිෂ්පාදිත අයිතමයන් තවදුරටත් දියුණුකරමින් ගෝලීය වෙළඳපොලට ඍජුව සම්බන්ධවීමට ශ්‍රී ලංකාව ගෙන ඇති ක්‍රියාමාර්ග පිළිබඳවද එහිදී අවධානය යොමුවුණා.",
       "URL": "https://www.hirunews.lk/business/251709/ඇමරිකාවෙන්-ශ්‍රී-ලංකාවට-පැසසුම්",
       "Category": "Business",
       "Parent URL": "https://www.hirunews.lk/business/all-news.php?pageID=37"
}