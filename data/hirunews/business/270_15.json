{
       "Source": "hirunews",
       "Timestamp": "Saturday, 09 November 2013 - 13:19",
       "Headline": "ළූණු මිල ඉහළ යයි.",
       "News Content": "වෙළඳපොලේ ලොකුළුෑණු මිල ගණන් මේ වනවිට කැපී පෙනෙන ලෙස ඉහළ ගොස්  තිබෙනවා. දඹුල්ල ආර්ථික මධ්‍යස්ථානයේ ලොකුළූණු තොග මිල 160 ක් වන අතර, ඇතැම් ප්‍රදේශවල සිල්ලර මිල රුපියල් 200 ඉක්මවන බවයි හිරු ප්‍රාදේශීය වාර්තාකරුවන් ප්‍රකාශ කළේ. කෙසේ වෙතත්, ගොවීන් පවසන්නේ මෙලෙස ඉහළ ගිය මිලේ වාසිය තමන්ට නොලැබෙන බවයි.\nමෙලෙස ලොකුළූණු මිල ඉහළයාමට හේතුව පිළිබඳව අප විමසා සිටියේ හෙක්ටර් කොබ්බෑකඩුව ගොවි කටයුතු පර්යේෂණ ආයතනයේ සංඛ්‍යා දත්ත නිලධාරි එච්.ජී. ලයනල්ගෙන්. ඔහු සඳහන් කරන පරිදි ළූණු අස්වනු සහ ආනයනික ලොකුළූණු අඩුවීම මෙම තත්ත්වයට හේතුවයි. ආනයනික ලොකුළූණු මත පනවා ඇති බදු අඩුවුවහොත් කඩිනමින් වෙළඳපොලේ ළූණු මිල පහත වැටෙනු ඇතැයි ඔහු තවදුරටත් ප්‍රකාශ කළා.",
       "URL": "https://www.hirunews.lk/business/71043/ළූණු-මිල-ඉහළ-යයි",
       "Category": "Business",
       "Parent URL": "https://www.hirunews.lk/business/all-news.php?pageID=270"
}