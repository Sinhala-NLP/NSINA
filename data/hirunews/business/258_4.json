{
       "Source": "hirunews",
       "Timestamp": "Friday, 06 February 2015 - 20:14",
       "Headline": "යුරෝපා සංගමය හේතු පහදයි",
       "News Content": "මෙරට ධීවර ක්ෂේත්‍රයේ කළමනාකරණය සහ පාලනය ශක්තිමත් කරලීම සඳහා ශ්‍රී ලංකාව පියවර රැසක් ගත යුතු බව යුරෝපා සංගමය පවසනවා. අදාළ පියවර පිළිබඳව යුරෝපා සංගමය සෑහීමකට පත්වූ විට මෙරට මත්ස්‍ය අපනයනය සඳහා පැනවුණු තහනම ඉවත් කිරීමට පියවර ගන්නා බවයි එමගින් වැඩිදුරටත් ප්‍රකාශ කළේ. එතෙක් මෙරට මත්ස්‍ය නිෂ්පාදන අපනයනය සඳහා පනවා ඇති තහනම තවදුරටත් ක්‍රියාත්මක වනු ඇති. යුරෝපා සංගමය මේ බව ප්‍රකාශ කළේ අදාළ තීරණය සම්බන්ධයෙන් විදේශ කටයුතු අමාත්‍ය මංගල සමරවීර සමඟ පැවැත්වූ සාකච්ඡා පිළිබඳව නිවේදනයක් නිකුත් කරමින්. එහි සඳහන් වන්නේ බ්‍රසල්ස් නුවර පැවති සාකච්ඡාවලදී නීතිවිරෝධී සහ නියාමනයකින් තොර මසුන් මැරීම පාලනය කිරීම පිළිබඳ වැඩිදුරටත් සාකච්ඡා කළ බවයි.",
       "URL": "https://www.hirunews.lk/business/102831/යුරෝපා-සංගමය-හේතු-පහදයි",
       "Category": "Business",
       "Parent URL": "https://www.hirunews.lk/business/all-news.php?pageID=258"
}