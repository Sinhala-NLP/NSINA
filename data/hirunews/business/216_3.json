{
       "Source": "hirunews",
       "Timestamp": "Friday, 13 November 2015 - 16:39",
       "Headline": "දක්ෂිණ සංවර්ධන ක්‍රියාන්විතයට  මණ්ඩලයක්",
       "News Content": "දකුණු පලාත් සංවර්ධන මණ්ඩලය නමින් නව ආයතනයක් ස්ථාපිත කිරීමට රජය තීරණය කර තිබෙනවා. දක්ෂිණ සංවර්ධන අමාත්‍ය සාගල රත්නායක විසින් අදාළ ආයතනය ස්ථාපිත කිරීමට ඉදිරිපත් කළ යෝජනාවට අමාත්‍ය මණ්ඩල අනුමැතිය ද හිමිව තිබූ බව සඳහන්.\nදක්ෂිණ කලාපීය ආර්ථික සම්පත් තිරසාර ලෙස උපයෝගි කර ගනිමින් එම කලාපයේ ජන ජීවිතය නගා සිටුවීම, කලාපීය සංවර්ධන කටයුතු සම්බන්ධීකරණය කිරීම සහ නව සේවා හා ආයෝජන ඇති කිරීම එහි අරමුණක්.\nඑමෙන්ම, පවතින සේවා මධ්‍යස්ථාන හා කර්මාන්ත වැඩිදියුණු කිරීම මගින් රැකියා අවස්ථා ඇතිකරලීමටද මෙමඟින් අපේක්ෂා කෙරෙනවා.\nගාල්ල, මාතර, හම්බන්තොට, මොනරාගල දිස්ත්‍රික්ක සහ රත්නපුර දිස්ත්‍රික්කයේ කොළොන්න සහ ඇඹිලිපිටිය ප්‍රාදේශීය බල ප්‍රදේශ ද මෙම මණ්ඩලයේ ක්‍රියාන්විත ප්‍රදේශවලට ඇතුළත්.",
       "URL": "https://www.hirunews.lk/business/120178/දක්ෂිණ-සංවර්ධන-ක්‍රියාන්විතයට-මණ්ඩලයක්",
       "Category": "Business",
       "Parent URL": "https://www.hirunews.lk/business/all-news.php?pageID=216"
}