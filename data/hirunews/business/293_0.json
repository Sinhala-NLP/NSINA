{
       "Source": "hirunews",
       "Timestamp": "Wednesday, 12 June 2013 - 8:00",
       "Headline": "ස්ලෝවේනියාව සමග ගිවිසුම් 3ක්.",
       "News Content": "ශ්‍රී ලංකාව සහ ස්ලෝවේනියාව අතර ද්විපාර්ශවික වෙළඳ සබඳතා තවදුරටත් ඉහල නැංවීම සඳහා නව ගිවිසුම් 3 ක් අත්සන් කෙරෙනවා. ආයෝජන ප්‍රවර්ධනය, ද්විත්ව බදුකරණය වැළැක්වීම සහ ගුවන් සේවා අංශ ඇතුළත්වන පරිදි එම ගිවිසුම් අත්සන් කෙරෙනු ඇති. විදේශ අමාත්‍ය ජී.එල්. පීරිස් එරට දෙදින නිල සංචාරයක නිරතවූ අතර එහිදී ඇතිකරගත් එකඟතාවලට අනුවයි මෙම ගිවිසුම් අත්සන් කෙරෙන්නේ. පොදු රාජ්‍ය මණ්ඩලීය ව්‍යාපාරික සමුළුවටද ස්ලෝවේනියා ව්‍යාපාරිකයන් පිරිසක් සහභාගි වීමට නියමිතයි.",
       "URL": "https://www.hirunews.lk/business/60806/ස්ලෝවේනියාව-සමග-ගිවිසුම්-3ක්",
       "Category": "Business",
       "Parent URL": "https://www.hirunews.lk/business/all-news.php?pageID=293"
}