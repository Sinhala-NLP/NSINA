{
       "Source": "hirunews",
       "Timestamp": "Friday, 15 January 2016 - 10:44",
       "Headline": "පාන් මිළ යළි පහළට ?",
       "News Content": "රුපියලකින් ඉහළ දැමූ පාන් ඇතුළු බේකරි නිෂ්පාදනවල මිල, නැවතත් පැවති මිල ගණන් යටතට ගෙන ඒමට සූදානම් වනවා.\nසමස්ත ලංකා බේකරි හිමියන්ගේ සංගමයේ සභාපති එන් කේ ජයවර්ධන සදහන් කළේ අද පස්වරුවේ පැවැත්වෙන තම සංගමයේ විධායක සභා රැස්වීමෙන් පසුව මේ පිළිබඳ අවසන් එකගතාවයට පැමිණෙන බවයි.\nපෙරේදා මධ්‍යම රාත්‍රියේ සිට ක්‍රියාත්මක වන පරිදි බේකරි නිෂ්පාදනවල මිල රුපියලකින් ඉහළ නංවනු ලැබුවේ මෙවර අයවැයෙන් ජාතිය ගොඩනැගීමේ බද්ද සියයට දෙකේ සිට හතර දක්වා ඉහළ නංවා ඇති බව පවසමින්.\nමේ නිසා තිරිගු පිටිවල මිල ද ඉහළ ගියා.\nකෙසේ වෙතත් එකතු කළ අගය මත බදු සහ ජාතිය ගොඩනැගීමේ බදු සදහා වූ සංශෝධන පනත් පාර්ලිමේන්තුවේ සම්මත වනතුරු ඒවා ක්‍රියාත්මක කිරීම අත්හිටුවන බව පසුගියදා මුදල් අමාත්‍යාංශය ප්‍රකාශ කළා.",
       "URL": "https://www.hirunews.lk/124070/පාන්-මිළ-යළි-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=210"
}