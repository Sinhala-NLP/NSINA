{
       "Source": "hirunews",
       "Timestamp": "Friday, 23 August 2013 - 19:07",
       "Headline": "අය - වැයේ ඉලක්කය මෙන්න.",
       "News Content": "වාර්ෂික ඒකපුද්ගල ආදායම ඇමරිකානු ඩොලර් 4000 ඉක්මවීමේ ඉලක්ක සපුරා ගැනීම මූලික අරමුණ කර ගනිමින් 2014 වසරේ අය වැය සකස් කරන බව ජනාධිපති මහින්ද රාජපක්ෂ මහතා ප්‍රකාශ කර තිබෙනවා. අමාත්‍ය මණ්ඩල රැස්වීමේදී ජනාධිපතිවරයා ප්‍රකාශ කර ඇත්තේ අය වැය සකස් කිරීමේ කටයුතු දැනටමත් ආරම්භ කර ඇති බවයි. යටිතල පහසුකම් පුළුල් කිරීමේ සංවර්ධන කටයුතු දිරි ගැන්වීම සහ මූල්‍ය කළමනාකරණය ශක්තිමත් කිරීම සඳහා එහි යෝජනා රැසක් අන්තර්ගත වනු ඇති. නාගරික සහ ග්‍රාමීය මට්ටමින් නව ව්‍යාපෘති රැසක් ක්‍රියාත්මක කිරීමට ද තීරණය කර ඇති බව ජනාධිපතිවරයා අමාත්‍ය මණ්ඩල රැස්වීමේදී සඳහන් කළේ යැයි රජයේ ප්‍රවෘත්ති දෙපාර්තමේන්තුව අද නිවේදනය කළා.",
       "URL": "https://www.hirunews.lk/business/65685/අය-වැයේ-ඉලක්කය-මෙන්න",
       "Category": "Business",
       "Parent URL": "https://www.hirunews.lk/business/all-news.php?pageID=282"
}