{
       "Source": "hirunews",
       "Timestamp": "Friday, 29 November 2013 - 19:21",
       "Headline": "පොල්තෙල් මිශ්‍ර කරන්නේ බලාගෙනයි.",
       "News Content": "වෙළඳපළේ ඇති පොල් තෙල්වලට වෙනත් තෙල් වර්ග මිශ්‍ර කර අලෙවිකළහොත් එවැනි වෙළදසැල්වලට එරෙහිව දැඩිව නීතිය ක්‍රියාත්මක කරන බව සමූපකාර සහ අභ්‍යන්තර වෙළද කටයුතු අමාත්‍යාංශය ප්‍රකාශ කළා. කොළඹ, පිටකොටුවේ සහ කිරුළපන ප්‍රදේශවල පිහිටි වෙළදසැල්වලින් ලබාගත් පොල් තෙල් සාම්පල 8ක සියයට 50ක් ෆාම්ඔයිල් සහ එළවළු තෙල් මිශ්‍ර කර ඇති බව පරීක්ෂණවලදී අනාවරණ වුණා. ඒ අනුවයි ඊට එරෙහිව මෙලෙස දැඩිව නීතිය ක්‍රියාත්මක කිරීමට අමාත්‍යාංශය තීරණය කර ඇත්තේ.",
       "URL": "https://www.hirunews.lk/business/72397/පොල්තෙල්-මිශ්‍ර-කරන්නේ-බලාගෙනයි",
       "Category": "Business",
       "Parent URL": "https://www.hirunews.lk/business/all-news.php?pageID=267"
}