{
       "Source": "hirunews",
       "Timestamp": "Tuesday, 20 October 2015 - 16:02",
       "Headline": "‘සෙලාන් තිළිණ සයුර ’ NRFC/RFC ස්ථාවර තැන්පතු සඳහා ඉහළම පොලියක් ලබා දෙමින් විගමනික ශ්‍රමිකයන් මෙන්ම විදේශිකයන් අගයයි",
       "News Content": "‘සෙලාන් තිළිණ සයුර’ යනු ගනුදෙනුකරුවන්ට විදේශ මුදල් ගිණුම් හරහා පොලී උපයමින් ජීවිතයේ විවිධ අවස්ථාවන්හිදී මුල්‍යමය හා මූල්‍යමය නොවන ප්‍රතිලාභයන් අත් විඳිය හැකි සුවිශේෂී ප්‍රතිලාභ ක්‍රමයකි. සුහද හදක් ඇති දේශීය බැංකුව වන සෙලාන් බැංකුව තමන්ගේ ප්‍රධාන තේමාව සමග බද්ධ වී සිය පාරිභෝගික හද ගැස්ම හඳුනා ගනිමින් විදේශයන්හි සේවයේ නියුතු මෙරට ශ්‍රමිකයන් වෙත විශාල ප්‍රතිලාභ රාශියක් හිමිකර දුන් එකම බැංකුව ලෙසද හැඳින්විය හැකිය. රජයේ ප්‍රතිපත්ති අනුව බ්‍රිතාන්‍ය, කැනඩාව, ඇමෙරිකා එක්සත් ජනපදය, ඕස්ට්‍රේලියාව, නවසීලන්තය,ඉතාලිය, ස්වීඩනය, ස්ව්ස්ටර්ලන්තය සහ ප්‍රංශය වැනි රටවල ද්විත්ව පුරවැසිභාවය සඳහා අයදුම් කිරීමට කැමති සැමට දෙරටෙහි හොඳම බැංකුව බවට පත්වෙමින් සාර්ථකත්වයේ මග විවර කර දෙන්නට සෙලාන් බැංකුව සූදානමිනි. සෙලාන් බැංකුවේ NRFC/RFC ගිණුමක හෝ SFIDA ගිණුමක රජය විසින් නියම කරන ලද මුදලට වැඩි ශේෂයක් වසර 3ක් තිස්සේ පවත්වාගෙන යනු ලබන පාරිභෝගිකයකුට මෙම ද්විත්ව පුරවැසිභාවය සඳහා අයැදුම් කිරීමට හැකියාව ලැබෙනු ඇත.\nශ්‍රී ලංකා මහ බැංකුවේ 2014 වාර්ෂික වාර්තාවට අනුව විදේශ රැකියාවන් සඳහා මෙරටින් පිටත්ව ගොස් ඇති මුළු සංඛ්‍යාව 2013 වසර හා සැසඳීමේදී 2014 වර්ෂයේදී 2.4% ක සැළකියයුතු වර්ධනයක් පෙන්නුම් කරයි.  එම වාර්තාවට අනුව එම කාලය තුළ ලිපිකරු හා නුපුහුණු ශ්‍රමිකයන්ට වඩා නිපුණතාලාභී ශ්‍රමිකයන්, වෘත්තිකයන් සහ මධ්‍යම මට්ටමේ ශ්‍රමිකයන් වැඩි වශයෙන් විදේශ ගතවී ඇත.\nමෙම වර්ධනය වන ප්‍රවණතාව සමගින්  සෙලාන් බැංකුව ඔවුන්ගේ NRFC/RFC ස්ථාවර තැන්පතු කාල සීමාව අවුරුදු 1 සිට අවුරුදු 5ක් දක්වා ප්‍රසාරණය කරමින් මාසිකව 3.75% දක්වා පොලියක්ද, කල්පිරීමේදී 4.25%ක දක්වා ඉහළ පොලියක්ද  සිය ගනුදෙනුකරුවන් වෙනුවෙන් ලබා දීමට කටයුතු කර ඇත. එසේම මාස 6ක කාලයක් තුළ ඇමෙරිකානු ඩොලර් 500ක අවම ශේෂය අනුව තැන්පතුවක් NRFC/RFC ඉතිරි කිරීමේ ගිණුමක හෝ NRFC/RFC ස්ථාවර තැන්පතුවක් පවත්වාගෙන යන අයෙකුට රුපියල් මිලියනයක් (1,000,000) දක්වා ජීවිත රක්‍ෂණාවරණයක්ද නොමිලේ හිමි වනු ඇත. එසේම ඇමෙරිකානු ඩොලර් 25 000ට වැඩි ශේෂයක් සහිත තැන්පතුවක් පවත්වාගෙන යන ගනුදෙනුකරුවන් හට නොමිලේ තරු පන්තියේ හෝටලයක නිවාඩුවක් ගත කිරීමේ  මහගු අවස්ථාව උදාකරගත හැකිය. එසේම එම ගිණුම්වල පවතින ඉහළ ශේෂයන් මත ගිණුම් හිමියන්ගේ ජීවිතයේ සුවිශේෂී අවස්ථාවන්හිදීද ප්‍රතිලාභ අත්පත් කරගැනීමට අවකාශ උදා වේ. එහිදී විවාහ මංගල උත්සවය සඳහා රුපියල් 40,000 දක්වා උපරිම මුදලක්ද, දරු උපතක් සඳහා රුපියල් 35,000ක් දක්වාද, ඇසේ සුද ඉවත් කිරීමේ සැත්කම් සඳහා රුපියල් 25,000ක් දක්වා උපරිම මුදලක්ද, අනෙකුත් සැත්කම් සඳහා රුපියල් 100,000 දක්වා මුදලක්ද, විදේශ සේවා නියුක්ති කාර්යාංශය විසින් අයකරගන්නා ගාස්තු සඳහා රුපියල් 10,000 දක්වා ගෙවූ මුදල් ආපසු ගෙවීමක්  සිදුවේ.\nසෙලාන් බැංකුවේ අලෙවි හා පුද්ගලික බැංකු කටයුතු පිළිබඳ නියෝජ්‍ය සාමාන්‍යාධිකාරී ටිලාන් විජයසේකර මහතා මේ පිළිබඳව අදහස් දක්වමින්, ‘‘ විදේශගත ශ්‍රමිකයන් අත්විඳින දුෂ්කරතාවයන් පිළිබඳ මනා අවබෝධයක් තිබෙන නිසා ඔවුන් වෙනුවෙන් යම්කිසි මෙහෙයක් සිදුකළ යුතු යැයි අපි උදක්ම විශ්්වාස කරනවා. විදේශගත ශ්‍රමිකයන්ගේ සංඛ්‍යාව රටේ ශ්‍රම බලකායෙන් 15%ක පමණ ප්‍රමාණයක්. එනිසාම සෙලාන් බැංකුව මෙරට ශුද්ධ විදේශ විනිමය උපයන්නන්ට ප්‍රතිලාභ ලබා දීම අරමුණු කර ගනිමින් මෙම ප්‍රතිලාභ ක්‍රමය හඳුන්වා දී තිබෙනවා. එම යෝජනා ක්‍රමය සඳහා ගෘහ සේවිකාවන් ඇතුලූ මුලික කම්කරු වෘත්තිකයන් මෙන්ම ඉහළ වෘත්තිකයන් යන දෙපිරිසමටම සම්බන්ධ විය හැකියි.’’ යනුවෙන් පවසා සිටින ලදී.\nසෙලාන් බැංකුව විසින් විදේශයන්හි පදිංචි මෙරට පුරවැසියන් වෙනුවෙන් මෙන්ම මෙරට පදිංචි විදේශීය පුරවැසියන් වෙනුවෙන්ද පොලිය ලබා ගත හැකි ආකාරයේ SFIDA  (සුවිශේෂී විදේශ ආයෝජන තැන්පතු ගිණුමක්) විවෘත කිරීමේ හැකියාව උදාකර දී ඇත. එහිදී තෝරාගත් විදේශ මුදල් ඒකකයකින් ගිණුම පවත්වාගෙන යා හැකි අතර ගිණුම් හිමියාට අවැසි  ඕනෑම මොහොතක තමන් කැමති විදේශ මුදල් ඒකකයකට පරිවර්තනයන කර ගැනීමටද හැකියාව ඇත. මෙහිද ඇමෙරිකානු ඩොලර් 25,000ට වැඩි තැන්පතු මුදලක් පවත්වාගෙන යන්නෙකු හට වසර 2කට වරක් ඉහත සඳහන් කළ තරු පන්තියේ හෝටල් පැකේජයට හිමිකම් කිව හැකිය.",
       "URL": "https://www.hirunews.lk/business/118802/සෙලාන්-තිළිණ-සයුර-nrfc-rfc-ස්ථාවර-තැන්පතු-සඳහා-ඉහළම-පොලියක්-ලබා-දෙමින්-විගමනික-ශ්‍රමිකයන්-මෙන්ම-විදේශිකයන්-අගයයි",
       "Category": "Business",
       "Parent URL": "https://www.hirunews.lk/business/all-news.php?pageID=219"
}