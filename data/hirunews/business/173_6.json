{
       "Source": "hirunews",
       "Timestamp": "Sunday, 18 December 2016 - 13:01",
       "Headline": "නොවැම්බරයේ තේ අපනයනය පහළට",
       "News Content": "මෙරට තේ අපනයනය පසුගිය නොවැම්බර් මාසයේදී සියයට 22 කින් පහත වැටී තිබෙනවා.\nනොවැම්බරයේදී ශ්‍රී ලංකාව තේ කිලෝග්‍රෑම් මිලියන 20.4 ක් අපනයනය කළ අතර, ඒ, 1998 වසරෙන් පසු නොවැම්බර් මාසයේදී වාර්තාවූ අවම අගයයි.\nරුසියානු රූබල් විනිමය අර්බුදය මෙලෙස මෙරට තේ අපනයනය පහත වැටීමට මුල්වී තිබෙනවා.\nරුසියානු පොදු රාජ්‍ය මණ්ඩලය මෙරට තේ නිෂ්පාදනවල මුල් පෙළේ ගැනුම්කරුවෙක්.\nජනවාරි සිට නොවැම්බර් දක්වා කාලය සැළකූ විට ශ්‍රී ලංකාව තේ කිලෝග්‍රෑම් මිලියන 266.1 ක් අපනයනය කර ඇති අතර, එය පෙර වසරේ එම කාලසීමාවට සාපේක්ෂව සියයට 5 ක පහත වැටීමක් ලෙස සැළකිය හැකියි.",
       "URL": "https://www.hirunews.lk/business/149992/නොවැම්බරයේ-තේ-අපනයනය-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=173"
}