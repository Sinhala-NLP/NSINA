{
       "Source": "hirunews",
       "Timestamp": "Monday, 16 March 2020 - 19:13",
       "Headline": "මහබැංකුව පොලී අනුපාත පහත හෙලයි",
       "News Content": "ප්‍රතිපත්ති පොලී අනුපාත හෙට සිට ක්‍රියාත්මක වන පරිදි පහත හෙලීමට මහබැංකුව තීරණය කර තිබෙනවා.\nඅද රැස්වූ මහබැංකු මූල්‍ය මණ්ඩලය එම තීරණයට එළඹී ඇත්තේ කොවිඞ් නයින්ටීන් ගෝලීය ව්‍යාප්තිය හේතුවෙන් ඇති වී තිබෙන වාතාවරණය හමුවේ මෙරට ආර්ථික ක්‍රියාවලියට සහයක් ලෙසයි.\nඒ අනුව ස්ථාවර තැන්පතු අනුපාත සියයට 6.25 දක්වා පදනම් ඒකක 25කින් පහත හෙලා ඇති අතර, නව ස්ථාවර නිකුතු අනුපාතය සියයට 7.25ක්  වන බවයි මහබැංකුව ප්‍රකාශ කළේ.\nඑමෙන්ම, ගෝලීය වසංගතයක් බවට පත්ව ඇති කොවිඞ් නයින්ටීන් මේ වසරේ මෙරට ආර්ථික ක්‍රියාකාරකම් තවදුරටත් බලපෑම් ඇති කරනු ඇති බවයි එමගින් පෙන්වා දෙන්නේ.",
       "URL": "https://www.hirunews.lk/business/236629/මහබැංකුව-පොලී-අනුපාත-පහත-හෙලයි",
       "Category": "Business",
       "Parent URL": "https://www.hirunews.lk/business/all-news.php?pageID=50"
}