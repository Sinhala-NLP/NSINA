{
       "Source": "hirunews",
       "Timestamp": "Wednesday, 31 July 2013 - 19:42",
       "Headline": "කිරි නිෂ්පාදන, වාහන අමතර කොටස්, ටයර්වල බදුත් ඉහළට.",
       "News Content": "කිරි නිෂ්පාදන (චීස් සහ බටර්), වාහන අමතර කොටස්, ලොරි සහ බස් රථවල හැර අනෙකුත් වාහනවල ටයර් සඳහා පනවා තිබූ බද්ද අද (31) සිට ඉහළ නංවා තිබෙනවා. මීට අමතරව දුම්වැටි සහ මත්පැන් බදු ද ඉහළ නංවා ඇති බවයි මුදල් අමාත්‍යාංශය පැවසුවේ. ආනයනික මත්පැන් ලීටරයක් සඳහා වන සුරා බද්ද රුපියල් 75 කින් ඉහළ නංවා ඇති අතර බීර ලීටරයක් සඳහා බද්ද ඉහළ දමා ඇත්තේ රුපියල් 10 කින්. මේ අනුව, මත්පැන් බෝතලයක මිල රුපියල් 25 ත් 30 ත් අතර ප්‍රමාණයකින් ඉහළ යනු ඇති. සිදුකර ඇති නව බදු සංශෝධන පිළිබඳව හිරු ප්‍රවෘත්ති අංශයට වැඩිදුරටත් අදහස් දැක්වු නියෝජ්‍ය භාණ්ඩාගාර ලේකම් එස්.ආර්. ආටිගල.\n[MP3]s64156[/MP3]",
       "URL": "https://www.hirunews.lk/business/64156/කිරි-නිෂ්පාදන-වාහන-අමතර-කොටස්-ටයර්වල-බදුත්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=285"
}