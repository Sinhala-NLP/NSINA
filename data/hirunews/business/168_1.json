{
       "Source": "hirunews",
       "Timestamp": "Sunday, 05 February 2017 - 7:58",
       "Headline": "ජනවාරියේ සංචාරකයන් දෙලක්ෂය ඉක්මවයි",
       "News Content": "ශ්‍රී ලංකාවට පැමිණි සංචාරකයන්ගේ සංඛ්‍යාව මේ වසරේ ජනවාරි මාසයේදී 219 360 දක්වා පසුගිය වසරට සාපේක්ෂව සියයට 13 කින් වර්ධනය වී තිබෙනවා.\nකටුනායක ගුවන් තොටුපලේ මෙහෙයුම් කාලය සීමාකර තිබියදී මෙලෙස සංචාරකයන්ගේ පැමිණීම වර්ධනය වීම විශේෂත්වයක්.\nසංචාරක අමාත්‍ය ජෝන් අමරතුංග ප්‍රකාශ කළේ මේ නිසා ගුවන් තොටුපල පාර්ශවික වශයෙන් වසා දැමීම සංචාරක ආගමනයට බාධාවක් වී නොමැති බවයි.\nජනවාරි මාසයේදී බටහිර යුරෝපයෙන් පැමිණි සංචාරකයන්ගේ සංඛ්‍යාව සියයට 14 කින් වර්ධනය වී තිබෙනවා.\nබටහිර යුරෝපයේ සංචාරකයන් 72 500 ක් ජනවාරි මාසයේදී ශ්‍රී ලංකාවට පැමිණ ඇති අතර, ඔවුන් ශීත ඍතුවේ දිවයිනට පැමිණෙන සාම්ප්‍රදායික සංචාරකයන් ලෙසයි සැළකෙන්නේ.\nචීනය ඇතුලූ ඈත පෙරදිග රටවලින් පැමිණී සංචාරකයන්ගේ සංඛ්‍යාවද 48 773 දක්වා සියයට 26 කින් වර්ධනය වී තිබෙනවා.\nදිවයිනට පැමිණි ජපාන සංචාරකයන්ගේ සංඛ්‍යාවද ජනවාරි මාසයේදී සියයට 28 කින් වර්ධනය වීම විශේෂත්වයක්.",
       "URL": "https://www.hirunews.lk/business/153690/ජනවාරියේ-සංචාරකයන්-දෙලක්ෂය-ඉක්මවයි",
       "Category": "Business",
       "Parent URL": "https://www.hirunews.lk/business/all-news.php?pageID=168"
}