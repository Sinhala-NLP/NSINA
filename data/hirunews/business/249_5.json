{
       "Source": "hirunews",
       "Timestamp": "Friday, 27 March 2015 - 19:08",
       "Headline": "කෑවා නම් කොහොමද?",
       "News Content": "කැළණිය - බොල්ලැගල ප්‍රදේශයේ ගබඩාවක තිබී මිනිස් පාරිභෝජනයට නුසුදුසු මෙට්‍රික් ටොන් දස දහසකට වැඩි සහල් තොගයක් මහජන සෞඛ්‍ය පරීක්ෂකවරුන් අද (27) සොයා ගත්තා. මෙය ලංකා සතොස ආයතනයේ ප්‍රධාන ගබඩාවක් බවයි එම වැටලීම සිදුකළ බියගම මහජන සෞඛ්‍ය පරීක්ෂක එස්.ඒ.බී.එස්. අබේකෝන් හිරු ප්‍රවෘත්ති අංශයට සදහන් කළේ. එය මේ වන විට මුද්‍රා තබා තිබෙනවා. ගබඩාව භාරව සිටි පුද්ගලයෙකු ද මෙහිදී අත්අඩංගුවට ගැනුණා.\nමේ අතර, විදේශ රටවලින් ඇසිඞ් වර්ග ආනයනය කරන බැරල්වල බහා පොල්තෙල් සහ ෆාම් ඔයිල් ගබඩා කර තිබූ ස්ථානයක් දඹුල්ල පොලීසිය අද සොයා ගත්තා. ඒ, දඹුල්ල ආර්ථික මධ්‍යස්ථානයට ආසන්න ප්‍රදේශයකදියි. පොල් තෙල් සහ ෆාම් ඔයිල් ලීටර් දස දහසකට වැඩි ප්‍රමාණයක් ඒවායේ ගබඩා කර තිබූ බවයි පොලීසිය ප්‍රකාශ කළේ.",
       "URL": "https://www.hirunews.lk/business/106419/කෑවා-නම්-කොහොමද",
       "Category": "Business",
       "Parent URL": "https://www.hirunews.lk/business/all-news.php?pageID=249"
}