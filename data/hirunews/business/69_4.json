{
       "Source": "hirunews",
       "Timestamp": "Sunday, 29 September 2019 - 13:09",
       "Headline": "පහත රට තේවලට ඉහළ ඉල්ලූමක්",
       "News Content": "පසුගිය සතියේ කොළඹ තේ වෙන්දේසියට තේ කිලෝග්‍රෑම් මිලියන 6.6 ක් ඉදිරිපත්වූ අතර, පහත රට තේ වර්ග සඳහා එහිදී ඉහළ ඉල්ලූමක් හිමිව තිබෙනවා.\nපහත රට  තේ වර්ගවල මිලද කිලෝග්‍රෑමයකට රුපියල් 30 කට වැඩි ප්‍රමාණයකින් ඉහළ යාම විශේෂත්වයක්.\nසෞදි අරාබිය, කුවේටය, සිරියාව, ජෝර්දානය, යන රටවලින් එහිදී ඇණවුම් වැඩි වශයෙන් ලැබුණු අතර, එක්සත්  අරාබි එමීර් රාජ්‍යයෙන් සහ තුර්කියෙන් ලැබුණු ඇණවුම් අඩුවීමක් දක්නට ලැබුණා.\nඉරානයද පසුගිය වෙන්දේසියේදී සක්‍රියව ඉදිරිපත් වූ බවයි වෙළඳපොල විශ්ලේෂකයන් පෙන්වා දෙන්නේ.\nමධ්‍යම සහ ඉහළ කඳුකරයේ තේ වර්ග සඳහා වැඩි ඉල්ලූමක් හිමිව ඇත්තේ රුසියාව, යුරෝපය සහ හොංකො දේශයෙන්.",
       "URL": "https://www.hirunews.lk/business/225240/පහත-රට-තේවලට-ඉහළ-ඉල්ලූමක්",
       "Category": "Business",
       "Parent URL": "https://www.hirunews.lk/business/all-news.php?pageID=69"
}