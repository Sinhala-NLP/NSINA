{
       "Source": "hirunews",
       "Timestamp": "Sunday, 07 February 2021 - 15:58",
       "Headline": "2020 රාජ්‍ය අංශයේ ණය දළ දේශීය නිෂ්පාදිතයෙන් සියයට 98.8 කට ආසන්න වෙයි",
       "News Content": "ශ්‍රී ලංකාවේ රාජ්‍ය අංශයේ ණය පසුගිය 2020 වසරේදී දළ දේශීය නිෂ්පාදිතයෙන් සියයට 98 යි දශම 8 කට ආසන්න වී ඇති බව මෙරට ප්‍රමුඛ පෙලේ කොටස් තැරැව්කාර සමාගමක් වන ජේ.බී. සිකියුරිටීස් පවසනවා.\nකොවිඩ් 19 ගෝලීය වසංගතයෙන් විදේශීය වෙළඳ ක්ෂේත්‍රයට ඇති වී තිබෙන බලපෑම් ද සැලකිල්ලට ගත් විට එය දැරිය නොහැකි අස්ථාවර තත්ත්වයක් ලෙසයි එමගින් හැඳින්වූයේ.\nපසුගිය වසර අවසානයේ මෙරට ණය වර්ගීකරණය පහත හෙලීමට ද ජාත්‍යන්තර විගණන සමාගම් පියවර ගත්තා.\nමේ නිසා මෙරට ජාත්‍යන්තර ස්වෛරීත්ව බැඳුම්කර නිසි මිලකට අලෙවි කිරීම දුෂ්කරයි.\nමේ තත්ත්වය මත මූල්‍ය ස්ථාවරත්වයක් ගොඩනැගීම සඳහා 17 වන වරටත් ජාත්‍යන්තර මූල්‍ය අරමුදලේ සහය පැතීමට සිදුවිය හැකියි.\nඑහෙත්, ඊට පෙර කඩිනම් විසඳුමක් ලෙස මෙරට විදේශ ණය වසර 03ක කාලයක් සඳහා යළි සැකසීමට උත්සාහ කළ යුතු බවයි ජේ.බී. සිකියුරිටීස් සිය වාර්තාව මගින් පෙන්වා දෙන්නේ.",
       "URL": "https://www.hirunews.lk/business/261906/2020-රාජ්‍ය-අංශයේ-ණය-දළ-දේශීය-නිෂ්පාදිතයෙන්-සියයට-98-8-කට-ආසන්න-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=26"
}