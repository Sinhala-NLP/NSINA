{
       "Source": "hirunews",
       "Timestamp": "Friday, 05 February 2016 - 7:57",
       "Headline": "වෙළඳසැල් වැටලීම් ඉහළට",
       "News Content": "පසුගිය වසරේ ජනවාරි මාසයේ පාරිභෝගික සේවා අධිකාරිය සිදුකළ වෙළඳසැල් වැටලීම් වලට සාපේක්ෂව මේ වසරේ ජනවාරි මාසයේ වැටලීම් සංඛ්‍යාවේ වැඩිවීමක් පෙන්නුම් කරන බව පාරිභෝගික අධිකාරිය පවසනවා.\nපසුගිය වසරේ ජනවාරි මාසය තුළදී පමණක් වැටලීම් 153 ක් සිදුකළ අතර මේ වසරේ ජනවාරි මාසයේ වැටලීම් සංඛ්‍යාව 1639 ක්.\nමෙම වැටලීම් වලින් මේ වසරේ ජනවාරි මාසය තුළදී පමණක් අයකරන ලද දඩ මුදල රුපියල් අනූ හත්ලක්ෂ 3300 ක්.\nමිනිස් පාරිභෝජනයට නුසුදුසු භාණ්ඩ අලෙවි කිරීම, මිල ප්‍රදර්ශනය නොකිරීම,විදුලි උපකරණ සඳහා වගකීම් සහතික නොදීම ආදී පාරිභෝගික පනත උල්ලංඝනය කළ වැරදි සම්බන්ධයෙන් අදාළ වැටලීම් සිදුකළ බවයි පාරිභෝගික අධිකාරිය වැඩිදුරටත් සදහන් කළේ.",
       "URL": "https://www.hirunews.lk/business/125492/වෙළඳසැල්-වැටලීම්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=208"
}