{
       "Source": "hirunews",
       "Timestamp": "Sunday, 17 February 2013 - 8:19",
       "Headline": "ඉන්දියාවේ සංචාරක ප්‍රවර්ධන වැඩසටහන්.",
       "News Content": "පසුගිය 2012 වසරේ ඉන්දියානුවන් එක්ලක්ෂ 76 340 ක් ශ්‍රී ලංකාවේ සංචාරය කර ඇති අතර එක් සංචාරකයෙකු දළ වශයෙන් ඇමරිකානු ඩොලර් 935 ක් මෙරටදී වියදම් කර තිබෙනවා. මේ නිසා ඉන්දියානු සංචාරකයන් ශ්‍රී ලංකාවට ඉහළ සම්පතක්. 2012 වසරේ ඇමරිකානු ඩොලර් බිලියනයක් වූ මෙරට සංචාරක ව්‍යාපාරයේ ආදායම මේ වසරේදී ඩොලර් බිලියන 1.36 ක් දක්වා ඉහළ නැංවීම සඳහා ඉන්දියානු සංචාරකයන්ගේ පැමිණීම ඉහළ නැංවිය යුතුයි. ශ්‍රී ලංකා සංචාරක සංවර්ධන අධිකාරියේ සභාපති භාෂ්වර සේනාංක ගුණරත්න මේ බව ප්‍රකාශකළේ ඉන්දියාවේ සංචාරක ප්‍රවර්ධන වැඩසටහනක් ආරම්භ කරමින්.\nමෙම ප්‍රවර්ධන වැඩසටහන් මුම්බායි, නවදිල්ලිය, හයිද්‍රබාද්, ඇතුලූ ඉන්දියානු නගර 6 ක පැවත්වෙන අතර පෙබරවාරි 21 වැනිදා සිට බැංගලෝරයේ සිව්දින ප්‍රවර්ධන වැඩසටහනක්ද සංවිධාන කර තිබෙනවා. සංචාරක අධිකාරියේ සභාපතිවරයා වැඩිදුරටත් සඳහන් කළේ වසර 2016 දී ශ්‍රී ලංකාව විදේශ සංචාරකයන් මිලියන 2.5 ක් අපේක්ෂා කරන අතර ඉන් අවම වශයෙන් සංචාරකයන් හාර ලක්ෂයක් ඉන්දියානුවන් වනු ඇති බවයි.",
       "URL": "https://www.hirunews.lk/business/53547/ඉන්දියාවේ-සංචාරක-ප්‍රවර්ධන-වැඩසටහන්",
       "Category": "Business",
       "Parent URL": "https://www.hirunews.lk/business/all-news.php?pageID=310"
}