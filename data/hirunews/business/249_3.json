{
       "Source": "hirunews",
       "Timestamp": "Saturday, 28 March 2015 - 13:56",
       "Headline": "මහබැංකුව සංවර්ධන බැඳුම්කර අලෙවි කරයි",
       "News Content": "ශ්‍රී ලංකා මහබැංකුව ඇමරිකානු ඩොලර් මිලියන 100ක් වටිනා සංවර්ධන බැඳුම්කර අලෙවි කර තිබෙනවා. 5 වසරකින් කල් සපිරෙන ඩොලර් මිලියන 75ක බැඳුම්කරයි වෙන්දේසියට ඉදිරිපත් කෙරුණේ. එහිදී ඉදිරිපත් වූ ඩොලර් මිලියන 100ක ඉල්ලූම මහබැංකුව පිළිගත්තා. කෙසේ නමුත්, වසර දෙකක් සහ තුනකදී කල් සපිරෙන සංවර්ධන බැඳුම්කර සඳහා ඉදිරිපත් වූ අයදුම්පත් ප්‍රතික්ෂේප කර ඇති බව සඳහන්.  ඊයේ පැවැති බැඳුම්කර වෙන්දේසියේ වසර දෙකකදී කල් පිරෙන බැඳුම්කර සඳහා ඩොලර් මිලියන 25ක අයදුම්පත් ඉදිරිපත්ව තිබූ අතර තුන් වසරකින් කල් පිරෙන බැඳුම්කර සඳහා ඉදිරිපත් වූ අයදුම්පත්වල වටිනාකම ඩොලර් මිලියන 18ක්.",
       "URL": "https://www.hirunews.lk/business/106460/මහබැංකුව-සංවර්ධන-බැඳුම්කර-අලෙවි-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=249"
}