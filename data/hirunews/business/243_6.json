{
       "Source": "hirunews",
       "Timestamp": "Sunday, 03 May 2015 - 13:29",
       "Headline": "පුද්ගලික රෝහල් බිල්පතට කොන්දේසි",
       "News Content": "පුද්ගලික රෝහල් වෙත පැමිණෙන රෝගීන්ට ඖෂධ සහ වෛද්‍ය උපාංගවල මිල ගණන් සඳහන් කළ බිල්පත් නිකුත් කරන ලෙස පාරිභෝගික කටයුතු පිළිබඳ අධිකාරිය රෝහල් කළමනාකාරිත්වයෙන් ඉල්ලීමක් කරනවා. එහි අධ්‍යක්ෂ ජනරාල් ජේ.ඒ.එම් ඩග්ලස් කියා සිටියේ ඇතැම් පුද්ගලික රෝහල්වලින් රෝගීන්ට ලබාදෙන බිල්පත්වල ඖෂධ සහ උපාංගවලට අධික මිල ගණන් සඳහන් කර ඇති බවයි. මේ සම්බන්ධයෙන් ලැබුණු පැමිණිලි සැලකිල්ලට ගනිමින් නව පියවර ක්‍රියාත්මක කිරීමට අදහස් කර ඇති අතර, ඉදිරියේදී ඊට අදාළ ගැසට් නිවේදනයක් ද නිකුත් කරන බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/business/108752/පුද්ගලික-රෝහල්-බිල්පතට-කොන්දේසි",
       "Category": "Business",
       "Parent URL": "https://www.hirunews.lk/business/all-news.php?pageID=243"
}