{
       "Source": "hirunews",
       "Timestamp": "Monday, 08 August 2016 - 14:21",
       "Headline": "පළමුවරට උතුරේ ආයෝජන සමුළුවක්",
       "News Content": "යුද්ධයෙන් පසු පළමු වරට උතුර පළාතේ ආයෝජන සමුළුවක් පැවැත්වීමට උතුර පළාත් ආණ්ඩුකාර කාර්යාලය සූදානම් වනවා.\nඒ අනුව මෙම සමුළුව ලබන 22 වනදා යාපනය දිස්ත්‍රික් ලේකම් කාර්යාලයේදී පැවැත්වීමට සැළසුම් කර ඇති බවයි පළාත් ආණ්ඩුකාර කාර්යාලය සඳහන් කළේ.\nමෙම සමුළුව පිළිබඳව කරුණු සොයාබැලීම සඳහා යුරෝපා සංගමයේ බාහිර ක්‍රියාකාරකම් සේවාවන් හි ප්‍රදේශීය කළමනාකාර ජොඩි කරස්කෝ පසුගියදා උතුර පළාතේ සංචාරයකද නිරතවුණා.\nමෙම සමුළුවේදී දැනට වසා දමා ඇති කන්කසන්තුරේ සිමෙන්ති කම්හල සඳහාද ආයෝජකයෙකු සොයාගැනීමට අපේක්ෂා කරන බවයි උතුර පළාත් ආණ්ඩුකාර කාර්යාලයේ ප්‍රකාශකයෙකු සඳහන් කළේ.",
       "URL": "https://www.hirunews.lk/business/140105/පළමුවරට-උතුරේ-ආයෝජන-සමුළුවක්",
       "Category": "Business",
       "Parent URL": "https://www.hirunews.lk/business/all-news.php?pageID=188"
}