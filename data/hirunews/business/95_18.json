{
       "Source": "hirunews",
       "Timestamp": "Sunday, 03 February 2019 - 14:07",
       "Headline": "සේනා, බඩඉරිඟු අස්වැන්න මෙටි‍්‍රක් ටොන් දෙලක්ෂය දක්වා පහත හෙළයි",
       "News Content": "සේනා දළඹු උවදුර හේතුවෙන් මෙවර මහ කන්නයේ බඩඉරිඟු අස්වැන්න මෙටි‍්‍රක් ටොන් දෙලක්ෂය දක්වා පහත වැටෙනු ඇතැයි අපේක්ෂා කෙරෙනවා.\nපසුගිය දෙසැම්බරයේදී එම ඉලක්කය වූයේ මෙටි‍්‍රක් ටොන් දෙලක්ෂ 40,675ක්.\nඒ, මෙටි‍්‍රක් ටොන් 8,000ක් පමණ සේනා දළඹු උවදුර හේතුවෙන් විනාශ වී ඇති බව අනුමාන කරමින්.\nඑහෙත් මේ වනවිට හෙක්ටයාර 40,000 ක පමණ බඩඉරිඟු වගාවට සේනා දළඹු උවදුර බලපා තිබෙනවා.\nමහ කන්නයේ හෙක්ටයාර 70,700 ක පමණ බඩඉරිඟු වගා කෙරුණු අතර, මුළු අස්වැන්න මෙටි‍්‍රක් ටොන් දෙලක්ෂය නොඉක්මවනු ඇති බවයි විශ්වාස කෙරෙන්නේ.\n2017 - 2018 මහ කන්නයේදී මෙරට බඩඉරිඟු අස්වැන්න මෙටි‍්‍රක් ටොන් දෙලක්ෂ හැත්තෑ හතර දහස් 399 ක්.\nසේනා දළඹු උවදුර මේ වනවිට බොහෝ දුරට පාලනය කර ඇති අතර, බඩඉරිඟු වගාවන් ප්‍රකෘතිමත් කරමින් පවතින බව සඳහන්.",
       "URL": "https://www.hirunews.lk/business/209635/සේනා-බඩඉරිඟු-අස්වැන්න-මෙටි‍්‍රක්-ටොන්-දෙලක්ෂය-දක්වා-පහත-හෙළයි",
       "Category": "Business",
       "Parent URL": "https://www.hirunews.lk/business/all-news.php?pageID=95"
}