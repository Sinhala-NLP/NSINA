{
       "Source": "hirunews",
       "Timestamp": "Thursday, 10 January 2013 - 8:06",
       "Headline": "රුපියලේ අගය ඉහළ යන ලකුණු.",
       "News Content": "ශ්‍රී ලංකාවේ රුපියල ඇමරිකානු ඩොලරයට සාපේක්ෂව රුපියල් 126 යි ශත 25 ත් ශත 55 ත් අතර අගයකට පැමිණ තිබෙනවා. ඒ අනුව පසුගිය සතිය හා සසඳා බැලීමේදී රුපියලේ අගය ඩොලරයට සාපේක්ෂව ශක්තිමත් වී ඇති බවයි වෙළඳ පොල ආරංචි මාර්ග පවසන්නේ. මේ නිසා ආනයන සඳහා ගෙවීම් කරනු ලබන මුදලේ වටිනාකම අඩුවීම හේතුවෙන් ආනයනික භාණ්ඩ සහ සේවාවන් ලබාගැනීම පිළිබඳව වැඩි අවධානයක් යොමු වෙතැයි අපේක්ෂා කරනවා. කෙසේ වෙතත් 2012 වසරට සාපේක්ෂව මේ වසරේ ආරම්භයත් සමග ශ්‍රී ලංකා රුපියල තවදුරටත්  වඩාත් ශක්තිමත් වන ලකුණු පෙන්නුම් කරන බවයි වෙළඳ පොල දත්ත මගින් තහවුරු වී ඇත්තේ.\n\\r\\n",
       "URL": "https://www.hirunews.lk/business/51156/රුපියලේ-අගය-ඉහළ-යන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=315"
}