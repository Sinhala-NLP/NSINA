{
       "Source": "hirunews",
       "Timestamp": "Wednesday, 11 February 2015 - 18:12",
       "Headline": "වැරදි පියවර මඟින් යාපනයේ ජල දූෂණ ප්‍රශ්නය උග විමේ අවදානමක් - නෝදර්න් පවර් සමාගම",
       "News Content": "රජය ඇරඹු ස්වාධීන පරීක්ෂණය මඟින් අසත්ය චෝදනා නිෂ්ප්රභා වේ යැයි සමාගම පවසයි\n(2015 පෙබරවාරි මස 11 වනදා, කොළඹ දී) කටකථාවන්ට සහ හැඟීම්වලට වහල් වී යාපනයේ භූගත ජලය දුෂණය වීමේ ප්රශ්නයට වැරදි විසදුම් ගතහොත් ප්‍රශ්නය තවතවත් උග්රවිමේ  අවදානමක්  පවතින බව ශ්‍රී ලංකාවේ උතුරට විදුලි බලය සපයන ‘නෝදර්න් පවර් (පෞද්) සමාගම’ හා එම සමාගමේ මව් සමාගම වන ශ්‍රී ලංකාවේ කීර්තිමත් සමුහ-ව්යාපාරයක්වු එම්.ටී.ඞී වෝකර්ස් පී.එල්.සී. සමාගම පවසති.\n“පොදුවේ ශ්‍රී ලංකාවේ පරිසරයටත් විශේෂයෙන් යාපනයේ භූගත ජලසම්පත සම්බන්ධයෙනුත් අප විසින් කිසිම හානියක් සිදුකර නැති බවට අප සමාගම නිරන්තරයෙන් ප්‍රතිඥා දෙනවා. සමාජය, පරිසරය සහ සදාචාරය සම්බන්ධයෙන් වගකීමක් ඇති ශ්‍රී ලාංකීය සමාගමක් ලෙස අතීතයේ දි කිසිදු පරිසර හානියක් සිදු කර නැති අතරම අනාගතයේ දි අබමල් රේණුවක හානියක් සිදුවීමට ඉඩ නොතබන බවටත් සපථ කර සිටිනවා,” යැයි එම්.ටී.ඞී වෝකර්ස් පී.එල්.සී. සමාගමෙහි අධ්යක්ෂ හා ප්රධාන විධායක නිලධාරි ලාල් පෙරේරා මහතා පැවසීය.\n“එහෙත් කණගාටුදායක වන්නේ අපට එරෙහිව බොරු චෝදනා නැගීමත් සමගම තෙල් කාන්දු ප්‍රශ්නයේ මුල හා සම්භවය සෙවිම සදහා තිබු සැබෑ අවධානය වෙනතකට යොමු වීමයි. මෙනිසා ගැටළුවට සැබෑ විසඳුම් සොයා ගැනීමේ හා ඒවා ක්‍රියාත්මක කිරීමේ දි බාධක බොහෝමයක් ඇතිවිමට හැකියාව තිබෙනවා. අපගේ බිය වන්නේ කටකථා සහ හැඟීම් වලට වහල් වී නගන බොරු චෝදනා නිසා වැරදි පියවර ගැනීමෙන් මෙම ප්‍රශ්නය තවත් උග්‍ර විමේ හැකියාවක් තිබිමයි.”\nඔහු ප්‍රකාශ කර සිටියේ චූන්නාක්කම් පිලිබඳව යම් සුළු හෝ දැනුමක් තිබු  ඕනෑම අයකු පවා 1987ටත් පෙර යුද සමයේ දි ලංකා විදුලිබල මණ්ඩලයේ චූන්නාක්කම්හි පිහිටි තෙල් ටැංකි\nවිනාශ වීම නිසා ඇති වුණු ‘ඔයිල් කුලම’ හෙවත් තෙල් වැව පිහිටා තිබුනේ නෝදර්න් පවර් පරිශ්‍රයේ නොව ලංකා විදුලිබල මණ්ඩල  පරිශ්රයේ බව දැන සිටී බවයි.\n“අවාසනාවකට මෙම අසත්ය චෝදනා නගන කිසිවෙක් මෙම තෙල් වැවට සිදු වුයේ කුමක් දැයි සොයා බලා නැහැ. අප විසින් පරික්ෂණ කිරීම සදහා ජාත්යන්තරව පිලිගත් පාරිසරික උපදේශක ආයතනයකට භාර දී ඇත්තේද මෙම ප්රශ්නයට අපගේ කිසිදු සම්න්බධයක් නොතිබෙන බවට ඇති ඉමහත් විශ්වාසයයි.”\n“අප විසින් උතුරේ ජනතාවට කරන එකම ඉල්ලීම වන්නේ කට කථා හා අසත්ය චෝදනා වලින් වැලකී රජයෙන් සිදු කරන ස්වාධීන පරීක්ෂණයේ ප්රතිඵල හා යාපනය මහාධිකරණයේ නඩු තීන්දුව ලැබෙන තුරු ඉවසීමෙන් කටයුතු කරන ලෙසයි,” ඔහු පැවසීය.\nඔහු තවදුරටත් පැවසුවේ 2007දි යුද්ධයේ උග්රතම අවස්ථාවෙදි කුඩා දරුවන් කුප්පි ලාම්පුවෙන් පාඩම් කරමින් මුළු යාපන අර්ධ ද්වීපයම අඳුරේ සිටියදි උතුරේ ජනතාවගේ දුක් කම්කටොළු දුරුකිරීමේ එකම අභිලාෂයෙන් විදුලි බලාගාරය තැනීමට භාරගත් බවයි.\n“විදුලි බලාගාරය තැනීමට භාරගත් සමාගම එය ප්රතික්ෂේප කළ අවස්ථාවේදි යාපනයේ ජනතාවගේ වාසනාවට තිබු දැඩි අවධානම නොතකා උතුරේ  ජනතාවට සේවය කිරිම පමණක් නොව ඔවුන්ගේ ව්යාපාර, පාසල්, රෝහල් වැනි ආයතනවලට බලශක්තිය සැපයීමේ පරම අරමුණින් උතුරට පැමිණි බවයි.”\n“අප විසින් සැමවිටම යාපනයේ ජනතාවට අබ මල් රේණුවක හෝ හානියක් සිදුවනවාට කොළඹ කොටස් වෙළඳපොලේ ලැයිස්තුගත සදාචාර සම්පන්න සමාගමක් හැටියට තරයේ විරුද්ධ වෙනවා. තවදුරටත් අසත්ය චෝදනාවලට අනුව විකුණා ආදායමක් ඉපයිය හැකි තෙල් සම්පත් පරිසරයට බැහැර කිරීමෙන් අපට අත්වන්නේ මුල්ය අවාසියක් පමණයි.”\n“තවදුරටත් අප ප්‍රකාශ කරන්නේ යාපනයේ භූගත ජලය දුෂණය වීමේ ප්රශ්නයට අප කිසිදු ආකාරයකින් සම්බන්ධයක් නැති බවත් වගකිව යුත්තන් හා යාපනයේ ජනතාවට අපගේ පූර්ණ සහයෝගය ලබා දීමට කැමැති බවත් අවශ්යතාවය මතු වුවහොත් අපවිත්රණය පිටු දැකීමට හවුල් වීමට හෝ මුදල් සැපයීමට හෝ පවා ඉදිරිපත් විමට කැමැති බවත් ය. මෑතක දි පුවත්පතකට ප්රකාශයක් ලබා දෙමින් යාපනයේ දිස්ති්රක් ලේකම් සුන්දරම් අරුමෙනායගම්\nමහතා ප්රකාශ කර සිටියේ 1987 දි එනම් නෝදර්න් පවර් සමාගම සෑදිමට අවුරුදු 20 කට පෙර පවා තෙල් වැව තිබු බවයි.”\n“අවසන් වශයෙන් අප ප්රකාශ කරන්නේ අප නැවතත් මහජනතාවට හා අපගේ සියළුම හවුල්කරුවන්ට ප්රකාශ කර සිටින්නේ අප සමාගමක් හැටියට අනුගමනය කල යුතු සියළුම පාරිසරික නීති රීති යහපාලන හා ආචාරධර්ම උපරිමයෙන් සුරක්ෂිත කිරීමට අපි සැම විටම ඇප කැප වන බවයි.”",
       "URL": "https://www.hirunews.lk/business/103179/වැරදි-පියවර-මඟින්-යාපනයේ-ජල-දූෂණ-ප්‍රශ්නය-උග-විමේ-අවදානමක්-නෝදර්න්-පවර්-සමාගම",
       "Category": "Business",
       "Parent URL": "https://www.hirunews.lk/business/all-news.php?pageID=257"
}