{
       "Source": "hirunews",
       "Timestamp": "Sunday, 14 July 2019 - 12:42",
       "Headline": "රුපියල ශක්තිමත් වෙයි",
       "News Content": "වසරේ මේ දක්වා ඇමරිකානු ඩොලරයට සාපේක්ෂව රුපියලේ අගය සියයට 4.1 කින් ශක්තිමත් වී තිබෙනවා.\nසති අන්තය වනවිට ඇමරිකානු ඩොලරයක විකිණුම් මිල සටහන් වූයේ රුපියල් 177 යි ශත 21 ක් ලෙසයි.\nවෙළඳ ශේෂය පහත වැටීම මෙන්ම ජාත්‍යන්තර ස්වෛරීත්ව බැඳුම්කර සහ ජාත්‍යන්තර මූල්‍ය අරමුදලේ ණය වාරික ලැබීම, විනිමය කෙරෙහි පීඩනය අවම කර ඇති බවයි විශ්ලේෂකයින් පෙන්වා දෙන්නේ.\nපසුගිය වසරේදී ඩොලරයට සාපේක්ෂව රුපියලේ අගය සියයට 16 කින් පමණ පහත වැටීමක් පෙන්නුම් කළා.\nජූනි මාසය අවසන් වනවිට මෙරට විදේශ සංචිතය ඩොලර් බිලියන 8.9 දක්වා ඉහළ යාමද විනිමය ස්ථාවරවීමට තවත් හේතුවක්.",
       "URL": "https://www.hirunews.lk/business/220283/රුපියල-ශක්තිමත්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=77"
}