{
       "Source": "hirunews",
       "Timestamp": "Wednesday, 06 January 2016 - 16:35",
       "Headline": "හයිබ්‍රිඞ් තුඹ කරිවිල එයි",
       "News Content": "වාරයක් නොමැතිව ඵලදාව ලැබිය හැකි තුඹ කරිවිල ප්‍රභේද මේ වනවිට දකුණේ ගොවීන් අතර ප්‍රචලිත කරමින් පවතින බව අගුණකොලපැලැස්ස බෝග පර්යේෂණ සහ සංවර්ධන ආයතනය පවසනවා.\nදෙමුහුන් තුඹ කරිවිල ලෙස හඳුන්වන මෙමගින් හෙක්ටයාරයකට මෙටි‍්‍රක් ටොන් 25 කට වැඩි අස්වැන්නක් ලබා ගත හැකියි.\nකිලෝග්‍රෑමයක් රුපියල් 400 කට පමණ අලෙවි කළ හැකි වන අතර, මේ වනවිටත් තණමල්විල, හම්බෙගමුව, සූරියවැව, රිදියගම ඇතුළු ප්‍රදේශ රැසක ගොවීන් මෙම වගාවට යොමුවී සිටිනවා.\nඒ සදහා පවතින ඉල්ලූම ද වැඩිවී ඇතැයි අගුණකොලපැලැස්ස බෝග පර්යේෂණ සහ සංවර්ධන ආයතනය වැඩිදුරටත් ප්‍රකාශ කළා.",
       "URL": "https://www.hirunews.lk/business/123489/හයිබ්‍රිඞ්-තුඹ-කරිවිල-එයි",
       "Category": "Business",
       "Parent URL": "https://www.hirunews.lk/business/all-news.php?pageID=211"
}