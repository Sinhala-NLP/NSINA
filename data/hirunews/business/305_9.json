{
       "Source": "hirunews",
       "Timestamp": "Tuesday, 19 March 2013 - 19:28",
       "Headline": "අමු තේ දළුවලට නව බලපත්‍රයක්.",
       "News Content": "අමු තේ දළු වෙළඳුන් සඳහා නව බලපත්‍ර නිකුත් කිරීමට තේ මණ්ඩලය පියවර ගෙන තිබෙනවා. එහි ප්‍රකාශකයෙකු හිරු ප්‍රවෘත්ති අංශයට සඳහන් කළේ දැනට ප්‍රවාහනයේදී තේ දළුවලට වන හානිය අවම කරගැනීම සඳහා මෙම පියවර ගෙන ඇති බවයි. ඒ අනුව නව බලපත්‍ර නිකුත් කිරීමත් සමගම තේ දළු ප්‍රවාහනය කළ යුත්තේ පෙට්ටිවල සහ රාක්කවල ඇසිරීමෙන්. මේ අනුව තේ මණ්ඩලය විසින් තේ වගා කරන දිස්ත්‍රික්කවල තේ වෙළඳුන් දැනුවත් කිරීම සඳහා ද විශේෂ වැඩ පිළිවෙලක් ආරම්භ කර තිබෙනවා.",
       "URL": "https://www.hirunews.lk/business/55548/අමු-තේ-දළුවලට-නව-බලපත්‍රයක්",
       "Category": "Business",
       "Parent URL": "https://www.hirunews.lk/business/all-news.php?pageID=305"
}