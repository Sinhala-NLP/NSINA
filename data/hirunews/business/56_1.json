{
       "Source": "hirunews",
       "Timestamp": "Sunday, 26 January 2020 - 13:14",
       "Headline": "කොරෝනා නිසා රන් මිල ඉහළට ?",
       "News Content": "නව කෙරෝනා වෛරසය තවදුරටත් පැතිරීමේ අවදානම හේතුවෙන් ලෝක වෙළඳපොලේ රන් අවුන්සයක මිල ඉදිරි සතියේදී ඇමරිකානු ඩොලර් 1600 ඉක්මවනු ඇතැයි වෙළඳපොල විශ්ලේෂකයන් පෙන්වා දෙනවා.\n2003 වසරේ සාර්ස් වෛරසය පැතිරෙන අවස්ථාවේදීද මෙලෙස රන් මිල ඉහළ ගියා. ඇමරිකානු මධ්‍යම සංචිතයේ තීරණාත්මක රැස්වීමක්ද ඉදිරි සතියේ පැවැත්වීමට නියමිතයි.\nඑහිදී පොලී අනුපාත නොවෙනස්ව තබාගැනීමට තීරණය කරනු ඇති බවයි විශ්වාස කෙරෙන්නේ.\nසුරක්ෂිත ආයෝජනයක් ලෙස රන් මිල ඉහළ යාමට එයද හේතුවනු ඇති. ලෝක වෙළඳපොලේ රන් මිල සති අන්තය වනවිට සටහන් වූයේ ඇමරිකානු ඩොලර් 1550 කට ඉහළ මට්ටමකයි.",
       "URL": "https://www.hirunews.lk/business/233087/කොරෝනා-නිසා-රන්-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=56"
}