{
       "Source": "hirunews",
       "Timestamp": "Friday, 19 April 2013 - 12:54",
       "Headline": "මෙම වසරේ ශ්‍රී ලංකාවේ ආර්ථික වර්ධනය 6.5% යි. එස්කැප්",
       "News Content": "ශ්‍රී ලංකාව මේ වසරේදී සියයට 6.5 ක ආර්ථික වර්ධනයක් අත්කරගනු ඇතැයි එස්කැප් නොහොත් එක්සත් ජාතීන්ගේ සංවිධානයේ ආසියා පැසිෆික් කලාපීය සමාජ ආර්ථික කොමිසම පවසනවා. 2012 වසරේදී එස්කැප් සංවිධානය ශ්‍රී ලංකාවට ලබාදුන් ආර්ථික වර්ධන ඉලක්කය 6.2 ක්. එහි 2013 වසරේ වාර්ෂික වාර්තාව ඊයේ නිකුත් කරනු ලැබූ අතර එහි දැක්වුණේ ශ්‍රී ලංකාව දැඩි මූල්‍ය ප්‍රතිපත්ති අනුගමනය කිරීම සහ කෘෂිකාර්මික ක්‍ෂේත්‍රයේ වර්ධනය තුළින් නව ප්‍රගතිය අත්කරගනු ඇති බවයි. 2013 වසර සඳහා ශ්‍රී ලංකා මහ බැංකුවේ ඉලක්කගත වාර්ෂික වර්ධනය සියයට 7.5 ක්.",
       "URL": "https://www.hirunews.lk/business/57434/මෙම-වසරේ-ශ්‍රී-ලංකාවේ-ආර්ථික-වර්ධනය-6-5-යි-එස්කැප්",
       "Category": "Business",
       "Parent URL": "https://www.hirunews.lk/business/all-news.php?pageID=300"
}