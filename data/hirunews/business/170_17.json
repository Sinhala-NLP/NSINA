{
       "Source": "hirunews",
       "Timestamp": "Sunday, 08 January 2017 - 18:42",
       "Headline": "ලෝක වෙළඳපොළේ රන් මිල ඉහළට",
       "News Content": "ලෝක වෙළඳපොලේ රන් මිල ඉහළ යාමක් දැන් වාර්තා වනවා.\nරන් අවුන්සයක මිල මේ වනවිට සටහන් වන්නේ ඇමරිකානු ඩොලර් 1172 යි ශත 20 ක් ලෙසයි.\nරන් මිල මෙලෙස මාසයකින් ඉහළම අගය සටහන් කළේ ඇමරිකානු රැකියා දත්ත මුදා හැරීමට පෙරාතුවයි.\nඑම දත්ත ඇමරිකානු මධ්‍යම සංචිතයේ පොලී අනුපාතික ඉහළ නැංවීම සඳහා ඍජුව යොදා ගැනෙනවා.\nලෝකයේ විශාලතම රන් පාරිභෝගිකයෙකු වන ඉන්දියාවේ රන් මිල ද සති අන්තය වනවිට කැපී පෙනෙන ලෙස ඉහළ ගොස් තිබුණා.\nමුම්බායි වෙළඳපොලේ රන් ග්‍රෑම් 10 ක මිල සති අන්තයේදී සටහන්වූයේ රුපියල් 28,350 ක් ලෙසයි.\nශ්‍රී ලංකාවේ කැරට් 22 රන් පවුමක මිල දැන් සටහන් වන්නේ රුපියල් 41,600 ක් ලෙසයි.",
       "URL": "https://www.hirunews.lk/151587/ලෝක-වෙළඳපොළේ-රන්-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=170"
}