{
       "Source": "hirunews",
       "Timestamp": "Monday, 04 September 2017 - 13:33",
       "Headline": "හාල්මැස්සන්ට පැනවූ උපරිම සිල්ලර මිල ඉවතට",
       "News Content": "ආනයනික වියලි හාල්මැස්සන් සඳහා පනවා තිබූ උපරිම සිල්ලර මිල ඉවත් කර තිබෙනවා.\nඊට අදාළ ගැසට් නිවේදනය පාරිභෝගික කටයුතු පිළිබඳ අධිකාරිය විසින් මේ වනවිට නිකුත් කර ඇති අතර, ජීවන වියදම් කමිටුව කළ දැනුම්දීමකට අනුව උපරිම සිල්ලර මිල ඉවත් කළ බවයි එම අධිකාරීයේ උසස් නිලධාරියෙකු සඳහන් කළේ.\nඒ අනුව තායිලන්තයෙන් ආනයනය කෙරෙන වියළි හාල්මැස්සන් කිලෝග්‍ර‍්‍රෑමයකට රුපියල් 490 ක් ලෙස සහ ඩුබායි රාජ්‍යයෙන් ආනයනය කරන වියළි හාල්මැස්සන් කිලෝග්‍රෑමයකට රුපියල් 405 ක් ලෙස පනවා තිබූ උපරිම සිල්ලර මිල ඉවත් කර තිබෙනවා.",
       "URL": "https://www.hirunews.lk/business/170122/හාල්මැස්සන්ට-පැනවූ-උපරිම-සිල්ලර-මිල-ඉවතට",
       "Category": "Business",
       "Parent URL": "https://www.hirunews.lk/business/all-news.php?pageID=147"
}