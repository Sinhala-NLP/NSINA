{
       "Source": "hirunews",
       "Timestamp": "Tuesday, 21 May 2013 - 7:49",
       "Headline": "සාම්පූර් බලාගාරය පිළිබඳ ඉන්දු - ලංකා මතබේද අවසන්.",
       "News Content": "සාම්පූර් තාප විදුලි බලාගාරය ඉදිකිරීම සඳහා ශ්‍රී ලංකාව සහ ඉන්දියාව අතර පැවති මතබේද අවසන් වී ඇති බව ඉන්දියාව පවසනවා. හින්දු පුවත්පත වාර්තාකළේ මෙගාවොට් 500 ක තාප විදුලි බලාගාර ව්‍යාපෘතිය සම්බන්ධයෙන් ලක් රජය සහ ඉන්දීය බලධාරීන් අතර සාකච්ඡා වට කිහිපයක්ම පැවති බවයි. එහිදී බලාගාර ගිවිසුම අත්සන් තැබීම සඳහා පවතින මතබේද අවසන් කිරීමට හැකිවුණා. ඒ අනුව ලබන මස පළමු සතියේ හෝ දෙවන සතියේ අදාල ගිවිසුමට අත්සන් තැබීමට හැකිවනු ඇති බව ඉන්දීය තාප විදුලි බලාගාර සංස්ථාවේ නියෝජිතයෙකු උපුටා දක්වමින් හින්දු පුවත්පත සඳහන් කළා. සම්පූර් ගල් අඟුරු බලාගාරය ක්‍රියාත්මක කිරීම සහ පවත්වාගෙන යාමේ ගාස්තු සම්බන්ධයෙන් මීට පෙර මතබේද පැවති බවද එමගින් වැඩිදුරටත් කියා සිටියා. එමෙන්ම එහි නිෂ්පාදිත විදුලි ඒකකයක මිල සම්බන්ධයෙන්ද ගැටලූ මතුව තිබුණා. හින්දු පුවත්පත සඳහන් කළේ ඉන්දියාව සහ ශ්‍රී ලංකාව අදාළ ගැටළු මේ වනවිට නිරාකරණය කරගෙන ඇති බවයි.",
       "URL": "https://www.hirunews.lk/business/59364/සාම්පූර්-බලාගාරය-පිළිබඳ-ඉන්දු-ලංකා-මතබේද-අවසන්",
       "Category": "Business",
       "Parent URL": "https://www.hirunews.lk/business/all-news.php?pageID=296"
}