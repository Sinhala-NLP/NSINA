{
       "Source": "hirunews",
       "Timestamp": "Friday, 15 May 2015 - 15:44",
       "Headline": "චීන්නු දින 19කින් තට්ටු 57ක ගොඩනැගිල්ලක් හදලා",
       "News Content": "Broad Sustainable Building Co. නම් චීන සමාගමක් විසින් තට්ටු 57 කින් යුත් දැවැන්ත ගොඩනැගිල්ලක් දින 19කින් නිමවා අවසන් කිරීමට සමත් වී තිබේ.\nඑක් දිනකදී තට්ටු 3ක පමණ වැඩ අවසන් කිරීමට මෙහි ඉදිකිරීම් ඉංජිනේරුවරුන්ට හැකියාව ලැබි ඇති අතර Modular හෙවත් කොටස් එකලස් කිරීමෙන් මේ ගොඩනැගිල්ල ඉදිකර ඇත.\nනමුත් මෙලෙස කොටස් එකලස් කිරීමට ප්‍රථම අවශ්‍ය කරන කොටස් 2736 නිර්මාණය කිරීමට සහ සැලසුම් කිරීම සඳහා මාස 4කට ආසන්න කාලයක් වැයවී තිබේ.\nමේ තරම් වේගයෙන් ගොඩනැගිලි නිර්මාණය කිරීම එහි ආරක්ෂාවට කෙසේ බලපාන්නේ ද යන්න පැහැදිලි කරන එම සමාගම සඳහන් කරන්නේ වේගයෙන් ගොඩනැගිලි නිර්මාණය කළද එහි ආරක්ෂව හා සුව පහසුව පිළිබඳ තමන් දැඩි අවධානයක් යොමුකරන බවයි.\nඉදිරියේදී ගොඩනැගිලි ඉක්මණින් නිම කිරීම ලෝකයේ දියුණුවට බලපෑමක් වේවි යැයිද චීන මාධ්‍ය සඳහන් කරයි.",
       "URL": "https://www.hirunews.lk/business/109538/චීන්නු-දින-19කින්-තට්ටු-57ක-ගොඩනැගිල්ලක්-හදලා",
       "Category": "Business",
       "Parent URL": "https://www.hirunews.lk/business/all-news.php?pageID=241"
}