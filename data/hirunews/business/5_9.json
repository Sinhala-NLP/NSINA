{
       "Source": "hirunews",
       "Timestamp": "Sunday, 27 February 2022 - 8:04",
       "Headline": "දිස්ත්‍රික්ක මට්ටමින් විදේශ රැකියාපොළක්",
       "News Content": "මෙම වසරේදී ශ්‍රී ලාංකිකයන් ලක්ෂ 3කට විදේශ රැකියා අවස්ථා ලබාදීමේ ජාතික වැඩසටහන යටතේ දිස්ත්‍රික්ක මට්ටමින් විදේශ රැකියාපොල පැවැත්වීමට කටයුතු යොදා තිබෙනවා.\nඑහි පළමු විදේශ රැකියාපොල අද ආණමඩුව සුදම්පාය නගර ශාලාවේදී පැවැත්වීමට නියමිතයි.\nවිදේශ සේවා නියුක්ති කාර්යංශයේ සහය ඇතිව විදේශ රැකියා ප්‍රවර්ධන හා වෙළඳපොල විවිධාංගීකරණ රාජ්‍ය අමාත්‍යංශය මගින් මෙය සංවිධානය කර තිබෙනවා.\nමෙම විදේශ රැකියා පොලේදී මැදපෙරදිග සහ මැදපෙරදිග නොවන රටවල ඉහළ වැටුප් සහිත රැකියා ඇබෑර්තු සහ වෘත්තීය පුහුණුව සඳහා මග පෙන්වීම සිදු කෙරෙනවා.\nඑමෙන්ම විදේශ රැකියා ඉලක්ක කර ගත් වෘත්තීය පුහුණු පාඨමාලා සහ බැංකු සහන ණය පහසුකම් ලබාගැනීම සම්බන්ධයෙන්ද මෙහිදී තොරතුරු ලබාගත හැකියි.",
       "URL": "https://www.hirunews.lk/business/298161/දිස්ත්‍රික්ක-මට්ටමින්-විදේශ-රැකියාපොළක්",
       "Category": "Business",
       "Parent URL": "https://www.hirunews.lk/business/all-news.php?pageID=5"
}