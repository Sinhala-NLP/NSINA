{
       "Source": "hirunews",
       "Timestamp": "Tuesday, 07 April 2015 - 17:20",
       "Headline": "පිටකොටුවෙන් සරුවත් බොන්නේ බලාගෙනයි!",
       "News Content": "කොළඹ - කොටුව දුම්රිය ස්ථානය අවට සහ පිටකොටුවේ විවිධ ස්ථානවල  සරුවත් සහ දොඩම් බීම ජංගම අලෙවිසැල්වලින් බීම මිලදී ගැනීමේදී පරීක්ෂාකාරී වනලෙස පාරිභෝගික අධිකාරිය ජනතාවගෙන් ඉල්ලා සිටියා. ඇතැම් වෙළඳසැල් හිමියන් මුහුදු මාළු කල් තබාගැනීමට යොදාගන්නා අයිස් භාවිත කර සරුවත් සහ දොඩම් ශීත කිරීම ඊට හේතුවයි. උත්සව සමයේ අති විශාල පිරිසක් දිනපතා කොළඹට පැමිණෙන අතර පවතින අධික උෂ්ණත්වය නිසා නිරන්තරයෙන් මෙම බීම වර්ග පානය කරනවා. අයිස් කුට්ටි භාවිත නොකර අයිස් කැට භාවිත කර බීම නිෂ්පාදනය සිදුකරන ලෙසට වෙළඳුන්ට දැනුම්දී ඇති බවත් ඉදිරියේදී මේ සම්බන්ධයෙන් දැඩි පියවර ගන්නා බවත් පාරිභෝගික අධිකාරිය නිවේදනය කළා.",
       "URL": "https://www.hirunews.lk/business/107087/පිටකොටුවෙන්-සරුවත්-බොන්නේ-බලාගෙනයි",
       "Category": "Business",
       "Parent URL": "https://www.hirunews.lk/business/all-news.php?pageID=247"
}