{
       "Source": "hirunews",
       "Timestamp": "Tuesday, 20 February 2018 - 12:35",
       "Headline": "කොළඹ වරායේ ප්‍රතිඅපනයන වර්ධනයක්",
       "News Content": "කොළඹ වරායේ ප්‍රතිඅපනයන කටයුතු පසුගිය ජනවාරි මාසයේ කැපී පෙනෙන වර්ධනයක් පෙන්නුම් කර තිබෙනවා.\nජය බහලූම් පර්යන්තය, දකුණු ආසියා පිවිසුම් පර්යන්තය මෙන්ම කොළඹ ජාත්‍යන්තර බහාලූම් පර්යන්තය යන කොළඹ වරායේ සියලූම අංශවලදී මෙම වර්ධනය දැකිය හැකි බවයි වරාය අධිකාරිය සඳහන් කළේ.\n2017 වසරේ ජනවාරියේ කොළඹ වරාය මගින් බහාලූම් තුන්ලක්ෂ 62,451ක් ප්‍රතිඅපනයනය කළ අතර මේ වසරේ ජනවාරි මාසයේ එලෙස ප්‍රතිඅපනයනය කළ භාණ්ඩ සංඛ්‍යාව හාරලක්ෂ 36,303ක්.\nඑය සියයට 20.4ක වර්ධනයක්.\nකොළඹ වරාය මගින් ජනවාරි මාසයේ හැසිර වූ මුළු බහාලූම් ප්‍රමාණය පන්ලක්ෂ 64,155ක් බවයි වරාය අධිකාරිය වැඩිදුරටත් ප්‍රකාශ කළේ.",
       "URL": "https://www.hirunews.lk/business/184082/කොළඹ-වරායේ-ප්‍රතිඅපනයන-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=133"
}