{
       "Source": "hirunews",
       "Timestamp": "Saturday, 06 July 2019 - 12:53",
       "Headline": "විදේශිකයන් කොටස් මිලදී ගැනීම ධනාත්මක අතට",
       "News Content": "කොළඹ කොටස් වෙළදපොළ පසුගිය සතිය නිමා කළේ සති 11කින් ඉහළම අගයන් සටහන් කරමින්.\nවිදේශිකයන් කොටස් මිලදී ගැනීම ද ධනාත්මක වී ඇති අතර, ඊයේ දිනයේදී ඔවුන් රුපියල් මිලියන 85.3ක කොටස් මිලදී ගෙන තිබෙනවා.\nකෙසේ නමුත්, වසර තුළ මේ දක්වා කොටස් වෙළදපොළෙන් ඉවත් කර ගත් ශුද්ධ විදේශීය ආයෝජන ප්‍රමාණය රුපියල් බිලියන 6.92ක්.\nකොළඹ නගරයේ රථ වාහන තදබදයට පිළියම් ලෙස ක්‍රියාත්මක කෙරෙන සැහැල්ලූ දුම්රිය ව්‍යාපෘතිය ඇතුළු නව යටිතල පහසුකම් ව්‍යාපෘති මෙලෙස කොටස් වෙළදපොළේ ප්‍රකෘතිමත් වීමට හේතුවයි.\nගත වූ සතිය තුළ කොටස් වෙළදපොළ සියයට 2.67කින් ඉහළ ගිය අතර, සමස්ත දර්ශකය සතිය නිමා කළේ 5515.81ක් ලෙසයි.\nඑය පසුගිය අප්‍රේල් 18 වන දායින් පසු වාර්තා වූ ඉහළම අගයයි.\nකෙසේ නමුත් කොටස් වෙළදපොල මිල දර්ශක වසරේ මේ දක්වා සියයට 8.87කින් පහත වැටී තිබෙනවා.",
       "URL": "https://www.hirunews.lk/business/219767/විදේශිකයන්-කොටස්-මිලදී-ගැනීම-ධනාත්මක-අතට",
       "Category": "Business",
       "Parent URL": "https://www.hirunews.lk/business/all-news.php?pageID=78"
}