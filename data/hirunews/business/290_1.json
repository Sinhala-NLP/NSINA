{
       "Source": "hirunews",
       "Timestamp": "Tuesday, 02 July 2013 - 8:16",
       "Headline": "උද්ධමනය 7.1 %යි.  - CAL",
       "News Content": "පසුගිය ජුනි මාසයේ මෙරට පාරිභෝගික භාණ්ඩ හා සේවාවන් හි මිල ගණන් සියයට 7.1කින් ඉහළ ගොස් ඇති බව කැල් පර්යේෂණ ආයතනය පවසනවා. කෙසේ නමුත් මැයි මාසයේ පැවැති සියයට 9.6ක උද්ධමනයට සාපේක්ෂව එය අවගමනයක් ලෙසයි එමගින් හඳුන්වා ඇත්තේ. පෞද්ගලික පර්යේෂණ ආයතනයක් වන කැල් නාගරික දර්ශකය ජුනි මාසයේ දී සියයට 1.3කින් පහත වැටී තිබෙනවා. කැල් නාගරික දර්ශකය සැකසෙන්නේ රුපියල් 80,000 ඉක්ම වූ ආදායම් ලබන නාගරික නිවැසියන් සියයට 54ක් ඉලක්ක කර ගනිමින්. කෙසේ නමුත්, ජන ලේඛන හා සංඛ්‍යාලේඛන දෙපාර්තමේන්තුවේ දර්ශකයට අනුව ජුනි මාසයේ දී පාරිභෝගික දර්ශකය වර්ධනය වී ඇත්තේ සියයට 6.8කින්.",
       "URL": "https://www.hirunews.lk/business/62177/උද්ධමනය-7-1-යි-cal",
       "Category": "Business",
       "Parent URL": "https://www.hirunews.lk/business/all-news.php?pageID=290"
}