{
       "Source": "hirunews",
       "Timestamp": "Wednesday, 27 March 2013 - 19:27",
       "Headline": "ශ්‍රී ලංකාවේ ඇඟළුම් වැඩි කිරීමට ඉන්දියාව තීරණය කරයි.",
       "News Content": "තීරුබදු සහන මත ඉන්දියාවට අපනයනය කරනු ලබන මෙරට ඇඟලූම් ප්‍රමාණය වැඩි කිරීමට ඉන්දියාව තීරණය කර තිබෙනවා. ඉන්දු - ශ්‍රී ලංකා නිදහස් වෙළඳ ගිවිසුම යටතේ රෙදි වර්ගය නොසලකා වසරකට කෑලි මිලියන 8 ක් දක්වා ඉන්දියාවට මෙරටින් තීරුබදු සහන සහිතව ඇඟලූම් යැවීමට මෙමගින් අවස්ථාව හිමිවනු ඇති. මීට පෙර මෙම සහනය හිමිව තිබුණේ කෑලි මිලියන 5 ක් සඳහා පමණයි. මීට අමතරව පශු සම්පත් අපනයන වෙනුවෙන් ලබාගත යුතු සනීපාරක්ෂක ආනයන සහතිකයේ වලංගු කාලයද මාස 6 සිට අවුරුද්දක් දක්වා දීර්ඝ කිරීමට ඉන්දියාව තීරණය කර තිබෙනවා.",
       "URL": "https://www.hirunews.lk/business/56074/ශ්‍රී-ලංකාවේ-ඇඟළුම්-වැඩි-කිරීමට-ඉන්දියාව-තීරණය-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=304"
}