{
       "Source": "hirunews",
       "Timestamp": "Wednesday, 21 November 2018 - 19:07",
       "Headline": "මූඩිස් ආයතනයේ නවතම ශ්‍රේණිගත කිරීමේ තීරණය පදනම් විරහිතයි - මහ බැංකුව",
       "News Content": "මූඩිස් ආයෝජන සේවා ආයතනය ශ්‍රී ලංකා රජයේ විදේශ විනිමය ණය නිකුත් කිරීම සහ ජ්‍යෙෂ්ඨ සුරැකුම් සහිත ණය ශ්‍රේණිගත කිරීම බී දෙක මට්ටම දක්වා පහත හෙළීම සාධාරණ නොවන බව මහ බැංකුව ප්‍රකාශ කරනවා.\nරටේ සාර්ව ආර්ථික මූලධර්ම එමඟින් නිසි අයුරින් පිළිබිඹු නොකරන බවයි නිවේදනයක් නිකුත් කරමින් මහ බැංකුව සඳහන් කළේ.\nපවතින දේශපාලන තත්ත්වය මත වුවද  ශ්‍රී ලංකාවේ ආර්ථික තත්ත්වය පිරිහීමට ලක්වීමක් හෝ ප්‍රතිපත්තිවල කිසිදු පසුබෑමක් සිදුවී නොමැති බවද මහ බැංකුව ප්‍රකාශ කරනවා.\nරටේ දැනට පවතින සංචිත ප්‍රමාණය ඉදිරි කාලයේ විදේශීය ණය පියවීමට ප්‍රමාණවත් වන  බවද ඔවුන් නිකුත් කළ නිවේදනයේ සඳහන්.",
       "URL": "https://www.hirunews.lk/business/204660/මූඩිස්-ආයතනයේ-නවතම-ශ්‍රේණිගත-කිරීමේ-තීරණය-පදනම්-විරහිතයි-මහ-බැංකුව",
       "Category": "Business",
       "Parent URL": "https://www.hirunews.lk/business/all-news.php?pageID=103"
}