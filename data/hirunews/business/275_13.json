{
       "Source": "hirunews",
       "Timestamp": "Tuesday, 08 October 2013 - 8:06",
       "Headline": "වීඩියෝ : සාම්පූර් බලාගාරයට ගිවිසුම් අත්සන් කෙරේ.",
       "News Content": "මෙගාවොට් 500ක ධාරිතාවක් ජාතික විදුලිබල පද්ධතියට එක්කෙරෙන සාම්පූර් තාප විදුලි බලාගාරය සඳහා වන ගිවිසුමට ඊයේ (07) පස්වරුවේ අත්සන් තැබුණා. ඒ, ලංකා විදුලිබල මණ්ඩලයේ සහ ඉන්දීය ජාතික තාප බල සංස්ථාව අතරයි. සාම්පූර් බලාගාරයේ මුළු ප්‍රාග්ධන වියදම ඇමරිකානු ඩොලර් 512ක් වන අතර, ඉන් සියයට 70ක් විදේශ ණය මගින් ලබා ගන්නවා. ඉතිරි සියයට 30 ශ්‍රී ලංකාව සහ ඉන්දියාව සමව ආයෝජනය කිරීමටයි එකඟත්වය පළව ඇත්තේ. මේ යටතේ ඊයේ (07) දිනයේ ගිවිසුම් 5කට අත්සන් තැබුණු අතර, එම අවස්ථාවට විදුලිබල හා බලශක්ති ඇමතිනී පවිත්‍රාදේවි වන්නිආරච්චි, ඉන්දීය විදේශ අමාත්‍ය සල්මන් කුර්ෂිඞ් ඇතුළු පිරිසක් එක්ව සිටියා. 2018 වසරේදී සාම්පූර් තාප විදුලි බලාගාරයෙන් නිපදවන විදුලිය ජාතික පද්ධතියට එක්කිරීමට අපේක්ෂා කරන බවයි එම ගිවිසුමට අත්සන් තැබීමේ අවස්ථාවට ජනාධිපති ලේකම් කාර්යාලයේ දී එක්වෙමින් විදුලිබල හා බලශක්ති ඇමතිනී පවිත්‍රාදේවි වන්නිආරච්චි කියා සිටියේ.\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n[JPG]s68836_1[/JPG]\n\\r\\n\n[JPG]s68836_2[/JPG]\n\\r\\n\n[JPG]s68836_3[/JPG]",
       "URL": "https://www.hirunews.lk/business/68857/වීඩියෝ-සාම්පූර්-බලාගාරයට-ගිවිසුම්-අත්සන්-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=275"
}