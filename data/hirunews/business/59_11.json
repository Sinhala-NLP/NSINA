{
       "Source": "hirunews",
       "Timestamp": "Saturday, 28 December 2019 - 7:33",
       "Headline": "කෙසෙල් කෙඳිවලින් රෙදිපිළි සහ ඇඟළුම්",
       "News Content": "පළමු වරට කෙසෙල් කෙඳි භාවිත කර රෙදිපිළි හා ඇඟළුම් නිෂ්පාදනය කිරීමේ ව්‍යාපෘතියක් කර්මාන්ත හා සැපයුම් කළමනාකරණ අමාත්‍යාංශය විසින් ආරම්භ කර තිබෙනවා.\nශ්‍රී ලංකා ඇඟළුම් හා පේෂ කර්මාන්ත ආයතනය විසින් මෙම ව්‍යාපෘතිය සිදුකරන අතර, එමඟින් වාර්ෂිකව ඇමරිකානු ඩොලර් මිලියන 25ක අපනයන ආදායමක් ලබාගැනීමට අපේක්ෂා කරන බවයි එම අමාත්‍යාංශය නිකුත් කළ නිවේදනයේ දැක්වෙන්නේ.\nමෙරට හෙක්ටයාර 53,000ක භූමි ප්‍රමාණයක කෙසෙල් වගා කර ඇති අතර, ඉන් මෙටි‍්‍රක් ටොන් හාරලක්ෂ 50,000ක වාර්ෂික කෙසෙල් නිෂ්පාදනයක් සිදුකරනු ලබනවා.\nඑම අස්වැන්න ලබාගැනීමෙන් පසු ඉවතලන අපද්‍රව්‍ය මඟින් මෙම කෙසෙල් කෙඳි ලබාගැනීමටයි අදාළ ව්‍යාපෘතිය මගින් සැලසුම් කර ඇත්තේ.",
       "URL": "https://www.hirunews.lk/business/231090/කෙසෙල්-කෙඳිවලින්-රෙදිපිළි-සහ-ඇඟළුම්",
       "Category": "Business",
       "Parent URL": "https://www.hirunews.lk/business/all-news.php?pageID=59"
}