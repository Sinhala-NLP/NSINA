{
       "Source": "hirunews",
       "Timestamp": "Saturday, 16 January 2016 - 13:12",
       "Headline": "ලෝක වෙළඳපොලේ තෙල් මිල තවදුරටත් පහතට",
       "News Content": "ලෝක වෙළඳපොලේ තෙල් මිල නුදුරේදී ප්‍රකෘතිමත් වීමක් අපේක්ෂා කළ නොහැකි බව වෙළඳපොල විශ්ලේෂකයන් පෙන්වා දෙනවා.\nතෙල් නිෂ්පාදනය කපා හැරීමට කිසිදු රටක් ඉදිරිපත් නොවීම ඊට ප්‍රධාන හේතුවයි.\nලෝක වෙළඳපොලේ තෙල් මිල මේ වනවිට බැරලයක් ඩොලර් 29 දක්වා පහත වැටී තිබෙනවා.\nඑය තවදුරටත් පහත වැටීමේ ප්‍රවණතාවක් පවතින බවයි ලෝක තෙල් වෙළඳපොල පිළිබදව විචාරයක් ගෙන එන නිව්යෝක් ටයිම්ස් පුවත්පත සදහන් කළේ.\n2014 වසරේ ජුනි මාසයේ සිට මේ වනවිට තෙල් බැරලයක මිල සියයට 60 කින් පමණ පහත වැටී තිබෙනවා.\nතෙල් මිල මේ ආකාරයෙන් විශාල ලෙස පහත වැටීමට හේතුවක් ලෙස නිව්යෝක් ටයිම්ස් පුවත්පත පෙන්වා දෙන්නේ ඇමරිකාවේ තෙල් නිෂ්පාදනය පසුගිය කාලය තුළ දෙගුණ වීමයි.\nඉරානය සහ රුසියාව වැනි තෙල් නිෂ්පාදනය කරන පසමිතුරු රටවලට හානියක් කිරීමේ අරමුණින් සෞදි අරාබිය කුමන්ත්‍රණකාරි ලෙස තෙල් නිෂ්පාදනය කපා නොහරින බවට ද චෝදනාවක් එල්ල වනවා.",
       "URL": "https://www.hirunews.lk/124133/ලෝක-වෙළඳපොලේ-තෙල්-මිල-තවදුරටත්-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=210"
}