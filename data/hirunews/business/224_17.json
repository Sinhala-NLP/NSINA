{
       "Source": "hirunews",
       "Timestamp": "Thursday, 17 September 2015 - 19:51",
       "Headline": "පෙර වසරට වඩා මේ වසරේ කර්මාන්ත ක්ෂේත්‍රයේ දියුණුවක්",
       "News Content": "2015 දෙවැනි කාර්තුවේදී පෙර වසරේ එම කාර්තුවට සාපේක්ෂව කර්මාන්ත ක්ෂේත්‍රයේ අංශ කිහිපයක වර්ධනයන් අත්පත් කරගෙන ඇති බව ජනසංඛ්‍යාලේඛන හා සංඛ්‍යාලේඛන දෙපාර්තමේන්තුව පවසනවා. රබර් සහ ප්ලාස්ටික් ද්‍රව්‍ය නිෂ්පාදන අංශයෙන් සියයට 12 යි දශම 5 ක් ද, මූලික ලෝහ සහ යකඩ නිෂ්පාදනයෙන් සියයට 22 යි දශම 8 ක් ද, ගෘහ භාණ්ඩ නිෂ්පාදනයෙන් සියයට 13 යි දශම 6 ක් ද, යන්ත්‍රෝපකරණ අලූත්වැඩියා කිරීම සහ රසායනික නිෂ්පාදනයෙන් සියයට 6 යි දශම 4 ක වර්ධනයක් අත්කරගෙන ඇති බවයි එම දෙපාර්තමේන්තුව පෙන්වා දෙන්නේ. කෙසේ වුවත් පතල් කැණීම්, දැව නිෂ්පාදන, අඟුරු සහ ඛනිජ තෙල් නිෂ්පාදන යන අංශයන්හි පසුබෑමක් දක්නට තිබෙන බව ද එම දෙපාර්තමේන්තුව වැඩිදුරටත් පවසනවා.",
       "URL": "https://www.hirunews.lk/business/116758/පෙර-වසරට-වඩා-මේ-වසරේ-කර්මාන්ත-ක්ෂේත්‍රයේ-දියුණුවක්",
       "Category": "Business",
       "Parent URL": "https://www.hirunews.lk/business/all-news.php?pageID=224"
}