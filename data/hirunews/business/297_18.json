{
       "Source": "hirunews",
       "Timestamp": "Friday, 10 May 2013 - 8:10",
       "Headline": "වී සහතික මිල 40 කළ යුතුයි. - ගොවිජන සම්මේලනය.",
       "News Content": "වී මිලදී ගැනීමේ සහතික මිල රුපියල් 40 දක්වා වැඩි කළ යුතු සමස්ථ ලංකා ගොවිජන සම්මේලනය ප්‍රකාශ කළා. කොළඹ ඊයේ පැවති මාධ්‍ය හමුවකට එක්වෙමින් එහි සභාපති නාමල් කරුණාරත්න කියා සිටියේ වී සඳහා පනවන සහතික මිල පාර්ලිමේන්තුවේදී නීතිගත කළ යුතු බවයි.\n\\r\\n\n[MP3]s58686_1[/MP3]\nරටේ වාර්ෂික වී නිෂ්පාදනය දළ වශයෙන් මෙටි‍්‍රක් ටොන් ලක්ෂ 65 කට ආසන්නයි. මෙම සමස්ථ නිෂ්පාදනයෙන් රජය වී මිලදී ගන්නේ සියයට 4 ක් පමණයි. ඉතිරිය අතරමැදියන් අතට පත්වනවා. මේ නිසා, බොහෝ ගොවීන්ට ඉතා අඩු මුදලට තම වී අස්වැන්න විකිණීමට සිදුව ඇති බවයි ගොවීන් පවසන්නේ. එලෙස අපහසුතාවයට පත් වූ ඇඹිලිපිටිය - පදලංගල ප්‍රදේශයේ ගොවීන් පිරිසක් ඊයේ පදලංගල වී මිලදී ගැනීමේ මධ්‍යස්ථානය ඉදිරිපිට විරෝධතාවයක නිරත වුණා.\n[MP3]s58686_2[/MP3]",
       "URL": "https://www.hirunews.lk/business/58686/වී-සහතික-මිල-40-කළ-යුතුයි-ගොවිජන-සම්මේලනය",
       "Category": "Business",
       "Parent URL": "https://www.hirunews.lk/business/all-news.php?pageID=297"
}