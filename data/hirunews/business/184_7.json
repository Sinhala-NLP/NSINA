{
       "Source": "hirunews",
       "Timestamp": "Tuesday, 13 September 2016 - 14:04",
       "Headline": "මෙරට විරැකියාව අඩුවේ",
       "News Content": "මෙරට විරැකියාව වසරේ මුල් කාර්තුව තුළ සියයට 4.2 දක්වා පහත වැටී තිබෙනවා.\nවිශේෂයෙන් සේවා අංශයේ රැකියා ජනනය ඊට හේතු වී ඇති බවයි ජන ලේඛන හා සංඛ්‍යා ලේඛන දෙපාර්තමේන්තුව සදහන් කළේ.\nමේ වසරේ පළමු කාර්තුව අවසානයේ දිවයිනේ මුළු රැකියා නියුක්තිකයන්ගේ සංඛ්‍යාව 79 ලක්ෂ 68,000ක්.\nඑම කාලය තුළ ජනනය වූ සේවා අංශයේ නව රැකියා සංඛ්‍යාව එක්ලක්ෂ 55,638ක් වන අතර, කර්මාන්ත අංශයේ නව රැකියා 72,273ක් ද බිහි වී තිබෙනවා.\nපළමු කාර්තුවේදී කෘෂිකර්ම ක්ෂේත්‍රයේ රැකියා 59,051ක් අහිමි වී ඇති බවයි ජනලේඛන හා සංඛ්‍යා ලේඛන දෙපාර්තමේන්තුව වැඩිදුරටත් සඳහන් කළේ.\nමෙරට විරැකියාව පසුගිය වසර 3 තුළ සියයට 4ත්, සියයට 5ත් අතර විචලනය වුණා.",
       "URL": "https://www.hirunews.lk/business/142886/මෙරට-විරැකියාව-අඩුවේ",
       "Category": "Business",
       "Parent URL": "https://www.hirunews.lk/business/all-news.php?pageID=184"
}