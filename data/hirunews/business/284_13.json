{
       "Source": "hirunews",
       "Timestamp": "Wednesday, 07 August 2013 - 13:47",
       "Headline": "තවත් භාණ්ඩාගාර බිල්පත් සහ බැඳුම්කර නිකුත්වක්.",
       "News Content": "මෙම සතිය තුළදී රුපියල් මිලියන 13,000 ක භාණ්ඩාගාර බිල්පත් හා බැඳුම්කර නිකුත් කිරීමට සැලසුම් කර ඇති බව මහබැංකුව පවසනවා. ඔවුන් නිකුත් කළ නිවේදනයක දැක්වෙන්නේ භාණ්ඩාගාර බිල්පත් නිකුත් කිරීමෙන් රුපියල් මිලියන 12,000 ක් උපයා ගැනීමට අපේක්ෂා කරන බවයි. වසරක කල් පිරීමක් සහිත අදාළ බිල්පත් වෙන්දේසිය අද පැවැත්වෙනවා. මේ අතර, තවත් රුපියල් මිලියන 1000 ක් රැස් කිරීම සඳහා භාණ්ඩාගාර බිල්පත් නිකුත් කිරීමට මහබැංකුව සැලසුම් කර ඇති අතර, සියයට 5 යි දශම 8 ක වාර්ෂික පොලියක් සහිත මෙම බැඳුම්කර වසර 3 යි මාස 5 කින් කල් පිරීමට නියමිතයි.",
       "URL": "https://www.hirunews.lk/business/64599/තවත්-භාණ්ඩාගාර-බිල්පත්-සහ-බැඳුම්කර-නිකුත්වක්",
       "Category": "Business",
       "Parent URL": "https://www.hirunews.lk/business/all-news.php?pageID=284"
}