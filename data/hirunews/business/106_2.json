{
       "Source": "hirunews",
       "Timestamp": "Monday, 29 October 2018 - 15:27",
       "Headline": "කොටස් වෙළදපොළ කැපී පෙනෙන වර්ධනයක්",
       "News Content": "නව දේශපාලන පෙරළියෙන් අනතුරුව අද පළමුවරට පැවති ගනුදෙනුවලදී කොළඹ කොටස් වෙළදපොළේ මිල දර්ශක කැපී පෙනෙන වර්ධනයක් සලකුණු කළා.\nසමස්ත මිල දර්ශකය ඒකක 109කින් වර්ධනය වූ අතර, ගනුදෙනු නිමාවේ සටහන් වූයේ 5941ක් ලෙසයි.\nඑය මසකට වැඩි කාලයකින් වාර්තා වූ ඉහළම අගයයි. කොටස් වෙළදපොළ මුල් පෙළ සමාගම් 20 නියෝජනය කරන එස් ඇන්ඩ්  පී ශ්‍රී ලංකා ටුවෙන්ටි දර්ශකය ද ඒකක 55කින් ඉහළ ගියා.\nඒ අනුව එම දර්ශකය ගනුදෙනු දිනය නිමාවේ 3052ක් ලෙස සටහන් වී තිබෙනවා.\nකොළඹ කොටස් වෙළදපොළේ අද දිනයේ කොටස් මිලියන 66ක් පමණ හුවමාරු වූ අතර, මුළු පිරිවැටුම අසාමාන්‍ය ලෙස රුපියල් බිලියන 4.1ක් ලෙස ඉහළ ගොස් තිබෙනවා.",
       "URL": "https://www.hirunews.lk/business/203172/කොටස්-වෙළදපොළ-කැපී-පෙනෙන-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=106"
}