{
       "Source": "hirunews",
       "Timestamp": "Sunday, 01 January 2017 - 13:35",
       "Headline": "ඉකුත් වසරේ කොටස් වෙළඳපොල මිල දර්ශකය සියයට 10 කින් පහළට",
       "News Content": "ගත වූ 2016 වසර තුළදී කොළඹ කොටස් වෙළඳපොලේ මිල දර්ශක සියයට 10 කින් පමණ පහත වැටී තිබෙනවා.\nනැගී එන මූල්‍ය වෙළඳපොලක් ලෙස කොළඹ කොටස් වෙළඳපොලට ද ඇමරිකානු මධ්‍යම සංචිතයේ පොලී අනුපාතික ඉහළ නැංවීම ඍජුවම බලපා ඇති බවයි වෙළඳපොල විශ්ලේෂකයන් පෙන්වා දෙන්නේ.\nඑමෙන්ම, වසරේ අවසන් මූල්‍ය මණ්ඩල රැස්වීමේදී මහ බැංකුව තීරණය කළේ මෙරට පොලී අනුපාතික ස්ථාවරව පවත්වා ගැනීමටයි.\nවෙළඳපොල ප්‍රාග්ධනීකරණය සැලකූ විට කොළඹ කොටස් වෙළඳපොල සියයට 13 කින් පහත වැටී තිබෙනවා.\nඑය ආසියාකරයේ අනෙකුත් නැගී එන මූල්‍ය වෙළඳපොල වන මැලේසියාව, තායිලන්තය, ඉන්දුනීසියාව සහ සිංගප්පූරුවට සාපේක්ෂව දුර්වල ක්‍රියාකාරිත්වයක්.",
       "URL": "https://www.hirunews.lk/business/151034/ඉකුත්-වසරේ-කොටස්-වෙළඳපොල-මිල-දර්ශකය-සියයට-10-කින්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=171"
}