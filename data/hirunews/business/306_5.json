{
       "Source": "hirunews",
       "Timestamp": "Thursday, 14 March 2013 - 8:32",
       "Headline": "ත්‍රිකුණාමලයෙන් බෑ පෙට්‍රල් පිරිසිදුයි.",
       "News Content": "ලංකා අයි. ඕ.සී. සමාගම ත්‍රිකුණාමලය වරායෙන් ගොඩබෑම සඳහා ගෙනගිය පෙට්‍රල් මෙටි‍්‍රක් ටොන් දහසය දහස නිසි ප්‍රමිතයෙන් යුක්ත බව ඛනිජතෙල් කර්මාන්ත අමාත්‍යාංශය ප්‍රකාශ කළා. ඒවා ප්‍රමිතියෙන් තොර බවට පළවූ වාර්තා සැළකිල්ලට ගෙන තෙල් සංස්ථාවේ රසායනාගාර නිලධාරීන් දෙදෙනෙකු ත්‍රිකුණාමලයට ගොස් එහි සාම්පල ස්වාධීන මිනුම්කරුවෙකු ඉදිරියේ පරීක්ෂා කර තිබෙනවා. එහිදී ඒවා නිසි ප්‍රමිතියෙන් යුක්ත බව තහවුරු වූ නිසා එම තෙල් වෙළඳ පොලට නිකුත් කිරීමට අවසර ලබාදී ඇති බවයි ඛනිජතෙල් කර්මාන්ත අමාත්‍යාංශය පවසන්නේ. එම ඉන්ධන නෞකාවේ පෙට්‍රල් මෙටි‍්‍රක් ටොන් දස දහසක් කොළඹ වරායට ගොඩබානු ලැබූ බවද අමාත්‍යාංශය නිකුත් කළ නිවේදනයක සඳහන්.",
       "URL": "https://www.hirunews.lk/business/55157/ත්‍රිකුණාමලයෙන්-බෑ-පෙට්‍රල්-පිරිසිදුයි",
       "Category": "Business",
       "Parent URL": "https://www.hirunews.lk/business/all-news.php?pageID=306"
}