{
       "Source": "hirunews",
       "Timestamp": "Saturday, 20 March 2021 - 14:12",
       "Headline": "මිරිස් වගා කිරීමට ගොවීන්ට අඩු පොලී ණය",
       "News Content": "දේශීය අවශ්‍යතාව වසර තුනක් තුළ සම්පූර්ණ කිරීම අරමුණු කරගත් මිරිස් වගා කිරීමේ ව්‍යාපෘතියක් උතුරුමැද පළාතේ ආරම්භ කර තිබෙනවා.\nමෙහිදී ගොවීන්ට අඩු පොලී යටතේ ණය ලබාදීමට පියවර ගෙන ඇති බවයි කෘෂිකර්ම අමාත්‍යාංශය සඳහන් කළේ.\nකාබනික පොහොර යොදා ගනිමින්, ආරක්ෂිත දැල් යොදා මිරිස් වගාව සකස් කිරීමට අවශ්‍ය තාක්ෂණය ලබාදෙමින් වැඩි අස්වැන්නක් ලබා ගැනීම ව්‍යාපෘතියේ අරමුණයි.\nමෙරට වාර්ෂික වියලි මිරිස් අවශ්‍යතාව මෙටි්‍රක් ටොන් 50,000 ක්. ව්‍යාපෘතිය මගින් අනුරාධපුරය ඇතුලු දිස්ත්‍රික්ක අටක ඉඩම් හෙක්ටයාර 8,000 ක මිරිස් වගා කිරීමට අපේක්ෂා කෙරෙනවා.",
       "URL": "https://www.hirunews.lk/business/265976/මිරිස්-වගා-කිරීමට-ගොවීන්ට-අඩු-පොලී-ණය",
       "Category": "Business",
       "Parent URL": "https://www.hirunews.lk/business/all-news.php?pageID=22"
}