{
       "Source": "hirunews",
       "Timestamp": "Wednesday, 27 January 2021 - 20:14",
       "Headline": "දඹුල්ලේ එළවළු මිල ඉහළ යාමක්",
       "News Content": "දඹුල්ල ආර්ථික මධ්‍යස්ථානය වෙත මේ දිනවල ලැබෙන එලවළු ප්‍රමාණය විශාල ලෙස අඩුවීමත් සමඟ එළවළු මිල ඉහළ ගොස් ඇති බව එහි ව්‍යාපාරිකයින් පවසනවා.\nඒ අනුව, දඹුල්ල ආර්ථික මධ්‍යස්ථානයේ බෝංචි කිලෝවක තොග මිල අද සටහන් වුණේ රුපියල් 220ත් 260ත් අතර මිලකටයි.\nඑසේම, ලීක්ස් කිලෝග්‍රෑමයක් රුපියල් 110ත් 150ත් අතර මිලකටත්, කැරට් රුපියල් 220ත් 350ත් අතර මිලකටත්, අලෙවි වුණා.\nමේ පිළිබඳව අප හෙක්ටර් කොබ්බෑකඩුව ගොවි පර්යේෂණ හා පුහුණු මධ්‍යස්ථානයෙන් විමසීමක් කළා.\nඑහි පර්යේෂණ අංශයේ නියෝජ්‍ය අධ්‍යක්ෂ රංජිත් වික්‍රමසිංහ සඳහන් කළේ එළවලු මිල ඉහළ යාම ලබන මාර්තු මස අගභාගය දක්වා පවතිනු ඇති බවයි.\nවර්ෂාව හේතුවෙන් සිදුවූ අස්වනු හානිය ඊට හේතුව බව ද ඔහු පෙන්වා දුන්නා.",
       "URL": "https://www.hirunews.lk/business/260916/දඹුල්ලේ-එළවළු-මිල-ඉහළ-යාමක්",
       "Category": "Business",
       "Parent URL": "https://www.hirunews.lk/business/all-news.php?pageID=27"
}