{
       "Source": "hirunews",
       "Timestamp": "Sunday, 28 April 2013 - 12:50",
       "Headline": "රන් මිල ස්ථාවර වන ලකුණු.",
       "News Content": "ලෝක වෙළඳපොලේ රන් මිල මේ වසර අවසානයේදී අවුන්සයකට ඇමෙරිකානු ඩොලර් 1450ත්, 1550 ත් අතර පවතින ඇතැයි වෙළඳපොල සමීක්ෂණයකදී හෙළි වී තිබෙනවා. පසුගිය වසර 12 තිස්සේ අඛන්ඩව ඉහළ ගිය රන් මිල පසුගියදා කැපී පෙනෙන අන්දමින් පහත වැටුණා. වසර අවසානය වනවිට ද එලෙස පහත වැටුණු මිල මුළුමනින්ම ප්‍රකෘතිමත් නොවනු ඇති. කෙසේ නමුත්, බැංකු විශ්ලේෂකයන් පෙන්වා දෙන්නේ රන් අවුන්සයක මිල තවදුරටත් ඩොලර් 1400 සීමාවේ පවතිනු ඇති බවයි. රන් මිලෙහි  වසර 30 කින් වාර්තා වූ වැඩිම දෙදින මිල අඩුවීම පසුගිය සතියේ දැක ගත හැකිවුණා. අවුන්සයකට ඩොලර් 1321 ක් ලෙස පසුගිය සතියේ රන් මිල පහත වැටුණු අතර 2011 වසරේ සැප්තැම්බරයේදී රන් මිලෙහි ඉහළම වැඩිවීමක් දක්නට ලැබුණා. අවුන්සයකට ඩොලර් 1920 යි ශත 30 ක් වූ එම මිල දැන් සියයට 25 කින් පමණ පහත වැටී තිබෙනවා.",
       "URL": "https://www.hirunews.lk/business/57958/රන්-මිල-ස්ථාවර-වන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=299"
}