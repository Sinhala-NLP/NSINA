{
       "Source": "hirunews",
       "Timestamp": "Saturday, 28 September 2013 - 8:06",
       "Headline": "විදේශ ඉපයීම් ශක්තිමත් වනු ඇතැයි අපේක්ෂා.",
       "News Content": "2013 වසරේ ඉදිරි කාලය තුළ විදේශ ඉපයීම් සහ සේවා තවදුරටත් ශක්තිමත් වනු ඇතැයි ශ්‍රී ලංකා මහබැංකුව අපේක්ෂා කරනවා. ඒ, වාණිජ බැංකු සහ පෞද්ගලික අංශය වෙත අඛණ්ඩව විනිමය ප්‍රවාහයන් ලැබීම සහ සංචාරක ඉපයීම් හේතුවෙන්. ගත වූ මාස 8 තුළ ද ශ්‍රී ලංකාවේ විදේශ අංශය ස්ථාවරව පැවතුණා. පසුගිය ජුලි මාසයේ දී අපනයන ආදායමේ සහ ආනයන වියදමේ ද වර්ධනයක් දක්නට ලැබුණු අතර, අපනයන ආදායම පසුගිය වසරට සාපේක්ෂව සියයට 8ක වර්ධනයක්. ආනයන වියදම සියයට 20.8කින් වර්ධනය වී ඇති බවයි මහබැංකුව ප්‍රකාශ කළේ.",
       "URL": "https://www.hirunews.lk/business/68155/විදේශ-ඉපයීම්-ශක්තිමත්-වනු-ඇතැයි-අපේක්ෂා",
       "Category": "Business",
       "Parent URL": "https://www.hirunews.lk/business/all-news.php?pageID=277"
}