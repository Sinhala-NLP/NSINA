{
       "Source": "hirunews",
       "Timestamp": "Friday, 20 December 2013 - 13:32",
       "Headline": "මාස 02 කට පසු රුපියල උඩ ගිහින්.",
       "News Content": "ඇමරිකානු ඩොලරයට සාපේක්ෂව රුපියලේ අගය මේ වනවිට මාස 02 කින් ඉහළම මට්ටමට පැමිණ තිබෙනවා. ඩොලරයක් සඳහා රුපියලේ අගය අද (20) වාර්තා වන්නේ රුපියල් 130 යි ශත 76 ක් ලෙසයි. ඊයේ දිනයේදී ඩොලරයක් සඳහා විනිමය අනුපාතිකය රුපියල් 130 යි ශත 77 ක් ලෙස සටහන් වුණා. ඩොලර් විනිමය සඳහා ආනයනකරුවන්ගෙන් ඉහළ ඉල්ලූමක් තිබියදී රුපියලේ අගය ශක්තිමත් වීම විශේෂත්වයක්. රාජ්‍ය බැංකු මගින් ඩොලර් මිලදී ගැනීමක්ද දැන් දක්නට ලැබෙනවා. ඇමරිකානු ඩොලරයට සාපේක්ෂව රුපියලේ අගය පසුගිය අගෝස්තු 28 වැනිදා රුපියල් 135 යි ශත 20 දක්වා පහත වැටුණා. ඉන්පසු රුපියල මේ වනවිට 3.4% කින් ශක්තිමත් වී තිබෙනවා.",
       "URL": "https://www.hirunews.lk/business/73789/මාස-02-කට-පසු-රුපියල-උඩ-ගිහින්",
       "Category": "Business",
       "Parent URL": "https://www.hirunews.lk/business/all-news.php?pageID=264"
}