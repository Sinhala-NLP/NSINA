{
       "Source": "hirunews",
       "Timestamp": "Friday, 15 March 2013 - 13:47",
       "Headline": "ශ්‍රී ලංකාව NAT - GEO - TRAVELLER සගරාවේ.",
       "News Content": "සුප්‍රකට නැෂනල් ජියෝග්‍රැෆික් ට්‍රැවලර් සගරාවේ අප්‍රේල් කලාපය මගින් මෙරට සංචාරක ආකර්ශණීයභාවය පිළිබඳව පුළුල් විස්තරයක් ඉදිරිපත් කර තිබෙනවා. සීගිරි පව්වට ඇදෙන සංඝයා වහන්සේලා දෙනමක් සහිත ඡායාරූපයකින් එහි පිටකවරය සැකසී ඇති අතර මෙරට ආකර්ශනීය ස්ථාන රැසක ඡායාරූප විස්තර ද එම කලාපයට ඇතුළත්. මේ අතර සංචාරක ප්‍රවර්ධන කාර්යාංශය ප්‍රකාශ කළේ මේ වසරේ ජනවාරි මාසයේ ශ්‍රී ලංකාවට පැමිණි සංචාරකයන්ගේ සංඛ්‍යාව සියයට 13 යි දශම 4 කින් වර්ධනය වී ඇති බවයි. එහිදී බටහිර යුරෝපයෙන් සහ චීනයෙන් පැමිණි සංචාරකයන්ගේ සංඛ්‍යාව සියයට 10 ඉක්මවා වර්ධනය වී තිබෙනවා. පසුගිය වසරේදී විදේශිකයන් දස ලක්ෂ පන් දහසක් ශ්‍රී ලංකාවට පැමිණි අතර මේ වසරේ ඉලක්කය දොලොස් ලක්ෂ පනස් දහසක්.",
       "URL": "https://www.hirunews.lk/business/55263/ශ්‍රී-ලංකාව-nat-geo-traveller-සගරාවේ",
       "Category": "Business",
       "Parent URL": "https://www.hirunews.lk/business/all-news.php?pageID=306"
}