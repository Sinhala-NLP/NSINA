{
       "Source": "hirunews",
       "Timestamp": "Wednesday, 22 May 2013 - 8:41",
       "Headline": "මුහුදු කලාපයට විශේෂ වැඩසටහනක්.",
       "News Content": "මෙරට මුහුදු කලාපය කේන්ද්‍ර කර ගනිමින් විශේෂ සංචාරක ව්‍යාපෘති කිහිපයක් ඇරඹීමට සංචාර ප්‍රවර්ධන අධිකාරිය සූදානම් වනවා. දකුණු සහ නැගෙනහිර පළාතේ වෙරළ තීරය මෙන්ම කල්පිටිය මුහුදු තීරයේ ඩොල්ෆින් මසුන් නැරඹීම සඳහා පැමිණෙන සංචාරකයින් තවදුරටත් වැඩි කර ගැනීමටයි මින් බලාපොරොත්තු වන්නේ. මීට අමතරව ඉන්දීය සාගරය හරහා ගමන් කරන සංචාරක සුඛෝපභෝගී නෞකා ශ්‍රී ලංකා මුහුදු තීරය ඔස්සේ ගමන් කරන විට විශේෂ සංචාරක විනෝදාත්මක වැඩසටහන් ආරම්භ කිරීමට ද ශ්‍රී ලංකා සංචාරක ප්‍රවර්ධන අධිකාරිය බලාපොරොත්තු වනවා.",
       "URL": "https://www.hirunews.lk/business/59436/මුහුදු-කලාපයට-විශේෂ-වැඩසටහනක්",
       "Category": "Business",
       "Parent URL": "https://www.hirunews.lk/business/all-news.php?pageID=296"
}