{
       "Source": "hirunews",
       "Timestamp": "Saturday, 23 February 2013 - 8:49",
       "Headline": "කොටස් වෙළදපොළ ඉහළට.",
       "News Content": "කොළඹ කොටස් වෙළඳපොළේ මිල දර්ශක ඊයේ (22) දිනයේ දී ප්‍රකෘතිමත් වීමක් දක්නට ලැබුණා. සති 7ක් තිස්සේ අවම අගයට පත්වීමෙන් අනතුරුවයි මිල දර්ශක නැවතත් ඊයේ ඉහළ ගියේ. සමස්ත දර්ශකය එහිදී ඒකක 9.5කින් ඉහළ ගිය අතර, දිනයේ මුළු පිරිවැටුම රුපියල් මිලියන 300ක්. කෙසේ නමුත් පිරිවැටුම තවමත් පවතින්නේ මේ වසරේ දිනක සාමාන්‍යය වූ රුපියල් බිලියන 1.06ට වඩා බෙහෙවින් පහත් අගයකයි. විදේශීය ආයෝජකයන් ඊයේ (22) දිනයේ දී රුපියල් මිලියන 94.2ක කොටස් මිලදී ගත් අතර රුපියල් මිලියන 744ක කොටස් අලෙවි කළා. ඊයේ දිනයේ දී ඇමරිකානු ඩොලරයට සාපේක්ෂව රුපියලේ අගය සටහන් වූයේ රුපියල් 127යි ශත 30ක් ලෙසයි.",
       "URL": "https://www.hirunews.lk/business/53942/කොටස්-වෙළදපොළ-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=309"
}