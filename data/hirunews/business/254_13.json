{
       "Source": "hirunews",
       "Timestamp": "Tuesday, 24 February 2015 - 19:52",
       "Headline": "සහතික මිල සහතික වේ",
       "News Content": "අතුරු අයවැයෙන් අඩුකළ භාණ්ඩවල සහනය ජනතාවට ලබාදීම සහතික කිරීම සඳහා ඊට අදාළ අතිවිශේෂ ගැසට් නිවේදනය මේ වනවිට නිකුත්කර තිබෙනවා. එමඟින් නියම කර ඇති පරිදි ග්‍රෑම් 400 කිරිපිටි පැකට්ටුවක් අලෙවි කළ හැකි උපරිම මිල රුපියල් 325 ක් වන අතර කිලෝග්‍රෑම් එකේ කිරිපිටි පැකට්ටුවක් රුපියල් 810 කට අලෙවි කළ යුතුයි. සුදු සීනි සහ තිරිඟු පිටි කිලෝග්‍රෑමයක් රුපියල් 87 කටද, මුං ඇට කිලෝග්‍රෑමයක් රුපියල් 265 කටද, ග්‍රෑම් 425 ක් බරැති ටින් මාළු රුපියල් 140 කටද අලෙවි කළ යුතු බව එමඟින් දක්වා තිබෙනවා. කර්මාන්ත සහ වානිජ කටයුතු අමාත්‍යාංශය ප්‍රකාශ කළේ කිලෝග්‍රෑම් 50  සිමෙන්ති අසුරණයක් රුපියල් 840 කට අලෙවි කළ යුතු අතර ග්‍රෑම් 450 පාන් රාත්තලක් රුපියල් 54 කට අඩු මුදලකට අලෙවි කළ යුතු බවයි.",
       "URL": "https://www.hirunews.lk/business/104217/සහතික-මිල-වේ",
       "Category": "Business",
       "Parent URL": "https://www.hirunews.lk/business/all-news.php?pageID=254"
}