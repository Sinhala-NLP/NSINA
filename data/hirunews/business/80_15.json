{
       "Source": "hirunews",
       "Timestamp": "Thursday, 20 June 2019 - 12:47",
       "Headline": "සුළු අපනයන භෝග කිහිපයක නිෂ්පාදනය පහළට",
       "News Content": "2017 වසර හා සැසඳීමේදී පසුගිය වසරේදී කුරුඳු, කොකෝවා, පුවක් සහ කහ නිෂ්පාදනයෙහි වර්ධනයක් පෙන්නුම් කළද ගම්මිරිස්, කරාබු නැටි, කෝපි, සාදික්කා, බුලත් සහ ඉඟුරු නිෂ්පාදනය පහළ ගොස් තිබෙනවා.\nපසුගිය වසරේදී සුළු අපනයන භෝග වගාබිම් ප්‍රමාණය සියයට 1.9 කින් වර්ධනය වුවත් සමස්ත නිෂ්පාදනය මෙටි‍්‍රක් ටොන් එක්ලක්ෂ එක්දහස් හත්සිය දහ අටක් දක්වා සියයට 14.3 කින් පහළ ගොස් ඇති බවයි මහ බැංකුව පෙන්වා දුන්නේ.\nගම්මිරිස්, කරාබු නැටි, කෝපි සහ සාදික්කා වගාවන්ට බලපෑ අයහපත් කාලගුණික තත්ත්වය මෙලෙස නිෂ්පාදනය අඩු වීමට හේතු වී තිබෙනවා.",
       "URL": "https://www.hirunews.lk/business/218761/සුළු-අපනයන-භෝග-කිහිපයක-නිෂ්පාදනය-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=80"
}