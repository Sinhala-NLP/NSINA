{
       "Source": "hirunews",
       "Timestamp": "Saturday, 06 February 2021 - 8:37",
       "Headline": "ලොකුළුෑණු අවශ්‍යතාවයෙන් 22%ක් දේශීයව",
       "News Content": "මෙරටට අවශ්‍ය ලොකු ළුෑණු අවශ්‍යතාවයෙන් සියයට 22ක් දේශීයව නිෂ්පාදනය කෙරෙන අතර, ඉතිරිය ආනයනය කිරීම සඳහා වාර්ෂිකව රුපියල් බිලියන 12ත් 15ත් අතර මුදලක් වැයවන බව කෘෂිකර්ම අමාත්‍යාංශය පවසනවා.\nඒ අනුව මේ වසරේදී දේශීය වශයෙන් ලොකු ළුෑණු නිෂ්පාදනය සියයට 35ක් දක්වා ඉහළ දැමීමටත් ලබන වසරේදී එය සියයට 45 දක්වා ඉහළ දැමීමටත්, ක්‍රම ක්‍රමයෙන් කටයුතු කිරීමට අවශ්‍ය ක්‍රියාමාර්ග ගෙන ඇති බවයි එම අමාත්‍යාංශය සඳහන් කළේ.\nකෘෂිකර්ම අමාත්‍යාංශය හා ඒ යටතේ ඇති රාජ්‍ය අමාත්‍යාංශවලට අයත් ආයතනවල මාසික ප්‍රගති සමාලෝචන රැස්වීම ඊයේ පැවැත්වුණේ විෂයභාර අමාත්‍ය මහින්දානන්ද අලුත්ගමගේ ගේ ප්‍රධානත්වයෙන්. එහිදී මේ පිළිබඳව කරුණු අනාවරණ වුණා.",
       "URL": "https://www.hirunews.lk/business/261773/ලොකුළුෑණු-අවශ්‍යතාවයෙන්-22ක්-දේශීයව",
       "Category": "Business",
       "Parent URL": "https://www.hirunews.lk/business/all-news.php?pageID=26"
}