{
       "Source": "hirunews",
       "Timestamp": "Thursday, 02 April 2015 - 9:19",
       "Headline": "බගවන්තලාවෙන් අක්කර 9 ක මැණික් නිධියක්",
       "News Content": "හැටන් - බගවන්තලාව - චැපල්ටන් වත්ත ප්‍රදේශයේ අක්කර 9 ක පමණ භූමි ප්‍රදේශයක මැණික් නිධියක් හමුවී ඇති බව මැණික් හා ස්වර්ණාභරණ අධිකාරිය පවසනවා. එහි කැණීම් පරීක්ෂණ අධ්‍යක්ෂ ජී.ඩබ්ලිව්. අමරසිරි හිරු ප්‍රවෘත්ති අංශයට සඳහන් කළේ දැනටමත් මැණික් ගැරීම සඳහා අවසර ලබාදීමට කටයුතු කර ඇති බවයි.\nකෙසේ වෙතත් පරිසර සංවිධාන පෙන්වා දෙන්නේ ජල විදුලිය නිෂ්පාදනය සඳහා යොදාගන්නා කාසල්රි ජලාශයට ජලය සපයන ප්‍රධාන ජල පෝෂකයක් වන කෙසෙල්ගමුව ඔයට මෙමඟින් දැඩි බලපෑමක් විය හැකි බවයි.",
       "URL": "https://www.hirunews.lk/business/106727/බගවන්තලාවෙන්-අක්කර-9-ක-මැණික්-නිධියක්",
       "Category": "Business",
       "Parent URL": "https://www.hirunews.lk/business/all-news.php?pageID=248"
}