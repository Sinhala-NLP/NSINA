{
       "Source": "hirunews",
       "Timestamp": "Wednesday, 18 December 2019 - 13:32",
       "Headline": "අර්තාපල් මිල ඉහළ යෑමට හේතුව පාකිස්ථානයේ බහලුම් හිඟයක්",
       "News Content": "මෙරට වෙළඳපොලේ අර්තාපල්වල මිල සීග්‍ර ලෙස ඉහළ යෑමට හේතුවී ඇත්තේ පාකිස්ථානයේ බහලුම් හිඟය බව අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමය පවසනවා.\nඑහි මාධ්‍ය ප්‍රකාශක හේමක ප්‍රනාන්දු කියා සිටියේ පාකිස්ථානයෙන් පමණක් දැනට අර්තාපල් ආනයනය කිරීම සිදු කරන බවයි.\nවෙළඳපොළේ මේ වනවිට අර්තාපල් කිලෝග්‍රෑමයක තොග මිල රුපියල් 150 දක්වා ඉහල ගොස් තිබෙනවා.\nමේ අතර පසුගිය දින කිහිපයෙහි මිල ඉහල ගිය ලොකු ලූණු කිලෝග්‍රෑමයක තොග මිල රුපියල් 130 දක්වා පහත බැස ඇති බවයි අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමයේ මාධ්‍ය ප්‍රකාශක හේමක ප්‍රනාන්දු කියා සිටියේ.",
       "URL": "https://www.hirunews.lk/business/230495/අර්තාපල්-මිල-ඉහළ-යෑමට-හේතුව-පාකිස්ථානයේ-බහලුම්-හිඟයක්",
       "Category": "Business",
       "Parent URL": "https://www.hirunews.lk/business/all-news.php?pageID=60"
}