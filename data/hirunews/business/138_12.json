{
       "Source": "hirunews",
       "Timestamp": "Saturday, 30 December 2017 - 14:04",
       "Headline": "මේ වසරේ කොටස් වෙළඳපොළ වර්ධනයක්",
       "News Content": "කොළඹ කොටස් වෙළඳපොලේ මිල දර්ශක මේ වසරේදී සියයට 2 යි දශම 3 ක වර්ධනයක් අත්කර ගෙන තිබෙනවා.\nසතියේ අවසන් දිනය මෙන්ම වසරේ අවසන් ගණුදෙනු දිනය වූ ඊයේ (29) කොළඹ කොටස් වෙළඳපොළ ඉහළ යාමක් පෙන්නුම් කළා.\nසියලු කොටස් මිල දර්ශකය ඒකක 4.92 කින් ඉහළ ගොස් 6369.26 ක් ලෙස සටහන් වී තිබෙනවා.\nඑස්.ඇන්ඩ් පී. ශ්‍රී ලංකා ටුවෙන්ටි දර්ශකය දැක්වුණේ 3671.72 ක් ලෙසයි.\nදිනය තුළ කොටස් මිලියන 12.1 ක් හුවමාරු වී තිබූ අතර, දෛනික පිරිවැටුම මිලියන 379.9 ක්.\nවිදේශීය ආයෝජකයන් ඊයේ දිනයේදී ඩොලර් මිලියන 143 යි දශම 4 ක කොටස් මිලදී ගත්තා.\nඒ අනුව, වසර තුළ කොටස් වෙළදපොලේ ශුද්ධ විදේශීය ආයෝජන එක්රැස් වීම රුපියල් බිලියන 18 යි දශම 5 ඉක්මවනවා.",
       "URL": "https://www.hirunews.lk/business/179723/මේ-වසරේ-කොටස්-වෙළඳපොළ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=138"
}