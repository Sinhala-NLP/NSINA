{
       "Source": "hirunews",
       "Timestamp": "Saturday, 02 November 2013 - 13:01",
       "Headline": "වියට්නාම වෙළඳුන් පිරිසක් ලංකාවට.",
       "News Content": "වියට්නාම ව්‍යාපාරික නියෝජිත පිරිසක් මේ මාසය තුළ ශ්‍රී ලංකාවට පැමිණීමට නියමිත බව ලංකා වානිජ මණ්ඩලය පවසනවා. ඔවුන් නොවැම්බර් 18 වැනිදා වානිජ මණ්ඩලයේදී ව්‍යාපාරික හමුවකට ද සහභාගි වනු ඇති. සහල් නිෂ්පාදන යන්ත්‍රෝපකරණ, වතුර පොම්ප, ඞීසල් සහ භූමිතෙල් එන්ජින්, කාර්මික පංකා ආදී නිෂ්පාදනවලට සම්බන්ධ ව්‍යාපාරික නියෝජිතයන් පිරිසකුයි මෙලෙස දිවයිනට පැමිණෙන්නේ. ඔවුන් සිය නිෂ්පාදන සඳහා දේශීය හවුල්කරුවන් අපේක්ෂා කරන බව සඳහන්.",
       "URL": "https://www.hirunews.lk/business/70547/වියට්නාම-වෙළඳුන්-පිරිසක්-ලංකාවට",
       "Category": "Business",
       "Parent URL": "https://www.hirunews.lk/business/all-news.php?pageID=271"
}