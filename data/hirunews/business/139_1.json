{
       "Source": "hirunews",
       "Timestamp": "Sunday, 24 December 2017 - 19:16",
       "Headline": "අත්‍යාවශ්‍ය ආහාර ද්‍රව්‍ය 07ක් පාලන මිලට",
       "News Content": "අත්‍යාවශ්‍ය ආහාර ද්‍රව්‍ය 07ක මිල ලබන වසරේ අප්‍රේල් මාසය දක්වා ස්ථාවරව පවත්වාගෙන යාමට ජීවන වියදම් කමිටුව තීරණය කර ඇති බව කර්මාන්ත හා වාණිජ කටයුතු අමාත්‍යාංශය නිවේදනය කරනවා.\nඒ අනුව සම්බා කිලෝග්‍රෑමයක් රුපියල් 71කටත්, නාඩු කිලෝග්‍රෑමයක් රුපියල් 74කටත්, ලොකු ළුෑණු කිලෝවක් රුපියල් 135කටත් අලෙවි කෙරෙනු ඇති.\nඑමෙන්ම සීනි කිලෝවක උපරිම සිල්ලර මිල රුපියල් 100ක් ලෙස දැක්වෙනවා.\nඅර්තාපල් කිලෝග්‍රෑමයක් රුපියල් 139කටත්, සැමන් ග්‍රෑම් 425 ටින් එකක් රුපියල් 127කටත් මිල සටහන් කර තිබෙනවා.\nපරිප්පු කිලෝග්‍රෑම් එකක් රුපියල් 124කට මෙන්ම හාල් මැස්සා කිලෝග්‍රෑම් එකක් රුපියල් 515 කටත් මෙම කාලය තුලදී ලබා ගැනීමට පාරිභෝගිකයන්ට හැකියාව පවතින බවයි කර්මාන්ත හා වාණිජ කටයුතු අමාත්‍යාංශය සඳහන් කළේ.",
       "URL": "https://www.hirunews.lk/business/179219/අත්‍යාවශ්‍ය-ආහාර-ද්‍රව්‍ය-07ක්-පාලන-මිලට",
       "Category": "Business",
       "Parent URL": "https://www.hirunews.lk/business/all-news.php?pageID=139"
}