{
       "Source": "hirunews",
       "Timestamp": "Thursday, 05 May 2016 - 13:18",
       "Headline": "රබර් නිෂ්පාදනයේ අඩුවීමක්",
       "News Content": "පසුගිය වසර තුළ පමණක් සිව් වතාවක් රබර් නිෂ්පාදනවල අඛණ්ඩ අඩුවීමක් පෙන්නුම් කර තිබෙනවා.\nඑය සියයට 10.1 කින් පහත වැටී ඇති බවයි ශ්‍රී ලංකා මහ බැංකුව සඳහන් කළේ.\nරබර් නිෂ්පාදනයෙන් සියයට 50 ක්ම ෂීට් රබර් වන අතර, එයද සියයට 8.5 කින් පහත වැටී තිබෙනවා.\nවිශේෂයෙන්ම රබර් මිල අඩුවීම නිසා කුඩා වතු හිමියන් රබර් කිරි කැපීම මන්දගාමීව සිදුකිරීම මීට එක් හේතුවක්.\nඑමෙන්ම පසුගිය වසරේ දිවයිනට බලපෑ  අයහපත් කාලගුණයද රබර් නිෂ්පාදනය අඩුවීම කෙරෙහි බලපා තිබෙනවා.",
       "URL": "https://www.hirunews.lk/business/132483/රබර්-නිෂ්පාදනයේ-අඩුවීමක්",
       "Category": "Business",
       "Parent URL": "https://www.hirunews.lk/business/all-news.php?pageID=198"
}