{
       "Source": "hirunews",
       "Timestamp": "Tuesday, 08 December 2020 - 13:23",
       "Headline": "ලක්සල සහ මධ්‍යම සංස්කෘතික අරමුදලට මහා භාණ්ඩාගාරයෙන් ප්‍රතිපාදන ලබාගැනීමට කැබිනට් අනුමැතිය",
       "News Content": "විදේශ සංචාරකයින් නොපැමිණීම නිසා පවත්වාගෙන යෑම අසීරුවී ඇති ලක්සල සහ මධ්‍යම සංස්කෘතික අරමුදල යන ආයතන සඳහා මහා භාණ්ඩාගාරයෙන් ප්‍රතිපාදන සළසා ගැනීමට අමාත්‍ය මණ්ඩල අනුමැතිය හිමිව තිබෙනවා.\nමීට පෙර මධ්‍යම සංස්කෘතික අරමුදල පවත්වාගෙන යෑම සඳහා රුපියල් මිලියන 135 ක ණය මුදලක් ලබාගත් නමුත්, දැනට සිදු කරන සංරක්ෂණ සහ ඉදිකිරීමේ කාර්යයන්ට අදාළව බිල්පත් නිරවුල් කිරීම සඳහා රුපියල් මිලියන 50 ක ප්‍රතිපාදනයක් මහා භාණ්ඩාගාරයෙන් ලබාගැනීමටයි තීරණය වී ඇත්තේ.\nඑසේම කොරෝනා තත්වය හමුවේ ලක්සල ආයතනයේ අලෙවි ආදායම සියයට 90 කින් පමණ මේ වනවිට පහත වැටී තිබෙනවා.",
       "URL": "https://www.hirunews.lk/business/256567/ලක්සල-සහ-මධ්‍යම-සංස්කෘතික-අරමුදලට-මහා-භාණ්ඩාගාරයෙන්-ප්‍රතිපාදන-ලබාගැනීමට-කැබිනට්-අනුමැතිය",
       "Category": "Business",
       "Parent URL": "https://www.hirunews.lk/business/all-news.php?pageID=31"
}