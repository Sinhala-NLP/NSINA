{
       "Source": "hirunews",
       "Timestamp": "Tuesday, 19 February 2013 - 19:02",
       "Headline": "කැරට්, තක්කාලි, මාළු මිරිස් මිල අහස උසට.",
       "News Content": "වෙළඳ පොලේ මේ වනවිට තක්කාලි, කැරට් සහ මාළු මිරිස් යන එළවළුවල මිල ගණන් අසීමිත ලෙස ඉහළ ගොස් තිබෙනවා. ආර්ථික මධ්‍යස්ථාන ප්‍රමුඛ වෙළඳ පොළ ආරංචි මාර්ග සඳහන් කළේ එළවළු වෙළඳ පොලට ලැබීමේ අඩුවක් හේතුවෙන් මෙලෙස මිල ඉහළ ගොස් ඇති බවයි. තක්කාලි කිලෝ ග්‍රෑමයක් වෙළඳ පොලේ මේ වනවිට අලෙවි වන්නේ රුපියල් 80 ත් 100 ත් අතර මිලකටයි. කැරට් සහ මාළු මිරිස්  කිලෝ ග්‍රෑමයක මිල රුපියල් 150 ත් රුපියල් 200 ත් අතර මිලක පවතින බවයි. පසුගිය කාල සීමාව තුළදී  මෙම එළවළු වෙළඳ පොලේ අලෙවි වූයේ රුපියල් 50 ත් 100 ත් අතර මිලකටයි. කෙසේ වෙතත් මධ්‍යම කඳුකරයට ඇද හැලෙන වර්ෂාපතනයද  එළවළු මිල ඉහළ යාමට බලපා තිබෙනවා.",
       "URL": "https://www.hirunews.lk/business/53717/කැරට්-තක්කාලි-මාළු-මිරිස්-මිල-අහස-උසට",
       "Category": "Business",
       "Parent URL": "https://www.hirunews.lk/business/all-news.php?pageID=309"
}