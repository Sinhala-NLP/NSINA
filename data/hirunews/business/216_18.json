{
       "Source": "hirunews",
       "Timestamp": "Saturday, 07 November 2015 - 14:14",
       "Headline": "තේ මණ්ඩලය තේ මිලදී ගනී",
       "News Content": "තේ මිල ස්ථාවර කිරීමේ අරමුණින් කොළඹ තේ වෙන්දේසියට ඉදිරිපත් වන අතිරික්ත තේ තොග මිලදී ගැනීමට ශ්‍රී ලංකා තේ මණ්ඩලය ඉදිරිපත්ව සිටිනවා. තේ කර්මාන්තයේ පාර්ශවකරුවන්, අග්‍රාමාත්‍ය රනිල් වික්‍රමසිංහ සමඟ පසුගිය සතියේ පැවැත්වූ සාකච්ඡාවේ ප්‍රතිඵලයක් ලෙසයි තේ මණ්ඩලය එම තීරණයට එළඹී ඇත්තේ.\nවිශේෂයෙන් තේ මිල පහත වැටීමෙන් දුෂ්කරතාවට පත්ව සිටින කුඩා තේ වතු වැවිළිකරුවන්ගේ ආදායම් ස්ථාවර කිරීම එහි ප්‍රධාන අරමුණක්. ඒ අනුව තේ මණ්ඩලය ඉදිරි සති දෙක තුළ කොළඹ තේ වෙන්දේසියෙන් තේ නිෂ්පාදන මිලදි ගැනීමට නියමිතයි.\nමෙරට තේ වැඩිප්‍රමාණයක් අපනයනය කරන රුසියාව සහ මැදපෙරදිග ඉල්ලූම පහත වැටීම සහ පොදුවේ ලෝක වෙළදපළේ මිල පහත වැටීම මෙරට තේ මිල පහත වැටීමට හේතුවයි.",
       "URL": "https://www.hirunews.lk/business/119832/තේ-මණ්ඩලය-මිලදී-ගනී",
       "Category": "Business",
       "Parent URL": "https://www.hirunews.lk/business/all-news.php?pageID=216"
}