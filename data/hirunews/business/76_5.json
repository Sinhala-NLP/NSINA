{
       "Source": "hirunews",
       "Timestamp": "Sunday, 28 July 2019 - 12:52",
       "Headline": "ඉරානයට තේ අපනයනය කිරීමට ඇමරිකාවෙන් අනුමැතිය",
       "News Content": "මසකට ඇමරිකානු ඩොලර් මිලියන 5 දක්වා තේ නිෂ්පාදන ඉරානය වෙත අපනයනය කිරීමට ඇමරිකා එක්සත් ජනපදයේ අනුමැතිය හිමිවී තිබෙනවා.\nඉරානයෙන් මීට පෙර ශ්‍රී ලංකාවට ආනයනය කළ ඩොලර් මිලියන 240 ක් වටිනා ඉන්ධන සඳහා හිලව් වශයෙන් එම තේ තොග අපනයනය කළ හැකියි.\nඇමරිකා එක්සත් ජනපදය විසින් ඉරානය වෙත පැනවූ ආර්ථික සම්බාධක හේතුවෙන් එරට සමඟ ගණුදෙනු කරන රටවල්ද සම්බාධකවලට ලක්විය හැකියි.\nමේ හේතුවෙන් වැවිලි කර්මාන්ත අමාත්‍යවරයා මෙරට ඇමරිකානු තානාපතිනිය සමඟ පැැවත්වූ සාකච්ඡාවලින් අනතුරුව අදාළ අනුමැතිය හිමිවී ඇති බව සඳහන්.\nමෙම වැඩසටහන යටතේ ඉදිරි වසර හතර තුළ මෙරට තේ ඉරානයට අපනයනය කළ හැකි අතර, මෙරට තේ නිෂ්පාදනවලින් සියයට 10 ක් අපනයනය කෙරෙන්නේ ඉරානයටයි.\nමෙම පියවර මගින් ඉරානය වෙනත් තේ නිෂ්පාදන රටක් වෙත යොමුවීම වැළැක්විය හැකි බවයි වැවිලි කර්මාන්ත අමාත්‍යාංශයේ අදහස වී ඇත්තේ.",
       "URL": "https://www.hirunews.lk/business/221182/ඉරානයට-තේ-අපනයනය-කිරීමට-ඇමරිකාවෙන්-අනුමැතිය",
       "Category": "Business",
       "Parent URL": "https://www.hirunews.lk/business/all-news.php?pageID=76"
}