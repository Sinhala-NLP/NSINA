{
       "Source": "hirunews",
       "Timestamp": "Saturday, 28 February 2015 - 9:41",
       "Headline": "ශාන්ත ජෝන් මාළු වෙළඳසැල යළි පිටකොටුවේ පිහිටුවන්නැයි ඉල්ලීමක්",
       "News Content": "ශාන්ත ජෝන් මාළු වෙළඳසැල නැවතත් කොළඹ පිටකොටුවේ ආරම්භ කරන ලෙස ශාන්ත ජෝන් ධීවර වෙළඳ සමිතිය රජයෙන් ඉල්ලීමක් කරනවා. වසර 100කට වඩා පැරණි පිටකොටුව ශාන්ත ජෝන් මාළු වෙළඳසැල පසුගිය රජය සමයේ, 2011 වසරේ අප්‍රේල් මස 2 වන දා පෑලියගොඩට ගෙන යනු ලැබුවා. අද වන විට තම මත්ස්‍ය වෙළඳාම පාඩු ලබන තත්ත්වයකට පත්ව ඇති බවයි කොළඹ ඊයේ (27) පැවැති මාධ්‍ය හමුවකට එක්වෙමින් ව්‍යාපාරිකයන් සඳහන් කළේ. මේ හේතුව නිසා දැනට පෑලියගොඩ ස්ථාපිත කර ඇති ශාන්ත ජෝන් මාළු වෙළඳසල පිටකොටුවේ ආරම්භ කරන ලෙස ඔවුන් රජයෙන් ඉල්ලීමක් කළා.",
       "URL": "https://www.hirunews.lk/business/104461/ශාන්ත-ජෝන්-මාළු-වෙළඳසැල-යළි-පිටකොටුවේ-පිහිටුවන්නැයි-ඉල්ලීමක්",
       "Category": "Business",
       "Parent URL": "https://www.hirunews.lk/business/all-news.php?pageID=254"
}