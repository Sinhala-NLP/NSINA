{
       "Source": "hirunews",
       "Timestamp": "Friday, 03 July 2015 - 13:55",
       "Headline": "බිලියන දෙකක භාණ්ඩාගාර බැඳුම්කර අලෙවියක්",
       "News Content": "ශ්‍රී ලංකා මහබැංකුව රුපියල් බිලියන 2 ක් වටිනා භාණ්ඩාගාර බැඳුම්කර ඊයේ පැවති වෙන්දේසියේදී අලෙවි කර තිබෙනවා. 2020 වසරේ මැයි පළමුවැනිදා කල් පිරෙන වසර 4 ක් වන භාණ්ඩාගාර බැඳුම්කර සඳහා 8.2% ක පොලියක් හිමිවන අතර, රුපියල් බිලියනයක එම බැඳුම්කර නිකුත් කෙරුණා. 2022 වසරේ ඔක්තෝම්බර් පළවනදා කල් පිරෙන සත්වස් බැඳුම්කර සඳහා හිමිවන පොලිය 8.57% ක්. රුපියල් බිලියනයක් වටිනා එම බැඳුම්කර ද ඊයේ පැවති වෙන්දේසියේදී නිකුත් කෙරුණු බවයි මහබැංකුව සඳහන් කළේ.\nරුපියල් බිලියන 10 ක භාණ්ඩාගාර බැඳුම්කර සඳහා මහබැංකුව අයදුම්පත් කැඳවා තිබූ අතර ඒ සඳහා රුපියල් බිලියන 18 ක අයදුම් ඉදිරිපත් වුණා. එහෙත්, මහබැංකුව ඊයේ නිකුත් කළේ රුපියල් බිලියන 2 ක් වටිනා භාණ්ඩාගාර බැඳුම්කර පමණයි.",
       "URL": "https://www.hirunews.lk/business/112554/බිලියන-දෙකක-භාණ්ඩාගාර-බැඳුම්කර-අලෙවියක්",
       "Category": "Business",
       "Parent URL": "https://www.hirunews.lk/business/all-news.php?pageID=234"
}