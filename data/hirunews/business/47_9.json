{
       "Source": "hirunews",
       "Timestamp": "Sunday, 03 May 2020 - 8:06",
       "Headline": "බීජ අර්තාපල් සඳහා ප්‍රමුඛත්වය දෙන්නැයි ඉල්ලීමක්",
       "News Content": "කොරෝනා වසංගත තත්ත්වය හමුවේ බීජ අර්තාපල් සෑදීම සඳහා ප්‍රමුඛත්වය ලබාදෙන ලෙස නුවරළිය සහ බදුල්ල දිස්ත්‍රික්කවල අර්තාපල් වගාකරුවන්ගෙන් කෘෂිකර්ම දෙපාර්තමේන්තුව ඉල්ලීමක් කරනවා.\nනුවරඑළිය දිස්ත්‍රික් නියෝජ්‍ය කෘෂිකර්ම අධ්‍යක්ෂ එස්.එම්.කේ. දිසානායක කියා සිටියේ බීජ ලබා ගැනීමට සුදුසු අර්තාපල් පරිභෝජනය සඳහා අලෙවි නොකර ඉදිරි කන්නය සඳහා වගා කිරීමට අවශ්‍ය බීජ සකසා ගන්නා ලෙසයි.\nවෙනත් වර්ෂවල මෙරටට බීජ සඳහා මෙන්ම පරිභෝජනය සඳහා අර්තාපල් ආනයනය කළ ද පවතින කොරෝනා වසංගත තත්ත්වය හමුවේ මෙම ක්‍රියාමාර්ගය ගැනීමට සිදුව ඇති බවයි කෘෂිකර්ම දෙපාර්තමේන්තුව සඳහන් කරන්නේ.",
       "URL": "https://www.hirunews.lk/business/239948/බීජ-අර්තාපල්-සඳහා-ප්‍රමුඛත්වය-දෙන්නැයි-ඉල්ලීමක්",
       "Category": "Business",
       "Parent URL": "https://www.hirunews.lk/business/all-news.php?pageID=47"
}