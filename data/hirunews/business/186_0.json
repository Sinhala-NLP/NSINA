{
       "Source": "hirunews",
       "Timestamp": "Tuesday, 30 August 2016 - 13:23",
       "Headline": "ඖෂධ මිල අඩු කිරීමේ ගැසට් නිවේදනය සති දෙකකින්",
       "News Content": "ඖෂධ මිල සියයට 85 දක්වා අඩු කිරීමේ ගැසට් නිවේදනය තවත් දෙසතියකින් නිකුත් කිරීමට ජාතික ඖෂධ නියාමන අධිකාරිය සූදානම් බව සෞඛ්‍ය අමාත්‍ය රාජිත සේනාරත්න ප්‍රකාශ කළා.\nමෙය හෙට දිනයේදී ප්‍රකාශයට පත් කිරීමට නියමිතව තිබූ නමුත්, එහි තාක්ෂණික ගැටළු කිහිපයක් නිරාකරණය කර ගැනීමට අවශ්‍ය නිසා තවත් දෙසතියක කාලයක් ඒ සඳහා අවශ්‍ය බවට ඖෂධ නියාමන අධිකාරිය ඉල්ලා ඇති බවයි සෞඛ්‍ය අමාත්‍යවරයා සදහන් කළේ.\nසුළු පරිමාණ ඖෂධ ආනයනකරුවන් සමඟ සෞඛ්‍ය අමාත්‍යාංශයේ ඊයේ පැවැති සාකච්ඡාවකට එක්වෙමින් සෞඛ්‍ය අමාත්‍ය රාජිත සේනාරත්න මේ බව කියා සිටියා.",
       "URL": "https://www.hirunews.lk/business/141829/ඖෂධ-මිල-අඩු-කිරීමේ-ගැසට්-නිවේදනය-සති-දෙකකින්",
       "Category": "Business",
       "Parent URL": "https://www.hirunews.lk/business/all-news.php?pageID=186"
}