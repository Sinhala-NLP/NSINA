{
       "Source": "hirunews",
       "Timestamp": "Monday, 16 March 2015 - 11:14",
       "Headline": "අවාරය අහවරයි පටන් ගනියි",
       "News Content": "අවාරයේ එළවලු හිගයට විසදුමක් ලෙස අද (16)  දින සිට අවාරය අහවරයි නමින් ව්‍යෘපෘතියක් වාරී මාර්ග හා කෘෂි කර්ම අමාත්‍යංශය ආරම්භ කරන බව වාරී මාර්ග හා කෘෂිකර්ම අමාත්‍ය දුමින්ද දිසානායක මහතා පැවසීය.\nවසමකින් 50 දෙනෙකු බැගින් ගෙවතු හය ලක්ෂ පනස් දහසක් ඉලක්ක කර ගනිමින් මාළු මිරිස්, වම්බටු, තක්කාලී, කරවිල, දඹල, පිපිඤ්ඤා යන සමූහ පැළ 07 ක් සහන මිලට ගොවි ගෙදරටම ගෙන දීම සහ අක්කර භාගයක් වූ ඉඩම් කැබලි ලක්ෂයක් සදහා ගුණාත්මක දේශීය බීජ වටිනාකමින් 50% ක් සහන මිලට ගොවීන් වෙත ලබා දී අවාරයේ එළවළු නිෂ්පාදනය කොට දේශීය ආර්ථිකය ශක්තිමත් කිරීමේ අරමුණින් යුත් “ අවාරය අහවරයි“ වැඩසටහන, කෘෂිකර්ම දෙපාර්තමේන්තුව, පළාත් කෘෂිකර්ම දෙපාර්තමේන්තුව, ගොවිජන සංවර්ධන දෙපාර්තමේන්තුව එක්ව වාරී මාර්ග හා කෘෂිකර්ම අමාත්‍යංශය මගින් සංවිධානය කරන ජාතික දිරි ගැන්වීමේ වැඩසටහන අද (16) උදෑසන 9.00 සිට තලාව ගොවිජන සේවා මධ්‍යස්ථානයේදී ආරම්භ වන බව වාරී මාර්ග හා කෘෂිකර්ම අමාත්‍යය දුමින්ද දිසානායක මහතා වැඩිදුරටත් පැවසීය.",
       "URL": "https://www.hirunews.lk/business/105567/අවාරය-අහවරයි-පටන්-ගනියි",
       "Category": "Business",
       "Parent URL": "https://www.hirunews.lk/business/all-news.php?pageID=251"
}