{
       "Source": "hirunews",
       "Timestamp": "Saturday, 15 February 2020 - 19:54",
       "Headline": "යුරෝපා සංගමයෙන් වෙන් වූවද, 2021 දක්වා බ්‍රිතාන්‍යයෙන් ශ්‍රී ලංකාවට ජී.එස්.පී. ප්ලස්",
       "News Content": "යුරෝපා සංගමයෙන් වෙන් වුව ද, බ්‍රිතාන්‍යය විසින් වසර 2021 දක්වා ශ්‍රී ලංකාවට ජී.එස්.පී.ප්ලස් තීරුබදු සහනය හිමිවන බව මෙරට බ්‍රිතාන්‍ය මහකොමසාරිස් සාරා හල්ටන් පවසනවා.\nඇය මේ බව ප්‍රකාශ කළේ ශ්‍රී ලංකා ඇඟලූම් අපනයන සම්මේලනය අමතමින්.\nයුරෝපා සංගමයට ශ්‍රී ලංකාව අපනයනය කරන ඇඟලූම් වලින් සියයට 30 ක්ම බ්‍රිතාන්‍ය වෙත අපනයනය කෙරෙනවා.\nශ්‍රී ලංකාවේ දෙවන විශාලතම අපනයන වෙළඳපොල වන්නේ ද බ්‍රිතාන්‍යයි. 2018 වසරේදී ශ්‍රී ලංකාව සහ බ්‍රිතාන්‍ය අතර, භාණ්ඩ හා සේවා හුවමාරුව ස්ටර්ලින් පවුම් බිලියන 1.5  ඉක්මවූවා.",
       "URL": "https://www.hirunews.lk/business/234497/යුරෝපා-සංගමයෙන්-වෙන්-වූවද-2021-දක්වා-බ්‍රිතාන්‍යයෙන්-ශ්‍රී-ලංකාවට-ජී-එස්-පී-ප්ලස්",
       "Category": "Business",
       "Parent URL": "https://www.hirunews.lk/business/all-news.php?pageID=53"
}