{
       "Source": "hirunews",
       "Timestamp": "Saturday, 11 November 2017 - 14:11",
       "Headline": "පිඟන් භාණ්ඩ කර්මාන්තයේ සුරක්ෂිතතාව සඳහා අයවැයෙන් පියවර",
       "News Content": "මෙවර අයවැය මගින් මෙරට පිඟන් භාණ්ඩ කර්මාන්තයේ සුරක්ෂිතතාව සඳහා පියවර ගෙන ඇති බව වෙළඳපොළ විශ්ලේෂකයන් පෙන්වා දෙනවා.\nමෙවර අයවැයෙන් ආනයනික භාණ්ඩ 1200ක අතිරේක තීරුබදු ඉවත් කිරීමට යෝජනා කෙරුණා.\nකෙසේ නමුත්, ආනයනික පිඟන් භාණ්ඩ සඳහා අදාළ බදු ක්‍රියාත්මකයි.\nදේශීය කර්මාන්තකරුවන් තරඟකාරීත්වයට මුහුණදීම සඳහා දිරිගන්වන බවයි මුදල් අමාත්‍යවරයා සිය අයවැය කථාවේදී ප්‍රකාශ කළේ.\nකෙසේ නමුත්, ආනයනික ටයිල්ස් සඳහා සියයට 90ක බද්දක් එනම් වර්ග මීටරයකට රුපියල් 100ක බද්දක් තවදුරටත් අය කිරීමටයි පියවර ගෙන ඇත්තේ.",
       "URL": "https://www.hirunews.lk/business/175788/පිඟන්-භාණ්ඩ-කර්මාන්තයේ-සුරක්ෂිතතාව-සඳහා-අයවැයෙන්-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=142"
}