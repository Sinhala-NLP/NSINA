{
       "Source": "hirunews",
       "Timestamp": "Wednesday, 13 February 2013 - 12:59",
       "Headline": "හම්බන්තොටට තානාපතිවරුන් පිරිසක් අද.",
       "News Content": "බ්‍රිතාන්‍ය, ප්‍රංශ සහ  ජර්මානු තානාපතිවරුන් අද (13) පස්වරුවේ හම්බන්තොට දිස්ත්‍රික්කයේ සංචාරය  කිරීමට නියමිතයි. එහිදී හම්බන්තොට දිස්ත්‍රික්කයේ සිදුවන සංවර්ධන කටයුතු  සම්බන්ධයෙන් නීරීක්ෂණය කිරීමට නියමිත බව සඳහන්. විශේෂයෙන් හම්බන්තොට වරාය  හා මත්තල ගුවන් තොටුපළ තානාපතිවරුන් විසින් නිරීක්ෂණය කිරීමටයි නියමිතව  ඇත්තේ. බ්‍රිතාන්‍ය, ප්‍රංශ හා ජර්මානු රජයේ ආධාර යටතේ ක්‍රියාත්මක වන  සංවර්ධන ව්‍යාපෘතීන් කිහිපයක්ද හම්බන්තොට දිස්ත්‍රික්කය තුළ  ක්‍රියාත්මකයි.",
       "URL": "https://www.hirunews.lk/business/53312/හම්බන්තොටට-තානාපතිවරුන්-පිරිසක්-අද",
       "Category": "Business",
       "Parent URL": "https://www.hirunews.lk/business/all-news.php?pageID=310"
}