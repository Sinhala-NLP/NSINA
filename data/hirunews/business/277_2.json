{
       "Source": "hirunews",
       "Timestamp": "Friday, 27 September 2013 - 20:39",
       "Headline": "රුපියලේ අවප්‍රමාණය සහ අධිප්‍රමාණය.",
       "News Content": "විදේශ ව්‍යවහාර මුදල්වල හැසිරීම මත පදනම්ව ශ්‍රී ලංකා රුපියල ප්‍රධාන මුදල් වර්ග කිහිපයකට අදාළව මේ වසර තුළ දී ශක්තිමත් වී තිබෙනවා. ශ්‍රී ලංකා මහබැංකුව ප්‍රකාශ කළේ ඒ අනුව මේ වසරේ සැප්තැම්බර් මාසය වන විට ශ්‍රී ලංකා රුපියල ජපන් යෙන්වලට සාපේක්ෂව සියයට 11.1කින් අධිප්‍රමාණය වී ඇති බවයි. ඉන්දියානු රුපියලට සාපේක්ෂව සියයට 8.7කින් ද,  ඕස්ට්‍රේලියානු ඩොලරයට සාපේක්ෂව සියයට 5.8කින් ද, රුපියල අධිප්‍රමාණය වී තිබෙනවා. කෙසේ වෙතත්, ඇමරිකානු ඩොලරයට සාපේක්ෂව සියයට 3.8කින් ද, යුරෝවලට සාපේක්ෂව සියයට 6.1කින් ද, ස්ටර්ලින් පවුම්වලට සාපේක්ෂව සියයට 3.2කින් ද රුපියල මේ වසරේ දී අවප්‍රමාණය වී ඇති බව සඳහන්.",
       "URL": "https://www.hirunews.lk/business/68140/රුපියලේ-අවප්‍රමාණය-සහ-අධිප්‍රමාණය",
       "Category": "Business",
       "Parent URL": "https://www.hirunews.lk/business/all-news.php?pageID=277"
}