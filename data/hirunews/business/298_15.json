{
       "Source": "hirunews",
       "Timestamp": "Saturday, 04 May 2013 - 8:17",
       "Headline": "කොළඹ කොටස් වෙළදපොළ වර්ධනයක්.",
       "News Content": "කොළඹ කොටස් වෙළඳපොළේ මිල දර්ශක ඊයේ (03) දිනයේ දී තවදුරටත් වර්ධනයක් පෙන්නුම් කළා. සමස්ත දර්ශකය ඒකක 41කින් ඉහළ ගොස් 6013ක් ලෙස සටහන් වූ අතර, එය 2012 වසරේ ජනවාරි 3 වැනිදායින් පසු වාර්තා වූ ඉහළම අගයයි. ආයෝජකයන් විසින් මෙහිදී තෝරා ගත් කොටස් මිලදී ගැනීම දක්නට ලැබුණු අතර, මහබැංකුවේ මීළඟ ප්‍රතිපත්ති ප්‍රකාශය ඉදිරි සතියට යෙදී තිබීම ඊට හේතුව බව වෙළෙදපොළ විචාරකයන්ගේ අදහසයි. කොටස් මිල ඉහළ යාම ආරම්භ වූයේ ඉදිරියේ දී පොලී අනුපාතික පහත වැටෙනු ඇතැයි අපේක්ෂාවෙන්. මේ වසරේ මැයි සහ ජුනි මාසවලදී පොලී අනුපාතික සමනය වනු ඇතැයි භාණ්ඩාගාර ලේකම්වරයා සහ මහබැංකුව මීට පෙර ප්‍රකාශ කර තිබුණා.",
       "URL": "https://www.hirunews.lk/business/58311/කොළඹ-කොටස්-වෙළදපොළ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=298"
}