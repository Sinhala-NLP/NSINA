{
       "Source": "hirunews",
       "Timestamp": "Thursday, 29 August 2019 - 7:38",
       "Headline": "සංචාරක කර්මාන්තය සුබ ලකුණක්",
       "News Content": "පාස්කු ඉරිදා ප්‍රහාරයෙන් පසු කඩා වැටුණු මෙරට සංචාරක කර්මාන්තය ඔක්තෝම්බර් මාසය වනවිට මුළුමනින්ම පාහේ ප්‍රකෘතිමත් වනු ඇති බව ශ්‍රී ලංකා සංචාරක සංවර්ධන අධිකාරිය පවසනවා.\nප්‍රහාරයෙන් පසු ඇතිවූ බලපෑම හේතුවෙන් මේ වසරේ සංචාරක ආගමනය සියයට 30 කින් පමණ පහත වැටෙනු ඇති බවටයි අනාවැකි පළවුණේ.\nකෙසේ නමුත් සම්පූර්ණ වසර තුළ සංචාරකයන්ගේ පැමිණීම සියයට 10 ඉක්මවා පහත නොවැටෙනු ඇති බව සංචාරක සංවර්ධන අධිකාරියේ දැන් අදහසයි.\nඒ අනුව මේ වසරේදි දිවයිනට සංචාරකයන් මිලියන 2.1 ක් පැමිණෙනු ඇතැයි අපේක්ෂා කෙරෙනවා.\nපසුගිය වසරේදි ශ්‍රී ලංකාවට සංචාරකයන් මිලියන 2.33  ක් පැමිණි අතර, එමඟින් හිමිවූ විදේශ විනිමය ආදායම ඇමරිකානු ඩොලර් බිලියන 4.4 කට අධිකයි.",
       "URL": "https://www.hirunews.lk/business/223172/සංචාරක-කර්මාන්තය-සුබ-ලකුණක්",
       "Category": "Business",
       "Parent URL": "https://www.hirunews.lk/business/all-news.php?pageID=72"
}