{
       "Source": "hirunews",
       "Timestamp": "Monday, 06 April 2015 - 20:00",
       "Headline": "විදෙස් සංචාරකයින්ගේ පැමිණීම ඉහළට",
       "News Content": "මේ වසරේ මාර්තු මාසයේදී දිවයිනට පැමිණි විදේශ සංචාරකයින්ගේ සංඛ්‍යාව පෙර වසරට සාපේක්ෂව සියයට 18කින් වර්ධනය වී තිබෙනවා. මාර්තු මාසයේ සංචාරකයන් එක්ලක්ෂ 57,051ක් ශ්‍රී ලංකාවට පැමිණ ඇති අතර, එහිදී බටහිර යුරෝපයෙන් සහ චීනයෙන් පැමිණි සංචාරකයන්ගේ කැපී පෙනෙන වර්ධනයක් දක්නට ලැබුණා. මේ වසරේ පළමු මාස 3 තුළ චීනයෙන් පැමිණි සංචාරකයන්ගේ සංඛ්‍යාව සියයට 84කින් ඉහළ ගිය අතර, මාර්තු මාසයේදී ඉන්දීය සංචාරකයන්ගේ පැමිණීම සියයට 16.6කින් ඉහළ ගියා. මාර්තු මාසයේ යුරෝපීය සංචාරකයන්ගේ ආගමනය සියයට 27.4කින් ඉහළ ගොස් තිබෙනවා. ඒ අතුරෙන් බ්‍රිතාන්‍ය සංචාරකයන්ගේ පැමිණීම වර්ධනය වී ඇත්තේ සියයට 37කින්.",
       "URL": "https://www.hirunews.lk/business/107029/විදෙස්-සංචාරකයින්ගේ-පැමිණීම-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=247"
}