{
       "Source": "hirunews",
       "Timestamp": "Monday, 02 December 2019 - 7:25",
       "Headline": "ආහාර එතුම් නිෂ්පාදකයන්ට නව නීති",
       "News Content": "පාරිභෝගික කටයුතු පිළිබඳ අධිකාරිය ආහාර එතුම් නිෂ්පාදකයින්ට නව නීති හඳුන්වා දී තිඛෙනවා.\nඒ අනුව ලන්ච් ෂීට් පැකට්ටුවේ සන්නම් නාමය, උපරිම සිල්ලර මිල, නිෂ්පාදකයින්ගේ මිල, ලිපිනය, නිෂ්පාදිත දිනය සහ ආයු කාලය භාවිත කරන ලද ද්‍රව්‍ය, භාවිත ද්‍රව්‍ය පිළිබඳ ප්‍රකාශනය, මධ්‍යම පරිසර අධිකාරියේ ලියාපදිංචි අංකය ආදී කරුණු ඇතුළත් විය යුතු බවයි එම අධිකාරිය නිකුත් කළ ගැසට් නිවේදනයේ දැක්වෙන්නේ.\nඑමෙන්ම ආහාර එතුම් කොළයක දිග සහ පළල, පැකට්ටුවක හෝ කාණ්ඩයකට අඩංගු එතුම් සංඛ්‍යාව, භාෂා තුනෙන්ම සැකසූ ලේඛනයක් ඇතුළත් කළ යුතුවනවා.\nමෙම නව නීතිය ලබන වසරේ ජූනි මස 1 වනදා සිට බලපැවැත්වෙනු ඇති.",
       "URL": "https://www.hirunews.lk/business/229389/ආහාර-එතුම්-නිෂ්පාදකයන්ට-නව-නීති",
       "Category": "Business",
       "Parent URL": "https://www.hirunews.lk/business/all-news.php?pageID=62"
}