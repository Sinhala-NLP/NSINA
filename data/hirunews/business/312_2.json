{
       "Source": "hirunews",
       "Timestamp": "Sunday, 03 February 2013 - 7:58",
       "Headline": "කෘෂි ව්‍යවසායකයන් 12,000ක් බිහි වන ලකුණු.",
       "News Content": "කෘෂිකර්ම ක්ෂේත්‍රයට සම්බන්ධ නව ව්‍යවසායකයන් 12,000 ක් රට පුරා බිහි කිරීමේ වැඩසටහනක් ක්‍රියාත්මක කරන බව කෘෂිකර්ම අමාත්‍යාංශය ප්‍රකාශ කරනවා. ඔවුන් විසින් මිලට ගන්නා නිෂ්පාදන සාමාන්‍ය වෙළඳපොලට මෙන්ම සුපිරි වෙළඳසැල් ජාලයට ද ලබාදීමට අපේක්ෂිතයි. වසරක් තුළ මෙම ව්‍යාපෘතිය ව්‍යාප්ත කිරීමට සැලසුම් කර ඇති බවද කෘෂිකර්ම අමාත්‍යාංශය ප්‍රකාශ කළා. මෙමඟින් නව රැකියා අවස්ථා රැසක් බිහිවනු ඇති බවයි අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/business/52633/කෘෂි-ව්‍යවසායකයන්-12000ක්-බිහි-වන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=312"
}