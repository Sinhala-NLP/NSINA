{
       "Source": "hirunews",
       "Timestamp": "Sunday, 19 May 2013 - 19:37",
       "Headline": "මුහුණු ආලේපන අලෙවිකරුවන් ගැන සෙවිල්ලෙන්.",
       "News Content": "පාරිභෝගිකයන් නොමඟ යවමින් අන්තර් ජාලය හා සඟරාවල දැන්වීම් පළ කර අලේපන හා සබන් පිළිබද ව්‍යාජ තොරතුරු ඉදිරිපත් කරන පුද්ගලයන් සොයා වැටලීම් ආරම්භ කර තිබෙනවා. සමූපකාර හා අභ්‍යන්තර වෙළද කටයුතු අමාත්‍යාංශය නිවේදනයක් නිකුත් කරමින් සදහන් කළේ මෙම පුද්ගලයන් ව්‍යාජ තොරතුරු ඉදිරිපත් කරමින් අධික මිල ගණන් යටතේ එම ආලේපන අලෙවි කරන බවයි. මෙසේ අලෙවි කරන ව්‍යාජ මුහුණු ආලේපන සහ සබන් වල ලේබල වෙනස් කර ඇති බවටයි අමාත්‍යාංශය වෙත තොරතුරු ලැබී ඇත්තේ. බොහෝ අලේපන වර්ග විදේශ රටකින් ආනයන කර ශ්‍රී ලංකාව තුළ නැවත බෙදා හරිනු ලබනවා. මොවුන් සම්බන්ධයෙන් හැකි සෑම ක්‍රියාමාර්ගයක් ගන්නා ලෙස සමූපකාර හා අභ්‍යන්තර වෙළෙද කටයුතු අමාත්‍ය ජොන්ස්ටන් ප්‍රනාන්දු පාරිභෝගික අධිකාරිය වෙත උපදෙස් ලබාදී ඇති බව එම නිවේදනයේ වැඩිදුරටත් සදහන්.",
       "URL": "https://www.hirunews.lk/business/59283/මුහුණු-ආලේපන-අලෙවිකරුවන්-ගැන-සෙවිල්ලෙන්",
       "Category": "Business",
       "Parent URL": "https://www.hirunews.lk/business/all-news.php?pageID=296"
}