{
       "Source": "hirunews",
       "Timestamp": "Friday, 30 October 2015 - 17:06",
       "Headline": "ලෝක බැංකුව සහ මහබැංකුව අතර තවත් ගිවිසුමක්",
       "News Content": "ශ්‍රී ලංකාවේ මුල් ළමාවිය සංවර්ධන ව්‍යාපෘති ඉහළ නැංවීම සඳහා ඇමරිකානු ඩොලර් මිලියන 50ක ගිවිසුමකට මුදල් අමාත්‍යාංශය සහ ලෝක බැංකුව අත්සන් තබා තිබෙනවා. මුදල් අමාත්‍යාංශය නිකුත් කළ නිවේදනයක දැක්වුණේ ලෝක බැංකුවේ නේවාසික අධ්‍යක්ෂිකා ෆ්‍රැන්කොයිස් ක්ලොට්ස් සහ මුදල් අමාත්‍යාංශ ලේකම් ආචාර්ය ආර්.එච්.එස්. සමරතුංග ඊට අත්සන් කළ බවයි. ඉදිරි වසර 5ක කාලය තුළ ශ්‍රී ලංකාවේ ආර්ථික සංවර්ධනය වේගවත් කිරීම සඳහා මානව සංවර්ධන විෂමතා අවම කිරීමේ වැඩසටහන්වලට මුල්තැනක් ලබාදීම එහි අරමුණයි.",
       "URL": "https://www.hirunews.lk/business/119366/ලෝක-බැංකුව-සහ-මහබැංකුව-අතර-තවත්-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=218"
}