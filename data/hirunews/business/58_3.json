{
       "Source": "hirunews",
       "Timestamp": "Wednesday, 08 January 2020 - 13:20",
       "Headline": "එළවළුවලට දිලීර රෝගයක්",
       "News Content": "මාතලේ දිස්ත්‍රික්කයේ දඹුල්ල, යටවත්ත සහ ගලේවෙල යන ප්‍රදේශවල වැටකොලූ, කරවිල සහ බෝංචි වගාවන්වලට දිලීර රෝගයක් වැළදීම හේතුවෙන් ලැබෙන අස්වැන්න විශාල වශයෙන් අඩුවී ඇති බව ගොවීන් පවසනවා.\nපසුගිය දිනවල ඇදහැලෙන ධාරානිපාත වර්ෂාවත් සමග මෙම දිලීර රෝගය ව්‍යාප්ත වන්නට ඇති බවටයි ඔවුන් සැක පළ කරන්නේ.\nමාතලේ - යටවත්ත ප්‍රදේශයේ වැටකොලූ සහ කරවිල වගාවන් විශාල වශයෙන් සිදුකෙරෙන අතර, දිලීර රෝගය නිසා එම වගාවන් අත්හැර දැමීමට සිදුව ඇති බවයි ගොවීන් වැඩිදුරටත් සදහන් කළේ.",
       "URL": "https://www.hirunews.lk/business/231836/එළවළුවලට-දිලීර-රෝගයක්",
       "Category": "Business",
       "Parent URL": "https://www.hirunews.lk/business/all-news.php?pageID=58"
}