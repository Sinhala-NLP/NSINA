{
       "Source": "hirunews",
       "Timestamp": "Saturday, 24 April 2021 - 7:47",
       "Headline": "විදේශ විනිමය ණය ගැනීමට අලුත් ගිණුමක්",
       "News Content": "ශ්‍රී ලංකාවේ නේවාසිකයන් විසින් විදේශයන්ගෙන් විදේශ විනිමය ණය ගැනීම සඳහා පහසුකම් සැලසීම වෙනුවෙන් විදේශ වාණිජ ණය ගැනීමේ ගිණුම නමින් නව ගිණුමක් ක්‍රියාත්මක බව මහ බැංකුව ප්‍රකාශ කළා.\nඒ 2017 අංක 12 දරණ විදේශ විනිමය පනත යටතේ නිකුත් කර ඇති රෙගුලාසි වලට සිදු කළ සංශෝධන අනුවයි.\nසංශෝධිත විදේශ විනිමය ප්‍රතිපත්ති රාමුව මේ වසරේ මාර්තු 22 වනදා සිට බලාත්මක වනවා.\nඑහිදී ශ්‍රී ලංකා රජය සහ රජය සතු ව්‍යවසායන්ද ඇතුළුව ශ්‍රී ලංකාවේ නේවාසිකයන්ට ණය ලබා දීමේදී ණය දෙන්නන් විසින් ආයෝජන ගිණුම් විවෘත කිරීමේ අනිවාර්ය අවශ්‍යතාවද ඉවත් කර තිබෙනවා.\nඑසේම නේවාසික නොවන ආයෝජකයන්ට කොටස් වෙළඳපොලේ හෝ ණය සුරැකුම්පත් ආයෝජන වලදී ක්‍රියාත්මක වන පරිදි නව සහන කිහිපයක්ද මෙමඟින් ලබා දී ඇති බවයි මහ බැංකුව ප්‍රකාශ කළේ.",
       "URL": "https://www.hirunews.lk/business/269349/විදේශ-විනිමය-ණය-ගැනීමට-අලුත්-ගිණුමක්",
       "Category": "Business",
       "Parent URL": "https://www.hirunews.lk/business/all-news.php?pageID=20"
}