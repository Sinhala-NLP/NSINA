{
       "Source": "hirunews",
       "Timestamp": "Friday, 17 March 2017 - 13:21",
       "Headline": "කෘෂිකාර්මික අංශයේ පසුබෑමක්",
       "News Content": "පසුගිය 2016 වසරේදී මෙරට කෘෂිකාර්මික අංශයේ පසුබෑමක් වාර්තා වන බව ජනලේඛන හා සංඛ්‍යාලේඛන දෙපාර්තමේන්තුව පවසනවා.\n2016 සිව්වන කාර්තුවේ ආර්ථික දත්ත ඇතුළු සමස්ත වර්ෂය සදහා දර්ශක එමගින් ඊයේ (16) ප්‍රකාශයට පත් කළා.\nඒ අනුව, 2016 වර්ෂයේදී කෘෂිකාර්මික අංශයේ සියයට 4 යි දශම 2 ක ඍණ වර්ධනයක් වාර්තා වන අතර, වී වගාව සදහා එය ඍණ සියයට 31 ක වර්ධනයක් බවයි ජනලේඛන හා සංඛ්‍යාලේඛන දෙපාර්තමේන්තුව සදහන් කළේ.\nකෙසේ නමුත්, 2016 වසරේදී කර්මාන්ත අංශයේ සියයට 6 යි දශම 7 ක සැලකිය යුතු වර්ධන වේගයක් වාර්තා වන අතර, සේවා අංශයෙන් ද සියයට 4 යි දශම 2 ක වර්ධන වේගයක් සටහන් කර තිබෙනවා.",
       "URL": "https://www.hirunews.lk/business/157089/කෘෂිකාර්මික-අංශයේ-පසුබෑමක්",
       "Category": "Business",
       "Parent URL": "https://www.hirunews.lk/business/all-news.php?pageID=163"
}