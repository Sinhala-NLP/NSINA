{
       "Source": "hirunews",
       "Timestamp": "Monday, 01 April 2013 - 19:57",
       "Headline": "එළවළු මිලදී ගැනීමට අමාත්‍යවරයාගෙන් උපදෙස්",
       "News Content": "දඹුල්ල ආර්ථික මධ්‍යස්ථානයට ගෙන එන අතිරික්ත එළවළු අඛණ්ඩව මිලදී ගැනීමට පියවර ගන්නා ලෙස සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු විසින් ලංකා සතොස සභාපතිවරයා වෙත උපදෙස් දී තිබෙනවා. දඹුල්ල ආර්ථික මධ්‍යස්ථානයේ දී පසුගිය දා එළවළු තොගයක් වෙළදුන් මිලදී නොගැනීමත් සමග ඉවත දැමීමට සිදුවුණා. එය පදනම් කරගෙනයි අමාත්‍යවරයා විසින් මෙම නියෝගය නිකුත් කර ඇත්තේ. එම එළවළු අද (01) සිට කොළඹ හා තදාසන්න ප්‍රදේශවල ඇති ලංකා සතොස අලෙවිසැල්වලින් පාරිභෝගිකයින්ට මිලදී ගත හැකි බව ද සමූපකාර හා අභ්‍යන්තර වෙළඳ කටයුතු අමාත්‍යාංශය නිවේදනයක් නිකුත් කරමින් සඳහන් කළා.",
       "URL": "https://www.hirunews.lk/business/56384/එළවළු-මිලදී-ගැනීමට-අමාත්‍යවරයාගෙන්-උපදෙස්",
       "Category": "Business",
       "Parent URL": "https://www.hirunews.lk/business/all-news.php?pageID=303"
}