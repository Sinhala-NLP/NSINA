{
       "Source": "hirunews",
       "Timestamp": "Sunday, 06 August 2017 - 15:33",
       "Headline": "ලෝක වෙළඳපොලේ තෙල් තවත් නගී",
       "News Content": "ලොව විශාලතම බලශක්ති පාරිභෝගිකයා වන ඇමරිකාවේ ආර්ථිකය පිළිබඳ සුබවාදී සළකුණු සමඟ ලෝක වෙළඳපොලේ ඛනිජ තෙල් මිල ඉහළ යාමක් සති අන්තය වනවිට වාර්තාවුණා.\nබ්‍රෙන්ට් වර්ගයේ බොර තෙල් බැරලයක මිල මේ වනවිට ඩොලර් 52 යි ශත 42 කට අලෙවි වන අතර, ඇමරිකානු ඩබ්ලිව්.ටී.අයි. තෙල් බැරලයක මිල සටහන් වන්නේ ඩොලර් 50 කට ආසන්නවයි.\nකෙසේ නමුත් මෙම කාර්තුව තුළ තෙල් මිලෙහි පහත වැටීමක් අපේක්ෂා කළ හැකි බව විශ්ලේෂකයන් පෙන්වා දෙනවා.\nඑමෙන්ම වසරේ අවසන් කාර්තුවේදී තෙල් බැරලයක මිල ඇමරිකානු ඩොලර් 54 ක් පමණ වනු ඇති බවයි ඔවුන් සඳහන් කළේ.\nමේ අතර තෙල් නිෂ්පාදනය තවදුරටත් කප්පාදු කර තෙල් මිල ශක්තිමත් කරලීම සම්බන්ධයෙන් ඔපෙක් සහ ඔපෙක් නොවන රටවල තාක්ෂනික කමිටු හෙට සහ අනිද්දා අබුඩාබියේදී රැස්වනවා.",
       "URL": "https://www.hirunews.lk/business/167766/ලෝක-වෙළඳපොලේ-තෙල්-තවත්-නගී",
       "Category": "Business",
       "Parent URL": "https://www.hirunews.lk/business/all-news.php?pageID=150"
}