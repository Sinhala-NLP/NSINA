{
       "Source": "hirunews",
       "Timestamp": "Friday, 26 April 2013 - 7:41",
       "Headline": "රැකියා බිහි කරන හැටි ලෝක බැංකුව කියයි.",
       "News Content": "ස්ත්‍රී පුරුෂ භාවය සැළකිල්ලට නොගෙන  ඕනෑම අයෙකුට  ඕනෑම රැකියාවක් කිරීම සඳහා අවස්ථාව සැළසීම තුළින් ශ්‍රී ලංකාවට රැකියා ප්‍රශ්ණයට විසඳුම් ලබාගත හැකි බව ලෝක බැංකුව පවසනවා. 2013 වසරේ ලෝක බැංකු වාර්ෂික වාර්තාව ඉදිරිපත් කරමින් ශ්‍රී ලංකාව ගැන සඳහන් කළ පරිච්ෙඡ්දයේ ඒ බව දැක්වෙනවා. එමගින් පෙන්වා දෙන්නේ භූගෝලීය වශයෙන් සහ උපක්‍රමීය වශයෙන් ශ්‍රී ලංකාවේ පිහිටුවීම සැළකූ විට මෙරට නව ඉහළ තත්ත්වයෙන් යුත් රැකියා ජනනය කිරීමේ වැඩි අවස්ථාවක් පවතින බවයි. ඒ සඳහා පවතින බාධා ඉවත් කිරීම රජයේ වගකීමක්. එවැනි එක් අභියෝගයක් වන්නේ මෙරට කාන්තා ජනගහණය සඳහා සමාන රැකියා අවස්ථා සැළසීමයි. විශේෂයෙන් තරුණ කාන්තාවන්ට මෙරට රැකියා ක්‍ෂේත්‍රයේ වැඩි අවස්ථාවක් හිමිවිය යුතු බව ලෝක බැංකුව පෙන්වා දෙනවා. 2010 වසරේ මෙරට වයස 15 ත් 24 ත් අතර කාන්තා ජනගහණයෙන් සියයට 28 ක් පමණක් ශ්‍රම බලකායට එක්ව සිටි බවයි එමගින් සඳහන් කළේ. එම වයස් කාණ්ඩයේ පිරිමි ශ්‍රම බලකාය සියයට 50 ක්.",
       "URL": "https://www.hirunews.lk/business/57819/රැකියා-බිහි-කරන-හැටි-ලෝක-බැංකුව-කියයි",
       "Category": "Business",
       "Parent URL": "https://www.hirunews.lk/business/all-news.php?pageID=299"
}