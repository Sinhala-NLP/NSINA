{
       "Source": "hirunews",
       "Timestamp": "Wednesday, 05 September 2018 - 13:27",
       "Headline": "වන සතුන්ගෙන් සිදුවන වගා හානිය ගැන ජනපතිට වාර්තාවක්",
       "News Content": "වන සතුන්ගෙන් සිදුවන වගා හානිය වළක්වා ගැනීම සඳහා වාර්තාවක් සකස් කර මාසයක් තුළ ජනපතිට ලබා දීමට කෘෂිකර්ම අමාත්‍යාංශය තීරණය කර තිබෙනවා.\nමෙරට වාර්ෂිකව වනසතුන්ගෙන් සිදුවන වගා හානිය සියයට 40 ඉක්මවා ගොස් ඇති බවයි එම අමාත්‍යාංශය සදහන් කළේ.\nමේ හේතුවෙන් රුපියල් මිලියන 18 ක පාඩුවක් වාර්ෂිකව සිදුවනවා.\nපසුගිය කාලසීමාවේදී වගා හානිය වැළැක්වීම සඳහා ගත් ක්‍රියාමාර්ග අසාර්ථක වීම හේතුවෙන් ඒ සම්බන්ධයෙන් විශේෂ පරීක්ෂණයක් සිදුකර වාර්තාවක් ලබාදීමට මෙලෙස තීරණය කර ඇති බවයි කෘෂිකර්ම අමාත්‍ය මහින්ද අමරවීර අමාත්‍යාංශයේ ඊයේ (04) පැවති විශේෂ සාකච්ඡාවකදී සදහන් කර ඇත්තේ.",
       "URL": "https://www.hirunews.lk/business/199216/වන-සතුන්ගෙන්-සිදුවන-වගා-හානිය-ගැන-ජනපතිට-වාර්තාවක්",
       "Category": "Business",
       "Parent URL": "https://www.hirunews.lk/business/all-news.php?pageID=111"
}