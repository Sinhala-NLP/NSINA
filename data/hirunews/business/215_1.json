{
       "Source": "hirunews",
       "Timestamp": "Wednesday, 25 November 2015 - 12:16",
       "Headline": "රුපියල  8% කින්   බාල්දුවෙයි",
       "News Content": "දැනට පවතින පොලී අනුපාතික නොවෙනස්ව පවත්වා ගැනීමට ඊයේ (24)  රැස්වූ මහබැංකු මුදල් මණ්ඩලය තීරණය කර තිබෙනවා. ඒ අනුව නිත්‍ය තැන්පතු පහසුකම් අනුපාතිකය සියයට 6ක් ලෙසත් නිත්‍ය ණය පහසුකම් අනුපාතිකය සියයට 7.5ක් ලෙසත් තවදුරටත් ක්‍රියාත්මක වනු ඇති.\nසැප්තැම්බර් මාසයේදී සියයට ඍණ 0.3 ක් වූ මතුපිට උද්ධමනය ඔක්තෝබර් මාසයේදී සියයට 1.7ක් දක්වා වර්ධනය වී තිබෙනවා.\nඑසේම අදාළ කාලය තුල වෙළඳ හිගය සියයට 4.1කින් අඩු වී ඇති බවයි මහබැංකුව ප්‍රකාශ කළේ.\n2015 වසරේ මේ දක්වා කාලය තුළ ඇමරිකානු ඩොලරයට සාපේක්ෂව ශ්‍රී ලංකා රුපියල සියයට 8.1කින් අවප්‍රමාණය වී ඇති බව ද මහබැංකුව ප්‍රකාශ කළා.\nකෙසේ වෙතත්, රටේ  සංචිත ප්‍රමාණය ඇමරිකානු ඩොලර් බිලියන 8 දක්වා වර්ධනය වී තිබෙනවා.",
       "URL": "https://www.hirunews.lk/business/120801/රුපියල-8-කින්-බාල්දුවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=215"
}