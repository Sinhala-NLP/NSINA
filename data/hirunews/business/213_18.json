{
       "Source": "hirunews",
       "Timestamp": "Saturday, 05 December 2015 - 12:48",
       "Headline": "නොවැම්බර් මාසයේ සංචාරකයන් පැමිණීමේ වර්ධනයක්",
       "News Content": "මේ වසරේ නොවැම්බර් මාසයේදී ශ්‍රී ලංකාවට පැමිණි විදේශ සංචාරකයින් සංඛ්‍යාව සියයට 20 යි දශම 4 කින් වර්ධනය වී තිබෙනවා.\nසංචාරක ප්‍රවර්ධන අධිකාරියේ සංඛ්‍යාලේඛනවලට අනුව නොවැම්බර් මාසයේ ශ්‍රී ලංකාවට පැමිණි සංචාරකයන්ගේ සංඛ්‍යාව එක්ලක්ෂ 44,147 ක්.\nඒ අනුව මේ වසරේ ජනවාරි සිට නොවැම්බර් දක්වා ශ්‍රී ලංකාවට මිලියන 1 යි දශම 6 ක සංචාරකයන් පැමිණ ඇති අතර, එය පෙර වසරට සාපේක්ෂව සියයට 13 යි දශම 7 ක වර්ධනයක් ලෙස සැලකිය හැකියි.\nශ්‍රී ලංකාවට වැඩිම සංචාරකයන් පිරිසක් එනම්, මුළු සංඛ්‍යාවෙන් සියයට 31 ක්ම පැමිණ ඇත්තේ බටහිර යුරෝපීය රටවලින්.\nදකුණු ආසියාවෙන් පැමිණි සංචාරක ප්‍රතිශතය සියයට 25 ක් වන අතර, චීනයෙන් පැමිණි සංචාරකයින්ගේ සංඛ්‍යාව සියයට 69 කින් පමණ වර්ධනය වී තිබෙනවා.",
       "URL": "https://www.hirunews.lk/business/121412/නොවැම්බර්-මාසයේ-සංචාරකයන්-පැමිණීමේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=213"
}