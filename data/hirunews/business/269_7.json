{
       "Source": "hirunews",
       "Timestamp": "Monday, 18 November 2013 - 19:50",
       "Headline": "ගල්, වැලි, පස්, මැටි ඇතුළු ඛනිජ ද්‍රව්‍ය සඳහා රාජ්‍ය භාගය ඉහළට.",
       "News Content": "වැලි ඇතුළු සියලූම ඛනිජ කැණීම් සිදුකිරීමේදී අය කෙරෙන රාජ්‍ය භාගය අද (18) සිට ඉහළ දමා ඇතැයි භූ විද්‍යා සමීක්ෂණ හා පතල් කාර්යාංශය ප්‍රකාශ කළා. මීට අමතරව ගොඩනැගිලි ඉදිකිරීම සඳහා යොදා ගන්නා කළු ගල්, පස්, බොරලූ, ඩොලමයිට්, ගඩොල් සහ උළු නිෂ්පාදනය කිරීම සඳහා යොදා ගන්නා මැටි කැණීමේදී මෙතෙක් අය කළ සියයට දෙකේ රජයේ භාගය සියයට 4 දක්වා ඉහළ දමා තිබෙනවා.\nරජයේ භාගය ඉහළ දැමීම නිසා වැලි මිල ඉහළ ගොස් ඇති බවයි මහවැලි එක්සත් ටිපර් ලොරි රථ සංගමයේ සාමාජික කිහිප දෙනෙකු හිරු ප්‍රවෘත්ති අංශයට කියා සිටියේ.\nඅද සිට සිදුකර ඇති නව සංශෝධනයට අනුව කර්මාන්ත සඳහා උපයෝගී කර ගනු ලබන අපනයනික ඛනිජ ද්‍රව්‍ය වන ඛනිජ වැලි සහ මිනිරන් සඳහා මෙතෙක් සියයට 5ක්ව පැවැති රාජ්‍ය භාගය සියයට 7 දක්වා ඉහළ නංවා තිබෙනවා. අපනයනය කරනු ලබන පාෂාණ වර්ගවල ද රාජ්‍ය භාගය ඉහළ නංවා ඇත්තේ සියයට 7කින්. මෙලෙස ඛනිජ ද්‍රව්‍ය කැනීමේදී අය කරන රජයේ භාගය ඉහළ දැමීමේ අරමුණ රාජ්‍ය ආදායම ඉහළ නංවා ගැනීම බව භූ විද්‍යා සමීක්ෂණ හා පතල් කාර්යාංශයේ සභාපති සෙනරත් ජයසුන්දර ප්‍රකාශ කළා.",
       "URL": "https://www.hirunews.lk/business/71641/ගල්-වැලි-පස්-මැටි-ඇතුළු-ඛනිජ-ද්‍රව්‍ය-සඳහා-රාජ්‍ය-භාගය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=269"
}