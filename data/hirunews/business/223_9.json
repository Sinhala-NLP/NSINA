{
       "Source": "hirunews",
       "Timestamp": "Sunday, 27 September 2015 - 19:54",
       "Headline": "වී මිලදී ගැනීමට තවත් මිලියන 750ක් ඉල්ලයි",
       "News Content": "මෙවර යල කන්නයේ ගොවීන්ගේ වී මිලදී ගැනීම සඳහා තවත් රුපියල් මිලියන 750ක අතිරේක මුදලක් රජයෙන් අයදුම් කර ඇති බව වී අලෙවි මණ්ඩලය පවසනවා. අද වන විට ගොවීන්ගෙන් වී මෙට්‍රික් ටොන් එක්ලක්ෂ 53,000කට වැඩි ප්‍රමාණයක් මිලදී ගෙන ඇති බවයි එහි සභාපති එම්.බී. දිසානායක හිරු ප්‍රවෘත්ති අංශයට සදහන් කළේ. ඒ සඳහා රජය රුපියල් මිලියන 8000කට වැඩි මුදලක් වෙන් කර තිබෙනවා. රජය, යල කන්නයේ වී මිලදී ගැනීම සඳහා ප්‍රථමයෙන් රුපියල් මිලියන 6000ක මුදලක් වෙන් කළ අතර, එම මුදල ප්‍රමාණවත් නොවීම හේතුවෙනුයි පසුව තවත් මිලියන 2000ක් වෙන් කර ඇත්තේ. එහෙත් ගොවීන්ගේ පසු අස්වනු මිලදී ගැනීම සඳහා තවත් අතිරේක මුදලක් ලෙස මෙලෙස රුපියල් මිලියන 750ක් අයදුම් කර ඇති බවයි වී අලෙවි මණ්ඩලයේ සභාපතිවරයාට වැඩිදුරටත් සදහන් කළේ.",
       "URL": "https://www.hirunews.lk/business/117375/වී-මිලදී-ගැනීමට-තවත්-මිලියන-750ක්-ඉල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=223"
}