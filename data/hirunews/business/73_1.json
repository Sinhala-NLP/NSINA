{
       "Source": "hirunews",
       "Timestamp": "Sunday, 25 August 2019 - 14:02",
       "Headline": "දෙවන කාර්තුවේ ශ්‍රී ලංකාවේ ආර්ථික වර්ධනය පහත වැටී ඇති බවට අනාවැකි",
       "News Content": "මේ වසරේ දෙවන කාර්තුවේදි ශ්‍රී ලංකාවේ ආර්ථික වර්ධනය කැපී පෙනෙන ලෙස පහත වැටී ඇති බවට මූඩි ජාත්‍යන්තර ආයෝජන සේවාව අනාවැකි පළ කරනවා.\nමේ වසර තුළ පසුබෑමකට ලක්වුවද ලබන වසර මුලදී ආර්ථිකය ප්‍රකෘතිමත් විය හැකි බවයි එමඟින් පෙන්වා දෙන්නේ.\nවිශේෂයෙන් පාස්කු ඉරිදා ප්‍රහාරයෙන් පසු මෙරට සංචාරක කර්මාන්තයේ බිඳ වැටීම මෙලෙස දෙවන කාර්තුවේ ආර්ථික වර්ධනය පහත වැටීමට හේතුවක් ලෙස මූඩි සඳහන් කළා.\nඑමෙන්ම ආසියාකරයේ රටවල් රැසක පහළ මට්ටමේ ආර්ථික වර්ධනයක් අපේක්ෂා කරන බව එමඟින් පෙන්වා දෙනවා.\nමූඩි ආයෝජන සේවාව මගින් ආසියාවේ රටවල් 16 ක ආර්ථික වර්ධනය පිළිබඳව මෙලෙස අනාවැකි පළ කර ඇති අතර, ඔවුන් අපේක්ෂා කරන පරිදි මේ වසර තුළදී ශ්‍රී ලංකාවේ ආර්ථික වර්ධනය සියයට 2.6 කට සීමාවනු ඇති.\nකෙසේ නමුත් එය ලබන වසරේ සියයට 3.4 දක්වා වර්ධනය වනු ඇති බව එහි අනාවැකියයි.",
       "URL": "https://www.hirunews.lk/business/222923/දෙවන-කාර්තුවේ-ශ්‍රී-ලංකාවේ-ආර්ථික-වර්ධනය-පහත-වැටී-ඇති-බවට-අනාවැකි",
       "Category": "Business",
       "Parent URL": "https://www.hirunews.lk/business/all-news.php?pageID=73"
}