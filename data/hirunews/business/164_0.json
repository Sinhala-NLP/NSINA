{
       "Source": "hirunews",
       "Timestamp": "Thursday, 16 March 2017 - 13:28",
       "Headline": "කොරියාවෙන් මිලියන 375 ක්",
       "News Content": "ජලජීවී වගාව ව්‍යාප්ත කිරීම සඳහා රුපියල් මිලියන 375 ක ප්‍රදානයක් ලබාදීමට කොරියානු රජය එකඟතාව පළකර තිබෙනවා.\nඒ, ධීවර අමාත්‍යාංශය සමඟ පැවති සාකච්ඡාවක ප්‍රතිඵලයක් ලෙසයි.\nමෙම වැඩසටහනට අනුව ඉස්සන් සහ මත්ස්‍ය නිෂ්පාදන ආශ්‍රිත කර්මාන්තපුරයක් සඳහා මූලික වශයෙන් කොරියානු මූල්‍ය ප්‍රතිපාදන යොදාගැනීමට බලාපොරොත්තුවන බවයි ධීවර හා ජලජ සම්පත් සංවර්ධන අමාත්‍යාංශය සඳහන් කළේ.\nඑමෙන්ම කොරියානු ජාතික ධීවර සමූපකාර සම්මේලනය නවීන තාක්ෂණික පහසුකම්වලින් සමන්විත ධීවර තාක්ෂණ විද්‍යාල දෙකක් ශ්‍රී ලංකාවට ලබාදීමට එකඟතාව පළකර ඇති බව වාර්තාවනවා.",
       "URL": "https://www.hirunews.lk/business/157006/කොරියාවෙන්-මිලියන-375-ක්",
       "Category": "Business",
       "Parent URL": "https://www.hirunews.lk/business/all-news.php?pageID=164"
}