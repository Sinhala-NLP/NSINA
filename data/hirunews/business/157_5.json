{
       "Source": "hirunews",
       "Timestamp": "Sunday, 21 May 2017 - 14:50",
       "Headline": "බැංකු ක්‍ෂේත්‍රයේ දියුණුවට ආසියානු සංවර්ධන බැංකුව",
       "News Content": "මෙරට බැංකු ක්‍ෂේත්‍රයේ ආයෝජන ඉහළ නැංවීම සඳහා ආසියානු සංවර්ධන බැංකුව ඉදිරිපත්වී සිටිනවා.\nඑහිදී රාජ්‍ය මෙන්ම පෞද්ගලික අංශයේ බැංකුවලටද සහය ලබාදීමට සූදානම් බවයි එහි ජ්‍යෙෂ්ඨ නිලධාරියෙකු සඳහන් කළේ.\nඑහි පෞද්ගලික අංශ මූල්‍යායතන ඒකකයේ අධ්‍යක්‍ෂ ක්‍රිස්ටීන් එන්ස්ටෝම් වැඩිදුරටත් සඳහන් කර ඇත්තේ, ආසියානු සංවර්ධන බැංකුව දැනටමත් මෙරට පෞද්ගලික වානිජ බැංකුවල සැළකිය යුතු ආයෝජනයක් සිදුකර ඇති බවයි.\nවසර 2020 වනවිට ආසියාකරයේ පෞද්ගලික බැංකුවල ආයෝජන ප්‍රතිශතය සියයට 50 දක්වා ඉහළ නැංවීම ආසියානු සංවර්ධන බැංකුවේ අරමුණයි.",
       "URL": "https://www.hirunews.lk/business/161820/බැංකු-ක්‍ෂේත්‍රයේ-දියුණුවට-ආසියානු-සංවර්ධන-බැංකුව",
       "Category": "Business",
       "Parent URL": "https://www.hirunews.lk/business/all-news.php?pageID=157"
}