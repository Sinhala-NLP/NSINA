{
       "Source": "hirunews",
       "Timestamp": "Monday, 12 October 2020 - 7:35",
       "Headline": "අමුද්‍රව්‍ය හිඟය වලකන්න කළුගල් සහ බොරළු කැපීම සඳහා කඩිනම් ක්‍රමවේදයක්",
       "News Content": "ප්‍රමාදයකින් තොරව කළුගල් සහ බොරළු කැපීම සඳහා විධිමත් හා කඩිනමින් බලපත්‍ර ලබාගත හැකි ක්‍රමවේදයක් සකස් කරන ලෙස මහාමාර්ග අමාත්‍ය ජොන්ස්ටන් ප්‍රනාන්දු ආරක්ෂක අමාත්‍යාංශයෙන් ඉල්ලීමක් කර තිබෙනවා.\nඑම අමාත්‍යාංශයේදී මහාමාර්ග ඉදිකිරීම් හා සංවර්ධනයට අවශ්‍ය අමුද්‍රව්‍ය ප්‍රමාදයකින් තොරව ලබාගැනීම සම්බන්ධයෙන් පැවති සාකච්ඡාවකදී අමාත්‍යවරයා මෙම ඉල්ලීම කළ බවයි මහාමාර්ග අමාත්‍යාංශයේ මාධ්‍ය ඒකකය සඳහන් කළේ.\nකිලෝමීටර ලක්ෂයේ වැඩසටහන යටතේ මාර්ග සංවර්ධනය වේගවත්වී ඇති අතර, ඉදිරියේදී අමුද්‍රව්‍ය හිඟයක් ඇතිවීම වළක්වාගැනීමට මෙම පියවර ගන්නා ලෙස ජොන්ස්ටන් ප්‍රනාන්දු අමාත්‍යවරයා එහිදී ප්‍රකාශ කර තිබෙනවා.",
       "URL": "https://www.hirunews.lk/business/252335/අමුද්‍රව්‍ය-හිඟය-වලකන්න-කළුගල්-සහ-බොරළු-කැපීම-සඳහා-කඩිනම්-ක්‍රමවේදයක්",
       "Category": "Business",
       "Parent URL": "https://www.hirunews.lk/business/all-news.php?pageID=36"
}