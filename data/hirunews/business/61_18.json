{
       "Source": "hirunews",
       "Timestamp": "Thursday, 05 December 2019 - 13:25",
       "Headline": "රජයේ බදු සංශෝධනය ආර්ථික ඉහළ නැංවීමට හේතුවක් - ශ්‍රී ලංකා වානිජ මණ්ඩලය",
       "News Content": "ජාතිය ගොඩනැගීමේ බද්ද ඉවත් කර, වැට් බදු ඇතුලු බදු කිහිපයක් සංශෝධනයට රජය ගනු ලැබූ තීරණය මෙරට ආර්ථික වේගය ඉහළ නැංවීමට හේතුවක් වනු ඇති බව ශ්‍රී ලංකා වානිජ මණ්ඩලය පවසනවා.\nඅයවැය පරතරය පියවා ගැනීම සඳහා මෙම බදු සංශෝධන ඉවහල්වනු ඇති බවටයි ඔවුන් විශ්වාසය පළ කළේ.\nතමන් සමඟ කටයුතු කරන පෞද්ගලික අංශයේ බොහෝ පිරිසක් නව ආණ්ඩුවේ ප්‍රතිපත්ති සමඟ කටයුතු කිරීමට සූදානම් බවද ශ්‍රී ලංකා වානිජ මණ්ඩලය කියා සිටියා.",
       "URL": "https://www.hirunews.lk/business/229611/රජයේ-බදු-සංශෝධනය-ආර්ථික-ඉහළ-නැංවීමට-හේතුවක්-ශ්‍රී-ලංකා-වානිජ-මණ්ඩලය",
       "Category": "Business",
       "Parent URL": "https://www.hirunews.lk/business/all-news.php?pageID=61"
}