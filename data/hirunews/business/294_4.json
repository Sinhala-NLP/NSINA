{
       "Source": "hirunews",
       "Timestamp": "Tuesday, 04 June 2013 - 12:45",
       "Headline": "හම්බන්තොට වරායට ඩො. බිලියනයක ආයෝජනයක්.",
       "News Content": "හම්බන්තොට වරායේ දෙවන අදියරේ යටිතල පහසුකම් සංවර්ධනය සඳහා ඇමරිකානු ඩොලර් බිලියනය ඉක්ම වූ ආයෝජන හිමිව ඇති බව වරාය අධිකාරියේ සභාපති ප්‍රියාත් බන්දු වික්‍රම පවසනවා. අපනයනය ඉලක්ක කර ගත් නිෂ්පාදන සහ සැකසුම් කර්මාන්ත ශාලා 11ක් මේ යටතේ ඉදිවන අතර ඒවා අමාත්‍ය මණ්ඩල අනුමැතිය සඳහා යොමු කර තිබෙනවා. හම්බන්තොට වරායේ පළමු අදියරේ යටිතල පහසුකම් සංවර්ධනය සඳහා ඇමරිකානු ඩොලර් මිලියන 800 ඉක්ම වූ ආයෝජන හිමි වුණා. නැව්වලට ඉන්ධන සැපයීමේ මධ්‍යස්ථානයක් සහ කර්මාන්ත වරායක් ලෙස හම්බන්තොට වරාය සංවර්ධනය කිරීම වරාය අධිකාරියේ අරමුණයි. එහි නැව් තෙල් සැපයීමේ කටයුතු ජුලි මාසයේ දී ආරම්භ කිරීමට නියමිතයි.",
       "URL": "https://www.hirunews.lk/business/60274/හම්බන්තොට-වරායට-ඩො-බිලියනයක-ආයෝජනයක්",
       "Category": "Business",
       "Parent URL": "https://www.hirunews.lk/business/all-news.php?pageID=294"
}