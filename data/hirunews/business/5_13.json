{
       "Source": "hirunews",
       "Timestamp": "Friday, 18 February 2022 - 13:24",
       "Headline": "ගැණුම් කළමනාකරුවන්ගේ දර්ශකයේ වර්ධනයක්",
       "News Content": "නිෂ්පාදන අංශයේ ගැණුම් කළමනාකරුවන්ගේ දර්ශකය මේ වසරේ ජනවාරි මාසයේ දී පසුගිය දෙසැම්බර් මාසයට සාපේක්ෂ ව සුළු වර්ධනයක් පෙන්නුම් කරමින් 58.7 ක් ලෙස සටහන් වූ බව මහබැංකුව පවසනවා.\nමේ සඳහා ප්‍රධාන වශයෙන් නව ඇණවුම් සහ නිෂ්පාදනය ඉහළ යාමෙන් සේවා නියුක්තිය යථා තත්ත්වයට පත්වීම හේතුවී ඇති බව සඳහන්.\nඑමෙන්ම, තොග මිලදී ගැණුම් ද ඉහළ ගොස් තිබෙනවා.\nමෙහි දී විශේෂයෙන් රෙදිපිලි හා ඇඟලුම් නිෂ්පාදන අංශයේ සහ ආහාර පාන නිෂ්පාදන අංශයේ වර්ධනයක් දක්නට ලැබුණු බවයි මහබැංකුව සඳහන් කළේ.",
       "URL": "https://www.hirunews.lk/business/297350/ගැණුම්-කළමනාකරුවන්ගේ-දර්ශකයේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=5"
}