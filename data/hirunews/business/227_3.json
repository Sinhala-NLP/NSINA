{
       "Source": "hirunews",
       "Timestamp": "Wednesday, 02 September 2015 - 11:43",
       "Headline": "වී මිලට ගන්න ජංගම රථ එයි",
       "News Content": "වී ගබඩා පිරීයාම නිසා අස්වනු අලෙවි කර ගැනීමට නොහැකි වූ ගොවීන් වෙනුවෙන් ජංගම වී මිලදී ගැනීම් රථ යොදවන බව වී අලෙවි මණ්ඩලය ප්‍රකාශ කළා. එහි සභාපති එම්.බී. දිසානායක හිරු ප්‍රවෘත්ති අංශයට සඳහන් කළේ අද සිට ඊට අදාළ ලොරි රථ යෙදවීමට පියවර ගන්නා බවයි. වී ගබඩා පිරීයාම නිසා දින ගණනක් පෝලිම්වල සිටි ඇතැම් ගොවීන්ට තම අස්වනු අලෙවි කර ගැනීමට නොහැකි වූ බව ඊයේ වාර්තා වුණා. මෙම තත්ත්වය සම්බන්ධයෙන් ගන්නා පියවර කුමක්දැයි අප වී අලෙවි මණ්ඩලයේ සභාපති එම්.බී.දිසානායකගෙන් විමසූ අතර, ජංගම මිලදී ගැනීමේ රථ යොදවන බව ඔහු සඳහන් කළේ ඊට ප්‍රතිචාර ලෙසයි.",
       "URL": "https://www.hirunews.lk/business/115858/වී-මිලට-ගන්න-ජංගම-රථ-එයි",
       "Category": "Business",
       "Parent URL": "https://www.hirunews.lk/business/all-news.php?pageID=227"
}