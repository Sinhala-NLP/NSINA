{
       "Source": "hirunews",
       "Timestamp": "Sunday, 26 April 2020 - 13:16",
       "Headline": "රන් මිල පාලනය වනු ඇතැයි අනාවැකි",
       "News Content": "දැනට ඉහළ මට්ටමක පවතින ලෝක වෙළඳපොලේ රන් මිල නුදුරු අනාගතයේදී සමනය වනු ඇති බව විශ්ලේෂකයන් පෙන්වා දෙනවා.\nකොරෝනා වෛරස් ගෝලීය වසංගතයත් සමඟ සුරක්ෂිත ආයෝජනයක් ලෙස රන් මිල කැපී පෙනෙන ලෙස ඉහළ යාමක් දක්නට ලැබුණා.\nසති කිහිපයක් තුළ රන් අවුන්සයක මිල ඇමරිකානු ඩොලර් 1,451 සිට 1,747 දක්වා ඉහළ ගිය අතර, එය යොමුව ඇත්තේ අවුන්සයක් සඳහා ඩොලර් 1,800 සීමාවටයි.\nරන් මිල නිවැරදි කිරීමක් ලෙස ඉදිරියේදී පහත වැටුණද එය කැපී පෙනෙන අපගමනයක් නොවන බව විශ්ලේෂකයන්ගේ අදහසයි. ඒ අනුව රන් අවුන්සයක් ඩොලර් 1,500 සීමාවේ පවතිනු ඇති බව ඔවුන් පෙන්වා දුන්නා.",
       "URL": "https://www.hirunews.lk/business/239471/රන්-මිල-පාලනය-වනු-ඇතැයි-අනාවැකි",
       "Category": "Business",
       "Parent URL": "https://www.hirunews.lk/business/all-news.php?pageID=47"
}