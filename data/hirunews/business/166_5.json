{
       "Source": "hirunews",
       "Timestamp": "Thursday, 23 February 2017 - 13:22",
       "Headline": "සාගර සම්පත් සංවර්ධනය වෙනුවෙන් එකඟතාවක්",
       "News Content": "සාගර සම්පත් සංවර්ධනය වෙනුවෙන් ඉන්දුනීසියාව සහ ශ්‍රී ලංකාව අතර ඒකාබද්ධ වැඩපිළිවෙලක් ක්‍රියාවට නැංවීමට සූදානම් වනවා.\nධීවර අමාත්‍යවරයා සහ ඉන්දුනීසියානු තානාපති කාර්යාල නිලධාරීන් අතර ඇතිවූ සාකච්ඡාවක ප්‍රතිඵලයක් ලෙසයි මේ පිළිබඳව එකඟතාවකට පැමිණ ඇත්තේ.\nමෙම වැඩපිළිවෙලට අනුව ශ්‍රී ලංකාවේ ධීවර නිෂ්පාදන ඉන්දුනීසියානු වෙළඳපොලට යොමුකිරීමට අවස්ථාව ලැබෙන අතර, ඉන්දුනීසියානු ධීවර නිෂ්පාදනද මෙරට වෙළඳපොලට යොමු කෙරෙනු ඇති.\nදෙරට රාජ්‍ය නායකයන් අතර ලබන මාසයේදී පැවැත්වෙන සාකච්ජාවලින් පසුව අවසන් එකඟතාවයකට පැමිණීමට නියමිතයි.",
       "URL": "https://www.hirunews.lk/business/155249/සාගර-සම්පත්-සංවර්ධනය-වෙනුවෙන්-එකඟතාවක්",
       "Category": "Business",
       "Parent URL": "https://www.hirunews.lk/business/all-news.php?pageID=166"
}