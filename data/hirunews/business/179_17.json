{
       "Source": "hirunews",
       "Timestamp": "Monday, 17 October 2016 - 19:10",
       "Headline": "ආනයන අපනයන ජුලි මාසයේදී පහතට",
       "News Content": "මෙරට ආනයන සහ අපනයන කටයුතු පසුගිය ජුලි මාසයේදී පහත වැටී ඇති බව මහබැංකුව ප්‍රකාශ කළා.\nඑහිදී අපනයනයන් සියයට 4.4කින් පහත වැටී ඇති අතර, ලැබූ ආදායම ඩොලර් මිලියන 891.2ක්.\nජුලි මාසයේ අපනයන වියදම ඩොලර් මිලියන 1432.8ක් වන අතර, පෙර වසරට වඩා එය සියයට 6.6ක අඩුවීමක් බවයි මහබැංකුව පෙන්වා දෙන්නේ.\nආනයන, අපනයනය වෙළඳ පරතරය ඩොලර් මිලියන 541.6 දක්වා සියයට 10කින් අඩුවීමක් ද දැකිය හැකියි.\nජාත්‍යන්තර වෙළඳපළේ මිල ගණන් පහත වැටීම කෘෂිකාර්මික සහ කාර්මික අපනයන ආදායම අඩුවීමට ප්‍රධාන හේතුවක්.\nරුසියාව සහ මැදපෙරදිග රටවලින් ලැබුණු ඉල්ලුම අඩුවීම  හේතුවෙන් තේ අපනයන ආදායම ජුලි මාසයේදී ඩොලර් මිලියන 108 දක්වා සියයට 14.8කින් පහත වැටී තිබෙනවා.",
       "URL": "https://www.hirunews.lk/business/145447/ආනයන-අපනයන-ජුලි-මාසයේදී-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=179"
}