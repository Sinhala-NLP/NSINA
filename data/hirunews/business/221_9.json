{
       "Source": "hirunews",
       "Timestamp": "Saturday, 10 October 2015 - 14:37",
       "Headline": "කාලගුණ වෙනසට මුහුණ දෙන්න ඩොලර් බිලියන 15ක අරමුදලක්",
       "News Content": "කාලගුණ වෙනසින් ඇති වන හානියට මුහුණදීම සඳහා ඇමරිකානු ඩොලර් බිලියන 15ක නව අරමුදලක් පිහිටුවීමට ජාත්‍යන්තර සංවර්ධන බැංකු එකඟත්වය පළ කර තිබෙනවා. පේරු රාජ්‍යයේ ලීමා නුවර පැවැති සමුළුවකදී ඊයේ (09)මෙම එකගත්වය ඇති වූ බවයි විදෙස් වාර්තා සඳහන් කළේ.\nඒ සඳහා ආධාර ලබාදීමට එකග වී ඇති මූල්‍ය ආයතනවලට ලෝක බැංකුව සහ ජාත්‍යන්තර මූල්‍ය අරමුදල ද ඇතුළත්.\nමෙම අරමුදලත් සමග කාලගුණ වෙනසට මුහුණදීම සඳහා ජගත් සංවිධානය අපේක්ෂා කරන ඩොලර් බිලියන සියයේ අරමුදල් සංචිතය කරා ළගාවිය හැකි බවයි විචාරකයන් පෙන්වා දෙන්නේ.",
       "URL": "https://www.hirunews.lk/118228/කාලගුණ-වෙනසට-මුහුණ-දෙන්න-ඩොලර්-බිලියන-15ක-අරමුදලක්",
       "Category": "Business",
       "Parent URL": "https://www.hirunews.lk/business/all-news.php?pageID=221"
}