{
       "Source": "hirunews",
       "Timestamp": "Tuesday, 07 June 2016 - 13:12",
       "Headline": "ශ්‍රී ලංකාවේ ව්‍යාපෘතිවලට චීනයෙන් ඉන්දියාවටත් ආරාධනා",
       "News Content": "ශ්‍රී ලංකාවේ ක්‍රියාත්මක චීන ව්‍යාපෘති දේශීය සහ ජාත්‍යන්තර ආයෝජකයන් සමඟ හවුල් ව්‍යාපෘති ලෙස ක්‍රියාත්මක කිරීමට සූදානම් බව මෙරට චීන තානාපති  යී - ෂියැන්ලිං ප්‍රකාශ කළා.\nක්‍රමෝපාය අධ්‍යයන ආයතනයේ පැවැති සම්මන්ත්‍රණයක් අමතමින් ඔහු සදහන් කළේ එමගින් මෙම ව්‍යාපෘති චීනයේ උපක්‍රමීය ආයෝජන බවට පවතින දුර්මතය ඉවත්ව යනු ඇති බවයි.\n21 වන සියවස සඳහා වන චීනයේ සාමුද්‍රික සේද මාර්ගය කලාප අතර වෙළඳාම සහ සංවර්ධනය වෙනුවෙන් සැලසුම් කරන ලද්දක්.\nමේ නිසා ශ්‍රී ලංකාවේ චීන ව්‍යාපෘතිවල සැඟවුණු අරමුණු නොමැති බවත් චීන තානාපතිවරයා අවධාරණය කළා.\nඒ අනුව මෙරට චීන ව්‍යාපෘති සඳහා දේශීය සමාගම්වලට මෙන්ම ඉන්දීය සමාගම් ඇතුළු ජාත්‍යන්තර ආයෝජකයන්ට එක්විය හැකි බවයි ඔහු කියා සිටියේ.",
       "URL": "https://www.hirunews.lk/business/134978/ශ්‍රී-ලංකාවේ-ව්‍යාපෘතිවලට-චීනයෙන්-ඉන්දියාවටත්-ආරාධනා",
       "Category": "Business",
       "Parent URL": "https://www.hirunews.lk/business/all-news.php?pageID=194"
}