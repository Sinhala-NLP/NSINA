{
       "Source": "hirunews",
       "Timestamp": "Friday, 22 December 2017 - 13:52",
       "Headline": "රුපියල ශක්තිමත් වෙයි",
       "News Content": "අපනයනකරුවන් ඩොලර් අලෙවි කිරීම සහ විදෙස් ගත ශ්‍රී ලාංකිකයින්ගේ ප්‍රේෂණ, ආනයනකරුවන්ගෙන් ඩොලරය සදහා පැවති ඉල්ලුම අභිබවා යාම නිසා රුපියල තවදුරටත් ශක්තිමත් වීමක් මේ වනවිට දක්නට ලැබෙනවා.\nමහ බැංකුව නිකුත් කළ විනිමය අනුපාතිකවලට අනුව ඩොලරය සදහා ගැණුම් මිල රුපියල් 151 ක් ලෙස සටහන් වන අතර, විකුණුම් මිල සටහන් වන්නේ රුපියල් 154 යි ශත 79 ක් ලෙසයි.\nයූරෝ ගැණුම් මිල රුපියල් 178 යි ශත 21 ක් ලෙස සටහන් වුණා.\nරුපියල මේ වසර තුළදී ඩොලරයට සාපේක්ෂව සියයට 2 යි දශම 2 කින් අවප්‍රමාණ වී තිබෙනවා.\nකෙසේ නමුත්, මුදල් වෙළඳපොල විශ්ලේෂකයන් පෙන්වා දෙන්නේ ඩොලරය සඳහා පවතින ඉල්ලුම ක්‍රමයෙන් හීන වීම නිසා රුපියලේ අගය ඉහළ ගොස් ඇති බවයි.",
       "URL": "https://www.hirunews.lk/business/179041/රුපියල-ශක්තිමත්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=139"
}