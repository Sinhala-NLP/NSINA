{
       "Source": "hirunews",
       "Timestamp": "Monday, 22 April 2013 - 13:20",
       "Headline": "මහ කන්නයේ වී මිලදී ගැනීමට රුපියල් මිලියන 4500 ක්.",
       "News Content": "මහ කන්නයේ වී මිලදී ගැනීම සඳහා රජය මේ වනවිට රුපියල් මිලියන 4500 ක් වැයකර තිබෙනවා. වී අලෙවි මණ්ඩලය සඳහන් කළේ ඉදිරියේදී තවත් අමතර මුදල් ප්‍රමාණයක් ඒ සඳහා වෙන් කිරීමට බලාපොරොත්තු වන බවයි. ඊට අදාළව මහ භාණ්ඩාගාරය වෙත ඉල්ලීමක් ද කර ඇති බවයි වී අලෙවි මණ්ඩලයේ සභාපති කේ. බී. ජයසිංහ වැඩිදුරටත් සඳහන් කළේ. මේ වනවිට ගොවීන්ගෙන් වී මෙටි‍්‍රක් ටොන් එක්ලක්ෂ 35 000 ක් මිලදී ගෙන තිබෙනවා. මෙවර වැඩිම වී ප්‍රමාණයක් මිලදී ගෙන ඇත්තේ අම්පාර දිස්ත්‍රික්කයෙන්. එම ප්‍රමාණය මෙටි‍්‍රක් ටොන් 29 000 ක්.",
       "URL": "https://www.hirunews.lk/business/57610/මහ-කන්නයේ-වී-මිලදී-ගැනීමට-රුපියල්-මිලියන-4500-ක්",
       "Category": "Business",
       "Parent URL": "https://www.hirunews.lk/business/all-news.php?pageID=300"
}