{
       "Source": "hirunews",
       "Timestamp": "Sunday, 06 August 2017 - 19:28",
       "Headline": "සහල් උපරිම සිල්ලර මිල ගැසට් කෙරේ",
       "News Content": "සහල් සඳහා පනවා ඇති උපරිම සිල්ලර මිල ගැසට් මගින් ප්‍රකාශයට පත් කර තිබෙනවා.\nඒ අනුව දේශීයව නිෂ්පාදනය කරන කීරි සම්බා සහ සූදුරු සම්බා හැර සෙසු සම්බා සහල් කිලෝවක උපරිම සිල්ලර මිල 90ක් ලෙස ප්‍රකාශයට පත් කර ඇති අතර, ආනයනික සම්බා සහල් කිලෝවක මිල නියම කර ඇත්තේ රුපියල් 80ක් ලෙසයි.\nනාඩු සහල් කිලෝග්‍රෑමයක උපරිම සිල්ලර මිල රුපියල් 80ක් ලෙස සහ ආනයනික කිලෝවක මිල රුපියල් 75ක් ලෙස සටහන් කර තිබෙනවා.\nදේශීය නිෂ්පාදිත කැකුළු සහල් කිලෝවක උපරිම සිල්ලර මිල රුපියල් 78ක් ලෙසත්, ආනයනික සහල් කිලෝවක මිල රුපියල් 65ක් ලෙසත්, ප්‍රකාශයට පත් කර ඇති බවයි පාරිභෝගික සේවා අධිකාරිය සඳහන් කළේ.",
       "URL": "https://www.hirunews.lk/business/167779/සහල්-උපරිම-සිල්ලර-මිල-ගැසට්-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=150"
}