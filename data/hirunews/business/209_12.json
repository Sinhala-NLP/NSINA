{
       "Source": "hirunews",
       "Timestamp": "Sunday, 24 January 2016 - 13:33",
       "Headline": "රන් මිල පහළට",
       "News Content": "ලොව පුරා මූල්‍ය වෙළඳපොල ප්‍රකෘතිමත් වීමත් ඩොලරය ශක්තිමත් වීමත් හේතුවෙන් ලෝක වෙළඳපොලේ රන්මිල නැවතත් අඩුවීමක් පෙන්නුම් කරනවා.\nසිකුරාදා දිනයේ රන් අවුන්සයක මිල ඩොලර් දෙකකට ආසන්න ප්‍රමාණයකින් පහත වැටුණු අතර එම මිල සටහන් වූයේ ඩොලර් 1096යි ශත 30ක් ලෙසයි.\nමෙලෙස මිල පහත වැටීමට පෙර මේ වසර ආරම්භයේදී රන් මිල කැපී පෙනෙන ලෙස ඉහළ යාමක් දක්නට ලැබුණා.\nවසරේ මුල් සති 3 තුළ රන් මිල සියයට 4 යි දශම 5 කින් පමණ ඉහළ ගියා.\nඒ චීන ආර්ථිකය මන්දගාමී වීම නිසා පැන නැගුණු මූල්‍ය වෙළඳපොල අර්බුදය නිසා ආයෝජකයන් සුරක්ෂිත ආයෝජනයක් ලෙස රන් කෙරෙහි යොමුවීම හේතුවෙන්.",
       "URL": "https://www.hirunews.lk/business/124643/රන්-මිල-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=209"
}