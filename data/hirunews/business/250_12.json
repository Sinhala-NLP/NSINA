{
       "Source": "hirunews",
       "Timestamp": "Thursday, 19 March 2015 - 15:36",
       "Headline": "ඉරේ බලෙන් යන ගුවන් යානය",
       "News Content": "සූර්ය බලයෙන් ක්‍රියාත්මක වන ගුවන් යානයක් මේ වනවිට ලොව පුරා සංචාරයක් ආරම්භ කර තිබෙනවා. පසුගිය මාර්තු 09 වැනිදා අබුඩාබි සිට ගමන් ආරම්භ කළ මෙම ගුවන් යානය අද දිනයේ මියන්මාරයට ළඟාවීමට නියමිතයි. ඊයේ දිනයේ ඉන්දියාවේ අහමදාබාද් සිට වරනාසී වෙත ළඟා වූ ගුවන් යානය අද අළුයම වරනාසී ජාත්‍යන්තර ගුවන් තොටුපලේ සිට මියන්මාරය බලා පිටත්වුණේ බෙංගාල බොක්ක හරහා පියාසර කිරීමේ බලාපොරොත්තුවෙන්. සූර්ය බලයෙන් ක්‍රියාත්මක වන මෙම ගුවන් යානයේ නියමුවන් ලෙස කටයුතු කරන්නේ මෙම ව්‍යාපෘතියේ ප්‍රධානීන් ලෙස කටයුතු කරන බර්ට්‍රන්ඞ් පිකාර්ඞ් සහ ඔන්ඩ්‍රේ බොෂ්බර්ග්. කිලෝමීටර් 35,000 ක ලොව වටා සංචාරයකින් අනතුරුව තවත් මාස 05 කින් පමණ මෙම ගුවන් යානය යළිත් අබුඩාබි නුවරට ළඟාවීමට නුවරට සැලසුම් කර තිබෙනවා.",
       "URL": "https://www.hirunews.lk/business/105860/ඉරේ-බලෙන්-යන-ගුවන්-යානය",
       "Category": "Business",
       "Parent URL": "https://www.hirunews.lk/business/all-news.php?pageID=250"
}