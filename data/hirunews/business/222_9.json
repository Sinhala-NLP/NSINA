{
       "Source": "hirunews",
       "Timestamp": "Sunday, 04 October 2015 - 19:46",
       "Headline": "වී අලෙවි මණ්ඩලය සතු ගබඩා සියල්ලම පිරේ",
       "News Content": "වී අලෙවි මණ්ඩලය සතු ගබඩා සියල්ලම යල කන්නයේ ගොවීන්ගෙන් මිලදී ගත් වී තොගවලින් පිරී ඇති බව වී අලෙවි මණ්ඩලය පවසනවා. දැනට වී අලෙවි මණ්ඩලය සතුව ගබඩා 202ක් පවතින අතර එය ප්‍රමාණවත් නොවන බැවින් පෞද්ගලික අංශයෙන් ද තවත් ගබඩා 125ක වී ගබඩා කර ඇති බවයි එහි සභාපති එම්.බී. දිසානායක හිරු ප්‍රවෘත්ති අංශයට සඳහන් කළේ. දැනට වී අලෙවි මණ්ඩලය විසින් යල කන්නයේ වී තොග මෙට්‍රික් ටොන් එක්ලක්ෂ 60,000කට වැඩි ප්‍රමාණයක් මිලදී ගෙන තිබෙනවා. ඒ සඳහා රජය වැය කර ඇති මුදල රුපියල් මිලියන 8000ක්.",
       "URL": "https://www.hirunews.lk/business/117825/වී-අලෙවි-මණ්ඩලය-සතු-ගබඩා-සියල්ලම-පිරේ",
       "Category": "Business",
       "Parent URL": "https://www.hirunews.lk/business/all-news.php?pageID=222"
}