{
       "Source": "hirunews",
       "Timestamp": "Saturday, 01 January 2022 - 11:15",
       "Headline": "දෙසැම්බරයේ උද්ධමනය 12% ඉක්මවයි",
       "News Content": "කොළඹ පාරිභෝගික මිල දර්ශකයේ වාර්ෂික ලක්ෂ්‍යමය වෙනස මඟින් මනිනු ලබන මතුපිට උද්ධමනය 2021 නොවැම්බර් මාසයේ පැවති 9.9% සිට දෙසැම්බරයේදී 12.1% දක්වා ඉහළ ගොස් තිබෙනවා.\nමෙලෙස උද්ධමනය කැපී පෙනෙන ලෙස ඉහළ යාම සඳහා ප්‍රධාන වශයෙන් සැපයුම් අංශයේ සාධක බලපා ඇති බවයි මහබැංකුව ප්‍රකාශ කළේ.\nඑමෙන්ම, ඒ සම්බන්ධයෙන් සවිස්තරාත්මක පැහැදිලි කිරීමක් කඩිනමින් ප්‍රකාශයට පත් කරන බව ද එමගින් සඳහන් කළා.\nඋද්ධමනය සඳහා ආහාර සහ ආහාර නොවන කාණ්ඩ දෙකෙහි ම මිල ගණන් ඉහළ යාම බලපා ඇති අතර, ආහාර කාණ්ඩයේ උද්ධමනය 2021 නොවැම්බර් මාසයේ පැවති 17.5% සිට දෙසැම්බරයේදී 22.1% දක්වා ඉහළ ගොස් ඇති බවයි මහබැංකුව සඳහන් කළේ.\nආහාර නොවන කාණ්ඩයේ උද්ධමනය ද දෙසැම්බරයේ දී 7.5% දක්වා ඉහළ ගොස් තිබෙනවා.",
       "URL": "https://www.hirunews.lk/business/292720/දෙසැම්බරයේ-උද්ධමනය-12-ඉක්මවයි",
       "Category": "Business",
       "Parent URL": "https://www.hirunews.lk/business/all-news.php?pageID=6"
}