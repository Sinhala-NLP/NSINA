{
       "Source": "hirunews",
       "Timestamp": "Saturday, 29 July 2017 - 13:31",
       "Headline": "රුපියල ස්ථාවරවීමක්",
       "News Content": "විදෙස්ගත ශ්‍රී ලාංකික ශ්‍රමිකයන්ගෙන් ලැබෙන විදේශ විනිමය, ආනයනකරුවන්ගෙන් ඩොලරය සඳහා පැවති ඉල්ලුම අභිබවා යාම නිසා රුපියලේ අගය ස්ථාවරවීමක් සති අන්තය වන විට දක්නට ලැබුණා.\nඅත්පිට රුපියල් අගය ඊයේ සටහන් වූයේ රුපියල් 153යි ශත 73ත් 78ත් අතර අනුපාතයකයි.\nරාජ්‍ය බැංකුවලින් ඩොලරය සඳහා ඉල්ලුමක් පැවතුණ ද විගාමික ශ්‍රමිකයන් එවූ විනිමය ඊට වඩා වැඩි අගයක් බවයි මූල්‍ය තැරැව්කරුවන් ප්‍රකාශ කළේ.\nකෙසේ නමුත්, රුපියලේ අගය තවමත් ඉහළ මට්ටමක පවතින අතර එය තවදුරටත් ශක්තිමත් වීම වැළැක්වීම සඳහා බැංකු මගින් ඩොලර් මිලදී ගන්නා බව මහබැංකුව ප්‍රකාශ කළා.\nඅන්තර් ජාතික මූල්‍ය අරමුදල මගින් ලබාදෙන ඩොලර් බිලියන 1.5ක ණය වැඩසටහනේ දෙවන වාරිකය මුදා හැරීමත් සමඟ රුපියල තවදුරටත් ශක්තිමත් වීමේ ප්‍රවණතාවක් ඇති වී තිබෙනවා.",
       "URL": "https://www.hirunews.lk/business/167075/රුපියල-ස්ථාවරවීමක්",
       "Category": "Business",
       "Parent URL": "https://www.hirunews.lk/business/all-news.php?pageID=150"
}