{
       "Source": "hirunews",
       "Timestamp": "Tuesday, 25 May 2021 - 12:55",
       "Headline": "ද්වීපාර්ශවීය විනිමය හුවමාරු ක්‍රමය යටතේ ණය ලබා ගත හැකියි",
       "News Content": "බංග්ලාදේශයෙන් විනිමය හුවමාරු පහසුකමක් ලෙස ඇමෙරිකානු ඩොලර් මිලියන 200ක ණය මුදලක් ලබා ගැනීම පිලිබඳව අද (25) පැවති අමාත්‍ය මණ්ඩල මාධ්‍ය හමුවේදී ද සංවාදයට ලක්වුණා.\nඑහිදී සම කැබිනට් ප්‍රකාශක අමාත්‍ය රමේෂ් පතිරණ සඳහන් කළේ මෙලෙස ද්වීපාර්ශවික විනිමය හුවමාරු ක්‍රමය යටතේ ජාත්‍යන්තර වෙළඳපොලේ අනුපාතයන්ට වඩා වාසිදායක අනුපාත යටතේ, ණය ලබා ගත හැකි බවයි.\nබංග්ලාදේශ මහ බැංකු අධිපති ෆස්ලි කබීර්ගේ ප්‍රධානත්වයෙන් රැස් වූ එරට බැංකු මණ්ඩලය විනිමය හුවමාරු පහසුකමක් හෙවත් ස්වොප් පහසුකමක් ලෙස මෙම ණය මුදල ශ්‍රී ලංකාව වෙත ලබා දීම අනුමත කරනු ලැබුවා.",
       "URL": "https://www.hirunews.lk/business/272382/ද්වීපාර්ශවීය-විනිමය-හුවමාරු-ක්‍රමය-යටතේ-ණය-ලබා-ගත-හැකියි",
       "Category": "Business",
       "Parent URL": "https://www.hirunews.lk/business/all-news.php?pageID=17"
}