{
       "Source": "hirunews",
       "Timestamp": "Tuesday, 27 August 2013 - 7:53",
       "Headline": "ශ්‍රී ලංකාව ව්‍යාපාරවලට හිතකාමීයි. - මහබැංකු අධිපති.",
       "News Content": "වසර 2016 වන විට ලොව හොදම ව්‍යාපාර හිතකාමී රටවල් 30 අතරට ඇතුළත්වීම ශ්‍රී ලංකාවේ ඉලක්කය බව මහබැංකු අධිපති අජිත් නිවාඞ් කබ්රාල් පවසනවා. ඒ සඳහා ශ්‍රී ලංකාව සංවර්ධිත රටවලට සමගාමී ස්ථාවර ආර්ථික තත්ත්වයන් පවත්වාගෙන යන බවයි ඊශ්‍රායල ව්‍යාපාරික නියෝජිත පිරිසක් අමතමින් මහබැංකු අධිපතිවරයා සදහන් කළේ. ව්‍යාපාර හිතකාමී රටවල් අතර ශ්‍රී ලංකාව වරෙක වර්ගීකර තිබුණේ 100 වන ස්ථානයේයි. එහෙත් ජාත්‍යන්තර මූල්‍ය සංස්ථාව සහ ලෝක බැංකුව එම තත්ත්වය දැන් 81 වන ස්ථානයට වැඩි දියුණු කර තිබෙනවා. මීළග ඇගයීමේදී ශ්‍රී ලංකාවට එම දර්ශකයේ 70 වන ස්ථානය හිමි වනු ඇති බව මහ මහබැංකු අධිපති අජිත් නිවාඞ් කබ්රාල් සදහන් කළා.",
       "URL": "https://www.hirunews.lk/business/65925/ශ්‍රී-ලංකාව-ව්‍යාපාරවලට-හිතකාමීයි-මහබැංකු-අධිපති",
       "Category": "Business",
       "Parent URL": "https://www.hirunews.lk/business/all-news.php?pageID=281"
}