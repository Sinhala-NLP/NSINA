{
       "Source": "hirunews",
       "Timestamp": "Wednesday, 02 October 2013 - 19:57",
       "Headline": "ප්‍රතික්ෂේපිත ඉන්ධන වෙනුවට වෙනත් ඉන්ධන තොගයක් ඉල්ලයි.",
       "News Content": "ප්‍රතික්ෂේප කරන ලද ඉන්ධන තොගය වෙනුවට නව ඉන්ධන තොගයක් ලබාදීමට කටයුතු කරන ලෙස ඛනිජ තෙල් නීතිගත සංස්ථාව සිංගප්පූරුවේ පෙට්‍රෝ චයිනා සමාගමට දැනුම් දී තිබෙනවා. එම සමාගමෙන් ඇණවුම් කරන ලද ඔක්ටේන් 90 වර්ගයේ පෙට්රල් මෙටි‍්‍රක් ටොන් තිස් දහසක් නියමිත ප්‍රමිතියට අනුව ලබාදී නොමැති බවට ඊයේ තහවුරු වුණා. ඒ අනුව එම තෙල් තොගය ගොඩබෑම ප්‍රතික්ෂේප කිරීමටයි ඛනිජ තෙල් නීතිගත සංස්ථාව තීරණය කළේ. කෙසේ වෙතත් මේ නිසා රට තුළ ඉන්ධන හිඟයක් ඇති නොවන බවද ඛනිජ තෙල් සංස්ථාව ප්‍රකාශ කරනවා.",
       "URL": "https://www.hirunews.lk/business/68495/ප්‍රතික්ෂේපිත-ඉන්ධන-වෙනුවට-වෙනත්-තොගයක්-ඉල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=276"
}