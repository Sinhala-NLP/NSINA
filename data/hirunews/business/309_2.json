{
       "Source": "hirunews",
       "Timestamp": "Friday, 22 February 2013 - 19:21",
       "Headline": "සංස්ථාවේ තෙල් හොර පාරේ යයි.",
       "News Content": "තෙල් සංස්ථාවේ  ලියාපදිංචි පිරවුම්හල් හිමියන් වෙත ප්‍රවාහනය කරන ඛනිජ තෙල් තොග වෙනත්  පෞද්ගලික සමාගමක පිරවුම්හල් වෙත අලෙවි කෙරෙන ජාවාරමක් පිළිබඳ පරීක්ෂණ ආරම්භ  වී තිබෙනවා. තෙල් සංස්ථා ඉන්ධන පිරවුම්හල්වල ඉන්ධන මිලට වඩා අදාළ සමාගමේ  ඉන්ධන මිල ඉහළ අගයක පැවතීම මෙම ජාවාරමට මූලික හේතුවයි.\nමේ  අනුව ඞීසල් ලීටරයකින් රුපියල් 06 ක මුදලක් බෙදුම්කරුවන් විසින් වංචා කර ඇති  බව අනාවරණය වී තිබෙනවා. රට පුරා ඛනිජ තෙල් බෙදාහැරීම සිදුකරන බෙදුම්කරුවන්  පිරිසක් කාලාන්තරයක් තිස්සේ මෙම ජාවාරමේ නිරත වී ඇති බවයි හෙළි වී ඇත්තේ.  මීට සම්බන්ධ අලව්ව ප්‍රදේශයේ ඉන්ධන බෙදාහරින්නෙකු මේ වනවිටත් අත්අඩංගුවට  ගෙන තිබෙනවා. රහස් පොලිසිය ඔහුගෙන් ප්‍රශ්න කරමින් සිටින බවයි වාර්තා  වන්නේ.",
       "URL": "https://www.hirunews.lk/business/53923/සංස්ථාවේ-තෙල්-හොර-පාරේ-යයි",
       "Category": "Business",
       "Parent URL": "https://www.hirunews.lk/business/all-news.php?pageID=309"
}