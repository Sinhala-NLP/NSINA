{
       "Source": "hirunews",
       "Timestamp": "Friday, 11 November 2016 - 15:09",
       "Headline": "අභ්‍යන්තර ගුවන් සේවා ලබන වසරේ සිට",
       "News Content": "දේශීය වශයෙන් සම්බන්ධතා ඉහළ නැංවීමේ අරමුණින් නව අභ්‍යන්තර ගුවන් සේවයක් ලබන වසරේ මාර්තු මාසය වනවිට ආරම්භ කිරීමට යෝජනා වී තිබෙනවා.\nමුදල් අමාත්‍ය රවී කරුණානායක එම යෝජනාව ගෙන ආවේ ඊයේ (10) ඉදිරිපත් කළ අයවැය යෝජනා සමගයි.\nනව අභ්‍යන්තර ගුවන් සේවාව, ශ්‍රී ලංකා ගුවන් හමුදාව පෞද්ගලික අංශය අතර ඒකාබද්ධ ව්‍යාපෘතියක් ලෙස ක්‍රියාත්මක වනු ඇති.\nඒ සදහා සංචාරක හෝටල් සහ සංචාරක නියෝජිත ආයතන ද සම්බන්ධ කර ගැනෙනවා.\nනව අභ්‍යන්තර ගුවන් සේවය ආරම්භ කිරීම සදහා රුපියල් මිලියන 50 ක මූලික දායකත්වයක් රජයෙන් ලබාදෙන බවයි මුදල් අමාත්‍ය රවී කරුණානායක සදහන් කළේ.",
       "URL": "https://www.hirunews.lk/business/147329/අභ්‍යන්තර-ගුවන්-සේවා-ලබන-වසරේ-සිට",
       "Category": "Business",
       "Parent URL": "https://www.hirunews.lk/business/all-news.php?pageID=176"
}