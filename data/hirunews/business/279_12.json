{
       "Source": "hirunews",
       "Timestamp": "Tuesday, 10 September 2013 - 12:56",
       "Headline": "මෙගාහට්ස් 800කින් යුත් කෝඞ්ලස් දුරකථන භාරදෙන ලෙස ඉල්ලීමක්.",
       "News Content": "මෙගාහට්ස් 800 දුරකථන සංඛ්‍යාත භාවිතා කරන කෝඞ්ලස් හෙවත් රැහැන් රහිත දුරකථන අලෙවි කරන වෙළදසැල් සොයා විදුලි සංදේශ නියාමන කොමිසම පුළුල් වැටලීම් ක්‍රියාත්මක කර තිබෙනවා. මේ සඳහා පොලීසිය සහ විදුලි සංදේශ නියාමන කොමිසමේ නිලධාරීන් කණ්ඩායම් 15ක් පමණ යොදවා ඇති බව සඳහන්. විදුලි සංදේශ නියාමන කොමිසමේ අධ්‍යක්ෂ ජනරාල් අනූෂ පැල්පිට කියා සිටියේ මෙගාහට්ස් 800ක දුරකථන සංඛ්‍යාත භාවිතා කරන රැහැන් රහිත දුරකථන භාවිත කරන්නන් ඒවා භාර දෙන ලෙසට ඉල්ලීමක් ද කර ඇති බවයි. මෙම දුරකථන භාවිතා කිරීම මගින් මෙගාහට්ස් 800 සංඛ්‍යාත සහිත ජංගම දුරකථනවල සන්නිවේදන කටයුතුවලට බාධා මතුව තිබෙනවා. එමෙන්ම මෙගාහට්ස් 800කින් යුත් කෝඞ්ලස් දුරකථන මෙරටට ආනයනය කිරීම ද තහනම් බවයි ඔහු වැඩිදුරටත් හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/business/66904/මෙගාහට්ස්-800කින්-යුත්-කෝඞ්ලස්-දුරකථන-භාරදෙන-ලෙස-ඉල්ලීමක්",
       "Category": "Business",
       "Parent URL": "https://www.hirunews.lk/business/all-news.php?pageID=279"
}