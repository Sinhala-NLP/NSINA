{
       "Source": "hirunews",
       "Timestamp": "Wednesday, 10 June 2015 - 13:02",
       "Headline": "කොරියාවෙන් වැඩි රැකියා ඉල්ලයි",
       "News Content": "ඉදිරියේදී ශ්‍රී ලාංකික ශ්‍රමිකයන්ට වැඩි රැකියා අවස්ථා ප්‍රමාණයක් ලබාදෙන ලෙස ශ්‍රී ලංකා රජය කොරියානු රජයෙන් ඉල්ලීමක් කර තිබෙනවා. විදේශ රැකියා ඇමතිනී තලතා අතුකෝරළ පසුගිය දා කොරියාවේ සිදුකළ සංචාරයකදී රජය වෙනුවෙන් මෙම ඉල්ලීම ඉදිරිපත් කර ඇති බව සඳහන්. දැනට කොරියානු රජය ශ්‍රී ලාංකික ශ්‍රමිකයන්ට වැඩි රැකියා අවස්ථා ප්‍රමාණයක් ලබාදෙන්නේ නිෂ්පාදන, ධීවර, ඉදිකිරීම් ක්ෂේත්‍රවලයි. මීට අමතරව ඉදිරියේදී කෘෂිකාර්මික ක්ෂේත්‍රයේ ද රැකියා ලබාදෙන ලෙස ශ්‍රී ලංකා රජය, කොරියානු රජයෙන් ඉල්ලා තිබෙනවා.",
       "URL": "https://www.hirunews.lk/business/111118/කොරියාවෙන්-වැඩි-රැකියා-ඉල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=237"
}