{
       "Source": "hirunews",
       "Timestamp": "Friday, 17 May 2013 - 19:12",
       "Headline": "බොරතෙල් නැවක් අද පිටත් වෙයි.",
       "News Content": "සපුගස්කන්ද තෙල් පිරිපහදුවට අවශ්‍ය කරන බොරතෙල් රැගත් නෞකාවක් අද (17) රාත්‍රියේ  ඕමාන් රාජ්‍යයෙන් ශ්‍රී ලංකාව බලා ගමන් ආරම්භ කරන බව ඛනිජ තෙල් හා කර්මාන්ත අමාත්‍ය අනුර ප්‍රියදර්ශන යාපා ප්‍රකාශ කළා. හිරු ප්‍රවෘත්ති අංශයට අදහස් දක්වමින් අමාත්‍යවරයා කියා සිටියේ 23 වන දා වන විට එය දිවයිනට ළඟාවීමට නියමිතව ඇති බවයි. බොරතෙල් නොමැතිවීම හේතුවෙන් පසුගිය දිනවල සපුගස්කන්ද තෙල් පිරිපහදුවේ පිරිපහදු කටයුතු තාවකාලිකව නතර කරනු ලැබුවා.\nජාතික සේවක සංගමයේ තෙල් සංස්ථා ශාඛාවේ ලේකම් ආනන්ද පාලිත හිරු ප්‍රවෘත්ති අංශයට සඳහන් කරන්නේ බලධාරීන්ගේ නොසැලිකිලිමත්කම හේතුවෙන් මෙම තත්ත්වය ඇති වී ඇති බවයි.\n[MP3]s59171_1[/MP3]\nකෙසේ වෙතත්, ඛනිජ තෙල් කර්මාන්ත අමාත්‍ය අනුර ප්‍රියදර්ශන යාපා සඳහන් කළේ ඇමරිකාව විසින් ඉරානයට පනවා ඇති සම්බාධක ද බොරතෙල් ගෙන්වීමේ ප්‍රමාදයට එක් හේතුවක් වී ඇති බවයි.\n[MP3]s59171_2[/MP3]\nගබඩා පහසුකම් අඩුවීම නිසා මතුව තිබෙන තත්ත්වයන් ද අමාත්‍යවරයා පැහැදිලි කළා.\n[MP3]s59171_3[/MP3]",
       "URL": "https://www.hirunews.lk/business/59171/බොරතෙල්-නැවක්-අද-පිටත්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=296"
}