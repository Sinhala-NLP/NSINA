{
       "Source": "hirunews",
       "Timestamp": "Tuesday, 30 July 2013 - 12:55",
       "Headline": "තවත් ප්‍රමිතියෙන් තොර පෙට්‍රල් මෙට්‍රික් ටොන් 35,000 ක්.",
       "News Content": "දිවයිනට ගෙන්වු තවත් පෙට්‍රල් මෙට්‍රික් ටොන් 35,000 ක් ප්‍රමිතියෙන් තොරවීම නිසා ප්‍රතික්ෂේප වී තිබෙනවා. චයිනා පෙට්රෝලියම් නැමැති සමාගමෙන් ගෙන්වා ඇති මෙම පෙට්‍රල් තොගය රැගත් නෞකාව මේ වනවිට නැංගුරම් ලා ඇත්තේ කොළඹ වරායේයී. ඔක්ටේන් 90 වර්ගයේ පෙට්‍රල් මෙට්‍රික් ටොන් 30,000 ක් සහ ඔක්ටේන් 95 වර්ගයේ පෙට්‍රල් මෙට්‍රික් ටොන් 5000 ක් එහි ගබඩා කර තිබෙනවා. එම සාම්පල සපුගස්කන්ද රසායනාගාරයේ පරීක්ෂාවට යොමුකර තිබූ අතර, එමඟින් හෙළි වුණේ මෙම පෙට්‍රල්වල ඔක්ටේන් අගයන් නියමිත අගයේ නොපවතින බවයි. කෙසේ වෙතත්, මේ සම්බන්ධයෙන් හිරු ප්‍රවෘත්ති අංශය ඛනිජ තෙල් නීතිගත සංස්ථාවෙන් විමසීමක් කළා. එහි උසස් නිලධාරියෙකු කියා සිටියේ ප්‍රමිතියෙන් තොර බවට හෙළි වූ මෙම පෙට්‍රල් තොගය යළි පරීක්ෂාවට ලක් කිරීමට නියමිත බවයි.",
       "URL": "https://www.hirunews.lk/business/64059/තවත්-ප්‍රමිතියෙන්-තොර-පෙට්‍රල්-මෙට්‍රික්-ටොන්-35000-ක්",
       "Category": "Business",
       "Parent URL": "https://www.hirunews.lk/business/all-news.php?pageID=285"
}