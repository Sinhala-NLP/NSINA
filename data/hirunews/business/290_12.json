{
       "Source": "hirunews",
       "Timestamp": "Friday, 28 June 2013 - 8:25",
       "Headline": "රුපියලේ අගය ස්ථාවර කිරීමට මහබැංකුව මැදිහත් වෙයි.",
       "News Content": "ඇමරිකානු ඩොලරයට සාපේක්ෂව රුපියලේ අගය තවදුරටත් පහත වැටීමත් සමග, රුපියල ස්ථාවර කිරීම සඳහා මහ බැංකුව මැදිහත්වී සිටිනවා. ඊයේ (27) දිනයේදී ද රුපියලේ අගය සියයට 1 ට වැඩි ප්‍රමාණයකින් පහත වැටුණු අතර, ඩොලරයක් සඳහා අගය වූයේ රුපියල් 130 යි ශත 90 ක්. එය පසුගිය වසරේ නොවැම්බර් 8 වැනිදායින් පසු වාර්තා වූ පහළම අගයයි. ඩොලරය සඳහා ආයෝජකයන්ගෙන් පවතින ඉල්ලූම ඉහළ යාම රුපියලේ අගය පහත වැටීමට හේතුවයි. තත්ත්වය සමනය කිරීම සඳහා මහ බැංකුව විසින් ඩොලර් සංචිත විකිණීමට පෙළඹුනු බව ආර්ථික විශ්ලේෂකයන් සඳහන් කළා. ඒ අනුව, ඊයේ දිනය අවසනදී ඩොලරයක් සඳහා රුපියලේ අගය 130 යි ශත 40 ක් ලෙස සටහන් වුණා.",
       "URL": "https://www.hirunews.lk/business/61902/රුපියලේ-අගය-ස්ථාවර-කිරීමට-මහබැංකුව-මැදිහත්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=290"
}