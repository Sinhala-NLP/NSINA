{
       "Source": "hirunews",
       "Timestamp": "Thursday, 09 April 2015 - 13:10",
       "Headline": "ප්‍රදේශ රැසක එළවළු වගා බිම් විනාශවෙයි",
       "News Content": "මධ්‍යම පළාත ඇතුලූ දිවයිනේ ප්‍රදේශ කිහිපයකට පසුගිය දින කිහිපය තුළ ඇද හැලූනු වර්ෂාවත් සමග එළවළු වගාවට දැඩි හානි සිදුව තිබෙනවා. මධ්‍යම පළාතේ ප්‍රදේශ රැසක මෙන්ම ඇළහැර, බකමූණ, නාවුල, රත්තොට යන ප්‍රදේශවලද වගා කරන ලද එළවළු විනාශ වී ඇති බවයි අප ප්‍රාදේශීය වාර්තාකරුවන් සඳහන් කළේ. කෙසේ වෙතත් මෙම තත්ත්වය එළවළු මිල ඉහළ යාමට බල නොපාන බව හෙක්ටර් කොබ්බෑකඩුව ගොවි පර්යේෂණ සහ පුහුණු ආයතනය පවසනවා. පසුගිය දින කිහිපය පුරා යාපනය ප්‍රදේශයෙන් එළවළු තොග විශාල වශයෙන් දඹුල්ල ආර්ථික මධ්‍යස්ථානයට ලැබී ඇති බවද එම ආයතනය පෙන්වා දුන්නා.",
       "URL": "https://www.hirunews.lk/business/107224/ප්‍රදේශ-රැසක-එළවළු-වගා-බිම්-විනාශවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=247"
}