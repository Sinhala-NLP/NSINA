{
       "Source": "hirunews",
       "Timestamp": "Sunday, 24 March 2013 - 8:06",
       "Headline": "කොහු නිෂ්පාදන වැඩි කිරීමට පියවර.",
       "News Content": "අපනයන වෙළඳපොළ ඉලක්ක කරගනිමින් කොහු ආශ්‍රිත නිෂ්පාදන විදෙස් වෙළඳ පොළට හඳුන්වාදීමට කර්මාන්ත සහ වානිජ කටයුතු අමාත්‍යාංශය කටයුතු යොදා තිබෙනවා. සාම්ප්‍රදායික බුමුතුරුණු, බිත්ති සැරසිලි වැනි නිෂ්පාදනවලට නව තාක්ෂණය හඳුන්වාදීම පිළිබඳ අවධානය යොමුව ඇති බවයි අමාත්‍යාංශ ප්‍රකාශකයෙකු සඳහන් කළේ. මේ තුළින් රැකියා විරහිත තරුණ ශ්‍රමිකයන්ට ස්වයං රැකියා ලබාදීමද මෙහි අරමුණක්. කර්මාන්ත සහ වානිජ කටයුතු අමාත්‍යාංශය තවදුරටත් සඳහන් කළේ මෙරට වර්ධනය වන සංචාරක කර්මාන්තය ආශ්‍රිත ප්‍රදේශවල කොහු නිෂ්පාදන ඇතුළත් නව ප්‍රදර්ශනාගාර සහ අලෙවිසැල් විවෘත කිරීම පිළිබඳවද අවධානය යොමුවී ඇති බවයි.",
       "URL": "https://www.hirunews.lk/business/55846/කොහු-නිෂ්පාදන-වැඩි-කිරීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=304"
}