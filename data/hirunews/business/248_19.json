{
       "Source": "hirunews",
       "Timestamp": "Monday, 30 March 2015 - 8:56",
       "Headline": "ගාල්ල, හික්කඩුව සහ වැලිගම සංචාරක නගර වෙයි",
       "News Content": "ගාල්ල, හික්කඩුව සහ වැලිගම යන නගර සංචාරක වැදගත්කමකින් යුත් නගර ලෙස සංවර්ධනය කිරීමට සැළසුම් කර තිබෙනවා. මෙම ව්‍යාපෘතිය ක්‍රියාත්මක වන්නේ ලෝක බැංකු ආධාර මතයි. මොරටුව විශ්වවිද්‍යාලය මෙහි නගර සැළසුම් සකස් කිරීමට නියමිත අතර එහිදී මුහුදු තීරය සංවර්ධනය කිරීම කෙරෙහි විශේෂ අවධානයක් යොමු කෙරෙනු ඇති. මෙම සංවර්ධන සැලැස්ම තුළ මහජනතාවගේ අදහස් ලබාගැනීම සඳහා ද අවස්ථාව ලබාදී තිබීම විශේෂත්වයක්. සංචාරක කර්මාන්තය නගා සිටුවීමේදී සංචාරක නගර නිර්මාණය කිරීමේ මූලික පියවරක් ලෙසයි ලෝක බැංකු ආධාර යටතේ මෙම ව්‍යාපෘතිය ක්‍රියාත්මක වන්නේ.",
       "URL": "https://www.hirunews.lk/business/106521/ගාල්ල-හික්කඩුව-සහ-වැලිගම-සංචාරක-නගර-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=248"
}