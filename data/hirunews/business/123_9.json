{
       "Source": "hirunews",
       "Timestamp": "Friday, 25 May 2018 - 13:27",
       "Headline": "තේ අපනයනයේ වර්ධනයක්",
       "News Content": "මෙරට තේ අපනයනය පසුගිය අප්‍රේල් මාසයේදී පෙර වසරට සාපේක්ෂව වර්ධනයක් පෙන්නුම් කරනවා.\nඅප්‍රේල් මාසයේදී ශ්‍රී ලංකාව තේ කිලෝග්‍රෑම් මිලියන 20 යි දශම 8 ක් අපනයනය කළ අතර, එහිදී ලද ආදායම රුපියල් බිලියන 17 යි දශම 1 ක්.\nජනවාරි සිට අප්‍රේල් කාලය සැලකූ විට ශ්‍රී ලංකාව තේ කිලෝග්‍රෑම් මිලියන 89 යි දශම 7 ක් අපනයනය කර ඇති අතර, පසුගිය වසරට සාපේ්ක්ෂව එය කිලෝග්‍රෑම් මිලියන 1 යි දශම 2ක වර්ධනයක් බවයි තැරැව්කාර සමාගම් ප්‍රකාශ කළේ.\nජනවාරි සිට අප්‍රේල් දක්වා කාලය තුළ ශ්‍රී ලංකාව තේ අපනයනයෙන් රුපියල් බිලියන 74 යි දශම 1 ක් උපයා තිබෙනවා.\nඑම කාලය තුළ ශ්‍රී ලංකාවෙන් වැඩිම තේ ප්‍රමාණයක් මිලදී ගෙන ඇත්තේ ඉරාකයයි.\nතුර්කිය, රුසියාව, ඉරානය, එක්සත් අරාබි එමීර් රාජ්‍යය, සිරියාව, චීනය සහ අසර්බයිජානය ඊළගට වැඩි වශයෙන් ශ්‍රී ලංකා තේ මිලදී ගත් රටවල්.",
       "URL": "https://www.hirunews.lk/business/191535/තේ-අපනයනයේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=123"
}