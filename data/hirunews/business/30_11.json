{
       "Source": "hirunews",
       "Timestamp": "Saturday, 19 December 2020 - 20:09",
       "Headline": "ඉදිරි වසර 5දී ශ්‍රී ලංකාව ලොව මැණික් වෙළඳාමේ කේන්ද්‍රස්ථානය බවට පත් කරනවා - රාජ්‍ය ඇමති ලොහාන් රත්වත්තේ",
       "News Content": "තායිලන්තය, චීනය සහ හොංකොං වැනි රටවල් වෙතින් ඉහළම විදේශ විනිමයක් ලබා ගන්නේ නම් ඉදිරි වසර 5 තුළ මෙරට මැණික් සම්පතෙන් උපරිම ප්‍රයෝජන ගෙන ශ්‍රී ලංකාව ලෝකයේ මැණික් වෙළඳාමේ කේන්ද්‍රස්ථානය බවට පත් කළ හැකි බව මැණික් හා ස්වර්ණාභරණ ආශ්‍රිත කර්මාන්ත රාජ්‍ය අමාත්‍ය ලොහාන් රත්වත්තේ ප්‍රකාශ කළා.\nඅමාත්‍යවරයා මේ බව කියා සිටියේ ශ්‍රී ලංකා මැණික් හා ස්වර්ණාභරණ සංගමය සංවිධානය කළ “කී පර්සන්ස් ෆෝරම්” සාකච්ඡාමය වැඩසටහනට ඊයේ කොළඹදී එක්වෙමින්.\nඩොලර් බිලියන 5ක විදේශ විනිමයක් ශ්‍රී ලංකාවේ ආර්ථිකයට එකතු කිරීමේ ඉලක්කය වෙත ලගා වීමට මැණික් හා ස්වර්ණාභරණ ආශ්‍රිත කර්මාන්ත අමාත්‍යාංශය මේ වනවිටත් වැඩපිළිවෙලක් ආරම්භ කර ඇතැයි ද ඔහු එහිදී වැඩිදුරටත් සඳහන් කළා.",
       "URL": "https://www.hirunews.lk/business/257422/ඉදිරි-වසර-5දී-ශ්‍රී-ලංකාව-ලොව-මැණික්-වෙළඳාමේ-කේන්ද්‍රස්ථානය-බවට-පත්-කරනවා-රාජ්‍ය-ඇමති-ලොහාන්-රත්වත්තේ",
       "Category": "Business",
       "Parent URL": "https://www.hirunews.lk/business/all-news.php?pageID=30"
}