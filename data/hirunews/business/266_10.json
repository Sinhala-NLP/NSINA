{
       "Source": "hirunews",
       "Timestamp": "Monday, 09 December 2013 - 13:33",
       "Headline": "ව්‍යාජ කිරුම් මිනුම් වලට උත්සව සමයේ වැට.",
       "News Content": "උත්සව සමයේ ව්‍යාජ කිරුම් මිණුම් උපකරණ භාවිතා කරමින් පාරිභෝගිකයින්ට භාණ්ඩ අලෙවි කරන වෙළඳුන් අත්අඩංගුවට ගැනීමේ මෙහෙයුම් මෙම සතියේ සිට ක්‍රියාත්මක බව මිනුම් හා ප්‍රමිති සේවා දෙපාර්තමේන්තුව ප්‍රකාශ කළා. මේ අනුව අද (09) දිනයේ කොළඹ කොටුව සහ පිටකොටුව ප්‍රදේශයේ වෙළඳුන් දැනුවත් කිරීමේ වැඩසටහනක් එම දෙපාර්තමේන්තුව විසින් ක්‍රියාවට නංවා තිබෙනවා. අනතුරුව දිවයින පුරා සිදුකරන වැටලීම්වලදී අඩුබරට භාණ්ඩ අලෙවි කරන වෙළඳුන් සහ ව්‍යාජ කිරුම් මිණුම් උපකරණ භාවිතා කරන වෙළඳුන් අත්අඩංගුවට ගැනීමට කටයුතු කරන බවයි මිනුම් හා ප්‍රමිති සේවා දෙපාර්තමේන්තුවේ අධ්‍යක්‍ෂ ප්‍රේමසිරි කුමාර කියා සිටියේ.",
       "URL": "https://www.hirunews.lk/business/73073/ව්‍යාජ-කිරුම්-මිනුම්-වලට-උත්සව-සමයේ-වැට",
       "Category": "Business",
       "Parent URL": "https://www.hirunews.lk/business/all-news.php?pageID=266"
}