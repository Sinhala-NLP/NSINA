{
       "Source": "hirunews",
       "Timestamp": "Saturday, 11 February 2017 - 12:56",
       "Headline": "ලෝක වෙළඳපොළේ රන් මිල ඉහළට",
       "News Content": "ලෝක වෙළඳපොළේ රන් මිල මේ වසරේදී මේ වන විට සියයට 6කින් වර්ධනය වී ඇති අතර රන් අවුන්සයක මිල දැන් සටහන් වන්නේ ඇමරිකානු ඩොලර් 1244 ශත 70ක් ලෙසයි.\nපසුගිය සති 6 සැලකූ විට ඉන් 5කදීම රන් මිල වර්ධනය වුණා.\nඩොනල්ඩ් ට්‍රම්ප් ජනාධිපතිවරයා බලයට පැමිණීමෙන් පසු පවතින ලෝක වෙළඳපොළේ අස්ථාවරත්වය හේතුවෙන් සුරක්ෂිත ආයෝජනයක් ලෙස රන් වැඩි වශයෙන් මිලදී ගැනීමට ආයෝජකයන් පෙළඹී සිටින බව සඳහන්.\nඩොලර් විනිමයට සාපේක්ෂව පසුගිය දින 30 තුළ රන් මිල සියයට 4.3කින් වර්ධනය වී ඇති අතර, යුරෝ විනිමයට එරෙහිව සියයට 3.38කින් සහ බ්‍රිතාන්‍ය පවුමට එරෙහිව සියයට 1.5කින් ඉහළ ගොස් තිබෙනවා.",
       "URL": "https://www.hirunews.lk/business/154222/ලෝක-වෙළඳපොළේ-රන්-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=167"
}