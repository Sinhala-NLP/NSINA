{
       "Source": "hirunews",
       "Timestamp": "Saturday, 24 October 2015 - 13:41",
       "Headline": "ආසියානු සංවර්ධන බැංකුවෙන් තවත් ආධාර",
       "News Content": "මෙරට ග්‍රාමීය මාර්ග නවීකරණය කිරීමේ වැඩසටහනේ තුන්වන අදියර සඳහා ඩොලර් මිලියන 200ක මූල්‍යාධාර ලබාදීමට ආසියානු සංවර්ධන බැංකුව ඉදිරිපත් වී සිටිනවා. අඩු පොළියක් සහිතව දීර්ඝ කාලීනව ගෙවිය හැකි ණය මුදලක් ලෙසයි එමගින් මෙම මූල්‍යාධාරය සැපයෙන්නේ. මෙරට පළාත් සහ පළාත් පාලන බලසීමාවන් අතර සම්බන්ධතාව ගොඩනැගීමේ අරමුණින් ක්‍රියාත්මක මෙම ව්‍යාපෘතිය යටතේ කිලෝමීටර් 3108ක ග්‍රාමීය මාර්ග සහ කිලෝමීටර් 248ක ජාතික මාර්ග නවීකරණය කෙරෙනවා. මුළු ව්‍යාපෘතිය සඳහා ඩොලර් මිලියන 906ක් වැය වන බවයි ඇස්තමේන්තු කර ඇත්තේ. ඉන් ඩොලර් මිලියන 800ක්ම සපයන්නේ ආසියානු සංවර්ධන බැංකුවයි.",
       "URL": "https://www.hirunews.lk/business/119015/ආසියානු-සංවර්ධන-බැංකුවෙන්-තවත්-ආධාර",
       "Category": "Business",
       "Parent URL": "https://www.hirunews.lk/business/all-news.php?pageID=219"
}