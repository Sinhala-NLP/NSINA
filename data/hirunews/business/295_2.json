{
       "Source": "hirunews",
       "Timestamp": "Tuesday, 28 May 2013 - 13:15",
       "Headline": "ශ්‍රී ලංකාව සහශ්‍ර සංවර්ධන ඉලක්ක වලට ඉදිරියෙන්.",
       "News Content": "සහශ්‍ර සංවර්ධන ඉලක්ක සපුරා ගැනීමේ දී ශ්‍රී ලංකාව සැලකිය යුතු ප්‍රගතියක් අත්කරගෙන ඇති බව ආසියානු සංවර්ධන බැංකුව පවසනවා. ජගත් සංවිධාන සහශ්‍ර සංවර්ධන ඉලක්ක 21ක් අතුරින් 11ක්ම ශ්‍රී ලංකාව මේ වන විට සාක්ෂාත් කරගෙන අවසන්. ඉන් තවත් ඉලක්ක 4ක් සම්පූර්ණ කරලීමේ මාර්ගයට ශ්‍රී ලංකාව අවතීර්ණ වී තිබෙනවා. කෙසේ නමුත් මෙරට වනාන්තර ආවරණය සුරක්ෂිත කිරීම සහ කාබන් ඩයොක්සයිඞ් මුක්තවීම පාලනය කිරීමේදී ශ්‍රී ලංකාව කැපී පෙනෙන ප්‍රගතියක් අත්කරගෙන නැහැ. එමෙන්ම තවත් ඉලක්ක 4ක ප්‍රගතිය ලැබීම සෙමෙන් සිදුවන බවයි ආසියානු සංවර්ධන බැංකුව පෙන්වා දෙන්නේ. ජගත් සංවිධානය විසින් 2001 වසරේ දී සහශ්‍ර සංවර්ධන ඉලක්ක හඳුන්වා දෙනු ලැබුයේ ලොව සමාජ - ආර්ථික සංවර්ධනය වේගවත් කිරීමේ අරමුණින්.",
       "URL": "https://www.hirunews.lk/business/59839/ශ්‍රී-ලංකාව-සහශ්‍ර-සංවර්ධන-ඉලක්ක-වලට-ඉදිරියෙන්",
       "Category": "Business",
       "Parent URL": "https://www.hirunews.lk/business/all-news.php?pageID=295"
}