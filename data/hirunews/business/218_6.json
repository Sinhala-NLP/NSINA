{
       "Source": "hirunews",
       "Timestamp": "Friday, 30 October 2015 - 13:22",
       "Headline": "ඊජිප්තුව සමඟ ගිවිසුමක්",
       "News Content": "කෘෂිකාර්මික තොරතුරු සහ අත්දැකීම් හුවමාරු කර ගැනීම සඳහා ඊජිප්තුවේ කෘෂිකර්ම හා ඉඩම් ප්‍රතිසංස්කරණ අමාත්‍යාංශය සමඟ අවබෝධතා ගිවිසුමකට එළඹීමට අත්සන් තැබීමට රජය තීරණය කර තිබෙනවා. ඊජිප්තුව සැලකෙන්නේ ශුෂ්ක දේශගුණික කලාපවලින් යුත් වගා කළ හැකි බිම් ප්‍රමාණය අඩු රාජ්‍යයක් ලෙසයි. නමුත් කෘෂිකර්ම ක්ෂේත්‍රය එරට ප්‍රධාන ආදායම් මාර්ගයක්. එම නිසා ඔවුන් විසින් භාවිතා කරනු ලබන නව තාක්ෂණය මෙරට වියළි ප්‍රදේශවල කෘෂිකාර්මික සංවර්ධනය සඳහා යොදා ගැනීම පිළිබඳව අදාළ අවබෝධතා ගිවිසුමෙන් අපේක්ෂා කරන බවයි කෘෂිකර්ම අමාත්‍යාංශය සඳහන් කළේ.",
       "URL": "https://www.hirunews.lk/business/119352/ඊජිප්තුව-සමඟ-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=218"
}