{
       "Source": "hirunews",
       "Timestamp": "Saturday, 05 October 2013 - 13:13",
       "Headline": "උද්ධමනය 7% - ADB",
       "News Content": "ශ්‍රී ලංකාවේ ආර්ථිකය මේ වසර තුළ දී සියයට 6.8කින් වර්ධනය වන අතර, උද්ධමන වේගය සියයට 7ක් ලෙස පවතිනු ඇතැයි ආසියානු සංවර්ධන බැංකුව පවසනවා. ආර්ථික ක්‍රියාකාරීත්වයට හේතු වන විදුලිබලජනනය මැයි මාසයේ දී සියයට 9.2කින් වර්ධනය වුව ද ජුනි මාසයේ දී සුළු අඩුවීමක් දක්නට ලැබෙන බවයි එමගින් නිකුත් කළ වාර්තාවේ දැක්වෙන්නේ. රජයේ සුරැකුම්පත්වල විදේශීය ආයෝජන අගෝස්තු- මාසයේදී පහත වැටුණු අතර මැයි සිට අගෝස්තු දක්වා කාලය තුළ ඩොලරයට සාපේක්ෂව රුපියලේ අගය සියයට 5කින් අවප්‍රමාණ වී තිබෙනවා. උද්ධමන වේගය සියයට 7.5ක් ලෙස පවතිනු ඇති බව ආසියානු සංවර්ධන බැංකුව මුලින් අනාවැකි පළ කළ ද දැන් එය සියයට 7ක් ලෙසයි සදහන් කර ඇත්තේ . මහබැංකුවේ විවරණයට අනුව මෙරට ආර්ථිකය 2013 වසරේ දී සියයට 7.5කින් වර්ධනය වනු ඇති.",
       "URL": "https://www.hirunews.lk/business/68701/උද්ධමනය-7-adb",
       "Category": "Business",
       "Parent URL": "https://www.hirunews.lk/business/all-news.php?pageID=276"
}