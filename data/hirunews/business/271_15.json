{
       "Source": "hirunews",
       "Timestamp": "Saturday, 02 November 2013 - 19:19",
       "Headline": "ලබන වසරේ උද්ධමනය අඩුවෙයිලූ.",
       "News Content": "ලබන වසරේදී මෙරට උද්ධමනය 4% ත්, 6% ත් ප්‍රමාණයක් දක්වා අඩුවනු ඇතැයි මහ බැංකු අධිපති අජිත් නිවාඞ් කබ්රාල් පවසනවා. දැවැන්ත සැපයුම් හිඟයක් ඇති නොවුවහොත් එම තත්ත්වය උදාවනු ඇති බවයි රොයිටර් පුවත් සේවයට අදහස් දක්වමින් මහ බැංකු අධිපතිවරයා සඳහන් කර ඇත්තේ. මේ වසරේ මෙරට උද්ධමනය 7% ක මට්ටමේ පවතින අතර, වාර්ෂික උද්ධමන වේගය 6.7% ක්. කෙසේ නමුත්, ඔක්තෝම්බර් මාසයේදී වාර්තා වූයේ මාස 04 කින් ඉහළම උද්ධමනයයි. මහ බැංකු අධිපති අජිත් නිවාඞ් කබ්රාල් වැඩිදුරටත් සඳහන් කළේ ප්‍රතිපත්ති පොලී අනුපාතික පහත හෙලීම උද්ධමනය කෙරෙහි බලපෑමක් ඇති නොකරන බවයි. මහ බැංකුව විසින් පසුගිය මාසයේදී එම පොලී අනුපාතික ඒකක 50 කින් පහත හෙලනු ලැබුවා.",
       "URL": "https://www.hirunews.lk/business/70573/ලබන-වසරේ-උද්ධමනය-අඩුවෙයිලූ",
       "Category": "Business",
       "Parent URL": "https://www.hirunews.lk/business/all-news.php?pageID=271"
}