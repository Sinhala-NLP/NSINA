{
       "Source": "hirunews",
       "Timestamp": "Monday, 28 January 2013 - 7:31",
       "Headline": "2013 මහ පරිමාණ සංචාරක ව්‍යාපෘති රැසක්.",
       "News Content": "සියයට 30 ක වර්ධනයක් සලකුණු කරන මෙරට සංචාරක ව්‍යාපාරයේ යටිතල පහසුකම් සංවර්ධන ව්‍යාපෘති රැසක් මේ වසරේදී ක්‍රියාත්මක කෙරෙනවා. ඒ අතුරෙන් ප්‍රමුඛත්වය හිමිවන්නේ කොළඹ නගරයේ ඉදිවන දැවැන්ත සංචාරක හෝටල් සහ නිවහන් සංකීර්ණවලටයි. ට්‍රාන්ස්වර්ක් චතුරශ්‍රයේ ක්‍රිෂ් ව්‍යාපෘතිය සඳහා ඩොලර් මිලියන 450 ක් වැය කෙරෙන අතර ෂැන්ග්‍රිලා හෝටල් ව්‍යාපෘතිය සඳහා වැය කෙරෙන මුදල ඩොලර් මිලියන 240ක්. සුපිරි හෝටලයක් සහිත ජෝන් කීල්ස් මිශ්‍ර සංවර්ධන ව්‍යාපෘතිය සඳහාද ඩොලර් මිලියන 140 ක් වැය කෙරෙනවා. ඒ අනුව 2013 වසරේ මෙම සංචාරක යටිතල පහසුකම් ව්‍යාපෘතිවල වටිනාකම ඩොලර් බිලියනයකට ආසන්නයි.",
       "URL": "https://www.hirunews.lk/business/52255/2013-මහ-පරිමාණ-සංචාරක-ව්‍යාපෘති-රැසක්",
       "Category": "Business",
       "Parent URL": "https://www.hirunews.lk/business/all-news.php?pageID=313"
}