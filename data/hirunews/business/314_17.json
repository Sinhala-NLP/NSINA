{
       "Source": "hirunews",
       "Timestamp": "Wednesday, 16 January 2013 - 7:53",
       "Headline": "කිරි ආනයනය අවම කිරීමට පියවර.",
       "News Content": "වසර 2016 වන විට විදේශීය රටවලින් කිරි ආනයනය කිරීම අවම කිරීමට රජය බලාපොරොත්තු වනවා. දැනට රජය විසින් පවත්වාගෙන යන ගොවිපළවලට අමතරව කිරි නිෂ්පාදනය වෙනුවෙන් පෞද්ගලික ගොවිපළවල් රැසක් ආරම්භ කිරීමට බලාපොරොත්තු වන බවයි ආර්ථික සංවර්ධන අමාත්‍යාංශය පවසන්නේ. මේ අතර උතුරු - නැගෙනහිර ප්‍රදේශවල කිරි නිෂ්පාදනය වෙනුවෙන් මහා පරිමාණයේ ගොවිපළවල් ආරම්භ කිරිමට ද රජය බලාපොරොත්තු වන බව සඳහන්. ඒ සඳහා ඉන්දීය රජයේ ආධාර ලබා ගැනීමට නියමිත බවයි එම අමාත්‍යාංශය වැඩිදුරටත් සදහන් කළේ.",
       "URL": "https://www.hirunews.lk/business/51508/කිරි-ආනයනය-අවම-කිරීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=314"
}