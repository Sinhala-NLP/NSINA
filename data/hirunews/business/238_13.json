{
       "Source": "hirunews",
       "Timestamp": "Thursday, 04 June 2015 - 15:11",
       "Headline": "ලෝකෙන්ම කොළඹ එක වෙයි",
       "News Content": "කොළඹ නගරය ලොව වේගයෙන් දියුණු වන සංචාරක නගර අතර පළමු ස්ථානයට පත්ව තිබෙනවා. ලොව සීග්‍රයෙන් දියුණු වන සංචාරක නගර සම්බන්ධයෙන් ජාත්‍යන්තර ආයතනයක් සිදුකළ සමීක්ෂණයකට අනුවයි මෙලෙස කොළඹ නගරය පළමු ස්ථානයට පැමිණ ඇත්තේ. පසුගිය වසර 6ක දත්ත මෙම සමීක්ෂණය සඳහා පාදක කරගෙන තිබෙනවා. මෙම සමීක්ෂණ වාර්තාවට අනුව ඉතා ඉක්මනින් දියුණු වන නගර අතර දෙවන ස්ථානය චීනයේ සිචුවාන් ප්‍රාන්තයේ චෙන්ගුඩු නගරයයි.  තුන්වන ස්ථානය එක්සත් අරාබි එමීර් හි අබුඩාබි නගරයටත්, 4 වන ස්ථානය සෞදි අරාබියේ රියාද් නගරයටත් හිමිව තිබෙනවා.",
       "URL": "https://www.hirunews.lk/business/110750/ලෝකෙන්ම-කොළඹ-එක-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=238"
}