{
       "Source": "hirunews",
       "Timestamp": "Wednesday, 27 February 2013 - 12:59",
       "Headline": "පදික වෙළඳුන් වෙනුවෙන් ආර්ථික සංවර්ධන අමාත්‍යාංශය.",
       "News Content": "බස් රථ සහ දුම්රිය ස්ථානවල වෙළදාම් කටයුතුවල නිරත වන වෙළදුන්ගේ වෘත්තීය විධිමත් කිරිමේ වැඩසටහනක් ආරම්භ කිරීමට ආර්ථික සංවර්ධන අමාත්‍යාංශය සූදානම්වනවා. ඒ අනුව මෙලෙස පොදු ස්ථානවල වෙළදාම් කටයුතුවල නිරත වන පුද්ගලයන් සඳහා නිළ ඇදුමක් හා හැදුනුම්පතක් ලබාදීමට නියමිතයි. එමෙන්ම මොවුන් සඳහා විධිමත් පුහුණු වැඩපිළිවෙලක් ක්‍රියාත්මක කිරීමට ද සැලසුම් කර තිබෙනවා. මෙම පුහුණු වැඩපිලිවෙලේ සමාරම්භක උත්සවය ඊයේ ශ්‍රී ලංකා සංචාරක හෝටල් කළමනාකරණ ආයතනයේ දී වෙළඳුන් 356 දෙනෙකුගේ සහභාගීත්වයෙන් පැවැත්වුණා.",
       "URL": "https://www.hirunews.lk/business/54214/පදික-වෙළඳුන්-වෙනුවෙන්-ආර්ථික-සංවර්ධන-අමාත්‍යාංශය",
       "Category": "Business",
       "Parent URL": "https://www.hirunews.lk/business/all-news.php?pageID=308"
}