{
       "Source": "hirunews",
       "Timestamp": "Friday, 22 October 2021 - 10:59",
       "Headline": "එක්සත් රාජධානියේ ආයෝජන සබඳතා සහතික, කොළඹ කොටස් වෙළෙඳපොළෙන්",
       "News Content": "මෙරට ආයෝජන සබඳතා වෘත්තිකයින්ට එක්සත් රාජධානියේ ආයෝජන සබඳතා සමාජයේ ජාත්‍යන්තර සහතික නිකුත් කිරීම සඳහා කොළඹ කොටස් වෙළඳපොළ සහයෝගීතාවට එළඹී තිබෙනවා.\nඑමඟින් මෙරට ලැයිස්තුගත සමාගම් සඳහා  ආයෝජන සබඳතාවන් හි ඉහළ භාවිත යාන්ත්‍රණයන් යොදාගැනීමට අවස්ථාව හිමිවන බවයි කොළඹ කොටස් වෙළඳපොළ නිවේදනයක් නිකුත් කරමින් ප්‍රකාශ කළේ.\nපසුගිය වසර 12 පුරා ක්‍රියාත්මක සිය ආයෝජන සබඳතා සහතිකය ශ්‍රී ලාංකිකයන්ට පිරිනැමීම සඳහා කොළඹ කොටස් වෙළඳපොළ සමඟ සම්බන්ධවීම උද්යෝගීමත් කරුණක් බවයි එක්සත් රාජධානියේ ආයෝජන සබඳතා සමාජයේ ප්‍රධාන විධායක නිලධාරිනි ලෝරා හයිටර් ප්‍රකාශ කළේ.\nඅදාළ සහතිකය ලබාගැනීම සඳහා මෙරට ආයෝජන සබඳතා වෘත්තිකයන් මූල්‍ය වෙළඳපොළ පිළිබඳ ස්වයං අධ්‍යයන පාඨමාලාවක් හැදෑරිය යුතු අතර, විභාගයකටද පෙනී සිටිය යුතුයි.",
       "URL": "https://www.hirunews.lk/business/285702/එක්සත්-රාජධානියේ-ආයෝජන-සබඳතා-සහතික-කොළඹ-කොටස්-වෙළෙඳපොළෙන්",
       "Category": "Business",
       "Parent URL": "https://www.hirunews.lk/business/all-news.php?pageID=9"
}