{
       "Source": "hirunews",
       "Timestamp": "Saturday, 09 January 2016 - 12:27",
       "Headline": "අයවැය පරතරය සියයට 7 යි දසම 2 ක්",
       "News Content": "පසුගිය 2015 වසරේ මෙරට අයවැය පරතරය දළ දේශීය නිෂ්පාදනයෙන් සියයට 7යි දසම 2ක් වී ඇති බව මුදල් අමාත්‍යාංශය ප්‍රකාශ කළා.\nඑහි ඉලක්කය වී තිබුණේ අයවැය පරතරය සියයට 6ක මට්ටමේ පවත්වා ගැනීමටයි.\nඅයවැය පරතරය සියයට 4යි දසම 4ක් ලෙස පවත්වා ගැනීමට මුලින්ම යෝජනා ඉදිරිපත් වුණා.\nකෙසේ නමුත්, අනපේක්ෂිත වියදම් සහ ආදායම් පහත වැටීම හේතුවෙන් මෙලෙස අයවැය පරතරය ඉහළ ගොස් ඇති බව මුදල් අමාත්‍යාංශය පෙන්වා දෙනවා.\nඑමෙන්ම විදේශගත ශ්‍රී ලාංකික ශ්‍රමිකයන්ගෙන් ලැබෙන විනිමය අඩුවුවහොත් මේ වසරේදී ගෙවුම් ශේෂ හිඟයකට ද මුහුණ දෙනු ඇති බව මුදල් අමාත්‍යාංශයේ විශ්වාසයයි.\n2014 වසරේදී ශ්‍රී ලංකාවට විදේශගත ශ්‍රමිකයන්ගෙන් ලැබුණු විනිමය රුපියල් බිලියන 7කට අධිකයි.",
       "URL": "https://www.hirunews.lk/business/123675/අයවැය-පරතරය-සියයට-7-යි-දසම-2-ක්",
       "Category": "Business",
       "Parent URL": "https://www.hirunews.lk/business/all-news.php?pageID=211"
}