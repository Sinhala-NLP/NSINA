{
       "Source": "hirunews",
       "Timestamp": "Friday, 05 June 2015 - 20:00",
       "Headline": "නෙදර්ලන්ත කණ්ඩායමක් අනිද්දා එයි",
       "News Content": "මෙරට පශුසම්පත් ක්ෂේත්‍රයේ නව ආයෝජන පිළිබඳ සොයාබැලීම සඳහා නෙදර්ලන්ත රජයේ විශේෂ දූත පිරිසක් අනිද්දා දිවයිනට පැමිණෙනවා. දින දෙකක කාලයක් ශ්‍රී ලංකාවේ රැඳී සිටින මෙම කණ්ඩායමේ ප්‍රධානත්වය දරන්නේ නෙදර්ලන්ත ආර්ථික සබඳතා අමාත්‍යාංශයේ ජාත්‍යන්තර කෘෂිකර්ම ඒකකයේ අධ්‍යක්‍ෂවරියයි. ලොව දෙවන විශාලතම කෘෂිකාර්මික අපනයනකරුවා වන නෙදර්ලන්තය කිරි ආහාර අපනයන වෙළඳාමේද ඉදිරියෙන් ම පසුවන රටක්. එම නිසා මෙම සංචාරය තුළින් දෙරට අතර නව ආර්ථික සබඳතා රැසක් ඇති කරගත හැකි බව ශ්‍රී ලංකාවේ නෙදර්ලන්ත තානාපති කාර්යාලය නිවේදනය කළා.",
       "URL": "https://www.hirunews.lk/business/110827/නෙදර්ලන්ත-කණ්ඩායමක්-අනිද්දා-එයි",
       "Category": "Business",
       "Parent URL": "https://www.hirunews.lk/business/all-news.php?pageID=238"
}