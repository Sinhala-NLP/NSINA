{
       "Source": "hirunews",
       "Timestamp": "Friday, 24 November 2017 - 14:16",
       "Headline": "තේ අපනයන ආදායම වර්ධනය වෙයි",
       "News Content": "මෙරට තේ අපනයනය ඔක්තෝම්බර් මාසයේදී කිලෝග්‍රෑම් මිලියන 25.5 දක්වා සියයට 10 කින් වර්ධනය වී තිබෙනවා.\nඑමෙන්ම තේ අපනයන ආදායමද ඔක්තෝම්බර් මාසයේදී රුපියල් බිලියන 20.9 දක්වා සියයට 24.4 කින් ඉහළ ගොස් ඇති බවයි ෆෝබ්ස් ඇන්ඩ් වෝකර් තැරැව්කාර සමාගම සඳහන් කළේ.\nඑමෙන්ම ඔක්තෝම්බර් මාසයේදී එෆ්. ඕ.බී. තේ කිලෝග්‍රෑමයක මිල රුපියල් 819 යි ශත 55 දක්වා රුපියල් 127 යි ශත 35 කින් ඉහළ යාම විශේෂත්වයක්.\nජනවාරි සිට ඔක්තෝම්බර් දක්වා කාලය සැළකු විට තේ අපනයනය කිලෝග්‍රෑම් මිලියන 241.3 දක්වා කිලෝග්‍රෑම් මිලියන 4.3 කින් පහත වැටුණා.\nකෙසේ නමුත් එම කාලය තුළ තේ අපනයන ආදායම රුපියන් බිලියන 194.3 දක්වා කැපී පෙනෙන ලෙස ඉහළ ගොස් තිබෙනවා.\nජනවාරි සිට ඔක්තෝම්බර් දක්වා කාලය තුළ මෙරට තේ වැඩි වශයෙන් මිලදී ගෙන ඇත්තේ තුර්කියයි. රුසියාව, ඉරාකය සහ ඉරානය දෙවන,  තුන්වන සහ හතරවන ස්ථානවල රැඳී සිටිනවා.",
       "URL": "https://www.hirunews.lk/business/176836/තේ-අපනයන-ආදායම-වර්ධනය-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=141"
}