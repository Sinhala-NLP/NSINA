{
       "Source": "hirunews",
       "Timestamp": "Saturday, 22 October 2016 - 13:18",
       "Headline": "තේ නිෂ්පාදනය පහත වැටේ",
       "News Content": "මෙරට තේ නිෂ්පාදනය සැප්තැම්බර් මාසයේදී කිලෝග්‍රෑම් මිලියන 19 යි දශම 8 දක්වා පෙර වසරට වඩා සියයට 27 කින් පහත වැටී තිබෙනවා.\nඑය වසර 15 කින් සැප්තැම්බර් මාසයේදී වාර්තා වූ අවම අගයයි.\n2001 වසරේ සැප්තැම්බර් මාසයේදී කිලෝග්‍රෑම් මිලියන 17 යි දශම 2 ක තේ නිෂ්පාදනයක් වාර්තා වුණා.\nමේ වසරේ සැප්තැම්බර් මාසයේදී වැඩිම නිෂ්පාදන පහත වැටීමක් වාර්තා වන්නේ පහත රට කලාපයෙන්.\nඑහිදී තේ නිෂ්පාදනය කිලෝග්‍රෑම් මිලියන 4 යි දශම 4 කින් එනම්, සියයට 25 කින් පමණ පහත වැටී තිබෙනවා.\nජනවාරි සිට සැප්තැම්බර් දක්වා කාලය සැලකූ විට මෙරට තේ නිෂ්පාදනය කිලෝග්‍රෑම් මිලියන 218 යි දශම 6 ක් වන අතර, එය පෙර වසරට සාපේක්ෂව සියයට 13 යි දශම 6 ක පහත වැටීමක්.",
       "URL": "https://www.hirunews.lk/business/145817/තේ-නිෂ්පාදනය-පහත-වැටේ",
       "Category": "Business",
       "Parent URL": "https://www.hirunews.lk/business/all-news.php?pageID=179"
}