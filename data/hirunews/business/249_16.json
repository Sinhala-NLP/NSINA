{
       "Source": "hirunews",
       "Timestamp": "Tuesday, 24 March 2015 - 13:35",
       "Headline": "සිමෙන්ති කොට්ටෙත් ගණන් බහියි",
       "News Content": "සිමෙන්ති සංස්ථාව සහ තවත් පෞද්ගලික සමාගමක් තම කම්හල් වෙත පැමිණෙන පාරිභෝගිකයන්ට රුපියල් 760ක මිලකට සිමෙන්ති කොට්ටයක් ලබාදීමට එකඟතාවය පළ කර තිබෙනවා. සිමෙන්ති කම්හල් හිමියන්, ආනයනකරුවන් සහ මුදල් අමාත්‍යවරයා අතර ඊයේ (23) පැවති සාකච්ඡාවකින් අනතුරුවයි මෙම තීරණයට එළඹ ඇත්තේ. මුදල් අමාත්‍ය රවී කරුණානායක සිය අමාත්‍යාංශයේ ඊයේ කැදවා තිබූ මාධ්‍ය හමුවකදී මෙම කරුණු අනාවරණ කළා.\nමීට අමතරව වෙළදපළ තුළ රුපියල් 870ක උපරිම සිල්ලර මිලකට සිමෙන්ති කොට්ටයක් අලෙවි කිරීමට ද මෙම සාකච්ඡාවේදී එකඟ වී තිබෙනවා. වෙළදපළේ රුපියල් 940ත් 950ත් අතර මිලකට අලෙවි වූ සිමෙන්ති කොට්ටයක මිල රුපියල් 90කින් අඩු කිරීමට පසුගිය දා රජය ඉදිරිපත් කළ අතුරු අයවැයෙන් යෝජනා කෙරුණා.",
       "URL": "https://www.hirunews.lk/business/106169/සිමෙන්ති-මිල-අඩු-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=249"
}