{
       "Source": "hirunews",
       "Timestamp": "Friday, 16 January 2015 - 13:03",
       "Headline": "තෙල් මිල තවදුරටත් පහළට.",
       "News Content": "ලෝක වෙළඳපොලේ බොරතෙල් මිල අද (16) දිනයේ තවදුරටත් පහළ වැටී තිබෙනවා. ඒ අනුව, බ්‍රිතාන්‍ය වෙළඳපොලේ බොරතෙල් බැරලයක මිල සටහන් වන්නේ ඩොලර් 46 යි ශත 69 ක් ලෙසයි. ඇමෙරිකානු වෙළඳපොලේ බොරතෙල් බැරලයක මිල ඩොලර් 47 යි ශත 67 ක් ලෙස සටහන් වුණා. තෙල් මිල පසුගිය බදාදා යම් ප්‍රකෘතිමත් වීමක් දක්නට ලැබුණ ද සැපයුම අධික වීම හේතුවෙන් මිල ගණන් යළිත් පහත වැටී ඇති බව සඳහන්. විශේෂයෙන් ලොව විශාලතම බලශක්ති පාරිභෝගිකයෙකු වන ඇමෙරිකාවේ තෙල් නිෂ්පාදනය 1990 දශකයේ මෙන් කැපී පෙනෙන ලෙස ඉහළ ගොස් තිබෙනවා. පසුගිය ජුනි මාසයේ සිට ලෝක වෙළඳපොලේ තෙල් මිල අඩකින් පමණ අඩු වුණා.",
       "URL": "https://www.hirunews.lk/business/101353/තෙල්-මිල-තවදුරටත්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=261"
}