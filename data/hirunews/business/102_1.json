{
       "Source": "hirunews",
       "Timestamp": "Saturday, 08 December 2018 - 13:30",
       "Headline": "තේ නිෂ්පාදනය ඉහළට",
       "News Content": "පසුගිය ඔක්තෝම්බර් මාසයේ මෙරට තේ නිෂ්පාදනය කිලෝග්‍රෑම් මිලියන 29.6 දක්වා කිලෝග්‍රෑම් මිලියන 3.9 කින් ඉහළ ගොස් තිබෙනවා.\nඑය සියයට 15 ක වර්ධනයක් ලෙස සැළකිය හැකියි.\nවසරේ පළමු මාස 10 තුළ ශ්‍රී ලංකාව තේ කිලෝග්‍රෑම් මිලියන 253 ක් නිෂ්පාදනය කර ඇති අතර,  එය වර්ධනය වී ඇත්තේ සියයට 2 ක නාමික ප්‍රතිශතයකින්.\nඉහළ කඳුකරයේ, මැදි රට මෙන්ම පහත රට යන අංශ තුනෙහිම තේ නිෂ්පාදනයේ වර්ධනයක් ඔක්තෝම්බර් මාසයේදී දක්නට ලැබෙනවා.\nකෙසේ නමුත් වසරේ මුල් මාස 10 සැළකූ විට ඉහළ කඳුකරයේ නිෂ්පාදනය පෙර වසරට සමාන වන අතර, මැදි රට නිෂ්පාදනය ඉහළ යාමක් පෙන්නුම් කරනවා.\nඑහිදී පහතරට තේ නිෂ්පාදනයේ පහත වැටීමක් දක්නට ලැබෙන බවයි ෆෝබ්ස් ඇන්ඩ් වෝකර් තේ තැරැව්කරුවන් සඳහන් කළේ.",
       "URL": "https://www.hirunews.lk/business/205734/තේ-නිෂ්පාදනය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=102"
}