{
       "Source": "hirunews",
       "Timestamp": "Tuesday, 07 May 2019 - 7:40",
       "Headline": "බෝම්බ ප්‍රහාරවලින් පසු සංචාරක ආගමනය, 7.5%කින් පහතට",
       "News Content": "පාස්කු ඉරිදා ත්‍රස්ත ප්‍රහාරයේ ප්‍රතිඵලයක් ලෙස අප්‍රේල් මාසයේ සංචාරක ආගමනය පෙර වසරට සාපේක්ෂව සියයට 7.5කින් පහත වැටී තිබෙනවා.\nඅප්‍රේල් මාසයේදී සංචාරකයන් එක්ලක්ෂ 66,975 දෙනෙකු ශ්‍රී ලංකාවට පැමිණි අතර ඉන්දියාවෙන් පැමිණි සංචාරකයන් සංඛ්‍යාව සියයට 21.5කින් පහත වැටීම විශේෂත්වයක්.\nචීනයෙන් පැමිණි සංචාරකයන් සංඛ්‍යාව සියයට 18.3කින් ද, බ්‍රිතාන්‍යයෙන් පැමිණි සංචාරකයින්ගේ සංඛ්‍යාව සියයට 5.2කින් ද, අප්‍රේල් මාසයේදී පහත වැටී ඇති බවයි සංචාරක ප්‍රවර්ධන කාර්යාංශය සඳහන් කළේ.\nපාස්කු ඉරිදා ප්‍රහාරයෙන් පසු රටවල් 37ක් ශ්‍රී ලංකාවේ සංචාර සඳහා අවදානම් නියෝග නිකුත් කරනු ලැබුවා.",
       "URL": "https://www.hirunews.lk/business/215904/බෝම්බ-ප්‍රහාරවලින්-පසු-සංචාරක-ආගමනය-7-5කින්-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=85"
}