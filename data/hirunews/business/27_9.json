{
       "Source": "hirunews",
       "Timestamp": "Wednesday, 27 January 2021 - 8:37",
       "Headline": "පරිසර අමාත්‍යාංශය වැලි මිල පාලනය කිරීමට යයි",
       "News Content": "වැලි මිල ඉහළ යාම පාලනය කිරීමට රජය අනිවාර්යයෙන් මැදිහත් වන බව පරිසර අමාත්‍ය මහින්ද අමරවීර පවසනවා.\nඅමාත්‍යවරයා මෙම අදහස් පළ කළේ වැලි ප්‍රවාහනය කරන්නන්ගේ සංගම් කිහිපයක් සමඟ ඊයේ පැවති සාකච්ඡාවකදීයි.\nජනාධිපති කාර්ය සාධක බලකායේ නිර්දේශය අනුව වැලි බෙදා හැරීම මුළුමනින්ම රජයේ මැදිහත්වීම මත සිදුවිය යුතු බවට නිර්දේශ කර තිබෙනවා.\nවැලි ජාවාරම්කරුවන් විසින් ඉහළ මිල ගණන් යටතේ වැලි අලෙවි කිරීම, ඇණවුම් කළ ද නියමිත ප්‍රමාණයෙන්ම ජනතාවට වැලි නොලැබීම සහ මනම්පිටිය වැලි යැයි කියමින් වෙනත් බාල වැලි ජනතාවට අලෙවි කිරීම සම්බන්ධයෙන්ද මෙහිදී සාකච්ඡා වූ බවයි අමාත්‍යාංශය සඳහන් කළේ.",
       "URL": "https://www.hirunews.lk/business/260849/පරිසර-අමාත්‍යාංශය-වැලි-මිල-පාලනය-කිරීමට-යයි",
       "Category": "Business",
       "Parent URL": "https://www.hirunews.lk/business/all-news.php?pageID=27"
}