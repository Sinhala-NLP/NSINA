{
       "Source": "hirunews",
       "Timestamp": "Friday, 12 February 2016 - 7:56",
       "Headline": "පාකිස්ථාන බාස්මතී සහල් සතොසින් අඩු මිලට",
       "News Content": "ශ්‍රී ලංකාව සහ පාකිස්තානය අතර ක්‍රියාත්මක නිදහස් වෙළඳ ගිවිසුම යටතේ තීරුබදු රහිතව බාස්මතී සහල් ආනයනය කර සතොස හරහා පාරිභෝගිකයන්ට ලබාදීමට කටයුතු කරන බව කර්මාන්ත හා වාණිජ කටයුතු ඇමති රිෂාඞ් බදියුදීන් පවසනවා.\nඔහු මේ බව කියා සිටියේ ශ්‍රී ලංකාවේ නියෝජ්‍ය පාකිස්තාන මහකොමසාරිස් සර්ෆාස් අහමඞ් ඛාන් සිය අමාත්‍යාංශයේදී ඊයේ මුණගැසුණු අවස්ථාවේදීයි.\nසතොස මගින් මෙලෙස බාස්මතී සහල් ඍජුවම පාකිස්තානයෙන් ලබාගැනීමෙන් පාරිභෝගිකයන්ට උසස් ප්‍රමිතියෙන් යුත් බාස්මතී සහල් අඩු මිලට මිලදී ගැනීමට හැකිවන බව අමාත්‍යවරයා පෙන්වා දුන්නා.\nශ්‍රී ලංකාව වාර්ෂිකව සහල් මෙට්රික් ටොන් මිලියන 05 ක් පමණ නිෂ්පාදනය කරන අතර බාස්මතී වැනි විශේෂ සහල් වර්ග ටොන් 20000 ක් පමණ වාර්ෂිකව ආනයනය කරනු ලබනවා.",
       "URL": "https://www.hirunews.lk/business/126030/පාකිස්ථාන-බාස්මතී-සහල්-සතොසින්-අඩු-මිලට",
       "Category": "Business",
       "Parent URL": "https://www.hirunews.lk/business/all-news.php?pageID=207"
}