{
       "Source": "hirunews",
       "Timestamp": "Thursday, 06 October 2016 - 19:05",
       "Headline": "දඹුල්ලේ කඩකුලිය රුපියල් 47,000 දක්වා ඉහළට",
       "News Content": "දඹුල්ල ආර්ථික මධ්‍යස්ථානයේ වෙළදසැලකින් මාසිකව අයකරනු ලබන කුලී මුදල ඉහළ දමා ඇති බව එහි වෙළද සංගමයේ සභාපති යූ.ආර්.දයානන්ද චෝදනා කරනවා.\nපෙර දැනුම්දීමකින් තොරව සිදුකර ඇති මෙම මිල වැඩි කිරීමට එරෙහිව නීතිමය ක්‍රියාමාර්ග ගන්නා බවයි ඔහු හිරු ප්‍රවෘත්ති අංශයට සදහන් කළේ.\nකුලී මුදල මේ මාසයේ සිට ඉහළ දමා ඇති බවට ආර්ථික මධ්‍යස්ථානයේ කළමනාකරණ භාරයේ ලේකම්වරයාගේ සහ දඹුල්ල ප්‍රාදේශීය ලේකම්වරියගේ අත්සනින් තමන්ට අද දිනයේ ලිපියක් ලබාදී ඇති බවයි ඔහු කියා සිටියේ.\nරුපියල් 22,750 ක් පැවති මාසික කුලී මුදල රුපියල් 47,100 දක්වා වැඩි කර ඇති බවටයි සභාපතිවරයා චෝදනා කළේ.",
       "URL": "https://www.hirunews.lk/business/144614/දඹුල්ලේ-කඩකුලිය-රුපියල්-47000-දක්වා-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=181"
}