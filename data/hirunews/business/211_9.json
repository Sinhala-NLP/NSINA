{
       "Source": "hirunews",
       "Timestamp": "Tuesday, 05 January 2016 - 14:05",
       "Headline": "සහනාධාර පොහොර පැරණි මිලට",
       "News Content": "පසුගිය කාලයේ සහනාධාර මිලට ගෙන්වන ලද පොහොර වැඩි මිලට මිලදී නොගන්නා ලෙස ගොවීන්ගෙන් ඉල්ලා සිටින බව කෘෂිකර්ම අමාත්‍ය දුමින්ද දිසානායක පවසනවා.\nකෘෂිකර්ම අමාත්‍යාංශයේ අද පැවැති මාධ්‍ය හමුවකට එක්වෙමින් ඔහු කියා සිටියේ සහනාධාර මිල යටතේ ගෙන්වන ලද පොහොර වැඩි මිලට විකුණන බවට මේ වන විට පැමිණිලි ලැබී ඇති බවයි.\nඒ අනුව එලෙස වැඩි මිලට පොහොර විකුණන ව්‍යාපාරික ස්ථාන පිළිබදව ළඟම ඇති ගොවිජන සේවා මධ්‍යස්ථාන වෙත දැනුම් දෙන ලෙස ද අමාත්‍යවරයා ගොවීන්ගෙන් ඉල්ලා සිටිනවා.\nතහනම් කරන ලද ග්ලයිෆොසෙට් වල් නාශකය ද මෙරට ඇතැම් ව්‍යාපාරික ස්ථානවල විකුණන බවට තොරතුරු ලැබී ඇති බවයි අමාත්‍යවරයා මෙහිදී කියා සිටියේ.\nඒ අනුව දැනට තහනම් කර ඇති මෙම වල් නාශකය විකුණන පුද්ගලයන්ට එරෙහිව නීතිය තදින් ක්‍රියාත්මක කරන බව ද ඔහු තවදුරටත් සදහන් කළා.",
       "URL": "https://www.hirunews.lk/business/123424/සහනාධාර-පොහොර-පැරණි-මිලට",
       "Category": "Business",
       "Parent URL": "https://www.hirunews.lk/business/all-news.php?pageID=211"
}