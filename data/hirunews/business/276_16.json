{
       "Source": "hirunews",
       "Timestamp": "Sunday, 29 September 2013 - 18:39",
       "Headline": "චීනයේ ප්‍රථම නිදහස් වෙළඳ කලාපය ඇරඹේ.",
       "News Content": "චීනය අද (29) සිය ප්‍රථම නිදහස් වෙළඳ කලාපය ෂැංහයි කර්මාන්ත පුරවරයේ විවෘත කළා. ලොව දෙවන විශාලතම ආර්ථික බලවතා වන චීනයේ ප්‍රතිසංස්කරණවලට අනුකූලවයි මෙම නිදහස් වෙළද කලාපය විවෘත කර ඇත්තේ. අපනයනය ඉලක්ක කර ගත් ෂැංහයි නිදහස් වෙළඳ කලාපය සඳහා වර්ග කිලෝමීටර් 30ක භූමි ප්‍රදේශයක් වෙන් කර තිබෙනවා. මෙහි විදේශ ආයෝජන සඳහා සීමාවන් ලිහිල් කෙරෙන බවයි චීන රජය ප්‍රකාශ කළේ. මූල්‍ය, නාවික සහ සංස්කෘතික සේවා ඇතුළු සේවා අංශ 18ක් මෙහි ස්ථාපිත කිරීමට නියමිතයි.",
       "URL": "https://www.hirunews.lk/business/68262/චීනයේ-ප්‍රථම-නිදහස්-වෙළඳ-කලාපය-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=276"
}