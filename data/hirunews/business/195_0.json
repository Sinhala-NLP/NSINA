{
       "Source": "hirunews",
       "Timestamp": "Sunday, 05 June 2016 - 8:34",
       "Headline": "ප්‍රථම IMF වාරිකය මුදා හැරේ",
       "News Content": "ජාත්‍යන්තර මූල්‍ය අරමුදල මගින් ශ්‍රී ලංකාවට ලබාදෙන ඇමරිකානු ඩොලර් බිලියන 1.5 ක ණය මුදලේ ප්‍රථම වාරිකය  ඊයේ මුදාහැර තිබෙනවා.\nවාරික හයකින් ලබාදෙන ණය මුදලේ ප්‍රථම වාරිකය ඩොලර් මිලියන 168.1 ක්. ඇමරිකානු ඩොලර් බිලියන 1.5ක ණය මුදල සඳහා එහි විධායක මණ්ඩලයේ අනුමැතිය හිමිවූ බව ඊයේ ප්‍රකාශයට පත්වුණා.\nතුන් වසරක කාලයක් සඳහා ශ්‍රී ලංකාවට එම ණය මුදල ලබාදෙන්නේ මෙරට ආර්ථික ප්‍රතිසංස්කරණ ක්‍රියාවලිය ශක්තිමත් කිරීම සඳහා බවයි මූල්‍ය අරමුදල නිවේදනයක් නිකුත් කරමින් සඳහන් කළේ.\nමාස 36 ක කාලය සඳහා ලබාදෙන අයි.එම්.එෆ්. ණය මුදල හඳුන්වන්නේ  මූල්‍ය අරමුදල් පහසුකම් දිගුවක් ලෙසයි.",
       "URL": "https://www.hirunews.lk/business/134806/ප්‍රථම-imf-වාරිකය-මුදා-හැරේ",
       "Category": "Business",
       "Parent URL": "https://www.hirunews.lk/business/all-news.php?pageID=195"
}