{
       "Source": "hirunews",
       "Timestamp": "Sunday, 22 December 2013 - 13:21",
       "Headline": "එමිරේට්ස් එයාර් බස් 50 ක් මිලදී ගනී.",
       "News Content": "වරකට ගුවන් මගීන් 500 සිට 800 දක්වා රැගෙන යා හැකි ඩබල් ඩෙකර් වර්ගයේ ඒ - 380 එයාර් බස් යානා, 50 ක සේවය ලබා ගැනීමට ඩුබායිහි එමිරේට්ස් ගුවන් සේවය කටයුතු යොදා තිබෙනවා. පසුගියදා පැවති ඩුබායි ගුවන් ප්‍රදර්ශනයේදී ගුවන් සේවය ඩොලර් බිලියන 23 ක් වන මෙම ඇණවුම සිදුකළා. එමිරේට්ස් ගුවන් සේවයට ඉන් 43 වන සහ 44 වන ඒ 380 යානා දැන් ලැබී ඇති අතර ඒවා ඊයේ සිටම සේවයේ යෙදවූ බවයි ගුවන් සේවය ප්‍රකාශ කළේ. ඒ 380 එයාර් බස් යානා වැඩිම සංඛ්‍යාවක් සේවයේ යොදවා ඇති ගුවන් සේවය ද එයයි.",
       "URL": "https://www.hirunews.lk/business/73922/එමිරේට්ස්-එයාර්-බස්-50-ක්-මිලදී-ගනී",
       "Category": "Business",
       "Parent URL": "https://www.hirunews.lk/business/all-news.php?pageID=264"
}