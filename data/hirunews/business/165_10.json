{
       "Source": "hirunews",
       "Timestamp": "Thursday, 02 March 2017 - 15:34",
       "Headline": "Samsung සමාගම 2017 වර්ෂයේ සිය නවතම ජංගම දුරකථනය නිකුත් කිරීමට සැරසෙයි",
       "News Content": "සුප්‍රකට Samsung සමාගම, සිය ජංගම දුරකතන ජාලයේ නවතම දුරකථනය නිෂ්පාදනය කර තිබෙනවා.\nඒ Samsung S ශ්‍රේණියේ 8 වෙනි නිෂ්පාදනය හෙවත් Samsung S8 දුරකතනයයි.\nමෙහි Dream 1 හා Dream 2 ලෙසින් වර්ග දෙකක් නිෂ්පාදනය කර තිබෙනවා.\nඅඟල් 6.2 පමණ වන විශාල තිරයක් සහිතව නිර්මාණය කර ඇති අතර දුරකථනය 12 සහ 8 Mega Pixel කැමරා සහ හැක් කිරීමේ සීඝ්‍රතාවය ඉතාම අවම වන  අයුරිනුයි නිෂ්පාදනය කර තිබෙන්නේ.\nමෙහි ඇඟිලි සලකුණ (Finger Print) ආරක්ෂක පද්ධතිය වෙනුවට අධි ආරක්‍ෂිත Iris-scanner (ඇස මඟින් හඳුනාගැනීම) තාක්ෂණය භාවිතා කර තිබෙනවා.\nපසුගිය වසර කිහිපය තුළ Galaxy S7 දුරකථනය පිළිබඳව දැඩි ආරක්ෂණ ගැටළු රාශියක් ඇති වීම නිසා මෙලෙස ආරක්ෂණ තත්ත්වය වැඩි දියුණු කිරීමට සිදුවූ බව Samsung සමාගම සඳහන් කරනවා.\nමෙම නව Samsung S8 දුරකථනය මෙම මස 29 වන දා  නිකුත් කිරීමට නියමිත බවයි සමාගම සඳහන් කළේ.",
       "URL": "https://www.hirunews.lk/business/155867/samsung-සමාගම-2017-වර්ෂයේ-සිය-නවතම-ජංගම-දුරකථනය-නිකුත්-කිරීමට-සැරසෙයි",
       "Category": "Business",
       "Parent URL": "https://www.hirunews.lk/business/all-news.php?pageID=165"
}