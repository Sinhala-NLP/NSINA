{
       "Source": "hirunews",
       "Timestamp": "Wednesday, 25 September 2013 - 19:20",
       "Headline": "වීඩියෝ :ණය ගෙවීමේ හැකියාව ශ්‍රී ලංකාව තහවුරු කළ යුතුයි. IMF",
       "News Content": "විදේශ ණය ගෙන කෙරෙන ආයෝජනවලින් එම ණය ආපසු ගෙවීම සඳහා අවශ්‍ය ප්‍රතිලාභයන් උත්පාදනය කෙරෙන බව ශ්‍රී ලංකාව තහවුරු කළ යුතුව ඇතැයි  ජාත්‍යන්තර මූල්‍ය අරමුදල ප්‍රකාශ කරනවා. ශ්‍රී ලංකාවට පැමිණ සිටින ජාත්‍යන්තර මූල්‍ය අරමුදලේ දඅත පිරිසේ ප්‍රධානී ටොඞ් ෂ්නයිඩර් මේ බව කියා සිටියේ මහ බැංකුවේ අද පැවති මාධ්‍ය හමුවකට එක්වෙමින්.\nඔහු ඇතුලූ දුත පිරිස පසු වැඩසටහන් අධීක්ෂණය මේ මස 17 වැනිදා ආරම්භ කර අද අවසන් කෙරුණා. වසරේ සමස්ත ආර්ථික වර්ධනය සියයට 6.5 ක් ලෙසයි ජාත්‍යන්තර මූල්‍ය අරමුදල පුරෝකථනය කරන්නේ. රුපියල සාපේක්ෂව ස්ථාවර වුවත් ශ්‍රී ලංකාව කෙරෙහි වන බාහිර අවදානම් තුලනය පෙන්නුම් කරන්නේ පහළ නැඹුරුවක්. අක්‍රීය ණය තරමක් ඉහළ ගොස් ඇති නමුත් සමස්තයක් වශයෙන් මූල්‍ය පද්ධතිය සාපේක්ෂව ශක්තිමත් ලෙස පවතින බවද ඔවුන් කියා සිටිනවා.\nනම්‍යශීලී විනිමය අනුපාතිකය අඛන්ඩව පවත්වාගෙන යා යුතුයි. ප්‍රතිපත්තිමය පොලී අනුපාතිකයන් තවදුරටත් එලෙසම පවත්වාගැනීම යෝග්‍ය වනවා. රාජ්‍ය මූල්‍ය අංශය සම්බන්ධයෙන් අඩු ආදායම, දැඩි අභියෝගයක්. බදු නිදහස් කිරීම් අඩුකිරීම, විශේෂයෙන් ඍජු බදු සඳහා බදු පදනම පුළුල් කිරීම තුළින් එය සමනය කරගත හැකියි. තීරු බදු ප්‍රතිසංස්කරණ කිරීමද ඊට අදාළ වන බවයි ජාත්‍යන්තර මූල්‍ය අරමුදල පවසන්නේ.\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n",
       "URL": "https://www.hirunews.lk/business/67986/වීඩියෝ-ණය-ගෙවීමේ-හැකියාව-ශ්‍රී-ලංකාව-තහවුරු-කළ-යුතුයි-imf",
       "Category": "Business",
       "Parent URL": "https://www.hirunews.lk/business/all-news.php?pageID=277"
}