{
       "Source": "hirunews",
       "Timestamp": "Saturday, 21 December 2013 - 8:35",
       "Headline": "සෑම දිස්ත්‍රික්කයකටම මල් වත්තක්.",
       "News Content": "සංචාරක ආකර්ශනය වර්ධනය කිරීම සඳහා ලබන වසරේ සිට සෑම දිස්ත්‍රික් මට්ටමින් උද්භිද උද්‍යාන ආරම්භ කිරීමට උද්භිද උද්‍යාන හා පොදු විනෝද කටයුතු අමාත්‍යාංශයේ අවධානය යොමුව තිබෙනවා. එක් එක් පළාත්වලට ආවේණික දේශගුණික තත්ත්වයන්ට ගැලපෙන අයුරින් මෙම උද්‍යාන පිහිටුවීමට බලාපොරොත්තු වන බවයි එම අමාත්‍යාංශය සදහන් කළේ. ඒ අනුව දිස්ත්‍රික් මට්ටමින් මෙලෙස උද්‍යාන පිහිටුවීම මගින් දේශීය මෙන්ම විදේශීය සංචාරක ආකර්ශනය ප්‍රවර්ධනය කිරීමයි එහි ප්‍රධාන අරමුණ වී ඇත්තේ.\nමේ අතර, අවිස්සාවේල්ල - සීතාවක තෙත් කලාපීය උද්භිද උද්‍යානය ද ලබන වසරේ ජනතා අයිතියට පත් කෙරෙන බව උද්භිද උද්‍යාන හා පොදු විනෝදාත්මක කටයුතු අමාත්‍යාංශය සඳහන් කළේ.",
       "URL": "https://www.hirunews.lk/business/73834/සෑම-දිස්ත්‍රික්කයකටම-මල්-වත්තක්",
       "Category": "Business",
       "Parent URL": "https://www.hirunews.lk/business/all-news.php?pageID=264"
}