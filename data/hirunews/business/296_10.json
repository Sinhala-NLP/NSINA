{
       "Source": "hirunews",
       "Timestamp": "Sunday, 19 May 2013 - 13:00",
       "Headline": "මෙවර තේ වෙන්දේසියට වාර්තාගත තේ ප්‍රමාණයක්.",
       "News Content": "පසුගිය සතියේ පැවති කොළඹ තේ වෙන්දේසිය සඳහා කිලෝග්‍රෑම් මිලියන 8.4 ක වාර්තාගත තේ තොග ඉදිරිපත් වුණා. එහිදී කොළ සහ දළු තේ කොළ වර්ග සඳහා තවදුරටත් ඉහළ ඉල්ලූමක් පැවති අතර පහත රට තේ වර්ග වැඩිවශයෙන් අලෙවිවී තිබෙනවා. මැපෙරදිග සහ රුසියානු පොදු රාජ්‍ය මණ්ඩලීය රටවලින් මෙන්ම ලිබියාව සහ ඉරාකය යන රටවලින් කොළඹ තේ වෙන්දේසියේදී ඉහළ ඉල්ලූම් ඉදිරිපත් වුණා. උසස් තේ වර්ග සඳහා මිල පහත වැටීමක් එහිදී දක්නට ලැබුණු අතර, සැපයුම ඉහළ යාම නිසා සමස්ත තේ මිලෙහිද පහත වැටීමක් දක්නට ලැබෙනවා.",
       "URL": "https://www.hirunews.lk/business/59257/මෙවර-තේ-වෙන්දේසියට-වාර්තාගත-ප්‍රමාණයක්",
       "Category": "Business",
       "Parent URL": "https://www.hirunews.lk/business/all-news.php?pageID=296"
}