{
       "Source": "hirunews",
       "Timestamp": "Friday, 31 May 2013 - 8:06",
       "Headline": "ලංකාවේ ණය අඩුවන ලකුණු.",
       "News Content": "ශ්‍රී ලංකාවේ දළ දේශීය නිෂ්පාදිතයට සාපේක්ෂව සියයට 105 ක තිබූ ණය ප්‍රමාණය සියයට 60 දක්වා අඩු කර ගැනීම රජයේ බලාපොරොත්තුව බව මහබැංකු අධිපති අජිත් නිවාඞ් කබ්රාල් පවසනවා. 2002 වසරේදී මෙම ණය ප්‍රමාණය සටහන් වූයේ සියයට 105 ක් ලෙසයි. මේ වනවිට එය සියයට 79 දක්වා අඩු කිරීමට රජය සමත්ව ඇති බවයි මහබැංකු අධිපතිවරයා සඳහන් කරන්නේ. එය සියයට 60 දක්වා ඉදිරි වසර තුන ඇතුළත අඩු කර ගැනීමට බලාපොරොත්තු වන බව ඔහු වැඩිදුරටත් සඳහන් කර සිටියා. දකුණු ආසියාවේ අනෙකුත් රටවලට සාපේක්ෂව ණය ප්‍රමාණය අඩු වෙමින් පවතින රටවල් අතර ශ්‍රී ලංකාව ඉදිරියෙන්ම පසුවන බවයි මහබැංකු අධිපතිවරයා පෙන්වා දෙන්නේ.",
       "URL": "https://www.hirunews.lk/business/60016/ලංකාවේ-ණය-අඩුවන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=294"
}