{
       "Source": "hirunews",
       "Timestamp": "Friday, 19 February 2016 - 7:24",
       "Headline": "ප්‍රංශයේ ටූටාල් ශ්‍රී ලංකාවේ තෙල් ගවේෂණයට",
       "News Content": "මෙරට නැගෙනහිර වෙරළතීරයට ඔබ්බෙන් වූ මුහුදේ ඛනිජතෙල් සහ ස්වභාවික වායු ගවේෂණය සඳහා ප්‍රංශ සමාගමක් සමග ඊයේ (18) ශ්‍රී ලංකාව ගිවිසුමකට එළඹුනා.\nඒ ලොව විශාලතම ඛනිජ තෙල් සහ ස්වභාවික වායු සමාගම් 6න් 1ක් වන ප්‍රංශයේ ටූටාල් සමාගම සමගයි.\nඑම අවස්ථාවට ශ්‍රී ලංකාවේ ප්‍රංශ තානාපතිවරයා ද එක්ව සිටියා.\nගිවිසුමට අනුව ප්‍රංශ සමාගමට මෙරට නැගෙනහිර මුුහුදු තීරයේ තෙල් බිම් තීරු දෙකක ගවේෂණ කටයුතු සිදුකළ හැකියි.\nමෙලෙස ශ්‍රිී ලංකාවට නැගෙනහිර මුහුදේ තෙල් ගවේෂණ කටයුතු සිදු කෙරෙන්නේ ප්‍රථම වතාවටයි.\nටූටාල් සමාගමට මෙහිදී එම ගවේෂණ කටයුතු සිදුකොට දත්ත එක්රැස් කරමින් තෙල් බිම් තීරු සිතියම් ගත කිරීමට අවසරය හිමිවනවා.\nමන්නාරම් බොක්කේ තෙල් ගවේෂණ කටයුතුවලින් ඉන්දීය කෙයාන් සමාගම ඉවත්වීමත් සමඟ ටූටාල් ෂෙල් සහ එක්සොන්මොබිල් සමාගම් ඒ සඳහා අයදුම්කොට තිබුණා.",
       "URL": "https://www.hirunews.lk/business/126607/ප්‍රංශයේ-ටූටාල්-ශ්‍රී-ලංකාවේ-තෙල්-ගවේෂණයට",
       "Category": "Business",
       "Parent URL": "https://www.hirunews.lk/business/all-news.php?pageID=206"
}