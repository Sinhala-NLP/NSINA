{
       "Source": "hirunews",
       "Timestamp": "Tuesday, 07 May 2013 - 13:40",
       "Headline": "සංචාරක ආගමනය තව තවත් ඉහළ යයි.",
       "News Content": "මාර්තු මාසයේදී ශ්‍රී ලංකාවට පැමිණි සංචාරකයින්ගේ සංඛ්‍යාව සියයට 7.7කින් වර්ධනය වී තිබෙනවා. එහිදී බටහිර යුරෝපයෙන් සහ චීනයෙන් පැමිණි සංචාරකයින්ගේ සංඛ්‍යාව ඉහළ ගොස් ඇති අතර ඉන්දියානු සංචාරකයන්ගේ සංඛ්‍යාව පහත වැටීම ද විශේෂත්වයක්. මේ වසරේ මුල් මාස දෙක තුළ දී මෙරට සංචාරක ආගමනය සියයට 10කින් ඉහළ ගියා. මාර්තු මාසයේ දී ශ්‍රී ලංකාවට පැමිණි විදේශීය සංචාරකයින්ගේ සංඛ්‍යාව 98,155ක්. මාර්තු මාසයේ දී චීනයෙන් පැමිණි සංචාරකයින්ගේ සංඛ්‍යාව සියයට 53කින් ද, ජපාන සංචාරක සංඛ්‍යාව සියයට 43.6කින් ද, රුසියානුවන්ගේ සංඛ්‍යාව සියයට 38කින් ද ඉහළ ගියා. එහෙත් ඉන්දියානු සංචාරකයින්ගේ සංඛ්‍යාව මාර්තු මාසයේ දී සියයට 18.1කින් පහත වැටී තිබෙනවා.",
       "URL": "https://www.hirunews.lk/business/58516/සංචාරක-ආගමනය-තව-තවත්-ඉහළ-යයි",
       "Category": "Business",
       "Parent URL": "https://www.hirunews.lk/business/all-news.php?pageID=298"
}