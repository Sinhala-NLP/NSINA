{
       "Source": "hirunews",
       "Timestamp": "Saturday, 01 June 2013 - 13:02",
       "Headline": "විදේශ ණය අඩු කීරීමට පියවර.",
       "News Content": "මහබැංකුව විසින් මැදිකාලීන ණය කළමනාකරණ වැඩසටහනක් ආරම්භ කර තිබෙනවා. මේ යටතේ දළ ජාතික නිෂ්පාදනයට සාපේක්ෂව රාජ්‍ය ණය ප්‍රතිශතය තවදුරටත් අඩු කිරීමටයි සැලසුම් කර ඇත්තේ. පසුගිය වසරේ මෙරට විදේශ විනිමය ණය ප්‍රතිශතය සමස්ත ණය ප්‍රමාණයෙන් සියයට 43ක් ලෙස පැවතුණා. එම ප්‍රතිශතය වසර 2016 වන විට සියයට 30 දක්වා අඩු කිරීමට මහබැංකුව අපේක්ෂා කරනවා. පසුගිය වසර අවසානය වන විට මෙරට මුළු විදේශ ණය ප්‍රමාණය ඩොලර් බිලියන 20යි දශම 6යි 7ක්. සමස්ත ණය ප්‍රමාණය සටහන් වූයේ ඩොලර් බිලියන 47යි දශම 4යි 3ක් ලෙසයි. දේශීය ණය ප්‍රමාණය රුපියල් බිලියන 813යි දශම 3ක් වන අතර 2016 වන විට එය සියයට 25කින් අඩු කිරීම මහබැංකුවේ අරමුණයි.",
       "URL": "https://www.hirunews.lk/business/60092/විදේශ-ණය-අඩු-කීරීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=294"
}