{
       "Source": "hirunews",
       "Timestamp": "Monday, 30 May 2016 - 19:38",
       "Headline": "බොරතෙල් මිල අඩුවෙයි",
       "News Content": "ඇමරිකානු ඩොලරය ශක්තිමත්වීම සහ තෙල් සැපයුම ප්‍රකෘතිමත්වීම හේතුවෙන් ලෝක වෙළඳපළේ බොරතෙල් මිල අද අඩුවීමක් පෙන්නුම් කළා.\nඇමරිකානු ඩබ්ලිව්.ටී.අයි. තෙල් බැරලයක මිල අද ඩොලර් 49යි ශත 22ක් ලෙස සටහන් වූ අතර බ්‍රෙන්ට් වර්ගයේ තෙල් බැරලයක මිල සටහන් වූයේ ඩොලර් 49යි ශත 10ක් ලෙසයි.\nප්‍රධාන පෙළේ විනිමය වර්ගවලට එරෙහිව ඩොලරයේ අගය දැන් සටහන් වන්නේ මසකින් ඉහළම අගය ලෙසයි.\nඩොලරය ඉහළ යාම නිසා තෙල් ආනයනයට වැඩි මුදලක් වැය කිරීමට සිදුවීම හේතුවෙන් ඉල්ලූම පහත වැටීම චක්‍රාකාරව සිදුවන්නක්.\nදැන් තෙල් මිලෙහි පසුබෑමක් ඇති වී තිබෙන්නේ ඒ හේතුවෙන්.\nපසුගිය බ්‍රහස්පතින්දා ලෝක වෙළදපොළේ බොරතෙල් බැරලයක මිල 2016 වසරේදී ප්‍රථමවරට ඩොලර් 50 ඉක්ම වූවා.",
       "URL": "https://www.hirunews.lk/business/134381/බොරතෙල්-මිල-අඩුවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=195"
}