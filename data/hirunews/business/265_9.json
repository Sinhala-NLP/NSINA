{
       "Source": "hirunews",
       "Timestamp": "Monday, 16 December 2013 - 13:21",
       "Headline": "දේශිය අර්තාපල් මිලදී ගැනීමට නව වැඩසටහනක්.",
       "News Content": "කෘෂිකර්ම අමාත්‍යාංශය හා ගොවිජන සේවා දෙපාර්තමේන්තුව විසින් දේශීය අර්තාපල් ගොවියා නගා සිටුවීමේ අරමුණින් අර්තාපල් මිලදී ගැනීමේ වැඩසටහනක් ක්‍රියාත්මක කර තිබෙනවා. ඒ අනුව නුවරඑළිය, වැලිමඩ, බදුල්ල, බණ්ඩාරවෙල, ප්‍රදේශවල අර්තාපල් කිලෝවක් රුපියල් 80 ක් වැනි සහතික මිලකට ගොවි බිම් වෙතටම ගොස් මිලදී ගැනීමටයි  අපේක්ෂා කරන්නේ. මෙම වැඩසටහනේ ප්‍රථම අදියර යටතේ නුවරඑළිය ප්‍රදේශයෙන් මෙම වැඩපිළිවෙල ආරම්භ කර ඇති බව කෘෂිකර්ම අමාත්‍යාංශයේ ප්‍රකාශකයෙකු හිරු ප්‍රවෘත්ති අංශයට සඳහන් කළා.",
       "URL": "https://www.hirunews.lk/business/73524/දේශිය-අර්තාපල්-මිලදී-ගැනීමට-නව-වැඩසටහනක්",
       "Category": "Business",
       "Parent URL": "https://www.hirunews.lk/business/all-news.php?pageID=265"
}