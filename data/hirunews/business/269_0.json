{
       "Source": "hirunews",
       "Timestamp": "Thursday, 21 November 2013 - 8:22",
       "Headline": "ලොකු ළූණු කන්ටේනර් 80 ක් කොළඹ වරායට.",
       "News Content": "ආනයනය කළ ලොකු ළූණු කන්ටේනර් 80 ක් කොළඹ වරායට පැමිණ ඇති බව සමූපකාර හා අභ්‍යන්තර වෙළඳ කටයුතු අමාත්‍යාංශය පවසනවා. පසුගිය කාලසීමාවේදී ලොකු ළූණු කිලෝවක මිල රුපියල් 240 ත් 300 ත් අතර මිලක පැවතුණා. මෙම ලොකු ළූණු තොගය පැමීණීමත් සමග මිල පහත වැටෙනු ඇති බවයි සමූපකාර හා අභ්‍යන්තර වෙළඳ කටයුතු අමාත්‍යාංශය පෙන්වා දෙන්නේ. ලොකු ළූණු සඳහා පනවා තිබූ බදු මුදල අඩුකිරීම පෞද්ගලික අංශය ලොකු ළූණු ආනයන කිරීමට හේතුවක් වී ඇති බවයි නිවේදනයක් නිකුත් කරමින් එම අමාත්‍යාංශය සඳහන් කළේ.",
       "URL": "https://www.hirunews.lk/business/71792/ලොකු-ළූණු-කන්ටේනර්-80-ක්-කොළඹ-වරායට",
       "Category": "Business",
       "Parent URL": "https://www.hirunews.lk/business/all-news.php?pageID=269"
}