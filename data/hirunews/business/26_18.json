{
       "Source": "hirunews",
       "Timestamp": "Thursday, 04 February 2021 - 20:38",
       "Headline": "සේවක අර්ථසාධක අරමුදලට දායකත්වය ලබාදිය හැකි අවම වයස ප්‍රකාශයට",
       "News Content": "සේවක අර්ථසාධක අරමුදලට දායකත්වය ලබාදිය හැකි අවම වයස අවුරුදු 14 සිට 16 දක්වා වැඩි කිරීමට අදාළ නියෝගය පාර්ලිමේන්තු අනුමැතිය සඳහා ඉදිරිපත් කිරීමට ඊයේ පැවති කම්කරු කටයුතු පිළිබඳ අමාත්‍යාංශීය උපදේශක කාරක සභාවේදී එකඟතාව පළව තිබෙනවා.\nපසුගියදා සේවය කිරීමේ අවම වයස අවුරුදු 14 සිට 16 දක්වා වැඩි කිරීමේ යෝජනාව පාර්ලිමේන්තුවේදී සම්මත වූ අතර, ඒ අනුවයි අර්ථසාධක අරමුදලට දායකත්වය ලබාදිය හැකි අවම වයස් සීමාව ඉහළ දැමීමට තීරණය වී ඇත්තේ.",
       "URL": "https://www.hirunews.lk/business/261674/සේවක-අර්ථසාධක-අරමුදලට-දායකත්වය-ලබාදිය-හැකි-අවම-වයස-ප්‍රකාශයට",
       "Category": "Business",
       "Parent URL": "https://www.hirunews.lk/business/all-news.php?pageID=26"
}