{
       "Source": "hirunews",
       "Timestamp": "Sunday, 05 April 2015 - 19:27",
       "Headline": "අවුරුද්දට ගණන් බහින එළවළු",
       "News Content": "පෙර වසරවලට සාපේක්ෂව උත්සව සමයේ එළවළු මිල ගණන් මෙවර සීග්‍ර ලෙස පහළ බැස ඇති බව හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු කිරීමේ ආයතනය පවසනවා. යාපනයෙන් ලැබෙන එළවළු නිෂ්පාදනය ඉහළ යාම මීට ප්‍රධානතම හේතුව බවයි එම මධ්‍යස්ථානය පෙන්වා දෙන්නේ. අද වනවිට සෑම එළවළු කිලෝග්‍රෑම්යකම මිල ගණන් රුපියල් 50ත්, 60ත් අතර මිලක පවතිනවා. නමුත්, පෙර වසරවලදී උත්සව සමය එළඹීමත් සමඟ එළවළු මිල සීග්‍ර ලෙස ඉහළ ගිය බවයි හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු කිරීමේ ආයතනය වැඩිදුරටත් ප්‍රකාශ කළේ.",
       "URL": "https://www.hirunews.lk/business/106953/අවුරුද්දට-ගණන්-බහින-එළවළු",
       "Category": "Business",
       "Parent URL": "https://www.hirunews.lk/business/all-news.php?pageID=247"
}