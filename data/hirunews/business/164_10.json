{
       "Source": "hirunews",
       "Timestamp": "Saturday, 11 March 2017 - 15:43",
       "Headline": "විදේශ සංචිත ඉහළට",
       "News Content": "මෙරට විදේශ සංචිත ප්‍රමාණය පෙබරවාරි මාසයේදී ඇමරිකානු ඩොලර් මිලියන 165කින් ඉහළ ගොස් තිබෙනවා.\nඒ අනුව ජනවාරි මාසය අවසානයේ පැවැති ඇමරිකානු ඩොලර් බිලියන 5.45ක් වූ මෙරට විදේශ සංචිත පෙබරවාරි මාසය අවසානයේ බිලියන 5.62 දක්වා ඉහළ ගොස් ඇති බවයි මහබැංකුව ප්‍රකාශ කළේ.\nඑම සංචිතය සැකසී ඇත්තේ ඩොලර් බිලියන 4.66ක ඩොලර් විනිමය සහ ඩොලර් බිලියන දශම 89ක රන් සංචිතවලින්.\nමේ වසරේ මේ දක්වා කාලය තුළ ඩොලරයට සාපේක්ෂව රුපියලේ අගය සියයට 1කින් සහ යුරෝ විනිමයට සාපේක්ෂව සියයට 1.5කින් පහත වැටී තිබෙනවා.\nඑමෙන්ම එම කාලය තුළ ජපාන යෙන් විනිමයට සාපේක්ෂව සියයට 2කින් සහ ඉන්දීය රුපියලට සාපේක්ෂව සියයට 2.8කින් රුපියලේ අගය ඉහළ ගොස් ඇති බවයි මහබැංකුව ප්‍රකාශ කළේ.",
       "URL": "https://www.hirunews.lk/business/156614/විදේශ-සංචිත-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=164"
}