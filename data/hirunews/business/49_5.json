{
       "Source": "hirunews",
       "Timestamp": "Sunday, 05 April 2020 - 7:54",
       "Headline": "රන් මිල තවත් ඉහළට",
       "News Content": "කොරෝනා වෛරසයෙන් බලපෑමට ලක්වූ ආර්ථිකයන් ප්‍රකෘතිමත් කිරීම සඳහා රජයන් විසින් සහන පැකේජ ක්‍රියාත්මක කරද්දී ලෝක වෙළඳපොලේ රන් මිල තවදුරටත් ඉහළ යා හැකි බව විශ්ලේෂකයන් පෙන්වා දෙනවා.\nසුරක්ෂිත ආයෝජනයක් ලෙස රන් මිල මේ වනවිට ඩොලර් 1,700 සීමාවට පැමිණ ඇති අතර, මෙම සති අන්තය වනවිට සටහන් වූයේ අවුන්සයක් ඩොලර් 1,643 ක් ලෙසයි.\nරන් මිල පෙබරවාරි මාසයේ අවසානයේ සිට තුන් වරක් ඩොලර් 1700 සීමාව ඉක්මවූවා.\nමේ අතර දින 21 ක් මුළුමනින්ම වසා දමා ඇති ඉන්දියාවේ ග්‍රාමීය ප්‍රදේශවල රන් අලෙවි කිරීම සීග්‍රයෙන් ඉහළ යනු ඇතැයි ඉන්දීය ආර්ථීක විශ්ලේෂකයන් සඳහන් කළා.\nසිය ජීවනෝපාය අහිමිවීම නිසා බොහොමයක් ග්‍රාමීය වැසියන් තමන් සතු රන්, මුදල් කිරීමට පෙළඹීම ඊට හේතුවයි.\nලොව විශාලතම රන් පාරිභෝගිකයෙකු වන ඉන්දියාවේ රත්‍රං ආනයනවලින් සියයට 60 ක් ම මිලදී ගනු ලබන්නේ එරට ග්‍රාමීය ජනතාවයි.",
       "URL": "https://www.hirunews.lk/business/237950/රන්-මිල-තවත්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=49"
}