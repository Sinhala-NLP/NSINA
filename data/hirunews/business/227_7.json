{
       "Source": "hirunews",
       "Timestamp": "Tuesday, 01 September 2015 - 8:18",
       "Headline": "පොලී අනුපාතික වෙනස් නොවේ",
       "News Content": "ශ්‍රී ලංකා මහබැංකුව සහ වාණිජ බැංකු අතර ක්‍රියාත්මක වන පොලී අනුපාතික නොවෙනස්ව පවත්වා ගැනීමට මහබැංකු මූල්‍ය මණ්ඩලය තීරණය කර තිබෙනවා. ඊයේ ප්‍රකාශයට පත් කෙරුණු මහබැංකුවේ නවතම මූල්‍ය ඇගයීමට අනුව ස්ථාවර තැන්පතු පහසුකම් සඳහා වූ පොලී අනුපාතිකය සියයට 6ක් ලෙසත්, ස්ථාවර නිකුතු පොලී අනුපාතිකය සියයට 7.5ක් ලෙසත් තවදුරටත් ක්‍රියාත්මක වනු ඇති. උද්ධමනය අඩුවීම, විදේශ ශ්‍රමික ඉපැයීම් සහ සංචාරක ක්ෂේත්‍රයෙන් විදේශ මුදල් ගලනය ස්ථාවරව පැවතීම ඊට හේතු ලෙස මහ බැංකුව ඉදිරිපත් කළා.",
       "URL": "https://www.hirunews.lk/business/115799/පොලී-අනුපාතික-වෙනස්-නොවේ",
       "Category": "Business",
       "Parent URL": "https://www.hirunews.lk/business/all-news.php?pageID=227"
}