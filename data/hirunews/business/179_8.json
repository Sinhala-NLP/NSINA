{
       "Source": "hirunews",
       "Timestamp": "Thursday, 20 October 2016 - 19:00",
       "Headline": "මහවැලි එච් කලාපයේ පළතුරුවලට හොඳ කලක්",
       "News Content": "මහවැලි එච් කලාපයේ පළතුරු වගාව සදහා ඉහළ පෙලේ වෙළදපොලක් ලබාදීමේ අරමුණින් විශේෂ ව්‍යාපෘතියක් සාර්ක් සංවර්ධන අරමුදල යටතේ කෘෂිකර්ම දෙපාර්තමේන්තුව විසින් ආරම්භ කර තිබෙනවා.\nඑම කලාපයේ බහුලව වගා කෙරෙන කෙසෙල්, කොමඩු, අඹ සහ පැපොල් ආදී පළතුරු සදහා ඉහළ වෙළදපොලක් ලබාදීම මෙම ව්‍යාපෘතියේ අරමුණයි.\nමේ අතර, පළතුරු ඇසුරුම් කිරීම සදහා නවීන පහසුකම්වලින් යුත් පළතුරු ඇසුරුම් මධ්‍යස්ථානයක් ද තඹුත්ගේම - කෝන්වැව ප්‍රදේශයේදී අද (20) විවෘත කෙරුණා.\nඒ අනුව, මහවැලි එච් කලාපයේ වගා කෙරෙන පළතුරු වෙළදපොලට නිකුත් කිරීමට පෙර නව ඇසුරුම් මධ්‍යස්ථානයේදී ප්‍රමිතිගතව ඇසුරුම් කිරීමට ද අවස්ථාව හිමිවනවා.",
       "URL": "https://www.hirunews.lk/business/145701/මහවැලි-එච්-කලාපයේ-පළතුරුවලට-හොඳ-කලක්",
       "Category": "Business",
       "Parent URL": "https://www.hirunews.lk/business/all-news.php?pageID=179"
}