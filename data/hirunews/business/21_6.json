{
       "Source": "hirunews",
       "Timestamp": "Thursday, 08 April 2021 - 11:18",
       "Headline": "මහබැංකුව පොලී අනුපාතයන් නොවෙනස්ව පවත්වාගෙන යාමට ගත් තීරණය",
       "News Content": "මහබැංකුව ප්‍රතිපත්ති පොලී අනුපාතයන් නොවෙනස්ව පවත්වාගෙන යාමට තීරණය කර තිබෙනවා.\nඒ, ඊයේ පැවති මුදල් මණ්ඩල රැස්වීමේදීයි.\nඒ අනුව නිත්‍ය තැන්පතු සහ නිත්‍ය ණය පහසුකම් අනුපාතිකය සියයට 4.5ත්, සියයට 5.5ත් අතර අගයක තවදුරටත් ක්‍රියාත්මක වනු ඇති.\nආර්ථිකයේ ඵලදායී නිෂ්පාදන ක්ෂේත්‍රයන් වෙත සැපයෙන ණය පහසුකම් ඉහළ නැංවීමට ද මුදල් මණ්ඩලය අවදානය යොමු කළ බවයි ශ්‍රී ලංකා මහබැංකුව නිවේදනය කළේ.",
       "URL": "https://www.hirunews.lk/business/267851/මහබැංකුව-පොලී-අනුපාතයන්-නොවෙනස්ව-පවත්වාගෙන-යාමට-ගත්-තීරණය",
       "Category": "Business",
       "Parent URL": "https://www.hirunews.lk/business/all-news.php?pageID=21"
}