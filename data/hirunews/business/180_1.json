{
       "Source": "hirunews",
       "Timestamp": "Sunday, 16 October 2016 - 13:46",
       "Headline": "ඇල්ජීරියාවේ ධනවත්ම පුද්ගලයාගෙන් මෙරටට සීනි කම්හලක්",
       "News Content": "ඇල්ජීරියාවේ ධනවත්ම පුද්ගලයා ලෙස සැළකෙන ඉසාද් රෙබාබ් ඇමරිකානු ඩොලර් මිලියන 150 ක ආයෝජනයකින් ශ්‍රී ලංකාවේ සීනි කර්මාන්තශාලාවක් පිහිටුවීමේ සැළසුම් පිළිබඳව කීර්තිමත් ෆෝබ්ස් සඟරාව වාර්තාවක් පළකර තිබෙනවා.\nලොව විශාලතම සීනි කම්හල් හිමි ඔහුගේ කර්මාන්තශාලාවලින් වාර්ෂිකව නිෂ්පාදනය කෙරෙන සීනි ප්‍රමාණය ටොන් මිලියන 1.5 කට අධිකයි.\nඑමෙන්ම එළවළු තෙල් සහ මාගරින් නිෂ්පාදනයටද එක්ව සිටින ඉසාද් රෙබාබ්ගේ වත්මන් ධනය ඩොලර් බිලියන 3.2 ඉක්මවන බවයි ෆෝබ්ස් සඟරාව සඳහන් කළේ.\nඇල්ජීරියානු ආයෝජකයා මෙරට ව්‍යවසායකයින් සමඟ සීනි කම්හලක් පිහිටුවීම සඳහා දකුණු පළාතේ අක්කර 100 ක භූමි භාගයක් යොදාගන්නා අතර, මෙරට එළවළු තෙල් සැකසුම්හලක් සහ විදුලි බලාගාරයක්ද ඉදිකිරීමට සූදානම්.\nමෙරට වාර්ෂික සීනි නිෂ්පාදනය ටොන් 80000 ක් වන අතර, මිලියනයක් පමණ ආනයනය කෙරෙනවා.\nසිය කම්හල තුලින් ශ්‍රී ලංකාවේ සීනි ආනයන අවශ්‍යතාව කැපී පෙනෙන ලෙස අඩුවනු ඇති බවයි ඇල්ජීරියානු ආයෝජකයා ප්‍රකාශ කළේ.",
       "URL": "https://www.hirunews.lk/business/145354/ඇල්ජීරියාවේ-ධනවත්ම-පුද්ගලයාගෙන්-මෙරටට-සීනි-කම්හලක්",
       "Category": "Business",
       "Parent URL": "https://www.hirunews.lk/business/all-news.php?pageID=180"
}