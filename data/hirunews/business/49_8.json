{
       "Source": "hirunews",
       "Timestamp": "Saturday, 04 April 2020 - 8:08",
       "Headline": "මහබැංකුව ප්‍රතිපත්ති පොලී අනුපාත පහත දමයි",
       "News Content": "ශ්‍රී ලංකා මහබැංකුව සිය ප්‍රතිපත්ති පොලී අනුපාතය පදනම් ඒකක 25කින් තවදුරටත් අඩු කර තිබෙනවා.\nඒ අනුව ඊයේ දිනයේ සිට නිත්‍ය තැන්පතු පහසුකම් අනුපාතය සහ නිත්‍ය ණය පහසුකම් අනුපාතය පිළිවෙලින් සියයට 6 සහ සියයට 7 ක් වනු ඇති.\nමෙම තීරණය මගින් වෙළදපොල තත්ත්වය ලිහිල් කිරීම සදහා දැනටමත් ගෙන ඇති ක්‍රියාමාර්ග සදහා සහයක් ලැබෙන බවයි මහබැංකුව පෙන්වා දෙන්නේ.\nඑමෙන්ම, කොරෝනා වෛරස් ගෝලීය වසංගතය මගින් බලපෑමට ලක්වූ ව්‍යාපාර සහ පුද්ගලයින් වෙත දේශීය වෙළදපොල ඔස්සේ තවදුරටත් සහන සලසා දීමට මෙමගින් අවස්ථාව සැලසෙනු ඇති.",
       "URL": "https://www.hirunews.lk/business/237895/මහබැංකුව-ප්‍රතිපත්ති-පොලී-අනුපාත-පහත-දමයි",
       "Category": "Business",
       "Parent URL": "https://www.hirunews.lk/business/all-news.php?pageID=49"
}