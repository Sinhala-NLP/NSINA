{
       "Source": "hirunews",
       "Timestamp": "Friday, 20 September 2013 - 8:15",
       "Headline": "පළමු විද්‍යුත් ආයෝජන අයදුම්පත ලැබේ.",
       "News Content": "විදේශීය ආයෝජකයන්ට මෙරට ආයෝජන සඳහා එක්වීමට අන්තර්ජාල වෙබ් අඩවියක් ආයෝජන මණ්ඩලය විසින් දියත් කර තිබෙනවා. එය ආරම්භ කර දිනක් ඇතුළත පළමු අන්තර්ජාල ආයෝජන අයදුම්පත ලැබුණු බවයි ආයෝජන මණ්ඩලය ප්‍රකාශ කළේ. පසුගිය 17 වැනිදා ආරම්භ කෙරුණු ආයෝජන මණ්ඩල - ආයෝජන වෙබ් අඩවිය වෙත පළමු අයදුම්පත ලබාදී ඇත්තේ එක්සත් රාජධානියේ ඛනිඡ තෙල් සේවා සමාගමක් විසින්. එහි කලාපීය මූලස්ථානය ශ්‍රී ලංකාවේ පිහිටුවීමටයි එමගින් අයදුම් කර ඇත්තේ. එම සමාගම මෙරට තෙල් ගවේෂණ කටයුතු සඳහා ද එක්වීමට ඉඩ තිබෙනවා. මන්නාරම් බොක්කේ තෙල් මුහුදු තීර දෙවැනි වෙන්දේසිය මේ වසරේ නොවැම්බරයේදී සිදුකිරීමට නියමිතයි.",
       "URL": "https://www.hirunews.lk/business/67597/පළමු-විද්‍යුත්-ආයෝජන-අයදුම්පත-ලැබේ",
       "Category": "Business",
       "Parent URL": "https://www.hirunews.lk/business/all-news.php?pageID=278"
}