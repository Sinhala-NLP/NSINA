{
       "Source": "hirunews",
       "Timestamp": "Sunday, 02 October 2016 - 13:20",
       "Headline": "නේපාලය සහ ශ්‍රී ලංකාව අතර සෘජු ගුවන් සේවා ඇරඹේ",
       "News Content": "දෙරට අතර සෘජු  ගුවන් ගමන් යළි ආරම්භ කිරීම ආර්ථික සහ සංස්කෘතික සබඳතා දිරි ගැන්වීමට හේතුවනු ඇතැයි නේපාලයේ ශ්‍රී ලංකා තානාපති කාර්යාලය ප්‍රකාශ කළා.\nඒ, නේපාලය සහ ශ්‍රී ලංකාව අතර සෘජු ගුවන් ගමන් ඊයේ (01) යළි ආරම්භවීමත් සමඟයි.\nචීන - නේපාල ඒකාබද්ධ ගුවන් සේවයක් වන හිමාලයා ගුවන් සේවය සතියකට දින දෙකක් මේ අනුව ශ්‍රී ලංකාව වෙත ගුවන් සේවා ක්‍රියාත්මක කරනු ඇති.\nබුදුන් වහන්සේ උපත ලැබූ නේපාලයේ වන්දනා චාරිකාවල නිරත වන ශ්‍රී ලාංකිකයන්ට මෙය වැදගත් වන්නේ මෙතෙක් ලූම්බිණිය ඇතුළු නේපාල සිද්ධස්ථාන වෙත ඉන්දියාව හරහා ඇතුළුවීමට සිදුවීම හේතුවෙන්.\nදෙරට අතර ගුවන් ගමන් මෙතෙක් ක්‍රියාත්මක වූයේ ඉන්දීය හෝ තායිලන්ත ගුවන් තොටුපල හරහායී.",
       "URL": "https://www.hirunews.lk/business/144291/නේපාලය-සහ-ශ්‍රී-ලංකාව-අතර-සෘජු-ගුවන්-සේවා-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=181"
}