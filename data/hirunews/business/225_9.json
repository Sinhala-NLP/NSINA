{
       "Source": "hirunews",
       "Timestamp": "Tuesday, 15 September 2015 - 12:49",
       "Headline": "ෆුල් ලීසිං නැති නිසා වාහන අලෙවිය අඩු වෙයිලූ",
       "News Content": "වාහන ලීසිං පහසුකම් සැපයීමේදී ශ්‍රී ලංකා මහ බැංකුව පැනවූ නව රෙගුලාසි හේතුවෙන් වාහන අලෙවියේ අඩුවීමක් ඉදිරියේ අපේක්ෂා කළ හැකි බව ලංකා වාහන ආනයනකරුවන්ගේ සංගමය ප්‍රකාශ කළා. ලීසිං පහසුකම් සැපයීමේදී අදාල වාහනයේ වෙළඳපොළ වටිනාකමින් 70%ක සීමාවකට පමණක් ලීසිං පහසුකම ලබා දීමේ කොන්දේසියක් මහ බැංකුවක් පනවනු ලැබුවා. බැංකු හා මූල්‍ය සමාගම් වෙත පැනවූ මෙම රෙගුලාසිය ඊයේ මධ්‍යම රාත්‍රියේ සිට ක්‍රියාත්මක බවයි මහ බැංකුව සඳහන් කළේ. ඒ අනුව මෙම රෙගුලාසිය හේතුවෙන් 100% සම්පුර්ණ ලීසිං පහසුකම් ලබා ගැනීමට පාරිභෝගිකයන්ට මින් ඉදිරියට අවස්ථාව නොලැබෙනු ඇති.",
       "URL": "https://www.hirunews.lk/business/116609/ෆුල්-ලීසිං-නැති-නිසා-වාහන-අලෙවිය-අඩු-වෙයිලූ",
       "Category": "Business",
       "Parent URL": "https://www.hirunews.lk/business/all-news.php?pageID=225"
}