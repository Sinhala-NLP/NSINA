{
       "Source": "hirunews",
       "Timestamp": "Wednesday, 11 February 2015 - 15:18",
       "Headline": "\\\"රෙඞ් බුල් ලෙවල්ස්\\\" ශරීරය සහ මනස පිළිබඳව තීව්ර පරීක්‍ෂාව",
       "News Content": "ශ්‍රී ලංකාවේ දකුණු දිග වෙරළ තීරයේ දී රිටිපන්නයෙන් මාළු ඇල්ලීමෙහි යෙදී සිටින හෝ උස් ගස් මුදුනකින් තවත් ගස මුදුනකට තදින් ගැටගසන ලද කඹයක් මතින් මාරු වෙමින් පොල් මල් මැද පාම් වයින් (දේශියව ජනප්‍රිය \\'රා\\') එකතු කරන ගැමියන් දක්නට හැකිය. මෙම සම්ප්‍රදායයන් දශක ගණනාවක් තිස්සේ ක්‍රියාත්මක වෙමින් පවතින අතර ඒ සඳහා සුවිශේෂී නිපුණතාවන්ද අවශ්‍ය කෙරේ.\n\\\"රෙඞ් බුල් ලෙවල්ස් \\\" මඟින් මෙම ස්වදේශීය ජීවිකාවන් දෙකම ඒකරාශී කර මින් පෙර කෙදිනකවත් දැක නැති බාධක තරණය කිරීමේ පථයක් නිර්මාණය කරමින් තරගකරු සහ කණ්ඩායම යන දෙපාර්ශවයම සීමාන්තය වෙත කැඳවාගෙන යනු ලබයි. මෙම අද්වීතිය ඉසව්ව පෙබරවාරි මස 21 වන සෙනසුරාදා උදේ දහයේ සිට පවත්වනු ලබන්නේ බෙන්තොට වෙරළ පිහිටි සිනමන් හොටෙල්ස් ඇන්ඞ් රිසෝට්ස් හීදී වන අතර ඔවුන් මෙම සුවිශේෂී ඉසව්වේ නිල සත්කාරක හවුල්කරු ද වන්නේය.\nමෙම අභියෝගය මඟින් 4 දෙනෙකුගෙන් සමන්විත කණ්ඩායමක් (අඩුම වශයෙන් එක් කාන්තාවක් සහභාගි විය යුතුය) අඩි 4, 5, 6, 8 සහ 10 යන විවිධ උස් මට්ටම් වලින් සකස් කළ එක් රිටක සිට අනෙක් රිට දක්වා තදින් ඇද ඇති කඹයක් මතින් රිටෙන් රිට තරණය කළ යුතුය. මෙම ක්‍රියාන්විතයද අභියෝගයක් වන්නා සේම මෙහිදී තරඟකරුවන් විසින් තමන් සිටින රිටේ සිට අනෙක් රිටට යාමට උස් පහත් වෙන ජල මත ඇති මාළු දැලේ ඇති පාවෙන අයිතමය බිලි පිත්තේ ආධාරයෙන් සියතට ගෙන එය රිට මුදුනේ තැබිය යුතුය. එක් එක් තරඟකරුවාට ලබාදී ඇති මිනිත්තු දහයක නිශ්චිත කාල සීමාවක් ඇතුළත දී මෙම අභියෝගාත්මක ගමන කඩින් කඩ දිවීමේ රිලේ ඉසව්වක් ලෙස සම්පූර්ණ කළ යුතුය. මෙම අභියෝගාත්මක තරගයේ නිල විද්්‍යුත් මාධ්‍ය හවුල්කරු වන්නේ යර්ස් එෆ් එම් ගුවන් විදුලි සේවය වන අතර, එකී තරඟ භූමියේ ස්ථාගත කර ඇති ඔවුන්ගේ ස්ටූඩියෝව මඟින් මෙම සුවිශේෂී අවස්ථාව දීපව්‍යාප්ත ශ්‍රාවකයන් වෙත සජීවීව විකාශනය කරනු ලබන්නේය.\nමෙහිදී ජයග්‍රහණය ලබන කණ්ඩායම හා පුරා කියා පවත්වනු ලබන ප්‍රථමීරෙඞ් බුල් ලෙවල්ස්ඬඬ නිල තරඟාවලියේ සුවිශේෂී ජයග්‍රහකයින් ලෙස කිරුළු දැරීමටද සුදුසුකම් ලබනු ඇත.\nඔබ ශිෂ්‍යයෙකු, සංචාරකයෙකු හෝ ආයතනික වෘත්තීයකු වුවද මෙවන් වූ සමබරතාවය, කාර්යශීලිභාවය, දැඩි අවධානය මෙන්ම කණ්ඩායම් ක්‍රියාකාරීත්වයද ඉස්මතු කරන්නාවූ හැකියාවන් පිළිබඳ අවසාන පරීක්‍ෂාවක් බඳු අභියෝගාත්මක තරගයකට සහභාගී වීමේ අද්විතීය අවස්ථාවක් හිමිකරගනිමින් \\\"රෙඞ් බුල් ලෙවල්ස්\\\" ශූරයින් ලෙස කිරුළු දැරීමට හැකි වන්නා වූ මෙම වටිනා මොහොත හිමිකර ගන්න.\nවැඩිදුර තොරතුරු සඳහා මෙන්ම ඔබගේ කණ්ඩායම් මේ සඳහා ලියාපදිංචි කරගැනීම පිණිස\nwww.redbull.com/levels\nවෙත පිවිසෙන ලෙස කාරුණිකව දන්වා සිටිමු.",
       "URL": "https://www.hirunews.lk/business/103168/රෙඞ්-බුල්-ලෙවල්ස්-ශරීරය-සහ-මනස-පිළිබඳව-තීව්ර-පරීක්‍ෂාව",
       "Category": "Business",
       "Parent URL": "https://www.hirunews.lk/business/all-news.php?pageID=257"
}