{
       "Source": "hirunews",
       "Timestamp": "Thursday, 21 July 2016 - 8:06",
       "Headline": "ශ්‍රී ලංකාවට තවදුරටත් ලෝක බැංකුවේ සහය",
       "News Content": "මෙරට ආර්ථික ඉලක්ක සපුරාලීම සදහා තවදුරටත් සහය ලබාදෙන බව ලෝක බැංකුව පවසනවා.\nශ්‍රී ලංකාව සදහා පත්ව සිටින ලෝක බැංකුවේ නව අධ්‍යක්ෂවරිය වන ආචාර්ය Ida svarayi rindihavu ඊයේ මුදල් අමාත්‍ය රවී කරුණානායක හමුවූ අවස්ථාවේදීයි මේ බව සඳහන් කර ඇත්තේ.\nමේ අතර, ශ්‍රී ලංකාවේ ක්‍රමෝපාය නගර සංවර්ධන ව්‍යාපෘතිය සදහා ලෝක බැංකුව ඇමරිකානු ඩොලර් මිලියන 55 ක තවත් ණය ආධාරයක් පිරිනමනු ලැබුවා.\nමෙම ව්‍යාපෘතිය යටතේ මහනුවර සහ ගාල්ල නගරවල සංවර්ධන කටයුතු සිදුකෙරෙනවා.\nනව ගිවිසුම යටතේ ලබාදුන් ණය ආධාරය යාපනය ක්‍රමෝපාය නගර සංවර්ධනයට ඇතුළත් බවයි මුදල් අමාත්‍යාංශය සදහන් කළේ.",
       "URL": "https://www.hirunews.lk/business/138560/ශ්‍රී-ලංකාවට-තවදුරටත්-ලෝක-බැංකුවේ-සහය",
       "Category": "Business",
       "Parent URL": "https://www.hirunews.lk/business/all-news.php?pageID=190"
}