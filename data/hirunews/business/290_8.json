{
       "Source": "hirunews",
       "Timestamp": "Saturday, 29 June 2013 - 18:02",
       "Headline": "පාරිභෝගික මිල දර්ශකය ඉහළට.",
       "News Content": "කොළඹ පාරිභෝගික මිල දර්ශකය ජුනි මාසයේදී සියයට 6 යි දශම 8 කින් වර්ධනය වී තිබෙනවා. කෙසේ නමුත්, එය මැයි මාසයේ පැවති සියයට 7 යි දශම 3 ක අගය සැලකූ විට උද්ධමනයේ පහත වැටීමක් ලෙස සැලකිය හැකියි. කෙසේ නමුත්, ජුනි මාසය තුළ මෙරට පාරිභෝගික භාණ්ඩවල මිල ගණන් සියයට 1 යි දශම 3 කින් ඉහළ ගියා. ජුනි මාසයේදී ආහාරපානවල මිල ගණන් සියයට 3 යි දශම 2 කින් ඉහළ ගොස් ඇති අතර මේ වසරේදී එම කාණ්ඩයේ වර්ධනය සියයට 7 යි දශම 3 ක්. ජුනි මාසය තුළ රුපියලේ අගය පහත වැටීමක්ද දැකිය හැකියි. ඊයේ දිනය වනවිට ඇමරිකානු ඩොලරයක් සඳහා ගැණුම් මිල රුපියල් 128 ක් වූ අතර විකුණුම් මිල රුපියල් 132 ක් ලෙස සටහන් වුණා.",
       "URL": "https://www.hirunews.lk/business/62028/පාරිභෝගික-මිල-දර්ශකය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=290"
}