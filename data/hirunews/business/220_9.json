{
       "Source": "hirunews",
       "Timestamp": "Friday, 16 October 2015 - 14:20",
       "Headline": "සංවර්ධන බැඳුම්කර වෙන්දේසිය සාර්ථකයි",
       "News Content": "ඇමෙරිකානු ඩොලර් මිලියන 277.5 ක් වටිනා ශ්‍රී ලංකා සංවර්ධන බැඳුම්කර මහබැංකුව මගින් නිකුත් කර තිබෙනවා. වසරකදී කල්පිරෙන ඩොලර් මිලියන 75 ක් වටිනා බැඳුම්කර වෙන්දේසිය සඳහා ඉදිරිපත් කෙරුණු අතර ඒ සඳහා ඩොලර් මිලියන 407.25 ක් වටිනා අයදුම් ලැබුණු බවයි මහබැංකුව ප්‍රකාශ කළේ. මීට අමතරව, වසර 3 යි මාස 3 කින් කල් පිරෙන ඩොලර් මිලියන 2 .5 ක බැඳුම්කර සහ වසර 4 යි මාස 8 කින් කල්පිරෙන ඩොලර් මිලියන 50 ක බැඳුම්කර ද මහබැංකුව මගින් නිකුත් කරනු ලැබුවා. මෙම බැඳුම්කර වෙන්දේසිය ඔක්තෝම්බර් 8 වනදා සිට 15 වනදා දක්වා පවත්වා තිබෙනවා. මීට පෙර මහබැංකුව ශ්‍රී ලංකා සංවර්ධන බැඳුම්කර වෙන්දේසියක් පවත්වනු ලැබූයේ පසුගිය අගෝස්තු මාසයේදීයි.",
       "URL": "https://www.hirunews.lk/business/118571/සංවර්ධන-බැඳුම්කර-වෙන්දේසිය-සාර්ථකයි",
       "Category": "Business",
       "Parent URL": "https://www.hirunews.lk/business/all-news.php?pageID=220"
}