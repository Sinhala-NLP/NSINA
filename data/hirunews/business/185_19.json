{
       "Source": "hirunews",
       "Timestamp": "Wednesday, 31 August 2016 - 7:59",
       "Headline": "සංවර්ධන ඉලක්ක වෙත කඩිනමින් - මුදල් ඇමති",
       "News Content": "ණය ලබා ගැනීමේදී ලබාදුන් සංවර්ධන ඉලක්ක ශ්‍රී ලංකාව කඩිනමින් සපුරාලමින් සිටින බව ලෝක බැංකුව ප්‍රකාශ කර ඇතැයි මුදල් අමාත්‍යාංශය පවසනවා.\nවත්මන් රජය යටතේ රට තුළ පවතින මූල්‍ය විනය ඊට හේතු වී ඇති බවයි ලෝක බැංකුවේ දකුණු ආසියානු කලාපය භාර උප සභාපතිනි ඇනට් ඩික්සන් සඳහන් කර ඇත්තේ.\nදෙදින නිල සංචාරයක් සඳහා දිවයිනට පැමිණ සිටින ඇයගේ සංචාරයේ අරමුණ වී ඇත්තේ ලෝක බැංකුව මගින් ශ්‍රී ලංකාව වෙත ලබාදුන් ණය, සංවර්ධන ක්‍රියාවලිය සඳහා යොදවා ගෙන ඇති ආකාරය නිරීක්ෂණය කිරීමයි.\nමුදල් අමාත්‍යාංශයේදී ඊයේ ඇය, විෂය භාර අමාත්‍ය රවී කරුණානායක ද හමු වුණා.",
       "URL": "https://www.hirunews.lk/business/141874/සංවර්ධන-ඉලක්ක-වෙත-කඩිනමින්-මුදල්-ඇමති",
       "Category": "Business",
       "Parent URL": "https://www.hirunews.lk/business/all-news.php?pageID=185"
}