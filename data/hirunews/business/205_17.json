{
       "Source": "hirunews",
       "Timestamp": "Wednesday, 24 February 2016 - 19:23",
       "Headline": "මිල අඩුවීම් සහ වැඩිවීම් මෙහෙමයි",
       "News Content": "ජාතික පාරිභෝගික මිල දර්ශකය පසුගිය වසරේ දෙසැම්බර් මාසයේ සිට ජනවාරි දක්වා කාලය තුළ සියයට 1.1 කින් පහළ ගොස් තිබෙනවා.\nආහාර සහ මධ්‍යසාර නොවන පානවර්ගවල මිල ගණන් අඩුවීම ඊට හේතුවී ඇති බවයි මහ බැංකුව ප්‍රකාශ කළේ.\nඑළවළු, අමු මිරිස්, දෙහි, ලොකු ළුෑණු, අර්තාපල් සහ පොල් මිල අදාළ කාලය තුළ අඩුවී ඇති අතර, මාළු, පළතුරු, බිත්තර, දුම්කොල හා මත්ද්‍රව්‍ය, රෙදිපිලි සහ පාවහන්වල මිල ගණන් ඉහළ ගොස් තිබෙනවා.\nසේවා කාණ්ඩවල මිල ගණන්වල සැළකිය යුතු වෙනසක් සිදු නොවුණු බවයි මහ බැංකුව සඳහන් කරන්නේ.",
       "URL": "https://www.hirunews.lk/business/127080/මිල-අඩුවීම්-සහ-වැඩිවීම්-මෙහෙමයි",
       "Category": "Business",
       "Parent URL": "https://www.hirunews.lk/business/all-news.php?pageID=205"
}