{
       "Source": "hirunews",
       "Timestamp": "Saturday, 07 March 2015 - 13:20",
       "Headline": "ටියැංජින් - ශ්‍රී ලංකා අවබෝධතා ගිවිසුමක්",
       "News Content": "වෙළඳාම සහ ආයෝජනය ප්‍රවර්ධනය කිරීම සඳහා ශ්‍රී ලංකා වාණිජ මණ්ඩලය, චීනයේ ටියැංජින් ප්‍රාන්තය සමඟ අවබෝධතා ගිවිසුමකට එළඹුණා. ටියැංජින් වාණිජ කොමිසම සමඟයි මෙම ගිවිසුමට අත්සන් තබා ඇත්තේ. දෙරටේ නායකයන් චීනයේ සහ ශ්‍රී ලංකාවේ සංචාරය කිරීමත් සමඟ මෙලෙස වෙළඳ කටයුතු ඉහළ නැංවීමට අවස්ථාවක් උදා වී ඇති බව ටියැංජින් වාණිජ කොමිසමේ නියෝජ්‍ය අධ්‍යක්ෂවරයා සදහන් කළා. අදාළ ගිවිසුමට අත්සන් තැබුණේ ටියැංජින් ප්‍රාන්තය නියෝජනය කරන චීන සමාගම් 28ක නියෝජිතයන් ශ්‍රී ලංකාවේ සංචාරය කිරීමට සමගාමීවයි. චීනයේ ටියැංජින් ප්‍රාන්තය සහ ශ්‍රී ලංකාව අතර වෙළඳ ගනුදෙනු පසුගිය වසරේදී 10%කින් ඉහළ ගියා.",
       "URL": "https://www.hirunews.lk/business/104946/ටියැංජින්-ශ්‍රී-ලංකා-අවබෝධතා-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=252"
}