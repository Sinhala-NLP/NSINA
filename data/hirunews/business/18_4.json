{
       "Source": "hirunews",
       "Timestamp": "Saturday, 22 May 2021 - 8:30",
       "Headline": "උද්ධමනය අපේක්ෂිත ඉලක්කවලට",
       "News Content": "වසරේ ඉතිරි කාලය තුළ උද්ධමනය අපේක්ෂිත ඉලක්කවල පවතිනු ඇතැයි මහබැංකුව අපේක්ෂා පළ කරනවා.\nඒ අනුව, එය සියයට 4 ත්, 6 ත් පරාසයේ අඛන්ඩව පවතිනු ඇති බව මහබැංකුවේ විශ්වාසයයි.\nසමස්ත ඉල්ලුම් තත්ත්වයේ වැඩිවීම් සමග රාජ්‍ය මූල්‍ය සහ මුදල් උත්තේජක ක්‍රියාමාර්ගවල බලපෑම මැදිකාලීනව උද්ධමනය මත යම් පීඩනයක් ඇතිකළ හැකි බව ද මහබැංකුව ප්‍රකාශ කළා.\nකෙසේ වෙතත්, සුදුසු අවස්ථාවන්හිදී ගනු ලබන ක්‍රියාමාර්ග මගින් එම පීඩනය අවම කර ගන්නා බවයි මහබැංකුව වැඩිදුරටත් සඳහන් කරන්නේ.",
       "URL": "https://www.hirunews.lk/business/272100/උද්ධමනය-අපේක්ෂිත-ඉලක්කවලට",
       "Category": "Business",
       "Parent URL": "https://www.hirunews.lk/business/all-news.php?pageID=18"
}