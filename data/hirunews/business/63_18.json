{
       "Source": "hirunews",
       "Timestamp": "Monday, 18 November 2019 - 18:57",
       "Headline": "කොටස් වෙළඳපොළේ, වාර්තාගත වර්ධනයක්",
       "News Content": "අභිනව ජනාධිපති ගෝඨාභය රාජපක්ෂගේ විජයග්‍රහණයෙන් අනතුරුව, අද පළමු ගනුදෙනු දිනයේදී, කොළඹ කොටස් වෙළඳපොළේ මිල දර්ශක කැපී පෙනෙන වර්ධනක් සලකුණු කළා.\nසමස්ත දර්ශකය ඒකක 106කින් ඉහළ ගොස් 6129.56ක් ලෙස සටහන් වූ අතර,අද දිනය තුළ එහි වර්ධනය සියයට 1.77ක් ලෙස සැලකිය හැකියි.\nකොටස් වෙළදපොළේ ප්‍රධාන සමාගම් 20 නියෝජනය කරන එස් ඇන්ඞ් පී ශ්‍රී ලංකා ටුවෙන්ටි දර්ශකය ද ඒකක 59කින් ඉහළ ගොස් 3046 ඉක්ම වූවා.\nඅද දිනයේ කොටස් වෙළදපොළ ගනුදෙනු ආරම්භ වී පළමු පැය තුළ පිරිවැටුම රුපියල් බිලියනය ඉක්ම වූ අතර, දිනය අවසානයේදී සටහන් වූයේ රුපියල් බිලියන 2.4ක් ලෙසයි.",
       "URL": "https://www.hirunews.lk/business/228506/කොටස්-වෙළඳපොළේ-වාර්තාගත-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=63"
}