{
       "Source": "hirunews",
       "Timestamp": "Monday, 05 November 2018 - 13:43",
       "Headline": "චීන ජාත්‍යන්තර ආනයන ප්‍රදර්ශනය 2018",
       "News Content": "චීන පළමු ජාත්‍යන්තර ආනයන ප්‍රදර්ශනය අද(05) චීනයේ ශංහැයි නගරයේ දී ආරම්භ වුණා.\nමෙම ප්‍රදර්ශනයට ජාත්‍යන්තර සංවිධාන 172ක් සහ 3600කට වැඩි ව්‍යවසායන් පිරිසක් එක්ව සිටිනවා.\nචීන ජනාධිපති ෂී ජින් පිං ප්‍රදර්ශනයේ සමාරම්භක උත්සවයට එක් වෙමින් පැවසුවේ චීන සංවර්ධනයන්හි පවතින අවස්ථාවන් ග්‍රහනය කරගෙන ජාත්‍යන්තර ආර්ථික හා වෙළඳ සහයෝගිතා පුළුල් කරමින් පොදු සමෘද්ධිය ඉටුකර ගැනීම තම විශ්වාශය බවයි.\nමෙවැනි ප්‍රදර්ශන චීන වෙළඳපොළ ලෝකයට විවෘත කිරීමට මහඟු අවස්ථාවක් බව ඔහු වැඩිදුරටත් කියා සිටියේ.\nමෙම ප්‍රදර්ශනය ලෝකයේ ප්‍රථම ජාතික මට්ටමේ ප්‍රදර්ශනය වන අතර එය ජාත්‍යන්තර වෙළඳ සංවර්ධන ඉතිහාසයේ දැවැන්ත නිර්මාණයක්.\nමේ අතර,චීන ප්‍රථම ජාත්‍යන්තර ආනයන ප්‍රදර්ශනයට සහභාගිවීම සදහා ශංහායි නගරයට පැමිණි රාජ්‍ය නායකයින් ඇතුළු ආරාධිතයින් වෙනුවෙන් චීන ජනපති ෂී ජින් පිං ඊයේ (04) රාත්‍රී භෝජන සංග්‍රහයක් ද පවත්වා තිබෙනවා.\nශ්‍රී ලංකාව නියෝජනය කරමින් මෙම ප්‍රදර්ශනයට ව්‍යාපාරිකයින් 50 දෙනෙකු පමණ සහභාගී වී සිටින බවයි වාර්තා වන්නේ.",
       "URL": "https://www.hirunews.lk/business/203629/චීන-ජාත්‍යන්තර-ආනයන-ප්‍රදර්ශනය-2018",
       "Category": "Business",
       "Parent URL": "https://www.hirunews.lk/business/all-news.php?pageID=105"
}