{
       "Source": "hirunews",
       "Timestamp": "Monday, 02 September 2019 - 19:56",
       "Headline": "කිරිපිටි සමාගම් යළි මිල වැඩි කිරීමක් ඉල්ලයි",
       "News Content": "ආනයනික කිරිපිටි කිලෝග්‍රෑමයක මිල ඉහළ නංවන ලෙස කිරිපිටි සමාගම් පාරිභෝගික සේවා අධිකාරියෙන් ඉල්ලීමක් කර තිබෙනවා.\nකෙසේ වෙතත්, ඉදිරියේදී රැස්වන ජීවන වියදම් කමිටුවේදී මේ සම්බන්ධයෙන් අවසන් තීරණය ගනු ඇති බවයි එම අධිකාරියේ උසස් නිලධාරියෙකු සඳහන් කළේ.\nපසුගිය මස 3 වන දා අවසන් වරට ආනයනික කිරිපිටි මිලෙහි සංශෝධනයක් සිදුවූ අතර, එදින කිරිපිටි කිලෝග්‍රෑමයක මිල රුපියල් 15කින් සහ ග්‍රෑම් 400යේ පැකට්ටුවක මිල රුපියල් 5කින් ඉහළ දැමීමට පාරිභෝගික සේවා අධිකාරියේ අනුමැතිය හිමි වුණා.",
       "URL": "https://www.hirunews.lk/business/223477/කිරිපිටි-සමාගම්-යළි-මිල-වැඩි-කිරීමක්-ඉල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=72"
}