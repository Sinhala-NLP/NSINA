{
       "Source": "hirunews",
       "Timestamp": "Wednesday, 08 July 2015 - 16:13",
       "Headline": "සන්නිවේදනයේ ප්‍රමුඛයාගේ නවතම සුපිරි  ඩිජිටල් සත්කාරක මධ්‍යස්ථානය",
       "News Content": "මෙරට ප්‍රමුඛතම සන්නිවේදන සේවා සැපයුම්කරු ඩයලොග් ආසියාටා සිය නවතම  සත්කාරක  මධ්‍යස්ථානය  විවෘත කරනු ලැබුවා. ඒ කොළඹ 02 පිහිටි මූලස්ථානයට අනුබද්ධවයි. ජනාධිපති මෛත්‍රීපාල සිරිසේන  විසින් ප්‍රකාශයට පත් කරන ලද මෙම  සුපිරි  ඩිජිටල් අත්දැකීම් මධ්‍යයස්ථානය ඩයලොග් පාරිභෝගිකයින්ට වෙනස්ම අත්දැකීමක් වනු ඇති.\nවිදේශ කටයුතු අමාත්‍ය මංගල සමරවීර,   ජනමාධ්‍ය අමාත්‍ය ගයන්ත කරුණාතිලක,  ක්‍රීඩා හා සංචාරක  අමාත්‍ය නවීන් දිසානායක,  කොළඹ නගරාධිපති - ඒ.ජේ.එම් මුසම්මිල්, ඩයලොග් ආසියාටා සමූහ ප්‍රධාන විධායක නිලධාරී ආචාර්ය හාන්ස් විජේසූරිය, ඩයලොග් ආසියාටා සභාපති  දටුක් අසාට් කමලුඩීන්, ඩයලොග් ආසියාටා සමූහ කළමනාකාර අධ්‍යක්ෂ සහ සමූහ ප්‍රධාන විධායක නිලධාරී  ශ්‍රී ජමලුඩීන් ඊබ්රාහිම් ඇතුළු විශේෂ පිරිසක් උත්සව අවස්ථාවට සහභාගී වූහ.",
       "URL": "https://www.hirunews.lk/business/112805/සන්නිවේදනයේ-ප්‍රමුඛයාගේ-නවතම-සුපිරි-ඩිජිටල්-සත්කාරක-මධ්‍යස්ථානය",
       "Category": "Business",
       "Parent URL": "https://www.hirunews.lk/business/all-news.php?pageID=234"
}