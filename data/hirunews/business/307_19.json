{
       "Source": "hirunews",
       "Timestamp": "Saturday, 02 March 2013 - 13:00",
       "Headline": "කෙයාන් 4 වන තෙල් ලිඳ වසයි.",
       "News Content": "මන්නාරම් බොක්කේ සහ කාවේරි තටකයේ තවත් තෙල් ගවේෂණ තීරු සඳහා බලපත් නිකුත් කිරීමේ ප්‍රවර්ධන වැඩසටහන් ඉදිරි සතියේදී ආරම්භ කිරීමට නියමිතයි. එහෙත් මෙතෙක් එම තෙල් ගවේෂන සිදුකරන ඉන්දීය කෙයාන් සමාගම  ප්‍රකාශයට පත් කළ පුවතකින් ඊට පසුබෑමක් සිදුව තිබෙනවා. එනම් කෙයාන් සමාගම මන්නාරම් බොක්කේ කනින ලද සිව්වන පර්යේෂණ තෙල් ලිඳ අත්හැර දමන බව ප්‍රකාශයට පත් කිරීමයි. එමෙන්ම එහි තෙල් හෝ ගෑස් නොමැති බව කෙයාන් සමාගම ප්‍රකාශ කළා.  එහෙත් එහි ඛනිජතෙල් සම්පත්වල ශක්‍යතාවය මුළුමනින්ම ගවේෂනයට ලක්කර නොමැති බව සඳහන්. කාවේරි සහ මන්නාරම් මුහුදු තීර 13 ක තෙල් ගවේෂණ අවස්ථා ආයෝජකයන් වෙත ලබාදීමටයි සැළසුම් කර ඇත්තේ.",
       "URL": "https://www.hirunews.lk/business/54421/කෙයාන්-4-වන-තෙල්-ලිඳ-වසයි",
       "Category": "Business",
       "Parent URL": "https://www.hirunews.lk/business/all-news.php?pageID=307"
}