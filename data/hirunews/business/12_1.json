{
       "Source": "hirunews",
       "Timestamp": "Friday, 20 August 2021 - 8:10",
       "Headline": "සංචාරක කර්මාන්තය ගොඩනැගීමට රටවල් 27ක ප්‍රවීනයන් සාකච්ඡාවක",
       "News Content": "කොරෝනා වසංගතයෙන් පසු තිරසාර සංචාරක කර්මාන්තයක් ගොඩනැගීමේ අරමුණින් රටවල් 27ක රාජ්‍ය  හා පෞද්ගලික අංශ නියෝජනය කරන සංචාරක ක්ෂේත්‍රයේ ප්‍රවීනයන්ගේ සාකච්ඡාවක් පසුගියදා පැවැත්වුණා.\nසූම් තාක්ෂණය ඔස්සේ පැවති මෙම සාකච්ඡාවට රාජ්‍ය අමාත්‍ය තාරක බාලසූරිය ඇතුලු මෙරට සංචාරක ක්‍ෂේත්‍රයේ නිරත ප්‍රධාන පෙලේ නියෝජිතයින් එක්ව සිටියා.\nකොරෝනා වසංගතය පරාජය කරමින් ජනතාවගේ ආර්ථිකය ඉහළ නැංවීමට ශ්‍රී ලංකාව කටයුතු කරන බවත් ඒ සදහා සංචාරක කර්මාන්තයේ පුනර්ජීවනය ප්‍රධාන කාර්ය භාරයක් ඉටු කරනු ඇති බවත් මෙහිදී රාජ්‍ය අමාත්‍යවරයා ප්‍රකාශ කළා.",
       "URL": "https://www.hirunews.lk/business/280157/සංචාරක-කර්මාන්තය-ගොඩනැගීමට-රටවල්-27ක-ප්‍රවීනයන්-සාකච්ඡාවක",
       "Category": "Business",
       "Parent URL": "https://www.hirunews.lk/business/all-news.php?pageID=12"
}