{
       "Source": "hirunews",
       "Timestamp": "Tuesday, 10 December 2019 - 8:02",
       "Headline": "සිමෙන්ති කොට්ටයක මිල රුපියල් 100කින් පහළ යන ලකුණු",
       "News Content": "වැට් බදු අඩුවීම සහ ජාතිය ගොඩනැගීමේ බද්ද අහෝසි වීම මත සිමෙන්ති කොට්ටයක මිල ඉදිරියේදී රුපියල් 100කින් පමණ පහළ යනු ඇති බව වෙළඳපොළ ආරංචි මාර්ග ප්‍රකාශ කළා.\nකෙසේ වෙතත්, නව බදු සංශෝධන දෙසැම්බර් 01 වන දා සිට කි්‍රයාත්මක කළ යුතු නමුත්, මේ දක්වා සිමෙන්ති මිලෙහි අඩුවක් සිදුව නැහැ.\nඅප මේ සම්බන්ධයෙන් පාරිභෝගික සේවා අධිකාරියෙන් විමසීමක් කළ අතර, එහි උසස් නිලධාරියෙකු සඳහන් කළේ බදු සංශෝධනයට පෙර ආනයනය කළ සිමෙන්ති තවමත් වෙළඳපොළෙහි පවතින බැවින් සිමෙන්ති සමාගම් මිල අඩු කිරීමට මෙතෙක් කටයුතු කර නොමැති බවයි.\nඑහෙත් ඉදිරියේදී බදු අඩු කිරීමේ වාසිය ජනතාවට ලබාදීමට අදාළ සමාගම් කටයුතු නොකළහොත් පාරිභෝගික සේවා අධිකාරිය ඊට මැදිහත් වන බව එම නිලධාරියා සඳහන් කළා.",
       "URL": "https://www.hirunews.lk/business/229922/සිමෙන්ති-කොට්ටයක-මිල-රුපියල්-100කින්-පහළ-යන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=61"
}