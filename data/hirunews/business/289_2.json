{
       "Source": "hirunews",
       "Timestamp": "Monday, 08 July 2013 - 13:52",
       "Headline": "ඛනිජ වැලි සඳහා ආර්ථික වටිනාකමක්.",
       "News Content": "මෙරට ඛනිජ වැලි ඇතුළු ඛනිජ ද්‍රව්‍යවල ඇති විකිරණශීලී ද්‍රව්‍ය වෙන් කර ඒවාට ආර්ථික වටිනාකමක් ලබාදීමට භූ විද්‍යා හා පතල් කාර්යාංශය සැළසුම් කර තිබෙනවා. මේ සඳහා විදේශ තාක්ෂණය ලබාගැනීමටයි එම කාර්යාංශය බලාපොරොත්තු වන්නේ. මේ පිළිබඳ සාකච්ඡා කිරීම සඳහා චිලී රාජ්‍යයේ ජාත්‍යන්තර සමුළුවක් හෙට ආරම්භවනවා. ඊට ශ්‍රී ලංකාව නියෝජනය කරමින් කණ්ඩායමක් සහභාගි වන බවයි භූ විද්‍යා හා පතල් කාර්යාංශයේ අධ්‍යක්‍ෂ ජනරාල් අනිල් පීරිස් සඳහන් කළේ.",
       "URL": "https://www.hirunews.lk/business/62594/ඛනිජ-වැලි-සඳහා-ආර්ථික-වටිනාකමක්",
       "Category": "Business",
       "Parent URL": "https://www.hirunews.lk/business/all-news.php?pageID=289"
}