{
       "Source": "hirunews",
       "Timestamp": "Friday, 27 November 2015 - 8:58",
       "Headline": "අඩු කළ බඩුවල මිල ගැසට් කෙරේ",
       "News Content": "අයවැයෙන් මිල අඩුකරන ලද භාණ්ඩ කිහිපයක නව මිල ඇතුළත් ගැසට් නිවේදනය මේ වනවිට නිකුත් කර තිබෙනවා. පාරිභෝගික කටයුතු පිළිබඳ අධිකාරිය සඳහන් කළේ ඒ අනුව මිල අඩු කළ පරිප්පු, හාල්මැස්සන්, කරවල, ග්‍රෑම් හාර සියයේ දේශීය කිරිපිටි සහ කඩලවල නව මිල ගණන් මෙහි ඇතුළත් කර ඇති බවයි. ඒ අනුව වියළි හාල්මැස්සන් කිලෝග්‍රෑම් එකක මිල රුපියල් 410 ක් වන අතර, පරිප්පු කිලෝග්‍රෑමයක මිල වන්නේ රුපියල් 169 ක්. කට්ටා කරවල කිලෝග්‍රෑමයක් රුපියල් 1100 ක් ලෙසත් සාලයා කරවල කිලෝග්‍රෑමයක් රුපියල් 425 ක් වනවා. කඩල කිලෝග්‍රෑමයක් රුපියල් 169 ක් වන අතර, අදාළ ගැසට් නිවේදනයට අනුව දේශීය කිරිපිටි ග්‍රෑම් 400 පැකට්ටුවක මිල වන්නේ රුපියල් 295 ක්.\nඑමෙන්ම, ඊයේ සිට ක්‍රියාත්මක වන පරිදි ආපනශාලාවල ආහාර ද්‍රව්‍ය රැසක මිල ඉහළ දමන බව සමස්ත ලංකා ආපනශාලා හිමියන්ගේ සංගමය ප්‍රකාශ කළා.",
       "URL": "https://www.hirunews.lk/business/120913/අඩු-කළ-බඩුවල-මිල-ගැසට්-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=214"
}