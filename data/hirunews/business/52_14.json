{
       "Source": "hirunews",
       "Timestamp": "Tuesday, 25 February 2020 - 8:04",
       "Headline": "මහ කන්නයේ අස්වැන්න වී මෙටි‍්‍රක් ටොන් මිලියන දෙකක්",
       "News Content": "දැන් අස්වනු නෙලන මහ කන්නයේ මෙටි‍්‍රක් ටොන් මිලියන 2.97ක වී අස්වැන්නක් අපේක්ෂා කරන බව කෘෂිකර්ම දෙපාර්තමේන්තුව පවසනවා.\nඑය පසුගිය වසරේ මහ කන්නයේ නිෂ්පාදනය වූ මෙටි‍්‍රක් ටොන් මිලියන 3.07ට ආසන්න අස්වැන්නක්.\nසියයට 6ක පසු අස්වනු හානිය සහ සියයට 3ක බීජ වී වෙන් කළ විට මහ කන්නයේ වී අස්වැන්නෙන් මෙටි‍්‍රක් ටොන් මිලියන 2.77ක් වී මෝල් වෙත යොමු කිරීමට හැකි වනු ඇති.\nසියයට 68ක සහල් මෝල් අනුපාතය සැලකූ විට එමගින් සහල් මෙටි‍්‍රක් ටොන් මිලියන 1.88ක් නිෂ්පාදනය කළ හැකි අතර, එය මාස 9 හමාරක දේශීය පාරිභෝජනය සඳහා ප්‍රමාණවත් වන බවයි කෘෂිකර්ම දෙපාර්තමේන්තුව සඳහන් කළේ.",
       "URL": "https://www.hirunews.lk/business/235165/මහ-කන්නයේ-අස්වැන්න-වී-මෙටි‍්‍රක්-ටොන්-මිලියන-දෙකක්",
       "Category": "Business",
       "Parent URL": "https://www.hirunews.lk/business/all-news.php?pageID=52"
}