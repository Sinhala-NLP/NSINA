{
       "Source": "hirunews",
       "Timestamp": "Sunday, 09 August 2015 - 8:42",
       "Headline": "ඉන්දියාවේ ආයෝජනයට ශ්‍රී ලංකාවේ දායකත්වය",
       "News Content": "පසුගිය 2014 වසරේදී ඉන්දියාවේ සෘජු විදේශීය ආයෝජන සඳහා ශ්‍රී ලංකාවද දායක වී ඇති බව එරට පාර්ලිමේන්තුවේදී හෙළිදරව් වුණා. වාණිජ හා කර්මාන්ත කටයුතු පිළිබඳ ඉන්දීය ඇමතිනි නිර්මලා සීතාරාමන් ප්‍රකාශ කළේ ඉන්දීය අග්‍රාමාත්‍ය නරේන්ද්‍ර  මෝදි සංචාරය කළ රටවලින් පසුගිය වසරේදී ඉන්දියාවට ඩොලර් බිලියන 20කට ආසන්න විදේශීය ආයෝජන ලැබී ඇති බවයි.\nශ්‍රී ලංකාව, භූතානය, බ්‍රසීලය, නේපාලය, ජපානය, ඇමරිකා එක්සත් ජනපදය, මියන්මාරය,  ඕස්ට්‍රේලියාව, ෆීජී, සීෂෙල්ස්, මොරිෂස් සහ සිංගප්පූරුව එම රටවලට ඇතුළත්.\n2014 වසර තුළ ඉන්දියාවට ලැබී ඇති මුළු සෘජු විදේශීය ආයෝජන ප්‍රමාණය ඩොලර් බිලියන 31 කට ආසන්න වන අතර, එය පෙර වසරට වඩා 27% ක වර්ධනයක්.",
       "URL": "https://www.hirunews.lk/business/114590/ඉන්දියාවේ-ආයෝජනයට-ශ්‍රී-ලංකාවේ-දායකත්වය",
       "Category": "Business",
       "Parent URL": "https://www.hirunews.lk/business/all-news.php?pageID=229"
}