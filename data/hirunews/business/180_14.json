{
       "Source": "hirunews",
       "Timestamp": "Tuesday, 11 October 2016 - 18:30",
       "Headline": "පොල්තෙල්වලට අලූත් නීති",
       "News Content": "පොල්තෙල් නිෂ්පාදන වෙළඳපොලට නිකුත් කිරීමේදී නව නීති ක්‍රියාත්මක කිරීමට සූදානම් බව පාරිභෝගික සේවා අධිකාරිය පවසනවා.\nඑහි අධ්‍යක්‍ෂ ජනරාල් ඒ.කේ.ඩී.ඩී . අරන්දර කොළඹ අද පැවති මාධ්‍ය හමුවකට එක්වෙමින් කියා සිටියේ පොල්තෙල් ගබඩා කිරීම සඳහා නව බඳුන් විශේෂයක් හඳුන්වාදීමටද කටයුතු කරන බවයි.\nමේ දිනවල කුකුළු මස් හිඟයක් පවතින බවට පැතිර යන ප්‍රචාරයේ කිසිදු සත්‍යතාවක් නොමැති බවද ඔහු සඳහන් කර සිටියා.\nඋපරිම සිල්ලර මිලක් නියම කිරීම නිසා ව්‍යාපාරිකයින් වැඩි ආදායමක් උපයාගැනීමේ අරමුණින් කුකුළු මස් කොටස් වශයෙන් අලෙවි කිරීම හේතුවෙන් මෙම තත්ත්වය මතුව ඇති බවයි අධ්‍යක්‍ෂ ජනරාල්වරයා වැඩිදුරටත් සඳහන්  කර සිටියේ.",
       "URL": "https://www.hirunews.lk/business/144978/පොල්තෙල්වලට-අලූත්-නීති",
       "Category": "Business",
       "Parent URL": "https://www.hirunews.lk/business/all-news.php?pageID=180"
}