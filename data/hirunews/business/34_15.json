{
       "Source": "hirunews",
       "Timestamp": "Friday, 06 November 2020 - 13:41",
       "Headline": "ගැසට් නිවේදනය ගැන සහල් නිෂ්පාදකයන් හා මෝල් හිමියන් දැනුවත් කෙරේ",
       "News Content": "සහල් නිෂ්පාදකයන් සහ මෝල් හිමියන්ට සහල් අලෙවි කළ හැකි උපරිම මිලක් නියම කරමින් පසුගියදා නිකුත් කෙරුණු අතිවිශේෂ ගැසට් නිවේදනය සම්බන්ධයෙන් සහල් මෝල් හිමියන් හා සහල් නිෂ්පාදකයින් දැනුවත් කිරීමේ වැඩසටහනක් අද(06) පොළොන්නරුව ප්‍රදේශය ආශ්‍රිතව පැවැත්වෙනවා.\nඒ, වෙළඳ අමාත්‍ය ආචාර්ය බන්දුල ගුණවර්ධනගේ ප්‍රධානත්වයෙන්.\nමෙම ගැසට් නිවේදනයට අනුවල සූදුරු සම්බා හැර සියලු සම්බා සහල් කිලෝග්‍රෑමයක් රුපියල් 94 ක උපරිම මිලකට අලෙවි කළ යුතු වන අතරල නාඩු සහල් කිලෝග්‍රෑමයක් සඳහා රුපියල් 92 ක උපරිම මිලක් ද නියම කළා.\nකැකුළු සහල් කිලෝග්‍රෑමයක් සඳහා නියම කර ඇති උපරිම මිල වන්නේ රුපියල් 89 ක්.",
       "URL": "https://www.hirunews.lk/business/254138/ගැසට්-නිවේදනය-ගැන-සහල්-නිෂ්පාදකයන්-හා-මෝල්-හිමියන්-දැනුවත්-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=34"
}