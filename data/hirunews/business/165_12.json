{
       "Source": "hirunews",
       "Timestamp": "Wednesday, 01 March 2017 - 19:45",
       "Headline": "පහත රට පුරන්වී ඇති කුඹුරු යළි අස්වැද්දීමට පියවර",
       "News Content": "පහත රට තෙත් කලාපයේ පුරන්වී ඇති හෙක්ටයාර  17 000 ක කුඹුරු යළි වගා කිරීමට සහ වගා නොකළ ගොවි බිම් හෙක්ටයාර 9000 ක් සංවර්ධනය කිරීමට රජය සූදානම් වනවා.\nකොළඹ ගම්පහ, කළුතර, කෑගල්ල, ගාල්ල සහ මාතර යන දිස්ත්‍රික්කවල මෙම වගා ඉඩම් පවතින අතර ආහාර සුරක්ෂිතතාව අරමුණු කරගෙන ව්‍යාපෘතිය ක්‍රියාත්මක කෙරෙනු ඇති.\nඑසේම බීජ වී වගා කළ ගොවීන්ගෙන් මේ වසරේ යල කන්නයට සහ ඉදිරි මහ කන්නය සඳහා අවශ්‍ය බීජ වී මිලට ගෙන යළි ගොවීන්ට බෙදාහැරීමට කෘෂිකර්ම අමාත්‍යාංශය සූදානම් වන්නේ  බීජ වී හිඟයක අවදානමක් පැවතීම හේතුවෙන්.",
       "URL": "https://www.hirunews.lk/business/155802/පහත-රට-පුරන්වී-ඇති-කුඹුරු-යළි-අස්වැද්දීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=165"
}