{
       "Source": "hirunews",
       "Timestamp": "Wednesday, 06 February 2013 - 19:23",
       "Headline": "ඇමරිකානු වෙළඳ නියෝජිතයන් හෙට දිවයිනට.",
       "News Content": "ඇමරිකානු ආයෝජන මණ්ඩලය නියෝජනය කරන විශේෂ වෙළඳ නියෝජිත කණ්ඩායමක් හෙට සහ අනිද්දා ශ්‍රී ලංකාවේ සංචාරයක නිරතවනවා. ශ්‍රී ලංකාවේ ඇමරිකානු තානාපති කාර්යාලය ප්‍රකාශ කළේ මෙරට යුද්ධය අවසන් වීමෙන් පසු දිවයිනට පැමිණෙන ප්‍රමුඛතම වෙළඳ නියෝජිත පිරිස මෙම කණ්ඩායම බවයි. ඔවුන් ඉන්දියාවේ - චෙන්නායි, කොචින් යන නගරවලදී සාකච්ඡා පැවැත්වීමෙන් අනතුරුවයි හෙට කොළඹට පැමිණෙන්නේ. ඒ අනුව ඔවුන්ගේ මෙම වෙළඳ සංචාරය ත්‍රී සී යනුවෙන් හඳුන්වා දී තිබෙනවා. අධ්‍යාපන, උපදේශන, ඉංජිනේරු සේවා, ගුවන් යානා තාක්ෂණ, සෞඛ්‍ය සහ ආහාර යන ක්ෂේත්‍රවල ආයෝජන කටයුතු ප්‍රවර්ධනය කිරීම මෙම වෙළඳ නියෝජිත පිරිසේ අරමුණයි.",
       "URL": "https://www.hirunews.lk/business/52871/ඇමරිකානු-වෙළඳ-නියෝජිතයන්-හෙට-දිවයිනට",
       "Category": "Business",
       "Parent URL": "https://www.hirunews.lk/business/all-news.php?pageID=311"
}