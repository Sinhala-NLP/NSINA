{
       "Source": "hirunews",
       "Timestamp": "Monday, 30 December 2019 - 12:53",
       "Headline": "වැඩි මිල සිමෙන්ති හෙට සිට අල්ලයි",
       "News Content": "උපරිම සිල්ලර මිල ඉක්මවා සිමෙන්ති අලෙවි කරන වෙළඳුන් අත්අඩංගුවට ගැනීම සඳහා වැටලීම් හෙට සිට ආරම්භ කරන බව පාරිභෝගික කටයුතු  පිළිබඳ අධිකාරිය පවසනවා.\nපසුගිය 27 වනදා සිට ක්‍රියාත්මක වන පරිදි සිමෙන්ති සඳහා උපරිම සිල්ලර මිලක් නියම කළ අතර, ඒ අනුව මෙරට නිෂ්පාදිත සිමෙන්ති කිලෝග්‍රෑම් 50 ක ඇසුරුමක් අලෙවි කළ යුතු උපරිම සිල්ලර මිල රුපියල් 1005 ක් ලෙසයි නියම කෙරුණේ.\nසිමෙන්ති කුඩු ලෙස ආනයනය කර මෙරට ඇසුරුම් කරන සිමෙන්ති කොට්ටයක උපරිම සිල්ලර මිල වන්නේ රුපියල් 950 ක්.\nඇසුරුම් ගතව ආනයනය කරන සිමෙන්ති කොට්ටයක් රුපියල් 930 ක උපරිම සිල්ලර මිලකට අලෙවි කළ යුතු වනවා.\nඑසේ නොකරන වෙළඳුන්ට එරෙහිව පාරිභෝගික කටයුතු පිළිබඳ අධිකාරී පනත යටතේ නීතිය ක්‍රියාත්මක කරන බවයි පාරිභෝගික කටයුතු පිළීඳ අධිකාරිය කියා සිටියේ.",
       "URL": "https://www.hirunews.lk/business/231241/වැඩි-මිල-සිමෙන්ති-හෙට-සිට-අල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=59"
}