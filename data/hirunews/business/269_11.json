{
       "Source": "hirunews",
       "Timestamp": "Sunday, 17 November 2013 - 13:10",
       "Headline": "අඩු පොලී ණය ලබා ගැනීමට සහන අවශ්‍යයලූ.",
       "News Content": "ජාත්‍යන්තර මූල්‍ය ආයතනවලින් අඩු පොලී ණය ලබා ගැනීම සඳහා පොදුරාජ්‍ය මණ්ඩලයේ සහය අවශ්‍ය බව එහි කුඩා සාමාජික රාජ්‍යයන් වෙතින් ඉල්ලීමක් ඉදිරිපත් වී තිබෙනවා. කොළඹ පැවැත්වෙන පොදුරඳ මඩුලූ සමුළුවේදී කුඩා රටවල් වෙනුවෙන් එම ඉල්ලීම ඉදිරිපත් කර ඇත්තේ ශාන්ත කිට්ස් ඇන්ඞ් නෙවිස් දූපත් රාජ්‍යයේ අගමැති ඩෙන්සිල් ඩග්ලස් විසින්. ලෝක බැංකුව, ජාත්‍යන්තර මූල්‍ය අරමුදල වැනි ආයතන, කුඩා රාජ්‍යයන් සශ්‍රීක රටවල් ලෙස සලකා අඩු පොලී ණය ලබාදීම ප්‍රතික්ෂේප කරන බවයි ඔහු පෙන්වා දී ඇත්තේ. එහෙත්, ස්වභාවික ආපදාවන්ට සහ ආර්ථික අර්බුදවලට මුහුණ දෙන දූපත් රාජ්‍යයන්ට ජාත්‍යන්තර මූල්‍ය ආයතනවලින් සහනයක් හිමිවිය යුතුයි. එම සහනය ලබාගැනීම සහාය වන ලෙස කුඩා රාජ්‍යයන් පොදුරාජ්‍ය මණ්ඩලයෙන් ඉල්ලා තිබෙනවා.",
       "URL": "https://www.hirunews.lk/business/71560/අඩු-පොලී-ණය-ලබා-ගැනීමට-සහන-අවශ්‍යයලූ",
       "Category": "Business",
       "Parent URL": "https://www.hirunews.lk/business/all-news.php?pageID=269"
}