{
       "Source": "hirunews",
       "Timestamp": "Sunday, 11 August 2019 - 8:49",
       "Headline": "ලෝක වෙළඳපොලේ තෙල් මිල පහතට",
       "News Content": "ඇමරිකා එක්සත් ජනපදය සහ චීනය අතර වෙළඳ යුද්ධය උත්සන්නවීමත් සමඟ ගතවූ සතිය තුළ ලෝක වෙළඳපොලේ තෙල් මිල පහත වැටීමක් දක්නට ලැබුණා.\nඑහිදී ඇමරිකානු ඩබ්ලිව්.ටී.අයි. තෙල් බැරලයක මිල සියයට 2.08 කින් පහත වැටුණු අතර, බහුලව භාවිත වන බ්‍රෙන්ට් වර්ගයේ තෙල් බැරලයක මිල සියයට 5.43 කින් පහත වැටීම විශේෂත්වයක්.\nමේ අතර මෙරට තෙල් මිලෙහි මාසිකව සිදුකරන ඉන්ධන මිල සංශෝධනය ලබන අගහරුවාදා දක්වා කල් දමා තිබෙනවා.\nඊට අදාළ කමිටුව සෑම මසකම 10 වනදා රැස්වීමට නියමිත වුවත් නිවාඩු දින යෙදීම හේතුවෙන් එම කමිටුව ලබන අගහරුවාදා පස්වරුවේ රැස්වීමට නියමිත බවයි මුදල් අමාත්‍යාංශයේ ප්‍රකාශකයෙකු සදහන් කළේ.",
       "URL": "https://www.hirunews.lk/business/221990/ලෝක-වෙළඳපොලේ-තෙල්-මිල-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=74"
}