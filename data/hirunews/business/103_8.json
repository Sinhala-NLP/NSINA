{
       "Source": "hirunews",
       "Timestamp": "Saturday, 24 November 2018 - 13:30",
       "Headline": "ලෝක වෙළඳ සංවිධානයේ වෙනස්කම් ගැන චීනයෙන් ප්‍රකාශයක්",
       "News Content": "ලෝක වෙළඳ සංවිධානයේ සිදුකෙරෙන වෙනස්කම්වලින් සංවර්ධනය වෙමින් පවතින රටවලට සහයක් හිමි විය යුතු බව චීනය පවසනවා.\nඑමෙන්ම සංවර්ධනය වෙමින් පවත්නා රටක් ලෙස තම රටේ ස්ථාවරය සුරැකිය යුතු බව ද චීන නියෝජ්‍ය වාණිජ අමාත්‍ය වෑන් ෂූවෙන් සඳහන් කළා.\nආරක්ෂණවාදී වෙළද ප්‍රතිපත්ති මෙන්ම අපනයන සීමාවන් උල්ලංගණය කිරීම් පිළිබදව ලෝක වෙළද සංවිධානයේ ප්‍රතිසංස්කරණවලදී අවධානය යොමු විය යුතු බව චීනයේ අදහසයි.\nචීන නියෝජ්‍ය වාණිජ අමාත්‍යවරයා මෙහිදී චීනය සහ ඇමරිකාව අතර දැනට ක්‍රියාත්මක වෙළද යුද්ධය පිළිබදවයි මෙලෙස අදහස් දක්වා ඇත්තේ.\nලෝක වෙළද සංවිධානයේ සම්මුතීන්ට පරිබාහිරව ට්‍රම්ප් පරිපාලනය විසින් තම රටට එරෙහිව අධික අපනයන බදු පැනවීම පිළිබදව චීනයෙන් එල්ල වන්නේ දැඩි ප්‍රතිචාරයක්.\nඇමරිකාවේ පියවර ගෝලීය ආර්ථිකය දුර්වල කිරීමට හේතුවක් වී ඇති බව චීනය පෙන්වා දෙන තවත් කරුණක්.",
       "URL": "https://www.hirunews.lk/business/204829/ලෝක-වෙළඳ-සංවිධානයේ-වෙනස්කම්-ගැන-චීනයෙන්-ප්‍රකාශයක්",
       "Category": "Business",
       "Parent URL": "https://www.hirunews.lk/business/all-news.php?pageID=103"
}