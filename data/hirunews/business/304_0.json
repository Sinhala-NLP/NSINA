{
       "Source": "hirunews",
       "Timestamp": "Saturday, 30 March 2013 - 8:42",
       "Headline": "ප්‍රවාහනයේ නාස්තිය රු. බිලියන 200යි.",
       "News Content": "මෙරට දළ ජාතික නිෂ්පාදනයෙන් සියයට 10කට දායක වන ප්‍රවාහන ක්ෂේත්‍රයට අනතුරු, වාහන තදබදය සහ ප්‍රමාදයන් හේතුවෙන් වසරක් පාසා රුපියල් බිලියන 200ක මුදලක් අහිමි වන බව ප්‍රවාහන ක්ෂේත්‍රයේ සමීක්ෂණයකින් හෙළි වී තිබෙනවා. මෙහිදී අනතුරු හේතුවෙන් වසරකට රුපියල් බිලියන 32ක් ද, වාහන තදබදය හේතුවෙන් රුපියල් බිලියන 40ක් ද අහිමි වන අතර, මහජන ප්‍රවාහන සේවාවන්හි දී අහිමි වන කාලය නිසා සිදුවන පාඩුව රුපියල් බිලියන 30ක් වන බවයි එම සමීක්ෂණයෙන් අනාවරණය වී ඇත්තේ.",
       "URL": "https://www.hirunews.lk/business/56218/ප්‍රවාහනයේ-නාස්තිය-රු-බිලියන-200යි",
       "Category": "Business",
       "Parent URL": "https://www.hirunews.lk/business/all-news.php?pageID=304"
}