{
       "Source": "hirunews",
       "Timestamp": "Thursday, 03 September 2015 - 19:30",
       "Headline": "ඛනිජ තෙල් පෞද්ගලික ටැංකි රථ හිමියන්ගේ සංගමයෙන් චෝදනාවක්",
       "News Content": "තමන්ට ලබාදෙන ප්‍රවාහන ගාස්තුව අසාධාරණ ලෙස සියයට 17 යි දශම 5 කින් අඩු කිරීමට ශ්‍රී ලංකා ඛනිජ තෙල් තොග ගබඩා පර්යන්ත සමාගම කටයුතු කර ඇති බව ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය පවසනවා. ඔවුන් කියා සිටින්නේ මෙම ප්‍රශ්නයට කඩිනම් විසඳුමක් නොලදහොත් තමන් වෘත්තීය ක්‍රියාමාර්ගයකට එළඹෙන බවයි.\nමේ සම්බන්ධයෙන් හිරු ප්‍රවෘත්ති අංශය ශ්‍රී ලංකා ඛනිජ තෙල් තොග ගබඩා පර්යන්ත සමාගමේ අධ්‍යක්ෂ රොෂාන් ගුණවර්ධනගෙන් විමසීමක් කළා. එහිදී ඔහු සඳහන් කළේ ප්‍රවාහන ගාස්තු අඩු කිරීම තවමත් සාකච්ඡා මට්ටමෙන් පමණක් පවතින බවයි.",
       "URL": "https://www.hirunews.lk/business/115947/ඛනිජ-තෙල්-පෞද්ගලික-ටැංකි-රථ-හිමියන්ගේ-සංගමයෙන්-චෝදනාවක්",
       "Category": "Business",
       "Parent URL": "https://www.hirunews.lk/business/all-news.php?pageID=226"
}