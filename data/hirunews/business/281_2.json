{
       "Source": "hirunews",
       "Timestamp": "Saturday, 31 August 2013 - 13:14",
       "Headline": "ලෝක වෙළදපළේ තෙල් මිල ඉහළට.",
       "News Content": "සිරියාවට එරෙහි ඇමරිකානු ප්‍රහාරයක අවදානම ඉහළ යාමත් සමග ලෝක වෙළදපළේ බොරතෙල් මිල කැපී පෙනෙන අන්දමින් ඉහළ ගොස් තිබෙනවා. ලොව තෙල් නිෂ්පාදනයේ කේන්ද්‍රස්ථානය වන මැදපෙරදිග අස්ථාවර වාතාවරණයක් ඇතිවීම ඊට හේතුවයි. මේ නිසා ලෝක වෙළදපළේ බොරතෙල් බැරලයක මිල ඊයේ දිනයේ දී ඇමරිකානු ඩොලර් 110 දක්වා ඉහළ ගියා. එවැනි මිලක් වාර්තා වූයේ වසර දෙක හමාරකින් පසුවයි. එමෙන්ම සිරියාවට එරෙහිව සැබවින්ම ප්‍රහාරයක් දියත් කෙරුණුහොත් තෙල් මිල තවදුරටත් ඉහළ යනු ඇති බවයි වෙළදපළ විචාරකයන් පෙන්වා දෙන්නේ.",
       "URL": "https://www.hirunews.lk/business/66238/ලෝක-වෙළදපළේ-තෙල්-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=281"
}