{
       "Source": "hirunews",
       "Timestamp": "Thursday, 27 October 2016 - 19:23",
       "Headline": "කහටගහ විකිණීම ගැන තීරණයක් නෑ",
       "News Content": "කහටගහ ග්‍රැෆයිට් ආයතනය පුද්ගලීකකරණය කිරීමේ කිසිදු තීරණයක් ගෙන නොමැති බව කර්මාන්ත හා වානිජ කටයුතු අමාත්‍යාංශය පවසනවා.\nරජයේ ප්‍රවෘත්ති දෙපාර්තමේන්තුව සදහන් කළේ එම අමාත්‍යාංශයේ වැඩබලන ලේකම්වරයා කහටගහ ග්‍රැෆයිට් ආයතනයේ සභාපතිවරයා වෙත ලිපියක් යොමුකරමින් මේ බව දැනුම්දී ඇති බවයි.\nආයතනයේ ඛනිජ සම්පත් වඩා ඵලදායි ලෙස යොදවා ගැනීමට හා එය මෙරට ආර්ථික සංවර්ධනයට දායක කර ගැනීමේ අරමුණින් අගය එකතු කළ නිෂ්පාදන ව්‍යාපෘති ආරම්භ කර අපනයන ආදායම වැඩි කර ගැනීම සදහා සුදුසු සැලසුම් සකස් කිරීමට නියමිත බවයි අදාළ ලිපියේ වැඩිදුරටත් දක්වා ඇත්තේ.",
       "URL": "https://www.hirunews.lk/business/146228/කහටගහ-විකිණීම-ගැන-තීරණයක්-නෑ",
       "Category": "Business",
       "Parent URL": "https://www.hirunews.lk/business/all-news.php?pageID=178"
}