{
       "Source": "hirunews",
       "Timestamp": "Thursday, 03 December 2015 - 19:03",
       "Headline": "ක්ෂුද්‍ර මූල්‍ය පනත් කෙටුම්පතට කැබිනට් අනුමැතිය",
       "News Content": "මෙරට ක්ෂුද්‍ර මූල්‍ය ආයතන නියාමනය කිරීම සහ අධීක්ෂණය කිරීම සඳහා ඉදිරිපත් කෙරෙන ක්ෂුද්‍ර මූල්‍ය පනත් කෙටුම්පතට කැබිනට් මණ්ඩල අනුමැතිය හිමිව තිබෙනවා.\nමේ වනවිට ශ්‍රී ලංකාවේ ක්ෂුද්‍ර මූල්‍ය අංශය සැලකිය යුතු මට්ටමකින් ඉහළ ගොස් ඇති අතර, එහි ප්‍රතිඵලයක් ලෙස සමූපකාර සමිති, සංවර්ධන බැංකු සහ විවිධ රාජ්‍ය නොවන සංවිධාන මගින් ක්ෂුද්‍ර මූල්‍ය ආයතන රැසක් පවත්වාගෙන යනු ලබනවා.\nඒ අනුව එම ආයතන සඳහා නියාමනය මෙන්ම අධීක්ෂණය කිරීම සඳහා වඩාත් විධිමත් නීති පද්ධතියක් සකස් කිරීම මෙම ක්ෂුද්‍ර මූල්‍ය පනත් කෙටුම්පතේ අරමුණයි. ජාතික ප්‍රතිපත්ති සහ ආර්ථික කටයුතු අමාත්‍ය, අග්‍රාමාත්‍ය රනිල් වික්‍රමසිංහ විසින් අදාළ පනත් කෙටුම්පත ඊයේ ඇමති මණ්ඩලයට ඉදිරිපත් කර තිබෙනවා.",
       "URL": "https://www.hirunews.lk/business/121319/ක්ෂුද්‍ර-මූල්‍ය-පනත්-කෙටුම්පතට-කැබිනට්-අනුමැතිය",
       "Category": "Business",
       "Parent URL": "https://www.hirunews.lk/business/all-news.php?pageID=214"
}