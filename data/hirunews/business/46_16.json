{
       "Source": "hirunews",
       "Timestamp": "Tuesday, 12 May 2020 - 9:15",
       "Headline": "මෙරට සමාජ ආර්ථික තත්ත්වයන් නිරූපණය කරන වර්ගීකරණයක්",
       "News Content": "ශ්‍රී ලාංකික ජනතාවගේ සමාජ ආර්ථික තත්ත්වයන් වඩාත් තාත්වික අන්දමින් නිරූපණය කෙරෙන වර්ගීකරණයක් හඳුන්වා දී තිබෙනවා.\nශ්‍රී ලංකා වෙළඳපොළ පර්යේෂණ සමාජය මගින් එම වර්ගීකරණය සකස් කර ඇත්තේ වසර 03ක් තිස්සේ නිවාස, 30,000ක දත්ත විශ්ලේෂණය කිරිමෙන්.\nකල් පවතින භාණ්ඩවල හිමිකාරීත්වය, අධ්‍යාපනය සහ වෘත්තීය මට්ටම් සැලකිල්ලට ගෙන මෙම වර්ගීකරණය සකස් කර ඇති අතර, එහිදී අනාවරණ වී ඇත්තේ එකම වෘත්තීය කාණ්ඩවල ආදායම් විෂමතා පවතින බවයි.\nවර්තමානයේ පවතින සමාජ ආර්ථික නිර්ණායක දශක 3ක් පැරණි ඒවා වන අතර, එමගින් පවුලේ ආදායම්ලාභීන් සියල්ලන්ගේ එකතුව සැලකිල්ලට ගෙන නොතිබීම විශේෂත්වයක්.\nනව වර්ගීකරණය මගින් ශ්‍රී ලාංකික පාරිභෝගික අවශ්‍යතා මෙන්ම ඔවුන්ගේ ආර්ථික පසුබිම පිළිබදව නිරවුල් අවබෝධයක් ලබා ගත හැකි බවයි වෙළඳපොළ පර්යේෂණ සමාජය පෙන්වා දෙන්නේ.",
       "URL": "https://www.hirunews.lk/business/240555/මෙරට-සමාජ-ආර්ථික-තත්ත්වයන්-නිරූපණය-කරන-වර්ගීකරණයක්",
       "Category": "Business",
       "Parent URL": "https://www.hirunews.lk/business/all-news.php?pageID=46"
}