{
       "Source": "hirunews",
       "Timestamp": "Tuesday, 10 February 2015 - 17:34",
       "Headline": "මාගම්පුර වරායට වාහන නැවක් එයි",
       "News Content": "මාගම්පුර වරායට නව රජය බලයට පත්වීමෙන් පසුව නව නැව් සමාගම් වලට අයත් නෞකා වාහන ගොඩබෑම සඳහා පැමිණෙයි.\nමැරීන් ඉන්ටනැෂනල් නැව් සමාගමට අයත් මැරීන් රිලිසන්සි නෞකාව ජපානයේ සිට වාහන 581 රැගෙන හම්බන්තොට මාගම්පුර ජාත්‍යයන්තර වරායට 8 සේන්දුවිය.\nමාගම්පුර වරායට නව නැව් සමාගමකින් පැමිණි පළමු නෞකාව පිළිගැනීම සහ සිහිවටන ඵලක හුවමාරු කරගැනීම නැව තුලදී වරාය අධිකාරියේ උප සභාපති කැප්ටන් අසිත විජේසේකර සහ මැරායන් ඉන්ටනැෂනල් සමාගමේ සභාපති යුෂ්මන්ත කරන්නාගොඩ යන මහත්වරුන්ගේ ප්‍රධානත්වයෙන් සිදුකෙරිණි.\nසෑම මසකට වරක් ජපානයේ සිට මාගම්පුර වරායට වාහන රැගත් නැවැක් පැමිණෙන බව මැරායන් ඉන්ටනැෂනල් සමාගමේ සභාපති යුෂ්මන්ත කරන්නාගොඩ මහතා කීය.\nසිහිහිවටන ඵලක හුවමාරුවෙන් පසුව වරාය සේවකයින් විසින් වාහන ගොඩ බෑම සිදුකරන ලදී.මෙම නැව තුල මෙරට පරිහරණයට සහ ප්‍රති අපනයනය කිරීමට වාහන රැගෙනවිත් තිබිණි.\nමෙම අවස්ථාවට මාගම්පුරවරායේ සාමාන්‍යධිකාරි නෝමන් වීරරත්න,සහකාර සාමන්‍යධිකාරී සුරංග පීරිස්, යන මහත්වරුද සහභාගීවූහ.\nඡායාරූප - සනත් ගමගේ",
       "URL": "https://www.hirunews.lk/business/103089/මාගම්පුර-වරායට-වාහන-නැවක්-එයි",
       "Category": "Business",
       "Parent URL": "https://www.hirunews.lk/business/all-news.php?pageID=257"
}