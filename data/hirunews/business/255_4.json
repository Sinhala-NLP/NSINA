{
       "Source": "hirunews",
       "Timestamp": "Sunday, 22 February 2015 - 13:04",
       "Headline": "මන්නාරමේ තෙල් කැණීම් බලන්න ඉන්දියානුවන් පිරිසක් ශ්‍රී ලංකාවට",
       "News Content": "මන්නාරම් බොක්කේ තෙල් සහ ස්වභාවික වායු ගවේෂණය පිළිබඳ ඉදිරි කටයුතු සාකච්ඡා කිරීම සඳහා ඉන්දීය නියෝජිතයන් පිරිසක් ඉදිරි සතිය තුළ ශ්‍රී ලංකාවට පැමිණීමට නියමිතයි. මන්නාරම් බොක්කේ තෙල් ගවේෂණ කටයුතුවල පියවර දෙකක් ඉන්දීය කෙයාන් සමාගම මේ වනවිට අවසන් කර තිබෙනවා. එහිදී කණිනු ලැබූ ගවේෂණ ළිං හතරකින් දෙකකම ස්වභාවික වායු හමුවූ බව කෙයාන් සමාගම ප්‍රකාශ කළා. කෙසේ නමුත් එම ගෑස් නිධි වානිජ වශයෙන් වාසිදායක ලෙස ක්‍රියාත්මක කිරීම පිළිබඳවයි ඉන්දීය නියෝජිතයන් ශ්‍රී ලංකාවේදී අදහස් හුවමාරු කරගනු ඇත්තේ. කෙයාන් ඉන්දියා සමාගම සිය වාර්ෂික වාර්තාවෙන් සඳහන් කළේ ශ්‍රී ලංකාවේ ස්වභාවික ගෑස් නිධි එලෙස වානිජකරණය කිරීම අභියෝගයක් බවයි.",
       "URL": "https://www.hirunews.lk/business/104026/මන්නාරමේ-තෙල්-කැණීම්-බලන්න-ඉන්දියානුවන්-පිරිසක්-ශ්‍රී-ලංකාවට",
       "Category": "Business",
       "Parent URL": "https://www.hirunews.lk/business/all-news.php?pageID=255"
}