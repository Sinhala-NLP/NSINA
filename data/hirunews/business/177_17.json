{
       "Source": "hirunews",
       "Timestamp": "Monday, 31 October 2016 - 19:07",
       "Headline": "වැට් බද්ද වැඩි කළේ IMF වැඩසටහනකට අනුවයි - මූඩි",
       "News Content": "අගය මත එකතු කිරීමේ බද්ද හෙවත් වැට් බද්ද සියයට 11 සිට සියයට 15 දක්වා ඉහළ නැංවීම, ජාත්‍යන්තර මූල්‍ය අරමුදලේ ශ්‍රී ලංකාව සඳහා වන වැඩසටහනට අනුකූල බව මූඩි ජාත්‍යන්තර ආයෝජන සේවාව ප්‍රකාශ කළා.\nඑමගින් වැඩිදුරටත් සඳහන් කළේ රජයේ ආදායම් ඉහළ නංවන එම පියවර මෙරට මූල්‍ය තත්ත්වය ස්ථාවර කිරීමට මෙන්ම ක්‍රය ශක්තිය ඉහළ නැංවීමට හේතු වනු ඇති බවයි.\nමූල්‍ය ස්ථාවරත්වය ජාත්‍යන්තර මූල්‍ය අරමුදලේ විශේෂ අවධානයට ලක්වන කරුණක් වන අතර, අයවැය පරතරය මේ වසරේදී දළ ජාතික නිෂ්පාදනයෙන් සියයට 5.4ක් දක්වා අඩු කිරීම එහි එක් ඉලක්කයක්.",
       "URL": "https://www.hirunews.lk/business/146513/වැට්-බද්ද-වැඩි-කළේ-imf-වැඩසටහනකට-අනුවයි-මූඩි",
       "Category": "Business",
       "Parent URL": "https://www.hirunews.lk/business/all-news.php?pageID=177"
}