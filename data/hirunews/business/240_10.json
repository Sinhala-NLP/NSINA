{
       "Source": "hirunews",
       "Timestamp": "Thursday, 21 May 2015 - 13:03",
       "Headline": "කොටුවේ සහ පිටකොටුවේ වතුර බෝතල් බොන්නේ බලාගෙනයි",
       "News Content": "දිවයින පුරා අලෙවි කරන පානීය ජල බෝතල්වල ප්‍රමිතිය යළි පරීක්ෂා කිරීමට පාරිභෝගික කටයුතු පිළිබඳ අධිකාරිය කටයුතු යොදා තිබෙනවා. පසුගිය පෙබරවාරි මාසයේ සිදුකළ පරීක්ෂාකිරීම්වලදී ජල බෝතල් නිෂ්පාදන 15 ක් මිනිස් පරිභෝජනයට නුසුදුසු බවට හෙළිවී ඇති බවයි එම අධිකාරිය සඳහන් කළේ. පිටකොටුව බස් නැවතුම්පල, ගුණසිංහපුර සහ දුම්රිය ස්ථානය ඇතුලූ ජනාකීර්ණ ස්ථානවල අලෙවි කරන පානීය ජල බෝතල් ප්‍රමිතියෙන් තොර බවට පාරිභෝගිකයන් පැමිණිලි කර තිබෙනවා. ඒ අනුව එම ප්‍රදේශවල අලෙවියට තබා ඇති ජල බෝතල් සාම්පල රජයේ රස පරීක්ෂක සහ බොරැල්ල වෛද්‍ය පර්යේෂණායතනය වෙත යොමුකර ඇති බවයි එම අධිකාරිය තවදුරටත් සඳහන් කළේ.",
       "URL": "https://www.hirunews.lk/business/109898/කොටුවේ-සහ-පිටකොටුවේ-වතුර-බෝතල්-බොන්නේ-බලාගෙනයි",
       "Category": "Business",
       "Parent URL": "https://www.hirunews.lk/business/all-news.php?pageID=240"
}