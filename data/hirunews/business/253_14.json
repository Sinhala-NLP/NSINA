{
       "Source": "hirunews",
       "Timestamp": "Monday, 02 March 2015 - 13:29",
       "Headline": "විදේශීය සමාගම් 16 කට මැණික් ගැරීම තහනම්",
       "News Content": "විදේශීය සමාගම් 16 කට මෙරට මැණික් ගැරීම සඳහා ලබාදී තිබූ බලපත්‍ර අවලංගු කිරීමට රජය තීරණය කර තිබෙනවා. දේශීය පතල් කර්මාන්තය ආරක්ෂා කිරීමේ පියවරක් වශයෙන් එම බලපත්‍ර අවලංගු කළ බවයි ජනාධිපති කාර්යාලය නිවේදනයක් නිකුත් කරමින් ප්‍රකාශ කළේ. අදාළ විදේශීය සමාගම් 16 අතුරෙන් ඇතැම් සමාගම් මේ වනවිටත් මෙරට මැණික් කර්මාන්තයේ නිරතව සිටිනවා. ලොව වටිනාම මැණික් ඇතුලූ වටිනා පාෂාණ රැසක් මෙරටින් හමුවන අතර ශ්‍රම හිඟය මෙරට මැණික් කර්මාන්තය අද මුහුණදෙන බරපතල ගැටළුවක්.",
       "URL": "https://www.hirunews.lk/business/104610/විදේශීය-සමාගම්-16-කට-මැණික්-ගැරීම-තහනම්",
       "Category": "Business",
       "Parent URL": "https://www.hirunews.lk/business/all-news.php?pageID=253"
}