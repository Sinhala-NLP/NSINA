{
       "Source": "hirunews",
       "Timestamp": "Monday, 11 February 2013 - 7:44",
       "Headline": "පාවහන් සහ සම්භාණ්ඩ වෙළඳ ප්‍රදර්ශනයේ ජයග්‍රාහකයින්ට ජනපති තිළිණ.",
       "News Content": "මෙරට සම්භාන්ඩ හා පාවහන් කර්මාන්ත ක්ෂේත්‍රය නගා සිටුවීමේ අරමුණින් පැවති පාවහන් සහ සම්භාණ්ඩ වෙළඳ ප්‍රදර්ශනයේ ජයග්‍රාහකයන්ට තිළිණ ප්‍රදානය කිරීම ජනාධිපති මහින්ද රාජපක්ෂ මහතාගේ ප්‍රධානත්වයෙන් ඊයේ පැවැත්වුණා. කර්මාන්ත හා වාණිජ කටයුතු අමාත්‍යාංශය සංවිධානය කළ මෙම වෙළද ප්‍රදර්ශනය පැවැත්වුණේ බණ්ඩාරනායක සම්මන්‍ත්‍රණ ශාලාවේදීයි. ලංකා කාර්මික සංවර්ධන මණ්ඩලය, අපනයන සංවර්ධන මණ්ඩලය මීට සම අනුග්‍රාහක දායකත්වය ලබාදී තිබුණා.  පාවහන් හා සම්භාණ්ඩ අපනයනය තුළින් ශ්‍රී ලංකාව විශාල විදේශ විනිමයක් උපයාගෙන ඇති අතර පසුගිය 2012 වසරේදී එමගින් ලබා ඇති ආදායම ඇමරිකානු ඩොලර් දසලක්ෂ 31 ක් බවයි ආර්ථික සංවර්ධන අමාත්‍යාංශය සඳහන් කළේ.  මෙම ප්‍රදර්ශනය මගින් දේශීය, සුළු හා මධ්‍ය පරිමාණ නිපැයුම්කරුවන්ට හොඳ වෙළඳ පොලක් හඳුනාගැනීමට හැකියාවක් ලැබෙන බවද එම අමාත්‍යාංශය පෙන්වා දෙනවා.",
       "URL": "https://www.hirunews.lk/business/53157/පාවහන්-සහ-සම්භාණ්ඩ-වෙළඳ-ප්‍රදර්ශනයේ-ජයග්‍රාහකයින්ට-ජනපති-තිළිණ",
       "Category": "Business",
       "Parent URL": "https://www.hirunews.lk/business/all-news.php?pageID=310"
}