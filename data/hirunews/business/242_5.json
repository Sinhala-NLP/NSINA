{
       "Source": "hirunews",
       "Timestamp": "Sunday, 10 May 2015 - 15:54",
       "Headline": "තේ මිල පහළට",
       "News Content": "මෙරට තේ මිල තවදුරටත් පහත වැටෙමින් පවතින අතර තේ කිලෝවක සාමාන්‍ය මිල පසුගිය වසර දෙකේ සාමාන්‍ය මිලට වඩා පහළ මට්ටමක පවතින බවයි තැරැව්කාර සමාගම් පවසන්නේ. කොළඹ තේ වෙන්දේසියේ තේ කිලෝග්‍රෑමයක සාමාන්‍ය මිල අප්‍රේල් මාසයේදී සටහන්වූයේ රුපියල් 408 යි ශත 35 ක් ලෙසයි. 2014 වසරේ අප්‍රේල් මාසයේදී එම මිල රුපියල් 464 යි ශත 6 ක් වූ අතර මිල අඩුවීම රුපියල් 55 යි ශත 71 ක්. වසරේ මුල් මාස 4 වනවිට තේ කිලෝග්‍රෑමයක සාමාන්‍ය මිල ද පෙර වසරට වඩා රුපියල් 63 යි ශත 95 කින් පහළ වැටී තිබෙනවා. එම මිල සටහන් වන්නේ රුපියල් 416 ශත 88 ක් ලෙසයි. මෙරට තේ නිෂ්පාදන වැඩි වශයෙන් මිලදී ගන්නා රුසියාවේ සහ මැදපෙරදිග දේශපාලන සහ ආර්ථික අර්බුද මෙලෙස ශ්‍රී ලංකා තේ මිල පහත වැටීමට ප්‍රධාන හේතුවයි.",
       "URL": "https://www.hirunews.lk/business/109187/තේ-මිල-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=242"
}