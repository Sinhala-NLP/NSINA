{
       "Source": "hirunews",
       "Timestamp": "Tuesday, 13 August 2013 - 13:18",
       "Headline": "ශ්‍රී ලංකාවේ සහ ඉන්දියාවේ ලොකු ළූණු මිල ඉහළට.",
       "News Content": "මෙවර දේශීය ලොකුළුෑණු ගොවීන්ට සිය අස්වනු සඳහා ඉහළ මිලක් ලබා ගැනීමට හැකිව තිබෙනවා. දඹුල්ල ආර්ථික මධ්‍යස්ථානයේ ඊයේ (12) දිනයේ ලොකුළූණු කිලෝවක මිල රුපියල් 110ක් ලෙස සටහන් වුණා. මෙහිදී ගොවීන්ගෙන් ළූණු කිලෝවක් රුපියල් 85ත්, 100ත් අතර මිලකටයි වෙළෙන්දන් විසින් මිලදී ගනු ලබන්නේ. මේ ගොවීන් ලොකුළුෑණු අස්වනු නෙලන කාලයයි. පසුගිය වසරේ මෙරට ළූණු ගොවීන්ගේ අස්වනු විකුණාගත නොහැකි තත්ත්වයක් පැවති අතර එහිදී ළූණුකිලෝවක් අලෙවි කිරීමට සිදුවුයේ රුපියල් 40ත්, 50ත් අතර මිලකටයි. මෙරට ලොකුළූණු කිලෝවක සිල්ලර මිල මේ වන විට රුපියල් 125 ඉක්මවා ගොසින්. මෙවර දේශීය ලොකුළූණු අස්වනු නෙලීමට පෙර රජය විසින් ආනයනික ළූණු සඳහා බදු ඉහළ නංවනු ලැබුවා.\nමේ අතර, ඉන්දියාවේ ලොකුළූණු මිල ද වාර්තාගත ලෙස ඉහළ ගොස් තිබෙනවා. ලොකුළූණු වගා කරන ප්‍රදේශවල පසුගිය වසරේ පැවැති නියඟය නිසා අස්වැන්න පහත වැටීම ඊට හේතුවයි. මුම්බායි වැනි ඉන්දියාවේ නාගරික වෙළඳපළවල ලොකුළූණු කිලෝග්‍රෑම් 100ක් ඊයේ දිනයේ දී ඉන්දීය රුපියල් 6500 දක්වා ඉහළ ගියා. මීට මාස දෙකකට පෙර එහි ළූණු කිලෝග්‍රෑම් 100ක මිල වූයේ ඉන්දීය රුපියල් 2000ක් පමණයි.",
       "URL": "https://www.hirunews.lk/business/64987/ශ්‍රී-ලංකාවේ-සහ-ඉන්දියාවේ-ලොකු-ළූණු-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=283"
}