{
       "Source": "hirunews",
       "Timestamp": "Monday, 15 August 2016 - 19:07",
       "Headline": "රන් මිල ඉහළට",
       "News Content": "ලෝක වෙළදපොලේ රන් මිල මේ වසර අවසන් වනවිට අවුන්සයක් සදහා ඇමරිකානු ඩොලර් 1500 දක්වා ඉහළ යනු ඇති බවට ආර්ථික විශ්ලේෂකයන් අනාවැකි පළ කරනවා.\nරන් මිල මේ වසරේදී මේ වනවිට සියයට 26 කින් පමණ ඉහළ ගොස් ඇති අතර, රන් අවුන්සයක මිල දැන් සටහන් වන්නේ ඩොලර් 1340 ක් ලෙසයි.\nඑය අවුන්සයක් සදහා ඩොලර් 280 ක පමණ ඉහළ යාමක්.\nලෝක වෙළදපොලේ රිදී මිල ද මේ වසරේදී සියයට 41 කින් පමණ ඉහළ ගියා.\nපසුගිය වසර කිහිපය තුළ රන් මිලෙහි පහත වැටීමක් දක්නට ලැබුණු අතර, මේ වසර ආරම්භයේදී ඇතැමුන් අපේක්ෂා කළේ රන් අවුන්සයක මිල ඩොලර් 1000කටත් වඩා අඩු වනු ඇති බවයි.\nකෙසේ නමුත්, ආයෝජන සමාගම්වල නව විශ්ලේෂණයන්ට අනුව ඉදිරි වසර දෙක තුළදී රන් අවුන්සයක මිල ඩොලර් 1500 කට ආසන්න වනු ඇති.",
       "URL": "https://www.hirunews.lk/business/140700/රන්-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=187"
}