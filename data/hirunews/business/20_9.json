{
       "Source": "hirunews",
       "Timestamp": "Wednesday, 21 April 2021 - 10:22",
       "Headline": "﻿අත්‍යවශ්‍ය භාණ්ඩ මිල ස්ථායීකරණ වැඩසටහන තවත් මාස 3ක්",
       "News Content": "ඉදිරි විනිමය ගිවිසුම්වලට එළඹෙමින් මාස තුනක කාලයක් සඳහා ක්‍රියාත්මක කරනු ලැබූ අත්‍යවශ්‍ය භාණ්ඩ වර්ග 27 ක මිල ස්ථායීකරණ වැඩපිළිවෙල නැවතත් මැයි මාසයේ සිට ඉදිරි මාස තුනක් සඳහා ක්‍රියාත්මක කිරීමට නියමිතයි.\nවෙළඳ අමාත්‍යාංශය නිවේදනය කළේ අත්‍යවශ්‍ය භාණ්ඩ මිල ස්ථායිකරණය සඳහා පෙර අවස්ථාවේදී නිර්දේශිත භාණ්ඩ වර්ග 27 ට අමතරව දෙවන අදියර සඳහා නව භාණ්ඩ කිහිපයක් හඳුන්වාදීමට නියමිත බවයි.\nඒ අනුව එම භාණ්ඩ වර්ග 27 ට අමතරව සියලුම කුළු බඩු වර්ග, මුං ඇට, කව්පි, උඳු, සුදුළුෑණු, පොල්තෙල්, සෝයා, නූඩ්ල්ස්, රට ඉඳි, බිස්කට්, බටර් සහ මාගරින් යන භාණ්ඩ වර්ග සැපයිය හැකි ඍජු ආනයනකරුවන් හා දේශීය නිෂ්පාදකයන්ගේ අභිලාෂ දැක්වීම සඳහා යෝජනා කැඳවීමේ පුවත්පත් දැන්වීම් මේ වනවිට පළ කර තිබෙනවා.",
       "URL": "https://www.hirunews.lk/business/269053/﻿අත්‍යවශ්‍ය-භාණ්ඩ-මිල-ස්ථායීකරණ-වැඩසටහන-තවත්-මාස-3ක්",
       "Category": "Business",
       "Parent URL": "https://www.hirunews.lk/business/all-news.php?pageID=20"
}