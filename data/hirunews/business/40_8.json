{
       "Source": "hirunews",
       "Timestamp": "Saturday, 22 August 2020 - 7:31",
       "Headline": "සියයට හතරේ ණය අයදුම්පත් භාර ගන්නා කාලය සැප්තැම්බර් 30 තෙක් දීර්ඝ කෙරේ",
       "News Content": "සියයට හතරේ කාරක ප්‍රාග්ධන ණය යෝජනා ක්‍රමයේ අයදුම්පත් භාර ගැනීමේ අවසන් දිනය සැප්තැම්බර් 30 දක්වා දීර්ඝ කිරීමට මහබැංකුව තීරණය කර තිබෙනවා.\nඒ අනුව කොරෝනා වසංගතය හේතුවෙන් පීඩාවට පත් ව්‍යාපාර සහ පුද්ගලයන් සෞභාග්‍යා කොවිඩ් 19 පුනරුද සහන ණය පහසුකම යටතේ අදාළ අයදුම්පත් යොමුකළ හැකියි.\nඑලෙස අයදුම් කළ ණය අයදුම්පත් 36,489 ක් සඳහා රුපියල් මිලියන 100,017 ක් අනුමත කරමින් ශ්‍රී ලංකා මහබැංකුව බලපත්‍රලාභී බැංකුවලට ඊට අදාළ අනුමැතිය ලබා දී තිබුණා.\nඅගෝස්තු 18 වනදා වනවිට එලෙස මුදා හැර ඇති ණය ප්‍රමාණය බිලියන 68 යි දශම 5 ක්.",
       "URL": "https://www.hirunews.lk/business/248354/සියයට-හතරේ-ණය-අයදුම්පත්-භාර-ගන්නා-කාලය-සැප්තැම්බර්-30-තෙක්-දීර්ඝ-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=40"
}