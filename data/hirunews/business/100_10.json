{
       "Source": "hirunews",
       "Timestamp": "Tuesday, 25 December 2018 - 8:27",
       "Headline": "රුපියල නව වාර්තාගත අවම අගයක",
       "News Content": "ඇමරිකානු ඩොලරයට සාපේක්ෂව රුපියලේ අගය ඊයේ (24) නව වාර්තාගත අවම අගයක් සටහන් කළා.\nඩොලරයක විකුණුම් මිල ඊයේ සටහන් වූයේ රුපියල් 182යි ශත 95ක් ලෙසයි.\nමහබැංකුව සඳහන් කරන පරිදි මෙලෙස රුපියලේ අගය අවප්‍රමාණවීමට ජාත්‍යන්තර වෙළඳපොළ තුළ ඇමරිකානු ඩොලරය ශක්තිමත්වීම ද බලපා තිබෙනවා.\nරාජ්‍ය සුරැකුම්පත් වෙළෙදපොළෙහි ආයෝජන පිටතට ගලා යාම සහ ආනයන ගෙවීම් සඳහා විදේශ විනිමයට පවතින ඉල්ලුම ඒ සඳහා බලපා ඇති තවත් කරුණු ලෙස සැලකිය හැකියි.\nඑක්සත් ජනපද ඩොලරයට සාපේක්ෂව රුපියලේ අගය මේ වසරේදී මේ දක්වා සියයට 18.2කින් අවප්‍රමාණ වී ඇති බවයි රොයිටර් විශ්ලේෂකයා පෙන්වා දෙන්නේ.",
       "URL": "https://www.hirunews.lk/business/206752/රුපියල-නව-වාර්තාගත-අවම-අගයක",
       "Category": "Business",
       "Parent URL": "https://www.hirunews.lk/business/all-news.php?pageID=100"
}