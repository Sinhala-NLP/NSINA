{
       "Source": "hirunews",
       "Timestamp": "Friday, 10 February 2017 - 12:35",
       "Headline": "ශ්‍රී ලංකාවේ ණය වර්ගීකරණය ඉහළට",
       "News Content": "මෙරට දිගුකාලීන ණය වර්ගීකරණය ‘‘බී - ධන’’ ඍණාත්මක පසුබිමේ සිට ස්ථාවර පසුබිමකට සංශෝධනය කිරීමට ෆිච් ජාත්‍යන්තර විගණන ආයතනය පියවර ගෙන තිබෙනවා.\nඑමෙන්ම, දේශීය සහ විදේශීය බැඳුම්කරවල වර්ගීකරණය ද ‘‘බී - ධන’’ ලෙස ෆිච් රේටින් මගින් තහවුරු කළා.\nමෙරට මූල්‍ය තත්ත්වයේ වර්ධනය මෙලෙස ණය වර්ගීකරණය ඉහළ නැංවීමට හේතුවයි.\nවිශේෂයෙන් ජාත්‍යන්තර මූල්‍ය අරමුදලේ ආධාර වැඩසටහන ක්‍රියාත්මක වීමෙන් පසු මෙරට ගෙවුම් ශේෂයේ තත්ත්වය ඉහළ යමින් පවතින බව ෆිච් ආයතනයේ අදහසයි.\nඑමෙන්ම, මූල්‍ය ප්‍රතිපත්ති ක්‍රියාවට නැංවීම සහ ඒ පිිළිබඳ විශ්වසනීයත්වය වර්ධනය වී ඇති බවත් ජාත්‍යන්තර විගණන ආයතනය සඳහන් කළා.\nකෙසේ නමුත්, 2016 වසර අවසානයේ දළ දේශීය නිෂ්පාදනයෙන් සියයට 77 ක්ව පැවති ණය ප්‍රමාණය ඉදිරි වසර කිහිපය තුළ ද සියයට 50 ක වැඩි ප්‍රතිශතයක පවතිනු ඇති බව ෆිච් රේටින් ආයතනය අනුමාන කරනවා.",
       "URL": "https://www.hirunews.lk/154136/ශ්‍රී-ලංකාවේ-ණය-වර්ගීකරණය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=167"
}