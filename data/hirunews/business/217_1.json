{
       "Source": "hirunews",
       "Timestamp": "Saturday, 07 November 2015 - 9:36",
       "Headline": "ඉන්දු - ශ්‍රී  ලංකා ආර්ථික හා තාක්ෂණික සහයෝගීතා ගිවිසුමක්",
       "News Content": "ඉන්දියාව සහ ශ්‍රී  ලංකාව අතර ආර්ථික හා තාක්ෂණික සහයෝගීතා ගිවිසුමකට එළඹීමට නියමිතයි. එය ලබන වසරේ අත්සන් කිරීමට සූදානම්  වන්නේ අගමැති රනිල් වික්‍රමමසිංහගේ ඉන්දීය සංචාරයේ ප්‍රථිපලයක් ලෙසයි. එම සංචාරයේ දී ඉන්දීය  අගමැති නරේන්ද්‍ර  මෝඩි මේ පිළිබඳ  එකඟත්වය ප්‍රකාශ කර තිබේ.\nඅග්‍රාමාත්‍ය රනිල් වික්‍රමසිංහ පසුගිය සැප්තැම්බර් 14 සිට ඉන්දියාවේ දෙදින නිල සංචාරයකට එක්වූවා.\nඒ - අග්‍රාමාත්‍ය රනිල් වික්‍රමසිංහ නව ධුරයට පත්වීමෙන් පසු යෙදෙන පළමු විදෙස් සංචාරය ලෙසයි.\nසංචාරයේ දී අග්‍රාමාත්‍යවරයා, ඉන්දීය අග්‍රාමාත්‍ය නරේන්ද්‍ර මෝදි, ජනාධිපති ප්‍රනාබ් මුකර්ජි, විදේශ ඇමතිනි සුෂ්මා ස්වරාජ් ඇතුලූ එරට නායකයින් කිහිප දෙනෙකු සමඟ ද්විපාර්ශවික සාකච්ඡා පවත්වනු ලැබුවා.\nසාර්ක් කලාපීය චන්ද්‍රිකා සන්නිවේදන හුවමාරු සහයෝගීතාව,\nඉන්දීය රජයේ අනුග්‍රහයෙන් මෙරට කුඩා කර්මාන්ත සංවර්ධන වැඩසටහන යළි පණ ගැන්වීම සඳහා වන අවබෝධතා ගිවිසුම,\nවව්නියාව දිසා රෝහලට ඇඳන් 200 කින් සමන්විත අංග සම්පූර්ණ වාට්ටු සංකීර්ණයක් ලබාදීම,\nගිලන් රථ සේවාවක් ඇති කිරීම ආදී වූ   අවබෝධතා ගිවිසුම් රැසක් එම සංචාරයේ දී ද අත්සන් තැබුණා.",
       "URL": "https://www.hirunews.lk/business/119814/ඉන්දු-ශ්‍රී-ලංකා-ආර්ථික-හා-තාක්ෂණික-සහයෝගීතා-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=217"
}