{
       "Source": "hirunews",
       "Timestamp": "Thursday, 08 August 2019 - 12:58",
       "Headline": "අර්තාපල් ගොවීන් විරෝධතාවක",
       "News Content": "අර්තාපල් ගොවීන් පිරිසක් කොළඹ - යුනියන් පෙදෙසේ පිහිටි සමුපකාර සංවර්ධන දෙපාර්තමේන්තුව ඉදිරිපිට මේ වන විට විරෝධතාවක නිරත වනවා.\nඒ, රජය තමන්ගෙන් මිලදී ගත් අර්තාපල් සඳහා මුදල් ගෙවන ලෙස ඉල්ලමින්.\nපසුගිය වසරේ වැලිමඩ, ඌව පරණගම , බොරලන්ද ආදී ප්‍රදේශවල දී මීලදි ගත් අර්තාපල් සදහා අයවිය යුතු රුපියල් කෝටි 03 කට වැඩි මුදලක් රජය මෙතෙක් තමන්ට ගෙවා නොමැති බවටයි විරෝධතාවයේ නිරත ගොවීන් චෝදනා කළේ.\nකෙසේ වෙතත් එහි සිටින හිරු වාර්තාකරු ප්‍රකාශ කලේ විරෝධතාවයේ නිරත අර්තාපල් ගොවීන්ගෙන් කිහිපදෙනෙකුට සමුපකාර සංවර්ධන දෙපාර්තමේන්තුවේ කොමසාරිස් ජනරාල්වරයා සාකච්ජාවක් ලබා දීමට කටයුතු කර ඇති බවයි.\nඒ අනුව  අදාළ සාකච්ඡාව සඳහා සමස්ත  ලංකා ගොවිජන සම්මේලනයේ ජාතික සංවිධායක නාමල් කරුණාරත්න ඇතුලූ ගොවීන් කිහිපදෙනෙකු සමුපකාර සංවර්ධන දෙපාර්තමේන්තුවේ කොමසාරිස් ජනරාල්වරයා හමුවට ගොස් තිබෙනවා.",
       "URL": "https://www.hirunews.lk/business/221805/අර්තාපල්-ගොවීන්-විරෝධතාවක",
       "Category": "Business",
       "Parent URL": "https://www.hirunews.lk/business/all-news.php?pageID=75"
}