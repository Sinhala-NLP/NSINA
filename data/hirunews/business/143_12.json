{
       "Source": "hirunews",
       "Timestamp": "Saturday, 28 October 2017 - 13:51",
       "Headline": "රතුළුෑණු සහ තුඹ කරවිල මිල ඉහළ යාමක් (ඡායාරූප)",
       "News Content": "රතු ළුෑණු සහ තුඹ කරවිලවල මිල විශාල ලෙස ඉහළ ගොස් ඇති බව දඹුල්ල ආර්ථික මධ්‍යස්ථානයේ වෙළදුන් පවසනවා.\nතුඹ කරවිල කිලෝවක් රුපියල් 230ත් රුපියල් 250ත්  අතර මිලකටත්, රතුළුෑණු කිලෝවක් රුපියල් 330 සිට 400 දක්වා වූ මිලකට අලෙවි වන බවයි වෙළදුන් පෙන්වා දෙන්නේ.\nයාපනයෙන් සහ හම්බන්තොට ප්‍රදේශයෙන් ලැබෙන රතුළුෑණු සහ තුඹ කරවිල සදහා මෙලෙස මිල ඉහළ යාමක් පෙන්නුම් කරන බව ද වෙළදුන් ප්‍රකාශ කළා.\nපසුගිය කාලයේ ඇති වූ වර්ෂාවත් සමග රතු ළුෑණු වගාව සිදුකළ යාපනය ප්‍රදේශයේ වැඩි වගා භූමි ප්‍රදේශයක් විනාශ වීම නිසා මෙම මිල ඉහළ යාම සිදුව ඇති බවයි ඔවුන් කියා සිටියේ.\nඑමෙන්ම, දඹුල්ල ආර්ථික මධ්‍යස්ථානයේ අනෙකුත් එළවළු මිල ද ඉහළ අගයක පවතින බව ද එහි වෙළදුන් හිරු ප්‍රවෘත්ති අංශයට සදහන් කළා.\nඡායාරූප - දඹුල්ල, කාංචන කුමාර",
       "URL": "https://www.hirunews.lk/business/174664/රතුළුෑණු-සහ-තුඹ-කරවිල-මිල-ඉහළ-යාමක්-ඡායාරූප",
       "Category": "Business",
       "Parent URL": "https://www.hirunews.lk/business/all-news.php?pageID=143"
}