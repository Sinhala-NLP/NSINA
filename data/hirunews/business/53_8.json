{
       "Source": "hirunews",
       "Timestamp": "Wednesday, 19 February 2020 - 8:09",
       "Headline": "අර්ධ සුඛෝපභෝගී බස් රාත්‍රියට පමණයි",
       "News Content": "පස්වරු හතේ සිට පෙරවරු 6 දක්වා කාලය තුළ පමණක් අර්ධ සුඛෝපභෝගී බස් රථ ධාවනය කිරීමට මගී ප්‍රවාහන කළමනාකරණ අමාත්‍යාංශය තීරණය කර තිබෙනවා.\nඒ, අමාත්‍ය මහින්ද අමරවීර සහ ජාතික ගමනාගමන කොමිසන් සභාව ඇතුලු නිලධාරීන් අතර ඊයේ පැවති සාකච්ඡාවකදියි.\nඅර්ධ සුඛෝපභෝගී බස්රථ මහජන හිතකාමී නොවන බැවින් එය අහෝසි කර දමන ලෙස විිවිධ ඉල්ලීම් ඉදිරිපත්වී තිබුණා.\nකෙසේ වෙතත් දැනට එම සේවාව යටතේ බස් රථ 437 ක් ක්‍රියාත්මක බැවින් එම සේවය එකවර අහෝසි කරනු වෙනුවට විකල්ප හඳුන්වාදීම උචිත බවයි සාකච්ඡාවේදී අවධානයට ලක්ව ඇත්තේ",
       "URL": "https://www.hirunews.lk/business/234752/අර්ධ-සුඛෝපභෝගී-බස්-රාත්‍රියට-පමණයි",
       "Category": "Business",
       "Parent URL": "https://www.hirunews.lk/business/all-news.php?pageID=53"
}