{
       "Source": "hirunews",
       "Timestamp": "Tuesday, 23 June 2020 - 13:52",
       "Headline": "සව්, කුරක්කන්, උඳු මිල ඉහළට",
       "News Content": "වෙළඳපොලේ සව්, කුරක්කන් සහ උඳු මිල ගණන් කැපී පෙනෙන ලෙස ඉහළ ගොස් තිබෙනවා.\nමේ වනවිට මේවා ආනයනය නතර කර තිබීම මෙලෙස මිල ඉහළ යාමට ප්‍රධාන හේතුව බවයි අත්‍යවශ්‍ය ආහාර ද්‍රව්‍ය ආනයනකරුවන්ගේ සහ වෙළඳුන්ගේ සංගමයේ සභාපති එස්. රාජේන්ද්‍රන් කියා සිටියේ.\nරුපියල් 270 ක් වැනි මිලකට අළෙවි වූ සව් කිලෝවක් මේ වනවිට රුපියල් 330 කින් රුපියල් 600 දක්වා ඉහළ ගොස් ඇති බව වෙළඳුන් ප්‍රකාශ කළා.\nආනයනය තහනම් කර ඇති කුරක්කන් සහ උඳු නිෂ්පාදනය ද ඉල්ලුම සපුරාලීමට ප්‍රමාණවත් නොවන බවයි  අත්‍යවශ්‍ය ආහාර ද්‍රව්‍ය ආනයනකරුවන්ගේ සහ වෙළඳුන්ගේ සංගමයේ සභාපති එස්. රාජේන්ද්‍රන් කියා සිටියේ.",
       "URL": "https://www.hirunews.lk/business/243751/සව්-කුරක්කන්-උඳු-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=44"
}