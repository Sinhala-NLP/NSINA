{
       "Source": "hirunews",
       "Timestamp": "Tuesday, 23 July 2013 - 7:43",
       "Headline": "විදේශ විනිමය ආදායම ස්ථාවරයි. - මහබැංකුව.",
       "News Content": "මෙරට විදේශ විනිමය ආදායම අඛණ්ඩව ස්ථාවර ලෙස වර්ධනය වන බව මහබැංකුව පවසනවා. මෙලෙස සංචාරක ව්‍යාපාරයෙන් උපයනු ලැබූ ආදායම මැයි මාසයේ දී ඩොලර් මිලියන 484යි දශම 3ක් ලෙස සියයට 22කින් ඉහළ ගියා. විදේශයන්හි සේවය කරන ශ්‍රී ලාංකිකයන්ගෙන් මැයි මාසයේ දී මෙරටට ලැබුණු විනිමය ආදායම ඩොලර් බිලියන 2යි දශම 6යි 5ක්. මෙරට වාණිජ බැංකු සඳහා මැයි මාසයේ දී ඩොලර් මිලියන 664ක විදේශීය ආයෝජන හිමි වූ අතර, රජයේ සුරැකුම්පත්වල ආයෝජනය කෙරුණු විනිමය ප්‍රමාණය ඩොලර් මිලියන 692ක්. මීට අමතරව කොළඹ කොටස් වෙළදපලට මැයි මාසයේදී ඩොලර් මිලියන 108ක ශුද්ධ විදේශීය ආයෝජන හිමිව තිබෙනවා.",
       "URL": "https://www.hirunews.lk/business/63564/විදේශ-විනිමය-ආදායම-ස්ථාවරයි-මහබැංකුව",
       "Category": "Business",
       "Parent URL": "https://www.hirunews.lk/business/all-news.php?pageID=286"
}