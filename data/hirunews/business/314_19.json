{
       "Source": "hirunews",
       "Timestamp": "Tuesday, 15 January 2013 - 13:01",
       "Headline": "කොටස් වෙළඳපොළේ ප්‍රවර්ධන වැඩසටහනක් මුම්බායි නුවර.",
       "News Content": "කොළඹ කොටස් වෙළෙඳපොළට විදේශීය ආයෝජන ආකර්ශනය කර ගැනීමේ පියවරක් ලෙස ඉන්දියාවේ වාණිජ පුරවරය වන මුම්බායි හිදී ප්‍රවර්ධන වැඩසටහනක් දියත් කිරීමට කටයුතු යොදා තිබෙනවා. ලබන පෙබරවාරි 18 වන දා ඇරඹෙන මෙම ප්‍රවර්ධන වැඩසටහන ක්‍රියාත්මක වන්නේ මුම්බායි හි ක්‍රියාත්මක බ්ලූම්බර්ග් ව්‍යාපාරික වෙබ් අඩවිය හා එක්වයි. එස් ඇන්ඞ් පී ශ්‍රී ලංකා ටුවෙන්ටි දර්ශකයේ ලැයිස්තුගත මුල් පෙළේ සමාගම් රැසක් ද මේ සඳහා සහභාගිවීමට නියමිතයි. කොටස් වෙළෙදපොළ තැරැව්කාර සමාගම් සහ විනිමය සහ සුරැකුම්පත් සමාගමේ නියෝජිතයන් ද මුම්බායි ප්‍රවර්ධන වැඩසටහනට එක්වනු ඇති. බොහොමක් බටහිර සමාගම් සිය ආසියාතික ආයෝජන මෙහෙය වන්නේ මුම්බායි සිට වීම ප්‍රවර්ධන වැඩසටහන එහි සංවිධාන කිරීමට ප්‍රධාන හේතුවක්.",
       "URL": "https://www.hirunews.lk/business/51477/කොටස්-වෙළඳපොළේ-ප්‍රවර්ධන-වැඩසටහනක්-මුම්බායි-නුවර",
       "Category": "Business",
       "Parent URL": "https://www.hirunews.lk/business/all-news.php?pageID=314"
}