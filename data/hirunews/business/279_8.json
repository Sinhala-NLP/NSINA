{
       "Source": "hirunews",
       "Timestamp": "Wednesday, 11 September 2013 - 19:57",
       "Headline": "වී ගොවී විරෝධතාවෙන් අම්පාර - නුවර පාර වැසේ.",
       "News Content": "අම්පාර දිස්ත්‍රික්කයේ වී මිලදීගැනීම් අත්හිටවා ඇති බව පවසමින් අම්පාර ගොවීන් පිරිසක් අද දහවල් අම්පාර - මහනුවර මාර්ගය අවහිර කරමින් උද්ඝෝෂණයක නිරතවුණා. ගොවීන් මෙලෙස උද්ඝෝෂණයේ නිරතවූයේ අම්පාර - නුවර මාර්ගයේ උහන ප්‍රදේශයේ පිහිටි වෑරැන්කැටගොඩ ප්‍රදේශයේ පිහිටි වී ගබඩාව ඉදිරිපිටයි. ගොවීන් පවසන්නේ දින ගණනාවක් තිස්සේ තමන් නෙලාගත් වී අලෙවි කරගැනීමට නොහැකිවීමෙන් අපහසුතා රැසකට පත්ව ඇති බවයි.\n[MP3]s67010_1[/MP3]\nනෙළාගත් වී අස්වනු අතැතිව ගොවීන් විරෝධතාවයේ නිරතව සිටින අතරතුර එම ස්ථානයට උහන ප්‍රාදේශීය ලේකම් ඉන්දික අනුරුද්ධ පියදාස පැමිණියා. එහිදී ප්‍රාදේශීය ලේකම්වරයා කියා සිටියේ  අම්පාර දිස්ත්‍රික් ලේකම්වරයාගේ උපදෙස් මත නැවත වී මිලදී ගැනීම ආරම්භ කිරීමට තීරණය කළ බවයි.\n[MP3]s67010_2[/MP3]",
       "URL": "https://www.hirunews.lk/business/67010/වී-ගොවී-විරෝධතාවෙන්-අම්පාර-නුවර-පාර-වැසේ",
       "Category": "Business",
       "Parent URL": "https://www.hirunews.lk/business/all-news.php?pageID=279"
}