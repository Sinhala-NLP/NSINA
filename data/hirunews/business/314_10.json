{
       "Source": "hirunews",
       "Timestamp": "Friday, 18 January 2013 - 7:47",
       "Headline": "කුඹුරු සහ වගා බිම් දෙපස පලිබෝධ නාශක දැන්වීම් තහනම්.",
       "News Content": "කුඹුරු මග දෙපස සහ වගා බිම් තුළ පළිබෝධ නාශක ප්‍රචාරක දැන්වීම් ප්‍රදර්ශනය කිරීම තහනම් කර ඇති බව කෘෂිකර්ම අමාත්‍යාංශය පවසනවා. වකුගඩු රෝගය සඳහා කෘෂි රසායන භාවිතයෙන් සිදුවන බලපෑම් පිළිබඳව විද්වතුන් සහ විෂය භාර අමාත්‍යවරයා අතර පසුගියදා පැවති සාකච්ජාවකින් අනතුරුවයි මෙම තීරණය ගෙන ඇත්තේ. ඒ අනුව මේ වසරේ ජනවාරි මස පළමු වැනිදා සිට බලපැවැත්වෙන පරිදි පළිබෝධ නාශක පිළිබඳ ප්‍රචාරක දැන්වීම්, ගස්, ගල්, විදුලි කණු සහ කුඹුරුවල ප්‍රදර්ශනය කිරීම සහ මග දෙපස එවැනි ප්‍රචාරක පුවරු සවි කිරීමද තහනම් වනු ඇති.",
       "URL": "https://www.hirunews.lk/business/51621/කුඹුරු-සහ-වගා-බිම්-දෙපස-පලිබෝධ-නාශක-දැන්වීම්-තහනම්",
       "Category": "Business",
       "Parent URL": "https://www.hirunews.lk/business/all-news.php?pageID=314"
}