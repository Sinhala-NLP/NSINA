{
       "Source": "hirunews",
       "Timestamp": "Tuesday, 21 January 2020 - 13:07",
       "Headline": "ගෝලීය ආර්ථිකයේ වර්ධනය තවදුරටත් පහත වැටේ",
       "News Content": "ඉන්දියාවේ ආර්ථික වර්ධනය මන්දගාමීවීම හේතුවෙන් මේ වසරේ ගෝලීය ආර්ථිකයේ වර්ධනය තවදුරටත් පහත වැටිය හැකි බව ජාත්‍යන්තර මූල්‍ය අරමුදල පවසනවා.\nඑමගින් ඊයේ නිකුත් කළ නවතම වාර්තාවේ දැක්වෙන පරිදි 2020 වසරේ ගෝලීය ආර්ථික වර්ධනය සියයට 3.3ක් පමණ වනු ඇති.\nඑය පසුගිය ඔක්තෝම්බරයේ නිකුත් කළ පුරෝකථනයට වඩා සියයට දශම එකක පහත වැටීමක්.\n2021 වසරේ දී ද ගෝලීය ආර්ථික වර්ධනය කලින් අපේක්ෂිත ප්‍රමාණයට වඩා සියයට දශම දෙකකින් පමණ අඩු වනු ඇති බව මූල්‍ය අරමුදලේ අදහසයි.\nකෙසේ නමුත්, ඇමරිකාව සහ චීනය අතර වෙළඳ යුද්ධය සමනය වීම ගෝලීය ආර්ථිකයේ වර්ධනය සක්‍රිය කිරීමට හේතු වනු ඇති බව ද මූල්‍ය අරමුදල සඳහන් කළා.",
       "URL": "https://www.hirunews.lk/business/232735/ගෝලීය-ආර්ථිකයේ-වර්ධනය-තවදුරටත්-පහත-වැටේ",
       "Category": "Business",
       "Parent URL": "https://www.hirunews.lk/business/all-news.php?pageID=56"
}