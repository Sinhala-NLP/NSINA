{
       "Source": "hirunews",
       "Timestamp": "Monday, 23 September 2013 - 8:38",
       "Headline": "දේශීය ලොකු ළූණු මිල පහළට.",
       "News Content": "දේශීය ලොකු ළූණු මිල වෙළඳපොළ තුළ නැවතත් පහත වැටී තිබෙනවා.  ආර්ථික මධ්‍යස්ථාන කළමනාකරන භාරයන් සඳහන් කළේ ඊයේ රාත්‍රිය වනවිට ලොකු ළූණු කිලෝග්‍රෑමයක තොග මිල වූයේ රුපියල් 35 ත් 50 අතර මිලක පවතින බවයි. පසුගිය සති කිහිපය තුළ ලොකු ළූණු කිලෝග්‍රෑමයක තොග මිල සටහන් වූයේ රුපියල් 60 ත් 75 ත් අතර මිලකයි. මේ දිනවල වැඩි වශයෙන් වෙළඳපොළට දේශීය ලොකු ළූණු ලැබීම හේතුවෙන් මෙම තත්ත්වය උද්ගත වී ඇති බවයි ආර්ථික මධ්‍යස්ථාන පෙන්වා දෙන්නේ. මේ හේතුවෙන් දේශීය ලොකු ළූණු වගාකරුවන් දැඩි දුෂ්කරතාවයකට පත්වී ඇති බවයි වාර්තාවන්නේ. මාතලේ, දඹුල්ල, පොළොන්නරුව සහ අනුරාධපුර වැනි ප්‍රදේශවල ලොකු ළූණු වගාව සිදු කෙරෙනවා.",
       "URL": "https://www.hirunews.lk/business/67802/දේශීය-ලොකු-ළූණු-මිල-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=277"
}