{
       "Source": "hirunews",
       "Timestamp": "Sunday, 10 January 2016 - 9:29",
       "Headline": "තවත් බැදුම්කර නිකුතුවක්",
       "News Content": "ශ්‍රී ලංකා මහ බැංකුව මගින් තවත් ඩොලර් මිලියන 75 ක් වටිනා සංවර්ධන බැඳුම්කර නිකුතුවක් ප්‍රකාශයට පත්කර තිබෙනවා.\nවසරකින් වසර දෙකයි මාස තුනකින් සහ වසර හතරයි මාස 5 කින් කල් පිරෙන මෙම බැදුම්කර දේශීය සහ විදේශීය ආයෝජකයන්ට මිලදී ගත හැකියි.\nමේ සඳහා ඉදිරිපත් වන තරඟකාරී අයදුම්පත් සළකා බැලීමෙන් පසු ස්ථාවර පොලී අනුපාතිකයක් ඊට ලබාදෙනු ඇති.\nශ්‍රී ලංකා සංවර්ධන බැදුම්කර සඳහා අවම ආයෝජනය ඇමරිකානු ඩොලර් ලක්ෂයක් වන අතර, ඉන්පසු ඩොලර් දස දහසේ ගුණාකාරවලින් මිලදී ගත හැකිවනවා.\nනව බැදුම්කර නිකුතුව ජනවාරි 11 වනදා සිට 18 වනදා දක්වා විවෘත වන අතර මුදල් පියවීමේ දිනය වන්නේ ජනවාරි 21 වනදායි.\nමෙම ආයෝජන දේශීය ආදායම් බදුවලින් නිදහස් වන බවයි මහ බැංකුව ප්‍රකාශ කළේ.",
       "URL": "https://www.hirunews.lk/business/123712/තවත්-බැදුම්කර-නිකුතුවක්",
       "Category": "Business",
       "Parent URL": "https://www.hirunews.lk/business/all-news.php?pageID=210"
}