{
       "Source": "hirunews",
       "Timestamp": "Tuesday, 23 June 2015 - 14:02",
       "Headline": "ලබන වසරේ සංචාරකයින් ලක්ෂ 25ක් ගෙන්වා ගැනීමට සැලසුම්",
       "News Content": "ලබන වසරේදී ශ්‍රී ලංකාවට සංචාරකයන් 25 ලක්ෂයක් ආකර්ශනය කර ගැනීමට හැකි වනු ඇතැයි සංචාරක ප්‍රවර්ධන කාර්යාංශය විශ්වාසය පළ කරනවා. මේ වසරේදී එලෙස පැමිණෙනු ඇතැයි අපේක්ෂිත සංචාරකයන්ගේ සංඛ්‍යාව 18 ලක්ෂයක්. එමගින් ඇමරිකානු ඩොලර් බිලියන 2.5ක විදේශ විනිමය ආදායමක් අපේක්ෂා කෙරෙනවා. මේ වසරේ පළමු මාස 5 තුළ සංචාරකයන් හත් ලක්ෂ 14,584ක් ශ්‍රී ලංකාවට පැමිණි අතර එය පෙර වසරේ සංචාරක ආගමනයට වඩා සියයට 16.5ක වර්ධනයක්. සංචාරකයන් වැඩි වශයෙන් ආකර්ශනය කර ගැනීමේ අරමුණින් ඉදිරි මාස 4 ඇතුළත සී.එන්.එන්., බී.බී.සී., සී.එන්.බී.සී. ඇතුළු විදේශීය මාධ්‍ය ඔස්සේ ප්‍රවර්ධන කටයුතු සඳහා රුපියල් මිලියන 200ක් වැය කෙරෙනු ඇති.",
       "URL": "https://www.hirunews.lk/business/111954/ලබන-වසරේ-සංචාරකයින්-ලක්ෂ-25ක්-ගෙන්වා-ගැනීමට-සැලසුම්",
       "Category": "Business",
       "Parent URL": "https://www.hirunews.lk/business/all-news.php?pageID=236"
}