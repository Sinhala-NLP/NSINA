{
       "Source": "hirunews",
       "Timestamp": "Friday, 29 April 2016 - 14:35",
       "Headline": "ජයන්ති සහ ජොහැන් එවරස්ට් තරණය සාර්ථකව අරඹයි",
       "News Content": "ජයන්ති කුරු උතුම්පල සහ ජොහැන් පීරිස් දෙපළගේ එවරස්ට් කඳු තරණය සාර්ථකව ආරම්භ වී තිබෙනවා.\nසෙලාන් බැංකුවේ පුර්ණ අනුග්‍රහය මතයි ඔවුන් දෙදෙනා මෙම අභියෝගය ජය ගැනීමට සුදානම් වන්නේ.\nඔවුන් දෙදෙනා මේවන විට එවරස්ට් කඳු තරණයේදී මුහුණ දෙන අතිශය භයානක කොටසක් වන කුම්බු කොටස ද පසු කරමින් පළමු කඳවුරට ළගා වී තිබෙනවා.\nමෙම කර්තව්‍යට උපකාරී වුයේ ඔවුන්ගේ මනා පුහුණුවයි.\nජයන්ති කුරු උතුම්පල සහ ජොහැන් පීරිස් දෙපළ සිය පළමු ජයග්‍රහණය පිළිබඳ අදහස් දක්වමින් සඳහන් කලේ සැක සහිත බවක් පැවතිය ද කිසිදු අවස්ථාවක බිය නොවු බවයි.\nපළමු කඳවුරට පැමිණි ආකාරයෙන්ම සාර්ථකව ඉදිරි දින කිහිපයේදී දෙවන කඳවුරට යාමට සුදානම් බව ද ඔවුන් සඳහන් කරනවා.",
       "URL": "https://www.hirunews.lk/business/132022/ජයන්ති-සහ-ජොහැන්-එවරස්ට්-තරණය-සාර්ථකව-අරඹයි",
       "Category": "Business",
       "Parent URL": "https://www.hirunews.lk/business/all-news.php?pageID=198"
}