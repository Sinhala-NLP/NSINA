{
       "Source": "hirunews",
       "Timestamp": "Friday, 20 February 2015 - 12:49",
       "Headline": "ලක් රජය සමඟ සිදුකළ සාකච්ඡා සාර්ථකයි",
       "News Content": "මුදල් අමාත්‍ය රවී කරුණානායක සහ ජාත්‍යන්තර මූල්‍ය අරමුදලේ කළමනාකාර අධ්‍යක්ෂිකා ක්‍රිස්ටීන් ලගාඞ් අතර වොෂින්ටනයේ පැවති සාකච්ඡා සාර්ථක වූ බව එම අරමුදල ප්‍රකාශ කළා. ශ්‍රී ලංකාව සහ ජාත්‍යන්තර මූල්‍ය අරමුදල අතර සාකච්ඡා අඛණ්ඩව සිදුකෙරෙන අතර, ජනවාරි 23 වැනිදා මූල්‍ය අරමුදලේ නියෝජිත ටොඞ් ෂ්නයිඩර් ශ්‍රී ලංකාවට පැමිණෙන බව ද එමගින් නිකුත් කළ නිවේදනයේ සඳහන්. ටොඞ් ෂ්නයිඩර් මූල්‍ය අරමුදලේ පශ්චාත් වැඩසටහන් අධීක්ෂණ අංශයේ ප්‍රධානියායි. මූල්‍ය අරමුදලේ ආසියා පැසිෆික් කලාපීය අධ්‍යක්ෂ චැංයොං - රී  ද එම සංචාරයට එක්වනු ඇති. මෙරට බදු ප්‍රතිපත්තිය සහ පරිපාලනය, පොදු මූල්‍ය කළමනාකරණය සහ මූල්‍ය ක්ෂේත්‍රයේ අධීක්ෂණය පිළිබඳව ඇගයීමක් ද ජාත්‍යන්තර මූල්‍ය අරමුදල මගින් සිදුකිරීමට නියමිතයි. ජාත්‍යන්තර මූල්‍ය අරමුදලෙන් ශ්‍රී ලංකාව ඩොලර් බිලියන 4 ක ණය මුදලක් අපේක්ෂා කරන බව මුදල් අමාත්‍යවරයා ප්‍රකාශ කළේ යැයි ජාත්‍යන්තර මාධ්‍ය මීට පෙර වාර්තා කළා.",
       "URL": "https://www.hirunews.lk/business/103874/ලක්-රජය-සමඟ-සිදුකළ-සාකච්ඡා-සාර්ථකයි",
       "Category": "Business",
       "Parent URL": "https://www.hirunews.lk/business/all-news.php?pageID=255"
}