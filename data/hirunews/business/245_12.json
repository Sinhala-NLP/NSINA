{
       "Source": "hirunews",
       "Timestamp": "Sunday, 19 April 2015 - 8:57",
       "Headline": "පාරට එන වාහන වැඩිවෙයි",
       "News Content": "මෙරට වාහන ලියාපදිංචිය පසුගිය මාර්තු මාසයේ නව වාර්තාවක් පිහිටුවා තිබෙනවා. ජනවාරි මාසයේ මෝටර් වාහන 66,664 ක් ලියාපදිංචි කර ඇති අතර එය පෙර වසරට සාපේක්ෂව සියයට 147 ක ව වැඩිවීමක්. එහිදී යතුරුපැදි ලියාපදිංචිය 163% කින් ඉහළ යාම විශේෂත්වයක්. මාර්තු මාසයේ ලියාපදිංචි කළ යතුරුපැදි සංඛ්‍යාව 42 221 ක්. ත්‍රීරෝද රථ ලියාපදිංචියද මාර්තු මාසයේදී 104%කින් ඉහළ ගිය අතර ලියාපදිංචි කළ ත්‍රීරෝද රථ සංඛ්‍යාව 12 347 ක් බවයි වාර්තාවන්නේ. මෝටර් රථ 5 856 ක් මාර්තු මාසයේදී ලියාපදිංචි කර ඇති අතර ඉන් වැඩි ප්‍රමාණයක් හයිබ්‍රිඞ් මෝටර් රථයි. මාර්තු මාසයේ මෝටර්  රථ ලියාපදිංචිය පෙර වසරට සාපේක්ෂව 245%කින් ඉහළ ගොස් තිබෙනවා. ඉන්ධන මිල අඩු මට්ටමක පැවතීමද මෙලෙස මෝටර් රථ ලියාපදිංචිය ඉහල යාමට හේතුව ලෙස සැළකෙනවා.",
       "URL": "https://www.hirunews.lk/business/107845/පාරට-එන-වාහන-වැඩිවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=245"
}