{
       "Source": "hirunews",
       "Timestamp": "Wednesday, 24 July 2013 - 19:20",
       "Headline": "මුදල් ප්‍රතිපත්ති වෙනස් නොවේ.",
       "News Content": "මේ වසරේ මැයි මාසයේ පැවති සියයට 7.3 ක් වන මතුපිට උද්ධමන අගය ජූනි මාසයේදී 6.8 දක්වා අඩුවී තිබෙනවා. මාසික මුදල් ප්‍රතිපත්ති විවරණය නිකුත් කරමින් ශ්‍රී ලංකා මහ බැංකුව ප්‍රකාශ කළේ මූලික උද්ධමනය සියයට 5.7 සිට 4.3 දක්වා අඩුවී ඇති බවයි. හිතකර උද්ධමන අපේක්ෂාවන් පැවතීම සහ සැපයුම් අංශයේ වැඩිදියුණුවීම ඊට හේතුවී තිබෙනවා. මැයි මාසය තුළදී පෞද්ගලික අංශය වෙත ලබාදුන් ණය රුපියල් බිලියන 18.3 ක්. එය අප්‍රේල් මාසයේදී බිලියන 7.6 ක් ලෙස පැවතුණා. ඊයේ පැවති මුදල් මණ්ඩල රැස්වීමේදී පවතින මුදල් ප්‍රතිපත්ති අඛණ්ඩව එලෙසම පවත්වා ගැනීමට මහ බැංකුව තීරණය කර තිබෙනවා. එසේම ප්‍රතිමිලදී ගැනීම් අනුපාතිකය සහ ප්‍රති විකුණුම් අනුපාතිකය පිළිවෙලින් සියයට 7 ක් සහ සියයට 9 ක් ලෙස තවදුරටත් නොවෙනස්ව පවතිනු ඇති.",
       "URL": "https://www.hirunews.lk/business/63677/මුදල්-ප්‍රතිපත්ති-වෙනස්-නොවේ",
       "Category": "Business",
       "Parent URL": "https://www.hirunews.lk/business/all-news.php?pageID=286"
}