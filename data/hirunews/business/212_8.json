{
       "Source": "hirunews",
       "Timestamp": "Monday, 21 December 2015 - 21:23",
       "Headline": "තෙල් මිල ලෙල්ලටම බසියි- වාසිය කෝ ?",
       "News Content": "ලෝක වෙළඳපොලේ බොරතෙල් මිල තවදුරටත් පහත වැටී තිබෙනවා. ලොව තෙල් බෙදා හැරීම්වලින් සියයට 80 ක් පමණ වන බ්‍රෙන්ට් වර්ගයේ බොරතෙල් බැරලයක මිල අද (21) සටහන් වූයේ ඇමරිකානු ඩොලර් 36.17 ක් ලෙසයි. එය 2004 වසරෙන් පසු වාර්තා වූ අවම අගය ලෙසයි සැලකෙන්නේ.\nඇමරිකානු ඩබ්ලිව්.ටී.අයි වර්ගයේ තෙල් බැරලයක මිල සටහන් වන්නේ ඩොලර් 34.41 ක් ලෙසයි.\nමෙම බොරතෙල් වර්ග දෙකේම මිල ගණන් මේ වසර ආරම්භයේ සිට සියයට 35 කින් පහත වැටුණා.\nඔපෙක් සංවිධානය සහ එම සංවිධානයට අයත් නොවන රටවල් අතර තෙල් වෙළඳපොල ආධිපත්‍යය වෙනුවෙන් පවතින ගැටුම ද මෙලෙස තෙල් මිල පහත වැටීමට හේතුවක් ලෙස විචාරකයන් පෙන්වා දෙනවා.",
       "URL": "https://www.hirunews.lk/business/122539/තෙල්-මිල-ලෙල්ලටම-බසියි-වාසිය-කෝ",
       "Category": "Business",
       "Parent URL": "https://www.hirunews.lk/business/all-news.php?pageID=212"
}