{
       "Source": "hirunews",
       "Timestamp": "Monday, 06 May 2013 - 19:42",
       "Headline": "මහා භාණ්ඩාගාරයට කෘෂිකර්ම ඇමතිගෙනුත් චෝදනා.",
       "News Content": "අස්වනු නෙලීම ආරම්භවීමත් සමගම තමන්ට ලබාදෙන මිල ඉහළ නංවන්නැයි ඉල්ලා අර්තාපල් ගොවීන් විවිධ විරෝධතා ක්‍රියාමාර්ගවල නිරත වන අයුරු මේ දිනවල දැක ගත හැකියි. නුවරඑළියේ අල ගොවීන් පිරිසක් ඊයේ (05) මෙවැනිම විරෝධතා ක්‍රියාමාර්ගයක නිරත වුණේ හොර්ටන් තැන්නට පිවිසෙන නුවරඑළිය - හෝර්ටන්තැන්න ප්‍රධාන මාර්ගය අවහිර කරමින්. කෙසේ වෙතත්, දේශීය අර්තාපල් ගොවියාට තම නිෂ්පාදන සඳහා සාධාරණ මිලක් ලැබීම සහතික කිරීම සඳහා පසුගිය දා මුදල් අමාත්‍යාංශය විසින් අර්තාපල් කිලෝග්‍රෑමයක් සදහා වන බද්ද රුපියල් 10 කින් ඉහළ නංවනු ලැබුවා. ඒ අනුව ආනයනික අර්තාපල් සදහා රුපියල් 15ක්ව පැවැති විශේෂ වෙළද භාණ්ඩ බද්ද රුපියල් 25 දක්වා ඉහළ ගිය අතර, දේශීය අර්තාපල් ගොවීන් පවසන්නේ පැනවූ බදු මුදල ප්‍රමාණවත් නොවන බවයි. ඒ සම්බන්ධයෙන් ඊයේ (05) පැවැති විරෝධතාවය අතරතුර හිරු ප්‍රවෘත්ති අංශයට අදහස් දැක්වූ නුවරඑළියේ අල ගොවීන් කිහිපදෙනෙක්.\n[MP3]s58472_1[/MP3]\nකෙසේ වෙතත්, කෘෂිකර්ම අමාත්‍ය මහින්ද යාපා අබේවර්ධන කියා සිටියේ ආනයනික අර්තාපල් සඳහා බද්ද ඉහළ නංවන ලෙස මහාභාණ්ඩාගාරයට දැනුම් දුන්නේ මීට මාස දෙකකට පමණ පෙර බවයි. මීට පෙර අමාත්‍යවරුන් වන විමල් වීරවංශ සහ එස්.බී. දිසානායක මහා භාණ්ඩාගාරයට මෙලෙස චෝදනා එල්ල කළා.  ගන්නෝරුවේ පිහිටි කෘෂිකර්ම දෙපාර්තමේන්තුවේ අද (06) පැවැති මාධ්‍ය හමුවේදී අදහස් දැක්වූ කෘෂිකර්ම අමාත්‍ය මහින්ද යාපා අබේවර්ධන.\n[MP3]s58472_2[/MP3]\nආනයනික අර්තාපල් සඳහා පවතින බදු මුදල තවත් සුළු මුදලකින් ඉහළ නැංවීම පාරිභෝගිකයින්ට ගැටලූවක් ඇති නොවන බව පවසන්නේ වෙළඳ සංගම්. මේ කොළඹ වෙළඳ සංගමයේ සභාපති කේ. පලනියන්ඩි.\n[MP3]s58472_3[/MP3]",
       "URL": "https://www.hirunews.lk/business/58472/මහා-භාණ්ඩාගාරයට-කෘෂිකර්ම-ඇමතිගෙනුත්-චෝදනා",
       "Category": "Business",
       "Parent URL": "https://www.hirunews.lk/business/all-news.php?pageID=298"
}