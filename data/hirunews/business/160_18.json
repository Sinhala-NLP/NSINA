{
       "Source": "hirunews",
       "Timestamp": "Sunday, 16 April 2017 - 14:29",
       "Headline": "බොරතෙල් මිල ඉදිරි වසර පහේදී ස්ථාවර මට්ටමකට",
       "News Content": "ලෝක වෙළදපොලේ බොරතෙල් මිල ඉදිරි පස් වසර තුළ ස්ථාවර මට්ටමක පවතිනු ඇති බවට ආර්ථික විශ්ලේෂකයන් අනාවැකි පළ කරනවා.\nආයෝජන සහ මූල්‍ය දැවැන්තයෙකු වන ගෝල්ඩ්මන් සාච් විශ්ලේෂකයන් සදහන් කළේ තෙල් බැරලයක මිල එහිදී ඩොලර් 50 ක සීමාවේ පවතිනු ඇති බවයි.\nඑය සියයට 10 ත් 20 ත් අතර ප්‍රමාණයකින් විචලනය විය හැකි බවත්, එමගින් පෙන්වා දෙනවා.\nමේ ආකාරයේ තෙල් මිලෙහි ස්ථාවරභාවයක් දක්නට ලැබෙන්නේ වසර 15 කින් පමණ පසුවයි.\nමේ අතර, ලෝක වෙළදපොලේ බොරතෙල් මිල පසුගිය සතියේ අඛන්ඩ තුන්වන සතියටත් සුළු වර්ධනයක් පෙන්නුම් කළා.\nඑහිදී ඇමරිකානු තෙල් බැරලයක මිල ඩොලර් 53 යි ශත 18 ක් ලෙස පැවති අතර, බ්‍රෙන්ට් වර්ගයේ තෙල් බැරලයක මිල ඩොලර් 55 යි ශත 89 ක් ලෙස සටහන් වුණා.",
       "URL": "https://www.hirunews.lk/business/159300/බොරතෙල්-මිල-ඉදිරි-වසර-පහේදී-ස්ථාවර-මට්ටමකට",
       "Category": "Business",
       "Parent URL": "https://www.hirunews.lk/business/all-news.php?pageID=160"
}