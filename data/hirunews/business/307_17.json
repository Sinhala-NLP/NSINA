{
       "Source": "hirunews",
       "Timestamp": "Sunday, 03 March 2013 - 7:19",
       "Headline": "එයා ඇරබියාත් මත්තලට එයි.",
       "News Content": "එයා ඇරබියා ගුවන් සේවයේ ශ්‍රී ලංකාවේ දෙවන ගමනාන්තය ලෙස මත්තල මහින්ද රාජපක්ෂ අන්තර්ජාතික ගුවන් තොටුපළ නිල වශයෙන් ඊයේ ප්‍රකාශයට පත්කළා. ඒ අනුව එයා ඇරබියා ගුවන් සේවයේ 84 වන ගමනාන්තය වන්නේ මත්තලයි. එළැඹෙන 18 වැනිදා මත්තල ජාත්‍යන්තර ගුවන් තොටුපළ විවෘත වීමත් සමග ගුවන් වාර දෙකක් ක්‍රියාත්මක කිරීමට ඔවුන් සැලසුම් කර ඇති අතර, මැයි මාසයෙන් පසු එම සංඛ්‍යාව 04 දක්වා වැඩි කිරීමටයි අපේක්ෂා කරන්නේ. බ්‍රහස්පතින්දා සහ ඉරිදා දිනවල අදාළ ගුවන් වාර සිදුවන අතර, සාජා නුවරින් රාත්‍රි 09.30 ට ගමන් ආරම්භ කර ශ්‍රී ලංකා වේලාවෙන් අළුයම 3.45 ට ශ්‍රී ලංකාවට එම ගුවන් යානා ළඟාවීමට නියමිතයි. එයා ඇරබියා ගුවන් සේවය මේ වනවිට කටුනායක බණ්ඩාරණායක අන්තර්ජාතික ගුවන් තොටුපළ වෙත සතියකට ගුවන් වාර 09 ක් ක්‍රියාත්මක කරනවා.\nමේ අතර, මත්තල අන්තර්ජාතික ගුවන් තොටුපළ වෙත ගුවන් සේවා ක්‍රියාත්මක කරන බව චීනයේ සීචුවාන් ගුවන් සේවය සහ ෆ්ලයි ඩුබායි ගුවන් සේවා දැනටමත් ප්‍රකාශ කර අවසන්.",
       "URL": "https://www.hirunews.lk/business/54452/එයා-ඇරබියාත්-මත්තලට-එයි",
       "Category": "Business",
       "Parent URL": "https://www.hirunews.lk/business/all-news.php?pageID=307"
}