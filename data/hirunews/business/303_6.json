{
       "Source": "hirunews",
       "Timestamp": "Wednesday, 03 April 2013 - 19:03",
       "Headline": "නැව්වලට තෙල් සැපයීම බලාත්මක වෙයි.",
       "News Content": "හෙට සිට කොළඹ වරායට පැමිණෙන නැව්වලට අවශ්‍ය ඉන්ධන සැපයීමට ලංකා ඛනිජ තෙල් තොග ගබඩා පර්යන්ත සමාගම සූදානම් වනවා. මෙතෙක් ඛනිජ තෙල් සංස්ථාව පමණක් නැව් සඳහා ඉන්ධන සැපයූ අතර මීට පෙර ඉන්ධන මෙටි‍්‍රක් ටොන් 60 000 ක් සංස්ථාවෙන් සපයනු ලැබුවත් එය දැන් මෙටි‍්‍රක් ටොන් 35 000 දක්වා අඩුවී ඇති බව සඳහන්. ඊට විවිධ හේතු බලපා ඇති බවයි තෙල් සංස්ථා ආරංචි මාර්ග ප්‍රකාශ කළේ. එම තත්ත්වය සැළකිල්ලට ගැනීමෙන් අනතුරුව, ඛනිජ තෙල් තොග ගබඩා පර්යන්ත සමාගමද නැව් සඳහා ඉන්ධන සැපයීම ආරම්භ කරන බව ඛනිජ තෙල් කර්මාන්ත අමාත්‍යාංශය ප්‍රකාශ කළා.",
       "URL": "https://www.hirunews.lk/business/56491/නැව්වලට-තෙල්-සැපයීම-බලාත්මක-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=303"
}