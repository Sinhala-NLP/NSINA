{
       "Source": "hirunews",
       "Timestamp": "Wednesday, 21 October 2015 - 10:09",
       "Headline": "හෝමාගම සතිපොළේ වෙළදාම නවතී",
       "News Content": "හෝමාගම සති පොල සංකීර්ණය තුළ වෙළඳාමේ නිරත පිරිසක් ඊයේ (20) සිය වෙළඳාම් කටයුතුවලින් ඉවත්ව සිටියා. ඔවුන් කියා සිටියේ පසුගිය ඉරිදා විවෘත කෙරුණු නව වෙළදපළ සංකීර්ණයේ තමන්ට වෙළද ස්ථාන වෙන් කර දී නොමැති බවයි. ඊයේ පස්වරුවේ කඩ කාමර වෙන් කර දීම සඳහා වෙළදුන්ට පැමිණෙන ලෙස හෝමාගම ප්‍රාදේශීය සභාවේ බලධාරීන් දැනුම් දී තිබුණත් කිසිදු බලධාරියෙකු එම ස්ථානයට නොපැමිණි බවටයි වෙළදුන් චෝදනා කරන්නේ. බලධාරීන් නොපැමිණීම නිසා මෙම පිරිස විරෝධතා පාඨ කියමින් ප්‍රාදේශීය සභාව වෙත ගමන් කළේ මෙම තත්ත්වයට විසදුම් ඉල්ලීම සඳහායි. එහිදී ඔවුන් ප්‍රාදේශීය සභාවේ ප්‍රධාන ගේට්ටුව විවෘත කර ගනිමින් එහි ඇතුළු වී රැඳී සිටියා. කෙසේ වෙතත්, අදාළ බළධාරීන් ප්‍රාදේශීය සභාවේ රැදී නොසිටීම හේතුවෙන් තමන්ගේ ගැටලූ පිළිබද සාකච්ඡා කිරීමට අද උදෑසන 9ට යළි රැස්වීමට මෙම වෙළදුන් තීරණය කළා.",
       "URL": "https://www.hirunews.lk/business/118835/හෝමාගම-සතිපොළේ-වෙළදාම-නවතී",
       "Category": "Business",
       "Parent URL": "https://www.hirunews.lk/business/all-news.php?pageID=219"
}