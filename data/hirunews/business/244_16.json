{
       "Source": "hirunews",
       "Timestamp": "Friday, 24 April 2015 - 8:50",
       "Headline": "ඉන්දු - ශ්‍රී ලංකා විනිමය හුවමාරුවට ඉන්දීය කැබිනට් මණ්ඩලයේ අනුමැතිය",
       "News Content": "ඉන්දීය රාජ්‍ය සංචිත බැංකුව සහ ශ්‍රී ලංකා මහබැංකුව අතර විනිමය හුවමාරු එකඟතාව සඳහා ඉන්දීය කැබිනට් මණ්ඩලයේ අනුමැතිය ඊයේ (23) හිමිවුණා. මෙරිකානු ඩොලර් බිලියන 1.1 ක් වටිනා මෙම මූල්‍ය විනිමය හුවමාරුව ප්‍රකාශයට පත් වූයේ ඉන්දීය අග්‍රාමාත්‍ය නරේන්ද්‍ර මෝදිගේ ශ්‍රී ලංකා චාරිකාවේදීයි. ඊයේ මෙම අමාත්‍ය මණ්ඩල රැස්වීම පැවැත්වී ඇත්තේ ද අගමැති මෝදිගේ ප්‍රධානත්වයෙන්. නව විනිමය හුවමාරු එකඟතාව සාර්ක් රටවල් සමඟ ඉන්දියාව ඇති කර ගත් එකඟතාවයෙන් පරිබාහිරව විශේෂ මූල්‍ය හුවමාරුවක් ලෙස ක්‍රියාත්මක වනු ඇති.",
       "URL": "https://www.hirunews.lk/business/108178/ඉන්දු-ශ්‍රී-ලංකා-විනිමය-හුවමාරුවට-ඉන්දීය-කැබිනට්-මණ්ඩලයේ-අනුමැතිය",
       "Category": "Business",
       "Parent URL": "https://www.hirunews.lk/business/all-news.php?pageID=244"
}