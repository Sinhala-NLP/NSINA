{
       "Source": "hirunews",
       "Timestamp": "Thursday, 01 August 2013 - 19:45",
       "Headline": "කෘෂිකර්මාන්තයට තුර්කියෙන් නව තාක්ෂණය.",
       "News Content": "තුර්කිය සහ ශ්‍රී ලංකාව අතර කෘෂිකර්මාන්තය සම්බන්ධයෙන් අවබෝධතා ගිවිසුමක් අත්සන් කිරීමට නියමිතයි. ඒ සම්බන්ධයෙන් වන සාකච්ජාවක් තුර්කියේ සමූහාන්ඩුවේ තානාපති ඉස්කෙන්ඩර් කේ ඔකේයේ සමග කෘෂිකර්ම අමාත්‍ය මහින්ද යාපා අබේවර්ධන පසුගියදා පවත්වා තිබෙනවා. ඒ අනුව ශ්‍රී ලංකාවේ කෘෂිකර්මාන්තයට අවශ්‍ය දැනුම සහ තාක්ෂණය තුර්කියෙන් ලබාදෙනු ඇති. මෙම අවබෝධතා ගිවිසුම සඳහා මේ වනවිටත් අමාත්‍ය මණ්ඩලයේද අනුමැතිය ලැබී ඇති බවයි කෘෂිකර්ම අමාත්‍යාංශය නිවේදනයක් නිකුත් කරමින් කියා සිටියේ.",
       "URL": "https://www.hirunews.lk/business/64224/කෘෂිකර්මාන්තයට-තුර්කියෙන්-නව-තාක්ෂණය",
       "Category": "Business",
       "Parent URL": "https://www.hirunews.lk/business/all-news.php?pageID=285"
}