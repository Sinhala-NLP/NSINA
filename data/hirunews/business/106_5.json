{
       "Source": "hirunews",
       "Timestamp": "Sunday, 28 October 2018 - 13:00",
       "Headline": "වාහන ආනයනයට ඇමරිකානු ඩොලර් මිලියන 666 ක්",
       "News Content": "මේ වසරේ ජනවාරි සිට මැයි මාසය දක්වා මාස 5 ක කාලය තුළ වාහන ආනයනය සඳහා ශ්‍රී ලංකාව වැය කර ඇති මුදල ඇමරිකානු ඩොලර් මිලියන 666 ක් බව අනාවරණ වී තිබෙනවා.\nඑය, පසුගිය වසරේ ඒ සඳහා වැයවූ ඩොලර් මිලියන 316 ක මුදල දෙගුණවීමක්.\nවිශේෂයෙන් එම කාලය තුළ ආනයනය කළ වාහන වැඩි ප්‍රමාණයක් එනම් 45,000 ක් පමණ එන්ජින් ධාරිතාව දහසට අඩු ඒවා බව සඳහන්.\nඑමෙන්ම ජනවාරි සිට අගෝස්තු දක්වා කාලය සැළකූ විට ආනයනය කළ වාහනවලින් සියයට 86 ක්ම එන්ජින් ධාරිතාව දහසට අඩු  ඒවායි.\nවාහන ආනයනය සඳහා පසුගිය කාලය තුළ සීමාවන් රැසක් පැනවුණු අතර, ආනයනයකරුවන් පෙන්වා දෙන්නේ ඒ නිසා මෙන්ම රුපියලේ අගයද පහත වැටීම හේතුවෙන් තමන් දැඩි දුෂ්කරතාවකට මුහුණදෙන බවයි.\nමේ නිසා ඉදිරි කාලසීමාව තුළ සිය වාහන අලෙවිය සියයට 60 දක්වා පහත වැටිය හැකි බව ඔවුන් කියා සිටිනවා.",
       "URL": "https://www.hirunews.lk/business/203103/වාහන-ආනයනයට-ඇමරිකානු-ඩොලර්-මිලියන-666-ක්",
       "Category": "Business",
       "Parent URL": "https://www.hirunews.lk/business/all-news.php?pageID=106"
}