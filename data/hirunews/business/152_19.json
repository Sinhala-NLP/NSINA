{
       "Source": "hirunews",
       "Timestamp": "Sunday, 02 July 2017 - 13:27",
       "Headline": "ජී.එස්.පී. ප්ලස් බදු සහනයට වාසි රැසක්",
       "News Content": "ජී.එස්.පී. ප්ලස් තීරුබදු සහනය හේතුවෙන් යුරෝපා සංගමයේ රටවල් වෙත භාණ්ඩ 6200කට වැඩි සංඛ්‍යාවක් තීරුබදු රහිතව අපනයනය කිරීමට හැකිවී ඇති බව කර්මාන්ත හා වානිජ  අමාත්‍ය රිෂාඩ් බදියුදීන් පවසනවා.\nඑමෙන්ම යුරෝපයේ සිට භාණ්ඩ ආනයනය කිරීමේදීද එමගින් සහනයක් සැළසෙන බවයි ශ්‍රී ලංකාවේ ටියුනීසියානු තානාපති නෙජ්මෙඩීන් ලකාල් මුණගැසුණු අවස්ථාවේදී අමාත්‍යවරයා පවසා ඇත්තේ.\nමේ නිසා අපනයනකරුවන්ට සැළසෙන වාසි අත්කරගැනීමට මෙහි ආයෝජන කරන ආයෝජකයන්ටද හැකියාවක් ලැබෙන බව අමාත්‍යවරයා පෙන්වා දුන්නා.\nජී.එස්.පී.ප්ලස් තීරුබදු සහනය සමග මෙරට අපනයනයන් ඇමරිකානු ඩොලර් මිලියන 350 කින් එනම්, සියයට 30 කින් පමණ ඉහළ යනු ඇතැයි අපේක්ෂා කෙරෙන බවද වෙළඳ හා වානිජ අමාත්‍යවරයා වැඩිදුරටත් සඳහන් කළා.",
       "URL": "https://www.hirunews.lk/business/164900/ජී-එස්-පී-ප්ලස්-බදු-සහනයට-වාසි-රැසක්",
       "Category": "Business",
       "Parent URL": "https://www.hirunews.lk/business/all-news.php?pageID=152"
}