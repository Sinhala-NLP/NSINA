{
       "Source": "hirunews",
       "Timestamp": "Tuesday, 03 November 2020 - 19:43",
       "Headline": "දළ දේශීය නිෂ්පාදිතය 1.7 % හැකිලෙන බවට අනාවැකි",
       "News Content": "මේ වසරේදී මෙරට දළදේශීය නිෂ්පාදිතය සියයට 1.7 කින් පමණ සංකෝචනය වනු ඇති බව මහබැංකුව පවසනවා.\nකෙසේ නමුත්, එය ලබන 2021 වසරේදී සියයට 5 ක පමණ වර්ධනයක් වාර්තා කරනු ඇති බවයි මෙරට ආර්ථික ප්‍රවණතා පිළිබඳ සිය නවතම වාර්තාව ඉදිරිපත් කරමින් මහබැංකුව ප්‍රකාශ කළේ.\nවිශේෂයෙන් කොරෝනා වෛරස් ගෝලීය වසංගතයේ බලපෑමෙන් දෙවන කාර්තුවේදී මෙරට ආර්ථික ක්‍රියාකාරකම් අවම වීම මෙම තත්ත්වයට හේතුවයි.\nමෙරට ආනයන, අපනයන වෙළඳ පරතරය දළ දේශීය නිෂ්පාදිතයෙන් සියයට 9.5 ක සිට 6.6 දක්වා පහත වැටීම ද මහබැංකුව සිය වාර්තාව මගින් අවධානය යොමුකළ ප්‍රවණතාවක්.\nඑමෙන්ම, මෙරට උද්ධමන අනුපාතය පසුගිය වසරේ පැවති සියයට 4.3 ට සාපේක්ෂව මේ වසරේදී සියයට 4.7 ක මට්ටමක පවතිනු ඇති බවයි මහබැංකුව පෙන්වා දෙන්නේ.",
       "URL": "https://www.hirunews.lk/business/253943/දළ-දේශීය-නිෂ්පාදිතය-1-7-හැකිලෙන-බවට-අනාවැකි",
       "Category": "Business",
       "Parent URL": "https://www.hirunews.lk/business/all-news.php?pageID=35"
}