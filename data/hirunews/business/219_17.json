{
       "Source": "hirunews",
       "Timestamp": "Tuesday, 20 October 2015 - 9:04",
       "Headline": "භාණ්ඩාගාර බිල්පත් පිළිබද යෝජනාව අද පාර්ලිමේන්තුවට",
       "News Content": "භාණ්ඩාගාර බිල්පත ලෙස රජයට ලබාගත හැකි ණය ප්‍රමාණය රුපියල් බිලියන 400කින් ඉහළ නැංවීමේ යෝජනාවක් අද පාර්ලිමේන්තුව වෙත ඉදිරිපත් කෙරෙනවා. දේශීය භාණ්ඩාගාර බිල්පත් ආඥා පනත යටතේ මුදල් අමාත්‍ය රවී කරුණානායක, ඉදිරිපත් කරන එම යෝජනාවට මීට පෙර අමාත්‍ය මණ්ඩල අනුමැතිය හිමි වී තිබෙනවා. භාණ්ඩාගාර බිල්පත් ලෙස ලබාගත හැකි ණය සීමාව 2012 වසරේ සිට රුපියල් බිලියන 850 සීමාවේ පැවැති අතර, නව කෙටුම්පතට අනුව එය රුපියල් බිලියන 1250 දක්වා ඉහළ නැංවෙනු ඇති.",
       "URL": "https://www.hirunews.lk/business/118770/භාණ්ඩාගාර-බිල්පත්-පිළිබද-යෝජනාව-අද-පාර්ලිමේන්තුවට",
       "Category": "Business",
       "Parent URL": "https://www.hirunews.lk/business/all-news.php?pageID=219"
}