{
       "Source": "hirunews",
       "Timestamp": "Tuesday, 11 July 2017 - 13:10",
       "Headline": "මෙරට විදේශ ණය රු. බිලියන 3800 ඉක්මවයි",
       "News Content": "මෙරට සමස්ථ විදේශ ණය ප්‍රමාණය අප්‍රේල් මාසය අවසන් වන විට ඇමරිකානු ඩොලර් බිලියන 25.61ක් වන බව මහ බැංකුවේ අර්ධ වාර්ෂික වාර්තාව පෙන්වා දෙනවා.\nඑය රුපියල් බිලියන 3886කට ආසන්න ප්‍රමාණයක්.\nජනවාරි සිට අප්‍රේල් දක්වා කාලය තුළ රජය මගින් ගෙවා ඇති විදේශ ණය වාරිකවල වටිනාකම ඇමරිකානු ඩොලර් මිලියන 713.4ක් වන අතර, ඉන් ඩොලර් මිලියන 313.3ක් ගෙවා ඇත්තේ පොලී වශයෙන්.\nමේ වස තුළදී ශ්‍රී ලංකාවට ඇමරිකානු ඩොලර් මිලියන 2183ක් ගෙවීමට සිදුවනු ඇති.\nඅප්‍රේල් දක්වා කාලය තුල ගෙවා ඇත්තේ ඉන් සියයට 30ක් පමණයි.",
       "URL": "https://www.hirunews.lk/business/165610/මෙරට-විදේශ-ණය-රු-බිලියන-3800-ඉක්මවයි",
       "Category": "Business",
       "Parent URL": "https://www.hirunews.lk/business/all-news.php?pageID=152"
}