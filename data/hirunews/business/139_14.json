{
       "Source": "hirunews",
       "Timestamp": "Saturday, 16 December 2017 - 13:24",
       "Headline": "තුන්වන කාර්තුවේ මෙරට ආර්ථිකය 3.3%කින් ඉහළට",
       "News Content": "මේ වසරේ තුන්වන කාර්තුවේදී දිවයිනේ ආර්ථිකය සියයට 3.3කින් වර්ධනය වී ඇති බව ශ්‍රී ලංකා මහබැංකුව පවසනවා.\nඑහෙත් එය දෙවන කාර්තුවේ පැවති සියයට 4ක වර්ධණයට මෙන්ම වසරකට පෙර පැවති සියයට 4.6ක වර්ධනයට සාපේක්ෂව ආපගමනයක් ලෙසයි සැලකෙන්නේ.\nමේ වසරේ තුන්වන කාර්තුවේදී සේවා සහ කර්මාන්ත අංශයේ වර්ධනයක් වාර්තා වුවද කෘෂිකාර්මික ක්ෂේත්‍රයේ පහත වැටීමක් නැවතත් වාර්තා වී තිබෙනවා.\nඑහිදී වී වගාව සියයට 32.5ක් ද, පොල් නිෂ්පාදනය සියයට 20.8කින් සහ එළවළු නිෂ්පාදනය සියයට 6කින් පහත වැටී ඇති බවයි සංඛ්‍යා ලේඛනවලින් පෙනී යන්නේ.\nකෙසේ නමුත්, රෙදිපිළි, ඇඟළුම් සහ සම්භාරයට නිෂ්පාදනය 2017 වසරේ තුන්වන කාර්තුවේදී සියයට 7.9ක කැපී පෙනෙන වර්ධනයක් අත් කර ගැනීම විශේෂත්වයක්.",
       "URL": "https://www.hirunews.lk/business/178535/තුන්වන-කාර්තුවේ-මෙරට-ආර්ථිකය-3-3කින්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=139"
}