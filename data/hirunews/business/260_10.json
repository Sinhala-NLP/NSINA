{
       "Source": "hirunews",
       "Timestamp": "Thursday, 22 January 2015 - 15:58",
       "Headline": "වින්ඩෝස් 10 නොමිලේ.",
       "News Content": "ලොවම බලාසිටින තවත් මෙහෙයුම් පද්ධතියක් වූ  වින්ඩෝස් 10 නුදුරේදීම කළ එළි බැසීමට නියමිතයි. ඒ අනුව ඊයේ (21) දිනයේදී මෙම නවතම වින්ඩෝස් මෙහෙයුම් පද්ධතිය පිළිබඳව හඳුන්වාදීමේ උත්සවයකුත් පැවැත්වුනා..\nඑහිදී ඉදිරිපත් වූ කරුණු අනුව මේ වන විට වින්ඩෝස් මෙහෙයුම් පද්ධති භාවිතා කරන අය උදෙසා වසරක කාලයක්  වින්ඩොස් 10 මෙහෙයුම් පද්ධතිය නොමිලේ භාවිතා කිරීමට ඉඩ සලසා ඇති බවට වාර්තා වේ. ඒ අනුව Windows 7, Windows 8 හා Windows 8.1 යන මෙහෙයුම් පද්ධති භාවිතා කරන අය වෙනුවෙන් මෙම විශේෂ දීමනාව හිමිවනු ඇති.\nනවතම මෙහෙයුම් පද්ධතිය බොහෝ පිරිසක් අතර ව්‍යාප්ත කිරීමේ අරමුණින් මෙලෙස නොමිලේ වසරක් පුරා එය භාවිතා කිරීමට ලබාදී ඇති බවට බොහෝ පිරිසක් පවසනවා. කෙසේ නමුත් Windows 7 හා 8.1 භාවිතා කිරීමේදී ඇති වූ දෘඩාංග දෝෂ වලට Windows 10 හිදී යම් පිළියමක් යොදා ඇති බවටත් පැවසෙනවා. හැබැයි නොමිලේ දෙන මේ අලුත් Windows10 දෙන්නේ ව්‍යාජ කොපි වලට නෙවෙයි කියලත් මතක තියාගන්න. ඒ කියන්නේ windows 7, 8, 8.1 කියන මෙහෙයුම් පද්ධති මුදල් දීලා ගත්ත අයට විතරයි වින්ඩෝස් 10 නොමිලේ වසරක කාලයක් භාවිතා කරන්න පුලුවන්.",
       "URL": "https://www.hirunews.lk/business/101783/වින්ඩෝස්-10-නොමිලේ",
       "Category": "Business",
       "Parent URL": "https://www.hirunews.lk/business/all-news.php?pageID=260"
}