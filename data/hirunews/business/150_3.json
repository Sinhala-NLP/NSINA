{
       "Source": "hirunews",
       "Timestamp": "Saturday, 05 August 2017 - 13:23",
       "Headline": "චීන සංචාරකයන් පැමිණීම අඩුවෙයි",
       "News Content": "ශ්‍රී ලංකාවට පැමිණි සංචාරකයන්ගේ සංඛ්‍යාව ජුලි මාසයේදී සියයට 1.8ක සුළු අඩු වීමක් පෙන්නුම් කරනවා.\nඑමෙන්ම චීන සංචාරකයන්ගේ ආගමනය තවදුරටත් අඩුවීමක් ජුලි මාසයේදී දක්නට ලැබුණු බවයි සංචාරක සංවර්ධන අධිකාරියේ දත්ත පෙන්වා දෙන්නේ.\nනැගෙනහිර ආසියාවෙන් පැමිණි සංචාරකයින් සංඛ්‍යාව ජුලි මාසයේදී සියයට 3.8කින් අඩු වී ඇති අතර, චීන සංචාරකයන්ගේ පැමිණීම සියයට 7.1කින් පහත වැටී තිබෙනවා.\nඑහෙත් බටහිර යුරෝපයෙන් පැමිණි සංචාරකයන්ගේ සංඛ්‍යාව ජුලි මාසයේදී සියයට 3.9කින් ඉහළ ගියා.\nකෙසේ නමුත්, වසරේ මුල් මාස 07 සැලකූ විට දිවයිනට පැමිණි සංචාරකයන්ගේ සංඛ්‍යාව දොලොස් ලක්ෂ 15,926 දෙනෙකු දක්වා සියයට 3.6කින් වර්ධනය වී තිබෙනවා.\nඑහිදී වැඩිම සංචාරකයින් ප්‍රමාණයක් පැමිණ ඇත්තේ ඉන්දියාවෙන්.\nචීනය, එක්සත් රාජධානිය, ජර්මනිය සහ ප්‍රංශය වැඩිම සංචාරකයන් පිරිසක් පැමිණි අනෙක් රටවල්.",
       "URL": "https://www.hirunews.lk/business/167695/චීන-සංචාරකයන්-පැමිණීම-අඩුවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=150"
}