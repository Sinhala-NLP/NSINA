{
       "Source": "hirunews",
       "Timestamp": "Tuesday, 28 April 2020 - 13:20",
       "Headline": "මෙරට රබර් නිෂ්පාදනවලට ඉහළ ඉල්ලූමක්",
       "News Content": "කොරෝනා වෛරස් ගෝලීය වසංගතය හේතුවෙන් රබර් අත්වැසුම්වලට ඉහළ ඉල්ලූමක් පවතින නිසා මෙරට රබර් නිෂ්පාදන අපනයන ආදායම ඉහළ යනු ඇති බව අපනයන සංවර්ධන මණ්ඩලය පවසනවා.\nවෛරසයේ ව්‍යාප්තිය පාලනය කිරීමේ සීමාවන් හේතුවෙන් වසා දැමුණු රබර් කර්මාන්තශාලාවල මෙහෙයුම් මේ මස මැද දී ආරම්භ වුවද තවමත් ක්‍රියාත්මක වන්නේ ඒවායේ ධාරිතාවයෙන් සියයට 10ත්, 40ත් අතර ප්‍රතිශතයක් පමණයි.\nනිෂ්පාදන ධාරිතාව උපරිම අන්දමින් ක්‍රියාත්මක වන විට ඉහළ යන ඉල්ලූමට සරිලන නිෂ්පාදන සැපයිය හැකි වනු ඇති බවත් අපනයන සංවර්ධන මණ්ඩලය සඳහන් කළා. පසුගිය 2018 වසරේදී ශ්‍රී ලංකාව රබර් හා ඒ ආශ්‍රිත නිෂ්පාදන අපනයනයෙන් ඉපයූ මුදල ඩොලර් බිලියනයක්.",
       "URL": "https://www.hirunews.lk/business/239607/මෙරට-රබර්-නිෂ්පාදනවලට-ඉහළ-ඉල්ලූමක්",
       "Category": "Business",
       "Parent URL": "https://www.hirunews.lk/business/all-news.php?pageID=47"
}