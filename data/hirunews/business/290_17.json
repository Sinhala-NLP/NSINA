{
       "Source": "hirunews",
       "Timestamp": "Wednesday, 26 June 2013 - 13:22",
       "Headline": "බ්‍රිතාන්‍ය බැඳුම්කර යෝජනාවට ලොව පුරා විරෝධය.",
       "News Content": "ශ්‍රී ලංකාව ඇතුළු රටවල් 06 කට බ්‍රිතාන්‍යයට ඇතුළුවීමේදී පවුම් 3000 ක බැඳුම්කරයකට යටත් කිරීමේ තීරණයට තුන්වන ලෝකයේ රටවල් රැසක විරෝධය එල්ල වනවා. ලබන නොවැම්බරයේ සිට ක්‍රියාත්මක කිරීමට සැරසෙන මෙම වැඩපිළිවෙල බරපතල වෙනස්කම් කිරීමක් ලෙසයි ඉන්දීය ව්‍යාපාරික ප්‍රජාව නියෝජනය කරන සංවිධාන පෙන්වා දී ඇත්තේ. බොහෝ පිරිස් ටුවීටර් සහ ෆේස්බුක් සමාජ ජාල ඔස්සේ බ්‍රිතාන්‍යයේ මෙම තීරණයට දැඩි විරෝධයක් එල්ල කරනවා. එම වෙබ් අඩවි සමග සම්බන්ධ වන පුද්ගලයින් ප්‍රකාශ කර ඇත්තේ බ්‍රිතාන්‍ය අය කරන මෙවැනිම බැඳුම්කරයක් බ්‍රිතාන්‍ය සංචාරකයින්ගෙන්ද අය කළ යුතු බවයි. ශ්‍රී ලංකාවට අමතරව ඉන්දියාව, පාකිස්තානය, බංග්ලාදේශය, නයිජීරියාව සහ ඝානාව යන රටවලටයි බ්‍රිතාන්‍යය මෙම නව නීතිය පැනවීමට සූදානම් වන්නේ.",
       "URL": "https://www.hirunews.lk/business/61789/බ්‍රිතාන්‍ය-බැඳුම්කර-යෝජනාවට-ලොව-පුරා-විරෝධය",
       "Category": "Business",
       "Parent URL": "https://www.hirunews.lk/business/all-news.php?pageID=290"
}