{
       "Source": "hirunews",
       "Timestamp": "Monday, 10 June 2013 - 13:27",
       "Headline": "දෙවන නැව් තැනීමේ මධ්‍යස්ථානය ගාල්ලේ.",
       "News Content": "ශ්‍රී ලංකාවේ දෙවන නැව් තැනීමේ මධ්‍යස්ථානය ගාල්ලේ ඉදිකිරීමට නියමිතයි. මීට අදාළ අවබෝධතා ගිවිසුම පසුගියදා සෞදි අරාබි රජය සමග  අත්සන් කරනු ලැබුවා. පළමු අදියරයේ ඉදිකිරීම් සඳහා ඇමරිකානු ඩොලර් මිලියන 44 000 ක් වෙන් කෙරෙනු ඇති. ඉන් රැකියා අවස්ථා 2 000 කට ආසන්න සංඛ්‍යාවක් නිර්මාණය වන බවයි වරාය සහ මහාමාර්ග ව්‍යාපෘති අමාත්‍ය රෝහිත අබේගුණවර්ධන සඳහන් කළේ. මෙම නැව් තැනීමේ මධ්‍යස්ථානයේ දෙවන අදියරයේ කටයුතු සඳහා වෙන් කර ඇති මුදල ඇමරිකානු ඩොලර් මිලියන 110 ක් වන අතර ඉන් රැකියා අවස්ථා 5 000 ක් නිර්මාණය වනු ඇති.",
       "URL": "https://www.hirunews.lk/business/60694/දෙවන-නැව්-තැනීමේ-මධ්‍යස්ථානය-ගාල්ලේ",
       "Category": "Business",
       "Parent URL": "https://www.hirunews.lk/business/all-news.php?pageID=293"
}