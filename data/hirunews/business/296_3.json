{
       "Source": "hirunews",
       "Timestamp": "Tuesday, 21 May 2013 - 19:09",
       "Headline": "බඩඉරිඟු අපනයනයට විශේෂ වැඩපිළිවෙලක්.",
       "News Content": "බඩඉරිඟු මිල ස්ථාවරව තබා ගැනීම සඳහා කෘෂිකර්ම අමාත්‍යාංශය විසින් විශේෂ වැඩපිළිවෙලක් ආරම්භ කර තිබෙනවා. මොණරාගල ඇතුළු දිස්ත්‍රික්ක කිහිපයක වගා කරන ලද බඩඉරිඟුවලට නිශ්චිත මිලක් නොලැබීම නිසා ගොවීන් දැඩි දුෂ්කරතාවයකට පත්වුණා. මේ හේතුව නිසා කෘෂිකර්ම අමාත්‍යාංශය බඩඉරිඟු අපනයනය කිරීමට සමාගම් කිහිපයක් තෝරාගෙන ඔවුන් වෙත බඩඉරිඟු මිලදී ගැනීම සඳහා අවශ්‍ය පහසුකම්ද සපයා දී තිබෙනවා. දැනට බඩඉරිඟු කිලෝවක් වෙළඳපොලේ අලෙවි වන්නේ රුපියල් 28 ත්, 30 ත් අතර මිලකටයි. එම මිල මට්ටම රුපියල් 35 දක්වා ස්ථාවර කිරීමටයි කෘෂිකර්ම අමාත්‍යාංශයේ අපේක්ෂාව වී ඇත්තේ.",
       "URL": "https://www.hirunews.lk/business/59415/බඩඉරිඟු-අපනයනයට-විශේෂ-වැඩපිළිවෙලක්",
       "Category": "Business",
       "Parent URL": "https://www.hirunews.lk/business/all-news.php?pageID=296"
}