{
       "Source": "hirunews",
       "Timestamp": "Friday, 16 December 2016 - 12:42",
       "Headline": "ඇමරිකානු සහශ්‍ර අභියෝග අරමුදලේ ආධාර වැඩසටහනට ශ්‍රී ලංකාවත්",
       "News Content": "සංවර්ධනය වෙමින් පවත්නා රටවල් ඉලක්ක කර ගනිමින් ක්‍රියාත්මක වන මිලේනියම් චැලේන්ජ් කෝපරේෂන් හෙවත් ඇමරිකානු සහශ්‍රක අභියෝග අරමුදලේ මීළඟ පස් වස් ආධාර වැඩසටහන සඳහා ශ්‍රී ලංකාව ද තෝරා ගෙන තිබෙනවා.\nශ්‍රී ලංකාවේ ඇමරිකානු තානාපති අතුල් කේශප් කියා සිටියේ පසුගිය දශක 6 තුළ ශ්‍රී ලංකාවේ සංවර්ධනය උදෙසා ඇමරිකාව කැපී පෙනෙන දායකත්වයක් දක්වා ඇති බවයි.\nසහශ්‍රක අභියෝග අරමුදලේ 2016 අවසන් කාර්තු රැස්වීම මේ සතිය මුලදී පැවති අතර, ආධාර දෙන රටවල් ලෙස ශ්‍රී ලංකාව, බර්කිනා - ෆාසෝ සහ ටියුනීසියාව එහිදී තෝරා ගත් බවයි තානාපතිවරයා වැඩිදුරටත් සඳහන් කළේ.",
       "URL": "https://www.hirunews.lk/business/149843/ඇමරිකානු-සහශ්‍ර-අභියෝග-අරමුදලේ-ආධාර-වැඩසටහනට-ශ්‍රී-ලංකාවත්",
       "Category": "Business",
       "Parent URL": "https://www.hirunews.lk/business/all-news.php?pageID=173"
}