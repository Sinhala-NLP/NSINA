{
       "Source": "hirunews",
       "Timestamp": "Friday, 06 May 2016 - 12:36",
       "Headline": "ලෝක අපනයන සංවර්ධන සමුළුව ශ්‍රී ලංකාවේ",
       "News Content": "ජිනීවාහි ජාත්‍යන්තර වෙළඳ මධ්‍යස්ථානය මගින් සංවිධාන කරන ලෝක අපනයන සංවර්ධන සමුළුව මේ වසරේ ඔක්තෝම්බර් 12 වනදා සහ 13 වනදා ශ්‍රී ලංකාවේදී පැවැත්වෙනවා.\nඑය නිල වශයෙන් ප්‍රකාශයට පත් කිරීම ඊයේ සිදුවූ අතර, ඒ සදහා සංවර්ධන ක්‍රමෝපාය සහ ජාත්‍යන්තර වෙළඳාම පිළිබඳ අමාත්‍ය මලික් සමරවික්‍රම සහ අයි.ටී.සී. ආයතනයේ විධායක අධ්‍යක්ෂ අරංචා ගොන්සාලේස්ද එක්වුණා.\nලෝක අපනයන සංවර්ධන සමුළුව පසුගිය වසරේ දෝහා කටාර් හි පැවති අතර ඊට පෙර රුවන්ඩාව, ඉන්දුනීසියාව, තුර්කිය සහ චීනය යන රටවල පවත්වා තිබෙනවා.\nශ්‍රී ලංකාවේ පැවැත්වෙන සමුළුව සඳහා විදේශීය නියෝජිතයන් 300 කට අධික පිරිසක් එක්වනු ඇතැයි අපේක්ෂිතයි.",
       "URL": "https://www.hirunews.lk/business/132557/ලෝක-අපනයන-සංවර්ධන-සමුළුව-ශ්‍රී-ලංකාවේ",
       "Category": "Business",
       "Parent URL": "https://www.hirunews.lk/business/all-news.php?pageID=198"
}