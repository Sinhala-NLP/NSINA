{
       "Source": "hirunews",
       "Timestamp": "Tuesday, 20 August 2013 - 7:56",
       "Headline": "සබරගමුවේ කුඩා කර්මාන්ත නැංවීමට පියවර.",
       "News Content": "සබරගමු පළාත තුළ කුඩා කර්මාන්ත හිමියන්ගේ ආදායම් මාර්ග වැඩි කිරීමේ අරමුණින් ජාත්‍යන්තර වෙළද සමුළුවක් පැවැත්වීමට සබරගමු පළාත් සභාව සූදානම් වනවා. එහිදී කුඩා කර්මාන්තහිමියන්ගේ නිෂ්පාදන ජාත්‍යන්තර වෙළදපොළට හදුන්වාදීම සිදුකෙරෙන බවයි සබරගමු පළාත් කර්මාන්ත අමාත්‍යාංශය පවසන්නේ. ලබන වසරේ දී කෑගල්ල දිස්ත්‍රික්කය කේන්ද්‍ර කර ගනිමින් පැවැත්වෙන නිදහස් උත්සවයට සමගාමීව මෙම ප්‍රදර්ශනය පැවැත්වීමට නියමිතව තිබෙනවා.",
       "URL": "https://www.hirunews.lk/business/65431/සබරගමුවේ-කුඩා-කර්මාන්ත-නැංවීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=282"
}