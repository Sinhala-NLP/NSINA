{
       "Source": "hirunews",
       "Timestamp": "Thursday, 05 December 2013 - 13:35",
       "Headline": "කුරුණෑගල මුං වගාව සාර්ථකයි.",
       "News Content": "කෘෂිකර්ම දෙපාර්තමේන්තුව විසින් හඳුන්වා දෙනු ලැබූ මැද කන්නයේ මුං වගාවේ සාර්ථක ප්‍රගතියක් අත්කරගෙන ඇති බව කුරුණෑගල දිස්ත්‍රික් ලේකම් එම්.එච්.පී. හිටිසේකර පවසනවා. මෙම වැඩසටහන යටතේ මුං කිලෝග්‍රෑම් 16 000 ක් කෘෂිකර්ම දෙපාර්තමේන්තුව විසින් ලබාදී ඇති අතර කුරුණෑගල දිස්ත්‍රික්කයේ අඹන්පොළ, ගල්ගමුව, ගිරිබාව, පොල්පිතිගම සහ පඩුවස්නුවර යන ප්‍රදේශවල මෙම වගාවන් සිදුකරනු ඇති. අක්කරයකින් මුං කිලෝ 350 ත් 400 ත් අතර අස්වැන්නක් ලබාගැනීමට නියමිතයි.",
       "URL": "https://www.hirunews.lk/business/72794/කුරුණෑගල-මුං-වගාව-සාර්ථකයි",
       "Category": "Business",
       "Parent URL": "https://www.hirunews.lk/business/all-news.php?pageID=267"
}