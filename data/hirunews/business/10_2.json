{
       "Source": "hirunews",
       "Timestamp": "Monday, 04 October 2021 - 12:50",
       "Headline": "ලොව විශාලතම භාණ්ඩ ප්‍රවාහන නෞකාව හෙට කොළඹ වරායට",
       "News Content": "ලොව විශාලතම බහාලුම් නෞකාව ලෙස සැලකෙන “එවර් එස්” හෙට (05) කොළඹ වරායට පැමිණෙනවා.\nමීටර් 400 ක් දිගැති, මීටර් 62 ක් පළල මෙම නෞකාවේ බහාලුම් 23,992 ක් රැගෙන යා හැකියි.\nඑවර්ග්‍රීන් නෞකා සමාගමට අයත් මෙම නෞකාව පසුගිය ජූලි මාසයේ දියත් කෙරුණු අතර පැනමා රජය යටතේ මෙහෙයුම් සිදුකරනු ලබනවා.\nනෙදර්ලන්තයේ රොටර්ඩෑම් වරායෙන් පසුගිය මාසයෙන් නික්මුණු නෞකාව ඒ අනුව හෙට දිනයේ කොළඹ වරායට ළඟා වනු ඇති.\nමෙතරම් විශාල බහාලුම් නෞකාවක් හැසිරවිය හැකි වරාය 24 ක් පමණක් ලොව පවතින අතර, දකුණු ආසියාවේ එය නැංගුරම්ලා හැකි එකම වරාය වන්නේ ද කොළඹ වරායයි.",
       "URL": "https://www.hirunews.lk/business/284025/ලොව-විශාලතම-භාණ්ඩ-ප්‍රවාහන-නෞකාව-හෙට-කොළඹ-වරායට",
       "Category": "Business",
       "Parent URL": "https://www.hirunews.lk/business/all-news.php?pageID=10"
}