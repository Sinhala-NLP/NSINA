{
       "Source": "hirunews",
       "Timestamp": "Tuesday, 14 July 2020 - 13:53",
       "Headline": "ආනයන වියදම පහතට",
       "News Content": "මේ වසරේ මැයි මාසයේදී මෙරට වෙළඳ භාණ්ඩ ආනයන වියදම ඇමරිකානු ඩොලර් මිලියන  994 දක්වා පෙර වසරට සාපේක්ෂව සියයට 44.3කින් පහත වැටී තිබෙනවා.\n2010 වසරේ මාර්තු මාසයට පසු මාසික ආනයන වියදම ඇමරිකානු ඩොලර් බිලියනයකට වඩා පහත වැටුණු ප්‍රථම අවස්ථාව මෙයයි.\nතෝරා ගත් භාණ්ඩ ආනයනය අත්හිටුවීම ඇතුළු කොවිඩ්19 වසංගත තත්ත්වය මගින් ඇති වූ අහිතකර බලපෑම්වලින් විනිමය අනුපාතිකය සහ විදේශ සංචිතය මත වූ පීඩනය අවම කිරීම සඳහා රජය සහ මහබැංකුව ගනු ලැබූ තිීරණ මෙලෙස ආනයනය වියදම පහත වැටීමට හේතු වී තිබෙනවා.\nමැයි මාසයේදී ඉන්ධන ආනයනය වියදම මෙන්ම ආයෝජන සහ පාරිභෝගික භාණ්ඩ අනයනය ද පහත වැටී ඇති බවයි මහබැංකුව ප්‍රකාශ කළේ.\nකොරෝනා වසංගතය හේතුවෙන් පැනවුණු සමාජ හා ආර්ථික කටයුතු සීමා කිරීම් ලිහිල් කිරීම හේතුවෙන් අපනයන කටයුතු ප්‍රකෘතිමත් වීම සලකුණු කරමින් මැයි මාසයේ අපනයන ආදායම අප්‍රේල් මාසයට සාපේක්ෂව ඩොලර් මිලියන 587 දක්වා දෙගුණයකින් පමණ ඉහළ යාම ද විශේෂත්වයක්.",
       "URL": "https://www.hirunews.lk/business/245471/ආනයන-වියදම-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=43"
}