{
       "Source": "hirunews",
       "Timestamp": "Wednesday, 25 December 2013 - 13:16",
       "Headline": "නොවැම්බරයේ සංචාරකයින්ගේ පැමිණීමේ වර්ධනයක්.",
       "News Content": "මේ වසරේ නොවැම්බරයේදී දිවයිනට පැමිණි සංචාරකයන්ගේ සංඛ්‍යාව එක්ලක්ෂ දොළොස් දහස ඉක්මවමින් සියයට 3 ක පමණ වර්ධනයක් අත්කරගෙන තිබෙනවා. එය මෙරටට සංචාරකයන් වැඩිම පිරිසක් පැමිණි කාල වකවානු අතරින් දෙවැනි ඉහළම අගයක් වාර්තාවූ මාසයයි. එලෙස වැඩිම සංචාරකයන් පිරිසක් දිවයිනට පැමිණ ඇත්තේ 2012 වසරේ දෙසැම්බර් මාසයේදියි. එය එක්ලක්ෂ විසි දෙදහස් දෙසිය පනස් දෙකක්. මේ අනුව මේ වසරේ පළමු මාස 11 තුළ දිවයිනට පැමිණි සංචාරකයන්ගේ සංඛ්‍යාව දශලක්ෂ දහසය දහස් දෙසිය විසි අටක් වන අතර එය පසුගිය වසරේ  එම කාලය තුළ වාර්තාවූ සංචාරක ආගමනයට සාපේක්ෂව සියයට 15 ක වර්ධනයක්. මේ වසරේ දිවයිනට සංචාරකයන් 12 ලක්ෂ පනස් දහසක් ආකර්ශනය කරගැනීම ඉලක්කයයි.",
       "URL": "https://www.hirunews.lk/business/74113/නොවැම්බරයේ-සංචාරකයින්ගේ-පැමිණීමේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=264"
}