{
       "Source": "hirunews",
       "Timestamp": "Tuesday, 06 October 2015 - 9:58",
       "Headline": "වසර 13කදී ශ්‍රී ලංකාවේ ගොවීන් සංඛ්‍යාව සියයට 33කින් ඉහළට",
       "News Content": "නවතම සංගණන තොරතුරුවලට අනුව ශ්‍රී ලංකාවේ ගොවීන් සංඛ්‍යාව හතලිස් දෙලක්ෂ 91,395ක් ලෙස සටහන් වනවා. එය මීට පෙර අවසන් වරට සංගණනයක් සිදුකළ 2002 වසරේ සටහන් වූ අගයට වඩා සියයට 33.4ක වැඩිවීමක්. 2013 - 2014 වසරවලදී සිදුකළ ආර්ථික සංගණනයට අනුවයි නව දත්ත නිකුත් කර ඇත්තේ. ඒ අනුව 2013 වසර වන විට අක්කර 54 ලක්ෂ 49,525ක් වගා කර ඇති අතර, එය 2002 වසරට සාපේක්ෂව සියයට 13.6ක වැඩිවීමක්. එසේම සත්ත්ව පාලනය පිළිබඳ සැලකීමේදී එය 2002 වසරට සාපේක්ෂව අඩුවීමක් පෙන්නුම් කරන බව ජන ලේඛන සහ සංඛ්‍යාලේඛන දෙපාර්තමේන්තුව ප්‍රකාශ කළා.",
       "URL": "https://www.hirunews.lk/business/117909/වසර-13කදී-ශ්‍රී-ලංකාවේ-ගොවීන්-සංඛ්‍යාව-සියයට-33කින්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=222"
}