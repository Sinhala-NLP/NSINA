{
       "Source": "hirunews",
       "Timestamp": "Sunday, 15 September 2013 - 12:47",
       "Headline": "පාන් පිටි මිල අඩු කරන්නැයි ඉල්ලීමක්.",
       "News Content": "ලෝක වෙළඳපොළේ තිරිඟු පිටි මිල මේ වනවිට පහළ බැස ඇති නිසා පාන් පිටි කිලෝග්‍රෑමයක මිල රුපියල් 20 කින් පහළ දමන්නැයි කොළඹ තොග වෙළඳුන්ගේ සංගමය අද ඉල්ලීමක් කළා. කොළඹදී මාධ්‍ය හමුවක් පවත්වමින් එහි සභාපති කේ. පලනියන්ඩි කියා සිටියේ ලෝක වෙළඳපොළේ ඇමරිකානු ඩොලර් 450 ත් 500 ත් අතර මිලකට අලෙවි වූ තිරිඟු පිටි මෙටි‍්‍රක් ටොන් එකක මිල මේ වනවිට ඇමරිකානු ඩොලර් 350 දක්වා පහළ බැස ඇති බවයි.\nකෙසේ වෙතත් මේ වනවිට මෙරට පාන් පිටි කිලෝග්‍රෑමයක් අලෙවි වන්නේ රුපියල් 105ක් වැනි මිලකටයි. මේ නිසා එය රුපියල් 85 දක්වා පහළ දැමීමේ හැකියාවක් මෙරටට තිරිඟු පිටි ආනයනය කරන සමාගම් දෙකට පවතින බව කොළඹ තොග වෙළඳුන්ගේ සංගමයේ සභාපතිවරයා පෙන්වා දුන්නා.\n[MP3]s67239_1[/MP3]\nතමන් වෙළඳුන් නියෝජනය කළත්,  ඕනෑම භාණ්ඩයක මිල පහළ යන අවස්ථාවේදී එහි වාසිය ජනතාවට හිමිවිය යුතු බව තම අදහස යැයි කොළඹ තොග වෙළඳුන්ගේ සංගමයේ සභාපතිවරයා කියා සිටියා. කෙසේ වෙතත් ඔහු මෙහිදී ඉල්ලා සිටියේ වී වර්ග රැසක් රට තුළ වගා කෙරෙන  බැවින් පාන් පිටි පරිභෝජනය කිරීමෙන් හැකිතාක් වළකින ලෙසයි.\n[MP3]s67239_2[/MP3]",
       "URL": "https://www.hirunews.lk/business/67239/පාන්-පිටි-මිල-අඩු-කරන්නැයි-ඉල්ලීමක්",
       "Category": "Business",
       "Parent URL": "https://www.hirunews.lk/business/all-news.php?pageID=278"
}