{
       "Source": "hirunews",
       "Timestamp": "Sunday, 05 January 2020 - 13:00",
       "Headline": "තේ අපනයන ආදායමේ වර්ධනයක්",
       "News Content": "පසුගිය වසරේ නොවැම්බරයේ මෙරට තේ අපනයන ආදායමේ වර්ධනයක් දක්නට ලැබෙනවා.\nනොවැම්බරයේදී ශ්‍රී ලංකාව තේ කිලෝග්‍රෑම් මිලියන 21.9 ක් අපනයනය කළ අතර, 2018 නොවැම්බරයේදී අපනයනය කෙරුණේ තේ කිලෝග්‍රෑම් මිලියන 21.3 ක් පමණයි.\nකෙසේ නමුත් තේ බෑග් අපනයනය 2018 නොවැම්බරයට සාපේක්ෂව පහත වැටී තිබෙනවා.\nනොවැම්බර් මාසයේදී ශ්‍රී ලංකාව තේ අපනයනයෙන් රුපියල් බිලියන 18.2 ක් උපයා ඇති අතර, ජනවාරි සිට නොවැම්බර් දක්වා කාලය තුළ ඉපයූ ආදායම රුපියල් බිලියන 221.4 ක්. එය 2018 වසරට සාපේක්ෂව රුපියල් බිලියන 10.8 ක වර්ධනයක් ලෙස සැළකිය හැකියි.\nපසුගිය වසරේ නොවැම්බරය දක්වා ශ්‍රී ලංකා තේ මිලදී ගත් රටවල් අතුරෙන් ප්‍රමුඛස්ථානය තුර්කියට හිමිවී ඇති අතර, ඉරාකය, රුසියාව, ඉරානය, ලිබියාව සහ චීනය ඊළඟට වැඩිම තේ ප්‍රමාණයක් අපනයනය කළ රටවල්.",
       "URL": "https://www.hirunews.lk/business/231622/තේ-අපනයන-ආදායමේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=58"
}