{
       "Source": "hirunews",
       "Timestamp": "Monday, 16 May 2016 - 19:40",
       "Headline": "තෙල් මිළ පහළට?",
       "News Content": "මාස තුනකින් ඉහළම මිල වාර්තා කළද ලෝක වෙළඳපොලේ තෙල් මිල නැවතත් පහත වැටීමේ ප්‍රවණතාවක් පවතින බව තෙල් නිෂ්පාදකයන් පවසනවා.\nඇමරිකානු ඩබ්ලිව්.ටී.අයි. බොරතෙල් බැරලයක මිල පසුගිය පෙබරවාරි මාසය මැදදී වසර 12 කින් අවම අගයට පත්වුණා.\nඑහෙත් ඉන්පසුව එහි මිල සියයට 75 කින් ඉහළ ගොස් තිබෙනවා.\nබ්‍රෙන්ට් බොරතෙල් බැරලයක මිල පසුගිය ජනවාරි මාසයේදී ඩොලර් 27.88 දක්වා පහත වැටුණු අතර, දැන් එම මිල සටහන් වන්නේ ඩොලර් 41.80 ක් ලෙසයි.\nකෙසේ නමුත් මිල තවදුරටත් ඉහළ යාම පිළිබඳ අපේක්ෂා පළ කළ නොහැකි බව තෙල් නිෂ්පාදන සමාගම් ප්‍රකාශ කරනවා.\nමිල තවදුරටත් පහත වැටීම වළක්වාගැනීම සඳහා ඔවුන් මූල්‍ය උපක්‍රම සැළසුම් කරමින් සිටින බවයි බ්ලූම්බර්ග් ව්‍යාපාරික වෙබ් අඩවිය සඳහන් කළේ.",
       "URL": "https://www.hirunews.lk/business/133373/තෙල්-මිළ-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=196"
}