{
       "Source": "hirunews",
       "Timestamp": "Saturday, 05 June 2021 - 8:19",
       "Headline": "පළමු මාස 05 තුල කොළඹ කොටස් වෙළඳපොලේ  වර්ධනයක්",
       "News Content": "මේ වසරේ පළමු මාස 5 තුල කොළඹ කොටස් වෙළඳපොලේ සමස්ත මිල දර්ශකය සියයට 9.3 ක කැපී පෙනෙන වර්ධනයක් වාර්තා කර තිබෙනවා.\nඑමෙන්ම, එස් ඇන්ඩ් පී ශ්‍රී ලංකා ටුවෙන්ටි දර්ශකය ද සියයට 13 ක වර්ධනීය අගයක් වාර්තා කර ඇති බවයි කොටස් වෙළඳපොල නිවේදනයක් නිකුත් කරමින් ප්‍රකාශ කළේ.\nපසුගිය මැයි 31 වනදායින් අවසන් වූ මාස 05 තුල වෙළඳපොල පිරිවැටුම ද පෙර වාර්තා බිඳ හෙලමින් රුපියල් බිලියන 414.5 ක් ලෙස සටහන් වී තිබෙනවා.\nඑය 2020 වසරේ රුපියල් බිලියන 396 ක් වූ වාර්ෂික වෙළඳපොල පිරිවැටුම ඉක්මවන අගයක්.\nඑමෙන්ම, දෛනික වෙළඳපොල ගනුදෙනු ද සාමාන්‍ය අගය 27,000 ක් ලෙස සටහන් වන්නේ පෙර වසරේ එම අගය සාපේක්ෂව දෙගුණ වීමක් ලෙසින්.\nමෙම කාලසීමාව තුලදී සුළු හා මධ්‍ය පරිමාණ කර්මාන්ත සඳහා වෙන් වූ එම් - පවර් පුවරුවේ ලංකා විදුලිබල මණ්ඩලය ලැයිස්තුගත කෙරුණු අතර එහි ප්‍රථම මහජන ණයකර නිකුතුව ද සිදුකෙරුණා.",
       "URL": "https://www.hirunews.lk/business/273430/පළමු-මාස-05-තුල-කොළඹ-කොටස්-වෙළඳපොලේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=17"
}