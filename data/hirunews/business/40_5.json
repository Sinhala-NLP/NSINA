{
       "Source": "hirunews",
       "Timestamp": "Tuesday, 25 August 2020 - 13:10",
       "Headline": "තේ කිලෝ මිලියන 07ක් වෙන්දේසියේදී අලෙවි වේ",
       "News Content": "නවතම තේ වෙන්දේසියේදී තේ මිල සමනය වීමක් දක්නට ලැබුණු අතර, කුඩා කොළ තේ වර්ග සඳහා ඉරානයෙන් අපේක්ෂිත ඉල්ලුමක් නොලැබීම නිසා අලෙවි නොවී ඉතිරි වූ තේ තොගය ඉහළ ගිය බව තැරැව්කරුවන් ප්‍රකාශ කළා.\nකෙසේ නමුත් පහත රට කොළ තේ වර්ග සඳහා ඉහළ ඉල්ලුමක් සහ ආකර්ශනයක් පැවති බව සඳහන්.\nමෙවර තේ වෙන්දේසියේදී තේ කිලෝග්‍රෑම් මිලියන 07ක් පමණ අලෙවි වූ අතර, ඉන් පහත රට තේ තොගය කිලෝග්‍රෑම් මිලියන 2.7ක්.\nඑහිදී රුසියාව, අසර්බයිජානය සහ තුර්කියෙන් ඉහළ ඉල්ලුමක් හිමිව තිබෙනවා.\nඑමෙන්ම, සියළුම තේ වගාකරන ප්‍රදේශවල දැනට පවතින වියළි කාලගුණය හේතුවෙන් ඉදිරි සති කිහිපය තුළ දී සැපයුම පහත වැටෙනු ඇති බවයි තැරැව්කරුවන් සඳහන් කළේ.",
       "URL": "https://www.hirunews.lk/business/248610/තේ-කිලෝ-මිලියන-07ක්-වෙන්දේසියේදී-අලෙවි-වේ",
       "Category": "Business",
       "Parent URL": "https://www.hirunews.lk/business/all-news.php?pageID=40"
}