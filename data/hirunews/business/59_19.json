{
       "Source": "hirunews",
       "Timestamp": "Tuesday, 24 December 2019 - 13:04",
       "Headline": "නොවැම්බර් මාසයේ උද්ධමනය පහතට",
       "News Content": "මේ වසරේ නොවැම්බර් මාසයේ උද්ධමනය ඔක්තෝම්බර් මාසයේ පැවති සියයට 5.6 සිට සියයට 4.1 දක්වා පහත වැටී තිබෙනවා.\nඑලෙස පහත වැටී ඇත්තේ ජාතික පාරිභෝගික මිල දර්ශකයේ ලක්ෂ්‍යමය වෙනස මගින් මනිනු ලබන මතුපිට උද්ධමනයයි.\nඑහිදී ආහාරමය කාණ්ඩයේ උද්ධමනය ඔක්තෝම්බර් මාසයේ පැවති සියයට 7.3 සිට නොවැම්බර් මාසයේ දී සියයට 4 දක්වා සැලකිය යුතු ලෙස පහත වැටීම විශේෂත්වයක්.\nඑමෙන්ම, ඔක්තෝම්බර් මාසයේ සියයට 2.8ක් වූ වාර්ෂික සාමාන්‍ය පදනම මත මනිනු ලබන පාරිභෝගික මිල දර්ශකයේ වෙනස නොවැම්බර් මාසයේදී සියයට 3 දක්වා ඉහළ ගොස් ඇති බවයි මහබැංකුව ප්‍රකාශ කළේ.\nනොවැම්බරයේදී ආහාර කාණ්ඩයේ සහල්, එළවළු, රතුළුෑණු සහ පොල්මිල ඉහළ යාමක් දක්නට ලැබුණා.\nඒ අනුව වාර්ෂික සාමාන්‍ය මූලික උද්ධමනය ඔක්තෝම්බර් මාසයේ පැවති සියයට 5.4 සිට නොවැම්බර් මාසයේදී සියයට 5.6 දක්වා ඉහළ ගොස් තිබෙනවා.",
       "URL": "https://www.hirunews.lk/business/230872/නොවැම්බර්-මාසයේ-උද්ධමනය-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=59"
}