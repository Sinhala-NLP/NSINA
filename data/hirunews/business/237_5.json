{
       "Source": "hirunews",
       "Timestamp": "Saturday, 13 June 2015 - 13:48",
       "Headline": "රුපියලේ අගය පහළට",
       "News Content": "ඇමරිකානු ඩොලරයට සාපේක්ෂව රුපියලේ අගය ඊයේ (12) දිනයේදී කැපී පෙනෙන ලෙස පහත වැටුණා. එහිදී ඩොලරයක් සඳහා රුපියලේ අගය සටහන් වූයේ රුපියල් 135යි ශත 60ක් ලෙසයි. කෙසේ නමුත්, රාජ්‍ය බැංකු හරහා ඩොලර් විකිණීමේ අනුපාතය රුපියල් 134 දක්වා අඩු කිරීමට මහබැංකුව පියවර ගත්තා. ඇමරිකානු ඩොලරය ශක්තිමත්වීම රුපියලේ අගය මෙලෙස පහත වැටීමට එක් හේතුවක්. එහෙත් මහබැංකු අධිපතිවරයා ප්‍රකාශ කර ඇත්තේ රුපියලේ අගය වෙළදපළ මගින් තීරණයවීමට ඉඩ දිය යුතු බවටයි. ශක්තිමත් වන ඩොලරයට සාපේක්ෂව රුපියලේ අගය සැකසීමට උත්සාහ කිරීම හානිකර තත්ත්වයක් බවට ද ඔහු අනතුරු අගවා තිබෙනවා. දීර්ඝ කාලීනව රුපියලේ අගය ස්ථාවර වනු ඇති බව මහබැංකුවේ විශ්වාසයයි. එහෙත් එය රට තුළට විදේශ විනිමය ගලනය අනුව තීරණය වනු ඇති.",
       "URL": "https://www.hirunews.lk/business/111315/රුපියලේ-අගය-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=237"
}