{
       "Source": "hirunews",
       "Timestamp": "Tuesday, 23 April 2013 - 19:04",
       "Headline": "ගොවීන් අස්වනු නෙළීම නවතයි.",
       "News Content": "එළවළු විකුණාගත නොහැකිවීම හේතුවෙන් බොහෝ ගොවීන් තම අස්වනු නෙළීම නතරකර ඇති බව වාර්තාවනවා. දඹුල්ල, ගලේවෙල, සීගිරිය, ලග්ගල, විල්ගමුව සහ නාවුල යන ප්‍රදේශවල මෙලෙස ගොවීන් සිය අස්වනු නෙලීම නතර කර ඇති බවයි එම ප්‍රදේශවල අප වාර්තාකරුවන්  සඳහන් කළේ. විශාල වියදමක් දරා අස්වැන්න දඹුල්ල ආර්ථික මධ්‍යස්ථානයට රැගෙන ගියද අලෙවි කරගත නොහැකි තත්ත්වයක් මතුවීම නිසා මෙම තීරණය ගත් බවයි ගොවීන් කියා සිටියේ. පසුගිය ඉරිදා දඹුල්ල ආර්ථික මධ්‍යස්ථානයේදී අලෙවි කරගත නොහැකිවීමෙන් එළවලූ කිලෝ 50 000 කට අධික ප්‍රමාණයක් වළදමනු ලැබුවා. මේ හේතුව නිසා ඇතැම් ගොවීන් තම එළවළු වගාබිම් රැසක් අතහැර දමා ඇති බවද වාර්තාවනවා. මේ ඒ සම්බන්ධයෙන් හිරු ප්‍රවෘත්ති අංශයට අදහස් දැක්වූ ගොවීන් කිහිපදෙනෙක්.\n[MP3]s57689[/MP3]",
       "URL": "https://www.hirunews.lk/business/57689/ගොවීන්-අස්වනු-නෙළීම-නවතයි",
       "Category": "Business",
       "Parent URL": "https://www.hirunews.lk/business/all-news.php?pageID=300"
}