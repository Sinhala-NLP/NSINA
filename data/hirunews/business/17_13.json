{
       "Source": "hirunews",
       "Timestamp": "Saturday, 29 May 2021 - 7:41",
       "Headline": "රස වර්ග 07කින් සමන්විත මෙරට තේ විශේෂ ඕස්ට්‍රේලියාවට",
       "News Content": "මෙරට තේ සඳහා ඕස්ට්‍රේලියාවේ පවතින ඉල්ලුම පිළිබඳව සැලකිල්ලට ගෙන ශ්‍රී ලංකා කොන්සල් ජනරාල් කාර්යාලය විසින් ලංකා තේ සන්ධ්‍යාව නමින් කලාපීය රස වර්ග 07කින් සමන්විත තේ විශේෂ කිහිපයක් හඳුන්වා දී තිබෙනවා.\nශ්‍රී ලංකා තේ මණ්ඩලයේ අනුග්‍රාහකත්වයෙන් මීට අදාළ උත්සවය පවත්වා තිබුණේ අන්තර් ජාතික තේ දිනය නිමිත්තෙන්.\nමේ සඳහා ඕඕස්ට්‍රේලියාවේ වික්ටෝරියා ප්‍රාන්ත පාර්ලිමේන්තුවේ මන්ත්‍රීවරුන් සහ එරට අන්තර් සංස්කෘතික සංගමයේ සාමාජිකයින් මෙන්ම කන්සියුලර් කාර්යාල සාමාජිකයින් එක්ව සිටියා.",
       "URL": "https://www.hirunews.lk/business/272752/රස-වර්ග-07කින්-සමන්විත-මෙරට-තේ-විශේෂ-ඕස්ට්‍රේලියාවට",
       "Category": "Business",
       "Parent URL": "https://www.hirunews.lk/business/all-news.php?pageID=17"
}