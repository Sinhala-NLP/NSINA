{
       "Source": "hirunews",
       "Timestamp": "Monday, 02 December 2013 - 8:22",
       "Headline": "කාබයිට් සොයා විශේෂ විමර්ශන.",
       "News Content": "වෙළඳපොලේ විකිණීමට ඇති පළතුරුවලට කාබයිට් නමැති රසායනික ද්‍රව්‍ය ඇතුළත් කරන ස්ථාන සොයා විශේෂ විමර්ශනයක් ආරම්භ කර ඇති බව සමූපකාර හා අභ්‍යන්තර වෙළඳ කටයුතු අමාත්‍යාංශය පවසනවා. එහි විශේෂ වැටලීම් ඒකකය දැනටමත් එවැනි ස්ථාන සොයා විමර්ශන ආරම්භ කර ඇති බවයි එහි ප්‍රකාශකයෙකු සඳහන් කළේ. පැපොල්, අඹ, කෙසෙල් සහ තවත් පළතුරු වර්ග කිහිපයකට මෙම කාබයිට් නමැති රසායනිකය ඇතුළත් කර වෙළඳපොලට නිකුත් කර ඇති බවයි වාර්තා වන්නේ. පළතුරු වර්ග ඉක්මනින් ඉදවීම සඳහා මෙම කාබයින් නමැති රසායනික ද්‍රව්‍ය යෙදීමට ව්‍යාපාරිකයන් පෙළඹී තිබෙනවා.",
       "URL": "https://www.hirunews.lk/business/72561/කාබයිට්-සොයා-විශේෂ-විමර්ශන",
       "Category": "Business",
       "Parent URL": "https://www.hirunews.lk/business/all-news.php?pageID=267"
}