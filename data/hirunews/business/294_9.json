{
       "Source": "hirunews",
       "Timestamp": "Sunday, 02 June 2013 - 19:23",
       "Headline": "අයහපත් කාලගුණයෙන් අස්වනු නෙලීමට බාධා.",
       "News Content": "දිවයිනට මේ දිනවල ඇද හැලෙන අධික වර්ෂාපතනය හේතුවෙන් මධ්‍යම කඳුකරයේ වගා කර ඇති එළවළු අස්වැන්න නෙලීමට බාධා එල්ල වී තිබෙනවා. වැලිමඩ, බදුල්ල, නුවරඑළිය සහ හැටන් ආදී ප්‍රදේශවල ගොවීන් තම අස්වැන්න නෙලා ගැනීමට නොහැකිව දැඩි දුෂ්කරතාවන් පත්ව ඇති බවයි වාර්තා වන්නේ. අර්තාපල්, මාළු මිරිස්, කැරට් සහ ගෝවා ආදී එළවළු මේ දිනවල අස්වනු නෙලීමේ කටයුතු සිදුවනවා. ඉදිරියටත් මෙම වැසි තත්ත්වය ඇතිවුවහොත් එළවළු මිල ඉහළ යාමේ ප්‍රවනතාවක් ද ඇති විය හැකි බවයි වෙළෙදපොළ ආරංචි මාර්ග සදහන් කළේ.",
       "URL": "https://www.hirunews.lk/business/60168/අයහපත්-කාලගුණයෙන්-අස්වනු-නෙලීමට-බාධා",
       "Category": "Business",
       "Parent URL": "https://www.hirunews.lk/business/all-news.php?pageID=294"
}