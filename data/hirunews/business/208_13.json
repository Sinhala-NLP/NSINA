{
       "Source": "hirunews",
       "Timestamp": "Monday, 01 February 2016 - 13:01",
       "Headline": "ආනයනික සහල් මිල ඉහළ යෑමේ අවදානමක්",
       "News Content": "බදු ඉහළ දැමීම හේතුවෙන් ආනයනික සහල් මිල ඉදිරියේදී ඉහළ යා හැකි බව මරදගහමුල සහල් ව්‍යාපාරිකයින්ගේ සංගමය පවසනවා.\nසංගමයේ නිලධාරි මඩුල්ල රැස්වී හෙට දිනයේදී මේ පිළිබඳව අවසන් තීරණයක් ගන්නා බවයි එම සංගමයේ සභාපති චන්දන තිලකරත්න සඳහන් කළේ.\nඊයේ  මධ්‍යම රාත්‍රියේ සිට ක්‍රියාත්මක වන පරිදි ආනයනික සහල් කිලෝවක් සඳහා පනවා තිබූ බද්ද රුපියල් 15කින් ඉහළ දැමීමට මුදල් අමාත්‍යාංශය තීරණය කළේ දේශීය වී නිෂ්පාදන ඉහළ යාම හේතුවෙන්.\nඒ අනුව ආනයනික සහල් කිලෝවක් සඳහා මීට පෙර පැවති රුපියල් 35ක් වන බද්ද රුපියල් 50 දක්වා ඉහළ දැමීමටයි මුදල් අමාත්‍යාංශය පියවර ගත්තේ.\nකෙසේ වෙතත් දේශීය වී නිෂ්පාදන අතිිරික්තයක් පවතින මෙම අවස්ථාවේ සිදුකළ යුත්තේ සම්පූර්ණයෙන්ම සහල් ආනයනය කිරීම නතර කිරීම බව පොළොන්නරුව එක්සත් සහල් නිෂ්පාදකයින්ගේ සංගමයේ සභාපති ඩබ්ලිව් ඩි කේ මුදිත පෙරේරා සඳහන් කළා.",
       "URL": "https://www.hirunews.lk/business/125205/ආනයනික-සහල්-මිල-ඉහළ-යෑමේ-අවදානමක්",
       "Category": "Business",
       "Parent URL": "https://www.hirunews.lk/business/all-news.php?pageID=208"
}