{
       "Source": "hirunews",
       "Timestamp": "Tuesday, 07 November 2017 - 19:40",
       "Headline": "උද්ධමනයේ ඉහළ යාමක්",
       "News Content": "අපේක්ෂා කළ ප්‍රමාණයට වඩා පසුගිය මාසයේදී මෙරට උද්ධමනය ඉහළ ගොස් ඇතැයි මහ බැංකු අධිපති ආචාර්ය ඉන්ද්‍රජිත් කුමාරස්වාමි ප්‍රකාශ කළා.\nකාලගුණ තත්ත්වය සහ වැට් බදු ඉහළ දැමීම ඊට හේතුවී ඇති බවයි මහ බැංකුවේ අද පැවති මාධ්‍ය හමුවකට එක්වෙමින් ඔහු සඳහන් කළේ.\nපසුගිය මාසයේ මෙරට උද්ධමනය සියයට 7.8 ක් ලෙස වාර්තාවූ අතර, එය ආසියානු රටවල වාර්තාවූ ඉහළම උද්ධමන අගයන් අතරින් එකක්.\nකෙසේ වෙතත් අනිද්දා ඉදිරිපත් වන අයවැයෙන් මේ සඳහා සහනයන් අපේක්ෂා කරන බව ප්‍රකාශ කළ මහ බැංකු අධිපතිවරයා ලබන වසරේ මුල් කාර්තුව තුළදී මෙය යථා තත්ත්වයට පත්වනු ඇතැයි කියා සිටියා.",
       "URL": "https://www.hirunews.lk/business/175499/උද්ධමනයේ-ඉහළ-යාමක්",
       "Category": "Business",
       "Parent URL": "https://www.hirunews.lk/business/all-news.php?pageID=142"
}