{
       "Source": "hirunews",
       "Timestamp": "Tuesday, 26 November 2019 - 13:09",
       "Headline": "දෙලක්ෂයක ගෑස් සිලින්ඩර් සංචිතයක් - ලිට්ත්‍රෝ",
       "News Content": "ගෑස් හිඟයක් ඇතිවීම වැළැක්වීම සඳහා අතිරේක ගෑස් සිලින්ඩර් දෙලක්ෂයක ස්වාරක්ෂක තොගයක් රැස් කිරීමට ලිට්ත්‍රෝ ගෑස් සමාගම පියවර ගනිමින් සිටිනවා.\nඊට රුපියල් බිලියන 1.7ක් පමණ වැය වන බවයි සමාගම සඳහන් කළේ. ඒ සඳහා කිලෝග්‍රෑම් 12.5, කිලෝග්‍රෑම් 5 සහ කිලෝග්‍රෑම් 2.3 ගෘහස්ත සිලින්ඩර් ආනයනය ලබන මස මැද භාගයේදී ආරම්භ කෙරෙන අතර, මාර්තු මාසයේදී සංචිතය සම්පූර්ණ කිරීමට අපේක්ෂා කෙරෙනවා.\nදැනට පවතින ටොන් 8000ක ගබඩා කිරීමේ ධාරිතාව ඉහළ නැංවීම සඳහා ද රජයට යෝජනාවක් ඉදිරිපත් කර ඇති බව ලිට්ත්‍රෝ ගෑස් සමාගමේ ප්‍රකාශකයෙකු සඳහන් කළා.",
       "URL": "https://www.hirunews.lk/business/229016/දෙලක්ෂයක-ගෑස්-සිලින්ඩර්-සංචිතයක්-ලිට්ත්‍රෝ",
       "Category": "Business",
       "Parent URL": "https://www.hirunews.lk/business/all-news.php?pageID=63"
}