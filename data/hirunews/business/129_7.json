{
       "Source": "hirunews",
       "Timestamp": "Monday, 02 April 2018 - 7:35",
       "Headline": "තෙල් සංස්ථාවට දිනකට මිලියන 38ක පාඩුවක්",
       "News Content": "ලෝක වෙළඳපොලේ ඉන්ධන මිල අඛන්ඩව ඉහළ යාමත් සමඟ මෙරට තෙල් මිල ස්ථාවරව පවත්වාගැනීම හේතුවෙන් දිනකට රුපියල් මිලියන 38ක පාඩුවක් ලබන බව ලංකා ඛනිජ තෙල් නීතිගත සංස්ථාව පවසනවා.\nලෝක වෙළඳපොලේ මිල තත්ත්වයන් අනුව අයි.ඕ.සී. සමාගම පසුගියදා ඉන්ධන මිල ඉහළ දැමුවද ඛනිජ තෙල් සංස්ථාවේ මිල ගණන්වල මෙතෙක් වෙනසක් සිදුකර නැහැ.\nඑමෙන්ම මේ වනවිට ඛනිජ තෙල් සංස්ථාවේ පිරවුම්හල්වලින් ඉන්ධන ලබාගැනීමට පාරිභෝගිකයන් යොමුවීමේ වැඩි ප්‍රවණතාවක්ද නිරීක්ෂණය කර ඇති බවයි එම සංස්ථාව සඳහන් කළේ.\nකෙසේ වෙතත් ලෝක වෙළඳපොලේ පවතින මිල තත්ත්වයන් මත ඉදිරියේදී මිල සූත්‍රයක් හඳුන්වාදීම සම්බන්ධයෙන්ද රජයේ අවධානය යොමුවී තිබෙනවා.",
       "URL": "https://www.hirunews.lk/business/187440/තෙල්-සංස්ථාවට-දිනකට-මිලියන-38ක-පාඩුවක්",
       "Category": "Business",
       "Parent URL": "https://www.hirunews.lk/business/all-news.php?pageID=129"
}