{
       "Source": "hirunews",
       "Timestamp": "Sunday, 21 June 2015 - 14:12",
       "Headline": "තෙල් පාඩුව මකන්න සූත්‍රයක් නොවන යාන්ත්‍රණයක්",
       "News Content": "ලංකා ඛනිජ තෙල් සංස්ථාව ලාභ හෝ පාඩු නොලබන තත්ත්වයෙන් පවත්වා ගැනීම සඳහා මිල ගණන් තීරණය කිරීමට අමාත්‍ය මණ්ඩලය එකගත්වය පළ කර ඇතැයි වාර්තා වනවා. විදුලිබල හා බලශක්ති අමාත්‍යාංශයේ ලේකම් සුරේන් බටගොඩ හිරු ප්‍රවෘත්ති අංශයට ප්‍රකාශ කළේ මිල සූත්‍රයක් නොවුණත් එය ඊට සමාන යාන්ත්‍රණයක් වනු ඇති බවයි.\nමේ වසරේ පළමු මාස 5 තුළ ඛනිජ තෙල් සංස්ථාව රුපියල් බිලියන 6.9 ක පාඩුවක් වාර්තා කළා. පසුගිය වසරේ එම පාඩුව රුපියල් බිලියන 238 කට අධිකයි.\nසහනාධාර ලෙස ඉන්ධන අලෙවිය නිසා මහා භාණ්ඩාගාරය වෙතින් සංස්ථාවට අයවිය යුතු මුදල ද රුපියල් බිලියන 309ක් පමණ වන බව සඳහන්.\nමේ වසරේ සංස්ථාවේ පාඩුවට ප්‍රධාන වශයෙන් හේතුවී ඇත්තේ පෙට්‍රල් ලීටරයක්, ඒ සඳහා වැයවන මිලට වඩා රුපියල් 25 ක් අඩුවෙන් අලෙවි කිරීම නිසයි.",
       "URL": "https://www.hirunews.lk/business/111829/තෙල්-පාඩුව-මකන්න-සූත්‍රයක්-නොවන-යාන්ත්‍රණයක්",
       "Category": "Business",
       "Parent URL": "https://www.hirunews.lk/business/all-news.php?pageID=236"
}