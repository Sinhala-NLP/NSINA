{
       "Source": "hirunews",
       "Timestamp": "Tuesday, 16 April 2013 - 8:31",
       "Headline": "කොටස් වෙළදපොළේ විදේශීය ආයෝජන ඉහළට.",
       "News Content": "කොළඹ කොටස් වෙළදපොළේ විදේශීය ආයෝජනවල වටිනාකම මේ වන විට රුපියල් බිලියන 6 ඉක්මවා තිබෙනවා. සිංහල - හින්දු අලූත් අවුරුදු නිවාඩුවට පෙර අවසන් ගනුදෙනු දිනයේ දී කොළඹ කොටස් වෙළදපොළේ ශුද්ධ විදේශීය අයෝජනය රුපියල් මිලියන 650ක්. පසුගිය සතියේ විදේශීය ආයෝජන වැඩි වශයෙන් යොමු වූයේ වාණිජ බැංකු කොටස්වලටයි. ඔවුන් රුපියල් මිලියන 495ක එච්.එන්.බී. කොටස් සහ රුපියල් මිලියන 475ක කොමර්ෂල් බැංකු කොටස් මිලදී ගනු ලැබුවා. කොටස් වෙළදපොළේ මුළු පිරිවැටුම ඉහළයාමට ද මෙම ආයෝජන හේතු වී තිබෙනවා. පසුගිය සතියේ කොළඹ කොටස් වෙළදපොළේ සමස්ත දර්ශකය සියයට තුනයි දශම පහකින් ද, එන්.ඇන්ඞ්.පී. ශ්‍රී ලංකා ටුවෙන්ටි දර්ශකය සියයට 8කින් ද ඉහළ ගියා.",
       "URL": "https://www.hirunews.lk/business/57232/කොටස්-වෙළදපොළේ-විදේශීය-ආයෝජන-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=301"
}