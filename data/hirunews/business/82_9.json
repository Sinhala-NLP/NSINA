{
       "Source": "hirunews",
       "Timestamp": "Wednesday, 05 June 2019 - 19:18",
       "Headline": "සූර්ය බල සංග්‍රාමය යටතේ විදුලිය මිලදී ගැනීමේ ගාස්තු සංශෝධනය කෙරේ",
       "News Content": "සූර්ය බල සංග්‍රාමය යටතේ විදුලිය මිලදි ගැනීමේ ගාස්තු සංශෝධනය කළ බව විදුලි බල බලශක්ති සහ ව්‍යාපාර සංවර්ධන අමත්‍යාංශය පවසනවා.\nඒ අනුව මේ වසරේ අගෝස්තු 01 වනදා සිට නෙට් ප්ලස් ක්‍රමවේදය පමණක් ක්‍රියාත්මක කිරීමට  ඕනෑම විදුලි පාරිභෝගිකයෙකුට අවස්ථාව ලබාදෙන බවයි එම අමාත්‍යාංශය නිවේදනය කළේ.\nඑසේම කිලෝවොට් 50 ට අඩු ධාරිතාවන් සඳහා වසර විස්සක කාලය තුළ විදුලිය මිලදී ගැනීමේදී එක් ඒකකයක ගාස්තුව රුපියල් 18 ශත 75 ක් දක්වා සංශෝධනය කර ඇති බවද අමාත්‍යාංශය පැවසුවා.\nකිලෝවොට් දහසට වැඩි ධාරිතාවන්ගෙන් විදුලිය මිලදී ගැනීමේදී ලබාදෙන මුදල ඒකකයට රුපියල් 16 ක් වශයෙන් සංශෝධනය කර තිබෙනවා.",
       "URL": "https://www.hirunews.lk/business/217782/සූර්ය-බල-සංග්‍රාමය-යටතේ-විදුලිය-මිලදී-ගැනීමේ-ගාස්තු-සංශෝධනය-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=82"
}