{
       "Source": "hirunews",
       "Timestamp": "Sunday, 07 January 2018 - 8:48",
       "Headline": "ඇමරිකානු ජී.එස්.පී අහිමි වීමෙන් ආර්ථිකයට අඩු බලපෑමක්",
       "News Content": "ඇමරිකානු ජී.එස්.පී. තීරුබදු සහනය අත්හිටුවීමට ගනු ලැබූ තීරණය කිසියම් රටක් ඉලක්ක කරගත් පියවරක් නොවන අතර, ශ්‍රී ලංකාවට ඉන් ඇතිවන්නේ අවම බලපෑමක් බව ඇමරිකානු වාණිජ මණ්ඩලය පවසනවා.\nඑක්සත් ජනපද කොංග්‍රසය ඇමරිකානු ජී.එස්.පී. තීරුබදු සහනය යළි දීර්ඝ කිරීම ප්‍රතික්ෂේප කිරීම නිසා පසුගිය ජනවාරි 01 වැනිදා සිට එම සහනය රටවල් 120 කට හිමිවන්නේ නැහැ.\nශ්‍රී ලංකාව 2016 වසරේදී ඇමරිකානු ඩොලර් බිලියන 2.8 ක් වටිනා භාණ්ඩ ඇමරිකාවට අපනයනය කළා.\nඇගලූම් ඇතුළුව මෙරට අපනයන වැඩිම ප්‍රමාණයක් සිදුකෙරෙන්නේ ඇමරිකා එක්සත් ජනපදයටයි.\nඇමරිකානු වානිජ මණ්ඩලය පෙන්වා දෙන පරිදි ජී.එස්.පී තීරු බදු සහනය අහිමිවීමේ බලපෑම ඇති වන්නේ අමෙරිකාවට සිදුකරන මෙරට අපනයනවලින් සියයට 6 යි දශම 2 කට පමණයි.",
       "URL": "https://www.hirunews.lk/business/180384/ඇමරිකානු-ජී-එස්-පී-අහිමි-වීමෙන්-ආර්ථිකයට-අඩු-බලපෑමක්",
       "Category": "Business",
       "Parent URL": "https://www.hirunews.lk/business/all-news.php?pageID=138"
}