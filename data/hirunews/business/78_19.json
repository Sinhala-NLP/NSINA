{
       "Source": "hirunews",
       "Timestamp": "Saturday, 06 July 2019 - 7:28",
       "Headline": "පර්පෙචුවල් ටෙ‍්‍රෂරීස් ව්‍යාපාර තහනම යළි දිගු වේ",
       "News Content": "පර්පෙචුවල් ටෙ‍්‍රෂරීස් සමාගම ප්‍රාථමික අලෙවිකරුවෙකු ලෙස සිදුකරන ව්‍යාපාර කටයුතු සහ ක්‍රියාකාරකම් තවත් මාස 06කට අත්හිටුවීමට ශ්‍රී ලංකා මහබැංකුව තීරණය කර තිබෙනවා.\nමහබැංකු බැඳුම්කර සිද්ධියට අදාළව එල්ල වූ චෝදනා හේතුවෙන් පර්පෙචුවල් ටෙ‍්‍රෂරීස් සමාගම ප්‍රාථමික අලෙවිකරුවෙකු ලෙස සිදුකරන කටයුතු මහබැංකුව මීට පෙර තහනම් කළ අතර, එම කාලසීමාව ඊයේ (05) දිනයෙන් අවසන්වීමට නියමිතව තිබුණා.\nකෙසේ වෙතත්, සිදුකරන විමර්ශන කටයුතු හේතුවෙන් එම තහනම තවත් මාස 06කට දීර්ඝ කිරීමටයි ඊයේ රැස්වූ මහබැංකුවේ මුදල් මණ්ඩලය තීරණය කර ඇත්තේ.",
       "URL": "https://www.hirunews.lk/business/219746/පර්පෙචුවල්-ටෙ‍්‍රෂරීස්-ව්‍යාපාර-තහනම-යළි-දිගු-වේ",
       "Category": "Business",
       "Parent URL": "https://www.hirunews.lk/business/all-news.php?pageID=78"
}