{
       "Source": "hirunews",
       "Timestamp": "Tuesday, 22 January 2013 - 19:30",
       "Headline": "වෙළඳ ලේකම්ගේ නියෝගය ඇමති ජොනී අත්හිටුවයි.",
       "News Content": "එළවළු මිළ ගණන් පිළිබඳව ප්‍රකාශ නිකුත් නොකරන ලෙස සමුපකාර හා අභ්‍යන්තර වෙළඳ කටයුතු අමාත්‍යාංශයේ ලේකම්වරයා ආර්ථික මධ්‍යස්ථාන වෙත කළ දැනුම්දීම අමාත්‍යවරයාගේ නියෝග මත ඉවත් කර තිබෙනවා. අමාත්‍යාංශ ලේකම් ජී. අමරවර්ධන සිය අත්සනින් ආර්ථික මධ්‍යස්ථාන වෙත ඊයේ දිනයේ මෙම ලිපිය යොමුකර තිබුණා. මේ නිසා ආර්ථික මධ්‍යස්ථානවල තොරතුරු සම්බන්ධයෙන් ප්‍රකාශයන් ලබාගැනීමට අද පස්වරුව වනතුරුත් හැකියාව ලැබී තිබුණේ නැහැ. මේ පිළිබඳ සමූපකාර හා අභ්‍යන්තර වෙළඳ කටයුතු අමාත්‍යාංශයේ මාධ්‍ය ලේකම් නිපුන් ඒකනායකගෙන් අප විමසා සිටියා. ඔහු පවසා සිටියේ මාධ්‍යයට ප්‍රකාශයන් ලබාදෙන ලෙස අමාත්‍ය ජොන්ස්ටන් ප්‍රනාන්දු මේ වනවිට නියෝග කර ඇති බවයි.\nකෙසේ වෙතත් ලේකම්වරයාගේ උපදේශය ඉවත් කරමින් අමාත්‍යවරයා නියෝග නිකුත් කිරීමත් සමග ආර්ථික මධ්‍යස්ථානවල ප්‍රධානීන් ප්‍රකාශ නිකුත්කිරීම යළි ආරම්භ කළා. ඒ පිළිබඳ පැහැදිළි කළ දඹුල්ල ආර්ථික මධ්‍යස්ථාන කළමනාකරණ භාරයේ කළමනාකරු ක්‍රිස්ටි විජේරත්න.\n[MP3]s51923_1[/MP3]\nදිවයින පුරා එළවළු මිල ගණන් තවමත් පවතින්නේ ඉහළ අගයකයි. එහෙත් ගොවීන් පවසන්නේ වෙළඳ පොලේ එළවළු ඉහළ මිලට අලෙවි වුවත් තමන්ට සාධාරණ මිලක් නොලැබෙන බවයි. මේ ඒ සම්බන්ධයෙන් අදහස් පළ කළ දඹුල්ලේ ගොවීන් කිහිපදෙනෙක්.\n[MP3]s51923_2[/MP3]\nගොවීන්ගේ මෙම මැසිවිල්ල දඹුල්ල ආර්ථික මධ්‍යස්ථානයේ ව්‍යාපාරිකයන් වෙත අප යොමු කළා. මේ එහි ව්‍යාපාරිකයෙකු ඒ පිළිබඳ දැක්වූ ප්‍රතිචාරයයි.\n[MP3]s51923_3[/MP3]",
       "URL": "https://www.hirunews.lk/business/51923/වෙළඳ-ලේකම්ගේ-නියෝගය-ඇමති-ජොනී-අත්හිටුවයි",
       "Category": "Business",
       "Parent URL": "https://www.hirunews.lk/business/all-news.php?pageID=313"
}