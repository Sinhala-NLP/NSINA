{
       "Source": "hirunews",
       "Timestamp": "Tuesday, 23 February 2016 - 8:36",
       "Headline": "ADB සභාපති දිවයිනට",
       "News Content": "ආසියානු සංවර්ධන බැංකුවේ සභාපති ටකෙහිකෝ නකෝවෝ ඊයේ රාත්‍රියේ ශ්‍රී ලංකාවට පැමිණියා.\nදෙදින සංචාරයක් සඳහා පැමිණි ඔහු මුදල් අමාත්‍ය රවී කරුණානායක විසින් ගුවන් තොටුපළේදී පිළිගනු ලැබුවා.\nඔහු ලක් රජය සහ ආසියානු සංවර්ධන බැංකුව අතර එළඹෙන ගිවිසුම් කිහිපයකට ද අත්සන් තැබීමට නියමිතයි.\nකුඩා හා මධ්‍ය පරිමාණ ව්‍යවසායකයන් නගා සිටුවීම සඳහා වූ ව්‍යාපෘති කිහිපයක් සඳහා මෙලෙස ආසියානු සංවර්ධන බැංකුව ශ්‍රී ලංකාව සමඟ ගිවිසුම්ගත වනවා.\nඑහි සභාපති ටකෙහිකෝ නකෝවෝ මෙරට රාජ්‍ය සහ පෞද්ගලික බැංකු කිහිපයක් සමඟ ගිවිසුම් කිහිපයකට අත්සන් තැබීමට නියමිතයි.\n2016 වසර තුළ ශ්‍රී ලංකාවට ඇමරිකානු ඩොලර් මිලියන 505 ක මූල්‍යාධාර ලබාදෙන බව ආසියානු සංවර්ධන බැංකුව මීට පෙර ප්‍රකාශ කළා.\nවිශේෂයෙන් පෞද්ගලික අංශයේ සංවර්ධනය දැනුම විසඳුම් සහ උසස් යටිතල පහසුකම් සංවර්ධනය යන අංශවලට එම මූල්‍යාධාර හිමිවනු ඇති.",
       "URL": "https://www.hirunews.lk/business/126927/adb-සභාපති-දිවයිනට",
       "Category": "Business",
       "Parent URL": "https://www.hirunews.lk/business/all-news.php?pageID=206"
}