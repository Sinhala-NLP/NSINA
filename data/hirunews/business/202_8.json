{
       "Source": "hirunews",
       "Timestamp": "Monday, 28 March 2016 - 19:43",
       "Headline": "ශ්‍රී ලංකාව වෙනුවෙන් ණය වෙන්දේසියක්",
       "News Content": "මෙරට කුඩා හා මධ්‍ය පරිමාණ කර්මාන්ත සඳහා දේශීය බැංකු හරහා ණය ව්‍යාපෘතියක් ක්‍රියාත්මක කිරීමට ආසියානු සංවර්ධන බැංකුව ණය වෙන්දේසියක් ප්‍රකාශයට පත් කර තිබෙනවා.\nමේ ආකාරයෙන් ශ්‍රී ලංකාවට ණය ලබාදීම සිදුවන්නේ ප්‍රථම වතාවටයි. මේ යටතේ ආයෝජකයන්ගෙන් සහ මූල්‍ය ආයතනවලින් ඉල්ලූම් කැදවා ඇති අතර, අඩුම පොලිය යටතේ වැඩිම මුදලක් ඉදිරිපත් කරන ආයෝජකයන් එහිදී තෝරා ගැනෙනු ඇති.\nමෙම වෙන්දේසිය මගින් ඇමරිකානු ඩොලර් මිලියන 12.5ක මුදලක් ශ්‍රී ලංකාවට සැපයීමට ආසියානු සංවර්ධන බැංකුව අපේක්ෂා කරනවා.\nමෙරට කුඩා හා මධ්‍ය පරිමාණ කර්මාන්ත ක්ෂේත්‍රය සඳහා ඇමරිකානු ඩොලර් මිලියන 100ක මූල්‍යාධාර සැපයීම සඳහා ශ්‍රී ලංකාව ආසියානු සංවර්ධන බැංකුව සමඟ පසුගිය පෙබරවාරියේ ගිවිසුමකට ද එළඹුණා.",
       "URL": "https://www.hirunews.lk/business/129584/ශ්‍රී-ලංකාව-වෙනුවෙන්-ණය-වෙන්දේසියක්",
       "Category": "Business",
       "Parent URL": "https://www.hirunews.lk/business/all-news.php?pageID=202"
}