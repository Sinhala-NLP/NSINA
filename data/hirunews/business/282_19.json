{
       "Source": "hirunews",
       "Timestamp": "Monday, 19 August 2013 - 7:56",
       "Headline": "ලංකාවට එන චීන්නු වැඩිවෙයි.",
       "News Content": "පසුගිය මාස 2 ඇතුළත ශ්‍රී ලංකාවට පැමිණෙන චීන සංචාරකයින්ගේ ප්‍රමාණය සියයට 35කින් ඉහළ ගොස් ඇති බව සංචාරක මණ්ඩලය පවසනවා. ආගමික සිද්ධස්ථා සහ ආගමික උත්සව නැරඹීම සඳහා මෙම සංචාරකයින්ගෙන් බහුතරයක් පැමිණ ඇති බවයි වාර්තාවන්නේ. චීන සංචාරකයින්ගේ ප්‍රමාණය මෙලෙස ඉහළ යාමට හේතුව පසුගිය මාර්තු සහ අප්‍රේල් මාසයේදී චීනයේ බීජිං ඇතුලූ නගර කිහිපයක සිදුකළ ප්‍රවර්ධන වැඩසටහන් බවයි ශ්‍රී ලංකා සංචාරක මණ්ඩලය වැඩිදුරටත් සඳහන් කළේ. ඉදිරියේදී තරුණ චීන ජාතිකයින් ශ්‍රී ලංකාවට ගෙන්වා ගැනීම සඳහා තවත් ආකර්ශනීය ප්‍රවර්ධන වැඩසටහන් කිහිපයක් අරඹන බවද එම මණ්ඩලය පවසනවා.",
       "URL": "https://www.hirunews.lk/business/65371/ලංකාවට-එන-චීන්නු-වැඩිවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=282"
}