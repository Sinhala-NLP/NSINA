{
       "Source": "hirunews",
       "Timestamp": "Sunday, 03 November 2013 - 8:27",
       "Headline": "ශ්‍රී ලංකාවේ සශ්‍රිකත්වය ඉහළ යයි.",
       "News Content": "ජාත්‍යන්තර සශ්‍රීකත්ව දර්ශකයේ ශ්‍රී ලංකාවට හිමි ස්ථානය ඉහළ ගොස් තිබෙනවා. ලොව රටවල් 142 ක අධ්‍යාපනය, සෞඛ්‍ය, ආර්ථිකය, සුරක්ෂිතතාව සහ ආරක්ෂාව යන කරුණු සළකා බලමින් සකස් කළ මෙම දර්ශකයේ දැන් ශ්‍රී ලංකාවට හිමිව ඇත්තේ 60 වන ස්ථානයයි. එය 2009 වසරේ සිට ස්ථාන 11 කින් ඉහළ යාමක්. දකුණු ආසියාවේ රටවල් අතුරින් සශ්‍රීකත්ව දර්ශකයේ ඉහළින්ම සිටින්නේ ශ්‍රී ලංකාවයි. එහිදී ප්‍රථම වරට ඉන්දියාව අභිබවා බංග්ලාදේශය ඉදිරියට පැමිණ තිබෙනවා. නේපාලයට දර්ශකයේ එකසිය දෙවන ස්ථානය හිමිව ඇති අතර බංග්ලාදේශයට හිමිව ඇත්තේ එකසිය තුන්වන ස්ථානයයි. ඉන්දියාවට මෙවර හිමිව ඇත්තේ 106 වන ස්ථානය වන අතර පාකිස්ථානය එකසිය තිස් දෙවන ස්ථානයට නම් කර තිබෙනවා. පස්වන වසරටත් දර්ශකයේ ඉහළින්ම සිටින්නේ නෝර්වේ රාජ්‍යයයි. ස්විට්සර්ලන්තය, කැනඩාව, ස්වීඩනය සහ නවසීලන්තයට පිළිවෙලින් දෙකේ සිට 5 දක්වා ස්ථාන හිමිව තිබෙනවා.",
       "URL": "https://www.hirunews.lk/business/70589/ශ්‍රී-ලංකාවේ-සශ්‍රිකත්වය-ඉහළ-යයි",
       "Category": "Business",
       "Parent URL": "https://www.hirunews.lk/business/all-news.php?pageID=271"
}