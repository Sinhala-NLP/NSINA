{
       "Source": "hirunews",
       "Timestamp": "Friday, 13 May 2016 - 12:43",
       "Headline": "මෙරට ආයෝජනය ගැන තුර්කියේ අවධානය",
       "News Content": "මෙරට ආහාර සැකසුම්, රෙදි පිලි , ඇගලූම්, සිමෙන්ති සහ සංචාරක ක්ෂේත්‍රයන්හි ආයෝජන සිදුකිරීම පිළිබදව තුර්කියේ අවධානය යොමුවී තිබෙනවා.\nඑරට ඉහළ පෙලේ වෙළඳ දුත පිරිසක් පසුගියදා ශ්‍රී ලංකාවේ සංචාරය කළ අතර මෙරට ආයෝජන මණ්ඩල නිලධාරින් ද මුණ ගැසුණා.\nඑහිදී මෙරට ආයෝජන අවස්ථා පිළිබදව තුර්කි නියෝජිතයන් දැනුවත් කළ බවයි ආයෝජන මණ්ඩලය සදහන් කළේ.\nදැනට මෙරට ක්‍රියාත්මක වන්නේ තුර්කියේ සමාගම් කිහිපයක් පමණයි.\nඔවුන් නිෂ්පාදන සහ තොරතුරු තාක්ෂණ ක්ෂේත්‍රයන්හි ව්‍යාපෘති දියත් කර තිබෙනවා.\nමෑත කාලයේ විශාල ලෙස වර්ධනය වූ තුර්කි ආර්ථිකයේ ප්‍රතිලාභ ශ්‍රී ලංකාවට ද අත්කර ගැනීමට හැකිවනු ඇති බවටයි ආයෝජන මණ්ඩලය විශ්වාසය පළ කළේ.",
       "URL": "https://www.hirunews.lk/business/133106/මෙරට-ආයෝජනය-ගැන-තුර්කියේ-අවධානය",
       "Category": "Business",
       "Parent URL": "https://www.hirunews.lk/business/all-news.php?pageID=197"
}