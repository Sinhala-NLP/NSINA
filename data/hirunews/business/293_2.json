{
       "Source": "hirunews",
       "Timestamp": "Tuesday, 11 June 2013 - 12:48",
       "Headline": "වටිනාකම් සහිත අපනයනය වැඩි කිරීමට සැලසුම්.",
       "News Content": "අගය එකතු කළ අපනයනයන් සංඛ්‍යාව 2016 වන විට සියයට 10 දක්වා වර්ධනය කර ගැනීමට බලාපොරොත්තු වන බව ජ්‍යෙෂ්ඨ අමාත්‍ය මහාචාර්ය තිස්ස විතාරණ පවසනවා. ඔහු කියා සිටියේ ඒ සඳහා දියුණු විද්‍යාත්මක සහ තාක්ෂණික ක්‍රමවේදයන් භාවිතා කළ යුතු බවයි. දැනට ශ්‍රී ලංකාව එකතු කළ අගය මත අපනයනයන් සිදුකරන්නේ සියයට 1යි දශම 5ක් වැනි ප්‍රතිශතයක්. ජ්‍යෙෂ්ඨ අමාත්‍ය මහාචාර්ය තිස්ස විතාරණ මෙම කරුණු අනාවරණ කළේ පසුගිය දා ජිනිවා නුවර පැවැති විද්‍යා හා තාක්ෂණ සමුළුවක දේශනයක් එක්වෙමින්.",
       "URL": "https://www.hirunews.lk/business/60759/වටිනාකම්-සහිත-අපනයනය-වැඩි-කිරීමට-සැලසුම්",
       "Category": "Business",
       "Parent URL": "https://www.hirunews.lk/business/all-news.php?pageID=293"
}