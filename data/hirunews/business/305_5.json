{
       "Source": "hirunews",
       "Timestamp": "Thursday, 21 March 2013 - 13:40",
       "Headline": "ඉතිරි යල කන්නයේදී අඩුවක් නැතිව වගාවට ජලය.",
       "News Content": "ඉදිරි යල කන්නය සඳහා සෑම ගොවියෙකුටම අසාධාරණයක් නොවන පරිදි අවශ්‍ය වාරි ජලය ලබාගැනීමට හැකිවන පරිදි විශේෂ වැඩපිළිවෙලක් සැළසුම් කර ඇති බව වාරිමාර්ග හා ජල සම්පත් කළමනාකරණ අමාත්‍යාංශය පවසනවා. ජල කළමනාකරණ කමිටුවේ සභාපති ගාමිණී රාජකරුණා පැවසුවේ ජල කළමනාකරණය සම්බන්ධයෙන් ප්‍රාදේශීය වාරි ඉංජිනේරුවරුන්ට අවශ්‍ය උපදෙස් මේ වනවිටත් ලබාදී ඇති බවයි. දැනට වාරිමාර්ග දෙපාර්තමේන්තුවට අයත් ජලාශවල ජල මට්ටම ප්‍රශස්ත මට්ටමක පැවතීම හේතුවෙන් ඉදිරි යල කන්නයේදී ගොවීන්ට ජලය නිකුත් කිරීම පිළිබඳ සීමා කිරීමක් සිදු නොවන බවද ඔහු තවදුරටත් සඳහන් කළා.",
       "URL": "https://www.hirunews.lk/business/55667/ඉතිරි-යල-කන්නයේදී-අඩුවක්-නැතිව-වගාවට-ජලය",
       "Category": "Business",
       "Parent URL": "https://www.hirunews.lk/business/all-news.php?pageID=305"
}