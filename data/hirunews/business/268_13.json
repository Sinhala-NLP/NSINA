{
       "Source": "hirunews",
       "Timestamp": "Sunday, 24 November 2013 - 8:21",
       "Headline": "අයවැය ගැන වාණිජ මණ්ඩලයේ මතය.",
       "News Content": "මෙවර අයවැය සමස්තයක් ලෙස සංවර්ධනය කරා යොමුවූ අයවැයක් බව ලංකා වාණිජ මණ්ඩලය පවසනවා. එය රජයේ මූල්‍ය ප්‍රතිපත්තිවලට අනුකූලයි. වාරිමාර්ග පද්ධතිය වැඩිදියුණු කිරීම, කුඩා තේ වතු ඇතුලූ කෘෂිකර්මාන්තය සහ පශූ සම්පත් වැනි අංශවලින් ග්‍රාමීය හා කලාපීය සංවර්ධනයක් මෙවර අයවැයෙන් අපේක්ෂා කෙරෙනවා. පශු නිෂ්පාදනවල මිල පාලනය ඉවත් කිරීමද වැදගත් ප්‍රවණතාවක් බවයි ලංකා වාණිජ මණ්ඩලය සඳහන් කරන්නේ. කෙසේ නමුත් අයවැය පරතරය අවම කිරීමට පෞද්ගලික අංශය දිරිගැන්වීමේ පියවර ක්‍රියාත්මක විය යුතුයි. එවැනි පියවර රැසක් මෙවර අයවැයෙන් ප්‍රකාශයට පත්වුණා. එමෙන්ම  රාජ්‍ය ව්‍යවසායවල මූල්‍යමය පාඩුව අවම කර කාර්යක්ෂමතාව ඉහළ නැංවීමද වැදගත්වන බව වාණිජ මණ්ඩලය පෙන්වා දෙනවා.",
       "URL": "https://www.hirunews.lk/business/71998/අයවැය-ගැන-වාණිජ-මණ්ඩලයේ-මතය",
       "Category": "Business",
       "Parent URL": "https://www.hirunews.lk/business/all-news.php?pageID=268"
}