{
       "Source": "hirunews",
       "Timestamp": "Sunday, 12 July 2015 - 20:05",
       "Headline": "වතු කම්කරු ගැටළුව උග්‍ර අතට. - දිනක පාඩුව රු. මිලියන 120 ක්",
       "News Content": "තේ වතු කම්කරුවන්ගේ සෙමින් වැඩ කිරීමේ වෘත්තීය ක්‍රියාමාර්ගය හේතුවෙන් දිනකට රුපියල් මිලියන 120ක පමණ පාඩුවක් සිදුවන බව වැවිළිකරුවන්ගේ සංගමය පවසනවා. රුපියල් දහසක වැටුප් වැඩිකිරීමක් ඉල්ලා තේ වතු කම්කරුවන් ආරම්භ කර ඇති වෘත්තීය ක්‍රියාමාර්ගයට අදට දින 7ක්. ඔවුන් අද (12) දිනයේදීත් තේ දළු නෙලීම වෙනුවට එම ඉඩම්වල වැවී තිබෙන වල් පැලෑටි සහ තණකොළ ගලවා දැමීම සිදුකළ බවයි අප වාර්තාකරුවන් සදහන් කළේ.\nවැවිළිකරුවන්ගේ සංගමයේ සභාපති රොශාන් රාජතුරෙයි හිරු ප්‍රවෘත්ති අංශයට සදහන් කළේ වතු සේවකයන්ගේ වෘත්තීය ක්‍රියාමාර්ගය හේතුවෙන් දැනටමත් සියයට 40කින් පමණ තේ අපනයනය බිඳ වැටී ඇති බවයි.",
       "URL": "https://www.hirunews.lk/business/113076/වතු-කම්කරු-ගැටළුව-උග්‍ර-අතට-දිනක-පාඩුව-රු-මිලියන-120-ක්",
       "Category": "Business",
       "Parent URL": "https://www.hirunews.lk/business/all-news.php?pageID=233"
}