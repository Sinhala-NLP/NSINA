{
       "Source": "hirunews",
       "Timestamp": "Saturday, 19 December 2015 - 13:10",
       "Headline": "ව්‍යාපාර හිතකාමී රටවල් අතර ලංකාව ඉදිරියෙන්",
       "News Content": "ව්‍යාපාර හිතකාමී රටවල් අතුරෙන් ශ්‍රී ලංකාව, ඉන්දියාව සහ චීනය අභිබවා ඉදිරියට පැමිණ තිබෙනවා.\nකීර්තිමත් ෆෝබ්ස් සගරාව වාර්ෂිකව නිකුත් කරන ඇගයීමට අනුව, රටවල් 144 ක් අතුරෙන් ශ්‍රී ලංකාවට හිමිව ඇත්තේ 91 වන ස්ථානයයි.\nඑහිදී ආසියාකරයේ ආර්ථික දැවැන්තයන් වන චීනයට 94 වන ස්ථානය හිමිව ඇති අතර ඉන්දියාවට හිමිව ඇත්තේ 97 වන ස්ථානයයි.\nසාර්ක් කලාපයේ අනෙකුත් රටවල් සැලකූ විට පාකිස්ථානයට 103 වන ස්ථානයත්, බංග්ලාදේශයට 121 ක් වන ස්ථානයත්, නේපාලයට 118 වන ස්ථානයත් හිමිව තිබෙනවා.\nආයෝජන ආරක්ෂණය වෙළඳපොල ක්‍රියාකාරිත්වය සහ නව හඳුන්වාදීම් අතින් ශ්‍රී ලංකාව ඉදිරියට පැමිණ ඇති අතර, මූල්‍ය නිදහස, බදු බර සහ පුද්ගල නිදහස අතින් මෙරටට හිමිව ඇත්තේ අඩු ලකුණු සංඛ්‍යාවක්.",
       "URL": "https://www.hirunews.lk/business/122396/ව්‍යාපාර-හිතකාමී-රටවල්-අතර-ලංකාව-ඉදිරියෙන්",
       "Category": "Business",
       "Parent URL": "https://www.hirunews.lk/business/all-news.php?pageID=212"
}