{
       "Source": "hirunews",
       "Timestamp": "Thursday, 03 September 2015 - 13:02",
       "Headline": "චීන සංචාරකයින්ගේ පැමිණීම ඉහළට",
       "News Content": "ශ්‍රී ලංකාවට පැමිණෙන චීන සංචාරකයින්ගේ සංඛ්‍යාව පසුගිය පස් වසර තුළ 15 ගුණයකින් වර්ධනය වී ඇති බව සංචාරක මණ්ඩල වාර්තා පෙන්වා දෙනවා. 2007 වසරේ චීන සංචාරකයන් 10 413 ක් ශ්‍රී ලංකාවට පැමිණ ඇති අතර, පසුගිය 2014 වසරේ එලෙස පැමිණි චීන සංචාරකයන්ගේ සංඛ්‍යාව 128,166 ක්. මේ වසරේදී එම සංඛ්‍යාව දෙලක්ෂය දක්වා ඉහළ යනු ඇති බවයි සංචාරක ක්‍ෂේත්‍රයේ ප්‍රවීනයන් පෙන්වා දෙන්නේ.  චීන ජාතිකයන් තම සාම්ප්‍රදායික සංචාරක ගමනාන්ත වූ තායිලන්තය සහ මාලදිවයින වැනි රටවලට විකල්පයක් ලෙස ශ්‍රී ලංකාව තෝරාගැනීමේ ප්‍රවණතාවක් පවතින බව ඔවුන් සඳහන් කළා.",
       "URL": "https://www.hirunews.lk/business/115926/චීන-සංචාරකයින්ගේ-පැමිණීම-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=227"
}