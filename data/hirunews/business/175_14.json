{
       "Source": "hirunews",
       "Timestamp": "Saturday, 26 November 2016 - 8:25",
       "Headline": "කොටස් වෙළඳපොළ සංවර්ධනයට ඩොලර් මිලියන 250ක්",
       "News Content": "මෙරට කොටස් වෙළඳපොළ සංවර්ධනය සඳහා ඩොලර් මිලියන 250ක ණය මුදලක් ලබාදීමට ආසියානු සංවර්ධන බැංකුව එකඟ වී තිබෙනවා.\nඑම බැංකුවේ නේවාසික  දූත මණ්ඩල අධ්‍යක්ෂවරිය සහ මුදල් අමාත්‍යාංශ ලේකම්වරයා ඊට අදාළ ගිවිසුමට අත්සන් කළ බවයි මුදල් අමාත්‍යාංශය නිවේදනය කළේ.\nයෝජිත ඇමරිකානු ඩොලර් මිලියන 250ක ණය මුදලෙන් අඩක් පළමු අදියරේදී නිකුත් කෙරෙන අතර, මෙම වැඩසටහන අධීක්ෂණය කරන්නේ මුදල් අමාත්‍යාංශයයි.\nශ්‍රී ලංකා සුරැකුම්පත් සහ විනිමය කොමිෂන් සභාව, ශ්‍රී ලංකා රක්ෂණ මණ්ඩලය, ශ්‍රී ලංකා ගණකාධිකාරී සහ විගණන ප්‍රමිති උපදේශක සභාව ද ඊට සහය දක්වනු ඇති.",
       "URL": "https://www.hirunews.lk/business/148347/කොටස්-වෙළඳපොළ-සංවර්ධනයට-ඩොලර්-මිලියන-250ක්",
       "Category": "Business",
       "Parent URL": "https://www.hirunews.lk/business/all-news.php?pageID=175"
}