{
       "Source": "hirunews",
       "Timestamp": "Wednesday, 13 November 2013 - 19:34",
       "Headline": "නව විදේශ ආයෝජන 3 කට අත්සන් තැබීම හෙට.",
       "News Content": "ඇමරිකානු ඩොලර් මිලියන 2000 ක වටිනාකමකින් යුත් නව විදේශ ආයෝජන ව්‍යාපෘති 3 ක් සඳහා වන ගිවිසුම් කිහිපයකට අත්සන් තැබීම ජනාධිපති මහින්ද රාජපක්ෂ මහතාගේ ප්‍රධානත්වයෙන් හෙට හම්බන්තොටදී සිදු කෙරෙනවා. කොළඹ - සර් ජේම්ස් පීරිස් මාවතේ සහ ආර්.ඒ. ද මෙල් මාවතේ මිශ්‍ර ව්‍යාපෘති දෙකකට සහ කොළඹ - කොටුව නගර සංවර්ධන ව්‍යාපෘතියට මෙලෙස අත්සන් තැබෙනු ඇති. චීනය,  ඕස්ට්‍රේලියාව සහ හොංකොං රාජ්‍යයේ පෞද්ගලික සමාගම් විසින් මෙම ආයෝජන සිදුකර ඇති අතර කොළඹ - කොටුව නගර සංවර්ධන ව්‍යාපෘතිය යටතේ මුහුදු ජල උමං මාර්ගයක්ද ඉදිකිරීමට නියමිතයි.",
       "URL": "https://www.hirunews.lk/business/71319/නව-විදේශ-ආයෝජන-3-කට-අත්සන්-තැබීම-හෙට",
       "Category": "Business",
       "Parent URL": "https://www.hirunews.lk/business/all-news.php?pageID=270"
}