{
       "Source": "hirunews",
       "Timestamp": "Saturday, 21 August 2021 - 8:03",
       "Headline": "සමෘද්ධියෙන් තවත් පිහිටක්",
       "News Content": "සමෘද්ධි අරුණලු ජීවනෝපාය සංවර්ධන වැඩසටහන මඟින් පවුල් ලක්ෂ දෙකක් මේ වසරේ ශක්තිමත් කිරීමට බලාපොරොත්තු වන බව සමෘද්ධි, ගෘහ ආර්ථික, ක්‍ෂුද්‍ර මූල්‍ය, ස්වයං රැකියා හා ව්‍යාපාර රාජ්‍ය අමාත්‍යාංශය පවසනවා.\nඒ අනුව දිස්ත්‍රික්ක 25 තුළින් ම සමෘද්ධි පවුල්, අඩු ආදායම්ලාභී පවුල් මෙන්ම දියුණුවීමට දක්ෂතාවක් සහ උනන්දුවක් දක්වන පවුල් මේ සඳහා තෝරා ගනු ඇති.\nසාම්ප්‍රදායික හා ගෘහ ආශ්‍රිත කර්මාන්ත, කෘෂිකාර්මික නිෂ්පාදන, සත්ත්ව පාලනය, ධීවර අංශය සහ අනිකුත් නිෂ්පාදන ආශ්‍රිත අගය එකතු කිරීමේ ව්‍යාපෘති සහ සේවා මඟින් මේ සඳහා සම්බන්ධ විය හැකියි.",
       "URL": "https://www.hirunews.lk/business/280231/සමෘද්ධියෙන්-තවත්-පිහිටක්",
       "Category": "Business",
       "Parent URL": "https://www.hirunews.lk/business/all-news.php?pageID=11"
}