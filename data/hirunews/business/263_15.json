{
       "Source": "hirunews",
       "Timestamp": "Saturday, 28 December 2013 - 19:36",
       "Headline": "සී-ප්ලේන් නුවරඑළියට.",
       "News Content": "දේශීය සංචාරක කර්මාන්තය නංවාලීම සඳහා තිදෙනෙකුට ගමන් කළ හැකි සැහැල්ලූ ගොඩමත හා ජලාශවල ගොඩබැස්විය හැකි සැහැල්ලූ ගුවන් යානයක් අද (28) පරීක්ෂණ චාරිකාවක් සඳහා කාසල්රි ජලාශයට ගොඩබස්වා තිබෙනවා. කාසල්රී ජලාශය අවට ඇති සංචාරක නිකේතන හේතුවෙන් මෙම පියවර ගෙන ඇති බවයි වාර්තා වන්නේ. ඉදිරියේදී කාසල්රී ජලාශයට අමතරව, නුවරඑළිය, පොල්ගොල්ල, කොග්ගල, තිස්සමහාරාම සහ අනුරාධපුර යන ප්‍රදේශවල ඇති ජලාශවලට ද මෙම සැහැල්ලූ ගුවන් යානය එක් කිරීම පිළිබඳ අවධානය යොමු වී ඇති බවයි ගුවන් සේවා අධිකාරිය සඳහන් කළේ.",
       "URL": "https://www.hirunews.lk/business/74335/සී-ප්ලේන්-නුවරඑළියට",
       "Category": "Business",
       "Parent URL": "https://www.hirunews.lk/business/all-news.php?pageID=263"
}