{
       "Source": "hirunews",
       "Timestamp": "Sunday, 12 November 2017 - 7:20",
       "Headline": "ලෝක වෙළදපොලේ රන් මිල ඉහළ යාමේ ප්‍රවණතාවක්",
       "News Content": "ලෝක වෙළදපොලේ රන් මිල ඉහළ යාමේ ප්‍රවණතාවක් දක්නට ලැබෙන බව විශ්ලේෂකයන් පෙන්වා දෙනවා.\nඇමරිකානු මධ්‍යම සංචිතයේ පොලී අනුපාත තවදුරටත් ඉහළ නැංවීම අවිනිශ්චිත වීම ඊට ප්‍රධාන හේතුවක්.\nඑමෙන්ම, ලොව ඉහළම රන් ඉල්ලූමක් පවතින චීනයේ සහ ඉන්දියාවේ භෞතික ඉල්ලූම වර්ධනය වීම ද, රන් මිල ඉහළ යාමට හේතුවී ඇති බව සදහන්.\nඒ අනුව, මේ වසරේ අවසානය වනවිට රන් අවුන්සයක මිල ඩොලර් 1325 ක් දක්වා ඉහළ යනු ඇති බවයි විශේලේෂකයන් පෙන්වා දෙන්නේ.\nඑය ලබන වසරේදී ඇතැම් විට ඇමරිකානු ඩොලර් 1400 ක් හෝ 1500 ක් දක්වා ඉහළ යා හැකියි.\nරන් අවුන්සයක මිල දැන් සටහන් වන්නේ ඇමරිකානු ඩොලර් 1275 ක් ලෙසයි.",
       "URL": "https://www.hirunews.lk/business/175812/ලෝක-වෙළදපොලේ-රන්-මිල-ඉහළ-යාමේ-ප්‍රවණතාවක්",
       "Category": "Business",
       "Parent URL": "https://www.hirunews.lk/business/all-news.php?pageID=142"
}