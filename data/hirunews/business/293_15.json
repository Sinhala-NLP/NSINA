{
       "Source": "hirunews",
       "Timestamp": "Friday, 07 June 2013 - 7:50",
       "Headline": "සුළු ඇඟලූම් කර්මාන්තයට දිරියක්.",
       "News Content": "මෙරට සුළු ඇඟලූම් කර්මාන්ත ව්‍යවසායකයින් දිරි ගැන්වීමට අවශ්‍ය පියවර ගන්නා බව ආර්ථික සංවර්ධන අමාත්‍යාංශය පවසනවා. ඒ අනුව, කුඩා ප්‍රමාණයේ ඇඟලූම් කර්මාන්තශාලා පළාත් මට්ටමින් ආරම්භ කිරීමට සහයෝගය ලබා දෙන බවයි එම අමාත්‍යාංශය සඳහන් කළේ. ඒ අනුව, සුළු පරිමාණයේ ඇඟලූම් කර්මාන්තශාලා 25 ක් ස්ථාපිත කිරීමට නියමිතයි. මෙම කර්මාන්තශාලා ආරම්භ කිරීමත් සමඟ රැකියා විරහිත තරුණ තරුණියන්ට රැකියා අවස්ථා හිමිවන බවයි ආර්ථික අමාත්‍යාංශය ප්‍රකාශ කළේ.",
       "URL": "https://www.hirunews.lk/business/60471/සුළු-ඇඟලූම්-කර්මාන්තයට-දිරියක්",
       "Category": "Business",
       "Parent URL": "https://www.hirunews.lk/business/all-news.php?pageID=293"
}