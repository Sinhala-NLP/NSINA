{
       "Source": "hirunews",
       "Timestamp": "Friday, 10 July 2015 - 13:31",
       "Headline": "ෆැසෙට්ස් ප්‍රදර්ශනය සැප්තැම්බර් 3",
       "News Content": "25 වන ෆැසෙට්ස් ජාත්‍යන්තර මැණික් හා ස්වර්ණාභරණ ප්‍රදර්ශනය ලබන සැප්තැම්බර් 3 වනදා සිට 6 වනදා දක්වා කොළඹදී පැවැත්වෙනවා. ඒ සඳහා චීනය, ඉන්දියාව, රුසියාව සහ ඇමෙරිකා එක්සත් ජනපදය ආදී රටවල් රැසකින් ගැණුම්කරුවන් දසදහසක් පමණ පැමිණෙනු ඇති බවයි සංවිධායකයන් අපේක්ෂා කරන්නේ. තායිලන්තය, හොංකොං, සහ ස්විට්සර්ලන්තය ආදී රටවලින් ද ගැණුම්කරුවන් අපේක්ෂා කරන බව ජාතික මැණික් හා ස්වර්ණාභරණ අධිකාරිය ප්‍රකාශ කළා. කුඩා හා මධ්‍ය පරිමාණ මැණික් වෙළඳුන් ජාත්‍යන්තර වෙළඳපලට අවතීර්ණ කිරීමේ අරමුණින් අපනයන සංවර්ධන මණ්ඩලය ද මෙම ප්‍රදර්ශනය සංවිධානයට එක්වනවා.",
       "URL": "https://www.hirunews.lk/business/112959/ෆැසෙට්ස්-ප්‍රදර්ශනය-සැප්තැම්බර්-3",
       "Category": "Business",
       "Parent URL": "https://www.hirunews.lk/business/all-news.php?pageID=233"
}