{
       "Source": "hirunews",
       "Timestamp": "Thursday, 23 April 2015 - 8:27",
       "Headline": "වෙනත් කුඩු මිශ්‍රකළ මිරිස්, තුනපහ කුඩු වෙළඳපොළේ !",
       "News Content": "වෙසක් සමයේ දන්සැල් සඳහා වෙළඳපොලෙන් ආහාර ද්‍රව්‍ය මිලදී ගැනීමේදී ඒ පිළිබඳව වැඩි අවධානයක් යොමු කරන ලෙස පාරිභෝගික සේවා අධිකාරිය දන්සල් සංවිධායකයින්ගෙන් ඉල්ලීමක් කරනවා. එහි  අධ්‍යක්‍ෂ ජනරාල් ජේ.එම්.යූ. ඩග්ලස් හිරු ප්‍රවෘත්ති අංශයට සඳහන් කළේ මිරිස්, තුනපහ කුඩුවලට ඇතැම් වර්ණක සහ වෙනත් කුඩු මිශ්‍රකර ඇති බවට තොරතුරු ලැබී ඇති බවයි. දන්සැල් සඳහා මහා පරිමාණයෙන් මිරිස් සහ තුනපහ කුඩු භාවිතය හේතුවෙන් ඒ පිළිබඳව අවධානයක් යොමු කරන ලෙසයි ඔහු වැඩිදුරටත් සඳහන් කළේ.",
       "URL": "https://www.hirunews.lk/business/108122/වෙනත්-කුඩු-මිශ්‍රකළ-මිරිස්-තුනපහ-වෙළඳපොළේ",
       "Category": "Business",
       "Parent URL": "https://www.hirunews.lk/business/all-news.php?pageID=244"
}