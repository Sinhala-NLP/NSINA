{
       "Source": "hirunews",
       "Timestamp": "Wednesday, 10 April 2013 - 19:22",
       "Headline": "තෙල් මිල සංශෝධනයක් තවම නැහැ.",
       "News Content": "කෙටි කාලීන වශයෙන් ලෝක වෙළඳ පොලේ බොර තෙල් මිල උච්චාවචනය වීම සිදුවුවද ඊට සමගාමීව ඉන්ධන මිල ප්‍රතිශෝධනය කළ නොහැකි බව ඛනිජ තෙල් කර්මාන්ත අමාත්‍යාංශය ප්‍රකාශ කළා. එය රජයේ මිල ප්‍රතිපත්තිය නොවන බවයි එම අමාත්‍යාංශය සඳහන් කරන්නේ. ඒ අනුව ඉදිරියේදී ඉන්ධන මිල ප්‍රතිශෝධනය කෙරෙන බවට පළවන වාර්තා සාවද්‍ය බවද ඛනිජ තෙල් කර්මාන්ත අමාත්‍යාංශය ප්‍රකාශ කළා. බොර තෙල් මිලෙහි දිගුකාලීන මිල වැඩිවීම් සහ අඩුවීම් පමණක් සළකා බලා ඉන්ධන මිල ප්‍රතිශෝධනය කරන බවද එම අමාත්‍යාංශය නිකුත් නිවේදනයක දැක්වෙනවා.",
       "URL": "https://www.hirunews.lk/business/56927/තෙල්-මිල-සංශෝධනයක්-තවම-නැහැ",
       "Category": "Business",
       "Parent URL": "https://www.hirunews.lk/business/all-news.php?pageID=302"
}