{
       "Source": "hirunews",
       "Timestamp": "Friday, 07 September 2018 - 9:32",
       "Headline": "ශ්‍රී ලංකාවේ දැවැන්තම සෞඛ්‍යය රක්ෂණාවරණය සමඟින් සොෆ්ට්ලොජික් ලයිෆ් අලුත් ගමනකට සැරසෙයි",
       "News Content": "ශ්‍රී  ලංකාවේ  අංක  එකේ  සෞඛ්‍යය  රක්‍ෂණ සමාගම  වශයෙන්  ජනතාවගේ  ජීවන  තත්වය උසස්  මට්ටමකට ගෙන ඒමට නිරන්තරයෙන්  කටයුතු  කරන  සොෆ්ට්ලොජික්  ලයිෆ්  ජීවිත රක්‍ෂණ  සමාගම  සිය  නවතම  සෞඛ්‍ය  රක්‍ෂණ ආවරණය  පසුගියදා  එළිදැක්විය.\nSoftlogic Life Premier Health Benefit  ලෙස  නම්  කර  ඇති  මෙම  රක්ෂණාවරණය වාර්ෂිකව රුපියල් මිලියන  50  ක්  දක්වා  ආවරණයක්  ලබාදෙන  ශ්‍රී  ලංකාවේ  එකම  සහ  විශාලතම  සෞඛ්‍ය රක්ෂණ සැලසුමයි.\nසොෆ්ට්ලොජික් ලයිෆ්  නවතම  සෞඛ්‍යය  රක්‍ෂණ  ආවරණය  මඟින් ඕනෑම අයෙකු  හෝ  පවුලක් සඳහා විදේශ රටක දී රෝහල්ගතවීමට මුදල් රහිත රක්‍ෂණ හිමිකම් ගෙවීමේ සේවාවක් සපයයි.\nතවද මෙම මුදල් රහිත රක්ෂණ හිමිකම් ගෙවීමේ හැකියාව මඟින් සොෆ්ට්ලොජික් සමූහයට අයත් දිවයින පුරා පිහිටි රෝහල්  60  කට අධික  රෝහල් සංඛ්‍යාවක් ආවරණය වේ.\nරෝහල්ගත  කිරීමේදී  ලැබෙන  ප්‍රතිලාභ  වලට  ඇතුළත්  රෝහල්  දෛනික  ප්‍රතිලාභ  වලට අමතරව Premier සෞඛ්‍ය  ප්‍රතිලාභය මගින් ශ්‍රී ලංකාව තුළ  සිදු කරන දන්ත ප්‍රතිකාර වෙනුවෙන් වෛද්‍ය  උපදෙස්  ලැබීම්  හා දන්ත සැත්කම් වෙනුවෙන්  වැය  වන  වියදම්, අක්ෂි  ප්‍රතිකාර වෙනුවෙන්  වැයවන වියදම් පරීක්ෂා කිරීම්, කාච, ඇස්කණ්නාඩි  ගාස්තු ආදිය, ඖෂධ  මිලදී ගැනීම වෙනුවෙන් වැයවන වියදම් සහ රෝග පරීක්ෂා කිරීම් වෙනුවෙන් වැය වන වියදම් මේ මගින් ආවරණය කරනු ලබයි.\nමෙහිදී අදහස් දැක්වූ සොෆ්ට්ලොජික් ලයිෆ් කළමණාකාර අධ්‍යක්‍ෂ  ඉෆ්තිකාර් අහමඩ් පැවසුවේ සොෆට්ලොජික් ලයිෆ්    ආයතනයට අවශ්‍ය    වන්නේ ලාංකීය ජනතාවගේ    ජීවිතයේ ගුණාත්මකභාවය වෙනුවෙන් ක්‍රියා කරන සහකරුවෙක් ලෙස ඔවුන්ට අවශ්‍ය ජීවන රටාව තෝරාගැනීමට අවස්ථා රැසක්  සැපයීම  බවයි.ඒ  සඳහා විවිධ ජීවිත රක්‍ෂණ ආවරණ අප විසින්  ඉදිරිපත්  කරමින්  ඔවුන්ට  අවශ්‍ය  ජීවන  රටාව  තෝරා  ගැනීමට අවශ්‍ය ශක්තිය හා රැකවරණය ලබාදෙන අතර  එවැනි  විශ්වාසනීය සේවාවක් දියහැකි එකම සමාගම අප පමණි.\nඔහු වැඩිදුරටත් ප්‍රකාශ කලේ  ,කිසිදු විවාදයකින් තොරව ශ්‍රී ලංකාවේ ඉහළම ජනතා ප්‍රසාදය ඇති ජීවිත රක්‍ෂණ සමාගම  බවට පත්වීමට ශ්‍රී  ලංකාවේ වැඩිම සෞඛ්‍යාවරණය වන මිලියන 50  ක  අපගේ  නවතම රක්‍ෂණ ආවරණය වන Softlogic Life Premier සෞඛ්‍ය ප්‍රතිලාභය මහඟු පිටුවහලක් වන බවයි",
       "URL": "https://www.hirunews.lk/business/199341/ශ්‍රී-ලංකාවේ-දැවැන්තම-සෞඛ්‍යය-රක්ෂණාවරණය-සමඟින්-සොෆ්ට්ලොජික්-ලයිෆ්-අලුත්-ගමනකට-සැරසෙයි",
       "Category": "Business",
       "Parent URL": "https://www.hirunews.lk/business/all-news.php?pageID=111"
}