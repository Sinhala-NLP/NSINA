{
       "Source": "hirunews",
       "Timestamp": "Wednesday, 28 July 2021 - 19:02",
       "Headline": "මෙරට විශාලතම දේශීය ණය නිකුතුව ලෙස සැලකෙන භාණ්ඩාගාර බිල්පත් සංචිතය කැපී පෙනෙන ලෙස ඉහළට",
       "News Content": "ඇමෙරිකානු ඩොලර් බිලියනයක් වූ කල් පිරුණු ජාත්‍යන්තර ස්වෛරීත්ව බැඳුම්කර නිකුතුව නියමිත දිනට ගෙවා නිම කළ පසු මෙරට විශාලතම දේශීය ණය නිකුතුව ලෙස සැලකෙන භාණ්ඩාගාර බිල්පත් සංචිතය කැපී පෙනෙන ලෙස ඉහළ ගොස් තිබෙනවා.\nමහබැංකුවේ භාණ්ඩාගාර බිල්පත් සංචිතය රුපියල් බිලියන 922 සිට රුපියල් බිලියන 1135යි දශම 5 ක් දක්වා ඉහළ ගොස් ඇත්තේ රුපියල් ටි්‍රලියනයේ සීමාව ඉක්මවමින්.\nමීට අමතරව, මහබැංකුව විසින් තාවකාලික අත්තිකාරම් ලෙස හඳුන්වන පොලී රහිත අයිරා පහසුකම් යටතේ රුපියල් බිලියන 200 කට ආසන්න මුදල් ඊයේ දිනයේ මුද්‍රණය කර තිබෙනවා.",
       "URL": "https://www.hirunews.lk/business/278254/මෙරට-විශාලතම-දේශීය-ණය-නිකුතුව-ලෙස-සැලකෙන-භාණ්ඩාගාර-බිල්පත්-සංචිතය-කැපී-පෙනෙන-ලෙස-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=12"
}