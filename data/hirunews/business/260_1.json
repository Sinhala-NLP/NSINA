{
       "Source": "hirunews",
       "Timestamp": "Sunday, 25 January 2015 - 13:21",
       "Headline": "විදෙස් සංචිත ඩොලර් බිලියන 8.3 යි.",
       "News Content": "මෙරට විදේශ සංචිත පසුගිය 2014 වසරේ නොවැම්බර් මාසයේදී ඇමරිකානු ඩොලර් බිලියන 8 යි දශම 3 දක්වා පහත වැටී තිබෙනවා. ඔක්තෝම්බර් මාසයේදී විදෙස් සංචිත ඩොලර් බිලියන 8 යි දශම 8 ක් ලෙස පැවති බව මහ බැංකු වාර්තාවල සඳහන්. විදෙස් සංචිත ඩොලර් බිලියන 9 යි දශම 2 ක් ලෙස ඉහළම මට්ටමක පැවතුණේ පසුගිය වසරේ අගෝස්තු මාසයේදියි. එහිදී දේශීය ණය නිකුත් කිරීම්වල පහත වැටීමක්ද දක්නට ලැබුණා. පසුගිය වසරේ පළමු මාස 11 ඇතුළත මෙරට ගෙවුම් ශේෂ හිඟය ඩොලර් බිලියන 1 යි දශම 6 ක් දක්වා පහත වැටීමක්ද දක්නට ලැබෙනවා. 2014 සමස්ත වසර සැළකු විට විදේශ සංචිතවල සාමාන්‍ය ඩොලර් බිලියන 8 යි දශම 2 ක් ලෙසයි ඇස්තමේන්තු කර ඇත්තේ. දේශීය ණය සහ රාජ්‍ය ණය ගෙවීම් හැරුණුකොට අන්තර්ජාතික මූල්‍ය අරමුදලෙන් ලබාගත් ණය වෙනුවෙන් වසරකට ඩොලර් මිලියන 500 බැගින් ගෙවිය යුතු වනවා. එහිදී විදේශ සංචිත ප්‍රමාණය ක්‍ෂය වීමක් දක්නට ලැබෙනු ඇති.",
       "URL": "https://www.hirunews.lk/business/101980/විදෙස්-සංචිත-ඩොලර්-බිලියන-8-3-යි",
       "Category": "Business",
       "Parent URL": "https://www.hirunews.lk/business/all-news.php?pageID=260"
}