{
       "Source": "hirunews",
       "Timestamp": "Thursday, 22 August 2013 - 13:22",
       "Headline": "ඊශ්‍රායල නියෝජිතයන් පිරිසක් ශ්‍රී ලංකාවට.",
       "News Content": "ඊශ්‍රායලය සහ ශ්‍රී ලංකාව අතර ආර්ථික සබඳතා තවදුරටත් තහවුරු කරගැනීමේ අරමුනින් ඊශ්‍රායල නියෝජිතයන් 30 දෙනෙකුගෙන් සමන්විත කණ්ඩායමක් මේ මස 25 වැනිදා දිවයිනට පැමිණෙනවා. ඊශ්‍රායලයේ ශ්‍රී ලංකා තානාපති කාර්යාලයේ ආරාධනයකට අනුව පැමිණෙන මෙම පිරිස මේ මස 31 වැනිදා දක්වා ශ්‍රී ලංකාවේ රැඳී සිටිනු ඇති. දියර කිරි, කෘෂිකාර්මාන්තය සහ සංචාරක ඇතුලූ ක්‍ෂේත්‍ර ගණනාවක් පිළිබඳව ලක් රජයේ නියෝජිතයන් සමග මොවුන් සාකච්ඡා කිරීමට නියමිතයි. මේ අතර ශ්‍රී ලංකාව ඊශ්‍රායලයේ සිදුකරන අපනයන සියයට 30 කින් ඉහළ ගොස් තිබෙනවා. ඔප දැමූ දියමන්ති, තේ, ශීතකළ මාළු, රබර් සහ ඇඟළුම් ශ්‍රී ලංකාව ඊශ්‍රායලයට වැඩි වශයෙන් සිදුකරන අපනයනයන්.",
       "URL": "https://www.hirunews.lk/business/65582/ඊශ්‍රායල-නියෝජිතයන්-පිරිසක්-ශ්‍රී-ලංකාවට",
       "Category": "Business",
       "Parent URL": "https://www.hirunews.lk/business/all-news.php?pageID=282"
}