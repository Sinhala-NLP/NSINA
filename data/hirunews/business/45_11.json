{
       "Source": "hirunews",
       "Timestamp": "Monday, 01 June 2020 - 13:25",
       "Headline": "නැට්වෙල්ත් සෙකියුරිටීස් ලිමිටඩ් සමාගමේ කටයුතු මාස හයකට නවතයි",
       "News Content": "නැට්වෙල්ත් සෙකියුරිටීස් ලිමිටඩ් සමාගමට ප්‍රාථමික අලෙවිකරුවෙකු වශයෙන් ව්‍යාපාර කටයුතු සහ ක්‍රියාකාරකම් යෙදීම අද සිට මාස හයක කාලයක් සඳහා අත්හිටුවා තිබෙනවා.\nශ්‍රී ලංකා මහ බැංකුව නිවේදනය කළේ එම සමාගමට ප්‍රාථමික අලෙවිකරුවෙකු වශයෙන් බලපැවැත්වෙන විධානයන්ට අනුකූලවීමට නොහැකිවීම නිසා පසුගියදා පැවති මුදල් මණ්ඩල රැස්වීමේදී මෙම තීරණය ගත් බවයි.\nමෙම නියාමන ක්‍රියාමාර්ගය සුරැකුම්පත් වෙළඳපොලේ කටයුතු කෙරෙහි අගතිදායක ලෙස බලනොපාන බවට සහතිකවීම සඳහා අවශ්‍ය ක්‍රියාමාර්ග ගෙන ඇති බව මහ බැංකුව කියා සිටියා.",
       "URL": "https://www.hirunews.lk/business/242030/නැට්වෙල්ත්-සෙකියුරිටීස්-ලිමිටඩ්-සමාගමේ-කටයුතු-මාස-හයකට-නවතයි",
       "Category": "Business",
       "Parent URL": "https://www.hirunews.lk/business/all-news.php?pageID=45"
}