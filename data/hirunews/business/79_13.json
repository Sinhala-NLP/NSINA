{
       "Source": "hirunews",
       "Timestamp": "Sunday, 30 June 2019 - 12:58",
       "Headline": "මහබැංකුවෙන් වානිජ බැංකු වෙත දැනුම්දීමක්",
       "News Content": "ශ්‍රී ලංකා මහ බැංකුව සිය නව මිල පාලන ප්‍රතිපත්තිය යටතේ තුන්මස් තැන්පතු සඳහා වන පොලී අනුපාත සියයට 1.7 කින් කපා හරින ලෙස වානිජ බැංකු වෙත දැනුම්දී තිබෙනවා.\nඒ අනුව තුන් මස් තැන්පතු සඳහා සැප්තැම්බර් කාර්තුවේදී ලබාදිය හැකි උපරිම පොලිය සියයට 8.83 ක් වන අතර, ජූනි කාර්තුවේදී එය සියයට 10.54 ක් ලෙස පැවතුණා.\nමහ බැංකුව දැනුම්දී ඇති පරිදි ඉතිරි කිරීමේ තැන්පතු සඳහා සැප්තැම්බර් කාර්තුවේදී ලබාදිය හැකි උපරිම පොලිය සියයට 7 ක්. ජූනි කාර්තුවේදි එය පැවතුණේ සියයට 7.5 ක් ලෙසයි.\nඑක් වසරේ ස්ථාවර තැන්පතු සඳහා පසුගිය කාර්තුවේදී සියයට 11.54 ක් දක්වා පොලී හිමිවූ අතර, සැප්තැම්බර් කාර්තුවේදි එය සියයට 9.83 ක් ලෙස සීමා කර තිබෙනවා.",
       "URL": "https://www.hirunews.lk/business/219386/මහබැංකුවෙන්-වානිජ-බැංකු-වෙත-දැනුම්දීමක්",
       "Category": "Business",
       "Parent URL": "https://www.hirunews.lk/business/all-news.php?pageID=79"
}