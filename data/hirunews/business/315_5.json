{
       "Source": "hirunews",
       "Timestamp": "Sunday, 13 January 2013 - 13:59",
       "Headline": "ඉරාන සම්බාධක නිසා සිංගප්පූරුවෙන් තෙල්.",
       "News Content": "ඇමෙරිකානු තහංචි හේතුවෙන් ඉරාන බොරතෙල් ලබා ගැනීම දුෂ්කරවීම නිසා තවදුරටත් පිරිපහදු කළ ඉන්ධන ආනයනය කිරීමට ශ්‍රී ලංකාවට සිදුව තිබෙනවා. මේ අනුව, සිංගප්පූරුවේ පෙට්‍රෝ - චයිනා ජාත්‍යන්තර සමාගමෙන් මාස 6 ක කාලයක් සඳහා පිරිපහදු කළ ඉන්ධන ලබා ගැනීමට අමාත්‍ය මණ්ඩල අනුමැතිය හිමිවුණා. පෙට්‍රෝ - චයිනා සමාගමෙන් ශ්‍රී ලංකාව පිරිපහදු කළ ඞීසල් සහ පෙට්‍රල් ලබා ගැනීමට නියමිතයි. ඒ සඳහා අදාළ සමාගමෙන් දින 180 ක ණය සහන කාලයක් ද හිමිව තිබෙනවා.",
       "URL": "https://www.hirunews.lk/business/51350/ඉරාන-සම්බාධක-නිසා-සිංගප්පූරුවෙන්-තෙල්",
       "Category": "Business",
       "Parent URL": "https://www.hirunews.lk/business/all-news.php?pageID=315"
}