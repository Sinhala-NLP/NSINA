{
       "Source": "hirunews",
       "Timestamp": "Friday, 29 March 2013 - 13:31",
       "Headline": "ශ්‍රී ලංකාව චීනයේ වෙළඳ පාර්ශවකරු වෙයි.",
       "News Content": "සිය දකුණු ආසියාතික අපනයන ප්‍රවර්ධන වැඩසටහනේ පාර්ශවකරුවෙකු ලෙස ශ්‍රී ලංකාව තෝරා ගැනීමට චීනය පියවර ගෙන තිබෙනවා. ඒ සඳහා ශ්‍රී ලාංකික නියෝජිතයන් 150 දෙනෙකු චීනය සමග මෙම ජාත්‍යන්තර ප්‍රවර්ධන වැඩසටහන සඳහා එක්ව සිටින බවයි වාර්තා වන්නේ. ශ්‍රී ලංකාව සහ චීනය අතර වෙළඳ කටයුතු පසුගිය කාලය තුළ සීඝ්‍රයෙන් වර්ධනය වුණා. යුනෑන් ප්‍රාන්තයේ ශ්‍රී ලංකා වෙළඳ නියෝජිත කාර්යාලයක්ද නුදුරේදී විවෘත කිරීමට නියමිතයි. දෙරට අතර වෙළඳ පිරිවැටුම මේ වනවිට ඩොලර් බිලියන 2.6 ඉක්මවා තිබෙනවා.",
       "URL": "https://www.hirunews.lk/business/56175/ශ්‍රී-ලංකාව-චීනයේ-වෙළඳ-පාර්ශවකරු-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=304"
}