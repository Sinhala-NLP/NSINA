{
       "Source": "hirunews",
       "Timestamp": "Monday, 02 November 2015 - 8:20",
       "Headline": "කොළොන්නාවට තෙල් ගොඩබෑමෙන් ඩොලර් මිලියන 100 ක පාඩුවක්",
       "News Content": "මෙරටට රැගෙන එන ඛනිජ තෙල් ගොඩබෑමේදී මුතුරාජවෙල තෙල් ගබඩා සංකීර්ණය යොදා ගැනීම සම්බන්ධයෙන් ප්‍රමුඛතාව ලබාදීමට ඛනිජ තෙල් අමාත්‍යාංශය තීරණය කර තිබෙනවා. ඛනිජ තෙල් ගොඩබෑම ප්‍රධාන වශයෙන් කොළඹ වරායේ සිට කොළොන්නාව තෙල් ගබඩා සංකීර්ණය දක්වා දැනට සිදු කෙරෙනවා. ඊට දින 6 ත් 7 ත් අතර කාලයක් ගත වන බවත්, ඒ වෙනුවෙන් වාර්ෂිකව ඇමරිකන් ඩොලර් මිලියන 100 ක පාඩුවක් සිදුවන බවත් ඛනිජතෙල් හා පෙට්‍රෝලියම් වායු පිළිබඳ අමාත්‍ය චන්දිම වීරක්කොඩි සඳහන් කළා. මේ හේතුව නිසා ඉදිරි මාස දෙක ඇතුළත මුතුරාජවෙල තෙල් ගබඩාව වෙත ඛනිජ තෙල් ගොඩබෑම ආරම්භ කිරීමට බලාපොරොත්තු වන බවයි වැඩිදුරටත් අමාත්‍යවරයා සදහන් කළේ.",
       "URL": "https://www.hirunews.lk/business/119492/කොළොන්නාවට-තෙල්-ගොඩබෑමෙන්-ඩොලර්-මිලියන-100-ක-පාඩුවක්",
       "Category": "Business",
       "Parent URL": "https://www.hirunews.lk/business/all-news.php?pageID=217"
}