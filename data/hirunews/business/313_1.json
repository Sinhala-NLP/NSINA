{
       "Source": "hirunews",
       "Timestamp": "Sunday, 27 January 2013 - 18:43",
       "Headline": "වාණිජ කෘෂිකර්මය නැංවීමට පියවර.",
       "News Content": "වාණිජ වශයෙන් කෘෂිකර්මාන්තයේ යෙදී සිටින පුද්ගලයින් දිරිමත් කිරීම සඳහා කෘෂිකර්ම අමාත්‍යාංශය මගින් විශේෂ වැඩපිළිවෙලක් ආරම්භ කර තිබෙනවා. ඒ අනුව නව ගොවිපළවල් දහසක් ආරම්භ කිරීම මෙහි මූලික අරමුණ බවයි අමාත්‍යාංශය සදහන් කරන්නේ. ඒ සදහා වෙන් කර ඇති මුදල රුපියල් මිලියන 150ක්. පළතුරු වගාව, එළවළු වගාව සහ හරිතාගාර කෘෂි ව්‍යාපාර වැඩි දියුණු කිරීම මේ යටතේ සිදුකෙරෙනවා. තරුණ තරුණියන් මූලික කර ගනිමින් මෙම සහන වැඩපිළිවෙල ක්‍රියාත්මක කරන බවයි එම අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/business/52237/වාණිජ-කෘෂිකර්මය-නැංවීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=313"
}