{
       "Source": "hirunews",
       "Timestamp": "Friday, 14 August 2015 - 13:47",
       "Headline": "මුල් මාස 7 තුළ රාජ්‍ය ආදායම ඉහළට",
       "News Content": "මේ වසරේ පළමු මාස 7 තුළ රජයේ බදු ආදායම් ඉහළ ගොස් තිබෙනවා. බදු එක්රැස් කිරීම කාර්යක්ෂම වීම සහ දූෂණය මැඩලීම ඊට හේතුවී ඇති බව රොයිටර් ආර්ථික විශ්ලේෂකයා සඳහන් කළා. මේ වසරේ ජනවාරි සිට ජූලි දක්වා කාලය තුළ මෙරට බදු ආදායම රුපියල් බිලියන 646.2ක්. එය පෙර වසරේ එම කාලය හා සසඳන විට 20.5% ක වර්ධනයක් ලෙස සැලකිය හැකියි. සුරාබදු ආදායම වසරේ මුල් මාස 7 තුළ රුපියල් බිලියන 251.6% දක්වා 123% කින් වර්ධනය වී තිබෙනවා. ඒ සඳහා සම්පූර්ණ වසරේ ඉලක්කය වූයේ 73% ක වර්ධනයක්.\nමෝටර් රථ ආනයනයෙන් ජනවාරි සිට ජූලි දක්වා රුපියල් බිලියන 126.1 ක ආදායමක් ලැබී ඇති අතර එය පසුගිය වසරේ බදු ආදායම දෙගුණ වීමක් ලෙස සැලකිය හැකියි. මේ වසරේ වාහන ආනයන ආදායම් සඳහා සකසා ඇත්තේ 97%ක වර්ධන ඉලක්කයක්.",
       "URL": "https://www.hirunews.lk/business/114903/මුල්-මාස-7-තුළ-රාජ්‍ය-ආදායම-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=229"
}