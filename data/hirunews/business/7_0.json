{
       "Source": "hirunews",
       "Timestamp": "Wednesday, 29 December 2021 - 7:55",
       "Headline": "මිලියන ලක්ෂයක භාණ්ඩාගාර නිකුතුවක් හෙට",
       "News Content": "රුපියල් මිලියන ලක්ෂයක් වටිනා භාණ්ඩාගාර බැඳුම්කර නිකුතුවක් හෙට දිනයේ දී සිදු කෙරෙන බව මහබැංකුව ප්‍රකාශ කළා.\nඑහි දී කාණ්ඩ 03ක් යටතේ බැඳුම්කර වෙන්දේසි කිරීමට නියමිත යි.\n2025 වසරේ අගෝස්තු 01 දිනට කල් පිරෙන ලෙස වෙන්දේසි කෙරෙන බැඳුම්කරවල වටිනාකම රුපියල් මිලියන 25,000ක් වන අතර, තවත් රුපියල් මිලියන 25,000ක බැඳුම්කර වෙන්දේසි කෙරෙන්නේ 2027 වසරේ ජුනි 15 වැනි දා කල් පිරෙන ලෙස යි.\nඑසේම, 2033 වසරේ ජනවාරි 15 වැනි දා කල් පිරෙන ලෙස නිකුත් කෙරෙන බැඳුම්කරවල වටිනාකම රුපියල් මිලියන 50,000ක්.",
       "URL": "https://www.hirunews.lk/business/292442/මිලියන-ලක්ෂයක-භාණ්ඩාගාර-නිකුතුවක්-හෙට",
       "Category": "Business",
       "Parent URL": "https://www.hirunews.lk/business/all-news.php?pageID=7"
}