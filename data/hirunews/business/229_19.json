{
       "Source": "hirunews",
       "Timestamp": "Saturday, 08 August 2015 - 14:11",
       "Headline": "තේ කම්හල්වලට සහන ණයක්",
       "News Content": "තේ කර්මාන්ත ශාලා නවීකරණය කිරීම සඳහා සහන ණය මුදලක් ලබාදීමට අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් යුත් ආර්ථික කටයුතු පිළිබඳ අනුකාරක සභාව ඊයේ තීරණය කර තිබෙනවා. රජයේ ප්‍රවෘත්ති දෙපාර්තමේන්තුව ප්‍රකාශ කළේ මෙම වැඩපිළිවෙල මුදල් මණ්ඩලය විසින් ද අනුමත කර ඇති බවයි. මෙම යෝජනා ක්‍රමය යටතේ තේ කර්මාන්ත ශාලාවකට එක් මාසයක ප්‍රාග්ධනයට සමාන මුදලක් සහන ණය මුදලක් ලෙස ලබාදෙන අතර, ශ්‍රී ලංකා තේ මණ්ඩලය හරහා වැඩපිළිවෙල ක්‍රියාත්මක වනවා. 8%ක පොලී අනුපාතිකයක් යටතේ ලබාදෙන මෙම සහන ණය මුදලේ පොළියෙන් කර්මාන්ත ශාලා හිමියා ගෙවිය යුත්තේ 6%ක් පමණයි. ඉතිරි 2% රජය මගින් ගෙවනු ලබනවා.",
       "URL": "https://www.hirunews.lk/business/114564/තේ-කම්හල්වලට-සහන-ණයක්",
       "Category": "Business",
       "Parent URL": "https://www.hirunews.lk/business/all-news.php?pageID=229"
}