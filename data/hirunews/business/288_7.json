{
       "Source": "hirunews",
       "Timestamp": "Saturday, 13 July 2013 - 13:11",
       "Headline": "එක්ස්පෝ 2014 ට සියල්ල සූදානම්.",
       "News Content": "එක්ස්පෝ 2014  ජාත්‍යන්තර අපනයන ප්‍රදර්ශනය ලබන වසරේ ඔක්තෝම්බර් මාසයේ දී පැවැත්වීමට  වාණිජ හා කර්මාන්ත අමාත්‍යාංශය කටයුතු යොදා තිබෙනවා. ලෝක වෙළදපොළට මෙරට  නිෂ්පාදන හා සේවා හඳුන්වාදීම මෙම ප්‍රදර්ශනයේ අරමුණයි. යුරෝපීය සහ උතුරු  ඇමරිකානු වෙළෙදපොළෙන් පිටත රටවල් ද එක්ස්පෝ 2014 ප්‍රදර්ශනයේ දී ඉලක්ක කර  ගැනෙනවා. දැනට අපනයනවලින් සියයට 54ක්ම මිලදී ගන්නේ යුරෝපය සහ උතුරු  ඇමරිකාවයි. ලෝක වෙළදපොළෙන් සහ ජනගහන වර්ධනයෙන් සියයට 66ක් ඉදිරි ශතවර්ෂයේදී  අප්‍රිකානු මහද්වීපයට කේන්ද්‍රගත වන බව අපේක්ෂා කරනවා. චීනයේ සීග්‍ර  වර්ධනය හේතුවෙන් මෙරට අපනයන සඳහා චීන වෙළදපොළ ද ඉදිරියේදී පුළුල් ලෙස විවෘත  වනු ඇති. මේ නිසා ශ්‍රී ලංකාව නව වෙළදපොළ කෙරෙහි යොමු විය යුතු කාලය උදා  වී ඇති බවයි එක්ස්පෝ 2014 දියත් කිරීමේ උත්සවයට සහභාගි වෙමින් වාණිජ හා  කර්මාන්ත අමාත්‍ය රිෂාඞ් බදියුදීන් ප්‍රකාශ කළේ.",
       "URL": "https://www.hirunews.lk/business/62942/එක්ස්පෝ-2014-ට-සියල්ල-සූදානම්",
       "Category": "Business",
       "Parent URL": "https://www.hirunews.lk/business/all-news.php?pageID=288"
}