{
       "Source": "hirunews",
       "Timestamp": "Saturday, 11 December 2021 - 19:15",
       "Headline": "මූල්‍ය ආයතන ගනුදෙනු ගැන මහබැංකුවෙන් විශේෂ නිවේදනයක්",
       "News Content": "මූල්‍ය ආයතන සමග සිදුකරන ගනුදෙනු සම්බන්ධයෙන් පැමිණිලි කළ විට අදාළ ආයතනයෙන් විසඳුමක් නොලැබෙන්නේ නම් ඒ පිලිබඳ වැඩිදුර විමසා බැලීමට සුදානම් බව මහබැංකුව ප්‍රකාශ කළා.\nඒ අනුව අදාල ගැටලුවට නියමිත මූල්‍යායතනය සාධාරණ කාලයකදි සෑහීමකට පත්විය හැකි ප්‍රතිචාරයක් ලබා නොදුනහොත් ශ්‍රී ලංකා මහබැංකුවේ මූල්‍ය පාරිභෝගික සබඳතා දෙපාර්තමේන්තුව වෙත ලිඛිතව ඒ පිළිබඳ ගැටලුව ඉදිරිපත් කළ හැකියි.\nඊට අදාල ආකෘති පත්‍රය මහබැංකු වෙබ් අඩවියෙන් ලබා ගත හැකි අතර, ශ්‍රී ලංකා මහබැංකුවේ මූල්‍ය පරිභෝගික ආරක්ෂණ රාමුවට යටත්වන මූල්‍ය ආයතන සම්බන්ධයෙන් වන ගැටලු පිළිබඳ එහිදී අවධානය යොමුකෙරෙනු ඇති.",
       "URL": "https://www.hirunews.lk/business/290716/මූල්‍ය-ආයතන-ගනුදෙනු-ගැන-මහබැංකුවෙන්-විශේෂ-නිවේදනයක්",
       "Category": "Business",
       "Parent URL": "https://www.hirunews.lk/business/all-news.php?pageID=7"
}