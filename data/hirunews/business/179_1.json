{
       "Source": "hirunews",
       "Timestamp": "Sunday, 23 October 2016 - 13:21",
       "Headline": "විදුලි සංදේශ ක්‍ෂේත්‍රයේ වර්ධනයක්",
       "News Content": "ඉහළ බදු ක්‍රියාත්මක වුවද මෙරට විදුලි සංදේශ ක්‍ෂේත්‍රයේ ශක්තිමත් වර්ධනයක් තවදුරටත් අපේක්ෂා කරන බව ෆිච් රේටිංන්ස් ආයතනය පවසනවා.\nඒ, අගය මත එකතු කිරීමේ බද්ද හෙවත් වැට් බද්ද යළි හඳුන්වාදීමේදී කර්මාන්තයට සිදුවන බලපෑම පිළිබඳව ඇගයීමක් සිදුකිරීමෙන් පසුවයි.\nමේ වසරේදී විදුලි සංදේශ ආයතනවල ආදායමින් සියයට 15 ක් පමණ අපේක්ෂා කෙරෙන්නේ දත්ත භාවිතයෙන්.\nලබන වසරේදී එය සියයට 18 ත්, 20 ත් අතර ප්‍රමාණයකින් වර්ධනය වනු ඇති බවයි ෆිච් රේටිංන්ස් ආයතනය සඳහන් කළේ.",
       "URL": "https://www.hirunews.lk/business/145873/විදුලි-සංදේශ-ක්‍ෂේත්‍රයේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=179"
}