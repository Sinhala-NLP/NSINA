{
       "Source": "hirunews",
       "Timestamp": "Friday, 11 October 2013 - 12:51",
       "Headline": "2016 දී කොටස් වෙළඳපොලට සමාගම් 400 ක්.",
       "News Content": "කොළඹ කොටස් වෙළඳපොලේ ලැයිස්තුගත සමාගම් සංඛ්‍යාව වසර 2016 වන විට 400 දක්වා ඉහළ නැංවීමට අපේක්ෂා කරන බව විනිමය හා සුරැකුම්පත් කොමිසමේ සභාපති නාලක ගොඩහේවා පවසනවා. දැනට එහි ලැයිස්තුගත සමාගම් සංඛ්‍යාව 288 ක්. මේ වසරේ කොළඹ කොටස් වෙළඳපොල විදේශීය ආයෝජන රුපියල් බිලියන 30 ඉක්මවනු ඇතැයි අපේක්ෂිතයි. මේ වසර තුළ දැනටමත් රුපියල් බිලියන 20 ඉක්මවූ විදේශ ආයෝජන කොළඹ කොටස් වෙළඳපොලට හිමිවී තිබෙනවා. විදේශ ආයෝජන ඉහළ නැංවීම සඳහා කොටස් වෙළඳපොල මගින් සිංගප්පූරුව, ලන්ඩනය සහ නිව්යෝක් සහ ප්‍රධාන පෙලේ වානිජ නගරවල ප්‍රවර්ධන වැඩසටහන් ද සංවිධාන කර තිබෙනවා.",
       "URL": "https://www.hirunews.lk/business/69082/2016-දී-කොටස්-වෙළඳපොලට-සමාගම්-400-ක්",
       "Category": "Business",
       "Parent URL": "https://www.hirunews.lk/business/all-news.php?pageID=275"
}