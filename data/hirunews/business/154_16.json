{
       "Source": "hirunews",
       "Timestamp": "Tuesday, 13 June 2017 - 13:23",
       "Headline": "2016 විදේශ ණය ගැන මහබැංකුවෙන් හෙළිදරව්වක්",
       "News Content": "ශ්‍රී ලංකාව පසුගිය 2016 වසරේදී ඇමරිකානු ඩොලර් බිලියන 1.3ක ව්‍යාපෘති ණය විදේශ රටවලින් ලබාගෙන ඇති බව මහබැංකුවේ විදේශ සම්පත් දෙපාර්තමේන්තුව පවසනවා.\nඉන් වැඩිම ප්‍රමාණයක් එනම්, සියයට 34ක් චීනය විසින් ලබා දී ඇති අතර, සියයට 26ක් ව්‍යාපෘති ණය ලබාදී ඇත්තේ ආසියානු සංවර්ධන බැංකුවෙන්.\nසමස්ත ණයවලින් සියයට 10ක් ලෝක බැංකුවේ ජාත්‍යන්තර සංවර්ධන සම්මේලනය මගින් ලබාදී ඇති බවයි මහබැංකුව පෙන්වා දෙන්නේ.\nමීට අමතරව පසුගිය වසරේදී ශ්‍රී ලංකාවට ඇමරිකානු ඩොලර් මිලියන 46ක් ප්‍රදානයන් ලෙස ලැබී තිබෙනවා.\nඑමෙන්ම ව්‍යාපෘති ණයවලට අමතරව ශ්‍රී ලංකාව පසුගිය වසරේදී ඇමරිකානු ඩොලර් මිලියන 287ක් වටිනා ණය 3ක් ලබාගෙන ඇති බවයි මහබැංකුව පෙන්වා දෙන්නේ.",
       "URL": "https://www.hirunews.lk/business/163463/2016-විදේශ-ණය-ගැන-මහබැංකුවෙන්-හෙළිදරව්වක්",
       "Category": "Business",
       "Parent URL": "https://www.hirunews.lk/business/all-news.php?pageID=154"
}