{
       "Source": "hirunews",
       "Timestamp": "Saturday, 07 September 2013 - 8:06",
       "Headline": "ඉරාක - ශ්‍රී ලංකා රැකියා අවස්ථා ඉහළට.",
       "News Content": "ශ්‍රී ලාංකික ශ්‍රමිකයන්ට රැකියා සහ වෘත්තීය පුහුණු අවස්ථාවන් වැඩි වශයෙන් ලබාදීම සඳහා ඉරාකය සහ ශ්‍රී ලංකාව ගිවිසුමකට අත්සන් තබා තිබෙනවා. ඉරාකයේ කම්කරු හා සමාජ කටයුතු අමාත්‍යාංශය සහ ශ්‍රී ලංකාවේ විදේශ රැකියා ප්‍රවර්ධන හා සුබසාධන අමාත්‍යාංශය අතරයි මෙම ගිවිසුම අත්සන් තබා ඇත්තේ. ශ්‍රී ලාංකික තරුණ තරුණියන්ට එතෙර ශ්‍රම වෙළඳපොළේ වෘත්තීය රැකියා පුළුල් කිරීමේ වැඩපිළිවෙල යටතේ මෙම ගිවිසුමට එළඹුණු බව විදේශ සේවා නියුක්ති කාර්යාංශය ප්‍රකාශ කළා.",
       "URL": "https://www.hirunews.lk/business/66676/ඉරාක-ශ්‍රී-ලංකා-රැකියා-අවස්ථා-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=280"
}