{
       "Source": "hirunews",
       "Timestamp": "Sunday, 28 February 2021 - 8:16",
       "Headline": "ඉලක්කගත අපනයන ආදායමක් උපයාගැනීමට වැඩපිළිවෙලක්",
       "News Content": "ඉලක්ක ගත අපනයන ආදායම උපයා ගැනීම සඳහා ශ්‍රී ලංකා මහබැංකුව සහ වෙළඳ  අමාත්‍යාංශය ඒකාබද්ධ වැඩපිළිවෙලක් සකස් කර තිබෙනවා.\nඒ අනුව, වෙළඳ භාණ්ඩ අපනයනය පිළිබඳ කමිටුවේ පාර්ශවකරුවන්ගේ රැස්වීමක් ද මහබැංකුවේදී පැවැත්වුණා.\nඑහිදී අදහස් දක්වමින් වෙළඳ අමාත්‍ය බන්දුල ගුණවර්ධන ප්‍රකාශ කළේ ඉදිරි වසරවලදී අපනයන සංවර්ධන සැලැස්ම නිසි ලෙස පවත්වා ගත යුතු බවයි.\nරෙදිපිලි හා ඇගලුම්, මැණික් හා ස්වර්ණාභරණ, රබර් හා ඒ ආශ්‍රිත නිෂ්පාදන, තේ, පොල්, මුහුදු ආහාර මෙන්ම කුළුබඩු වැනි ද්‍රව්‍ය අපනයනය වර්ධනය කර ගැනීම මෙහි මූලික අපේක්ෂාව වනවා.",
       "URL": "https://www.hirunews.lk/business/263876/ඉලක්කගත-අපනයන-ආදායමක්-උපයාගැනීමට-වැඩපිළිවෙලක්",
       "Category": "Business",
       "Parent URL": "https://www.hirunews.lk/business/all-news.php?pageID=24"
}