{
       "Source": "hirunews",
       "Timestamp": "Friday, 15 May 2015 - 15:22",
       "Headline": "තව පොඩ්ඩෙන් මේ පොල්තෙල් අපේ බඩේ",
       "News Content": "කැස්බෑව - පොල්ගස් ඕවිට ප්‍රදේශයේ පොල්තෙල් ඇසුරුම්කරණ ගබඩාවක තිබී මිනිස් පරිභෝජනයට නුසුදුසු පොල්තෙල් ලීටර් 5500ක් පාරිභෝගික කටයුතු පිළිබඳ අධිකාරිය සොයාගෙන තිබෙනවා. මෙම පොල්තෙල් තොගය ගම්පහ ප්‍රදේශයේ නිෂ්පාදනාගාරයකින් අදාළ ගබඩාවට ගෙනැවිත් ඇති බවයි එම අධිකාරිය සදහන් කළේ. එහි වටිනාකම රුපියල් ලක්ෂ 15ක් වන අතර, මේ වන විට පොල්තෙල් තොගය මුද්‍රා තබා එහි සාම්පල් රජයේ රස පරීක්ෂකවරයා වෙත යොමු කර තිබෙනවා. මේ අතර, පසුගිය දා කිරිබත්ගොඩ ප්‍රදේශයෙන් සොයා ගත් මිනිස් පරිභෝජනයට නුසුදුසු වියළි මිරිස් මෙට්‍රික් ටොන් 4 අධිකරණ නියෝගයකට අනුව ඊයේ පස්වරුවේ විනාශ කළ බවයි පාරිභෝගික කටයුතු පිළිබඳ අධිකාරිය සඳහන් කළේ.",
       "URL": "https://www.hirunews.lk/business/109537/තව-පොඩ්ඩෙන්-මේ-පොල්තෙල්-අපේ-බඩේ",
       "Category": "Business",
       "Parent URL": "https://www.hirunews.lk/business/all-news.php?pageID=241"
}