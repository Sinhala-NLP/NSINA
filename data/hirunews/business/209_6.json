{
       "Source": "hirunews",
       "Timestamp": "Tuesday, 26 January 2016 - 15:05",
       "Headline": "එටිහාඩ් ගුවන් සේවයෙන් ලාංකික මගීන්ට පහසුකම් රැසක්",
       "News Content": "එක්සත් අරාබි එමීර් රාජ්‍යයේ ජාතික ගුවන් සේවාව වන එටිහාඩ් සේවය ලාංකික ගුවන් මගීන්ට විශේෂ පහසුකම් රැසක් ලබාදීමට පියවර ගෙන තිබෙනවා.\nශ්‍රී ලංකාවේ සිට යුරෝපය / උතුරු අමරිකාව / අප්‍රිකාව සහ මැද පෙරදිග රටවලට කොළඹ සිට ගමන් ගන්නා මගීන්ට මෙම පහසුකම් හිමිවනු ඇති.\nඑම ගුවන් ගමන් සඳහා එටිහාඩ් ගුවන් සේවයේ ටිකට්පත් වෙන්කරවා ගැනීමේ අවස්ථාව අද සිට ලබන 31 වනදා දක්වා හිමිව තිබෙනවා.\nඑම ටිකට්පත්වලින් පෙබරවාරි 4 වනදා සිට දෙසැම්බර් 10 වනදා දක්වා යුරෝපය / උතුරු අමරිකාව / අප්‍රිකාව සහ මැද පෙරදිග රටවලට ගමන් කිරීමට අවස්ථාව පවතින බවයි එටිහාඩ් ගුවන් සේවය ප්‍රකාශකර ඇත්තේ.\nමෙම දීමනා (Business සහ Economy) යන අංශ දෙක සඳහා වලංගු වනවා.\nඑටිහාඩ් ගුවන් සේවයේ ශ්‍රී ලංකාවේ සාමාන්‍යාධිකාරී කුමාර් ද සිල්වා ප්‍රකාශ කලේ මෙය එටිහාඩ් ගුවන් සේවය භාවිත කරන ලාංකිකයන්ට ලැබුනු සුවිශේෂී අවස්ථාවක් බවයි.\nමෙම ගාස්තු අවස්ථා ප්‍රයෝජනයට ගෙන නවීන එටිහාඩ් ගුවන්යානාවල විශේෂිත වු පහසුකම් ලබාගන්නා ලෙසට ද ඔහු දැනුම් දෙනවා.",
       "URL": "https://www.hirunews.lk/business/124784/එටිහාඩ්-ගුවන්-සේවයෙන්-ලාංකික-මගීන්ට-පහසුකම්-රැසක්",
       "Category": "Business",
       "Parent URL": "https://www.hirunews.lk/business/all-news.php?pageID=209"
}