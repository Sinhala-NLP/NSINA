{
       "Source": "hirunews",
       "Timestamp": "Tuesday, 14 April 2020 - 13:26",
       "Headline": "බොරතෙල් මිල තවදුරටත් ඉහළට",
       "News Content": "නිෂ්පාදනය කප්පාදු කිරීමට ඔපෙක් සංවිධානය, රුසියාව සහ අනෙකුත් නිෂ්පාදකයන් එකඟත්වයකට පැමිණීමත් සමඟ ලෝක වෙළදපොළේ බොරතෙල් මිල ඉහළ යාමක් ඊයේ දක්නට ලැබුණා.\nඔපෙක් සංවිධානය සහ අනෙකුත් රටවල් එකඟ වූයේ තෙල් නිෂ්පාදනය දිනකට බැරල් මිලියන 9.7කින් කපා හැරීමටයි.\nඑය ගෝලීය තෙල් සැපයුමෙන් සියයට 10ක් නියෝජනය කරන අතර එමගින් තෙල් මිල ප්‍රකෘතිමත් කිරීමට අපේක්ෂා කෙරුණා.\nඒ අනුව බ්‍රෙන්ට් වර්ගයේ බොර තෙල් බැරලයක මිල සියයට 3.9කින් එනම්, ඩොලර් 32යි ශත 71 දක්වා ඉහළ ගිය අතර, ඇමරිකානු ඩබ්ලිව්.ටී.අයි. තෙල් බැරලයක මිල ඩොලර් 24යි ශත 15 දක්වා සියයට 6.1කින් ඉහළ ගියා.\nකෙසේ නමුත් කොරෝනා වෛරස් ගෝලීය වසංගතය හේතුවෙන් ඉල්ලුම කැපී පෙනෙන ලෙස පහත වැටීම නිසා ලෝක වෙළදපොළේ තෙල් මිල තවදුරටත් පවතින්නේ සාපේක්ෂව පහළ මට්ටමකයි.",
       "URL": "https://www.hirunews.lk/business/238621/බොරතෙල්-මිල-තවදුරටත්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=48"
}