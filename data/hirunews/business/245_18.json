{
       "Source": "hirunews",
       "Timestamp": "Friday, 17 April 2015 - 19:49",
       "Headline": "දින 100 ගැන අවධානයෙන් සිටින බව මූල්‍ය අරමුදල කියයි",
       "News Content": "ආණ්ඩුවේ දින 100යේ වැඩපිළිවෙල පිළිබඳ මහත් උනන්දුවකින් බලාසිටින බව අන්තර් ජාතික මූල්‍ය අරමුදල ප්‍රකාශ කර තිබෙනවා. නිවේදනයක් නිකුත් කරමින් මුදල් අමාත්‍යාංශය සදහන් කළේ ඇමරිකාවේ වොෂින්ටන් නුවර පැවැත්වෙන මුල්‍ය අරමුදලේ වාර්ෂික රැස්වීමේදී මෙම කරුණු අනාවරණ වූ බවයි. දින 100යේ වැඩපිළිවෙල මගින් ජනතාවට ලබාදී ඇති සහන පිළිබඳ සතුටට පත්වන බව මුල්‍ය අරමුදලේ නියෝජිතයන් එහිදී ප්‍රකාශ කර තිබෙනවා. ශ්‍රී ලංකාවට තවදුරටත් සහාය දීමට කැමැත්තෙන් පසුවන බවයි ඔවුන් සදහන් කර ඇත්තේ. මේ අතර, මෙම රැස්වීමට සහභාගි වී සිටින මුදල් අමාත්‍ය රවී කරුණානායක සහ ජාත්‍යන්තර මූල්‍ය අරමුදලේ නියෝජ්‍ය කළමනාකාර අධ්‍යක්ෂ මිට්සු හිරෝ ෆුර්සාවා මෙන්ම ඉන්දීය මුදල් අමාත්‍යවරයා ද හමුවී සාකච්ඡා පවත්වා තිබෙනවා.",
       "URL": "https://www.hirunews.lk/business/107760/දින-100-ගැන-අවධානයෙන්-සිටින-බව-මූල්‍ය-අරමුදල-කියයි",
       "Category": "Business",
       "Parent URL": "https://www.hirunews.lk/business/all-news.php?pageID=245"
}