{
       "Source": "hirunews",
       "Timestamp": "Wednesday, 27 October 2021 - 19:17",
       "Headline": "එස් එල් ටී මොබිටෙල්, ප්‍රථම හරිත ගොඩනැගිල්ල ඉදිකිරීම අරඹයි",
       "News Content": "ජාතික තොරතුරු හා සන්නිවේදන තාක්ෂණ විසඳුම් සම්පාදක වන එස් එල් ටී මොබිටෙල්, වැලිකඩ ප්‍රදේශයේ ඉදිවන නවතම මොබිටෙල් ප්‍රධාන කාර්යාලය සඳහා පසුගියදා මුල්ගල තබා තිබෙනවා.\nනවීනතම තාක්ෂණයෙන් සමන්විතව ඉදිවන මෙම ගොඩනැගිල්ල එස් එල් ටී මොබිටෙල්හි ප්‍රථම හරිත ගොඩනැගිල්ල බවටයි පත්වනු ඇත්තේ.\nමෙම ගොඩ නැගිල්ල නිම කිරීමෙන් පසු නගරයේ විසිරී ඇති සියලු මොබිටෙල් මෙහෙයුම් කාර්යාල එකම වහලක් යටතට ගෙන එනු ලබන අතර, එමගින් සැලකිය යුතු මූල්‍යමය ප්‍රතිලාභ හිමිවනු ඇතැයි ද එස් එල් ටී මොබිටෙල් සඳහන් කළා.\nඑසේම, අක්කර 7 ක භූමි ප්‍රදේශයක ඉදිවන මෙම ගොඩනැගිල්ලේ එක් මහලක් පර්යේෂණ සහ සංවර්ධන කටයුතු සඳහා මෙන්ම තාක්ෂණික නවෝත්පාදන උදෙසා ද වෙන් කෙරෙනවා.",
       "URL": "https://www.hirunews.lk/business/286224/එස්-එල්-ටී-මොබිටෙල්-ප්‍රථම-හරිත-ගොඩනැගිල්ල-ඉදිකිරීම-අරඹයි",
       "Category": "Business",
       "Parent URL": "https://www.hirunews.lk/business/all-news.php?pageID=9"
}