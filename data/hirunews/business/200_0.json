{
       "Source": "hirunews",
       "Timestamp": "Tuesday, 19 April 2016 - 16:16",
       "Headline": "බ්ලු මවුන්ටන් ප්‍රෝපර්ටිස්  ලිමිටඩ් සමාගම ජාත්‍යන්තර සම්මාන 8ක් හිමිකර ගනි",
       "News Content": "දේපල වෙළදාම් ක්ෂේත්‍රයේ  දිදුලන නමක් දිනා සිටින බ්ලු මවුන්ටන් සමාගම ආසියානු ෆැසිෆික් ප්‍රෝපර්ටි සම්මානය ඇතුළුව ජාත්‍යන්තර සම්මාන 8කින් පසුගියදා පිදුම් ලැබුවා.\nඒ මැලේසියාවේ ක්වාලාලම්පුර් නුවර පැවතී ආසියානු ෆැසිෆික් ප්‍රෝපර්ටි සම්මානය ප්‍රධාන උත්සවයේදී.\nමෙම සම්මාන ප්‍රධානෝත්සවය සංවිධාන කර තිබුනේ ඉන්ටර්නැෂනල් ප්‍රෝපර්ටි මිඩීයා UK ආයතනය විසින්.\nඑහිදී හිමිවූ  සම්මාන අතුරින් සම්මාන 3ක ජය සිංගප්පුරුවේ පිහිටි  Palmer & Turner Consultants Ltd සමාගම සමග ඒකාබද්ධව භුක්ති විදින බවයි බ්ලු මවුන්ටන් සමාගම පවසන්නේ.\nදේපල වෙළදාම් ක්ෂේත්‍රයේ නියැලෙන දේශීය සමාගමක් විසින් ජාත්‍යන්තර සම්මාන 8ක් හිමිකරගත්  ප්‍රථමවතාව මෙයයි.\nඒ අනුව බ්ලු මවුන්ටන් ප්‍රෝපර්ටි ලිමිටඩ් සමාගමේ නම රන් අකුරින් ඉතිහාසයේ ලියවෙනු ඇති.",
       "URL": "https://www.hirunews.lk/business/131230/බ්ලු-මවුන්ටන්-ප්‍රෝපර්ටිස්-ලිමිටඩ්-සමාගම-ජාත්‍යන්තර-සම්මාන-8ක්-හිමිකර-ගනි",
       "Category": "Business",
       "Parent URL": "https://www.hirunews.lk/business/all-news.php?pageID=200"
}