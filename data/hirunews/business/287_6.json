{
       "Source": "hirunews",
       "Timestamp": "Saturday, 20 July 2013 - 12:59",
       "Headline": "කොටස් වෙළඳපොල ඉහළට.",
       "News Content": "කොළඹ කොටස් වෙළඳපොලේ මිල දර්ශක මෙම සතියේ අවසන් ගණුදෙණු දිනය වූ ඊයේ (19) සතියකින් ඉහළම අගය වාර්තා කළා. සමස්ත දර්ශකය ඒකක 55 කින් ඉහළ ගොස් 6041 ක් ලෙස සටහන් වූ අතර එය ජූලි 11 වැනිදායින් පසු වාර්තා වූ ඉහළම අගයයි. විදේශීය ආයෝජකයන් ඊයේ දිනයේදී රුපියල් මිලියන 184 ක කොටස් අලෙවි කළ අතර, මේ වසරේ මේ වනවිට කොටස් වෙළඳපොල ශුද්ධ ආයෝජනය රුපියල් බිලියන 16 යි දශම 6 යි 5 ක්. මේ අතර, මාස 10 කින් අවම අනුපාතික වාර්තා කළ රුපියලේ අගය ඊයේ නැවතත් ප්‍රකෘතිමත් වීමත් දක්නට ලැබුණා. කෙසේ නමුත්, පසුගිය ජුනි 7 වැනිදා සිට රුපියලේ අගය සියයට 4 යි දශම 1 කින් පහත වැටී තිබෙනවා.",
       "URL": "https://www.hirunews.lk/business/63417/කොටස්-වෙළඳපොල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=287"
}