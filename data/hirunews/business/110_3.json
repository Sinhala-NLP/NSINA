{
       "Source": "hirunews",
       "Timestamp": "Sunday, 23 September 2018 - 12:48",
       "Headline": "ඕමාන තෙල් ඇමතිගෙන් ප්‍රකාශයක්",
       "News Content": "ලෝකයේ තෙල් මිල පාලනය කිරීම සඳහා ඔපෙක් සංවිධානයට වඩා ඇමරිකානු ජනපති ඩොනල්ඩ් ට්‍රම්ප්ගේ ට්විටර් පණිවුඩ ඉවහල් වන බව  ඕමාන තෙල් අමාත්‍යවරයා පවසනවා.\nඔපෙක් හෙවත් තෙල් අපනයනය කරන රටවල සංවිධානයේ රැස්වීමක් ඇල්ජීරියාවේ ආරම්භවීමට නියමිතව තිබියදී  ඕමාන ඛනිජ තෙල් අමාත්‍ය මොහොමඩ් අල් රූමි මේ බව කියා සිටියේ තෙල් මිල පහත දැමීමට ඔපෙක් සංවිධානය කටයුතු කළ යුතු බවට ජනපති ට්‍රම්ප් සිදුකළ ප්‍රකාශයකට පිලිතුරු සපයමින්.\nලෝක වෙළඳපොලේ තෙල් බැරලයක මිල මේ වනවිට ඩොලර් 80 කට ආසන්න වී ඇති අතර, මේ වසර තුළ තෙල් මිල සියයට 18 කින් ඉහළ ගියා.\nකෙසේ නමුත් මීට පෙර ජනපති ට්‍රම්ප් සිදුකළ ප්‍රකාශයකට පිළිතුරු ලෙස තෙල් නිෂ්පාදනය දිනකට බැරල් මිලියනයකින් ඉහළ නැංවීමට ඔපෙක් සංවිධානය කටයුතු කර තිබෙනවා.\nඑහෙත් තෙල් බැරලයක මිල ඇමරිකානු ඩොලර් 80 ඉක්මවා යාම ඇමරිකාවේ මැදපෙදිග සගයෙකු වන සෞදි අරාබිය විසින්ද අනුමත කර ඇති බව සඳහන්.\nඑමෙන්ම ඉරානයේ සැපයුම අඩාලවීම හමුවේ නිෂ්පාදනය ඉහළ නැංවීම පහසු කටයුත්තක් නොවන බව විශ්ලේෂකයන් පෙන්වා දෙනවා.",
       "URL": "https://www.hirunews.lk/business/200531/ඕමාන-තෙල්-ඇමතිගෙන්-ප්‍රකාශයක්",
       "Category": "Business",
       "Parent URL": "https://www.hirunews.lk/business/all-news.php?pageID=110"
}