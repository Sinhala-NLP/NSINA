{
       "Source": "hirunews",
       "Timestamp": "Friday, 13 February 2015 - 13:02",
       "Headline": "ශ්‍රී ලංකාව, ජාත්‍යන්තර මූල්‍ය අරමුදලෙන් ඩොලර් බිලියන 4 ක ණයක් ඉල්ලයි",
       "News Content": "අන්තර්ජාතික මූල්‍ය අරමුදලෙන් සහ අනෙකුත් ජාත්‍යන්තර මූල්‍ය ආයතනවලින් ඇමෙරිකානු ඩොලර් බිලියන 4 ක ණය මුදලක් ලබා ගැනීමට ශ්‍රී ලංකාව අදහස් කරන බව මුදල් අමාත්‍ය රවී කරුණානායක පවසනවා. විශේෂයෙන් ඉහළ පොලී සහිත චීන ණය ප්‍රතිසංවිධානය කිරීම සඳහා මෙම ණය මුදල ලබා ගැනීමට අදහස් කරන බවයි ඔහු ප්‍රකාශ කළේ. මීට අමතරව ලෝක බැංකුවෙන් ද ශ්‍රී ලංකාව සඳහා වැඩි මූල්‍ය දායකත්වයක් අපේක්ෂා කරන බව මුදල් අමාත්‍යවරයා පැවසීයැ යි රොයිටර් පුවත් සේවය වැඩිදුරටත් සඳහන් කළා. ලෝක බැංකුවේ සහ ජාත්‍යන්තර මූල්‍ය අරමුදලේ බලධාරින් මුණ ගැසීම සඳහා මුදල් අමාත්‍යවරයා ඉදිරි සතියේ වොෂින්ටනය බලා යාමට නියමිතයි.  2009 වසරේදී ද ශ්‍රී ලංකාව ජාත්‍යන්තර මූල්‍ය අරමුදලෙන් ඩොලර් බිලියන 2.6 ක ණය මුදලක් ලබා ගත්තා.",
       "URL": "https://www.hirunews.lk/business/103333/ශ්‍රී-ලංකාව-ජාත්‍යන්තර-මූල්‍ය-අරමුදලෙන්-ඩොලර්-බිලියන-4-ක-ණයක්-ඉල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=256"
}