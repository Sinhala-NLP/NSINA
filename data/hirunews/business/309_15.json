{
       "Source": "hirunews",
       "Timestamp": "Monday, 18 February 2013 - 19:24",
       "Headline": "මන්නාරමේ තෙල් සඳහා තවත් අයෝජකයන් 11ක්.",
       "News Content": "මන්නාරම් බොක්කේ ඛනිජ තෙල් සම්පත් පවතින බවට සැලකෙන තවත් මුහුදු තීරු 11ක් ආයෝජකයන් සඳහා ලබාදීමට රජය සැලසුම් කරනවා. ඒ සඳහා ටෙන්ඩර් කැඳවීම ලබන මාසයේ දී සිදුකෙරෙනු ඇති. මෙම තෙල් බිම් තීරු සංවර්ධනය සඳහා ආයෝජකයන් ආකර්ශනය කර ගැනීමේ පියවරක් ලෙස ඇමරිකාවේ හියුස්ටන් හිදී ප්‍රවර්ධන වැඩසටහනක් ද ක්‍රියාත්මක කෙරෙනවා. ලන්ඩනයේ දී සහ සිංගප්පූරුවේ දී ඒ සඳහා ආයෝජක හමු ද සංවිධානය කෙරෙනු ඇති. ලබන සැප්තැම්බරය වන විට මෙම තෙල් මුහුදු තීරු ආයෝජකයන් වෙත ලබාදීමටයි සැලසුම් කර ඇත්තේ. මීට අමතරව කාවේරි තටකයට අයත් ශ්‍රී ලංකා මුහුදු තීරයේ තවත් මුහුදු තීරු 5ක් ඒකාබද්ධ අධ්‍යයන සඳහා ඉදිරිපත් කෙරෙනවා. කාවේරි තටකයේ ඉන්දීය පාර්ශවයෙන් මේ වන විටත් ඛනිජ තෙල් සොයාගෙන අවසන්.",
       "URL": "https://www.hirunews.lk/business/53648/මන්නාරමේ-තෙල්-සඳහා-තවත්-අයෝජකයන්-11ක්",
       "Category": "Business",
       "Parent URL": "https://www.hirunews.lk/business/all-news.php?pageID=309"
}