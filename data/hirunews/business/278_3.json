{
       "Source": "hirunews",
       "Timestamp": "Friday, 20 September 2013 - 18:58",
       "Headline": "රසායනික ද්‍රව්‍ය යෙදූ කොත්තමල්ලි කිලෝ 7,000 ක් දැලේ.",
       "News Content": "මිනිස් ශරීරයට නුසුදුසු සල්ෆර්ඩයොක්සයිඞ් රසායනික ද්‍රව්‍ය යොදා පැහැය වෙනස් කර අලෙවි කිරීමට සුදානම් කර තිබූ කොත්තමල්ලි කිලෝග්‍රෑම් 7000ක් ග්‍රෑන්ඞ්පාස් ප්‍රදේශයේ ගබඩාවක තිබී පාරිභෝගික සේවා අධිකාරිය අද (20) අත්අඩංගුවට ගත්තා. පිටකොටුව ප්‍රදේශයේ ව්‍යාපාරිකයින් ලබාදෙන අවපැහැගත් කොත්තමල්ලි, රසායනික ද්‍රව්‍ය යොදා රන් පැහැය ගැන්වීම මෙම ගබඩාවේ දී සිදුකර තිබෙනවා. පසුව ඒවා යළි ලබා ගන්නා ව්‍යාපාරිකයින් පාරිභෝගිකයන් වෙත අලෙවි කර ඇති බවටයි අනාවරණය වී ඇත්තේ.",
       "URL": "https://www.hirunews.lk/business/67642/රසායනික-ද්‍රව්‍ය-යෙදූ-කොත්තමල්ලි-කිලෝ-7000-ක්-දැලේ",
       "Category": "Business",
       "Parent URL": "https://www.hirunews.lk/business/all-news.php?pageID=278"
}