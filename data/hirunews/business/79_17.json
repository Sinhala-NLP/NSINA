{
       "Source": "hirunews",
       "Timestamp": "Friday, 28 June 2019 - 12:45",
       "Headline": "ජී -  20 තෙල් මිල සමනය වීමක්",
       "News Content": "ජපානයේ - ඔසාකා නුවර දී අද ආරම්භ වන ජී - 20 සමුළුවේ ප්‍රතිඵල අපේක්ෂාවෙන් ලෝක වෙළදපොළේ තෙල් මිල සමනයවීමක් දක්නට ලැබෙනවා.\nවිශේෂයෙන් ආයෝජකයන්ගේ අවධානය යොමු වී ඇත්තේ එහිදී ඇමරිකානු ජනාධිපති ඩොනල්ඞ් ට්‍රම්ප් සහ චීන ජනාධිපති ෂී - ජින්පින් අතර පැවැත්වෙන සාකච්ඡාවේදී චීන - ඇමරිකානු වෙළඳ යුද්ධය අවසන් කිරීමට මඟ පෑදේ ද යන්න පිළිබදවයි.\nඒ අනුව බ්‍රෙන්ට් වර්ගයේ තෙල් බැරලයක මිල අද දිනයේ ඩොලර් 66යි ශත 16ක් ලෙස සටහන් වූ අතර, ඇමරිකානු ඩබ්ලිව්.ටී.අයි. තෙල් බැරලයක මිල සටහන් වූයේ ඩොලර් 59යි ශත 3ක් ලෙසයි.\nජී - 20 සමුළුව මෙන්ම ජුලි 1 වන දා සහ 2 වන දා වියනා නුවර දී පැවැත්වෙන තෙල් අපනයනය කරන ඔපෙක් රටවල සමුළුව ද ලෝක වෙළදපොළේ ඉන්ධන මිල සම්බන්ධයෙන් තීරණාත්මක වනු ඇති.",
       "URL": "https://www.hirunews.lk/business/219274/ජී-20-තෙල්-මිල-සමනය-වීමක්",
       "Category": "Business",
       "Parent URL": "https://www.hirunews.lk/business/all-news.php?pageID=79"
}