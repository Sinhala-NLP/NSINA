{
       "Source": "hirunews",
       "Timestamp": "Thursday, 14 September 2017 - 10:37",
       "Headline": "OPPO වෙතින් තවත් නව ජංගම දුරකථන මාදිලි පෙළක් ළඟදීම",
       "News Content": "තවත් නව ජංගම දුරකථන මාදිලි පෙළක් ළඟදීම ශ්‍රී ලංකාවට හඳුන්වා දීමට, ලොව ප්‍රමුඛතම තාක්ෂණ සන්නාමයක් වන OPPO සැලසුම් කර තිබෙනවා.\nOcta-core CPU සමග 3G RAM  සහ 3000mAH බැටරියක් සහිත මෙය ඉදිරියේදී නිල වශයෙන් මෙරට වෙළඳපොළට හඳුන්වා දීමට නියමිතයි.\nමෙහි ඇතුළත් ප්‍රොසෙසරය\\' Octa-core\\' වර්ගයේ ප්‍රොසෙසරයක් නිසා එහි ක්‍රියාකාරීත්වය වඩාත් වේගවත් හා කාර්යක්ෂම වී තිබෙනවා.\nඑමෙන්ම OPPO හි දියුණු ඡායාරූප තාක්ෂණය සමගින් මෙහි ඉදිරිපස කැමරාවට Beautify 4.0 තාක්ෂණය යොදා ඇති අතර පසුපස කැමරාවද සුපැහැදිලි ඡායාරූප ගැනීමට හැකිවන පරිදි සකස් කර තිබෙනවා.\nමෙම දුරකථන ඉතාමත් අලංකාර, සිහින්, ලෝහමය \\'Uni-body\\' ආකාරයට නිර්මාණය කර තිබෙනවා.\nඑළඹෙන සැප්තැම්බර් මස 19 වන දින මෙය ශ්‍රී ලංකාවේ නිල වශයෙන් දියත් කිරීමට නියමිත වන අතර, මෙම දුරකථන දිවයින පුරා විසිරුණු අලෙවිසැල් වලින් මිලදීගත හැකියි.\nOPPO A71 පිළිබඳ අදහස් දක්වමින් OPPO සමාගමේ මෙරට ප්‍රධාන විධායක නිලධාරී ටොම් සූ සඳහන් කළේ,\nඅසමසම වේගයකින් යුතු OPPO A71 ජංගම දුරකථනය ආකර්ෂණීය මිලකට ලබා ගැනීමේ අවස්ථාව මෙරට ජනතාවට ලබාදීමට හැකිවීම පිළිබඳ තමන් ඉතා සතුටුවන බවය.\n‘‘පාරිභෝගිකයාගේ එදිනෙදා ජීවිතයේ සොඳුරු මතකයන් ඡායාරූපගත කිරීමටත්, ඒවා සිය ආදරණීයයන් අතර බෙදාහදා ගැනීමටත් OPPO සමාගම මෙතෙක් ඔවුන් වෙනුවෙන් දායාද කළ සියලූ පහසුකම් ද මෙම මාදිලිය තුළින් අත්විඳීමට ඔවුන්ට හැකි වීම ද විශේෂත්වයක්’’ යනුවෙන් ඔහු වැඩිදුරටත් සඳහන් කළා.\nවිවිධ කාර්යයන් කිහිපයක එකවර යෙදීම මෙන්ම Apps අතර එකින් එකට මාරුවීමද වඩාත් වේගවත් ලෙස සිදුකිරීමට හැකිවීම මෙහි තවත් විශේෂත්වයක්.\nමේ අනුව ඡායාරූප ගැනීම, වීඩියෝ නැරඹීම සහ ක්‍රීඩාවල යෙදීම ආදිය වඩාත් පහසුවෙන් සිදුකළ හැක.\nතවද මෙහි ඇති, ඉක්මන් ආරෝපණ පද්ධතිය සහිත 3000mAh බැටරිය නිසා ගැටලූවකින් තොරව දවස පුරා රිසි සේ දුරකථනය භාවිතා කිරීමේ හැකියාව ලැබේ.\nOPPO යනු කවදත් Selfie ඡායාරූප සහ Groupfie (Group Selfie) ඡායාරූප ගැනීම සඳහා හොඳම කැමරා දුරකථන ලෙස ප්‍රසිද්ධියක් උසුලන සන්නාමයක්.\nමෙම නව දුරකථන මාදිලිය එම පිළිගැනීම නව මානයකට රැගෙන යමින් පාරිභෝගිකයන්ට වඩාත් සුපැහැදිලි හා උසස්ම තත්ත්වයේ ඡායාරූප ගැනීමට උපකාරී වනු නිසැක ය.",
       "URL": "https://www.hirunews.lk/business/170884/oppo-වෙතින්-තවත්-නව-ජංගම-දුරකථන-මාදිලි-පෙළක්-ළඟදීම",
       "Category": "Business",
       "Parent URL": "https://www.hirunews.lk/business/all-news.php?pageID=146"
}