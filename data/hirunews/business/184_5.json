{
       "Source": "hirunews",
       "Timestamp": "Wednesday, 14 September 2016 - 7:53",
       "Headline": "IMF නියෝජිත පිරිසක් මුදල් ඇමති හමුවෙයි",
       "News Content": "ජාත්‍යන්තර මූල්‍ය අරමුදලේ නියෝජිතයන් පිරිසක් ඊයේ මුදල් අමාත්‍ය රවී කරුණානායක හමුවුණා.\nඒ, ශ්‍රී ලංකාවට අනුමත කරන ලද ණය සම්බන්ධයෙන් වන සමාලෝචනයකටයි.\nඇමරිකානු ඩොලර් බිලියන 1.5 ක් වන මෙම ණය මුදලේ මුල් කොටස පසුගිය ජූනි මාසයේදී නිදහස් කළ අතර, එය කොටස් පහකින් ලබාදීමට නියමිතයි.\nරටේ මූල්‍ය ස්ථාවරත්වය සහ ඉදිරි අරමුණු පිළිබඳව මෙහිදී අමාත්‍ය රවී කරුණානායක මූල්‍ය අරමුදලේ නියෝජිතයන් දැනුවත් කළ අතර රජයේ වැඩපිළිවෙල පිළිබඳව ඔවුන් එහිදී ප්‍රශංසාව පළ කර තිබෙනවා.",
       "URL": "https://www.hirunews.lk/business/142931/imf-නියෝජිත-පිරිසක්-මුදල්-ඇමති-හමුවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=184"
}