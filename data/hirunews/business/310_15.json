{
       "Source": "hirunews",
       "Timestamp": "Tuesday, 12 February 2013 - 7:58",
       "Headline": "මෙරට විදේශ සංචිතවල වර්ධනයක්.",
       "News Content": "මෙරට විදේශ සංචිත පසුගිය දෙසැම්බරයේ දී ඇමරිකානු ඩොලර් මිලියන 6877ක් දක්වා ඩොලර් මිලියන 387කින් වර්ධනය වී තිබෙනවා. 2011 වසරට සාපේක්ෂව පසුගිය දෙසැම්බරයේ විදේශ සංචිතවල වර්ධනය සියයට 15කට ආසන්නයි. 2011 වසරේ මැද භාගයේ සිට 2012 වසරේ පළමු කාර්තුව තෙක් මෙරට විදේශ සංචිතවලින් ඩොලර් බිලියන 2ක් පමණ අහිමි වුණා. කෙසේ නමුත්, පසුගිය පෙබරවාරියේ සිට මූල්‍ය ප්‍රතිපත්ති දැඩි කිරීම සහ විදේශ විනිමය විකුණුම් යළි ආරම්භ කිරීම හේතුවෙන් විනිමය සංචිත වර්ධනය වී තිබෙනවා. දේශීය ණය නිකුත් කිරීම් සීමා කිරීම ද ඊට හේතුවක්. ඩොලර් බිලියන 6.8ක් වූ මෙරට විදේශ සංචිත ප්‍රමාණය මාස 4යි දශම 3ක ආනයනයන්ට ප්‍රමාණවත්.\n\\r\\n",
       "URL": "https://www.hirunews.lk/business/53217/මෙරට-විදේශ-සංචිතවල-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=310"
}