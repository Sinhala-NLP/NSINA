{
       "Source": "hirunews",
       "Timestamp": "Saturday, 08 June 2013 - 13:17",
       "Headline": "තවත් ගල් අඟුරු බලාගාරයකට ජපානයෙන් ආධාර.",
       "News Content": "දකුණේ ඉදිකෙරෙන ගල් අඟුරු තාප විදුලි බලාගාරයක් සඳහා ජපානයේ මූල්‍යාධාර ලබාගැනීම පිළිබඳව සාකච්ඡා කෙරෙන බව විදුලිබල අමාත්‍යාංශය පවසනවා. ඩොලර් මිලියන 600 ක මූල්‍යාධාරයක් මේ සඳහා ජපානයෙන් ලබා ගැනීමටයි අපේක්ෂා කෙරෙන්නේ. අළු හෝ දුම් නිකුත් නොකරන පරිසර හිතකාමී තාප බලාගාරයක් ඉදිකිරීම සඳහා ජපාන රජය සහ ජයිකා ආයතනය සමඟ මේ වනවිටත් සාකච්ඡා ආරම්භ කර ඇතැයි විදුලිබල හා බලශක්ති අමාත්‍යාංශයේ ලේකම් එම්.එම්.සී. ෆර්ඩිනැන්ඩු රොයිටර් පුවත් සේවයට ප්‍රකාශ කර තිබෙනවා. දකුණේ තාප බලාගාරය ඉදිකෙරෙනු ඇත්තේ ශක්‍යතා අධ්‍යයනයකින් අනතුරුවයි.",
       "URL": "https://www.hirunews.lk/business/60575/තවත්-ගල්-අඟුරු-බලාගාරයකට-ජපානයෙන්-ආධාර",
       "Category": "Business",
       "Parent URL": "https://www.hirunews.lk/business/all-news.php?pageID=293"
}