{
       "Source": "hirunews",
       "Timestamp": "Saturday, 18 January 2020 - 12:56",
       "Headline": "අපනයන ආදායම ඇ.ඩො.බිලියන 10.7 දක්වා ඉහළට",
       "News Content": "පසුගිය වසරේ පළමු මාස 11 තුළ මෙරට අපනයන ආදායම ඇමරිකානු ඩොලර් බිලියන 10.7 දක්වා සියයට 1.7කින් වර්ධනය වී ඇති බව අපනයන සංවර්ධන මණ්ඩලය පවසනවා.\nකෙසේ නමුත්,පසුගිය නොවැම්බර් මාසයේ අපනයන ආදායම ඩොලර් මිලියන 950 දක්වා සියයට 3කින් පහත වැටී ඇති බවයි එමගින් සඳහන් කළේ.\nමහබැංකුව නිකුත් කළ අතුරු දත්ත වාර්තාවලට අනුව පසුගිය වසරේ ජනවාරි සිට නොවැම්බර් දක්වා කාලය තුළ මෙරට අපනයන ආදායමෙන් සියයට 47කට දායක වී ඇත්තේ ඇගළුම් සහ රෙදිපිළි අපනයනයන්.\nතේ අපනයනය ඉන් සියයට 11ක් නියෝජනය කරන අතර, රබර් සහ රබර් ආශ්‍රිත නිෂ්පාදන අපනයනය සියයට 7.5ක් නියෝජනය කරනු ලබනවා.\nපොල් සහ පොල් ආශ්‍රිත නිෂ්පාදන මෙන්ම ඉංජිනේරු නිෂ්පාදන ඒකාබද්ධව නියෝජනය කරනු ලබන්නේ අපනයන ආදායමෙන් සියයට 5ක්.",
       "URL": "https://www.hirunews.lk/business/232510/අපනයන-ආදායම-ඇ-ඩො-බිලියන-10-7-දක්වා-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=56"
}