{
       "Source": "hirunews",
       "Timestamp": "Wednesday, 05 August 2015 - 13:27",
       "Headline": "කිරුම් - මිනුම් උපකරණ සහතික කිරීමේ ගාස්තු ඉහළට",
       "News Content": "කිරුම් මිනුම් උපකරණ පරීක්ෂා කර සහතික කරවා ගැනීම සඳහා අය කෙරෙන ගාස්තු ඉහළ දමා තිබෙනවා. මිනුම් ඒකක හා ප්‍රමිති සේවා දෙපාර්තමේන්තුවේ අධ්‍යක්ෂ ප්‍රේමසිරි කුමාර සඳහන් කළේ ඊට අදාළ ගැසට් නිවේදනය මේ වන විට ප්‍රකාශයට පත් කර ඇති බවයි. මේ යටතේ රසායනඥයන්, ඖෂධ සංයෝජකයින් සහ රන්කරුවන් භාවිතා කෙරෙන කිරුම් මිනුම් උපකරණ පරීක්ෂා කිරීමේ ගාස්තු ද ඉහළ දමා තිබෙනවා. ගනුදෙනු සඳහා වෙළඳුන් විසින් භාවිතා කෙරෙන කිරුම් මිනුම් උපකරණ, සෑම වසරකට වරක්ම මිනුම් හා ප්‍රමිති සේවා දෙපාර්තමේන්තුව වෙත ඉදිරිපත් කර සහතික කරවා ගැනීම අනිවාර්ය බවයි එම දෙපාර්තමේන්තුව කියා සිටියේ.",
       "URL": "https://www.hirunews.lk/business/114385/කිරුම්-මිනුම්-උපකරණ-සහතික-කිරීමේ-ගාස්තු-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=230"
}