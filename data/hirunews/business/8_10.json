{
       "Source": "hirunews",
       "Timestamp": "Saturday, 06 November 2021 - 8:00",
       "Headline": "විදේශීය ප්‍රේෂණ ප්‍රවර්ධනය පහසු කිරීමේ දෙපාර්තමේන්තුවක්",
       "News Content": "ශ්‍රී ලංකාවට ලැබෙන විදේශීය ප්‍රේෂණ ප්‍රවර්ධනය පහසු කිරීමේ දෙපාර්තමේන්තුවක් ශ්‍රී ලංකා මහ බැංකුව මගින් ස්ථාපිත කර තිබෙනවා.\nඑමඟින් සඳහන් කළේ ආසන්න වශයෙන් සියයට සියයක දේශීය අගය එකතු කිරීමකින් සමන්විත ශ්‍රී ලංකාවේ විදේශ විනිමය ඉපයීම්වල ප්‍රධාන මූලාශ්‍රයක් වන සේවා නියුක්තිකයන්ගේ ප්‍රේෂණ මෙරට විදේශ සංචිතය සඳහා සැළකිය යුතු දායකත්වයක් ලබාදෙන බවයි.\nපසුගිය දශක දෙක තුළ වාර්ෂික වෙළඳ ගිණුමේ හිඟයෙන් සියයට 80ක් පමණ සේවා නියුක්තිකයන්ගේ ප්‍රේෂණවලින් ආවරණය වී ඇති බවද එමඟින් පෙන්වා දෙනවා.\nනව දෙපාර්තමේන්තුවේ කාර්ය භාරය වන්නේ රට තුළට විදේශීය ප්‍රේෂණ ගලා ඒම ශක්තිමත් කිරීම සහ බැංකු පද්ධතිය තුළට විදේශ විනිමය ගලා ඒම සුමට අන්දමින් යොමු කිරීමයි.",
       "URL": "https://www.hirunews.lk/business/287144/විදේශීය-ප්‍රේෂණ-ප්‍රවර්ධනය-පහසු-කිරීමේ-දෙපාර්තමේන්තුවක්",
       "Category": "Business",
       "Parent URL": "https://www.hirunews.lk/business/all-news.php?pageID=8"
}