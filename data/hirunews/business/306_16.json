{
       "Source": "hirunews",
       "Timestamp": "Sunday, 10 March 2013 - 13:33",
       "Headline": "සහල් මිල ඉහළ නංවන්නැයි ඉල්ලීම්.",
       "News Content": "සහල් සඳහා පනවා ඇති පාලන මිල ඉහළ නංවන ලෙස සහල් නිෂ්පාදකයින් පාරිභෝගික සේවා අධිකාරියෙන් ඉල්ලීමක් කර තිබෙනවා. කෙසේ වෙතත් මිල වැඩිකිරීම සම්බන්ධයෙන් මෙතෙක් අවසන් තීරණයක් ගෙන නොමැති බවයි එහි උසස් නිලධාරියෙකු හිරු ප්‍රවෘත්ති අංශයට කියා සිටියේ.  දැනට සම්බා  කිලෝවක් සඳහා රුපියල් 70 ක පාලන මිලක් පවතින අතර  නාඩු සහල් කිලෝවක් සඳහා පවතින පාලන මිල වන්නේ රුපියල් 60 ක්. කෙසේ වෙතත් වී සඳහා පනවා තිබූ පාලන මිල ඉහළ දැමීමට රජය මීට පෙර තීරණය කළා. ඒ අනුවයි සහල් සඳහා පනවා ඇති පාලන මිලද ඉහළ නංවන ලෙසයි සහල් නිෂ්පාදකයින් පාරිභෝගික සේවා අධිකාරියෙන් ඉල්ලා ඇත්තේ.",
       "URL": "https://www.hirunews.lk/business/54944/සහල්-මිල-ඉහළ-නංවන්නැයි-ඉල්ලීම්",
       "Category": "Business",
       "Parent URL": "https://www.hirunews.lk/business/all-news.php?pageID=306"
}