{
       "Source": "hirunews",
       "Timestamp": "Monday, 25 March 2013 - 19:37",
       "Headline": "සුඛෝපභෝගී වාහන මිලදී ගැනීම 411% ඉහළ යයි.",
       "News Content": "පසුගිය වසරේ පෙබරවාරි මාසයට සාපේක්ෂව මෙම වසරේ එම මාසයේ රථ වාහන ලියාපදිංචිය 44% කින් පහත වැටී තිබෙනවා. වෙළඳපොල විචාරකයන් පවසන්නේ ආනයන රථවාහන මත පැනවූ බදු වැඩි කිරීම මීට ප්‍රධාන වශයෙන් හේතු වී ඇති බවයි. මේ හේතුවෙන් ඉන්දියාවෙන් ආනයනය කරන මරුටි රථ ලියාපදිංචිය 88% කින් පහත වැටී තිබෙනවා. කෙසේ වෙතත්, බී.එම්.ඩබ්ලිව්. වර්ගයේ සුඛෝපභෝගී මෝටර් රථ ලියාපදිංචිය 411 % කින් ඉහළ ගොස් ඇති බවයි වෙළඳපොල දත්ත වාර්තා පෙන්වා දෙන්නේ. එමෙන්ම යතුරුපැදි සහ ත්‍රීරෝද රථ ලියාපදිංචිය ද සැලකිය යුතු ලෙස පහත වැටී තිබෙනවා.",
       "URL": "https://www.hirunews.lk/business/55948/සුඛෝපභෝගී-වාහන-මිලදී-ගැනීම-411-ඉහළ-යයි",
       "Category": "Business",
       "Parent URL": "https://www.hirunews.lk/business/all-news.php?pageID=304"
}