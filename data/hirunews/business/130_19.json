{
       "Source": "hirunews",
       "Timestamp": "Saturday, 17 March 2018 - 14:12",
       "Headline": "තේ නිෂ්පාදනය ප්‍රකෘතිමත් වෙයි",
       "News Content": "පසුගිය වසර කිහිපය තුළදී අයහපත් කාලගුණය හේතුවෙන් පහත වැටී තිබූ මෙරට තේ නිෂ්පාදනය දැන් ප්‍රකෘතිමත් වෙමින් පවතින බව තේ තැරැව්කාර සමාගම් පවසනවා.\nමේ වන විට තේ නිෂ්පාදන ප්‍රදේශවලට වැසි ලැබෙමින් පවතින අතර තේ වගාවට යහපත් කාලගුණ තත්ත්වයක් පවතින බවයි ඔවුන් පෙන්වා දෙන්නේ.\nවසරේ මුල් කාලය තුළ උණුසුම් වියළි කාලගුණයක් පැවති අතර, මේ වන විට අන්තර් මෝසම් වැසි ආරම්භ වී තිබෙනවා.\nඑය තේ වගාවට පොහොර යෙදීමට ද සුදුසු කාලයයි.\nමේ හේතුවෙන් අප්‍රේල් සහ මැයි මාස වන විට තේ නිෂ්පාදනයේ වර්ධනයක් දැකිය හැකි බව තැරැව්කාර සමාගම්වල අදහසයි.\nවිශේෂයෙන් බටහිර කඳු බෑවුම් ප්‍රදේශවල උසස් වර්ගයේ තේ වල ගුණාත්මකභාවය ඉහළ නැංවීමක් ද මෙහිදී අපේක්ෂා කෙරෙනවා.",
       "URL": "https://www.hirunews.lk/business/186158/තේ-නිෂ්පාදනය-ප්‍රකෘතිමත්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=130"
}