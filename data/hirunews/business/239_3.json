{
       "Source": "hirunews",
       "Timestamp": "Sunday, 31 May 2015 - 19:25",
       "Headline": "අල සහ පරිප්පු වැඩියෙන් යයි",
       "News Content": "මේ දිනවල වෙළදපළේ එළවළු මිල ඉහළ ගොස් ඇති බැවින් පාරිභෝගිකයින් අර්තාපල් සහ පරිප්පු පරිභෝජනය කෙරෙහි වැඩි අවදානයක් යොමු කර ඇති බව හෙක්ටර් කොබ්බෑකඩුව ගොවි කටයුතු පර්යේෂණ හා පුහුණුකිරීම් ආයතනය පවසනවා. එහි පර්යේෂණ නිලධාරී දුමින්ද ප්‍රියදර්ශන හිරු ප්‍රවෘත්ති අංශයට සඳහන් කළේ පවතින අයහපත් කාලගුණ තත්ත්වය හේතුවෙන් උඩරට එළවළු වර්ග සියල්ලෙහිම පාහේ මිල ගණන් සීග්‍රයෙන් ඉහළ ගොස් ඇති බවයි.\nමේ හේතුව නිසා පාරිභෝගිකයන් විකල්පයන් ලෙස අර්තාපල් සහ පරිප්පු පාරිභෝජනය කෙරෙහි වැඩි අවධානය යොමු වී ඇති බවයි ඔහු කියා සිටියේ. කෙසේ වෙතත්, මේ හේතුව නිසා දේශීය අර්තාපල්වල මිල ගණන් ද ඉහළ ගොස් ඇති බවයි පර්යේෂණ නිලධාරී දුමින්ද ප්‍රියදර්ශන වැඩිදුරටත් කියා සිටියේ.",
       "URL": "https://www.hirunews.lk/business/110535/අල-සහ-පරිප්පු-වැඩියෙන්-යයි",
       "Category": "Business",
       "Parent URL": "https://www.hirunews.lk/business/all-news.php?pageID=239"
}