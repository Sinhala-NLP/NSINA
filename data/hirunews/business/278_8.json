{
       "Source": "hirunews",
       "Timestamp": "Thursday, 19 September 2013 - 8:28",
       "Headline": "ටූනා මසුන්ටත් හොඳ කලක්.",
       "News Content": "ටූනා මසුන් අපනයනය කිරීමේදී දේශීය ධීවරයාට ප්‍රමුඛතාවය ලබාදීමට කටයුතු කරන බව ආර්ථික සංවර්ධන අමාත්‍ය බැසිල් රාජපක්ෂ පවසනවා. මෙරටින් ලබාගන්නා ටූනා මත්ස්‍යයින් සඳහා වෙළඳපොළේ විශාල ඉල්ලූමක් පවතින බැවින් දේශීය ධීවරයන් එයට යොමු කිරීමටද කටයුතු කරන බවයි අමාත්‍යවරයා පෙන්වා දෙන්නේ. අමාත්‍යවරයා මෙම අදහස් පළ කළේ බහුදින ධීවර යාත්‍රා හිමියන් සමග ධීවර ක්‍ෂේත්‍රය මුහුණපා තිබෙන ගැටළු පිළිබඳව පැවති සාකච්ඡාවකදියි. ධීවර දැල් ආම්පන්න සඳහා රජය විසින් පනවා ඇති බදු අවම කිරීමටද ඉදිරියේදී කටයුතු කරන බව අමාත්‍ය බැසිල් රාජපක්ෂ ප්‍රකාශ කර තිබෙනවා.",
       "URL": "https://www.hirunews.lk/business/67517/ටූනා-මසුන්ටත්-හොඳ-කලක්",
       "Category": "Business",
       "Parent URL": "https://www.hirunews.lk/business/all-news.php?pageID=278"
}