{
       "Source": "hirunews",
       "Timestamp": "Tuesday, 25 August 2015 - 20:52",
       "Headline": "ඔස්ටි‍්‍රයාව සහ ශ්‍රී ලංකාව අතර කෙළින් ගමන්",
       "News Content": "ඔස්ට්‍රියාව සහ ශ්‍රී  ලංකාව අතර සෘජු ගුවන් සේවා ඔක්තෝම්බර් 27 වනදා සිට ආරම්භ කරන බව සිවිල් ගුවන් සේවා අධිකාරිය පවසනවා. නිවේදනයක් නිකුත් කරමින්  අධිකාරිය සඳහන් කළේ දෙරට අතර නැවත වරක් මෙලෙස සෘජු ගුවන් සේවා ආරම්භවන්නේ වසර 8 කට පසුව බවයි.\nමධ්‍යම යුරෝපයට අයත් ඔස්ට්‍රියාවේ පුරවැසියන් මෙරට  ස්වභාවික පරිසරයට බෙහෙයවින් ඇලූම් කරන අතර සෘජු ගුවන් සේවා ආරම්භ වීමත් සමඟ ඔවුන් වැඩි වශයෙන් සිය නිවාඩුව ගත කිරීම සඳහා ශ්‍රී ලංකාව තෝරා ගනු ඇති බවයි සිවිල් ගුවන් සේවා අධිකාරිය වැඩිදුරටත් සඳහන් කළේ.",
       "URL": "https://www.hirunews.lk/business/115478/ඔස්ටි‍්‍රයාව-සහ-ශ්‍රී-ලංකාව-අතර-කෙළින්-ගමන්",
       "Category": "Business",
       "Parent URL": "https://www.hirunews.lk/business/all-news.php?pageID=228"
}