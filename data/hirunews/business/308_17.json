{
       "Source": "hirunews",
       "Timestamp": "Sunday, 24 February 2013 - 13:06",
       "Headline": "මෙවර වාර්තාගත කුරහන් අස්වැන්නක්.",
       "News Content": "ලග්ගල, විල්ගමුව, හත්තොටඅමුණ, හසලක සහ මහියංගනය යන ප්‍රදේශවල කුරහන් අස්වනු නෙළීම මේ වනවිට ආරම්භ වී තිබෙනවා. කලකට පසු මෙවර සාර්ථක කුරහන් අස්වැන්නක් ලැබී ඇති බවයි ප්‍රදේශයේ ගොවීන් ප්‍රකාශ කළේ. කෘෂිකර්ම අමාත්‍යාංශයේ මඟ පෙන්වීම යටතේ මෙවර කුරහන් අස්වැන්නේ සියයට 150ක පමණ වර්ධනයක් දක්නට ලැබෙනවා.  දැන් නෙලනු ලබන අස්වනු මාර්තු මස අවසානය වන විට වෙළදපොළට නිකුත් කිරීමට හැකි වනු ඇති බවයි ප්‍රදේශයේ ගොවීන් තවදුරටත් කියා සිටියේ. මෙරට කුරහන් නිෂ්පාදනය පසුගිය කාලය තුළ පහත වැටී තිබූ අතර කුරහන් යම් ප්‍රමාණයක් ආනයනය කිරීමට ද සිදුවූ බවයි වාර්තා වූයේ.",
       "URL": "https://www.hirunews.lk/business/54029/මෙවර-වාර්තාගත-කුරහන්-අස්වැන්නක්",
       "Category": "Business",
       "Parent URL": "https://www.hirunews.lk/business/all-news.php?pageID=308"
}