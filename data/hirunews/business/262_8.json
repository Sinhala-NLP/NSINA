{
       "Source": "hirunews",
       "Timestamp": "Wednesday, 07 January 2015 - 12:56",
       "Headline": "එළවළු මිල අඩු වෙයිලූ.",
       "News Content": "පැවති අයහපත් කාලගුණ තත්ත්වය හේතුවෙන් ඉහළ ගිය එළවළු මිල ගණන් ඉදිරියේදී පහත වැටෙනු ඇතැයි නුවරඑළිය දිස්ත්‍රික් ලේකම් ඞී.පී.ජී. කුමාරසිරි ප්‍රකාශ කළා. අයහපත් කාලගුණ තත්ත්වය නිසා නුවරඑළිය දිස්ත්‍රික්කයේ එළවළු වගාවන්ට හානි සිදුව ඇති බවයි දිස්ත්‍රික් ලේකම්වරයා කියා සිටියේ.\nදඹුල්ල ආර්ථික මධ්‍යස්ථානයේ එළවළු මිල ගණන් ද මේ වනවිට පවතින්නේ ඉහළ අගයකයි. අද උදෑසන ආර්ථික මධ්‍යස්ථානයට ලැබුණු අමු මිරිස් කිලෝග්‍රෑමයක තොග මිල රුපියල් 450 ත් 480 ත් අතර මිලක සටහන් වුණා. දඹුල්ල ආර්ථික මධ්‍යස්ථානයට ලැබෙන අනෙකුත් එළවළු වර්ග වල මිල ද ඉහළ අගයක පැවතුණු බවයි ආර්ථික කළමනාකාර භාරය ප්‍රකාශ කළේ. යාපනය දිස්ත්‍රික්කයෙන් ආර්ථික මධ්‍යස්ථානයට ලැබෙන එළවළු වර්ගවල ද අඩුවක් දක්නට ලැබෙන බව දඹුල්ල ආර්ථික මධ්‍යස්ථානයේ කළමනාකාර භාරය කියා සිටියා.",
       "URL": "https://www.hirunews.lk/business/100791/එළවළු-මිල-අඩු-වෙයිලූ",
       "Category": "Business",
       "Parent URL": "https://www.hirunews.lk/business/all-news.php?pageID=262"
}