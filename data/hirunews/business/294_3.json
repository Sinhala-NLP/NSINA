{
       "Source": "hirunews",
       "Timestamp": "Tuesday, 04 June 2013 - 18:45",
       "Headline": "ජාත්‍යන්තර වෙළඳාමට මූල්‍ය අරමුදලෙන් උපදෙස්.",
       "News Content": "යටිතල පහසුකම් සංවර්ධනය සඳහා සිදුකරන ආයෝජන වැඩිකිරීමෙන් ජාත්‍යන්තර වෙළඳාමට සම්බන්ධවීමට ශ්‍රී ලංකාවට පවතින අවස්ථාව තවදුරටත් ඉහල යන බව බව ජාත්‍යන්තර මූල්‍ය අරමුදල පවසනවා. එහි ශ්‍රී ලංකා නියෝජිත කෝෂි මතායි කියා සිටියේ ගෝලීය වෙළදාම 2008  - 2009 කාලය තුළ සියයට 20 කින් පහත වැටුණු බවයි. එහෙත් 2010 වසරේ සිට මේ දක්වා ගෝලීය වෙළඳාම සියයට 10 කින් වර්ධනය වී ඇති බවද ඔහු පෙන්වා දුන්නා. දකුණු ආසියානු කලාපය තුළ ප්‍රබල වෙළඳ මධ්‍යස්ථානයක් බවට පත්වීමේ අපේක්ෂාවෙන් ශ්‍රී ලංකාව ආයෝජන සිදුකළ යුතු බවද කෝෂි මතායි අවධාරණය කළා.",
       "URL": "https://www.hirunews.lk/business/60302/ජාත්‍යන්තර-වෙළඳාමට-මූල්‍ය-අරමුදලෙන්-උපදෙස්",
       "Category": "Business",
       "Parent URL": "https://www.hirunews.lk/business/all-news.php?pageID=294"
}