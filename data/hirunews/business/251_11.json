{
       "Source": "hirunews",
       "Timestamp": "Friday, 13 March 2015 - 14:23",
       "Headline": "අස්වැන්න ගෙට ගන්න උඩ දෙවියෝ බලත්වා",
       "News Content": "පවතින වර්ෂාව නිසා දඹුල්ල ප්‍රදේශයේ අස්වනු නෙලීමට ඇති ගොයම විනාශ වෙමින් පවතින බව ගොවිහු පවසති. ඇතැම් ගොවින් ගොයම් කපා ගොඩ ගැනීමට නොහැකිව කුඹුරේම  දමා ඇත. එම වී අස්වැන්න නැවත ගස් වලම පැලවී ඇතැයි ගොවින් පෙන්වා දෙයි.\nවර්ෂාවත් සමග හොදට පැසුණු ගොයම ලියදී  තුලම වැටීම නිසා අස්වැන්න නෙලා ගැනීමට නොහැකිව විනාශ වෙමින් පවතී. පසුගිය 03 දින සිට දඹුල්ල ප්‍රදේශයට කඩින් කඩ වර්ෂාව පවතී.\nගොයම් කඩිනමින් කපාගැනීම සදහා කුලී කම්කරුවන් නොමැති කමද අස්වනු නෙලා ගැනීමට තවත් බාධාවක් ව පවතී.මෙවර අක්කරයක ප්‍රමාණයක අස්වනු නෙලා ගෙට ගැනීම සදහා රුපියල් 20000ක පමණ මුදලක් වියදම් යන බව ගොවින් පවසයි. වර්ෂාව නිසා ඒ තත්වය වෙනස් වී රුපියල් 25000කට අධික වියදමක් දැරීමට සිදුවන බවද සඳහන්ය.\nකුලී කම්කරුවකුට දිනකට රු 1000ක මුදලක් ආහාර පාන ලබාදී ගෙවිය යුතුව ඇති බවද ට්‍රැක්ටර් කුලිය, කොලමදින කුලිය තවම අඩුවී නොමැති බවද ගොවින් පෙන්වා දෙයි.කොළ මැදීම සදහා එක පැයකට රු 3500ක මුදලක් අය කරන අතර ඉන්ධන මිල අඩුවීමේ වාසිය ගොවීන්ට නොලැබී ඇතැයිද කියයි.\n(ඡායාරූප කාංචන කුමාර ආරියදාස)",
       "URL": "https://www.hirunews.lk/business/105419/අස්වැන්න-ගෙට-ගන්න-උඩ-දෙවියෝ-බලත්වා",
       "Category": "Business",
       "Parent URL": "https://www.hirunews.lk/business/all-news.php?pageID=251"
}