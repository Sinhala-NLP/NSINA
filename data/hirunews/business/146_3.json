{
       "Source": "hirunews",
       "Timestamp": "Saturday, 23 September 2017 - 13:39",
       "Headline": "හම්බන්තොට නව තෙල් පිරිපහදුවකට චීනය සමඟ සාකච්ඡා",
       "News Content": "හම්බන්තොට වරාය ආශ්‍රිතව නව තෙල් පිරිපහදුවක් ඉදිකිරීම සඳහා ආයෝජන මණ්ඩලය චීන සමාගම් දෙකක් සමඟ සාකච්ඡා පවත්වන බව රොයිටර් වාර්තා කළා.\nඇමරිකානු ඩොලර් බිලියන 3ක් වැය වන මෙම පිරිපහදු ව්‍යාපෘතිය සඳහා ඇමරිකානු - ශ්‍රී ලංකා ඒකාබද්ධ ව්‍යාපාරයක් ද ඒ සඳහා යෝජනාවක් ඉදිරිපත් කර ඇති බව සඳහන්.\nචීන සමාගම මගින් ඉදිරිපත් කර ඇති යෝජනාව අනුව හම්බන්තොට ඉදිකෙරෙන තෙල් පිරිපහදුව මගින් වාර්ෂිකව තෙල් ටොන් මිලියන 5ක් නිෂ්පාදනය කිරීමට නියමිතයි.\nකෙසේ නමුත්, අදාළ සමාගම් තුනෙන් වඩාත් යෝග්‍ය සමාගම වෙත පිරිපහදුව ඉදිකිරීමේ කොන්ත්‍රාත්තුව ලබාදෙන බවයි ආයෝජන මණ්ඩලයේ උසස් නිලධාරියෙකු රොයිටර් පුවත් සේවයට ප්‍රකාශ කර ඇත්තේ.\nව්‍යාපෘතිය සඳහා හම්බන්තොට වරාය ආශ්‍රිතව අක්කර 500ක භූමි භාගයක් වෙන් කෙරෙනු ඇති.",
       "URL": "https://www.hirunews.lk/business/171660/හම්බන්තොට-නව-තෙල්-පිරිපහදුවකට-චීනය-සමඟ-සාකච්ඡා",
       "Category": "Business",
       "Parent URL": "https://www.hirunews.lk/business/all-news.php?pageID=146"
}