{
       "Source": "hirunews",
       "Timestamp": "Saturday, 03 August 2013 - 8:27",
       "Headline": "කොටස් වෙළදපළ සුළු අවගමනයක්.",
       "News Content": "කොළඹ කොටස් වෙළඳපළේ මිල දර්ශක ඊයේ (02) සුළු අවගමනයක් පෙන්නුම් කළා. ඒ, ඊට පෙර දිනයේ සති 6කින් ඉහළම අගයන් වාර්තා කිරීමෙන් අනතුරුවයි. ඊයේ දිනයේ දී ආයෝජකයන් විශේෂයෙන් බැංකු සහ මූල්‍ය ආයතන කොටස් වැඩි වශයෙන් විකිණීමක් දක්නට ලැබුණා. ඔවුන් මහබැංකුව විසින් බැංකු ප්‍රතිපත්ති ලිහිල් කිරීමේ අපේක්ෂාවෙන් පසුවන බව විශ්ලේෂකයන්ගේ අදහසයි. සමස්ත දර්ශකය ඊයේ දිනය අවසන දී 6155ක් ලෙස සටහන් වූ අතර, මුළු පිරිවැටුම රුපියල් මිලියන 399යි දශම 4ක්. එය මේ වසරේ දිනක පිරිවැටුමේ සාමාන්‍යය වන රුපියල් මිලියන 937යි දශම 4ට වඩා බෙහෙවින් අඩු අගයක්.",
       "URL": "https://www.hirunews.lk/business/64315/කොටස්-වෙළදපළ-සුළු-අවගමනයක්",
       "Category": "Business",
       "Parent URL": "https://www.hirunews.lk/business/all-news.php?pageID=285"
}