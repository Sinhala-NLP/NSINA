{
       "Source": "hirunews",
       "Timestamp": "Thursday, 25 April 2013 - 13:21",
       "Headline": "චීනයෙන් තව තවත් සහය.",
       "News Content": "ශ්‍රී ලංකාව තුළ සිදුකරන ආයෝජන කටයුතු  තවදුරටත් වර්ධනය කරන බව චීනය ප්‍රකාශ කළා. චීන උප වෙළඳ ඇමති චෙන් ජියාන් මේ බව සඳහන් කළේ ඊයේ අරලියගහ මන්දිරයේදී ජනාධිපති මහින්ද රාජපක්ෂ මහතා හමුවෙමින්. ශ්‍රී ලංකාව සහ චීනය අතර ඒකාබද්ධ ආර්ථික කොමිසමට සහභාගිවීමේ අරමුණින් ඔහු දිවයිනට පැමිණ සිටිනවා. දෙරට අතර සහයෝගය වර්ධනය කරගැනීමට බාධාවන් නොමැති බවයි චීන උප වෙළඳ අමාත්‍යවරයා ප්‍රකාශ කළේ. ශ්‍රී ලාංකීය නිෂ්පාදන චීනය තුළ ජනප්‍රිය වෙමින් පවතිනවා. මහ පරිමාණ ව්‍යාපෘතිවලට අමතරව කුඩා සහ මධ්‍ය පරිමාණ ව්‍යාපෘතිවල ආයෝජනය කිරීමටද චීන රජය සූදානම්.",
       "URL": "https://www.hirunews.lk/business/57787/චීනයෙන්-තව-තවත්-සහය",
       "Category": "Business",
       "Parent URL": "https://www.hirunews.lk/business/all-news.php?pageID=300"
}