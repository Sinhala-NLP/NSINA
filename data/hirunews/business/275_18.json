{
       "Source": "hirunews",
       "Timestamp": "Sunday, 06 October 2013 - 13:13",
       "Headline": "රුපියල ස්ථාවර වීමේ  ලකුණු.",
       "News Content": "ඉදිරි මාස කිහිපය තුළ මෙරට රුපියලෙහි අගය ස්ථාවර වනු ඇතැයි මහ බැංකු අධිපති අජිත් නිවාඞ් කබ්රාල් පවසනවා. රුපියලේ අගය පසුගිය අගෝස්තු 28 වැනිදා ඩොලරයට සාපේක්ෂව රුපියල් 135 යි ශත 20 ක් දක්වා පහත වැටුණා. එහෙත් ඉන්පසු එහි අගය සියයට 3.2 කින් වර්ධනය වී තිබෙනවා. සිකුරාදා ඩොලරයක් සඳහා රුපියලේ අනුපාතිකය සටහන් වූයේ රුපියල් 131 යි ශත 30 ත් 50 ත් අතර ප්‍රමාණයකයි. එය වසර දෙකහමාරකින් රුපියලේ ඉහළම අගය ලෙස සැළකිය හැකියි.\nමහ බැංකු අධිපතිවරයා සඳහන් කළේ දේශීය සහ බාහිර ආර්ථික සාධක හමුවේ රුපියල ස්ථාවරව පවතිනු ඇති බවයි. පසුගිය ජූලි මාසයේ සිට අගෝස්තු මැද භාගය දක්වා රුපියලේ අගය සියයට 4 කින් පහත වැටුණා. විදේශීය ආයෝජකයන් මෙරට බැඳුම්කර විකිණීම ඊට ප්‍රධාන හේතුවයි. 2012 වසරේදී රුපියලේ අගය සියයට 10 කින් අවප්‍රමාණ වූ අතර මේ වසරේ මේ වනවිට සියයට 2.7 කින් පහත වැටී තිබෙනවා.",
       "URL": "https://www.hirunews.lk/business/68746/රුපියල-ස්ථාවර-වීමේ-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=275"
}