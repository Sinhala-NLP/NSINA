{
       "Source": "hirunews",
       "Timestamp": "Friday, 23 January 2015 - 19:55",
       "Headline": "යුරෝපා සංගමයෙන් කොළ එළියක්.",
       "News Content": "මෙරට ජාත්‍යන්තර වෙළඳාම ශක්තිමත් කිරීම සඳහා ශක්‍යතා අධ්‍යයනයක් සිදුකිරීමට යුරෝපා සංගමය සූදානම් වනවා. ඊට අදාළ මූල්‍ය ප්‍රතිපාදන ද ඔවුන් විසින් ලබාදෙන අතර ජිනිවා හි පිහිටි ජාත්‍යන්තර වෙළද මධ්‍යස්ථානය, ශ්‍රී ලංකාවේ යුරෝපා සංගම් කාර්යාලය සහ ශ්‍රී ලංකා වාණිජ දෙපාර්තමේන්තුව ඒකාබද්ධව එම කටයුතු සිදුකරනු ඇති. යුරෝපා සංගමය ශ්‍රී ලංකාවේ අපනයන මිලදී ගන්නා ලොව විශාලතම ගැනුම්කරුවා වන අතර පසුගිය වසරේ එහි ප්‍රතිශතය සමස්ත අපනයන ප්‍රමාණයෙන් සියයට 32ක්.",
       "URL": "https://www.hirunews.lk/business/101867/යුරෝපා-සංගමයෙන්-කොළ-එළියක්",
       "Category": "Business",
       "Parent URL": "https://www.hirunews.lk/business/all-news.php?pageID=260"
}