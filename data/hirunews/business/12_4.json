{
       "Source": "hirunews",
       "Timestamp": "Sunday, 15 August 2021 - 9:57",
       "Headline": "මෙරට විදේශ සංචිතය ඩොලර් බිලියන 2 යි දශම 8 දක්වා පහත බසී",
       "News Content": "මෙරට විදේශ සංචිතය ජූලි මාසයේදී ඇමෙරිකානු ඩොලර් මිලියන 2833යි දශම 5 දක්වා පහත වැටී තිබෙනවා.\nජුලි මාසයේදී කල් පිරුණු ජාත්‍යන්තර ස්වෛරීත්ව බැඳුම්කර සහ අනෙකුත් ණය පියවීම් ඊට හේතුවී ඇති බවයි විශ්ලේෂකයන් පෙන්වා දෙන්නේ.\nඒ අනුව, මෙරට විදේශ සංචිතය 2009 වසරේ ජූලි මාසයෙන් පසු අවම අගයට පත්වනවා. දැනට පවතින සංචිතය මාස දෙකහමාරක ආනයනයන් සඳහා පමණක් ප්‍රමාණවත්.\nකෙසේ නමුත්, මුදල් සහ ප්‍රාග්ධන වෙළඳපොල පිළිබඳ රාජ්‍ය අමාත්‍ය අජිත් නිවාඩ් කබ්රාල් සඳහන් කළේ මෙලෙස විදේශ සංචිතය පහත වැටීම තාවකාලික තත්ත්වයක් බවයි.",
       "URL": "https://www.hirunews.lk/business/279742/මෙරට-විදේශ-සංචිතය-ඩොලර්-බිලියන-2-යි-දශම-8-දක්වා-පහත-බසී",
       "Category": "Business",
       "Parent URL": "https://www.hirunews.lk/business/all-news.php?pageID=12"
}