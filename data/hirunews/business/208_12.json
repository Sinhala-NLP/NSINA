{
       "Source": "hirunews",
       "Timestamp": "Monday, 01 February 2016 - 19:45",
       "Headline": "කොරියාව සමඟ අලුත් ගිවිසුමක්",
       "News Content": "දැනුම පදනම් වූ ආර්ථිකයකට පරිවර්තනය වන ශ්‍රී ලංකාව දකුණු කොරියාව සමඟ වෙළඳ සබදතා වර්ධනය කර ගැනීමට අපේක්ෂා කරන බව සෝල් නුවර ශ්‍රී ලංකා තානාපතිනී මනීෂා ගුණසේකර ප්‍රකාශ කළා.\nශ්‍රී ලංකා - කොරියා සබඳතාවලට 40 වසරක් සපිරීම ආසන්න වද්දී ශ්‍රී ලංකා තානාපතිනිය සමඟ පැවැත්වූ සාකච්ඡාවක් කොරියා හෙරල්ඞ් පුවත්පත වාර්තා කර තිබුණා.\nඑහි දැක්වෙන්නේ නැගෙනහිර අප්‍රිකාව, මැදපෙරදිග, දකුණු ආසියාව, අග්නිදිග ආසියාව සහ ඊසානදිග ආසියාව සම්බන්ධ කරන වෙළඳ හා ආර්ථික මධ්‍යස්ථානයක් ලෙස ශ්‍රී ලංකාව වැදගත් වන බවයි.\n1977 වසරේදී ශ්‍රී ලංකාව සහ දකුණු කොරියාව අතර රාජ්‍ය තාන්ත්‍රික සබඳතා ආරම්භ කෙරුණු අතර, 2014 වසර වන විට දෙරට අතර වෙළඳ පරිමාව ඩොලර් මිලියන 500කට ආසන්න වුණා.\nකෙසේ නමුත් දෙරට අතර වෙළද වාසිය තවදුරටත් පවතින්නේ දකුණු කොරියාවටයි.",
       "URL": "https://www.hirunews.lk/business/125246/කොරියාව-සමඟ-අලුත්-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=208"
}