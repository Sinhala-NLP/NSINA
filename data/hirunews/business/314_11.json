{
       "Source": "hirunews",
       "Timestamp": "Thursday, 17 January 2013 - 19:11",
       "Headline": "වැඩි වූ එළවළු මිල තවත් සති 06 ක්.",
       "News Content": "උඩරට සහ පහතරට එළවළු සැපයුම අඩුවීම නිසා සියයට සියයකින් පමණ ඉහළ ගිය එළවළු මිල යථා තත්ත්වයට පත්වීමට සති 6 ක් පමණ ගත වනු ඇතැයි ප්‍රධාන ආර්ථික මධ්‍යස්ථාන ප්‍රකාශ කළා. අද (17) දිනය තුළත් එළවළු මිලෙහි පැහැදිලි අඩුවීමක් දක්නට ලැබුණේ නැහැ. දඹුල්ල ආර්ථික මධ්‍යස්ථානයේ වම්බටු කිලෝග්‍රෑම් 1 ක තොග මිල අද දිනයේ රුපියල් 230 ක් ලෙස සටහන් වුණා. පසුගිය වසරේ වම්බටු සඳහා සටහන්ව තිබූ වැඩිම සාමාන්‍ය මිල රුපියල් 55 ක්. මාළු මිරිස් කිලෝග්‍රෑම් 1 ක තොග මිල රුපියල් 220 ක් ලෙස අද සටහන් වූ අතර අමුමිරිස් කිලෝග්‍රෑම් 1 ක් රුපියල් 160 ක් ලෙස දැක්වුණා. රුපියල් 30 ක මට්ටමේ පැවති මෑ කරල් කිලෝග්‍රෑමයක් රුපියල් 155 දක්වා ඉහළ යාම ද විශේෂත්වයක්. මෙම තත්ත්වය පෙබරවාරි මාසය අවසන්වනතුරු දක්නට ලැබෙනු ඇති බවයි දඹුල්ල ආර්ථික මධ්‍යස්ථානයේ කළමණාකරු ක්‍රිස්ටි විජේරත්න ප්‍රකාශ කළේ.\n[MP3]s51608_1[/MP3]\nආර්ථික මධ්‍යස්ථානවල වෙළඳුන් මේ හේතුවෙන් ගැටලූ රැසකට මුහුණදී සිටියත්, වගා විනාශ නොවූ ගොවීන් පවසන්නේ තමන්ට කලකට පසු වැඩි මිලක් හිමිව ඇති බවයි. ඒ පිළිබඳව දඹුල්ල ආර්ථික මධ්‍යස්ථානයට පැමිණ සිටි වෙළඳුන් සහ ගොවීන් මෙලෙස අදහස් පළ කළා.\n[MP3]s51608_2[/MP3]\nමේ අතර කොළඹ මැනිං වෙළඳපොළට ලැබෙන එළවළු තොග සියයට 60 කින් පමණ අඩුවී තිබෙනවා. ඒ හේතුවෙන් එළවළු මිල ඉහළ ගොස් ඇති බවයි එහි වෙළඳුන් ප්‍රකාශ කළේ.\n[MP3]s51608_3[/MP3]\nමීගොඩ ආර්ථික මධ්‍යස්ථානයේ එළවළු මිල ද දැඩි ලෙස ඉහළ ගොස් තිබෙනවා. එහි බෝංචි කිලෝග්‍රෑම් 1 ක තොග මිල ඊයේ (16) සටහන් වුණේ රුපියල් 290 ක් ලෙසයි. කෙසේ වෙතත්, දඹුල්ල ආර්ථික මධ්‍යස්ථානයේ රුපියල් 230 ක් ලෙස සටහන් වූ වම්බටු කිලෝග්‍රෑමයක මිල මීගොඩ රුපියල් 190 ක් ලෙස සටහන් වුණා.\nමෙම එළවළු මිල ඉහළයාම පිළිබඳව අද පැවති කැබිනට් තීරණ දැනුම්දීමේ මාධ්‍ය හමුවේදී අදහස් පළ වුණා. මාධ්‍යවේදීන් විමසා සිටියේ තත්ත්වය පාලනය කිරීමට එළවළු ආනයනය කිරීමට රජය සූදානම් ද යන්නයි. එහිදී මාධ්‍ය හමුවට එක්ව සිටි සුසිල් ප්‍රේමජයන්ත, අනුර ප්‍රියදර්ශන යාපා සහ කෙහෙළිය රඹුක්වැල්ල යන අමාත්‍යවරුන් මෙලෙස අදහස් පළ කළා.\n[MP3]s51608_4[/MP3]",
       "URL": "https://www.hirunews.lk/business/51608/වැඩි-වූ-එළවළු-මිල-තවත්-සති-06-ක්",
       "Category": "Business",
       "Parent URL": "https://www.hirunews.lk/business/all-news.php?pageID=314"
}