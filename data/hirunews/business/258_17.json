{
       "Source": "hirunews",
       "Timestamp": "Monday, 02 February 2015 - 8:21",
       "Headline": "යාපනයේ එළවළු වෙළඳපොලට",
       "News Content": "පසුගිය සති කිහිපයට සාපේක්ෂව මේ වනවිට දඹුල්ල ආර්ථික මධ්‍යස්ථානය වෙත එළවළු ලැබීමේ ප්‍රවණතාව ඉහළ ගොස් ඇති බව කළමනාකරණ භාරය පවසනවා. එහි ජ්‍යෙෂ්ඨ ප්‍රකාශකයෙකු සඳහන් කළේ මේ වනවිට යාපනය ප්‍රදේශයේ වගා කරන ලද එළවළු වැඩි වශයෙන් ආර්ථික මධ්‍යස්ථානය වෙත ලැබෙමින් පවතින බවයි. උඩරට වගා කරන ලද එළවළු නිෂ්පාදන ද යම්තාක් දුරට වෙළඳපොල වෙත ලැබෙමින් පවතින බවයි දඹුල්ල ආර්ථික මධ්‍යස්ථානයේ කළමනාකරන භාරය වැඩිදුරටත් සඳහන් කළේ. පසුගිය දිනවල වෙළඳපොලට එළවළු තොග නොලැබීම හේතුවෙන් විශාල වශයෙන් මිල ගණන් ද ඉහළ ගොස් තිබුණා.",
       "URL": "https://www.hirunews.lk/business/102497/යාපනයේ-එළවළු-වෙළඳපොලට",
       "Category": "Business",
       "Parent URL": "https://www.hirunews.lk/business/all-news.php?pageID=258"
}