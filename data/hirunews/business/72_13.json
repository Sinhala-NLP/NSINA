{
       "Source": "hirunews",
       "Timestamp": "Thursday, 29 August 2019 - 17:16",
       "Headline": "ඉස්සන් වගාව රෝගයක් නිසා තර්ජනයක",
       "News Content": "සුදු පුල්ලි රෝගය පැතිර යාම හේතුවෙන් ඉස්සන් කර්මාන්තය විනාශ වීමේ අවදානමකට ලක්ව ඇති බව ඉස්සන් වගාකරුවන් පවසනවා.\nආරච්චිකට්ටුව ප්‍රදේශයේ ඉස්සන් බෝකරන ස්ථානවල මෙම රෝගය පැතිර යන බවයි වාර්තාවන්නේ.\nඅභිජනනාගාරවලින් ලබාගන්නා ඉස්සන් පැටවුන් පොකුණුවල තැන්පත් කර අස්වැන්න ලබාගැනීමේදී ඔවුන්ගේ බර සාමාන්‍ය ප්‍රමාණයට වඩා අඩුවීම මෙම රෝගයේ ප්‍රධාන ලක්ෂණයක් වනවා.\nනිසි අස්වැන්නක් ලබාගැනීමටද මින් නොහැකි වන අතර, රජය විසින් පවත්වාගෙන යන විද්‍යාගාරවලදී ඉස්සන් පැටවුන් පරීක්ෂා කිරීමක් සිදුවන්නේ නම් මෙවැනි රෝග බෝවීම වළක්වාගැනීමට හැකිවන බවයි ඉස්සන් වගාකරුවන් පෙන්වා දෙන්නේ.",
       "URL": "https://www.hirunews.lk/business/223206/ඉස්සන්-වගාව-රෝගයක්-නිසා-තර්ජනයක",
       "Category": "Business",
       "Parent URL": "https://www.hirunews.lk/business/all-news.php?pageID=72"
}