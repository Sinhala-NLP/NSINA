{
       "Source": "hirunews",
       "Timestamp": "Sunday, 15 November 2020 - 19:11",
       "Headline": "මෙරට තේ මිලේ සුළු පහත වැටීමක්",
       "News Content": "ශීත ඍතුව සඳහා රුසියාව සිදුකරන ගැණුම් මන්දගාමී වීමත් සමඟ මෙරට තේ මිල සුළු වශයෙන් පහත වැටීමක් දක්නට ලැබෙනවා.\nපසුගිය සති කිහිපය තුළ තේ මිල ඉහළ ගොස් තිබුණේ රුසියානු මිලදී ගැනීම් හේතුවෙන්.\nඅවසන් තේ වෙන්දේසියේදී තේ කිලෝග්‍රෑම් මිලියන 5.9ක් සහ වතු යායන්හි සිට අලෙවි කරන තේ කිලෝ ග්‍රෑම් ලක්ෂ 07ක් අලෙවි වී තිබෙනවා.\nඑහිදී පහත රට තේ කිලෝග්‍රෑමයක සාමාන්‍ය මිල, පෙර සතියට සාපේක්ෂව රුපියල් 24 කින් පමණ අඩු වී රුපියල් 668ක් ලෙස සටහන් වුණා.\nමේ වසරේ ජනවාරි සිට ඔක්තෝම්බර් දක්වා මෙරට තේ කිලෝග්‍රෑමයක සාමාන්‍ය මිල රුපියල් 625 යි ශත 35 ක් වන අතර පසුගිය වසරේදී එම මිල සාමාන්‍යය සටහන් වූයේ රුපියල් 540 යි ශත 16 ක් ලෙසයි.",
       "URL": "https://www.hirunews.lk/business/254787/මෙරට-තේ-මිලේ-සුළු-පහත-වැටීමක්",
       "Category": "Business",
       "Parent URL": "https://www.hirunews.lk/business/all-news.php?pageID=33"
}