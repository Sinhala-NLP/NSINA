{
       "Source": "hirunews",
       "Timestamp": "Sunday, 23 June 2013 - 19:06",
       "Headline": "අපනයන කෘෂිභෝග වගාව ප්‍රවර්ධනයට විශේෂ වැඩසටහනක්.",
       "News Content": "දිස්ත්‍රික්ක කිහිපයකම අපනයන කෘෂිබෝග වගාව ප්‍රවර්ධනයට අපනයන කෘෂිකර්ම දෙපාර්තමේන්තුව පියවර ගෙන තිබෙනවා. මේ වනවිට එම ව්‍යාපෘතිය යටතේ මාතර දිස්ත්‍රික්කය තුළ නව වගා ව්‍යාපෘති කිහිපයක් ආරම්භ කර ඇති අතර කුරුඳු, ගම්මිරිස්, පුවක් සහ ඉඟුරු වගාව සඳහා ප්‍රමුඛත්වය ලබාදී ඇති බවයි එම දෙපාර්තමේන්තුව සඳහන් කළේ. එමෙන්ම මේ යටතේ අලූතින් හෙක්ටයාර් 145 ක මෙම බෝග වගා කිරීමේ ව්‍යාපෘති ආරම්භ කර ඇති අතර දීප ව්‍යාප්තව වෙනත් දිස්ත්‍රික්ක කිහිපයක ද ආරම්භ කිරීමට නියමිත බවයි අපනයන කෘෂිකර්ම දෙපාර්තමේන්තුවේ ප්‍රකාශකයෙකු කියා සිටියේ. විදෙස් රටවලින් ඉහළ ඉල්ලූමක් මෙම නිෂ්පාදන කෙරෙහි ඇති බැවින් ඒ සඳහා ගොවීන් දිරිමත් කිරීම මෙහි මූලික අරමුණයි.",
       "URL": "https://www.hirunews.lk/business/61593/අපනයන-කෘෂිභෝග-වගාව-ප්‍රවර්ධනයට-විශේෂ-වැඩසටහනක්",
       "Category": "Business",
       "Parent URL": "https://www.hirunews.lk/business/all-news.php?pageID=291"
}