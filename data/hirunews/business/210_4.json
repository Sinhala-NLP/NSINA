{
       "Source": "hirunews",
       "Timestamp": "Sunday, 17 January 2016 - 19:13",
       "Headline": "රන් මිල ගැන යහපත් අපේක්ෂාවක්",
       "News Content": "එළඹුණු 2016 වසරේදී රන් මිලෙහි ස්ථාවර භාවයක් ඇතිවිය හැකි බව වෙළඳපොල විශ්ලේෂකයන් පෙන්වා දෙනවා.\n2011 වසරේ අවුන්සයක් ඇමරිකානු ඩොලර් 1900 ක් තරම් ඉහළ ගිය රන් මිල 2013 වසරේ සිට පහත වැටීමට පටන් ගත්තා.\nමේ වනවිට රන් අවුන්සයක මිල පවතින්නේ ඩොලර් දහසත් 1100 ත් අතරයි.\nඑහෙත් පසුගිය සතියේ චීනයේ කොටස් වෙළඳපොල අවගමනයත් සමඟ රන් මිල මාස දෙකකින් ඉහළ අගයන් වාර්තා කළා.\nඑහිදී නිව්යෝක්  වෙළඳපොලේ රන් අවුන්සයක මිල ඩොලර් 1100 දක්වා ඉහළ ගියේ පසුගිය  නොවැම්බර් මාසයෙන් පසු ප්‍රථම වතාවටයි.\n2016 වසර තුළ රන් අවුන්සයක සාමාන්‍ය මිල ඩොලර් 1205 ක් පමණ වනු ඇති බවයි විශ්ලේෂකයන් සඳහන් කළේ.\nරන් මිල ඉහළ යාම සඳහා ඩොලරය දුර්වලවීම සහ නැගී එන වෙළඳපොලවලින් රන් සඳහා පවතින ඉල්ලූම ඉහළ යාම අවශ්‍යතාවක් ලෙස ඔවුන් පෙන්වා දෙනවා.",
       "URL": "https://www.hirunews.lk/business/124209/රන්-මිල-ගැන-යහපත්-අපේක්ෂාවක්",
       "Category": "Business",
       "Parent URL": "https://www.hirunews.lk/business/all-news.php?pageID=210"
}