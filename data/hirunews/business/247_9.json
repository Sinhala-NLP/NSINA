{
       "Source": "hirunews",
       "Timestamp": "Tuesday, 07 April 2015 - 13:53",
       "Headline": "තෙල් මිල තව තවත් පහළට",
       "News Content": "ලෝක වෙළඳපළේ ඛනිජ තෙල් මිල ඉදිරි මාස 6 තුළම පහළ මට්ටමක පවතිනු ඇති බව වෙළඳපළ විචාරකයන් පෙන්වා දෙනවා. ලෝක වෙළදපළේ තෙල් මිල මෑත කාලීනව පහත වැටීමට හේතුවූයේ සැපයුම සහ ඇමරිකානු තෙල් සංචිත ඉහළ යාමයි. දෙසැම්බර් මාසය වන තුරු ඇමරිකානු තෙල් සංචිත ස්ථාවරව පවතිනු ඇති බව විශ්වාස කෙරෙනවා.  ඕස්ට්‍රේලියානු ජාතික බැංකුව සිදුකළ විශ්ලේෂණයකට අනුව ලබන ජුනි මාසය වන විට ද ලෝක වෙළදපළේ තෙල් බැරලයක මිල ඇමරිකානු ඩොලර් 54 නොඉක්මවනු ඇති. සැප්තැම්බර් කාර්තුවේදී එය ඩොලර් 58ක් දක්වාත් වසරේ අවසන් කාර්තුවේදී ඩොලර් 60ක් දක්වාත් තෙල් මිල ඉහළ යනු ඇති බවයි එමගින් අනාවැකි පළ කර ඇත්තේ.",
       "URL": "https://www.hirunews.lk/business/107071/තෙල්-මිල-තව-තවත්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=247"
}