{
       "Source": "hirunews",
       "Timestamp": "Thursday, 03 September 2015 - 7:47",
       "Headline": "වසර 20 කට පසු කොළඹ පාරිභෝගික මිල දර්ශකය අවධමනයක",
       "News Content": "වසර විස්සකට පසු කොළඹ පාරිභෝගික මිල දර්ශකයේ අවධමනයක් පෙන්නුම් කර තිබෙනවා. පසුගිය අගෝස්තු මාසයේ කොළඹ පාරිභෝගික මිල දර්ශකය අවධමනයක් පෙන්නුම් කර ඇති බව ජන හා සංඛ්‍යාලේඛණ දෙපාර්තමේන්තුව පවසනවා. එය සටහන් වූයේ ඒකක 181.9 ක් ලෙසයි. එමෙන්ම පසුගිය ජූලි මාසයේද පාරිභෝගික මිල දර්ශකයේ අවධමනයක් පෙන්නුම් කර ඇති අතර එය ඒකක 182.8 ක් ලෙස සටහන් වී තිබෙනවා. එම කරුණු සළකා බලන විට කොළඹ සමස්ත පාරිභෝගික මිල දර්ශකය ඍණ බින්දුවයි දශම දෙකක අවධමනයක්  පෙන්නුම් කර ඇති බවයි ජන හා සංඛ්‍යාලේඛණ දෙපාර්තමේන්තුවේ අධ්‍යක්‍ෂ ජනරාල් ආචාර්ය අමර සතරසිංහ පෙන්වා දුන්නේ. මීට පෙර මෙවැනි අවධමනයක් 1995 වසරේ මාර්තු මාසයේ සටහන්වී ඇති බවද ඔහු කියා සිටියා.",
       "URL": "https://www.hirunews.lk/business/115902/වසර-20-කට-පසු-කොළඹ-පාරිභෝගික-මිල-දර්ශකය-අවධමනයක",
       "Category": "Business",
       "Parent URL": "https://www.hirunews.lk/business/all-news.php?pageID=227"
}