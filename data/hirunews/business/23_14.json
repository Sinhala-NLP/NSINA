{
       "Source": "hirunews",
       "Timestamp": "Thursday, 11 March 2021 - 13:44",
       "Headline": "අමුද්‍රව්‍ය මිල ඉහළ යාමෙන් වඩේ සහ කඩල වෙළඳුන් අර්බුදයක",
       "News Content": "අමුද්‍රව්‍ය මිල ඉහළ යාම හේතුවෙන් වඩේ සහ කඩල වැනි දෛනික ආදායම් සරි කරගන්නා ස්වයං රැකියාවල නිරත වෙළඳුන් අර්බුද රැසකට මුහුණ දී සිටිනවා.\nඔවුන් පවසන්නේ පසුගිය මාස කිහිපයට සාපේක්ෂව මේ වන විට කඩල, වටානා, වියළි මිරිස් සහ පොල්තෙල් වල මිල ගණන් සීග්‍ර ලෙස ඉහළ ගොස් ඇති බවයි.\nමේ වන විට කඩල කිලෝවක මිල රුපියල් 160 සිට 230 දක්වා ඉහළ ගොස් ඇති අතර, වටානා කිලෝවක් රුපියල් 78 සිට 130 දක්වා වැඩි වී තිබෙනවා.\nඑමෙන්ම, වියළි මිරිස් කිලෝවක මිල රුපියල් 295 සිට රුපියල් 550 දක්වා ඉහළ යාම හේතුවෙන් නිෂ්පාදන සකස් කර ගැනීමට නොහැකිව තමන් දැඩි අසීරුතාවකට පත්ව ඇති බවයි මොවුන් කියා සිටියේ.",
       "URL": "https://www.hirunews.lk/business/265033/අමුද්‍රව්‍ය-මිල-ඉහළ-යාමෙන්-වඩේ-සහ-කඩල-වෙළඳුන්-අර්බුදයක",
       "Category": "Business",
       "Parent URL": "https://www.hirunews.lk/business/all-news.php?pageID=23"
}