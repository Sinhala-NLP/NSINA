{
       "Source": "hirunews",
       "Timestamp": "Saturday, 26 December 2015 - 13:22",
       "Headline": "ඉන්දු - පාකිස්තාන සංවාදය ඉදිරියට",
       "News Content": "ඉන්දීය සහ පාකිස්තාන විදේශ ලේකම්වරුන්ගේ හමුවක් ජනවාරි 15 වන දා පාකිස්තානයේ ඉස්ලාමාබාද් නුවර දී පැවැත්වෙනවා. එම හමුව පිළිබඳ තොරතුරු වාර්තා වන්නේ ඉන්දීය අග්‍රාමාත්‍ය නරේන්ද්‍ර මෝදි ඊයේ හදිසියේම පාකිස්තානයේ සංචාරයක නිරත වීමත් සමඟයි.\nවසර 12කට පසු පාකිස්තානයේ සංචාරය කළ ප්‍රථම ඉන්දීය අග්‍රාමාත්‍යවරයා වූ නරේන්ද්‍ර මෝදි අගමැති, නවාෂ් ශරීෆ් හමුවී ඊයේට යෙදී තිබූ ඔහුගේ 66 වන උපන් දිනයට සුබ පැතුවා. ජනවාරි 15 වන දා පැවැත්වෙන විදේශ ලේකම්වරුන්ගේ හමුවේදී දෙරට අතර සංවාදය ඉදිරියට ගෙන යාම පිළිබඳව තවදුරටත් සාකච්ඡා කෙරෙනු ඇති. ඉන්දු - පාකිස්තාන සහයෝගීතාව යළි ගොඩනැගීම දෙරටේම ජනතාවට ප්‍රතිඵලදායක වනු ඇති බවයි නරේන්ද්‍ර මෝදි සහ නවාෂ් ශරීෆ් අග්‍රාමාත්‍යවරුන් ඊයේ ප්‍රකාශ කළේ.",
       "URL": "https://www.hirunews.lk/122831/ඉන්දු-පාකිස්තාන-සංවාදය-ඉදිරියට",
       "Category": "Business",
       "Parent URL": "https://www.hirunews.lk/business/all-news.php?pageID=212"
}