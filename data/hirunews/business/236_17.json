{
       "Source": "hirunews",
       "Timestamp": "Wednesday, 17 June 2015 - 8:54",
       "Headline": "ලංකාවේ බර ගාණකට කොරියාවේ රැකියා",
       "News Content": "පසුගියදා පැවති කොරියානු භාෂා විභාගය සමත්වන අපේක්ෂකයින් 5000 කට පමණක් එරට නිෂ්පාදන අංශයේ රැකියා ලබාදීමට එකඟතාව පළ කර ඇති බව විදේශ සේවා නියුක්ති කාර්යාංශය පවසනවා. 14 වන කොරියානු භාෂා ප්‍රවීනතා විභාගය සඳහා මෙවර අපේක්ෂකයින් 12,201 දෙනෙකු පෙනී සිටි අතර, කොළඹ පිහිටි මධ්‍යස්ථාන 4 කදී ඊට අදාළ විභාගය පසුගියදා පැවැත්වුණා.\nදකුණු කොරියාවේ නීතිවිරෝධීව රැඳී සිටින ශ්‍රී ලාංකිකයින් 4300 කට වැඩි පිරිසක් නිසා නව රැකියා ලබාදීමේ ප්‍රමාදයක්ද පවතින බවයි විදේශ සේවා නියුක්ති කාර්යාංශය සඳහන් කළේ.  මෙම පිරිස සම්බන්ධයෙන් තානාපති කාර්යාල හරහා සොයා බලා නැවත ඔවුන් ගෙන්වා ගැනීමටද කටයුතු කරන බවයි නිවේදනයක් නිකුත් කරමින් විදේශ සේවා නියුක්ති කාර්යාංශය කියා සිටියේ.",
       "URL": "https://www.hirunews.lk/business/111560/ලංකාවේ-බර-ගාණකට-කොරියාවේ-රැකියා",
       "Category": "Business",
       "Parent URL": "https://www.hirunews.lk/business/all-news.php?pageID=236"
}