{
       "Source": "hirunews",
       "Timestamp": "Wednesday, 08 June 2016 - 18:55",
       "Headline": "වරාය ආරක්ෂා කරගන්නත් සිතුවිල්ලක්",
       "News Content": "කොළඹ වරායේ ආරක්ෂාව වෙනුවෙන් විශේෂ වැඩපිළිවෙලක් සකස් කිරීමට වරාය සහ නාවික අමාත්‍යාංශය සූදානම් වනවා.\nදෛනිකව විශාල භාණ්ඩ ප්‍රමාණයක් හුවමාරු වන වරායක් ලෙස සහ වරායට ආසන්න මුහුදු මාර්ගයේ දිනකට ඉන්ධන ප්‍රවාහන නෞකා 50 කට ආසන්න සංඛ්‍යාවක් ගමන් කිරීම නිසා මෙවැනි වැඩපිළිවෙලක් ක්‍රියාත්මක කරන බවයි එම අමාත්‍යාංශය සඳහන් කළේ.\nමීට අදාළව අමාත්‍යාංශ නිලධාරීන්, ශ්‍රී ලංකා වරාය අධිකාරිය, ශ්‍රී ලංකා නැව් සංස්ථාව සහ ආරක්ෂක අංශ නියෝජිතයන් සහභාගි වූ විශේෂ සාකච්ඡාවක්ද අද පැවැත්වුණා.",
       "URL": "https://www.hirunews.lk/business/135077/වරාය-ආරක්ෂා-කරගන්නත්-සිතුවිල්ලක්",
       "Category": "Business",
       "Parent URL": "https://www.hirunews.lk/business/all-news.php?pageID=194"
}