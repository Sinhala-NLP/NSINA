{
       "Source": "hirunews",
       "Timestamp": "Wednesday, 18 December 2013 - 17:01",
       "Headline": "කල් ඉකුත් වූ කෑලි මිරිස් සහ මිරිස් කුඩු 8000 ණට ක් වත්තලින් අල්ලයි.",
       "News Content": "කල් ඉකුත්වූ කෑලි මිරිස් සහ මිරිස් කුඩු කිලෝග්‍රෑම් 8 000 ක් ගබඩා කර තිබූ කුළු බඩු නිෂ්පාදන කර්මාන්තශාලාවක් පාරිභෝගික සේවා අධිකාරියේ නිලධාරීන් විසින් අද වටලනු ලැබුවා. වත්තල - මාබෝල ප්‍රදේශයේ පිහිටි මෙම කර්මාන්තශාලාවේ ගබඩා කර තිබූ කල් ඉකුත් වූ මෙම කුළු බඩු තොගය බෙදාහැරීමට සූදානම් කර තිබූ බවයි වැටලීම සිදුකළ එම අධිකාරියේ ගම්පහ දිස්ත්‍රික් කාර්යාලයේ ප්‍රධානී රංජිත් වීරවර්ධන කියා සිටියේ. නිෂ්පාදනාගාරයේ හිමිකරු සහ ගබඩා භාරකරුද පාරිභෝගික සේවා අධිකාරිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/business/73667/කල්-ඉකුත්-වූ-කෑලි-මිරිස්-සහ-කුඩු-8000-ණට-ක්-වත්තලින්-අල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=265"
}