{
       "Source": "hirunews",
       "Timestamp": "Tuesday, 06 November 2018 - 8:12",
       "Headline": "ශ්‍රී ලන්කන් වෙළඳපොළ ප්‍රතිශතය 30.3%",
       "News Content": "ශ්‍රී ලන්කන් ගුවන් සේවය පසුගිය 2017 වසර තුළ දිවයිනට රැගෙන ආ සංචාරකයන්ගේ සංඛ්‍යාව පෙර වසරට සාපේක්ෂව සියයට 2.1කින් පහත වැටී තිබෙනවා.\nජාතික ගුවන් සේවය පසුගිය වසරේදී දිවයිනට රැගෙන ආ සංචාරකයින්ගේ සංඛ්‍යාව හයලක්ෂ 41,634ක්.\nඊට අහිමි වූ වෙළදපොළ ප්‍රතිශතය අනෙකුත් ආසියාතික ගුවන් සේවා විසින් හිමිකරගෙන ඇති බවයි ශ්‍රී ලංකා සංචාරක සංවර්ධන අධිකාරිය ප්‍රකාශ කළේ.\nශ්‍රී ලන්කන් ගුවන් සේවය දිවයිනට පැමිණෙන සංචාරකයන්ගෙන් සියයට 30.3ක් පසුගිය වසරේදී රැගෙන විත් ඇති අතර, 2016 වසරේදී එම ප්‍රතිශතය සියයට 32ක්.",
       "URL": "https://www.hirunews.lk/business/203663/ශ්‍රී-ලන්කන්-වෙළඳපොළ-ප්‍රතිශතය-30-3",
       "Category": "Business",
       "Parent URL": "https://www.hirunews.lk/business/all-news.php?pageID=105"
}