{
       "Source": "hirunews",
       "Timestamp": "Sunday, 24 April 2016 - 12:40",
       "Headline": "අපනයනකරුවන්ගේ මුදල් විදේශයන්හි රැදවීම නතර කෙරේ",
       "News Content": "අපනයනකරුවන්ට සිය ආදායම් සීමාවකින් තොරව විදේශයන්හි රදවා ගැනීම සදහා පැවති අවසරය වහා අත්හිටුවීමට මුදල් අමාත්‍යාංශය තීරණය කර තිබෙනවා.\nඅපනයනකරුවන්ට සිය ආදායාම් විදේශයන්හි රදවා ගැනීමට 1993 වසරේ මාර්තු 26 වැනිදා නිකුත් කළ අංක 759 / 15 ගැසට් පත්‍රයෙන් අවසර ලබාදී තිබුණා.\nඒ අනුව, මේ වසරේ මැයි පළමුවැනිදාට පෙර අදාළ මුදල් ශ්‍රී ලංකාවට රැගෙන එන ලෙසයි මුදල් අමාත්‍යාංශය නියෝග කර ඇත්තේ.\nඑමෙන්ම, ඉදිරියේදී අපනයන ආදායම් දින 90 ක් ඇතුළත ශ්‍රී ලංකාවට රැගෙන ඒම අත්‍යාවශ්‍ය වනවා.\nමෙරට විදේශ විනිමය සංචිත හීන වීම සහ රුපියලේ අගය තවදුරටත් පහත වැටීම වැළැක්වීම සදහා විදේශ විනිමය රට තුලට රැගෙන ඒමට මුදල් අමාත්‍යාංශය මෙම පියවර ගෙන ඇති බව සඳහන්.\nරුපියලේ අගය පසුගිය සිකුරාදා වනවිට සටහන් වූයේ ඇමරිකානු ඩොලරයකට රුපියල් 145 ක් ලෙසයි.",
       "URL": "https://www.hirunews.lk/business/131602/අපනයනකරුවන්ගේ-මුදල්-විදේශයන්හි-රැදවීම-නතර-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=199"
}