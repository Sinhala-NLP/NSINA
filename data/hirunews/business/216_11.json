{
       "Source": "hirunews",
       "Timestamp": "Monday, 09 November 2015 - 19:17",
       "Headline": "මිල ප්‍රදර්ශනය නොකරන වෙළඳුන්ට වැඩ වරදී",
       "News Content": "මිල ප්‍රදර්ශනය නොකරන සහ වැඩි මිලට අලෙවි කරන එළවළු වෙළදසැල් වැටලීමට පාරිභෝගික කටයුතු අධිකාරිය පියවර ගෙන තිබෙනවා. බොහෝ අවස්ථාවලදී මේ සම්බන්ධයෙන් පාරිභෝගිකයන්ගෙන් පැමිණිලි ලැබෙන අතර, දිවයිනේ සෑම ප්‍රදේශයකම මෙවැනි එළවළු වෙළදසැල් පවතින බවයි පාරිභෝගික කටයුතු අධිකාරිය පවසන්නේ. ඒ හේතුවෙන් දිවයින පුරා පිහිටි තම දිස්ත්‍රික් කාර්යාල මගින් අදාළ වැටලීම් සිදුකරන බව නිවේදනයක් නිකුත් කරමින් එම අධිකාරිය කියා සිටියා. මිල ප්‍රදර්ශනය නොකළ සහ වැඩි මිලට අලෙවි කළ ව්‍යාපාරික ස්ථාන 1465ක් 2015 සැප්තැම්බර් මාසය වන විට වැටලීමට සිය අධිකාරියට හැකි වූ බවයි එම නිවේදනයේ වැඩිදුරටත් දැක්වෙන්නේ. අදාළ ව්‍යාපාරික ස්ථානවලට එරෙහිව නීතිමය පියවර මේ වනවිට අරඹා ඇති බව සදහන්.",
       "URL": "https://www.hirunews.lk/business/119958/මිල-ප්‍රදර්ශනය-නොකරන-වෙළඳුන්ට-වැඩ-වරදී",
       "Category": "Business",
       "Parent URL": "https://www.hirunews.lk/business/all-news.php?pageID=216"
}