{
       "Source": "hirunews",
       "Timestamp": "Saturday, 30 May 2020 - 13:20",
       "Headline": "මැයි මාසයේ උද්ධමනය තවදුරටත් පහළට - මහබැංකුව",
       "News Content": "කොළඹ පාරිභෝගික මිල දර්ශකය මත පදනම් වූ උද්ධමනය මැයි මාසයේදී තවදුරටත් පහත වැටී ඇති බව ශ්‍රී ලංකා මහබැංකුව පවසනවා.\nඅප්‍රේල් මාසයේ පැවති සියයට 5.2ක උද්ධමනය මැයි මාසයේදී සියයට 4 දක්වා පහළ ගොස් ඇති අතර, 2019 මැයි මාසයේ පැවති ඉහළ පදනම් අගය ඒ සඳහා දායක වී ඇති බව සඳහන්.\nආහාර කාණ්ඩයේ උද්ධමනය ද අප්‍රේල් මාසයේ පැවති සියයට 13.2 සිට සියයට 9.9 දක්වා පහත වැටී ඇති අතර, ආහාර නොවන කාණ්ඩයේ උද්ධමනය ද සියයට 2.1 සිට සියයට 1.6 දක්වා පහත වැටී තිබෙනවා.",
       "URL": "https://www.hirunews.lk/business/241863/මැයි-මාසයේ-උද්ධමනය-තවදුරටත්-පහළට-මහබැංකුව",
       "Category": "Business",
       "Parent URL": "https://www.hirunews.lk/business/all-news.php?pageID=45"
}