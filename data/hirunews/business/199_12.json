{
       "Source": "hirunews",
       "Timestamp": "Friday, 22 April 2016 - 12:10",
       "Headline": "ශ්‍රී ලංකාව සහ තායිලන්තය නිදහස් වෙළද ගිවිසුමකට එළඹෙන්න සාකච්ඡා",
       "News Content": "තායිලන්තය සහ ශ්‍රී ලංකාව අතර නිදහස් වෙළඳ ගිවිසුමක් ඇති කර ගැනීම සදහා සාකච්ඡා දැන් ආරම්භ වී තිබෙනවා.\nතායිලන්ත අග්‍රාමාත්‍යවරයාගේ ශ්‍රී ලංකා චාරිකාවේදී මීට අදාළ මූලික පියවර සාකච්ඡාවට ගැණුනු බවයි තායිලන්ත ජාත්‍යන්තර වෙළඳ දෙපාර්තමේන්තුව ප්‍රකාශ කළේ.\nතායිලන්තය මේ වනවිට අසල්වාසී රටවල් 12 ක් සමග නිදහස් වෙළඳ ගිවිසුම්වලට එළඹී තිබෙනවා.\nඉන්දු - තායිලන්ත නිදහස් වෙළඳ ගිවිසුම එලෙස දැන් ක්‍රියාත්මක වන වෙළඳ ගිවිසුමක්.\nදීප්තිමත් යුගයක් ආරම්භයේ සිටින ශ්‍රී ලංකාව සමග එවැනි නිදහස් වෙළඳ ගිවිසුමකට එළඹීම සාර්ක් කලාපයේ සිය ප්‍රවේශය පුළුල් කරනු ඇති බව තායිලන්ත ජාත්‍යන්තර වෙළඳ දෙපාර්තමේන්තුව වැඩිදුරටත් සදහන් කළා.",
       "URL": "https://www.hirunews.lk/business/131452/ශ්‍රී-ලංකාව-සහ-තායිලන්තය-නිදහස්-වෙළද-ගිවිසුමකට-එළඹෙන්න-සාකච්ඡා",
       "Category": "Business",
       "Parent URL": "https://www.hirunews.lk/business/all-news.php?pageID=199"
}