{
       "Source": "hirunews",
       "Timestamp": "Thursday, 09 May 2013 - 19:04",
       "Headline": "පාකිස්ථානයෙන් ශ්‍රී ලංකාවට බදු සහන.",
       "News Content": "ලබන ජූලි මස පළමුවැනිදා සිට ක්‍රියාත්මක වන පරිදි මෙරට අපනයනකරුවන් සඳහා බදු සහන රැසක් ලබාදීමට පාකිස්ථානය තීරණය කර තිබෙනවා. පාකිස්ථාන සහ ශ්‍රී ලංකාව අතර ක්‍රියාත්මක වන නිදහස් වෙළඳ ගිවිසුම යටතේ මෙම තීරණය ගෙන ඇත්තේ පසුගිය අප්‍රේල් මාසයේදී දෙරටේ වානිඡු කටයුතු පිලිබඳ ලේකම්වරුන් සිදුකළ සාකච්ඡාවේ ප්‍රතිඵලයකට අනුවයි. ඒ අනුව, පාකිස්ථානයට පොල් තෙල් අපනයනයේදී පනවා තිබූ තීරු බදු සම්පූර්ණයෙන් ඉවත් කර ඇති අතර, මදුරු දගර සහ විදුලි පේණු සඳහා සියයට සියයක බදු සහනයක් ලබා දී තිබෙනවා. මීට අමතරව, මෙරටින් අපනයනය කරනු ලබන බුලත්, ඖෂධීය හිසතෙල්, සෙරමික් නිෂ්පාදන, සහ බෝතල් ශීතකරණ යන්ත්‍ර සඳහා ද බදු සහන ලබාදීමටයි පාකිස්ථාන රජය තීරණය කර ඇත්තේ.",
       "URL": "https://www.hirunews.lk/business/58667/පාකිස්ථානයෙන්-ශ්‍රී-ලංකාවට-බදු-සහන",
       "Category": "Business",
       "Parent URL": "https://www.hirunews.lk/business/all-news.php?pageID=297"
}