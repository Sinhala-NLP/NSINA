{
       "Source": "hirunews",
       "Timestamp": "Sunday, 02 June 2013 - 8:59",
       "Headline": "ජපානයේ ඇස අප්‍රිකාවට.",
       "News Content": "චීනය විසින් අප්‍රිකා මහද්වීපය තුළ සිය ආර්ථික අණසක පතුරුවද්දී අප්‍රිකානු රටවලට ඇමරිකානු ඩොලර් බිලියන 14 ක දැවැන්ත ආධාර මුදලක් ලබාදීමට ජපානය තීරණය කර තිබෙනවා. විශේෂයෙන් අප්‍රිකාවේ යටිතල පහසුකම් ඉලක්ක කරගත් මෙම මූල්‍යාධාර ඉදිරි පස් වසර තුළ ලබාදීමටයි ජපානය සැළසුම් කර ඇත්තේ. ජපාන අග්‍රාමාත්‍ය ෂින්සෝ අබේ මෙම ආධාර වැඩසටහන නිරාවරණය කළේ ටෝකියෝ නුවර පැවැත්වෙන තුන් දින සමුළුවක් අමතමින්. සමුළුව සඳහා අප්‍රිකානු රටවල් 40 කට වැඩි සංඛ්‍යාවක නායකයන් සහභාගිවී සිටිනවා. අප්‍රිකානු මහද්වීපයේ සම්පත් ලබාගැනීමට සහ එහි වෙළඳපොළ ග්‍රහණය කරගැනීම සඳහා චීනය සහ ජපානය අතර පවතින්නේ දැඩි තරඟයක්.",
       "URL": "https://www.hirunews.lk/business/60123/ජපානයේ-ඇස-අප්‍රිකාවට",
       "Category": "Business",
       "Parent URL": "https://www.hirunews.lk/business/all-news.php?pageID=294"
}