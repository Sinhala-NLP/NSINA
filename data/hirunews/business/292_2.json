{
       "Source": "hirunews",
       "Timestamp": "Tuesday, 18 June 2013 - 8:23",
       "Headline": "සංචාරකයින්ගේ පැමිණීම 21% කින් ඉහළට.",
       "News Content": "පසුගිය මැයි මාසයේ දී ශ්‍රී ලංකාවට පැමිණි සංචාරකයින්ගේ සංඛ්‍යාව සියයට 21කින් වර්ධනය වී තිබෙනවා. එහිදී බටහිර යුරෝපීය සංචාරක ආගමනය තවදුරටත් ශක්තිමත් වී ඇති අතර, ඉන්දීය සංචාරකයින්ගේ පැමිණීම ඉහළ යාමද විශේෂත්වයක්. මේ වසරේ මුල් මාස 5 සැලකූ විට සංචාරකයන් හාරලක්ෂ 38,653ක් ශ්‍රී ලංකාවට පැමිණ ඇති අතර, එය පෙර වසරට සාපේක්ෂව සියයට 13යි දශම 2ක වර්ධනයක්. මැයි මාසයේ දී බටහිර යුරෝපයෙන් පැමිණි සංචාරකයින්ගේ සංඛ්‍යාව සියයට 28කින් වර්ධනය වූ අතර, නැගෙනහිර යුරෝපයෙන් පැමිණි සංචාරකයින්ගේ සංඛ්‍යාව සියයට 48කින් වර්ධනය වුණා. ශ්‍රී ලංකාවේ විශාලතම සංචාරක වෙළදපොළ වන ඉන්දියාවෙන් මැයි මාසයේ දී පැමිණි සංචාරකයින්ගේ සංඛ්‍යාව 17,233ක් වන අතර, එය සියයට 8යි දශම 5ක වර්ධනයක් ලෙස සැලකිය හැකියි.",
       "URL": "https://www.hirunews.lk/business/61202/සංචාරකයින්ගේ-පැමිණීම-21-කින්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=292"
}