{
       "Source": "hirunews",
       "Timestamp": "Tuesday, 19 November 2013 - 8:41",
       "Headline": "20 - 20යි පල්ලෙකැළේ දී අද ඇරඹේ.",
       "News Content": "සංචාරක නවසීලන්ත කණ්ඩායම සහ ශ්‍රී ලංකාව අතර පැවැත්වෙන පළමු විස්සයි විස්ස ක්‍රිකට් තරගය අද (19) පල්ලෙකැළේ ජාත්‍යන්තර ක්‍රීඩාංගණයේ දී පැවැත්වෙනවා. දිනේෂ් චන්දිමාල්ගේ නායකත්වයෙන් ශ්‍රී ලංකා කණ්ඩායමට ලසිත් මාලිංග, ටී.එම්. ඩිල්ශාන්, මහේල ජයවර්ධන, කුමාර් සංගක්කාර වැනි ජ්‍යෙෂ්ඨ ක්‍රීඩකයන් ද සචිත්‍ර සේනානායක, සීක්කුගේ ප්‍රසන්න, රමිත් රඹුක්වැල්ල වැනි නවක ක්‍රීඩකයන් ද එක්ව සිටිනවා. ශ්‍රී ලංකාව සහ නවසීලන්තය අතර විස්සයි විස්ස තරග 10ක් පවත්වා ඇති අතර ඉන් තරග 5ක ජය නවසීලන්තයට ද තරග 4ක ජය ශ්‍රී ලංකාවට ද හිමිව තිබෙනවා.",
       "URL": "https://www.hirunews.lk/business/71656/20-20යි-පල්ලෙකැළේ-දී-අද-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=269"
}