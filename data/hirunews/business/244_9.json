{
       "Source": "hirunews",
       "Timestamp": "Sunday, 26 April 2015 - 16:36",
       "Headline": "ලොකු ළුෑණු ගොවීන්ට ලොකු ගැටළුවක්",
       "News Content": "ඉන්දියාවෙන් ගෙන්වා ගොවීන්ට අලෙවි කර ඇති ලොකු ළුෑණු බීජ තවාන් විනාශවී යාමට පටන් ගැනීම නිසා දඹුල්ල, සීගිරිය, ගලේවෙල, කැකිරාව සහ දේවහූව ප්‍රදේශවල ලොකු ළුෑණු වගාකරුවන් අසීරුතා රැසකට මුහුණදී සිටිනවා. ගොවීන් ප්‍රකාශ කළේ තමන් ලොකු ළුෑණු බීජ කිලෝවක් රුපියල් 5500 ක මුදලකට මිලදී ගෙන ඇති බවයි. දඹුල්ල ප්‍රදේශයේ ප්‍රසිද්ධ වෙළඳ ආයතනයක් මෙම බීජ ගොවීන්ට අලෙවි කර ඇති අතර, මේ නිසා මෙවර ලොකු ළුෑණු වගාකර ඇති අක්කර දහසක්  පමණ අතහැර දැමීමට සිදුව ඇති බවටයි ගොවීන් ප්‍රකාශ කළේ.\nඡායාරූප - කාංචන කුමාර ආරියදාස",
       "URL": "https://www.hirunews.lk/business/108330/ලොකු-ළුෑණු-ගොවීන්ට-ගැටළුවක්",
       "Category": "Business",
       "Parent URL": "https://www.hirunews.lk/business/all-news.php?pageID=244"
}