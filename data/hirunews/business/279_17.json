{
       "Source": "hirunews",
       "Timestamp": "Sunday, 08 September 2013 - 19:07",
       "Headline": "තේ කර්මාන්ත ශාලාවලට සහන ණයක්.",
       "News Content": "තේ කර්මාන්ත ශාලාවල නිෂ්පාදනය ඉහළ මට්ටමකට ගෙන ඒම සඳහා ශ්‍රී ලංකා තේ මණ්ඩලය විශේෂ වැඩපිළිවෙලක් ආරම්භ කර තිබෙනවා. විදේශ ණය ආධාර ගැනීම තුළින් තේ කර්මාන්තශාලා හිමිකරුවන් දිරිමත් කිරීම මෙහි මූලික අරමුණක්. ඒ අනුව කර්මාන්තශාලා හිමියන්ට අවශ්‍ය කරන යන්ත්‍ර සූත්‍ර මිලදී ගැනීමට රුපියල් මිලියන 10 දක්වා ණය සහානාධාරයක් ලබාදීමට ශ්‍රී ලංකා තේ මණ්ඩලය සූදානම් වනවා. ඉහළ ගුණාත්මකභාවයකින් යුතු තේ අපනයනය කිරීම සඳහා මෙම පියවර ගෙන ඇති බවයි එම මණ්ඩලය වැඩිදුරටත් සදහන් කළේ.",
       "URL": "https://www.hirunews.lk/business/66792/තේ-කර්මාන්ත-ශාලාවලට-සහන-ණයක්",
       "Category": "Business",
       "Parent URL": "https://www.hirunews.lk/business/all-news.php?pageID=279"
}