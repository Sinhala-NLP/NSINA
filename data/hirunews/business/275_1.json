{
       "Source": "hirunews",
       "Timestamp": "Saturday, 12 October 2013 - 7:55",
       "Headline": "කොටස් වෙළදපළ ගනුදෙනු තතු.",
       "News Content": "දින 7ක් තිස්සේ අඛණ්ඩ වර්ධනයක් පෙන්නුම් කළ කොළඹ කොටස් වෙළඳපළේ මිල දර්ශක ඊයේ (11) ගනුදෙනු සතිය අවසන් කළේ සුළු අවගමනයක් සහිතවයි. සමස්ත දර්ශකය ඒකක 10කින් පහත වැටී දිනය අවසන දී 5947ක් ලෙස සටහන් වූ අතර, එස් ඇන්ඞ් පී ශ්‍රී ලංකා ටුවෙන්ටි දර්ශකය සටහන් වූයේ 3283ක් ලෙසයි. කෙසේ නමුත් කොළඹ කොටස් වෙළදපළේ ඊයේ (11) දිනයේ ඉහළ පිරිවැටුමක් දක්නට ලැබුණා. පෙර දිනයේ රුපියල් මිලියන 575ක් වූ පිරිවැටුම ඊයේ දිනයේ දී රුපියල් බිලියනය ඉක්ම වීම විශේෂත්වයක්. මේ අතර, ඇමරිකානු ඩොලරයට සාපේක්ෂව රුපියලේ අගය ඊයේ දිනයේ දී ශක්තිමත්වීමක් දක්නට ලැබුණා. ඩොලරයක් සඳහා ඊයේ විනිමය අනුපාතකය වූයේ රුපියල් 131යි ශත 7ක්.",
       "URL": "https://www.hirunews.lk/business/69134/කොටස්-වෙළදපළ-ගනුදෙනු-තතු",
       "Category": "Business",
       "Parent URL": "https://www.hirunews.lk/business/all-news.php?pageID=275"
}