{
       "Source": "hirunews",
       "Timestamp": "Sunday, 29 March 2020 - 13:27",
       "Headline": "කොරෝනා හමුවේ ආර්ථික අවපාතයක් - ජාත්‍යන්තර මූල්‍ය අරමුදල",
       "News Content": "කොරෝනා වෛරස් ගෝලීය වසංගතය හේතුවෙන් ලෝක ආර්ථිකය දැනටමත් අවපාතයකට පිවිස සිටින බව ජාත්‍යන්තර මූල්‍ය අරමුදල පවසනවා.\nඑහි ප්‍රධානී ක්‍රිස්ටලීනා ජියොජියේවා ප්‍රකාශ කළේ මේ නිසා විශේෂයෙන් නැගී එන වෙළඳපොලට වානිජ කටයුතු රැසක් අහිමිවිය හැකි බවයි.\nඅපනයන පහත වැටීම සහ ප්‍රාග්ධන වෙළඳපොලෙන් සංචිත පිටතට ගලායාම එහිදී දැකිය හැකියි.\nමේ නිසා නැගී එන ආර්ථිකයන් සහිත රටවලට කොරෝනා වෛරස් ගෝලීය වසංගතයේ ප්‍රතිවිපාකවලින් මිදීමට ඇමරිකානු ඩොලර් ටි්‍රලියන 2.5 ක මූල්‍ය සම්පත් අවශ්‍ය වනවා.\nඒ සඳහා ජාත්‍යන්තර මූල්‍ය අරමුදල ඇතුලු ආයතන මෙන්ම ද්විපාර්ශවික ගිවිසුම් යටතේ මූල්‍යාධාර ලබාගැනීමට සිදුවන බවද ජාත්‍යන්තර මූල්‍ය අරමුදලේ ප්‍රධානී ක්‍රිස්ටලීනා ජියොජියේවා වැඩිදුරටත් සඳහන් කළා.",
       "URL": "https://www.hirunews.lk/business/237484/කොරෝනා-හමුවේ-ආර්ථික-අවපාතයක්-ජාත්‍යන්තර-මූල්‍ය-අරමුදල",
       "Category": "Business",
       "Parent URL": "https://www.hirunews.lk/business/all-news.php?pageID=49"
}