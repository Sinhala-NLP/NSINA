{
       "Source": "hirunews",
       "Timestamp": "Sunday, 06 January 2019 - 13:14",
       "Headline": "සංචාරකයින්ගේ පැමිණීමේ වර්ධනයක්",
       "News Content": "ගතවූ 2018 වසර තුළ ශ්‍රී ලංකාවට පැමිණි සංචාරකයින්ගේ සංඛ්‍යාව සියයට 10.3 කින් වර්ධනය වී තිබෙනවා.\nපසුගිය වසරේ එලෙස පැමිණි සංචාරකයින්ගේ සංඛ්‍යාව 23 ලක්ෂයක් බවයි සංචාරක සංවර්ධන අමාත්‍යාංශය ප්‍රකාශ කළේ.\n2018 වසර සඳහා ඉලක්කය වූයේ සංචාරකයන් 25 ලක්ෂයක් මෙරටට ආකර්ශනය කරගැනීමටයි.\nකෙසේ නමුත් සංචාරක කර්මාන්තයේ ආදායම් ඉලක්කය වූ ඩොලර් බිලියන 3.5 ක් පසුගිය වසරේදී ළඟා කරගැනීමට හැකිවූ බව එම අමාත්‍යාංශය පවසනවා.\nඑහෙත් එය 2017 වසරේ සංචාරක කර්මාන්තයෙන් ඉපයූ ඩොලර් බිලියන 3.9 ක ආදායම හා සසඳන විට සියයට 10.3 ක පහත වැටීමක්.\nඑමෙන්ම මේ වසරේදී ශ්‍රී ලංකාව සංචාරකයන් මිලියන 4 ක් මෙරටට ආකර්ශනය කරගැනීමට බලාපොරොත්තු වන අතර, එමඟින් ඩොලර් බිලියන 5 කට වැඩි ආදායමක් ඉපයීමට අපේක්ෂිතයි.",
       "URL": "https://www.hirunews.lk/business/207578/සංචාරකයින්ගේ-පැමිණීමේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=99"
}