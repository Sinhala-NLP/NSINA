{
       "Source": "hirunews",
       "Timestamp": "Sunday, 22 January 2017 - 18:27",
       "Headline": "සහල් මිලේ අඩුවක් නැහැ - වෙළඳුන්ගෙන් චෝදනා",
       "News Content": "ආනයනික සහල් මේ වනවිට වෙළඳපොලට පැමිණ ඇති නමුත් ඒවායේ මිලෙහි අඩුවීමක් සිදුවී නොමැති බව මරදගහමුල සහල් වෙළඳුන්ගේ සංගමය ප්‍රකාශ කළා.\nඑම සංගමයේ සභාපති ඩී.කේ.රංජිත් කියා සිටියේ දේශීය සහල් මිලෙහිද වෙනසක් මේ දක්වා සිදුවී නොමැති බවයි.\nරුපියල් 76කට වඩා වැඩි මිලකට ආනයනික සහල් කිලෝග්‍රෑමයක් අලෙවි කළ නොහැකි බව ජනාධිපති මෛත්‍රිපාල සිරිසේනද අවධාරණය කළා.\nඒ, නියං තත්ත්වය හමුවේ ජනතාවට සහන සැළසීම සඳහා පත් කළ විශේෂ කාර්යසාධන බලකාය සමඟ පසුගිය සිකුරාදා පැවති සාකච්ඡාවකදියි.",
       "URL": "https://www.hirunews.lk/business/152635/සහල්-මිලේ-අඩුවක්-නැහැ-වෙළඳුන්ගෙන්-චෝදනා",
       "Category": "Business",
       "Parent URL": "https://www.hirunews.lk/business/all-news.php?pageID=169"
}