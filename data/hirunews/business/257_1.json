{
       "Source": "hirunews",
       "Timestamp": "Thursday, 12 February 2015 - 13:04",
       "Headline": "ආදායම් - වියදම් පරතරය අඩු කිරීමට අවධානය",
       "News Content": "නව රජය ඉදිරිපත් කළ අතුරු අයවැය, ආදායම් - වියදම් පරතරය තවදුරටත් අවම කිරීම සඳහා යොමුවී ඇති බව මූඩි ජාත්‍යන්තර විගණන ආයතනය ප්‍රකාශ කළා. පසුගිය රජය මගින් 2015 වසරේ අයවැය පරතරය දළ ජාතික නිෂ්පාදනයෙන් 4.6% ක් ලෙස පවත්වාගැනීමට සැළසුම් කර තිබූ අතර අතුරු අයවැයේ ඉලක්කය වන්නේ 4.4% ක පරතරයක් පවත්වාගැනීමයි. කෙසේ නමුත් රාජ්‍ය සේවක වැටුප් වැඩිකිරීම තුළින් පාරිභෝජනය ඉහළ යන අතර එමඟින් උද්ධමනය ඉහළ යාමේ අවදානමක් පවතිනවා. එමෙන්ම පැනවුණු නව ව්‍යාපාරික බදු ආයෝජන දිරිගැන්වීම් අඩුකිරීමක් ලෙසයි එමඟින් හඳුන්වා ඇත්තේ. එය මෙරට ආර්ථිකයේ අසමබරතාවකට හේතුවිය හැකි බව මූඩි ජාත්‍යන්තර විගණන ආයතනයේ අදහසයි.",
       "URL": "https://www.hirunews.lk/business/103242/ආදායම්-වියදම්-පරතරය-අඩු-කිරීමට-අවධානය",
       "Category": "Business",
       "Parent URL": "https://www.hirunews.lk/business/all-news.php?pageID=257"
}