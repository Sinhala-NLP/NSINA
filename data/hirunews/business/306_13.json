{
       "Source": "hirunews",
       "Timestamp": "Monday, 11 March 2013 - 13:35",
       "Headline": "අලූතින් පොල් පැල ලක්ෂ 95 ක්.",
       "News Content": "මෙම වසරේදී අලූතින් පොල්පැල ලක්ෂ 95 ක් වගා කිරීමට ආර්ථික සංවර්ධන අමාත්‍යාංශය සැළසුම් කර තිබෙනවා. ඉන් පොල් පැළ ලක්ෂ 30 ක් වගා කෙරෙන්නේ එම අමාත්‍යාංශය මගින් ක්‍රියාවට නංවන දිවිනැගුම වැඩසටහන යටතේයි. මෑතකදී පොල් වගා කිරීමේ මණ්ඩලය සිදුකළ සංගණනයකට අනුව ශ්‍රී ලංකාවේ පොල්ගස් ලක්ෂ 440 ක් පමණ ඇති බවට කරුණු අනාවරණය වී තිබෙනවා. මෙම වසර තුළදීද දිවි නැගුම වැඩසටහන යටතේ සෑම පවුලකටම පොල් පැල 2 බැගින් ලබාදීමට පියවර ගෙන ඇති බවයි ආර්ථික සංවර්ධන අමාත්‍යාංශය කියා සිටියේ.",
       "URL": "https://www.hirunews.lk/business/54985/අලූතින්-පොල්-පැල-ලක්ෂ-95-ක්",
       "Category": "Business",
       "Parent URL": "https://www.hirunews.lk/business/all-news.php?pageID=306"
}