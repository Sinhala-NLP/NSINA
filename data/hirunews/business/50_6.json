{
       "Source": "hirunews",
       "Timestamp": "Sunday, 22 March 2020 - 6:52",
       "Headline": "බොර තෙල් මිල තවත් පහළට",
       "News Content": "ලෝක වෙළඳපොලේ බොරතෙල් මිල ඉදිරි දින කිහිපය සහ සති කිහිපය තුළ තවදුරටත් පහත වැටෙනු ඇති බව විශ්ලේෂකයන් පෙන්වා දෙනවා.\nකොරෝනා වෛරස් වසංගතය හේතුවෙන් ලොව පුරා ආර්ථීක ක්‍රියාකාරකම් නතර වීම මෙන්ම සෞදි අරාබිය සහ රුසියාව අතර මිල යුද්ධය තෙල් මිල මෙලෙස පහත වැටීමට හේතුවයි.\nපසුගිය සතියේ වාර්තාවූයේ ඉතිහාසයේ විශාලතම තෙල් මිල අපගමනයක්.\nබ්ලූම්බර්ග් ව්‍යාපාරික වෙබ් අඩවිය සඳහන් කරන පරිදි තෙල් මිල ඩොලර් 10 දක්වා පහත වැටීමේ අවදානමක් පවතින අතර, පසුව එය ඩොලර් 30 ත් 40 ත් අතර මිලකට සමනය වනු ඇති.\nඒ සඳහා නිෂ්පාදන කප්පාදුව ඇතුලු පියවර රැසක් ගැනීමට සිදුවනු ඇති බවයි බ්ලූම්බර්ග් පෙන්වා දෙන්නේ.",
       "URL": "https://www.hirunews.lk/business/236975/බොර-තෙල්-මිල-තවත්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=50"
}