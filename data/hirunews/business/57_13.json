{
       "Source": "hirunews",
       "Timestamp": "Saturday, 11 January 2020 - 13:11",
       "Headline": "සිලෝන් තේ නාමය රැක ගැනීමට පියවර",
       "News Content": "ශ්‍රී ලංකාවේ තේ වෙනත් රටවල තේ සමඟ මිශ්‍ර කර ප්‍රමිතිය බාල කරමින් ජාත්‍යන්තර වෙළඳපොළ තුළ අලෙවි කිරීම වැළැක්වීම සඳහා භූගෝලීය දර්ශකයක් සහිත ප්‍රමිතිකරණයක් හඳුන්වා දීමට ඉදිරියේදී කටයුතු කරන බව වැවිලි කර්මාන්ත හා අපනයන කෘෂිකර්ම අමාත්‍ය රමේෂ් පතිරණ ප්‍රකාශ කළා.\nලෝක ආහාර හා කෘෂිකර්ම සංවිධානය සමඟ එක්ව මෙම වැඩපිළිවෙල ආරම්භ කිරීමට නියමිත අතර එමගින් සිලෝන් තේ නාමය අවභාවිත කිරීම වැළකෙනු ඇති බවයි ඔහු කියා සිටියේ.\nඑසේම සිලෝන් තේ නාමය ආරක්ෂා කර ගැනීම සඳහා විශේෂ ආරක්ෂක වැඩපිළිවෙලක් දියත් කරන බව ද අමාත්‍යවරයා ප්‍රකාශ කළා.",
       "URL": "https://www.hirunews.lk/business/232060/සිලෝන්-තේ-නාමය-රැක-ගැනීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=57"
}