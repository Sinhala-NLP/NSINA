{
       "Source": "hirunews",
       "Timestamp": "Tuesday, 20 October 2015 - 20:40",
       "Headline": "බිල්පත් ණය බිලියන 400 කින් වැඩි කිරීමේ යෝජනාවට අනුමැතිය.",
       "News Content": "භාණ්ඩාගාර බිල්පත් ලෙස රජයට ලබාගත හැකි ණය ප්‍රමාණය රුපියල් බිලියන 400කින් ඉහළ නැංවීමේ යෝජනාවට අද (20) පාර්ලිමේන්තුවේ අනුමැතිය හිමිවුණා. ඒ, සංශෝධන රහිතවයි.\nදේශීය භාණ්ඩාගාර බිල්පත් ආඥා පනත යටතේ මුදල් අමාත්‍ය රවී කරුණානායක, ඉදිරිපත් කළ මෙම යෝජනාවට මීට පෙර අමාත්‍ය මණ්ඩල අනුමැතිය හිමි වුණා.\nභාණ්ඩාගාර බිල්පත් ලෙස ලබාගත හැකි ණය සීමාව 2012 වසරේ සිට රුපියල් බිලියන 850 සීමාවේ පැවැති අතර, නව කෙටුම්පතට අනුව එය රුපියල් බිලියන 1250 දක්වා ඉහළ නැංවෙනු ඇති.",
       "URL": "https://www.hirunews.lk/business/118806/බිල්පත්-ණය-බිලියන-400-කින්-වැඩි-කිරීමේ-යෝජනාවට-අනුමැතිය",
       "Category": "Business",
       "Parent URL": "https://www.hirunews.lk/business/all-news.php?pageID=219"
}