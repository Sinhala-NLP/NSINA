{
       "Source": "hirunews",
       "Timestamp": "Monday, 06 June 2016 - 13:19",
       "Headline": "පැරණි සිමෙන්ති තොග නව මිලට වික්කොත් වැඩ වරදී",
       "News Content": "පැරණි සිමෙන්ති තොග නව මිලට අලෙවි කරන වෙළඳුන් අත්අඩංගුවට ගැනීම සඳහා පාරිභෝගික සේවා අධිකාරිය වැටලීම් ආරම්භ කර තිබෙනවා.\nපසුගියදා සමාගම් 5 ක සිමෙන්ති කොට්ටයක මිල රුපියල් 60 කින් ඉහළ දැමීමටයි පාරිභෝගික සේවා අධිකාරිය අවසර ලබාදුන්නේ.\nකෙසේ නමුත් වෙළඳුන් පැරණි තොග නව මිලට අලෙවි කරන බවට පැමිණිලි ලැබී තිබෙනවා.\nඒ අනුවයි මෙම වැටලීම් ආරම්භ කර ඇත්තේ.\nමෙවැනි වෙළඳුන් පිළිබඳව 011 77 55 482 හෝ 83 යන දුරකථන අංක ඔස්සේද තවදුරටත් දැනුවත් කළ හැකි බව පාරිභෝගික සේවා අධිකාරිය සඳහන් කළා.",
       "URL": "https://www.hirunews.lk/business/134892/පැරණි-සිමෙන්ති-තොග-නව-මිලට-වික්කොත්-වැඩ-වරදී",
       "Category": "Business",
       "Parent URL": "https://www.hirunews.lk/business/all-news.php?pageID=194"
}