{
       "Source": "hirunews",
       "Timestamp": "Friday, 24 April 2015 - 13:28",
       "Headline": "වී මෙට්‍රික් ටොන් ලක්ෂ එකහමාරක් මිලදී ගනී",
       "News Content": "මහකන්නයේ වී මිලදී ගැනීමේ වැඩපිළිවෙළ යටතේ වී මෙට්‍රික් ටොන් 148,973 ක් මිලදී ගෙන ඇති බව ආහාර සුරක්ෂිතතාව පිළිබඳ අමාත්‍යාංශය ප්‍රකාශ කළා. මේ වනවිට වී මිලදී ගැනීම් අවසන් කර ඇති අතර, මෑත ඉතිහාසයේ රජය මැදිහත් වී මිලදී ගත් වැඩිම වී තොගය මෙය බවයි අමාත්‍යාංශ ලේකම් ජනක සුගතදාස ප්‍රකාශ කළේ. මිලදී ගත් වී තොග ලබන මැයි මාසයෙන් පසු වෙළඳපොලට නිකුත් කිරීමට අපේක්ෂා කෙරෙනවා. දැනට වෙළඳපොලේ ඉහළ මට්ටමක පවතින සහල් මිල එමගින් පහත වැටෙනු ඇති බව ආහාර සුරක්ෂිතතාව පිළිබඳ අමාත්‍යාංශයේ ලේකම්වරයා විශ්වාසය පළ කළා.",
       "URL": "https://www.hirunews.lk/business/108204/වී-මෙට්‍රික්-ටොන්-ලක්ෂ-එකහමාරක්-මිලදී-ගනී",
       "Category": "Business",
       "Parent URL": "https://www.hirunews.lk/business/all-news.php?pageID=244"
}