{
       "Source": "hirunews",
       "Timestamp": "Thursday, 26 July 2018 - 13:12",
       "Headline": "ගුවන් සේවා අධිකාරිය දකුණු ආසියාවේ පළමු ස්ථානයට",
       "News Content": "ඉදිරියේදී මෙරට තුළ අභ්‍යන්තර ගුවන් ගමන් කඩිනමින් ආරම්භ කරන බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා පවසනවා.\nකොළඹ ඊයේ පැවති මාධ්‍ය හමුවකට එක්වෙමින් ඔහු කියා සිටියේ අඛන්ඩ නිරුපද්‍රිතා ඇගයීම් විගණන පරීක්ෂණයෙන් මෙරට ගුවන් සේවා අධිකාරිය දකුණු ආසියාවේ පළමු ස්ථානය පැමිණ ඇති බවයි.\nජාත්‍යන්තර සිවිල් ගුවන් සේවා සංවිධානය පසුගිය මස 4 වනදා සිට 15 වනදා දක්වා කාලය තුල මෙම විගණනය සිදුකර තිබෙනවා.\nවිගණන පරීක්ෂණය ලොව පුරා රටවල් 192 ක සිදුකර ඇති බවයි එම අමාත්‍යාංශය කියා සිටියේ.",
       "URL": "https://www.hirunews.lk/business/196119/ගුවන්-සේවා-අධිකාරිය-දකුණු-ආසියාවේ-පළමු-ස්ථානයට",
       "Category": "Business",
       "Parent URL": "https://www.hirunews.lk/business/all-news.php?pageID=116"
}