{
       "Source": "hirunews",
       "Timestamp": "Monday, 13 June 2016 - 19:21",
       "Headline": "මෙරට යටිතල පහසුකම් නගා සිටුවන්න ලෝක බැංකුවෙන් සහාය",
       "News Content": "මෙරට යටිතල පහසුකම්, බලශක්ති සහ සංචාරක ක්ෂේත්‍රයේ ව්‍යාපෘති සඳහා මූල්‍යාධාර සැපයීමට සූදානම් බව ජාත්‍යන්තර මූල්‍ය සංස්ථාව පවසනවා.\nලෝක බැංකුවේ මූල්‍ය සැපයුම් ආයතනයක් වන එමගින් අපේක්ෂා කරන්නේ වාණිජමය වශයෙන් ජීව්‍යයක් සහිත ව්‍යාපෘති බව අයි.එෆ්.සී. ශ්‍රී ලංකා කළමනාකාරිනී අමීනා අරිෆ් කියා සිටියා.\nඇය මේ බව සදහන් කළේ ලංකා වාණිජ මණ්ඩලයේ සභාපතිවරයා සමඟ පැවැති සාකච්ඡාවකින් අනතුරුවයි.\nජාත්‍යන්තර මූල්‍ය සංස්ථාව මෙරට රාජ්‍ය සහ පෞද්ගලික යන අංශ දෙක පිළිබදවම  අවධානය යොමු කරනවා.\nඑහිදී කෘෂි ව්‍යාපාර සහ මූල්‍ය සේවා ව්‍යාපෘති සඳහා ද දායක වීමට අයි.එෆ්.සී. ආයතනය සූදානම් බවයි එහි ශ්‍රී ලංකා කළමනාකාරිනිය සදහන් කළේ.",
       "URL": "https://www.hirunews.lk/business/135456/මෙරට-යටිතල-පහසුකම්-නගා-සිටුවන්න-ලෝක-බැංකුවෙන්-සහාය",
       "Category": "Business",
       "Parent URL": "https://www.hirunews.lk/business/all-news.php?pageID=194"
}