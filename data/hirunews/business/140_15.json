{
       "Source": "hirunews",
       "Timestamp": "Sunday, 03 December 2017 - 13:01",
       "Headline": "තේ කම්හල් නවීකරණයට ජපානයෙන් ආධාර",
       "News Content": "ප්‍රාදේශීය වතු වැවිලි සමාගම්වලට සහ කුඩා තේවතු හිමියන්ට අයත් තේ කම්හල් නවීකරණය සඳහා ජපානයෙන් ඇමරිකානු ඩොලර් මිලියන 150 ක මූල්‍යාධාරයක් ලබාගැනීමට සැළසුම් කෙරෙනවා.\nඒ සඳහා ජපාන ජාත්‍යන්තර සහයෝගීතා බැංකුව සහ මිට්සුබිෂි මූල්‍ය සමූහය සමග වැවිලි කර්මාන්ත අමාත්‍යාංශය, කුඩා තේ වතු සංවර්ධන අධිකාරිය සහ භාණ්ඩාගාර නිලධාරීන් සාකච්ඡාවක්ද පවත්වා ඇති බව සඳහන්.\nඒ පිළිබඳ ගිවිසුමකට එළඹීමට පෙර අමාත්‍ය මණ්ඩල අනුමැතිය අපේක්ෂා කෙරෙනවා. මෙම මූල්‍යාධාරයේ පළමු අදියර යටතේ තේ කම්හල් 250 ක් නවීකරණය කිරීමට අපේක්ෂිතයි.",
       "URL": "https://www.hirunews.lk/business/177491/තේ-කම්හල්-නවීකරණයට-ජපානයෙන්-ආධාර",
       "Category": "Business",
       "Parent URL": "https://www.hirunews.lk/business/all-news.php?pageID=140"
}