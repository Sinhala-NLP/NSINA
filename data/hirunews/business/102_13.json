{
       "Source": "hirunews",
       "Timestamp": "Sunday, 02 December 2018 - 12:42",
       "Headline": "කොළඹ කොටස් වෙළඳපොලේ වර්ධනයක්",
       "News Content": "කොළඹ කොටස් වෙළඳපොලේ මිල දර්ශක ගතවූ සතිය තුළ වර්ධනයක් අත් කරගැනීමට සමත්වුණා.\nසතිය ආරම්භයේදී සුළු පහත වැටීමක් පෙන්නුම් කළ සමස්ත දර්ශකය සතිය තුළ ඒකක 42 දශම 51 කින් වර්ධනය වූ අතර, සතිය නිමාවේ සටහන් වූයේ 5992.70 ක් ලෙසයි.\nකොටස් වෙළඳපොල ප්‍රධාන සමාගම් 20 නියෝජනය කරන එස්. ඇන්ඞ් පී. ශ්‍රී ලංකා ටුවෙන්ටි දර්ශකය සතිය තුළ ඒකක 45.25 කින් වර්ධනය වෙමින් 3159 යි දශම 76 ක් ලෙස සටහන් වුණා.\nකෙසේ නමුත් සමස්ත දර්ශකය සහ එස්. ඇන්ඞ් පී. ශ්‍රී ලංකා ටුවෙන්ටි දර්ශකය වසරේ මේ දක්වා පිළිවෙලින් සියයට 5.91 කින් සහ 13.94 කින් පහත වැටී තිබෙනවා.\nගතවූ සතිය සැළකූ විට මුළු පිරිවැටුම රුපියල් බිලියන 2 යි දශම 93 කට ආසන්නයි.",
       "URL": "https://www.hirunews.lk/business/205339/කොළඹ-කොටස්-වෙළඳපොලේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=102"
}