{
       "Source": "hirunews",
       "Timestamp": "Saturday, 03 November 2018 - 13:00",
       "Headline": "ශ්‍රී ලංකාව ගැන ඇගයීමක් කර නැහැ  - IMF",
       "News Content": "ශ්‍රී ලංකාවේ වාතාවරණය පිළිබදව අවධානයෙන් පසුවන අතර දේශපාලන අර්බුදය සිය ණය වැඩසටහනට බලපාන ආකාරය ගැන ඇගයීමක් සිදුකර නොමැති බව ජාත්‍යන්තර මූල්‍ය අරමුදල පවසනවා.\nඑහි ප්‍රකාශක, ගැරී රයිස් කියා සිටියේ මූල්‍ය අරමුදල දේශපාලන හස්තයක් නොවන බවයි.\nශ්‍රී ලංකාව සමඟ අඛණ්ඩව තාක්ෂණික මට්ටමේ සාකච්ඡා සිදුකරන බව ද ඔහු වැඩිදුරටත් සඳහන් කළා.\nමූල්‍ය අරමුදලේ කොන්දේසියක් ලෙස පසුගිය රජය ක්‍රියාත්මක කර තිබූ ඉන්ධන මිල සූත්‍රය වෙනස් කරන බව අග්‍රාමාත්‍ය මහින්ද රාජපක්ෂ දැනටමත් ප්‍රකාශ කර තිබෙනවා.",
       "URL": "https://www.hirunews.lk/business/203500/ශ්‍රී-ලංකාව-ගැන-ඇගයීමක්-කර-නැහැ-imf",
       "Category": "Business",
       "Parent URL": "https://www.hirunews.lk/business/all-news.php?pageID=105"
}