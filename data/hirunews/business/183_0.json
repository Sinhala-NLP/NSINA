{
       "Source": "hirunews",
       "Timestamp": "Saturday, 24 September 2016 - 13:00",
       "Headline": "ප්‍රවාහනය නැංවීමට ආසියානු සංවර්ධන බැංකුව",
       "News Content": "මෙරට ප්‍රවාහන පද්ධතිය පිළිබද ශක්‍යතා අධ්‍යයනයක් සඳහා ආසියානු සංවර්ධන බැංකුව ඇමරිකානු ඩොලර් මිලියන 24.4ක මූල්‍යාධාරයක් පිරිනමා තිබෙනවා.\nආර්ථික වර්ධනය මැදිකාලීනව පවත්වාගෙන යාම සඳහා මාර්ග, දුම්රිය මාර්ග සහ වරාය ව්‍යාපෘති සැලසුම් කිරීම සඳහායි එය යොදා ගැනෙන්නේ.\nඒ යටතේ කොළඹ වරාය ප්‍රදේශයේ සිට මහා මාර්ග පද්ධතියට ප්‍රවේශවීම සඳහා සම්බන්ධතා මාර්ග මෙන්ම අධිවේගී මාර්ග සැලසුම් කිරීම සිදුවනු ඇති.\nඊට අමතරව දුම්රිය සහ වරාය ව්‍යාපෘති පිළිබඳ අධ්‍යයනයන් සිදුකිරීමට එමගින් කටයුතු කරනු ඇතැයි ආසියානු සංවර්ධන බැංකුව ප්‍රකාශ කළා.\nමෙම ශක්‍යතා අධ්‍යයනයන් මේ වසරේදී ආරම්භ වන අතර, වසර 2022 වන විට අවසන් කිරීමට අපේක්ෂිතයි.",
       "URL": "https://www.hirunews.lk/business/143720/ප්‍රවාහනය-නැංවීමට-ආසියානු-සංවර්ධන-බැංකුව",
       "Category": "Business",
       "Parent URL": "https://www.hirunews.lk/business/all-news.php?pageID=183"
}