{
       "Source": "hirunews",
       "Timestamp": "Sunday, 04 October 2015 - 14:03",
       "Headline": "ඉන්දු - ශ්‍රී ලංකා මගී ප්‍රවාහන සේවය ගැන තීරණය ගත යුත්තේ ලංකාවයි",
       "News Content": "ඉන්දු - ශ්‍රී ලංකා මගී ප්‍රවාහන නෞකා සේවය නැවත ආරම්භ කිරීම සම්බන්ධයෙන් අවසන් තීරණයක් ගැනීම ශ්‍රී ලංකාවට පැවරෙන බව ඉන්දීය රජයේ නාවික සහ මහාමාර්ග රාජ්‍ය අමාත්‍ය පොන් රාධක්‍රිෂ්ණන් ප්‍රකාශ කළා. ශ්‍රී ලංකාව එකඟ වන්නේ නම් කොළඹ සහ ටියුටිකොරීන් අතර මෙම මගී ප්‍රවාහන සේවය නැවත ආරම්භ කිරීමට ඉන්දියාව සූදානම් බවයි ඔහු වැඩිදුරටත් සඳහන් කළේ. දෙරට අතර මගී ප්‍රවාහන නෞකා සේවය යළි ආරම්භ කිරීම සම්බන්ධයෙන් ඉන්දීය විදේශ කටයුතු ඇමතිනී සුෂ්මා ස්වරාජ් සිය ශ්‍රී ලංකා සංචාරයේදී ද සාකච්ඡා කළා. වසර 25 ක විරාමයකින් පසුව මෙම නෞකා සේවය 2011 වසරේදී ආරම්භ කෙරුණු අතර, ඉන් වසරකට පසුව නතර කළේ වානිජමය ශක්‍යතාවක් නොමැති බව පවසමින්.",
       "URL": "https://www.hirunews.lk/business/117804/ඉන්දු-ශ්‍රී-ලංකා-මගී-ප්‍රවාහන-සේවය-ගැන-තීරණය-ගත-යුත්තේ-ලංකාවයි",
       "Category": "Business",
       "Parent URL": "https://www.hirunews.lk/business/all-news.php?pageID=222"
}