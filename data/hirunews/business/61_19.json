{
       "Source": "hirunews",
       "Timestamp": "Thursday, 05 December 2019 - 7:45",
       "Headline": "හැකි සෑම බෝගයක්ම වගා කරන්න - රජය ඉල්ලයි",
       "News Content": "වගා කළ හැකි සෑම බෝගයක්ම වගා කරමින් ජාතික ආර්ථිකයේ කෘෂිකාර්මික නිෂ්පාදන වැඩි කර රටින් ගලා යන විදේශ විනිමය මෙරට ගොවි ජනතාවගේ ආදායම බවට පත් කර ගැනීමට කටයුතු කරන්නැයි රජය අදාළ පාර්ශවයන්ගෙන් ඉල්ලීමක් කරනවා.\nනිවේදනයක් නිකුත් කරමින් ජනාධිපති මාධ්‍ය අංශය පෙන්වා දෙන්නේ මෙරට වගා කළ හැකි ආහාර බෝග වගා කරමින් අගය එකතු කර දේශීය ආහාර සුරක්ෂිතතාව රැක ගත යුතුව පවතින බවයි.\nවිවිධ ආනයන ද්‍රව්‍ය සඳහා ශ්‍රී ලංකාව වාර්ෂිකව ඩොලර් මිලියන 1 යි දශම 78 ක් වැය කරන බව ශ්‍රී ලංකා මහබැංකු වාර්තා පෙන්වා දී ඇති අතර, අප රට තුළ එම ආහාර ද්‍රව්‍ය නිෂ්පාදනය කළ හැකි නම් විශාල විදේශ විනිමයක් වැය කිරීමට අවශ්‍ය නොවන බව ජනාධිපති මාධ්‍ය අංශය නිකුත් කළ නිවේදනයේ දැක්වෙනවා.\nඒවාට අගය එකතු කොට කර්මාන්තවලින් විශාල රැකියා ප්‍රමාණයක් ගම්බද ප්‍රදේශවල උත්පාදනය කළ හැකි බවද එහි තවදුරටත් සඳහන්.",
       "URL": "https://www.hirunews.lk/business/229596/හැකි-සෑම-බෝගයක්ම-වගා-කරන්න-රජය-ඉල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=61"
}