{
       "Source": "hirunews",
       "Timestamp": "Sunday, 07 July 2013 - 8:01",
       "Headline": "රන් මිල තව තවත් අඩුවන ලකුණු.",
       "News Content": "ලෝක වෙළඳපොලේ රන් මිල අවුන්සයකට ඩොලර් දහස දක්වා අඩුවීමේ හැකියාවක් පවතින බව ෆෝබ්ස් ව්‍යාපාරික වෙබ් අඩවිය සඳහන් කළා. ඇමරිකානු ආර්ථිකයේ ශක්තිමත්වීම මෙලෙස රන් මිල තවදුරටත් පහත වැටීමට හේතුවයි. මේ වනවිට ලෝක වෙළඳපොලේ රන් අවුන්සයක මිල ඩොලර් 1221 යි ශත 20 ක් වන අතර පසුගිය සති අන්තයේදීද ඩොලර් 40කින් පමණ පහත වැටුණා. ඇමරිකානු ඩොලරය ශක්තිමත් වීමත් සමග රන් මිල පහත වැටීම සාමාන්‍ය සංසිද්ධියක්. එහෙත් මේ වනවිට ලෝක වෙළඳ පොලේ රන් මිල සීග්‍ර අවගමනයකට ලක්ව තිබෙනවා.",
       "URL": "https://www.hirunews.lk/business/62509/රන්-මිල-තව-තවත්-අඩුවන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=289"
}