{
       "Source": "hirunews",
       "Timestamp": "Thursday, 17 January 2013 - 12:40",
       "Headline": "2013 ආර්ථික වර්ධනය ගැන ලෝක බැංකුව කථා කරයි.",
       "News Content": "නවතම මූල්‍ය ප්‍රතිපත්ති ප්‍රකාශනයට අනුව ප්‍රතිපත්ති පොලී අනුපාතිකය තවදුරටත් එලෙසින්ම පවත්වාගෙන යාමට මහ බැංකුව තීරණය කර තිබෙනවා. ඒ අනුව ප්‍රතිගැනුම් අනුපාතිකය සීයයට 7.5 ක් ලෙස සහ ප්‍රති විකුණුම් අනුපාතිකය සීයයට 9.5 ක් ලෙස පවතිනු ඇති. මේ වසර තුළදී රුපියලේ අගය සියයට 0.6 කින් අධි ප්‍රමාණය වී ඇති බවයි මහ බැංකුව නිකුත් කළ නිවේදනයේ දැක්වෙන්නේ.\nමේ අතර 2013 වසරේදී ශ්‍රී ලංකාව සියයට 6.8 ක ආර්ථික වර්ධන වේගයක් පවත්වාගෙන යනු ඇතැයි ලෝක බැංකුව ප්‍රකාශ කළා. ලෝක බැංකුව සඳහන් කරන්නේ විදේශ සංචිත වර්ධනය සහ කෘෂි නිෂ්පාදන ස්ථාවරවීම ඊට හේතුව බවයි. 2015 වසර වනවිට ශ්‍රී ලංකාව සියයට 7.2 ක ආර්ථික වර්ධනයක් ළඟා කරගනු ඇති බවටද ඔවුන් විශ්වාසය පළ කළා.",
       "URL": "https://www.hirunews.lk/business/51582/2013-ආර්ථික-වර්ධනය-ගැන-ලෝක-බැංකුව-කථා-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=314"
}