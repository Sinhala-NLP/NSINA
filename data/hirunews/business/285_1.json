{
       "Source": "hirunews",
       "Timestamp": "Sunday, 04 August 2013 - 19:40",
       "Headline": "මෙරට සංවර්ධනයට කොරියානු සහාය.",
       "News Content": "ශ්‍රී ලංකාවේ සංවර්ධනයට අංශ කිහිපයක් ඔස්සේ තවදුරටත් සහයෝගය ලබාදීමට කොරියානු රජය එකඟතාව පළ කර ඇති බව ආර්ථික සංවර්ධන අමාත්‍යාංශය පවසනවා. කොරියානු ජාතික සභාවේ පාර්ලිමේන්තු නියෝජිතයන් පිරිසක් පසුගියදා ආර්ථික සංවර්ධන අමාත්‍යාංශයේදී හමුවුණා. එහිදී දෙරටටම වැදගත් වන ආර්ථික කරුණු රැසක් සම්බන්ධයෙන් සාකච්ඡා කළ බවයි ආර්ථික සංවර්ධන අමාත්‍යාංශය ප්‍රකාශ කළේ. කොරියාව සහ ශ්‍රී ලංකාව අතර සම්බන්ධතාවය තවදුරටත් ශක්තිමත් කරගැනීම සඳහා සහයෝගීතාවයෙන් යුතුව කටයුතු කිරීම සම්බන්ධයෙන් මෙම සාකච්ඡාවේදී දෙපාර්ශවයම අදහස් හුවමාරු කරගෙන තිබෙනවා. මේ වනවිට කොරියාවේ සේවය කරන ශ්‍රී ලාංකිකයන්ගේ වෘත්තීය නිපුණත්වය කොරියානු ජාතික සභාවේ පාර්ලිමේන්තු නියෝජිතයන්ගේ ඇගයීමට ලක්වූ බව ද ආර්ථික සංවර්ධන අමාත්‍යාංශය සඳහන් කළා.",
       "URL": "https://www.hirunews.lk/business/64424/මෙරට-සංවර්ධනයට-කොරියානු-සහාය",
       "Category": "Business",
       "Parent URL": "https://www.hirunews.lk/business/all-news.php?pageID=285"
}