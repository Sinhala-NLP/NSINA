{
       "Source": "hirunews",
       "Timestamp": "Tuesday, 03 April 2018 - 13:16",
       "Headline": "සමාගම් ලියාපදිංචිය ඔන් ලයින් ක්‍රමයට",
       "News Content": "ඊ - රාජ්‍ය සංකල්පය යටතේ මෙරට සමාගම් ලියාපදිංචිය අන්තර්ජාලය ඔස්සේ ඔන් ලයින් ක්‍රමයට සිදුකිරීමේ පළමු පියවර ඊයේ (02) දියත් කෙරුණා.\nඒ සඳහා සමාගම් රෙජිස්ට්‍රාර් දෙපාර්තමේන්තු විශේෂ පිවිසුම් වේදිකාවක් ආරම්භ කරනු ලැබුවා.\nඑම අවස්ථාවට එක්වෙමින් වාණිජ හා කර්මාන්ත අමාත්‍යාංශයේ ලේකම් රංජිත් අශෝක සඳහන් කළේ පසුගිය වසරේදී මෙරට නව සමාගම් 9182ක් ලියාපදිංචි කරනු ලැබූ බවයි.\nඒ සියල්ල අතින් සිදුකර ඇති අතර, ඔන් ලයින් ක්‍රමයට සමාගම් ලියාපදිංචියේදී ඒ සඳහා ගත වන කාලය දින 09යේ සිට එක් දිනක් දක්වා අඩු කළ හැකි වනු ඇතැයි ඔහු සඳහන් කළා.\nඑමගින් ව්‍යාපාරික කටයුතුවලට හිතකාමී රටවල් පිළිබද දර්ශකයේ ඉදිරියට පැමිණීමට හැකි වනු ඇති බවත්, කර්මාන්ත හා වාණිජ කටයුතු අමාත්‍යාංශයේ ලේකම්වරයා කියා සිටියා.",
       "URL": "https://www.hirunews.lk/business/187545/සමාගම්-ලියාපදිංචිය-ඔන්-ලයින්-ක්‍රමයට",
       "Category": "Business",
       "Parent URL": "https://www.hirunews.lk/business/all-news.php?pageID=129"
}