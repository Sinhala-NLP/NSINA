{
       "Source": "hirunews",
       "Timestamp": "Saturday, 12 January 2013 - 12:50",
       "Headline": "ලෝකයේ තෙල් ඉහළට.",
       "News Content": "ලොව විශාලතම බලශක්ති පාරිභෝගිකයෙකු වන චීනයේ ආර්ථිකය පිළිබඳ සුභවාදී පුවත් සමඟ ලෝක වෙළඳපොලේ ඛනිඡ තෙල් මිල ඉහළ යාමක් දක්නට ලැබෙනවා. ලෝක වෙළඳපොලේ බොරතෙල් බැරලයක මිල ඊයේ දිනයේදී ඩොලර් 94 කට ආසන්න වූ අතර ලන්ඩන් වෙළඳපොලේ බොරතෙල් බැරලයක් සටහන්වූයේ ඩොලර් 111 ක් ලෙසයි. චීනයේ අපනයන කටයුතු පසුගිය දෙසැම්බරයේදී සිව් ගුණයකින් ඉහළ ගොස් ඇති බව ඊයේ ප්‍රකාශ වුණා. ඒ අපනයනයන් සියයට 14 කින් සහ ආනයනයන් සියයට 6 කින් ඉහළ යාමෙන්. කෙසේ නමුත්, එහි උද්ධමනය ඉහළ යාමක් ද වාර්තාවීම නිසා තෙල් මිල ඉහළ යාම සීමා වී ඇති බවයි වෙළඳපොල විචාරකයන් පෙන්වා දෙන්නේ. මේ අතර, ලෝක වෙළඳපොලේ ස්වභාවික වායු මිල ගණන් සුළු වශයෙන් පහත වැටීමක් ද දක්නට ලැබෙනවා. ස්වභාවික වායු ඝණ අඩියක ඊයේ මිල වූයේ ඩොලර් 3 යි ශත 18 ක්.",
       "URL": "https://www.hirunews.lk/business/51292/ලෝකයේ-තෙල්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=315"
}