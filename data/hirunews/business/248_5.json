{
       "Source": "hirunews",
       "Timestamp": "Friday, 03 April 2015 - 13:32",
       "Headline": "රබර් මිල පහළම අගයට",
       "News Content": "කොළඹ රබර් වෙන්දේසියේ රබර් මිල මේ වනවිට 2009 වසරෙන් පසු පහළම මට්ටමට පැමිණ තිබෙනවා. ආර්.එස්.එස්. එක වර්ගයේ රබර් කිලෝග්‍රෑමයක් දැන් අලෙවි වන්නේ රුපියල් 212 කටයි. එමෙන්ම පසුගිය වසරේදී මෙරට රබර් නිෂ්පාදනය ටොන් 98,514 දක්වා පහත වැටී තිබෙනවා. ලෝක වෙළඳපොලේ රබර් මිලද දැන් පවතින්නේ පහළ මට්ටමකයි. ප්‍රධාන පෙළේ රබර් නිෂ්පාදනය කරන රටවල සැපයුම ඉහළයාම සහ තෙල් මිල පහත වැටීම නිසා කෘතිම රබර් මිල සුලබවීම ඊට හේතුවයි. රබර් මිල පහත වැටීම හේතුවෙන් මෙරට රබර් නිෂ්පාදකයන් දැඩි අසීරුතාවකට පත්ව ඇති බවයි කොළඹ රබර් වෙළඳ සම්මේලනය ප්‍රකාශ කළේ. මෙරට හෙක්ටයාර 133,000 ක රබර් වගාකර ඇති අතර, ඉන් හෙක්ටයාර 79,000 ක ක්‍රියාත්මක කුඩා වතු හිමියන්ගේ සංඛ්‍යාව 127,000 ක්.",
       "URL": "https://www.hirunews.lk/business/106815/රබර්-මිල-පහළම-අගයට",
       "Category": "Business",
       "Parent URL": "https://www.hirunews.lk/business/all-news.php?pageID=248"
}