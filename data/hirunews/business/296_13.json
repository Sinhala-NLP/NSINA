{
       "Source": "hirunews",
       "Timestamp": "Saturday, 18 May 2013 - 13:11",
       "Headline": "ඉන්දීය ආයෝජනය ඩොලර් බිලියනයක්.",
       "News Content": "ඉන්දීය සමාගම් විසින් 2003 වසරේ සිට මෙරට සිදුකළ ආයෝජනවල වටිනාකම ඇමරිකානු ඩොලර් බිලියනය ඉක්මවා තිබෙනවා. එමෙන්ම එම ආයෝජන ප්‍රමාණය ඉදිරි 5 වසර තුළ ඇමරිකානු ඩොලර් බිලියන 2 දක්වා වර්ධනය වනු ඇතැයි ශ්‍රී ලංකාවේ ඉන්දීය මහකොමසාරිස් අශෝක් කේ. කාන්තා පවසනවා. 2012 වසරේ දී ඉන්දියාව ශ්‍රී ලංකාවේ සිදුකළ ආයෝජන ප්‍රමාණය ඩොලර් මිලියන 160කට ආසන්නයි. ඉදිරි 5 වසර සඳහා ඩොලර් බිලියන 2 ඉක්ම වූ ඍජු ආයෝජන සදහා ඉන්දීය සමාගම් ගිවිසගෙන සිටිනවා. 2011 - 2012 වර්ෂය තුළ ඉන්දියාව, ශ්‍රී ලංකාවෙන් සිදුකළ ආනයනයන් ඩොලර් මිලියන 720 දක්වා සියයට 45කින් වර්ධනය වීම ද විශේෂත්වයක්.",
       "URL": "https://www.hirunews.lk/business/59189/ඉන්දීය-ආයෝජනය-ඩොලර්-බිලියනයක්",
       "Category": "Business",
       "Parent URL": "https://www.hirunews.lk/business/all-news.php?pageID=296"
}