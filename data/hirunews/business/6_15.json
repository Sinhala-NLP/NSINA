{
       "Source": "hirunews",
       "Timestamp": "Friday, 07 January 2022 - 7:58",
       "Headline": "කර්මාන්තපුර 32ක් සඳහා ආයෝජකයින් 60ක්",
       "News Content": "කර්මාන්ත අමාත්‍යාංශය යටතේ පවතින කර්මාන්තපුර 32ක් තුළ නව කර්මාන්ත ඇරඹීම සඳහා ආයෝජකයින් 60 දෙනෙකුට ඉඩම් හිමිකම් ප්‍රදානය ඊයේ සිදුකෙරුණා.\nඒ, කර්මාන්ත අමාත්‍ය විමල් වීරවංශගේ ප්‍රධානත්වයෙන් කොළඹ පැවති උත්සවයකදී යි.\nමෙම නව කර්මාන්ත ශාලා 60 සඳහා කර්මාන්ත පුරයන්ගෙන් වෙන් කොට දී ඇති සමස්ත භූමි ප්‍රමාණය අක්කර 39කට ආසන්න යි.\nනව ආයෝජකයින් විසින් සිය කර්මාන්ත සඳහා යෙදවීමට නියමිත සමස්ත ආයෝජනයන් හි වටිනාකම රුපියල් මිලියන 5,330ක්.\nමෙම නව කර්මාන්ත මගින් ඍජු රැකියා 3,200කට අධික ප්‍රමාණයක් බිහිවන බවයි කර්මාන්ත අමාත්‍යාංශය සඳහන් කළේ.",
       "URL": "https://www.hirunews.lk/business/293254/කර්මාන්තපුර-32ක්-සඳහා-ආයෝජකයින්-60ක්",
       "Category": "Business",
       "Parent URL": "https://www.hirunews.lk/business/all-news.php?pageID=6"
}