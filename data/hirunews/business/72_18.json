{
       "Source": "hirunews",
       "Timestamp": "Tuesday, 27 August 2019 - 12:58",
       "Headline": "නෝර්වේ, මෙරට තෙල් ගවේෂණයට එක්වේ",
       "News Content": "ශ්‍රී ලංකාවේ නැගෙනහිර සහ ඊසානදිග මුහුදු තීරයේ තෙල් ගවේෂණ කටයුතු සඳහා නෝර්වේ - එකිනෝර් බලශක්ති සමාගම සමඟ ශ්‍රී ලංකාව අද ගිවිසුමකට එළඹෙනවා.\nජේ.එස්. 5 සහ ජේ.එස්. 6 ලෙස නම් කර ඇති මුහුදු තටකවල තෙල් සහ ගෑස් නිධි පවතී දැයි පරීක්ෂා කිරීම ඔවුන්ට පැවරෙන කාර්යයයි.\nදැනට මේ සඳහා ප්‍රංශයේ ටූටාල් සමාගම සමඟ ශ්‍රී ලංකාව ගිවිසුමකට එළඹ ඇති අතර, අදාළ සමාගම් දෙකම මෙරට ඉදිරි තෙල් ගවේෂණ කටයුතු සඳහා එක්වීමට නියමිතයි.\nඛනිජ තෙල් සම්පත් සංවර්ධන ලේකම් කාර්යාලය ප්‍රකාශ කළ පරිදි එම සමාගම් දෙක සහ ලක් රජය අතර ත්‍රෛපාර්ශවික ගිවිසුමක් ලෙස එය ක්‍රියාත්මක වනු ඇති.",
       "URL": "https://www.hirunews.lk/business/223069/නෝර්වේ-මෙරට-තෙල්-ගවේෂණයට-එක්වේ",
       "Category": "Business",
       "Parent URL": "https://www.hirunews.lk/business/all-news.php?pageID=72"
}