{
       "Source": "hirunews",
       "Timestamp": "Sunday, 14 April 2013 - 13:19",
       "Headline": "රන් මිල පහතට.",
       "News Content": "ලෝක වෙළඳපොලේ රන් මිල වාර්තාගත අන්දමින් පහත වැටී ඇති බව වෙළඳපොල ආරංචි මාර්ග සඳහන් කළා. ලෝක වෙළඳපොලේ රන් අවුන්සයක මිල මේ වනවිට ඩොලර් 1400 යේ සීමාවට පැමිණ ඇති අතර, කෙටි කාලයක් තුළ අවුන්සයකට ඩොලර් 84 කින් පමණ රන් මිල පහත වැටීම විශේෂත්වයක්. මේ තත්ත්වය ඉන්දියාවේ රන් වෙළඳපොල කෙරෙහි ඍජුව බලපෑම් එල්ල කර ඇති බව ඉන්දීය මාධ්‍ය සඳහන් කළා. දිනක් තුළ ඉන්දියාවේ රන් මිල ග්‍රෑම් 10 කට, ඉන්දීය රුපියල් 1250 කින් පහත වැටී තිබෙනවා. ඒ අනුව රුපියල් 30,000 ක්ව පැවති රන් මිල 28,350 දක්වා පහත වැටී ඇති බවයි වාර්තා වන්නේ. මෑත ඉතිහාසයේ ඉන්දියාවේ රන් මිල වැඩිම අවගමනයකට ලක්වු අවස්ථාව මෙයයි.",
       "URL": "https://www.hirunews.lk/business/57147/රන්-මිල-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=301"
}