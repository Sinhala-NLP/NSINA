{
       "Source": "hirunews",
       "Timestamp": "Tuesday, 08 September 2015 - 14:03",
       "Headline": "එක ඇප් එකකින් පරිස්සම් වෙන්න",
       "News Content": "කාමුක දර්ශන බැලීමට උපයෝගී කරගන්නා ජංගම-දුරකථන යෙදවුමක් (App) රහසින් භාවිතා කර පුද්ගලයන්ගේ ඡායාරූප ගැනීමේ වැයමක් පිලිබඳ ආරක්ෂක විශේෂඥයින් විසින් පසුගියදා අනතුරු අඟවා ඇති බවට විදෙස් මාධ්‍ය වාර්තා කර ඇත.\nඇන්ඩ්රොයිඩ් (Android) මෙහෙයුම් පද්ධතිය වෙනුවෙන් සකසා ඇති මෙම මෘදුකාංගය, ඇතැම් පරිශීලකයන්ගේ අවසරයකින් තොරව ඔවුන් ගෙන ඡායාරූප ගෙන ඇති බවට චෝදනා එල්ලවී ඇත.\nඡායාරූප ගැනීමෙන් අනතුරුව ඩොලර් 500ක කප්පම් මුදලක් ගෙවන ලෙසත්, එසේ නොවන්නේනම් එම යෙදවුමක් භාවිතා කල පුද්ගලයාගේ ඡායාරූප අන්තර්ජාලය වෙත මුදාහරින බවට තර්ජනාත්මක විද්යුත්-පණිවිඩ ඇතැම් පරිශීලකයන් හට ලැබී ඇති බව වාර්තා වේ.\nමෙය අන්තර්ජාලය උපයෝගී කරගෙන මුදල් ඉපයීමේ ජාවාරමක් වන බවත්, මෙවන් මෘදුකාංග පාවිච්චියේදී වඩා සැලකිලිමත් වන ලෙසත්, ආරක්ෂක විශේෂඥයින් ජංගම-දුරකථන පරිශීලකයන් වෙත උපදෙස් දී ඇත.",
       "URL": "https://www.hirunews.lk/business/116208/එක-ඇප්-එකකින්-පරිස්සම්-වෙන්න",
       "Category": "Business",
       "Parent URL": "https://www.hirunews.lk/business/all-news.php?pageID=226"
}