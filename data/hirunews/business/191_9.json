{
       "Source": "hirunews",
       "Timestamp": "Wednesday, 13 July 2016 - 12:35",
       "Headline": "ස්වර්ණාභරණ මිළදී ගන්නා අයට උපදෙසක්",
       "News Content": "වෙළඳපොළේ පවතින ස්වර්ණාභරණ බොහෝ ප්‍රමාණයක් නියමිත ප්‍රමිතියෙන් තොර බවට අනාවරණය වී ඇතැයි මැණික් හා ස්වර්ණාභරණ අධිකාරිය පවසනවා.\nඒ සම්බන්ධයෙන් එහි නිලධාරීන් ජනතාව දැනුම්වත් කිරීමේ වැඩසටහනක අද (13) නිරත වුණේ කොළඹ කොටුව දුම්රියපළ ඉදිරිපිටදීයි.\nඑහිදී අදහස් දැක්වූ එම අධිකාරියේ අධ්‍යක්ෂ එස්. ඒ. ටී. බණ්ඩාර ජනතාවගෙන් ඉල්ලා සිටියේ මැණික් හා ස්වර්ණාභරණ අධිකාරිය සහතික කර මුද්‍රා තැබූ රන් භාණ්ඩ පමණක් මිලදී ගන්නා ලෙසයි.",
       "URL": "https://www.hirunews.lk/business/137890/ස්වර්ණාභරණ-මිළදී-ගන්නා-අයට-උපදෙසක්",
       "Category": "Business",
       "Parent URL": "https://www.hirunews.lk/business/all-news.php?pageID=191"
}