{
       "Source": "hirunews",
       "Timestamp": "Tuesday, 08 January 2013 - 19:43",
       "Headline": "මැණික් සම්පත විධිමත් කිරීමට පියවර.",
       "News Content": "මැණික් සම්පත විධිමත්ව භාවිතා කිරීම කෙරෙහි ජාතික මැනික් හා ස්වර්ණාභරණ අධිකාරියේ අවධානය යොමුව තිබෙනවා. ගාල්ල, මාතර, හම්බන්තොට දිස්ත්‍රික්කයන්හි අවිධිමත් ලෙස මැණික් ඉල්ලම් ගොඩගැනීම නිසා ගැටලූ රාශියක් මතුවී ඇති බවයි වාර්තාවන්නේ. මේ හේතුවෙන් එම දිස්ත්‍රික්කයන් කෙරෙහි විශේෂ අවධානයක් යොමුකරමින් දැනුවත් කිරීමේ වැඩසටහන් සහ බලපත්‍ර ලබාදීමේ කටයුතු සිදුකිරීමට නියමිතව තිබෙනවා. දැනට රත්නපුර, නිවිතිගල, කහවත්ත ආදී ප්‍රදේශවල නියමිත ආකාරයෙන් මැණික් ඉල්ලම් ගොඩගැනීම සිදුකරන බවයි ජාතික මැණික් හා ස්වර්ණාභරණ  අධිකාරිය නිවේදනය කළේ.",
       "URL": "https://www.hirunews.lk/business/51075/මැණික්-සම්පත-විධිමත්-කිරීමට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=315"
}