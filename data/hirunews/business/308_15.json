{
       "Source": "hirunews",
       "Timestamp": "Monday, 25 February 2013 - 7:39",
       "Headline": "ආර්ථික මධ්‍යස්ථාන පද්ධතිය නියාමනයට පියවර.",
       "News Content": "ආර්ථික මධ්‍යස්ථාන පද්ධතිය නියාමනය කිරීම සඳහා විධිමත් වැඩපිළිවෙලක් ක්‍රියාත්මක කිරීමට වෙළඳ අමාත්‍යාංශය සූදානම් වනවා. මේ වනවිට රට පුරා ආර්ථික මධ්‍යස්ථාන ජාලය වඩාත් පුළුල් කිරීමට පියවර ගෙන තිබෙනවා. කෙසේ වුවද ඇතැම් අවස්ථාවල ආර්ථික මධ්‍යස්ථානවල මෙහෙයුම් කටයුතු සම්බන්ධයෙන් ගැටළු උද්ගතවන අවස්ථා දක්නට ලැබෙන බවයි එම අමාත්‍යාංශය පවසන්නේ. බොහෝවිට වෙළෙඳුන් සහ පාරිභෝගිකයන් අතර පවතින සබඳතාවය පළුදුවීම මේ තත්ත්වයට ප්‍රධාන හේතුවක්. මීට පිළියමක් ලෙස ආර්ථික මධ්‍යස්ථාන ජාලය නියාමනය කිරීම සඳහා වඩා විධිමත් වැඩපිලිවෙලක් හඳුන්වා දීමට ඉදිරියේදී කටයුතු කරන බවයි වෙළඳ අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/business/54067/ආර්ථික-මධ්‍යස්ථාන-පද්ධතිය-නියාමනයට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=308"
}