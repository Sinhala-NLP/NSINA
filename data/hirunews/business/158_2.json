{
       "Source": "hirunews",
       "Timestamp": "Saturday, 13 May 2017 - 13:16",
       "Headline": "ශ්‍රී ලංකාව - චීන තේ වෙළඳපොළ අල්ලයි",
       "News Content": "ලොව විශාලතම තේ නිෂ්පාදකයා වන චීනය වෙත ශ්‍රී ලංකාව අපනයනය කරන තේ ප්‍රමාණය පසුගිය වසරේදී කැපී පෙනෙන ලෙස වර්ධනය වී තිබෙනවා.\nලොව විශාලතම තේ පරිභෝගිකයා වන්නේ ද චීනය වීම ඊට හේතුවක්.\n2010 වසරේදී ශ්‍රී ලංකාව චීනයට අපනයනය කළේ කිලෝග්‍රෑම් මිලියනයක් තරම් වූ තේ තොගයක්.\nඑහෙත් පසුගිය වසරේදී තේ කිලෝග්‍රෑම් මිලියන 8ක් චීනය වෙත අපනයනය කර තිබෙනවා.\nචීනය 2015 වසරේ ආනයනය කළ තේ වලින් සියයට 26ක් ශ්‍රී ලංකාවෙන් ලබාගෙන ඇති අතර, 2016 වසරේදී එලෙස ශ්‍රී ලංකාවෙන් ආනයනය කළ ප්‍රතිශතය සියයට 38 දක්වා ඉහළ ගොස් ඇති බවයි ශ්‍රී ලංකා තේ මණ්ඩලය ප්‍රකාශ කළේ.",
       "URL": "https://www.hirunews.lk/business/161241/ශ්‍රී-ලංකාව-චීන-තේ-වෙළඳපොළ-අල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=158"
}