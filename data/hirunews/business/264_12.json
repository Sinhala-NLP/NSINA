{
       "Source": "hirunews",
       "Timestamp": "Sunday, 22 December 2013 - 8:15",
       "Headline": "ගණුදෙණුවලට ප්‍රමාණවත් කොටස් නොමැති බවට විනිමය කොමිසමට පැමිණිලි.",
       "News Content": "කොළඹ කොටස් වෙළඳපොලේ ලැයිස්තුගත ප්‍රධාන සමාගම් සිය කොටස්වලින් සියයට 20ක් වත් ගණුදෙනු සඳහා ඉදිරිපත් කළ යුතු බවට සුරැකුම්පත් හා විනිමය කොමිසම දැනුම්දී තිබෙනවා. ඒ සඳහා වසර 2016 වනතුරු කාල විරාමයක් ද ලබාදී ඇති බවයි කොටස් වෙළඳපොල වාර්තා සඳහන් කළේ. විදේශීය ආයෝජකයන් ආකර්ශනය කර ගැනීම සඳහා මෙලෙස කොටස් සුලභව පැවතීම අත්‍යාවශ්‍ය වන බව සුරැකුම්පත් හා විනිමය කොමිෂන් සභාවේ අදහසයි. එමෙන්ම, ගනුදෙණු සඳහා ප්‍රමාණවත් තරම් කොටස් කොළඹ කොටස් වෙළඳපොලේ නොමැති බවට විදේශ ආයෝජකයන් වෙතින් පැමිණිලි ලැබී ඇති බව ද සඳහන්.",
       "URL": "https://www.hirunews.lk/business/73891/ගණුදෙණුවලට-ප්‍රමාණවත්-කොටස්-නොමැති-බවට-විනිමය-කොමිසමට-පැමිණිලි",
       "Category": "Business",
       "Parent URL": "https://www.hirunews.lk/business/all-news.php?pageID=264"
}