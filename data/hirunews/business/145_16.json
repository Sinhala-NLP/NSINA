{
       "Source": "hirunews",
       "Timestamp": "Saturday, 30 September 2017 - 13:51",
       "Headline": "ජුලි මාසයේ අපනයන ආදායමේ වර්ධනයක්",
       "News Content": "මෙරට අපනයන ආදායම පසුගිය ජුලි මාසයේ සියයට 14කින් පමණ වර්ධනය වී ඇති බව මහ බැංකුව පවසනවා.\nජුලි මාසයේ අපනයන ආදායම ඇමරිකානු ඩොලර් මිලියන 1016ක්.\nපසුගිය මාර්තු මාසයේ සිට මෙරට අපනයන ක්ෂේත්‍රයේ වර්ධනයක් දක්නට ලැබෙන අතර, මාසික අපනයනයන් මෙලෙස ඩොලර් බිලියනය ඉක්මවා ඇත්තේ දෙවන වතාවටයි.\nමෙහිදී කාර්මික අපනයන සියයට 11.6කින් ඉහළ ගොස් ඇත්තේ ඇඟලුම් සහ රෙදිපිළි අපනයනයේ වර්ධනය සලකුණු කරමින්.\nකෘෂිකාර්මික අපනයන ආදායම ද ජුලි මාසයේදී සියයට 21.8කින් ඉහළ ගොස් ඇති අතර, තේ අපනයන ආදායම ඉහළ යාම ඊට ප්‍රධාන හේතුවයි.\nපෙට්ට්‍රෝලියම් නිෂ්පාදන සහ ගුවන් යානා තෙල් අපනයනය ද ජුලි මාසයේදී සියයට 21.5කින් ඉහළ ගොස් තිබෙනවා.",
       "URL": "https://www.hirunews.lk/business/172226/ජුලි-මාසයේ-අපනයන-ආදායමේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=145"
}