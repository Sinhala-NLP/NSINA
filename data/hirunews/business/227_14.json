{
       "Source": "hirunews",
       "Timestamp": "Saturday, 29 August 2015 - 13:04",
       "Headline": "සූර්ය බලශක්ති ව්‍යාපෘතියකට ADB ආධාර",
       "News Content": "මෙරට සූර්ය බලශක්ති ව්‍යාපෘති සඳහා මූල්‍යාධාර සැපයීමට ආසියානු සංවර්ධන බැංකුව ඉදිරිපත් වී සිටිනවා. රජයේ සුනිත්‍ය බලශක්ති වැඩසටහන යටතේ පෞද්ගලික සහ රාජ්‍ය අංශයේ ඒකාබද්ධ ව්‍යාපෘති සඳහා එම අරමුදල් යෙදවෙනු ඇති. සුළං -  විදුලිබල ව්‍යාපෘති සඳහා ආසියානු සංවර්ධන බැංකුව ශ්‍රී ලංකාව වෙනුවෙන් වෙන් කර ඇති මුදල ඩොලර් මිලියන 200ක්. පරිසර හිතකාමී වර්ධනයක් තුළින් මෙරට ආර්ථිකයේ තරඟකාරීත්වය ඉහළ නැංවීම සඳහා කටයුතු කරන බවයි ආසියානු සංවර්ධන බැංකුව ප්‍රකාශ කළේ. ශ්‍රී ලංකාවේ සමස්ත ජනගහනයටම බලශක්ති සේවා සැපයුම සහතික කිරීම එහි තවත් අරමුණක්.",
       "URL": "https://www.hirunews.lk/business/115684/සූර්ය-බලශක්ති-ව්‍යාපෘතියකට-adb-ආධාර",
       "Category": "Business",
       "Parent URL": "https://www.hirunews.lk/business/all-news.php?pageID=227"
}