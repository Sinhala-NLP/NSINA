{
       "Source": "hirunews",
       "Timestamp": "Friday, 22 March 2013 - 8:06",
       "Headline": "කොළඹ කොටස් වෙළඳපොල ඉහළට.",
       "News Content": "කොළඹ කොටස් වෙළඳපොලේ මිල දර්ශක ඊයේ අඛන්ඩ 6 වන දිනටත්, වර්ධනයක් පෙන්නුම් කළා. සමස්ථ දර්ශකය ඒකක 29 කින් ඉහළ ගිය අතර දිනය අවසනදී සටහන් වූයේ 5763 යි දශම 8 යි 3 ක් ලෙසයි. පසුගිය පෙබරවාරි 18 වැනිදායින් පසු, කොටස් වෙළඳපොල සමස්ථ දර්ශකය වාර්තා කළ ඉහළම අගය ද එයයි. කොළඹ කොටස් වෙළඳපොලට විදේශීය ආයෝජන ගලා ඒම ද අඛන්ඩව සිදුවනවා. ඊයේ කොටස් වෙළඳපොල ගණුදෙනුවලදී එම තත්ත්වය දක්නට ලැබුණා. විදේශීය ආයෝජකයන් ඊයේ මිලදී ගත් කොටස්වල වටිනාකම රුපියල් මිලියන 99 යි දශම 7 ක්. මේ වසරේ මේ වනවිට විදේශීය ආයෝජකයන් විසින් රුපියල් බිලියන 4 යි දශම 3 ක කොටස් මිලදී ගෙන තිබෙනවා.",
       "URL": "https://www.hirunews.lk/business/55703/කොළඹ-කොටස්-වෙළඳපොල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=305"
}