{
       "Source": "hirunews",
       "Timestamp": "Tuesday, 31 December 2013 - 13:11",
       "Headline": "හෙට සිට කිරිපිටි ගබඩා ලියාපදිංචිය අනිවාර්යයි.",
       "News Content": "හෙට (01)  සිට ක්‍රියාත්මක වන පරිදි සියලූම කිරිපිටි ආනයනකරුවන්, නිෂ්පාදකයන් සහ බෙදා හරින්නන් විසින් පවත්වාගෙන යන ගබඩා සහ ගුදම් වහාම පාරිභෝගික අධිකාරියේ ලියාපදිංචි කළ යුතු බව අභ්‍යන්තර වෙළඳ කටයුතු අමාත්‍යාංශය පවසනවා. ඒ අනුව, මෙලෙස ලියාපදිංචි නොකරන ගබඩා, ගුදම් හෝ එවැනි කිසිදු ස්ථානයක කිරිපිටි තොග හෝ කිරිපිටි පැකට් ගබඩා කළ නොහැකි බවයි නිවේදනයක් නිකුත් කරමින් එම අමාත්‍යාංශය සඳහන් කළේ. මෙවැනි ගබඩා වෙතොත් හෙට සිට පැය 24 පුරා පරීක්ෂාවට ලක් කළ හැකි අයුරින් විශේෂ ගැසට් නිවේදනයක් පාරිභෝගික කටයුතු පිළිබඳ අධිකාරිය විසින් නිකුත් කර තිබෙනවා.",
       "URL": "https://www.hirunews.lk/business/74488/හෙට-සිට-කිරිපිටි-ගබඩා-ලියාපදිංචිය-අනිවාර්යයි",
       "Category": "Business",
       "Parent URL": "https://www.hirunews.lk/business/all-news.php?pageID=263"
}