{
       "Source": "hirunews",
       "Timestamp": "Sunday, 21 August 2016 - 12:42",
       "Headline": "ලොකු ළුෑණු බදු ඉහළ නංවයි",
       "News Content": "ආනයනික ලොකුළුෑණු සඳහා පනවා තිබූ කිලෝග්‍රෑමයකට රුපියල් 25 ක් වූ විශේෂ වෙළඳ භාණ්ඩ බද්ද රුපියල් 15 කින් ඉහළ නංවා තිබෙනවා.\nඒ අනුව, නව බද්ද කිලෝග්‍රෑමයක් සඳහා රුපියල් 40 ක් වනු ඇති.\nවෙළඳපොලට දේශීය ලොකුළුෑණු අස්වැන්න ලැබීමත් සමග දේශීය ගොවීන් ආරක්ෂා කර ගැනීම සඳ හා මෙලෙස ආනයනික ලොකුළුෑණු සඳහා බදු ඉහළ නැංවූ බවයි මුදල් අමාත්‍යාංශය ප්‍රකාශ කළේ. අදාළ බදු වැඩි කිරීම අගෝස්තු 19 වනදා මධ්‍යම රාත්‍රියේ සිට ක්‍රියාත්මකයි.\nශ්‍රී ලංකාවට මාසිකව ලොකුළුෑණු මෙටි‍්‍රක් ටොන් 12,000 ක් ආනයනය කෙරෙන අතර, ඉදිරි කන්නයේදී දේශීය ගොවීන් වෙළඳපොලට නිකුත් කරනු ඇතැයි අපේක්ෂා කරන අස්වැන්න මෙටි‍්‍රක්ටොන් 50,000 ක්.\nපසුගිය ජූලි 14 වනදා නිකුත් කළ අති විශේෂ ගැසට් නිවේදනයට අනුව ආනයනික ලොකුළුෑණු කිලෝග්‍රෑමයක් විකිණිය හැකි උපරිම සිල්ලර මිල රුපියල් 78 ක් වනවා.",
       "URL": "https://www.hirunews.lk/business/141124/ලොකු-ළුෑණු-බදු-ඉහළ-නංවයි",
       "Category": "Business",
       "Parent URL": "https://www.hirunews.lk/business/all-news.php?pageID=187"
}