{
       "Source": "hirunews",
       "Timestamp": "Friday, 06 November 2020 - 8:54",
       "Headline": "මෙරට විදේශ සංචිතය සැප්තැම්බරයේත් පහළට",
       "News Content": "මෙරට විදේශ සංචිතය සැප්තැම්බර් මාසය අවසන් වනවිට ඇමෙරිකානු ඩොලර් බිලියන 6.7 දක්වා පහත වැටී තිබෙනවා.\nපසුගිය 2019 වසරේ සැප්තැම්බර් මාසය අවසානයේ විදේශ සංචිතය සටහන් වූයේ ඩොලර් බිලියන 7යි දශම 6ක් ලෙසයි.\nවිදේශ ණය ගෙවීම් සහ කල් පිරුණු ශ්‍රී ලංකා සංවර්ධන බැඳුම්කර ආපසු ගෙවීම් මෙලෙස විදේශ සංචිතය පහත වැටීමට හේතුවී තිබෙනවා.\nවිදේශ බැංකු ණය මුදල් සහ විනිමය හුවමාරු යටතේ සාර්ක් මූල්‍ය ආයතනයෙන් ලබා ගත් ඩොලර් මිලියන 400 ද සංචිතය ශක්තිමත් කළ අරමුදල් ලෙස සැලකිය හැකියි.\nසැප්තැම්බරය අවසානයේ වාර්තා වූ ඩොලර් බිලියන 6.7 ක විදේශ සංචිතය මාස හතරහමාරක කාලයක් සඳහා මෙරට ආනයනයන්ට ප්‍රමාණවත්.",
       "URL": "https://www.hirunews.lk/business/254119/මෙරට-විදේශ-සංචිතය-සැප්තැම්බරයේත්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=34"
}