{
       "Source": "hirunews",
       "Timestamp": "Thursday, 07 September 2017 - 8:06",
       "Headline": "නව දේශීය ආදායම් බදු පනත් කෙටුම්පත අද විවාදයට",
       "News Content": "නව දේශීය ආදායම් බදු පනත් කෙටුම්පත පාර්ලිමේන්තුවේදී විවාද කර අද සම්මත කරගැනීමට නියමිතයි.\nබදු ක්‍රමය සරල කර, ආයෝජකයන්ට විනිවිදභාවයෙන් යුතුව බදු සහන ලබාදීම නව දේශීය ආදායම් බදු පනත් කෙටුම්පතේ අරමුණයි.\nපසුගිය ජුලි මාසයේ මෙම පනත් කෙටුම්පත පාර්ලිමේන්තුවට ඉදිරිපත් කෙරුණු අතර, ඊට එරෙහිව ශ්‍රේෂ්ඨාධිකරණයේ නඩු කිහිපයක්ද පවරා තිබුණා.\nඅදාළ පනත් කෙටුම්පතේ ඇතැම් වගන්ති ආණ්ඩුක්‍රම ව්‍යවස්ථාවට අනුකූල නොවන බව ශ්‍රේෂ්ඨාධිකරණය පසුගියදා දැනුම්දී තිබුණා.\nශ්‍රේෂ්ඨාධිකරණයේ තීරණය වී තිබුණේ අදාළ වගන්ති සංශෝධනය නොකරන්නේ නම් පනත් කෙටුම්පත සඳහා ජනමත විචාරණයකින් ජනතා කැමැත්ත ලබාගත යුතු බවයි.\nකෙසේ වෙතත් වෘත්තිය සමිති සහ අනෙකුත් පාර්ශවයන් සමග සාකච්ඡා සිදුකිරීමෙන් අනතුරුව ඇතිවූ එකඟතාවන් මත සංශෝධන කිහිපයක් අද ඉදිරිපත් කෙරෙන නව දේශීය ආදායම් පනත් කෙටුම්පතට ඇතුළත්.",
       "URL": "https://www.hirunews.lk/business/170325/නව-දේශීය-ආදායම්-බදු-පනත්-කෙටුම්පත-අද-විවාදයට",
       "Category": "Business",
       "Parent URL": "https://www.hirunews.lk/business/all-news.php?pageID=147"
}