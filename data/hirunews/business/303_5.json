{
       "Source": "hirunews",
       "Timestamp": "Thursday, 04 April 2013 - 7:57",
       "Headline": "වී මිලදී ගැනීම ගැන ගොවීන්ගෙන් චෝදනා.",
       "News Content": "රජය විසින් ලබාගත් වී අස්වැන්නට මෙතෙක් මුදල් නොලැබීමෙන් පොළොන්නරුව දිස්ත්‍රික්කයේ වී ගොවීන් රැසක් දුෂ්කරතාවයන්ට පත්ව තිබෙනවා. ගොවීන් චෝදනා කරන්නේ නියමිත මුදල් ලබාගැනීම සඳහා බැංකු ශාඛා වෙත ගියවිට මුදල් ප්‍රතිපාදන ලැබී නොමැති බවට එම නිලධාරීන් ප්‍රකාශ කරන බවයි. මෙලෙස අසරණවී සිටින්නේ පොළොන්නරුව දිස්ත්‍රික්කයේ හිඟුරක්ගොඩ ගොවි ජනපදය සහ පොළොන්නරුව මහවැලි බී කලාපයට අයත් අරලගංවිල, බමුණුකොටුව, විජයබාපුර, ගිරිපොකුණ ඇතුලූ ගම්මාන රැසක ගොවීන්.\n\\r\\n\n[MP3]s56509[/MP3]\nගොවීන් මුහුණ පා තිබෙන මෙම ගැටළුව සම්බන්ධයෙන් වී අලෙවි මණ්ඩලයේ සභාපති කේ. බී. ජයසිංහගෙන් විමසීමක් කළා. ඔහු කියා සිටියේ ගොවීන් විසින් අතරමැදියන්ට වී විකිණීම ඇතුලූ අක්‍රමිකතා කිහිපයක් හේතුවෙන් මුදල් ගෙවීම මේ වනවිට තාවකාලිකව නතර කර ඇති බවයි. එමෙන්ම අදාල අවශ්‍යතා පරීක්ෂා කිරීම සඳහා විශේෂ පරීක්ෂණ කණ්ඩායමක්ද යොදා තිබෙන බව වී අලෙවි මණ්ඩලයේ සභාපතිවරයා හිරු ප්‍රවෘත්ති අංශයට සඳහන් කළා.",
       "URL": "https://www.hirunews.lk/business/56509/වී-මිලදී-ගැනීම-ගැන-ගොවීන්ගෙන්-චෝදනා",
       "Category": "Business",
       "Parent URL": "https://www.hirunews.lk/business/all-news.php?pageID=303"
}