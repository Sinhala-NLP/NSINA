{
       "Source": "hirunews",
       "Timestamp": "Monday, 16 March 2015 - 19:54",
       "Headline": "යාපනෙන් දිනකට එළවළු කිලෝ. ලක්ෂ 3ක්",
       "News Content": "දඹුල්ල ආර්ථික මධ්‍යස්ථානයට මේ වන විට දෛනිකව යාපනයෙන් ලැබෙන එළවළු තොග කිලෝග්‍රෑම් ලක්ෂ 3 ඉක්මවා ඇති බව හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු කිරීමේ ආයතනය පවසනවා. බෝංචි, ගෝවා, බීට්රූට්, අර්තාපල්, අමු මිරිස් සහ මාළු මිරිස් වැඩි වශයෙන් ආර්ථික මධ්‍යස්ථානය වෙත ලැබෙන බවයි වාර්තා වන්නේ. මේ හේතුවෙන් එළවළු මිල ගණන් ද සීග්‍ර ලෙස පහත බැස තිබෙනවා. පසුගිය කාලසීමාවේදී මෙම එළවළු කිලෝග්‍රෑමයක මිල රුපියල් 250ත්, 300ත් අතර මිලක පැවතුණා. නමුත් අද වන විට එය රුපියල් 60ත්, 80ත් අතර මිලක පවතින බවයි හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු කිරීමේ ආයතනය වැඩිදුරටත් ප්‍රකාශ කළේ.",
       "URL": "https://www.hirunews.lk/business/105612/යාපනෙන්-දිනකට-එළවළු-කිලෝ-ලක්ෂ-3ක්",
       "Category": "Business",
       "Parent URL": "https://www.hirunews.lk/business/all-news.php?pageID=251"
}