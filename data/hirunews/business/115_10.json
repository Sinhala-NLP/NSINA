{
       "Source": "hirunews",
       "Timestamp": "Sunday, 05 August 2018 - 12:54",
       "Headline": "විදේශ සංචිත ඉහළ නැංවීමට මහ බැංකුව අපේක්ෂාවෙන්",
       "News Content": "මේ වසර අවසන් වනවිට ඇමරිකානු ඩොලර් බිලියන 9 ක විදේශ සංචිතයක් පවත්වාගැනීමට අපේක්ෂා කරන බව මහ බැංකුව පවසනවා.\nමීට පෙර සැළසුම් කර තිබුණේ එලෙස ඩොලර් බිලියන 10 ක සංචිතයක් එක් රැස් කිරීමටයි.\nමේ වසර මුලදී ස්වෛරීත්ව බැඳුම්කර අලෙවියෙන් පසු විදේශ සංචිතය ඉහළ ගියද පසුගිය මාසය මැද භාගය වනවිට එය ඩොලර් බිලියන 8.4 දක්වා පහත වැටුණා.\nචීනයෙන් ලැබීමට නියමිත ඩොලර් බිලියනයක නව ණය මුදල සහ ජාත්‍යන්තර මූල්‍ය අරමුදලේ ඩොලර් මිලියන 250 ක මූල්‍යාධාරයත් සමඟින් සංචිතය බිලියන 9 ඉක්මවනු ඇති බව මහ බැංකුවේ අපේක්ෂාවයි.",
       "URL": "https://www.hirunews.lk/business/196838/විදේශ-සංචිත-ඉහළ-නැංවීමට-මහ-බැංකුව-අපේක්ෂාවෙන්",
       "Category": "Business",
       "Parent URL": "https://www.hirunews.lk/business/all-news.php?pageID=115"
}