{
       "Source": "hirunews",
       "Timestamp": "Monday, 12 September 2016 - 19:36",
       "Headline": "විදෙස් සංචිත ඉහළට",
       "News Content": "මෙරට විදේශ සංචිත පසුගිය අගෝස්තු මාසයේදී ඇමරිකානු ඩොලර් බිලියන 6. 6 දක්වා ඩොලර් මිලියන 124.7කින් ඉහළ ගොස් තිබෙනවා.\nවත්මන් සංචිතය සමන්විත වන්නේ ඇමරිකානු ඩොලර් බිලියන 5.6ක මුදල් සංචිත සහ ඩොලර් බිලියන දශම 9යි 4ක් වටිනා රන් සංචිතවලින්.\nමහබැංකුව අගෝස්තු මාසයේදී ඇමරිකානු ඩොලර් මිලියන 190.8ක විදේශ විනිමය වාණිජ බැංකු වලින් ලබා ගත් අතර, අලෙවි කළ ප්‍රමාණය ඩොලර් මිලියන 57.6ක්.\nමේ අතර, පසුගිය මාස 8 තුළ ඇමරිකානු ඩොලරයට සාපේක්ෂව රුපියලේ අගය සියයට 1කින් පහත වැටී ඇති බවයි මහබැංකු වාර්තා පෙන්වා දෙන්නේ.\nඑම කාලය තුළ ඉන්දීය රුපියලට සාපේක්ෂව ශ්‍රී ලංකා රුපියල සියයට දශම 5කින් ද, ජපාන යෙන් විනිමයට සාපේක්ෂව සියයට 15කින් ද, යුරෝ විනිමයට සාපේක්ෂව සියයට 3.4කින් ද පහත වැටී තිබෙනවා.",
       "URL": "https://www.hirunews.lk/business/142818/විදෙස්-සංචිත-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=184"
}