{
       "Source": "hirunews",
       "Timestamp": "Saturday, 21 February 2015 - 13:46",
       "Headline": "ලෝක වෙළඳපළේ රන් මිලේ ප්‍රකෘතිමත්වීමක්",
       "News Content": "ලෝක වෙළඳපළේ රන් මිලෙහි ප්‍රකෘතිමත්වීමක් පසුගිය සතිය තුළ දක්නට ලැබුණා. රන් අවුන්සයක මිල ඊයේ දිනයේදී සටහන් වූයේ ඩොලර් 1207යි ශත 60ක් ලෙසයි. කෙසේ නමුත්, 2011 වසරේ සැප්තැම්බරයේ පැවැති අවුන්සයකට ඩොලර් 1900ක මිල හා සසදන විට එය තවදුරටත් පහළ මිලක් ලෙසයි සැලකෙන්නේ. 2011 වසරේ සිට මේ වන විට රන් මිල සියයට 40කින් පහත වැටී තිබෙනවා. කෙසේ නමුත්, ඉදිරි වසරක කාලසීමාව තුළදී ද රන් අවුන්සයක මිල ඩොලර් 1300 නොඉක්මවනු ඇති බවයි වෙළඳපළ විචාරකයන් පෙන්වා දෙන්නේ.",
       "URL": "https://www.hirunews.lk/business/103965/ලෝක-වෙළඳපළේ-රන්-මිලේ-ප්‍රකෘතිමත්වීමක්",
       "Category": "Business",
       "Parent URL": "https://www.hirunews.lk/business/all-news.php?pageID=255"
}