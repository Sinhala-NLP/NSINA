{
       "Source": "hirunews",
       "Timestamp": "Tuesday, 17 September 2013 - 13:15",
       "Headline": "පොළොන්නරුව සහ අම්පාරේ වී මිලදී ගැනීම අර්බුදයක.",
       "News Content": "පොළොන්නරුව සහ අම්පාර දිස්ත්‍රික්කවල ගොවීන්ගේ වී මිලදී ගැනීමේදී ගැටළු මතුවී ඇතැයි වී අලෙවි මණ්ඩලය ප්‍රකාශ කළා. එහි සභාපති කේ.බී. ජයසිංහ හිරු ප්‍රවෘත්ති අංශයට කියා සිටියේ බොහෝ ගබඩා මේ වන විට පිරී පවතින බැවින් වී මිලදී ගැනීම සීමා කිරීමට සිදුව ඇති බවයි.\nවැලිකන්ද ප්‍රදේශයේ ගොවීන් පිරිසක් අද (17) දිනයේත් වැලිකන්ද නගරයේ පිහිටි වී අලෙවි මණ්ඩලයේ ගබඩාව ඉදිරිපිට රැස්ව සිටියේ නෙලා ගත් වී අස්වනු අලෙවි කර ගැනීම සඳහායි. එහිදී හිරු ප්‍රවෘත්ති අංශයට අදහස් දැක්වූ ගොවීන් සඳහන් කළේ වී මිලදී ගැනීම සීමා කර ඇති නිසා අතරමැදියන් අඩු මිලට තම අස්වනු මිලදී ගැනීමට යොමු වී ඇති බවයි. එසේ මිලදී ගන්නා වී තොග ද වී අලෙවි මණ්ඩලයේ ගබඩා වෙත යළි අලෙවි වන බව ඔවුන් චෝදනා කළා.\n[MP3]s67376_1[/MP3]\nඑල්ල වන මෙම චෝදනාව පිළිබදව සහ වී මිලදී ගැනීමේ අර්බුදය පිළිබදව අප වැඩිදුරටත් කරුණු විමසා සිටියේ වී අලෙවි මණ්ඩලයේ සභාපති කේ.බී. ජයසිංහගෙන්.\n[MP3]s67376_2[/MP3]\nමේ අතර, පොළොන්නරුව - ඇතුමල්පිටිය - නෙළුම්වැවේ සිදුකෙරෙන ප්‍රතිසංස්කරණ නිසි ලෙස සිදුනොවන බව පවසමින් ප්‍රදේශයේ ගොවීන් දෙදෙනෙකු අද උදෑසන සිට එම වැව ආසන්නයේ උපවාසයක නිතර වනවා. එහිදී උපවාසයේ නිරත ගොවියෙකු හිරු ප්‍රවෘත්ති අංශයට මෙලෙස අදහස් දක්වා සිටියා.\n[MP3]s67376_3[/MP3]\nඇතුමල්පිටිය - නෙළුම්වැවේ ගැටළුව හිරු ප්‍රවෘත්ති අංශය යොමු කළේ ගොවිජන සංවර්ධන දෙපාර්තමේන්තුවේ කොමසාරිස් ජනරාල් සුනිල් වීරසිංහ වෙතයි.\n[MP3]s67376_4[/MP3]",
       "URL": "https://www.hirunews.lk/business/67376/පොළොන්නරුව-සහ-අම්පාරේ-වී-මිලදී-ගැනීම-අර්බුදයක",
       "Category": "Business",
       "Parent URL": "https://www.hirunews.lk/business/all-news.php?pageID=278"
}