{
       "Source": "hirunews",
       "Timestamp": "Friday, 07 September 2018 - 13:30",
       "Headline": "සංචාරකයින්ගේ පැමිණීමේ වර්ධනයක්",
       "News Content": "දිවයිනට පැමිණි සංචාරකයින්ගේ සංඛ්‍යාව පසුගිය අගෝස්තු මාසයේදී දෙලක්ෂ තුන්සිය පනස් නවයක් ලෙස සියයට 5 කින් වර්ධනය වී තිබෙනවා.\nඑහිදී වැඩිම සංචාරක පිරිසක් ඉන්දියාවෙන් පැමිණ ඇති අතර, චීනය සහ එක්සත් රාජධානිය දෙවන සහ තුන්වන ස්ථානවල පසුවනවා.\nඅගෝස්තු 31 වනදා දක්වා වසරේ මුල් මාස 8 සැලකූ විට ශ්‍රී ලංකාවට සංචාරකයන් පහලොස් ලක්ෂ 82,835 ක් පැමිණ ඇති අතර, එය පෙර වසරේ එම කාලයට සාපේක්ෂව සියයට 12 යි දශම 5 ක වර්ධනයක්.\nඉන් වැඩිම පිරිසක් එනම් සියයට 47 ක් ආසියා පැසිෆික් කලාපයෙන් ද, සියයට 41 ක් යුරෝපයෙන් ද පැමිණ ඇති බවයි සංචාරක සංවර්ධන අධිකාරිය ප්‍රකාශ කළේ.",
       "URL": "https://www.hirunews.lk/business/199359/සංචාරකයින්ගේ-පැමිණීමේ-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=111"
}