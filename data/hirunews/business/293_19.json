{
       "Source": "hirunews",
       "Timestamp": "Wednesday, 05 June 2013 - 19:22",
       "Headline": "හස්ත කර්මාන්තයට ඉහළ ඉල්ලූමක්.",
       "News Content": "මෙරට හස්ත කර්මාන්ත නිෂ්පාදනය සඳහා මැදපෙරදිග රටවලින් ඉහළ ඉල්ලූමක් ලැබෙමින් පවතින බව කර්මාන්ත සංවර්ධන අමාත්‍යාංශය පවසනවා. විශේෂයෙන් ඩුබායි හි ප්‍රධාන පෙලේ සාප්පු සංකීර්ණවල මෙන්ම, කටාරය, බහරේනය සහ අබුඩාබි යන රටවල දැනටමත් මෙරට හස්ත කර්මාන්ත අලෙවි කෙරෙනවා. ඩුබායි හි - ෆකියා සාප්පු සංකීර්ණ පෙලේ හිමිකරු පසුගියදා ශ්‍රී ලංකාවේ සංචාරය කරමින් නව ඇණවුම් රැසක් ඉදිරිපත් කළ අතර, ඔවුන් ශ්‍රී ලංකාවෙන් මාස්පතා ඇමෙරිකානු ඩොලර් දෙලක්ෂයක් වටිනා හස්ත කර්මාන්ත මිලදී ගනු ලබනවා. දැනට ෆකියා සමූහය පමණක් ශ්‍රී ලංකාවෙන් හස්ත කර්මාන්ත නිෂ්පාදන 722ක් මිලදී ගන්නා අතර එය ඉදිරි තුන් වසර තුළ පන්දහස දක්වා ඉහළ නැංවීමට අපේක්ෂිතයි.",
       "URL": "https://www.hirunews.lk/business/60376/හස්ත-කර්මාන්තයට-ඉහළ-ඉල්ලූමක්",
       "Category": "Business",
       "Parent URL": "https://www.hirunews.lk/business/all-news.php?pageID=293"
}