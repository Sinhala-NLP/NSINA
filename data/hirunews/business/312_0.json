{
       "Source": "hirunews",
       "Timestamp": "Sunday, 03 February 2013 - 19:13",
       "Headline": "රබර් වගාව දියුණුවට වැහි ආවරණ.",
       "News Content": "රබර් වගාව සඳහා නිවැරදි ලෙස වැහි ආවරණ යෙදීමේ තාක්ෂණය පිළිබඳව රබර් ගොවීන් දැනුවත් කිරීමේ වැඩසටහනක් වැවිලි කර්මාන්ත අමාත්‍යාංශය විසින් හඳුන්වාදීමට පියවර ගෙන තිබෙනවා. වැහි ආවරණ යෙදූ පසු ඒ තුලින් ජලය කාන්දුවීම් පිළිබඳව නිරන්තරයෙන් සොයා බැලීම කෙරෙහි ඇති වැදගත්කම මෙහිදී රබර් ගොවීන්ට අවධාරණය කරනු ඇති. ඊට අමතරව, නඩත්තු කිරීම, නිවැරදිව කිරි කැපීම ආදිය පිළිබඳව ද මෙහිදී දැනුවත් කෙරෙන බවයි අමාත්‍යාංශය සඳහන් කළේ. ඒ අනුව, පෙබරවාරි සහ මාර්තු යන මාසවලදී දිවයින පුරා සම්මන්ත්‍රණ පැවැත්වීමට ද කටයුතු යොදා තිබෙනවා. මෙරට රබර් කිරි සඳහා ඉහළ ඉල්ලූමක් ලබා ගැනීමට මෙම වැඩසටහන් ක්‍රියාත්මක කරන බවයි අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/business/52683/රබර්-වගාව-දියුණුවට-වැහි-ආවරණ",
       "Category": "Business",
       "Parent URL": "https://www.hirunews.lk/business/all-news.php?pageID=312"
}