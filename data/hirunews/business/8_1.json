{
       "Source": "hirunews",
       "Timestamp": "Tuesday, 23 November 2021 - 9:05",
       "Headline": "පසුගිය ඔක්තෝම්බර් මාසයේ උද්ධමනය ඉහළට",
       "News Content": "ජාතික පාරිභෝගික මිල දර්ශකය මත පදනම් වූ උද්ධමනය සැප්තැම්බර් මාසයේ පැවති 6.2%ට සාපේක්ෂව 8.3% දක්වා ඉහළ ගොස් තිබෙනවා.\nමහබැංකුව සදහන් කළේ ආහාර සහ ආහාර නොවන කාණ්ඩ දෙකෙහිම මිල ඉහළ යාම මෙලෙස උද්ධමනය ඉහළ යාමට හේතු වී ඇති බවයි.\nආහාර කාණ්ඩයේ උද්ධමනය ඔක්තෝම්බර් මාසයේදී සියයට 11.1කින් ඉහළ ගොස් ඇති අතර, ආහාර නොවන කාණ්ඩයේ උද්ධමනය සියයට 5.4කින් ඉහළ ගොස් තිබෙනවා.\nකිරිපිටි සහ සහල් මිල ගණන් මෙන්ම ගෑස්, ආපන ශාලා සහ හෝටල් මෙන්ම විවිධ භාණ්ඩ හා සේවාවන් හි මිල ගණන් මෙලෙස ඔක්තෝම්බර් මාසයේදී ඉහළ ගොස් ඇති බවයි මහබැංකුව වැඩිදුරටත් සඳහන් කළේ.",
       "URL": "https://www.hirunews.lk/business/288889/පසුගිය-ඔක්තෝම්බර්-මාසයේ-උද්ධමනය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=8"
}