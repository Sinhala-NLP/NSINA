{
       "Source": "hirunews",
       "Timestamp": "Saturday, 04 January 2020 - 21:12",
       "Headline": "බොරතෙල් මිල ඉහළට",
       "News Content": "ඉරාන හමුදා ප්‍රධානියා ඉරාකයේදී ඇමරිකානු ඩ්‍රෝන ප්‍රහාරයකින් මියයාමේ සිද්ධියත් සමග මැදපෙරදිග ඇති වී තිබෙන උණුසුම් වාතාවරණය හේතුවෙන් ලෝක වෙළඳ පොලේ බොරතෙල් මිල කැපී පෙනෙන ලෙස ඉහළ ගොස් තිබෙනවා.\nබ්‍රෙන්ට් වර්ගයේ තෙල් බැරලයක මිල සියයට 3.5 කින් පමණ ඉහළ ගොස් ඇති අතර, ඩොලර් 70 කට ආසන්න වූ එවැනි ඉහළ මිලක් වාර්තා වී ඇත්තේ පසුගිය සැප්තැම්බරයෙන් පසු ප්‍රථම වතාවටයි.\nඇමරිකානු ඩබ්ලිව්.ටී.අයි. බොරතෙල් මිල සියයට 3 කින් පමණ ඉහළ ගියා.\nමෙම ප්‍රහාරය මැදපෙරදිග සන්නද්ධ ගැටුමකට මුල්වුවහොත් තෙල් මිල තවදුරටත් ඉහළ යනු ඇතැයි අපේක්ෂිතයි.",
       "URL": "https://www.hirunews.lk/business/231591/බොරතෙල්-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=58"
}