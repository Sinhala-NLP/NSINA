{
       "Source": "hirunews",
       "Timestamp": "Wednesday, 03 July 2013 - 13:06",
       "Headline": "මූඩි දර්ශකය පරස්පර විරෝධීයි - මහ බැංකුව.",
       "News Content": "ජාත්‍යන්තර ප්‍රාග්ධන වෙළඳපොල සමීක්ෂණ සිදුකරන මූඩි දර්ශකය ශ්‍රී ලංකාව සම්බන්ධයෙන් පළ කර ඇති නවතම වාර්තාව පරස්පර බව නිවේදනයක් නිකුත් කරමින් මහ බැංකුව පවසනවා. එම වාර්තාව මගින් පෙන්වා දී ඇත්තේ විදේශ ණය ගැනීම් සඳහා වන ස්වෛරීත්ව ශ්‍රේණිගත කිරීම්වලින් ශ්‍රී ලංකාව ධනාත්මක තත්ත්වයේ සිට ස්ථාවර තත්ත්වයට පත්ව ඇති බවයි. ඒ අනුව එහි වර්ධනයක් පෙන්නුම් නොකරන බවයි එම වාර්තාවේ දැක්වෙන්නේ. මෙම තත්ත්වය සිතාමතා කරුණු විකෘති කර දැක්වීමක් ලෙස මහ බැංකුව පෙන්වා දෙනවා. මෙම වාර්තාව මඟින් රටේ ආර්ථිකයේ සැබෑ වර්ධනය නිවැරදිව පිළිඹිඹු කර නොමැති බවද මහ බැංකුව විසින් නිකුත් කළ නිවේදනයේ සඳහන්.",
       "URL": "https://www.hirunews.lk/business/62270/මූඩි-දර්ශකය-පරස්පර-විරෝධීයි-මහ-බැංකුව",
       "Category": "Business",
       "Parent URL": "https://www.hirunews.lk/business/all-news.php?pageID=289"
}