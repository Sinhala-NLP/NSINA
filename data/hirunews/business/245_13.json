{
       "Source": "hirunews",
       "Timestamp": "Saturday, 18 April 2015 - 19:46",
       "Headline": "සහතික මිලට තේ දළු මිලදී ගැනීමේ රජයේ වැඩපිළිවෙල ඇරඹේ",
       "News Content": "අමු තේ දළුවලට රුපියල් අසූවක සහතික මිලක් ලබාදීමේ ජාතික වැඩපිළිවෙලේ සමාරම්භක උත්සවය මොරවක - කළුබෝවිටියාන තේ කම්හල් පරිශ්‍රයේ අද උත්සවාකාරයෙන් පැවැත්වුණා. ඒ, වැවිලි කර්මාන්ත අමාත්‍ය ලක්‍ෂ්මන් කිරිඇල්ලගේ ප්‍රධානත්වයෙන්. මෙම උත්සවයට ජනමාධ්‍ය අමාත්‍ය ගයන්ත කරුණාතිලක ඇතුලූ මැති ඇමතිවරුන් රැසක් එක්ව සිටියා. එම උත්සවයට එක්වෙමින් අදහස් දැක්වූ  අග්‍රාමාත්‍ය කාර්යමණ්ඩල ප්‍රධානී, දෙණියාය එක්සත් ජාතික පක්ෂයේ ප්‍රධාන සංවිධායක සාගල රත්නායක  සඳහන් කළේ අග්‍රාමාත්‍යවරයාගේ මැදිහත්වීම මත අමු තේ දළු සඳහා රුපියල් 80 ක සහතික මිල ලබාදෙන අතරම තේ දළු නිෂ්පාදකයින් ලබාදෙන සියයට 60 කට අඩු ප්‍රමිතියකින් යුත් අමු තේ දළු සඳහා රුපියල් 75 සහ 73 ක සහතික මිලක් නියම කිරීමටද රජය තීරණය කර ඇති බවයි.",
       "URL": "https://www.hirunews.lk/business/107832/සහතික-මිලට-තේ-දළු-මිලදී-ගැනීමේ-රජයේ-වැඩපිළිවෙල-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=245"
}