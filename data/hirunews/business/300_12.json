{
       "Source": "hirunews",
       "Timestamp": "Sunday, 21 April 2013 - 19:02",
       "Headline": "දඹුල්ලේ තවත් එළවළු කිලෝ 50,000ක් වළ දැමේ.",
       "News Content": "දඹුල්ල ආර්ථික මධ්‍යස්ථානයේදී අද (21) දිනයේදීත් එළවළු කිලෝග්‍රෑම් 50,000 කට අධික ප්‍රමාණයක් අලෙවි කර ගත නොහැකිව වළ දමා තිබෙනවා. දඹුල්ල ආර්ථික මධ්‍යස්ථානය කළමනාකරණභාරය සඳහන් කළේ සිංහල අලූත් අවුරුද්දෙන් පසු ගොවීන් අලෙවි කිරීමට ගෙන ආ එළවළු මෙසේ වළ දමා ඇති බවයි. බැකෝ යන්ත්‍ර උපයෝගී කර ගනිමින් මෙසේ වළ දමා ඇත්තේ කැකිරි, පිපිඤ්ඤා, මෑකරල්, සහ බණ්ඩක්කා ආදී පහතරට එළවළු වර්ගයි. පසුගිය දිනවල ආර්ථික මධ්‍යස්ථාන වසා තැබීම, උත්සව සමයෙන් පසු වෙළෙන්දන්ගේ අඩුවීම මීට හේතු වී ඇති බවයි දඹුල්ල ආර්ථික මධ්‍යස්ථාන කළමනාකාරභාරය වැඩිදුරටත් කියා සිටියේ. කෙසේ වෙතත්, මේ හේතුව නිසා දුෂ්කරතාවයට පත් ගොවීන් කිහිපදෙනෙකු හිරු ප්‍රවෘත්ති අංශයට මෙලෙස අදහස් දක්වා සිටියා.\n[MP3]s57571[/MP3]",
       "URL": "https://www.hirunews.lk/business/57571/දඹුල්ලේ-තවත්-එළවළු-කිලෝ-50000ක්-වළ-දැමේ",
       "Category": "Business",
       "Parent URL": "https://www.hirunews.lk/business/all-news.php?pageID=300"
}