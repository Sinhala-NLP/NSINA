{
       "Source": "hirunews",
       "Timestamp": "Tuesday, 03 July 2018 - 12:41",
       "Headline": "ශ්‍රී ලංකාවට ලැබුණු වැඩිම ණය",
       "News Content": "ආසියානු සංවර්ධන බැංකුව සහ චීනය මේ වසරේ පළමු මාස 4 තුළ ශ්‍රී ලංකාවට වැඩිම ණය ප්‍රමාණයක් ලබාදී ඇති බව රජයේ නිළ දත්ත මගින් අනාවරණ වනවා.\nද්වි පාර්ශවික සහ බහු පාර්ශවික ගිවිසුම් යටතේ ලැබුණු ඩොලර් මිලියන 512.12ක් ශ්‍රී ලංකාව වසරේ පළමු මාස 4 තුළ ආයෝජනය කර ඇති අතර, ඉන් ආසියානු සංවර්ධන බැංකුව ඩොලර් මිලියන 230කට ආසන්න ප්‍රමාණයක් ලබාදී ඇති බව සඳහන්.\nචීනය ඩොලර් මිලියන 91ක් එලෙස ලබාදුන් අතර, ජපානය ඩොලර් මිලියන 55ක් ද, ලෝක බැංකුව ඩොලර් මිලියන 49ක් ද ලබාදී තිබෙනවා.\nමීට අමතරව චීනය නව ව්‍යාපෘති සඳහා තවත් ඩොලර් මිලියන 80ක් ලබාදීම සඳහා ගිවිසගෙන තිබෙනවා.",
       "URL": "https://www.hirunews.lk/business/194420/ශ්‍රී-ලංකාවට-ලැබුණු-වැඩිම-ණය",
       "Category": "Business",
       "Parent URL": "https://www.hirunews.lk/business/all-news.php?pageID=119"
}