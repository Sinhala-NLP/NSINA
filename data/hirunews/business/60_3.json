{
       "Source": "hirunews",
       "Timestamp": "Sunday, 22 December 2019 - 19:00",
       "Headline": "අර්තාපල් සහ ලොකුළුෑණු අලෙවි කිරීමේ මාෆියාවට එරෙහි දැඩි නීති",
       "News Content": "කිසිදු ලියාපදිංචියකින් තොරව දඹුල්ල ආර්ථික මධ්‍යස්ථානය දෙපස ගබඩා පවත්වාගෙන යන මුවාවෙන් පාකිස්තාන ජාතිකයන් සමඟ එක්ව සිදුකරගෙන යන අර්තාපල් සහ ලොකුළුෑණු අලෙවි කිරීමේ මාෆියාවට එරෙහිව දැඩි නීති ක්‍රියාත්මක කරන බව දඹුල්ල මහනගර සභාවේ නගරාධිපති ජාලිය  ඕපාත ප්‍රකාශ කළා.\nදඹුල්ල ආර්ථික මධ්‍යස්ථානයේ වෙළද සංගමය මගින් කරනු ලැබූ දැනුම් දීමකට අනුව හෙට සිට මෙම නීති ක්‍රියාත්මක කරන බවයි ඔහු කියා සිටියේ.\nමෙම ගබඩාවල විවිධ අක්‍රමිකතා සහ මත්පැන් අලෙවි කිරීම සිදුවන බවට වෙළද සංගමය පෙන්වා දී ඇති අතර, ඒ අනුව දඹුල්ල නගර සභාවේ නගරාධිපතිවරයා ඇතුලූ නිලධාරීන් මෙන්ම නාගරික කොමසාරිස් එම ගබඩා පරීක්ෂා කර තිබෙනවා.",
       "URL": "https://www.hirunews.lk/business/230771/අර්තාපල්-සහ-ලොකුළුෑණු-අලෙවි-කිරීමේ-මාෆියාවට-එරෙහි-දැඩි-නීති",
       "Category": "Business",
       "Parent URL": "https://www.hirunews.lk/business/all-news.php?pageID=60"
}