{
       "Source": "hirunews",
       "Timestamp": "Thursday, 30 April 2015 - 13:23",
       "Headline": "ඉන්දියාවෙන් ශ්‍රී ලංකාවට ඩොලර් බිලියන 1.1 ක්",
       "News Content": "ශ්‍රී ලංකාව සහ ඉන්දියාව අතර ඇති කරගත් විනිමය හුවමාරු ගිවිසුම යටතේ තවත් ඇමරිකානු ඩොලර් බිලියන 1.1 ක් ශ්‍රී ලංකා මහ බැංකුව වෙත ලබාදෙන බව ඉන්දීය රජය ප්‍රකාශ කළා. අදාළ මුදල නුදුරේදී ඉන්දීය සංචිත බැංකුව මගින් මුදාහරිනු ඇති. මෙරට විනිමය ස්ථාවර මට්ටමක පවත්වාගැනීම සඳහා ඇමරිකානු ඩොලර් බිලියන 1.5 ක මූල්‍ය හුවමාරුවකට ඉන්දීය සංචිත බැංකුව එකඟත්වය පළ කළේ අග්‍රාමාත්‍ය නරේන්ද්‍රමෝදිගේ ශ්‍රී ලංකා චාරිකාවට සමගාමීවයි. මේ වසර මුල සිට රුපියලේ අගය පහත වැටීමේ ප්‍රවණතාවක් පැවතීම නිසා එය ස්ථාවර මට්ටමක පවත්වාගැනීම සඳහා මහ බැංකුවට මැදිහත්වීමට සිදුවනවා.",
       "URL": "https://www.hirunews.lk/business/108581/ඉන්දියාවෙන්-ශ්‍රී-ලංකාවට-ඩොලර්-බිලියන-1-ක්",
       "Category": "Business",
       "Parent URL": "https://www.hirunews.lk/business/all-news.php?pageID=243"
}