{
       "Source": "hirunews",
       "Timestamp": "Tuesday, 28 June 2016 - 14:52",
       "Headline": "ශ්‍රී ලාංකිකයන්ගේ ආයු අපේක්ෂාව ඉහළට",
       "News Content": "ශ්‍රී ලාංකික පුරුෂයන්ගේ සහ කාන්තාවන්ගේ අපේක්ෂිත ආයු කාලය ඉහළ ගොස් ඇති බව ජන ලේඛන හා සංඛ්‍යාලේඛන දෙපාර්තමේන්තුව ප්‍රකාශ කළා.\nඑමෙන්ම පිරිමින් සහ කාන්තාවන් අතර ජීවිත අපේක්ෂා කාලයේ පරතරය ද දශකයක කාලයක් තුළ කැපී පෙනෙන ලෙස අඩු වී තිබෙනවා.\n2001 වසරේ සංගණනයේදී කාන්තාවන් සහ පුරුෂයන් සඳහා අපේක්ෂිත ආයු කාලය අවුරුදු 68.8ක් වූ අතර, කාන්තාවන් සඳහා එම අපේක්ෂිත ආයු කාලය අවුරුදු 77.2ක් ලෙස හඳුනා ගැනුණා.\n2011 - 2013 කාල පරාසයේදී ශ්‍රී ලාංකික පුරුෂයන්ගේ උපතේදී අපේක්ෂිත ආයු කාලය වසර 72ක් සහ ස්ත්‍රී සඳහා වසර 78.6ක් ලෙස සටහන් වී තිබෙනවා.\nස්ත්‍රී සහ පුරුෂඋපතේදී අපේක්ෂිත ආයු කාලයන් අතර පරතරය 2001දී අවුරුදු 8.4ක් වූ අතර 2012 වසරේදී එය අවුරුදු 6.6ක් දක්වා අඩුවීමක් පෙන්නුම් කරනවා.\nමෙම තොරතුරු ජනලේඛන හා සංඛ්‍යාලේඛන දෙපාර්තමේන්තුව මගින් ප්‍රකාශයට පත් කර ඇති ජීවදත්ත වගුවට ඇතුළත්.",
       "URL": "https://www.hirunews.lk/business/136677/ශ්‍රී-ලාංකිකයන්ගේ-ආයු-අපේක්ෂාව-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=192"
}