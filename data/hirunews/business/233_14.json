{
       "Source": "hirunews",
       "Timestamp": "Saturday, 11 July 2015 - 13:57",
       "Headline": "ශ්‍රී ලංකාව සහ කේරළය අතර නෞකා සේවයක්",
       "News Content": "සංචාරක ව්‍යාපාරය ප්‍රවර්ධනය කිරීමේ අරමුණින් ශ්‍රී ලංකාව සහ කේරළය අතර සුපිරි මගී ප්‍රවාහන නෞකා සේවයක් ආරම්භ කෙරෙන බව ඉන්දීය හින්දු පුවත්පත වාර්තා කළා. එය ගාන්ධිතුමන්ගේ ඡන්ම දිනය සමරන ඔක්තෝම්බර් 2 වන දා ආරම්භ කිරීමට නියමිත බවයි එමගින් වැඩිදුරටත් සදහන් කළේ. කොළඹ සිට ක්‍රියාත්මක වන මෙම සුපිරි මගී නෞකා සේවය මුල් අදියරේදී 2017 වසරේ මාර්තු මාසය තෙක් ක්‍රියාත්මක වනු ඇති. වරෙකට සංචාරකයන් 590 දෙනෙකු රැගත් කාර්ය මණ්ඩලය 260ක් සහිත සුපිරි නෞකා සේවාව කොළඹ සිට කේරළයේ කොචි වරාය දක්වා මෙන්ම මාලදිවයින හරහා නැවත කොළඹ දක්වා ක්‍රියාත්මක වීමට නියමිතයි.",
       "URL": "https://www.hirunews.lk/business/113019/ශ්‍රී-ලංකාව-සහ-කේරළය-අතර-නෞකා-සේවයක්",
       "Category": "Business",
       "Parent URL": "https://www.hirunews.lk/business/all-news.php?pageID=233"
}