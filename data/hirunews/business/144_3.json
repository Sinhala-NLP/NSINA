{
       "Source": "hirunews",
       "Timestamp": "Sunday, 22 October 2017 - 19:36",
       "Headline": "මැද පෙරදිගට නව තෙල් අර්බුදයක් එන ලකුණු",
       "News Content": "ඉරානයට එරෙහිව නව ඇමරිකානු සම්බාධක ක්‍රියාත්මක වුවහොත් මැදපෙරදිග නව තෙල් අර්බුදයක් පැනනැගිය හැකි බව ජාත්‍යන්තර වෙළඳපොල විශ්ලේෂකයන් පෙන්වා දෙනවා.\nවර්තමානයේ ලතින් ඇමරිකානු වෙනිසියුලාව, ආසියාකරයේ දකුණු චීන මුහුදේ අර්බුදය සහ අප්‍රිකාවේ ලිබියානු සහ නයිජීරියානු අර්බුද තෙල් වෙළඳපොලට බලපෑම් ඇති කරන ප්‍රධාන සාධකවලට ඇතුළත්.\nඑහෙත් ඉරාන න්‍යෂ්ටික ගිවිසුම ප්‍රතික්ෂේප කරන වත්මන් ඇමරිකානු පරිපාලනය එරටට එරෙහිව නව සම්බාධක පැනවුවහොත් තත්වය බෙහෙවින් උත්සන්න විය හැකි බව තෙල් වෙළඳපොල විශ්ලේෂකයන් සඳහන් කළා.\nඔපෙක් සංවිධානය මේ වනවිට සිය නිෂ්පාදන සඳහා උපරිම සීමාවක් ක්‍රියාත්මක කරනු ලබනවා.\nමේ නිසා ඉරාන තෙල් සැපයුම අඩාල වීම නියත වශයෙන්ම තෙල් මිල ඉහළ නැංවීමට හේතුවනු ඇති.",
       "URL": "https://www.hirunews.lk/business/174152/මැද-පෙරදිගට-නව-තෙල්-අර්බුදයක්-එන-ලකුණු",
       "Category": "Business",
       "Parent URL": "https://www.hirunews.lk/business/all-news.php?pageID=144"
}