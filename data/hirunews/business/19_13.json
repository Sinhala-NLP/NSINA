{
       "Source": "hirunews",
       "Timestamp": "Monday, 03 May 2021 - 9:06",
       "Headline": "පොහොර ආනයනයේදී ණයවර ලිපි නිකුත් කිරීම නවතී",
       "News Content": "රසායනික පොහොර ආනයනය අත්හිටුවීමට ජනාධිපතිවරයා තීරණය කිරීමත් සමඟ පොහොර ආනයනයට අවශ්‍ය ණයවර ලිපි නිකුත් කිරීම සඳහා අවසර ලබා නොදීමට ජාතික පොහොර ලේකම් කාර්යාලය පියවර ගෙන තිබෙනවා.\nඑහි අධ්‍යක්ෂ රොෂාන් ජයසූරිය ප්‍රකාශ කළේ එළඹෙන මහ කන්නය සඳහා පොහොර ආනයනය කිරීමේ ප්‍රසම්පාදන කටයුතු ද අත්හිට වූ බවයි.\nඉතිහාසයේ වැඩිම පොහොර අවශ්‍යතාවය මෙම වසරේ ගණනය කර ඇති අතර, එම ප්‍රමාණය මෙට්‍රික් ටොන් මිලියන 1.259ක්.\nරසායනික පොහොර ආනයනය තහනම් කිරීමත් සමඟ මහකන්නයට අවශ්‍ය කාබනික පොහොර නිෂ්පාදනය මේ වන විටත් ආරම්භ කිරීමට කටයුතු කර ඇති බවයි ජාතික පොහොර ලේකම් කාර්යාලයේ  අධ්‍යක්ෂ රොෂාන් ජයසූරිය කියා සිටියේ.",
       "URL": "https://www.hirunews.lk/business/270259/පොහොර-ආනයනයේදී-ණයවර-ලිපි-නිකුත්-කිරීම-නවතී",
       "Category": "Business",
       "Parent URL": "https://www.hirunews.lk/business/all-news.php?pageID=19"
}