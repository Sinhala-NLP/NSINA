{
       "Source": "hirunews",
       "Timestamp": "Wednesday, 19 October 2016 - 12:47",
       "Headline": "බුන්වත් වූ මූල්‍ය සමාගම් 4 ක් ගැන මහබැංකුවෙන් තීරණයක්",
       "News Content": "මූල්‍ය පද්ධතිය කෙරෙහි ඇති මහජන විශ්වාසය ආරක්ෂා කිරීමේ අරමුණින් බුන්වත් වූ මූල්‍යායතන 4 ක් මහබැංකුව විසින් අනාවරණ කර ගෙන තිබෙනවා.\nද ස්ටෑන්ඩර්ඞ් ක්‍රෙඩිට් ෆිනෑන්ස් , සිටි ෆිනෑන්ස් කෝපරේෂන් , සෙන්ට්‍රල් ඉන්වෙස්ට්මන්ට් ඇන්ඞ් ෆිනෑන්ස් සහ එන්ට්‍රස්ට් සෙකියුරිටීස් එම සමාගම් බවයි මහබැංකුව සදහන් කළේ.\nඒ අනුව, එම සමාගම්වල රාජ්‍ය සුරැකුම්පත් හා සම්බන්ධ නීත්‍යානුකූල ආයෝජකයින්ගේ මුදල් ආපසු ගෙවීම සදහා නිරාකරණ ක්‍රමවේදයක් පසුගිය 14 වනදා පැවති මුදල් මණ්ඩල රැස්වීමේදී අනුමත වී තිබෙනවා.\nමෙම නිරාකරණ සැලැස්ම නීතිමය වශයෙන් තහවුරු කර ගත් පසු ආදාළ සමාගම් ඈවර කිරීම සිදුකෙරෙන බවයි මහබැංකුව සදහන් කළේ.\nඑමෙන්ම පරිපාලන ක්‍රියාමාර්ග සම්පූර්ණ කිරීමෙන් පසු එම තොරතුරු තැනැපත්කරුවන් සහ ආයෝජකයින් වෙත ඉදිරි කාලයේ දැනුම් දෙන බව ද මහබැංකුව සදහන් කළා.",
       "URL": "https://www.hirunews.lk/business/145590/බුන්වත්-වූ-මූල්‍ය-සමාගම්-4-ක්-ගැන-මහබැංකුවෙන්-තීරණයක්",
       "Category": "Business",
       "Parent URL": "https://www.hirunews.lk/business/all-news.php?pageID=179"
}