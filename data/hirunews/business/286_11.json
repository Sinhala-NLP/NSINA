{
       "Source": "hirunews",
       "Timestamp": "Thursday, 25 July 2013 - 19:39",
       "Headline": "මොරටුව වඩු කාර්මිකයන්ගේ ගැටළු විසඳීමට කමිටුවක්.",
       "News Content": "මොරටුව වඩු කාර්මික ජනතාවගේ ප්‍රශ්න විසඳීම සඳහා කමිටුවක් පත්කරන බව පරිසර හා පුනර්ජනනීය බලශක්ති අමාත්‍ය සුසිල් ප්‍රේමජයන්ත පවසනවා. අමාත්‍යවරයා මේ බව කියා සිටියේ වඩු කාර්මිකයන් පිරිසක් සමග කොළඹදී අද (25) පැවති සාකච්ජාවකට එක්වෙමින්. මෙම සාකච්ඡාවට තැපැල් අමාත්‍ය ජීවන් කුමාරණතුංගද එක්ව සිටියා.\nතම නිෂ්පාදනවලට සාධාරණ මිලක් ඉල්ලා ඊයේ (24) දිනයේ මොරටුව වඩු කාර්මිකයෝ පිරිසක් උද්ඝෝෂණ පාගමනක් ආරම්භ කළේ කටුබැද්ද ආනන්දාරාමය ඉදිරිපිටින්. උද්ඝෝෂණය අතරතුර එම ස්ථානයට පැමිණි තැපැල් අමාත්‍ය ජීවන් කුමාරතුංගට උද්ඝෝෂකයන් විසින් ජල බෝතල් ප්‍රහාරයක් එල්ල කළා. පසුව, හූ හඩ නගමින් මෙම වඩු කාර්මිකයන් අමාත්‍යවරයාට විරෝධය පළ කිරීමටද පියවර ගෙන තිබුණා. උද්ඝෝෂණයේ නිරත වූ වඩුකාර්මිකයන් තමන් මුහුණදී ඇති අපහසුතාවයන් හිරු ප්‍රවෘත්ති අංශයට ඊයේ පැහැදිලි කළේ මෙලෙසයි.\n[MP3]s63745_1[/MP3]\nකෙසේ වෙතත්, අද පැවති සාකච්ඡාවේදී අමාත්‍ය සුසිල් ප්‍රේමජයන්ත වෙත තම ගැටළු ඉදිරිපත් කිරීමට මොරටුව වඩු කාර්මිකයන් පියවර ගත්තා. එහිදී අමාත්‍යවරයා කියා සිටියේ මෙම ගැටළුවලට විසඳුම් ලබාදීමට කමිටුවක් පත්කරන බවයි.\n[MP3]s63745_2[/MP3]",
       "URL": "https://www.hirunews.lk/business/63745/මොරටුව-වඩු-කාර්මිකයන්ගේ-ගැටළු-විසඳීමට-කමිටුවක්",
       "Category": "Business",
       "Parent URL": "https://www.hirunews.lk/business/all-news.php?pageID=286"
}