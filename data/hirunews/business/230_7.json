{
       "Source": "hirunews",
       "Timestamp": "Wednesday, 05 August 2015 - 20:23",
       "Headline": "සුදු සීනි සහ හාල්මැස්සාට  උපරිම මිල නියම කරයි",
       "News Content": "ඇසුරුම් කළ සුදු සීනි සහ ආනයනික වියලි හාල්මැස්සන් අලෙවි කිරීම සම්බන්ධයෙන් වන නව නියෝග පාරිභෝගික කටයුතු පිළිබඳ අධිකාරිය ප්‍රකාශයට පත්කර තිබෙනවා. ඒ අනුව ඇසුරුම් කළ සුදු සීනි සහ වියලි හාල්මැස්සන් උපරිම සිල්ලර මිලට වඩා වැඩියෙන් විකිණීම තහනම් වනු ඇති.\nනව නියෝග අනුව ඇසුරුම් කළ සුදු සීනි කිලෝග්‍රෑමයක් රුපියල් 95 කටත්, ආනයනික වියලි හාල්මැස්සන් කිලෝග්‍රෑමයක් රුපියල් 425 කටත්,  අලෙවි කළ යුතු බවයි පාරිභෝගික කටයුතු පිළිබඳ අධිකාරිය සඳහන් කළේ.",
       "URL": "https://www.hirunews.lk/business/114404/සුදු-සීනි-සහ-හාල්මැස්සාට-උපරිම-මිල-නියම-කරයි",
       "Category": "Business",
       "Parent URL": "https://www.hirunews.lk/business/all-news.php?pageID=230"
}