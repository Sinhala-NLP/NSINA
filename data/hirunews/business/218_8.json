{
       "Source": "hirunews",
       "Timestamp": "Thursday, 29 October 2015 - 19:45",
       "Headline": "මුදල් ඇමතිගෙන් ස්විස් ආයෝජකයින්ට ආරාධනයක්",
       "News Content": "මෙරට ආයෝජන කටයුතු සඳහා එක්වන ලෙස මුදල් අමාත්‍ය රවී කරුණානායක ස්විට්සර්ලන්ත ආයෝජකයන්ගෙන් ඉල්ලීමක් කළා. ශක්තිමත් ජාතික රජයක් තුළින් මෙරට දේශපාලන ස්ථාවරභාවයක් ගොඩනැගී ඇති බැවින් එම අවස්ථාවෙන් ප්‍රයෝජන ගන්නා ලෙසයි මුදල් අමාත්‍යවරයා ස්විට්සර්ලන්තයේ - සූරිච් නුවර ඊයේ පැවති ආයෝජන ප්‍රවර්ධන වැඩසටහනකට එක්වෙමින් ප්‍රකාශ කළේ. කොළඹ කොටස් වෙළඳපොල සහ ස්විට්සර්ලන්ත ආසියානු වාණිජ මණ්ඩලය එක්ව සංවිධාන කළ මෙම ප්‍රවර්ධන වැඩසටහන නම් කර තිබුණේ ශ්‍රී ලංකාවේ ආයෝජනය කිරීම යනුවෙන්. සාම්ප්‍රදායික යුරෝපීය වෙළඳපොලවලට වඩා ශ්‍රී ලංකාවේ ආයෝජනය කිරීමෙන් වැඩි ප්‍රතිලාභ අත්කර ගත හැකි බව මුදල් අමාත්‍යවරයා මෙහිදී පෙන්වා දුන්නා.",
       "URL": "https://www.hirunews.lk/business/119321/මුදල්-ඇමතිගෙන්-ස්විස්-ආයෝජකයින්ට-ආරාධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=218"
}