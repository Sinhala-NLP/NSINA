{
       "Source": "hirunews",
       "Timestamp": "Sunday, 10 January 2016 - 13:29",
       "Headline": "අභ්‍යන්තර ගුවන්තොටුපල පෞද්ගලීක අංශයට ?",
       "News Content": "මෙරට අභ්‍යන්තර ගුවන් තොටුපල 4 ක් පෞද්ගලික අංශයේ කළමනාකාරීත්වයට පැවරීම කෙරෙහි රජයේ අවධානය යොමුවී තිබෙනවා.\nසිවිල් ගුවන් සේවා අධිකාරියේ අධ්‍යක්‍ෂ ජනරාල් එච්.එම්.සී. නිමල්සිරි ප්‍රකාශ කළේ ඒ සඳහා වූ යෝජනාව මේ වනවිට අමාත්‍ය මණ්ඩල අනුමැතිය සඳහා ඉදිරිපත් කර ඇති බවයි.\nමඩකලපුව පුත්තලම සීගිරිය සහ රත්මලාන අභ්‍යන්තර ගුවන් තොටුපල මෙලෙස පෞද්ගලික අංශයේ කළමනාකාරීත්වයට පැවරීමට නියමිතයි.\nදැනට මෙම අභ්‍යන්තර ගුවන් තොටුපල ශ්‍රී ලංකා ගුවන් හමුදාව යටතේ පාලනය වනවා.",
       "URL": "https://www.hirunews.lk/business/123729/අභ්‍යන්තර-ගුවන්තොටුපල-පෞද්ගලීක-අංශයට",
       "Category": "Business",
       "Parent URL": "https://www.hirunews.lk/business/all-news.php?pageID=210"
}