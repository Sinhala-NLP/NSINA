{
       "Source": "hirunews",
       "Timestamp": "Sunday, 14 June 2015 - 8:22",
       "Headline": "පෞද්ගලික රෝහල් බිල්පත් සම්බන්ධයෙන් විශේෂ ගැසට් නිවේදනයක්",
       "News Content": "සියලූ පෞද්ගලික රෝහල් මගින් ප්‍රතිකාර ලබාගන්නා රෝගීන් වෙත නිකුත් කරන බිල්පත්වලට අදාළව සුවිශේෂී ගැසට් නිවේදනයක් නිකුත් කරතිබෙනවා. ජූලි මස සිට බල පැවැත්වෙන ලෙසයි මෙම ගැසට් නිවේදනය නිකුත් කර ඇත්තේ. ඒ අනුව රෝගියා වෙත ඖෂධ වර්ගයේ නාමය, සන්නාම නාමය සහ භාවිතා කරන ප්‍රමාණය මෙන්ම සම්පූර්ණ පිරිවැය එම බිල්පතේ ඇතුළත් කළ යුතුවනවා. ප්‍රතිකාර සඳහා භාවිතා කරන සියලූ වෛද්‍ය උපකරණ සහ ඒ සඳහා පිරිවැය අඩංගු විස්තරයක්ද රෝගීන් සඳහා නිකුත් කරනු ලබන අදාළ බිල්පතේ දැක්වීම මෙමඟින් අනිවාර්ය කර තිබෙනවා.",
       "URL": "https://www.hirunews.lk/business/111348/පෞද්ගලික-රෝහල්-බිල්පත්-සම්බන්ධයෙන්-විශේෂ-ගැසට්-නිවේදනයක්",
       "Category": "Business",
       "Parent URL": "https://www.hirunews.lk/business/all-news.php?pageID=237"
}