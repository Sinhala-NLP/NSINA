{
       "Source": "hirunews",
       "Timestamp": "Tuesday, 04 June 2013 - 7:53",
       "Headline": "කොටස් වෙළදපොළ ඩුබායි පුරයට.",
       "News Content": "කොළඹ කොටස් වෙළදපොළට විදේශීය ආයෝජකයන් ආකර්ශනය කර ගැනීමේ තවත් වැඩසටහනක් ඩුබායි හිදී ඊයේ (03) දියත් කෙරුණා. ඒ සඳහා ඩුබායි කේන්ද්‍ර කර ගත් මැදපෙරදිග ආයෝජකයින් සහ ආයෝජන ආයතන සියයට වැඩි සංඛ්‍යාවක් සහභාගි වූ බවයි වාර්තා වන්නේ. කොළඹ කොටස් වෙළදපොළේ ලැයිස්තුගත සමාගම්වල නියෝජිතයන් ද මෙම ප්‍රවර්ධන වැඩසටහනට එක්ව සිටිනවා. ඊයේ (03) ආයෝජන සමුළුව ආරම්භ කරමින් සමාරම්භක දේශනය පැවැත්වූයේ මුදල් සහ ක්‍රම සම්පාදන නියෝජ්‍ය අමාත්‍ය ආචාර්ය සරත් අමුණුගම විසින්.",
       "URL": "https://www.hirunews.lk/business/60244/කොටස්-වෙළදපොළ-ඩුබායි-පුරයට",
       "Category": "Business",
       "Parent URL": "https://www.hirunews.lk/business/all-news.php?pageID=294"
}