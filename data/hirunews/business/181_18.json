{
       "Source": "hirunews",
       "Timestamp": "Sunday, 02 October 2016 - 7:49",
       "Headline": "තෙල් මිල ඉහළට",
       "News Content": "ඔපෙක් සංවිධානය නිෂ්පාදනය කපා හැරීමට ගනු ලැබූ තීරණය හේතුවෙන් සැප්තැම්බර් මාසයේ තෙල් මිල සියයට 4 ක වර්ධනයක් සළකුණු කරනවා.\nබ්‍රෙන්ට් බොරතෙල් සඳහා එම වර්ධනය වාර්තාවන අතර, ඇමරිකානු ඩබ්ලිව්.ටී.අයි. බොරතෙල් සඳහා මිල වැඩිවීම සියයට 8 කට ආසන්නයි.\nලෝක වෙළඳ පොලේ බොරතෙල් බැරලයක මිල සති අන්තය වනවිට ඩොලර් 50 කට ආසන්න වුණා.\nකෙසේ නමුත් තෙල් නිෂ්පාදනයේ වාර්තාගත වැඩිවීම හේතුවෙන් කැපී පෙනෙන ලෙස මිල ඉහළ යාමක් අපේක්ෂා කළ නොහැකි බවයි වෙළඳපොල විශ්ලේෂකයන් පෙන්වා දෙන්නේ.\nවිශේෂයෙන් ලිබියාව සහ ඉරාකය නැවතත් තෙල් වෙළඳපොලට පුළුල් ලෙස පිවිසීම ඊට හේතුවක්.\nදිනකට ලෝක වෙළඳපොලේ තෙල් නිෂ්පාදන අතිරික්තය බැරල් මිලියන 1.5 ක් පමණ වනවා.",
       "URL": "https://www.hirunews.lk/business/144268/තෙල්-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=181"
}