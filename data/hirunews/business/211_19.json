{
       "Source": "hirunews",
       "Timestamp": "Sunday, 27 December 2015 - 13:49",
       "Headline": "ලොව පුරා ව්‍යාපාරික ක්ෂේත්‍රයට අහිතකර බලපෑම්.",
       "News Content": "චීන ආර්ථිකයේ වර්ධනය මන්දගාමීවීම හේතුවෙන් 2015 වසර ලොව පුරා ව්‍යාපාරික ක්ෂේත්‍රයට අහිතකර බලපෑම් ඇතිකළ බව මේ වසරේ ආර්ථිකය පිළිබඳ බී.බී.සී විචාරයෙන් පෙන්වා දෙනවා.\nපාරිභෝගික භාණ්ඩවල මිල සීග්‍රයෙන් පහත වැටීමක් වසර තුළදී දක්නට ලැබෙන අතර, ඛනිජ තෙල් සහ ලෝහ වර්ගවල මිල ගණන් වසර තුළදී සියයට 30 කින් පමණ පහත වැටුණා.\nලොව පුරා පාරිභෝගිකයන්ට එය සුබවාදී තත්ත්වයක් වුවත්, ඛනිජ තෙල් සහ පතල් කර්මාන්තයට ඇති කළේ අහිතකර බලපෑමක්.\nවිශේෂයෙන් පසුගිය පස්වසර තුළ අමුද්‍රව්‍ය මිල ගණන්වල ඉහළයාම හේතුවෙන් ආර්ථික පුබුදුවක් ඇති වූ රුසියාව, බ්‍රසීලය ආදී රටවලට එය විශේෂයෙන් බලපා තිබෙනවා.\nවානේ මිල ගණන් මීට වසර 4 කට පෙර පැවති උච්චතම මිල ගණන් හා සැසඳීමේදී සියයට 80 කින් පමණ පහත වැටීම විශේෂත්වයක්.\nමෙලෙස සීග්‍ර මිල පහත වැටීම පිළිබඳ කලින් අනාවැකි පළ නොවූ අතර, මෙම සියලූ තත්ත්වයන්ට චීන ආර්ථිකය සෘජුවම බලපා ඇති බව සඳහන්.",
       "URL": "https://www.hirunews.lk/business/122885/ලොව-පුරා-ව්‍යාපාරික-ක්ෂේත්‍රයට-අහිතකර-බලපෑම්",
       "Category": "Business",
       "Parent URL": "https://www.hirunews.lk/business/all-news.php?pageID=211"
}