{
       "Source": "hirunews",
       "Timestamp": "Wednesday, 01 January 2020 - 7:52",
       "Headline": "මිලියන 300ට අඩු සීමාවේ වැට් බදු අද සිට අක්‍රියයි",
       "News Content": "අමාත්‍ය මණ්ඩලය විසින් අනුමත කරන ලද වැට් බදු සංශෝධන, මුදල් අමාත්‍යාංශ උපදෙස් පරිදි අද සිට ක්‍රියාත්මක වන බව දේශීය ආදායම් දෙපාර්තමේන්තුව පවසනවා.\nඒ අනුව ඊයේ දිනට පෙර අවසන් වන  ඕනෑම කාර්තුවක් සඳහා බද්දට යටත් සැපයුම රුපියල් මිලියන 75ක් නොඉක්ම වන තැනැත්තන්ගේ එකතු කළ අගය මත බද්ද සඳහා වන ලියාපදිංචිය අද සිට බලපැවැත්වෙන පරිදි අක්‍රිය වනවා.\nරජය මගින් පසුගිය දා තීරණය කළේ වැට් බදු සීමාව අද දින සිට බලපැවැත්වෙන පරිදි කාර්තුවකට රුපියල් මිලියන 75ක් හෝ වර්ෂයකට රුපියල් මිලියන 300 දක්වා වැඩි කිරීමටයි.\nමේ අනුව වැට් බදු ලියාපදිංචිය අක්‍රිය කරන ලද තැනැත්තන්ගේ තොරතුරු www.ird.gov.lk  වෙබ් අඩවියට ඇතුළත් කරන බවයි දේශීය ආදායම් දෙපාර්තමේන්තුව සඳහන් කළේ.\nඑමෙන්ම, අද දිනට පෙර අය කරන ලද වැට් බදු ලබන ජනවාරි 20 වන දිනට පෙර ගෙවිය යුතු බවත් එමගින් දැනුම් දෙනවා.",
       "URL": "https://www.hirunews.lk/business/231371/මිලියන-300ට-අඩු-සීමාවේ-වැට්-බදු-අද-සිට-අක්‍රියයි",
       "Category": "Business",
       "Parent URL": "https://www.hirunews.lk/business/all-news.php?pageID=59"
}