{
       "Source": "hirunews",
       "Timestamp": "Tuesday, 31 May 2016 - 7:45",
       "Headline": "කොටස් වෙළදපොළේ මිල දර්ශකය අඩුවේ",
       "News Content": "කොළඹ කොටස් වෙළඳපොළේ මිල දර්ශක ඊයේ දිනයේදී වාර්තා කළේ මාසයකින් අඩුම අගයන්.\nසමස්ත දර්ශකය දිනය අවසන දී 6552.85ක් ලෙස සටහන් වූ අතර, එය අප්‍රේල් 29 වන දායින් පසු වාර්තා වූ අවම අගයයි.\nජාත්‍යන්තර මූල්‍ය අරමුදලේ ණය ආධාරය වැනි විශාල විදේශ විනිමය එක්රැස්වීමක් කෙරෙහි ආයෝජකයන් තවදුරටත් අපේක්ෂා සහගතව සිටින බව තැරැව්කාර සමාගම් ප්‍රකාශ කළා.\nවිදේශීය ආයෝජකයන් ඊයේ දිනයේදී අලෙවි කළ කොටස්වල වටිනාකම රුපියල් මිලියන 66.6ක්.\nඒ අනුව මේ වසර තුළ දී මුළු විදේශීය ආයෝජන ගලනය රුපියල් බිලියන 5.64කට ආසන්නයි.\nකොළඹ කොටස් වෙළදපොළේ ඊයේ දිනයේ මුළු පිරිවැටුම රුපියල් මිලියන 740.2ක් ලෙස සටහන් වුණා.",
       "URL": "https://www.hirunews.lk/business/134400/කොටස්-වෙළදපොළේ-මිල-දර්ශකය-අඩුවේ",
       "Category": "Business",
       "Parent URL": "https://www.hirunews.lk/business/all-news.php?pageID=195"
}