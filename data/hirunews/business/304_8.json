{
       "Source": "hirunews",
       "Timestamp": "Wednesday, 27 March 2013 - 13:10",
       "Headline": "ශ්‍රී ලංකාව හා බංග්ලාදේශය අතර වෙළඳ කටයුතු ප්‍රවර්ධනයට පියවර.",
       "News Content": "ශ්‍රී ලංකාව සහ බංග්ලාදේශය අතර වෙළඳ කටයුතු ප්‍රවර්ධනය කිරීම සඳහා සාකච්ඡා වට කිහිපයක් ඉදිරියේදී පැවැත්වීමට බලාපොරොත්තු වන බව ශ්‍රී ලංකා වානිජ මණ්ඩලය පවසනවා. විශේෂයෙන් ගත වූ වසර 5 ක කාලය තුළ, දෙරට අතර වෙළඳ සබඳතාවල පැහැදිලි වර්ධනයක් පෙන්නුම් කර ඇති බවයි ඔවුන් පෙන්වා දෙන්නේ. කුළුබඩු, ඇගලූම් ඇතුළු දේශීය නිෂ්පාදන රැසක් ශ්‍රී ලංකාව විසින් බංග්ලාදේශයට අපනයනය කරනු ලබනවා. තවත් දේශීය භාණ්ඩ කිහිපයක් බංග්ලාදේශයට අපනයනය කිරීම සම්බන්ධයෙන් තීරණයක් ගැනීමට ඉදිරි සාකච්ඡාවල අරමුණ බවයි ශ්‍රී ලංකා වානිජ මණ්ඩලය ප්‍රකාශ කළේ.",
       "URL": "https://www.hirunews.lk/business/56051/ශ්‍රී-ලංකාව-හා-බංග්ලාදේශය-අතර-වෙළඳ-කටයුතු-ප්‍රවර්ධනයට-පියවර",
       "Category": "Business",
       "Parent URL": "https://www.hirunews.lk/business/all-news.php?pageID=304"
}