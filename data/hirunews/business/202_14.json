{
       "Source": "hirunews",
       "Timestamp": "Saturday, 26 March 2016 - 19:28",
       "Headline": "තේ මිලට සුබ වෙයි",
       "News Content": "පසුගිය සතියේ පැවති කොළඹ - තේ වෙන්දේසියේදී පහත රට තේ වර්ග සදහා ඉහළ ඉල්ලූමක් හිමිවී තිබෙනවා.\nවෙන්දේසියට තේ කිලෝග්‍රෑම් මිලියන 6 යි දශම 2 ක් ඉදිරිපත් වූ අතර, එහිදී උඩරට තේ වර්ග සදහා ලැබුණු මිල පහත වැටීම ද විශේෂත්වයක්.\nබී. ඕ.පී සහ බී. ඕ.පී.එෆ් තේ වර්ගවල මිල කිලෝග්‍රෑමයකට රුපියල් 10 ත් 20 ත් අතර ප්‍රමාණයකින් පහත වැටුණු අතර, පහත රට තේ වර්ගවල මිල කිලෝග්‍රෑමයකට රුපියල් 5 ත් 10 ත් අතර ප්‍රමාණයකින් මිල ඉහළ ගියා.\nඋසස් වර්ගයේ බී. ඕ.පී වර්ගවල සහ කොළ තේ වර්ගවල මිල රුපියල් 10 ත් 15 ත් අතර ප්‍රමාණයකින් ඉහළ ගිය බවයි තැරැව්කාර සමාගම් ප්‍රකාශ කළේ.\nරුසියානු පොදු රාජ්‍ය මණ්ඩලය සහ ඉරාකය, ඩුබායි, තුර්කිය, කුවේට්, සෞදි අරාබිය වැනි රටවලින් පසුගිය සතියේ තේ වෙන්දේසියේදී ඉහළ ඉල්ලූමක් ලැබී තිබෙනවා.",
       "URL": "https://www.hirunews.lk/business/129439/තේ-මිලට-සුබ-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=202"
}