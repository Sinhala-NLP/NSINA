{
       "Source": "hirunews",
       "Timestamp": "Thursday, 04 February 2016 - 12:34",
       "Headline": "අහස උසට ගිය බෝංචි-කැරට්-අමු මිරිස් පහළට",
       "News Content": "පසුගිය කාලයේ ඉහළ මිලකට අලෙවි වූ එළවළු වර්ග කිහිපයක මිල මේ වනවිට පහළ බැස තිබෙනවා.\nආර්ථික මධ්‍යස්ථාන කළමනාකරන භාරය කියා සිටියේ බෝංචි, කැරට්, අමු මිරිස් සහ දෙහි ආදී ඉහළ මිලකට අලෙවි වූ එළවළු වර්ගවල මිල මේ වනවිට සීග්‍ර  ලෙස පහළ බැස ඇති බවයි.\nබෝංචි කිලෝවක තොග මිල පසුගිය කාලසීමාවේදී වාර්තාවූයේ රුපියල් 200 ක මිලකටයි.\nඑහෙත් අද වනවිට එය රුපියල් 80 ත් 100 ත් අතර මිලක් දක්වා පහත බැස තිබෙනවා.\nඑමෙන්ම රුපියල් දහසකට අලෙවි වූ අමුමිරිස් කිලෝග්‍රෑමයක තොග මිල අද වනවිට රුපියල් 140 ත් 160 ත් අතර මිලකටයි.",
       "URL": "https://www.hirunews.lk/business/125441/අහස-උසට-ගිය-බෝංචි-කැරට්-අමු-මිරිස්-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=208"
}