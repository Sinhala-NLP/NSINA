{
       "Source": "hirunews",
       "Timestamp": "Friday, 06 November 2015 - 8:26",
       "Headline": "ශ්‍රී ලංකාව රටවල් 16 ක් සමඟ තාක්ෂණ හුවමාරුවක (ඡායාරූප)",
       "News Content": "කෙත්බිම්වල ජලය සහ පරිසර පද්ධති පිළිබඳව ශ්‍රී ලංකාවේදී ආරම්භ වූ තෙදින ජාත්‍යන්තර සම්මේලනය ඊයේ (05) අවසන් වුණා. මේ සඳහා ආසියාතික රටවල් 16 ක නියෝජිතයින් සහභාගි වීම විශේෂත්වයක්. මෙම සම්මේලනයට වාරිමාර්ග දෙපාර්තමේන්තුවේ සහ ගොවිජන දෙපාර්තමේන්තුවේ නිලධාරින් ද සහභාගි වී සිටියා.\nමෙහිදී මෙරට වාරිමාර්ග හා කෙත්බිම් වල රට රටවල් අතර පවතින වාරිමාර්ග තාක්ෂණය, පරිසර පද්ධති රැක ගැනීම සහ කෙත්බිම් රැක ගැනීම සහ වාරිමාර්ග තාක්ෂණය පිළිබඳව අදහස් හුවමාරු කර ගැණුනා.\nමෙමගින් අන්තර්ජාතික සහයෝගිතාව වර්ධනය කර ගැනීම සහ විදේශීය රටවලින් ලැබෙන ඉල්ලූමට අනුව ඉදිරියේදී තාක්ෂණ හුවමාරු වැඩසටහන් ක්‍රියාත්මක කිරීම මෙහි අරමුණයි.\n(ඡායාරූප - හිරාන් ප්‍රියංකර)",
       "URL": "https://www.hirunews.lk/business/119740/ශ්‍රී-ලංකාව-රටවල්-16-ක්-සමඟ-තාක්ෂණ-හුවමාරුවක-ඡායාරූප",
       "Category": "Business",
       "Parent URL": "https://www.hirunews.lk/business/all-news.php?pageID=217"
}