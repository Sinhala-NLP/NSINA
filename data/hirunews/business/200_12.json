{
       "Source": "hirunews",
       "Timestamp": "Thursday, 14 April 2016 - 13:02",
       "Headline": "ලෝක බැංකුවේ විශේෂ සැසිවාරය ඇරඹේ",
       "News Content": "ජාත්‍යන්තර මූල්‍ය අරමුදලේ සහ ලෝක බැංකුවේ විශේෂ සැසිවාරයක් වොෂින්ටන් හිදී ආරම්භ වී තිබෙනවා.\nමේ මස 17 වනදා දක්වා මෙම සැසිවාරය පැවැත්වෙන අතර, මුදල් අමාත්‍ය රවී කරුණානායක ඇතුලූ පිරිසක් ඊට සහභාගි වීම සදහා වොෂින්ටන් නුවරට ගොස් සිටිනවා.\nසාමාජික රටවල් 187 ක නියෝජිතයින් මෙම සැසිවාරය සදහා සහභාගි වනු ඇති.\nශ්‍රී ලංකා නියෝජිත පිරිස සැසිවාරය අතරතුර ජාත්‍යන්තර මූල්‍ය අරමුදලේ සහ ලෝක බැංකු නියෝජිතයන් සමග සාකච්ඡා කිරීමට ද නියමිතයි.\nමෙම ආයතනවලින් ශ්‍රී ලංකාව ණය මුදලක් අපේක්ෂා කෙරෙන අතර මෙරටට පැමිණි විශේෂ නියෝජිත කණ්ඩායම ඒ සම්බන්ධයෙන් දැනටමත් මූලික අනුමැතිය ලබාදී ඇති බවයි වාර්තා වන්නේ.\nමේ අතර, ජී - 24 රටවල මුදල් අමාත්‍යවරුන්ගේ සැසිවාරය සදහා ද මුදල් අමාත්‍යවරයා ඇතුළු පිරිස එක්වනවා.",
       "URL": "https://www.hirunews.lk/business/130832/ලෝක-බැංකුවේ-විශේෂ-සැසිවාරය-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=200"
}