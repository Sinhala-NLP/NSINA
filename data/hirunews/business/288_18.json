{
       "Source": "hirunews",
       "Timestamp": "Tuesday, 09 July 2013 - 18:52",
       "Headline": "ආර්ථික සංගණනය ඇරඹේ.",
       "News Content": "2013 - 2014 වර්ෂවලට අදාළ ආර්ථික සංගණනය මේ මාසයේදි ආරම්භ වූ බව ජනලේඛණ සහ සංඛ්‍යාලේඛණ දෙපාර්තමේන්තුව ප්‍රකාශ කළා. අදියර 4 කින් එය පැවැත්වෙන අතර කෘෂිකර්ම සහ කර්මාන්ත යන ක්‍ෂේත්‍රවලට අමතරව වෙළඳ හා සේවා අංශයද ආවරණය වන පරිදි සංගණනය පැවැත්වෙන බවයි එම දෙපාර්තමේන්තුව කියා සිටියේ. මේ වනවිටත් ඊට අදාළ ලැයිස්තු ගතකිරීම් ග්‍රාම නිලධාරීවරුන් විසින් ආරම්භ කර තිබෙනවා. 2012 වර්ෂය සඳහා ජනලේඛණ සහ සංඛ්‍යාලේඛණ දෙපාර්තමේන්තුව සිදුකළ ගණනය කිරීම්වලට අනුව දළ දේශීය නිෂ්පාදිතයට කෘෂි අංශයේ දායකත්වය සියයට 11 ක්. කර්මාන්ත අංශයේ දායකත්වය සියයට 30 ක් වන අතර සේවා අංශයේ දායකත්වය සියයට 59 ක්.",
       "URL": "https://www.hirunews.lk/business/62685/ආර්ථික-සංගණනය-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=288"
}