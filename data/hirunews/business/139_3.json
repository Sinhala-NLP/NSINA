{
       "Source": "hirunews",
       "Timestamp": "Saturday, 23 December 2017 - 13:51",
       "Headline": "තේ තහනමට තාක්ෂණික විසඳුමක්",
       "News Content": "රුසියාව මෙරට තේ අපනයනයන් අත්හිටුවීමේ තීරණයට දේශපාලන මැදිහත්වීමකින් ඔබ්බට ගිය තාක්ෂණික විසඳුමක් ලක් රජය අපේක්ෂා කරන බව තේ පර්යේෂණ මණ්ඩලයේ සභාපති වෛද්‍ය ජේ.බී. ගවරම්මාන පවසනවා.\nතලවකැළේ තේ පර්යේෂණ ආයතනයේ ඊයේ (22) පැවැති විශේෂ මාධ්‍ය හමුවකට එක්වෙමින් ඔහු කියා සිටියේ ඒ සඳහා මෙරට තාක්ෂණික කණ්ඩායමක් සඳුදා රුසියාව බලා නික්මෙන බවයි.\nරුසියාව මෙරට තේ අපනයන ප්‍රතික්ෂේප කළේ තේ තොගයක තිබූ බව කියන කුරුමිණි සුහුඹුලෙකු සිටි බවට චෝදනා කරමින්.\nඒ පිළිබදව තාක්ෂණික ඇගයීමක් සිදුකිරීම සඳහා ශ්‍රී ලංකාව කළ ඉල්ලීමට රුසියාව අවස්ථාව ලබාදී ඇති බවයි ශ්‍රී ලංකා තේ පර්යේෂණ මණ්ඩලයේ සභාපති වෛද්‍ය ජේ.බී. ගවරම්මාන සඳහන් කළේ.",
       "URL": "https://www.hirunews.lk/business/179120/තේ-තහනමට-තාක්ෂණික-විසඳුමක්",
       "Category": "Business",
       "Parent URL": "https://www.hirunews.lk/business/all-news.php?pageID=139"
}