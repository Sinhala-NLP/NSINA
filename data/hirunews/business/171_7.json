{
       "Source": "hirunews",
       "Timestamp": "Wednesday, 04 January 2017 - 8:12",
       "Headline": "වැටලීමක් අතරතුර පිටකොටුවෙන් සොයාගත් දේ",
       "News Content": "මිනිස් පාරිභෝජනයට නුසුදුසු සහල් තොගයක් පිටකොටුව ප්‍රදේශයේ සිදුකරන ලද වැටලීමකදී පාරිභෝගික කටයුතු අධිකාරිය ඊයේ සොයාගෙන තිබෙනවා.\n4 වන හරස් වීදිය, 5 වන හරස් වීදිය සහ පරණ යෝක් වීදිය ප්‍රදේශවල සිදුකරන ලද වැටලීමේදීයි පාරිභෝජනයට නුසුදුසු සහල් කිලෝග්‍රෑම් 22,750ක් එම අධිකාරියේ නිලධාරීන් භාරයට ගෙන ඇත්තේ.\nපසුගිය දිනවල මාධ්‍ය මගින් මේ පිළිබදව දිගින් දිගට අනාවරණයන් සිදුකළ අතර,ඒ අනුව මෙම වැටලීම් සිදුකර තිබෙනවා.\nමෙම සහල් තොගයට දැනටමත් සීල් තබා ඇති බවයි පාරිභෝගික අධිකාරිය සදහන් කළේ.\nඑමෙන්ම මෙම සහල් විදේශ රටවලින් ආනයනය කරන ලද ඒවා බවට ව්‍යාපාරිකයන් සිදුකළ ප්‍රකාශයන් හි සත්‍යතාව සොයා බැලීමට ද කටයුතු කරන බවයි ඔවුන් තවදුරටත් කියා සිටියේ.",
       "URL": "https://www.hirunews.lk/business/151244/වැටලීමක්-අතරතුර-පිටකොටුවෙන්-සොයාගත්-දේ",
       "Category": "Business",
       "Parent URL": "https://www.hirunews.lk/business/all-news.php?pageID=171"
}