{
       "Source": "hirunews",
       "Timestamp": "Sunday, 10 May 2020 - 13:18",
       "Headline": "සංචාරක ක්‍ෂේත්‍රයේ නිරතවූවන්ට සහන සැළසීමට අවධානය",
       "News Content": "කොරෝනා වෛරස් ගෝලීය වසංගතය හේතුවෙන් බිඳ වැටී ඇති මෙරට සංචාරක කර්මාන්තය නංවාලීම සඳහා එම ක්‍ෂේත්‍රයේ නිරතවූවන්ට සහන සැළසීම පිළිබඳව රජයේ අවධානය යොමුව තිබෙනවා.\nකාර්මික අපනයන, ආයෝජන ප්‍රවර්ධන, සංචාරක හා ගුවන් සේවා අමාත්‍ය ප්‍රසන්න රණතුංග සඳහන් කළේ සංචාරක ක්‍ෂේත්‍රයේ නිරතවූවන්ගේද අදහස් සැළකිල්ලට ගනිමින් මේ සඳහා විශේෂ වැඩපිළිවෙලක් සකස් කරන බවයි.\nඑමෙන්ම රටවල් 48 කට ලබාදී තිබූ නිදහස් වීසා පහසුකම් මෙන්ම සංචාරක සංවර්ධන බද්දට ලබදී තිබූ බදු සහන අඛණ්ඩව ලබාදෙන්නේද යන්න පිළිබඳව ඔවුන් සමඟ සාකච්ඡා කිරීමට අපේක්ෂා කරන බවද අමාත්‍යවරයා වැඩිදුරටත් සඳහන් කළා.",
       "URL": "https://www.hirunews.lk/business/240442/සංචාරක-ක්‍ෂේත්‍රයේ-නිරතවූවන්ට-සහන-සැළසීමට-අවධානය",
       "Category": "Business",
       "Parent URL": "https://www.hirunews.lk/business/all-news.php?pageID=46"
}