{
       "Source": "hirunews",
       "Timestamp": "Wednesday, 15 May 2013 - 12:57",
       "Headline": "යුරෝපයේ නව රැකියා ගැන අවධානයෙන්.",
       "News Content": "යුරෝපීය රටවල නව රැකියා වෙළඳපොල සොයා ගැනීම සම්බන්ධයෙන් විශේෂ ප්‍රවර්ධන වැඩපිළිවෙලක් ආරම්භ කිරීමට විදේශ සේවා නියුක්ති කාර්යාංශය සූදානම් වනවා. රජයේ ප්‍රතිපත්තියට අනුව පුහුණු ශ්‍රමිකයන් වැඩි වැටුපක් සහිත රැකියාවලට යොමු කිරීමේ අරමුණින් මෙම ප්‍රවර්ධන වැඩපිළිවෙල ක්‍රියාත්මක කරන බවයි එම කාර්යාංශය පැවසුවේ. මෙහිදී ඉදිකිරීම්, කාර්මික හා කෘෂි ක්ෂේත්‍රවල රැකියා වෙළඳපොල සොයා ගැනීම සම්බන්ධයෙන් වැඩි අවධානයක් යොමුකරන බව සඳහන්.",
       "URL": "https://www.hirunews.lk/business/59012/යුරෝපයේ-නව-රැකියා-ගැන-අවධානයෙන්",
       "Category": "Business",
       "Parent URL": "https://www.hirunews.lk/business/all-news.php?pageID=297"
}