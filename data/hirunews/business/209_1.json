{
       "Source": "hirunews",
       "Timestamp": "Friday, 29 January 2016 - 13:45",
       "Headline": "ඩොලර් බිලියන 1.2 ක් ආයෝජකයින් දෙදෙනෙකු තැන්පත් කරලා",
       "News Content": "පසුගිය වසරේ දෙසැම්බරය වනවිට මෙරට විදේශ සංචිත ප්‍රමාණය ඇමරිකානු ඩොලර් බිලියන 7 යි දශම 3 ක් පමණ වූ බව මහබැංකුව පවසනවා.\nනොවැම්බර් මාසයේ ද පැවතුණේ එවන් සංචිතයක්.\nශ්‍රී ලංකාවේ මෙම විදේශ සංචිත ප්‍රමාණය මාස 5 යි දශම 7ක ආනයන සදහා ප්‍රමාණවත් බවයි මහබැංකුව පෙන්වා දෙන්නේ.\nමේ අතර, විදේශිකයන් දෙදෙනෙකු විසින් ඩොලර් බිලියන 1 යි දශම 2 ක විනිමය මෙරට ගිණුම්වල තැන්පත් කර ඇති බව මුදල් අමාත්‍යාංශය පවසනවා.\nවැඩි ප්‍රතිලාභ උදෙසා මෙරට ගිණුම්වල මුදල් තැන්පත් කරන ලෙස මුදල් අමාත්‍ය රවී කරුණානායක පසුගියදා විදේශීය ආයෝජකයන්ගෙන් විවෘත ඉල්ලීමක් කළා.",
       "URL": "https://www.hirunews.lk/business/124998/ඩොලර්-බිලියන-1-2-ක්-ආයෝජකයින්-දෙදෙනෙකු-තැන්පත්-කරලා",
       "Category": "Business",
       "Parent URL": "https://www.hirunews.lk/business/all-news.php?pageID=209"
}