{
       "Source": "hirunews",
       "Timestamp": "Saturday, 07 September 2019 - 13:47",
       "Headline": "වැඩි මිලට පාන් පිටි විකුණන වෙළඳුන් සොයන, මෙහෙයුම් ඇරඹේ",
       "News Content": "වැඩි මිලට තිරිඟු පිටි අලෙවි කරන වෙළඳසැල් සොයා අද පෙරවරුවේ සිට දිවයින පුරා මෙහෙයුම් ආරම්භ කළ බව පාරිභෝගික අධිකාරිය ප්‍රකාශ කළා.\nතිරිඟු පිටි කිලෝග්‍රෑමයක මිල රුපියල් 5 යි ශත 50 කින් ඉහළ දැමීමට ප්‍රීමා සහ සෙරන්ඩිබ් සමාගම් පියවර ගැනීමත් සමඟ  පාන් ගෙඩියක මිල රුපියල් දෙකකින් ඉහළ දමන බවයි සමස්ත ලංකා බේකරි හිමියන්ගේ සංගමය ඊයේ කියා සිටියේ.\nකෙසේ වෙතත්, පාරිභෝගික අධිකාරියේ උසස් නිලධාරියෙකු හිරු ප්‍රවෘත්ති අංශයට කියා සිටියේ රුපියල් 87 ක උපරිම මිලක් නියම කර ඇති තිරිඟු පිටි, වැඩි මිලට අලෙවි කරන වෙළඳුන් සොයා වැටලීම් ක්‍රියාත්මක කර නීතිමය පියවර ගන්නා බවයි.",
       "URL": "https://www.hirunews.lk/business/223788/වැඩි-මිලට-පාන්-පිටි-විකුණන-වෙළඳුන්-සොයන-මෙහෙයුම්-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=71"
}