{
       "Source": "hirunews",
       "Timestamp": "Thursday, 02 December 2021 - 7:53",
       "Headline": "නීති විරෝධී ක්‍රම හරහා මුදල් එවන සහ ලබා ගන්නා අයගේ ගිණුම් අත්හිටුවන බව මහබැංකු අධිපති කියයි",
       "News Content": "නීතිවිරෝධී ප්‍රේෂණ ක්‍රම හරහා මුදල් එවන සහ ලබා ගන්නා අයගේ ගිණුම් අත්හිටුවන බවත්, ඒ සඳහා නීත්‍යානුකූල ක්‍රමවේද පමණක් භාවිත කරන ලෙසත්, මහබැංකු අධිපති අජිත් නිවාඩ් කබ්රාල් විදෙස්ගත ශ්‍රී ලාංකික ශ්‍රමිකයන්ට දැනුම් දෙනවා.\nසිය ට්විටර් ගිණුමේ සටහනක් තබමින් ඔහු මේ බව සඳහන් කළා.\nදෙසැම්බර් මාසය තුළ විදේශ සේවා නියුක්තිකයින් රුපියල්වලට මාරු කරන සෑම ඩොලරයක් සඳහා ම රුපියල් දහයක මුදලක් ලබාදෙන බව මහ බැංකුව ප්‍රකාශ කළා.\nඒ අනුව ශ්‍රී ලංකාවේ බැංකු ඇතුළු විධිමත් මුදල් හුවමාරු ක්‍රමවේදයන් හරහා මාරු කරන ඩොලර්වලට මෙම අමතර රුපියල් දහය හිමිවනු ඇති.\nවිදේශ සේවා නියුක්තිකයින්ගේ ප්‍රේෂණ සඳහා දිරි දීමනා යෝජනා ක්‍රමය යටතේ මීට පෙර ඩොලරයක් සඳහා රුපියල් දෙකක් ලබාදුන් අතර, දෙසැම්බර් 31 වැනි දා දක්වා ඒ සඳහා අමතර තවත් රුපියල් 08ක මුදලක් ලබාදෙන බවයි මහබැංකුව සඳහන් කළේ.",
       "URL": "https://www.hirunews.lk/business/289781/නීති-විරෝධී-ක්‍රම-හරහා-මුදල්-එවන-සහ-ලබා-ගන්නා-අයගේ-ගිණුම්-අත්හිටුවන-බව-මහබැංකු-අධිපති-කියයි",
       "Category": "Business",
       "Parent URL": "https://www.hirunews.lk/business/all-news.php?pageID=7"
}