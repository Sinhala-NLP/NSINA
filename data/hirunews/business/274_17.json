{
       "Source": "hirunews",
       "Timestamp": "Sunday, 13 October 2013 - 13:27",
       "Headline": "ණය ශක්තිය පිළිබඳ වාර්තා අන්තර්ජාලයෙන්.",
       "News Content": "ගණුදෙනුකරුවන්ට සිය ණය ශක්තිය පිළිබඳ වාර්තා අන්තර්ජාලය ඔස්සේ ලබාදීමට ශ්‍රී ලංකා ණය තොරතුරු කාර්යාංශය සැළසුම් සකස් කර තිබෙනවා. ඒ සඳහා ආයතන 95 ක ගණුදෙනුකරුවන් පිළිබඳ තොරතුරු එක්රැස්කර ඇති අතර ඔවුන්ට එම පහසුකම හිමිවන බව ණය තොරතුරු කාර්යාංශය සඳහන් කළා. රුපියල් 250 ක ගාස්තුවක් ගෙවා  ඕනෑම අයෙකුට සිය ණය තත්ත්වය දැනගැනීමේ ගිණුමක් ආරම්භ කළ හැකියි. රහස් වදනකින් ආරක්ෂිත එම ගිණුමට පිවිසිය හැකිවන්නේ ගණුදෙනුකරුට පමණයි. අදාළ පහසුකම ආරම්භ කළ දකුණු ආසියාවේ ප්‍රථම රට ශ්‍රී ලංකාව බවයි ණය තොරතුරු කාර්යාංශය පෙන්වා දෙන්නේ.",
       "URL": "https://www.hirunews.lk/business/69208/ණය-ශක්තිය-පිළිබඳ-වාර්තා-අන්තර්ජාලයෙන්",
       "Category": "Business",
       "Parent URL": "https://www.hirunews.lk/business/all-news.php?pageID=274"
}