{
       "Source": "hirunews",
       "Timestamp": "Monday, 26 January 2015 - 13:37",
       "Headline": "තෙල් හැංගුවොත් බලපත්‍රය අහෝසියි.",
       "News Content": "කොළඹ ඇතුලූ දිවයිනේ ප්‍රදේශ කිහිපයක ඉන්ධනහල්වල  ඇතැම් ඉන්ධන වර්ග හිඟ බවට හිරු ප්‍රවෘත්ති අංශයට තොරතුරු වාර්තාවුණා. ඛනිජ තෙල් වෘත්තීය සමිති ද සඳහන් කළේ ලබන 29 වැනිදා ඉන්ධන මිල යළි අඩුවීමට ඉඩ ඇති බවට ප්‍රචාරයක් පළවීම හේතුවෙන් ඉන්ධන ඇණවුම් සීමාවී ඇති බවට තමන් වෙතද තොරතුරු ලැබී ඇති බවයි. මේ පිළිබඳව හිරු ප්‍රවෘත්ති අංශය විදුලිබල හා බලශක්ති රාජ්‍ය අමාත්‍ය පාලිත රංගේ බණ්ඩාරගෙන් විමසීමක් කළා. ඔහු සඳහන් කළේ ඉන්ධන හිඟයක් මවා පෑමට ඉන්ධනහල් හිමියන් කටයුතු කළහොත් ඔවුන්ට එරෙහිව ක්‍රියාමාර්ග ගන්නා බවයි.",
       "URL": "https://www.hirunews.lk/business/102053/තෙල්-හැංගුවොත්-බලපත්‍රය-අහෝසියි",
       "Category": "Business",
       "Parent URL": "https://www.hirunews.lk/business/all-news.php?pageID=259"
}