{
       "Source": "hirunews",
       "Timestamp": "Tuesday, 01 September 2015 - 13:05",
       "Headline": "අගෝස්තුවේ පාරිභෝගික මිල දර්ශකය පහළට",
       "News Content": "කොළඹ පාරිභෝගික මිල දර්ශකය අගෝස්තු මාසයේදී අවගමනයක් පෙන්නුම් කළා. අගෝස්තු මාසය අවසානයේ එය සටහන් වන්නේ ඒකක 181.9ක් ලෙසයි. විශේෂයෙන් ආහාර ද්‍රව්‍යවල මිල අඩුවීම නිසා ජුලි මාසයේදී මෙන්ම අගෝස්තු මාසයේදී ද සමස්තයක් ලෙස පාරිභෝගික භාණ්ඩවල මිල අඩුවීමක් දක්නට ලැබෙනවා. කෙසේ නමුත්, ඩොලරයේ අගය ඉහළ යාම හේතුවෙන් ඇති වූ බාහිර උද්ධමනය ආනයනය කෙරෙහි බලපෑමක් ඇති කර තිබෙනවා. පසුගිය මාස කිහිපය තුළ මෙරට දේශීය ණය ප්‍රවාහයේ කැපී පෙනෙන වර්ධනයක් ද දක්නට ලැබෙන බවයි මහබැංකුව ප්‍රකාශ කළේ.",
       "URL": "https://www.hirunews.lk/business/115815/අගෝස්තුවේ-පාරිභෝගික-මිල-දර්ශකය-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=227"
}