{
       "Source": "hirunews",
       "Timestamp": "Saturday, 07 April 2018 - 12:56",
       "Headline": "500ට පොහොර දෙන්නැයි ගොවි සංගම් ඉල්ලයි",
       "News Content": "මිල ගණන් දෙකක් යටතේ පොහොර සහනාධාරය ලබාදීම තුළින් ගොවීන් දැඩි අසීරුතාවකට පත් වන බව සමස්ත ලංකා ගොවිජන සම්මේලන පවසනවා.\nවී වගාව සඳහා රුපියල් 500කටත්, සෙසු භෝග සඳහා රුපියල් 1500ක මිලකටත් පොහොර ලබාදීම ඊයේ මධ්‍යම රාත්‍රියේ සිට ක්‍රියාත්මක වන පරිදි ලබා දෙන බව කෘෂිකර්ම අමාත්‍යාංශය ප්‍රකාශ කළා.\nඑසේ මිල ගණන් දෙකක් යටතේ පොහොර සහනාධාරය ලබා නොදී රුපියල් 500කට සියලූම ගොවීන්ට පොහොර ලබාදීමට කටයුතු කළ යුතු බවයි සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න කියා සිටියේ.",
       "URL": "https://www.hirunews.lk/business/187858/500ට-පොහොර-දෙන්නැයි-ගොවි-සංගම්-ඉල්ලයි",
       "Category": "Business",
       "Parent URL": "https://www.hirunews.lk/business/all-news.php?pageID=128"
}