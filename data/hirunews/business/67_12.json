{
       "Source": "hirunews",
       "Timestamp": "Sunday, 13 October 2019 - 12:44",
       "Headline": "පහත රට තේ සඳහා ඉහළ ඉල්ලුමක්",
       "News Content": "පසුගිය සතියේ කොළඹ තේ වෙන්දේසියේදි ඉහළ කඳුකරයේ තේ වර්ගවල සැපයුම පහත වැටුණු අතර, පහත රට තේ වර්ග සඳහා ඉහළ ඉල්ලුමක් පැවති බව තැරැව්කාර සමාගම් පවසනවා.\nවෙන්දේසිය සඳහා තේ කිලෝග්‍රෑම් මිලියන 5.9 ක් ඉදිරිපත් වූ අතර, ඉන් වැඩිම ප්‍රමාණයක් පහත රට තේ වර්ගයි. එහිදී බී.ඕ.පී සහ ඕ.පී. වර්ගයේ තේ වර්ග සඳහා තුර්කිය, සිරියාව සහ සෞදි අරාබිය ඇතුලු මැදපෙරදිග රටවලින් ඉහළ ඉල්ලුමක් පැවති බව සඳහන්.\nපහත රට සී ටී සී තේ වර්ග සඳහා හොංකොං, චීනය සහ රුසියාවෙන් කැපී පෙනෙන ඉල්ලුමක් පැවති බවයි තැරැව්කාර සමාගම් සඳහන් කළේ.",
       "URL": "https://www.hirunews.lk/business/226165/පහත-රට-තේ-සඳහා-ඉහළ-ඉල්ලුමක්",
       "Category": "Business",
       "Parent URL": "https://www.hirunews.lk/business/all-news.php?pageID=67"
}