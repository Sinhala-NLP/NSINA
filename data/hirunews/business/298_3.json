{
       "Source": "hirunews",
       "Timestamp": "Wednesday, 08 May 2013 - 13:58",
       "Headline": "ඈත මුහුදේ ටූනා ගැන ධීවර අමාත්‍යාංශයේ අවධානය.",
       "News Content": "චීනයෙන් සහ ජපානයෙන් නව ටෝලර් යාත්‍රා ලබා ගෙන ඈත මුහුදේ ටූනා මසුන් මැරීම ඉහළ නැංවීමට ධීවර අමාත්‍යාංශය සැලසුම් කරනවා. එමගින් වසර 2015 වන විට ටූනා මසුන් අපනයන ආදායම දෙගුණයක් කිරීමටයි අපේක්ෂා කෙරෙන්නේ. දැනට එම මත්ස්‍ය අපනයනයෙන් ශ්‍රී ලංකාව වසරකට ඇමෙරිකානු ඩොලර් මිලියන 250 ක් පමණ උපයන අතර එය මිලියන 500 දක්වා ඉහළ නැංවීමට සැලසුම් කෙරෙනවා. ජපානයේ සුප්‍රකට අවන්හල් සමූහයක් හිමි කියෝෂි කිමෝරා විසින් ටූනා මසුන් මැරීම සඳහා නව යාත්‍රා 4 ක් ශ්‍රී ලංකාවට රැගෙන එනු ඇති. කියෝෂි කිමෝරා හැඳින්වෙන්නේ ජපානයේ ටූනා මත්ස්‍ය රජු නොහොත්, ටූනා කින් ලෙසයි.",
       "URL": "https://www.hirunews.lk/business/58571/ඈත-මුහුදේ-ටූනා-ගැන-ධීවර-අමාත්‍යාංශයේ-අවධානය",
       "Category": "Business",
       "Parent URL": "https://www.hirunews.lk/business/all-news.php?pageID=298"
}