{
       "Source": "hirunews",
       "Timestamp": "Saturday, 08 May 2021 - 12:46",
       "Headline": "විදේශ සංචිතය බිලියන 4.5 යි",
       "News Content": "මෙරට විදේශ සංචිතය අප්‍රේල් මාසය අවසානයේ ඇමෙරිකානු ඩොලර් බිලියන 4 දශම 5 ක් ලෙස සටහන් වන බව මහබැංකු දත්ත මගින් අනාවරණ වනවා.\nමාර්තු මාසය අවසානයේ එය ඩොලර් බිලියන 4 දශම 1 ක් ලෙස සටහන් වුණා.\nකෙසේ නමුත්, අප්‍රේල් මාසය අවසානයේ විදේශ සංචිතය ඩොලර් බිලියන 4 දශම 5 දක්වා වර්ධනය වී ඇති අතර, එහිදී විදේශ මුදල් සංචිතය දැක්වෙන්නේ ඩොලර් මිලියන 4022 යි දශම 9 ක් ලෙසයි.\nමේ අතර, ඇමෙරිකානු ඩොලරයට සාපේක්ෂව රුපියලේ අගය දුර්වල වීමක් සති අන්තය වනවිට දක්නට ලැබුණා.\nමහබැංකු විනිමය අනුපාතිකවලට අනුව ඩොලරයක විකුණුම් මිල එහිදී සටහන් වූයේ රුපියල් 201යි ශත 89 ක් ලෙසයි.",
       "URL": "https://www.hirunews.lk/business/270779/විදේශ-සංචිතය-බිලියන-4-5-යි",
       "Category": "Business",
       "Parent URL": "https://www.hirunews.lk/business/all-news.php?pageID=19"
}