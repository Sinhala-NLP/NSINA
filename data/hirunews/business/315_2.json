{
       "Source": "hirunews",
       "Timestamp": "Monday, 14 January 2013 - 13:08",
       "Headline": "රිටිගල ඇත් අතුරු සෙවන ළගදීම විවෘත කෙරේ.",
       "News Content": "අනුරාධපුර දිස්ත්‍රික්කයේ රිටිගල වනෝද්‍යානය ආශ්‍රිතව අලූතින් ආරම්භ කෙරුණු ඇත් අතුරු සෙවන දෙස් විදෙස් සංචාරකයින් සඳහා නුදුරේදීම විවෘත කරන බව ගොවි ජන සේවා හා වනජීවී නියෝජ්‍ය අමාත්‍ය එස්.එම්. චන්ද්‍රසේන පවසනවා. මේ දිනවල එහි සිදු කෙරෙන ඉදිකිරීම් කටයුතු නිරීක්ෂණය කිරීම සඳහා ඊයේ පැමිණි අමාත්‍යවරයා මාධ්‍ය වෙත අදහස් දක්වමින් මේ බව සඳහන් කළා. රිටිගල වනෝද්‍යානය ආශ්‍රිතව හෙක්යාර් 350 ක භූමි ප්‍රදේශයක් මෙය ඉදි කෙරෙන්නේ වයඹ හා අනුරාධපුර වනජීවී කලාපවල අතරමංවී සිටින වන අලි හා ඇත් පැටවුන්ට රැකවරණය ලබාදීම සඳහායි. උඩවලව ඇත් අතුරු සෙවනට අමතරව ඉදි කෙරෙන මෙහි අලිපැටවුන් තුන්දෙනෙකු දැනට වනජීවී නිලධාරීන්ගේ රැකවරණ යටතේ පසුවනවා.",
       "URL": "https://www.hirunews.lk/business/51407/රිටිගල-ඇත්-අතුරු-සෙවන-ළගදීම-විවෘත-කෙරේ",
       "Category": "Business",
       "Parent URL": "https://www.hirunews.lk/business/all-news.php?pageID=315"
}