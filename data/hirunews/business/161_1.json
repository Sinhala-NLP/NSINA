{
       "Source": "hirunews",
       "Timestamp": "Saturday, 15 April 2017 - 8:55",
       "Headline": "අයි.එම්.එෆ්. මීළඟ වාරිකය ගැන විශේෂ සාකච්ඡාවක්",
       "News Content": "අන්තර්ජාතික මූල්‍ය අරමුදල ලබාදෙන ඩොලර් බිලියන 1.5 ක මූල්‍යාධාරයේ මීළඟ වාරිකය සඳහා විශේෂ සාකච්ඡාවක් වොෂින්ටන් නුවරදී මේ මස අවසානයේ පැවැත්වීමට නියමිතයි.\nමූල්‍ය අරමුදලේ නියෝජිත පිරිසක් පසුගිය මාසයේ ශ්‍රී ලංකාවේ සංචාරයක නිරතවූ අතර එහිදී ඔවුන් නියමිත ඇගයීම සම්පූර්ණ නොකළ බව සඳහන්.\nමූල්‍යාධාරයේ මීළඟ වාරිකය හිමිවන්නේ අදාළ ඇගයීමෙන් අනතුරුවයි.\nපසුගිය වසරේ ජූනි මාසයේ ආරම්භ කෙරුණු නව මූල්‍යාධාරයට අදාළ ප්‍රතිසංස්කරණ සම්පූර්ණ නොවීම, ඇගයීම නතරවීමට එක් හේතුවක්.\nමේ නිසා අදාළ කොන්දේසි ලිහිල් කරගැනීම සඳහා මේ මස අවසානයේ පැවැත්වෙන සාකච්ඡාවලදී ශ්‍රී ලංකාවට දැඩි ප්‍රයත්නයක නිරතවීමට සිදුවනු ඇති බවයි ආර්ථික විශ්ලේෂකයන් පෙන්වා දෙන්නේ.",
       "URL": "https://www.hirunews.lk/business/159220/අයි-එම්-එෆ්-මීළඟ-වාරිකය-ගැන-විශේෂ-සාකච්ඡාවක්",
       "Category": "Business",
       "Parent URL": "https://www.hirunews.lk/business/all-news.php?pageID=161"
}