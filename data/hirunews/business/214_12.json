{
       "Source": "hirunews",
       "Timestamp": "Saturday, 28 November 2015 - 13:47",
       "Headline": "රන් මිල අවම අගයට",
       "News Content": "ලෝක වෙළඳපොලේ රන්මිල මේ වනවිට වසර 6 කින් අවම අගයට පැමිණ තිබෙනවා. ඊයේ (27) දිනයේදී ලෝක වෙළඳපොලේ රන් අවුන්සයක මිල සටහන් වූයේ ඇමෙරිකානු ඩොලර් 1051 යි ශත 60 ක් ලෙසයි. පසුගිය සති 6 මුළුල්ලේම රන් මිලෙහි අඛන්ඩ පහත වැටීමක් දක්නට ලැබුණා. ආර්ථිකයේ අවගමනයක් ඇති වනවිට සුරක්ෂිත ආයෝජනයක් ලෙස රන් මිල ඉහළ යාම සාමාන්‍ය වෙළඳපොළ ස්වභාවයයි. පසුගිය අගෝස්තුවේ ලොව පුරා කොටස් වෙළදපළ කඩා වැටීමක් දක්නට ලැබුණු අතර පැරිස් ප්‍රහාරයෙන් පසු ඇති වී තිබෙන්නේ ආරක්ෂාව පිළිබඳ අස්ථාවර වාතාවරණයක්. කෙසේ නමුත්, එම සිද්ධීන්වලට ප්‍රතිචාර දක්වමින් රන් මිල ඉහළ නොයාම විශේෂ තත්ත්වයක් ලෙසයි විශ්ලේෂකයන් පෙන්වා දෙන්නේ.",
       "URL": "https://www.hirunews.lk/business/120996/රන්-මිල-අවම-අගයට",
       "Category": "Business",
       "Parent URL": "https://www.hirunews.lk/business/all-news.php?pageID=214"
}