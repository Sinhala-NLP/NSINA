{
       "Source": "hirunews",
       "Timestamp": "Tuesday, 27 October 2015 - 21:21",
       "Headline": "ජපාන ආයෝජකයින් දිවයිනට",
       "News Content": "ජපානයේ කර්මාන්ත හා මූල්‍ය කලාපයේ දෙවන විශාලම ප්‍රදේශය වන කන්සායි  සිට පැමිණි ඉහළ පෙළේ ව්‍යාපාරිකයින් පිරිසක්, ශ්‍රී ලංකාව තුළ ක්‍රියාත්මක කරන නව ආයෝජන අවස්ථා සම්බන්ධයෙන් අධ්‍යයනයක් කිරීමට නියමිතයි.\nඅග්‍රාමාත්‍ය රනිල් වික්‍රමසිංහගේ ජපාන සංචාරයෙන් පසු මෙරටට පැමිණි ප්‍රථම ජපන් ව්‍යාපරික කණ්ඩායම මෙය බවයි ශ්‍රී ලංකා වානිජ මණ්ඩලය සඳහන් කළේ.\nඑම ව්‍යාපාරික කණ්ඩායමට ලෝක ප්‍රසිද්ධ වෙළඳ සන්නාම හිමි සමාගම්වල නියෝජිතයන්ද සිටින බවයි ශ්‍රී ලංකා වානිජ මණ්ඩලය නිවේදනයක් නිකුත් කරමින්  සඳහන් කළේ.",
       "URL": "https://www.hirunews.lk/business/119193/ජපාන-ආයෝජකයින්-දිවයිනට",
       "Category": "Business",
       "Parent URL": "https://www.hirunews.lk/business/all-news.php?pageID=218"
}