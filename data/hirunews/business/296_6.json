{
       "Source": "hirunews",
       "Timestamp": "Monday, 20 May 2013 - 19:18",
       "Headline": "මෝටර් රථ ආනයනය ඉහළට.",
       "News Content": "මෙරට මෝටර් රථ ආනයනය අප්‍රේල් මාසයේ දී වර්ධනයක් පෙන්නුම් කරනවා. වසරේ මුල් මාස තුනට සාපේක්ෂව වැඩිම මෝටර් රථ සංඛ්‍යාවක් ආනයනය කර ඇත්තේ අප්‍රේල් මාසයේදියි. එමෙන්ම 2012 වසරේ අප්‍රේල් මාසයේ වාහන ආනයන බදු ඉහළ නැංවීමෙන් පසු වාර්තා වූ ඉහළම වර්ධනය ද මෙයයි. පාවිච්චි කරන ලද මෝටර් රථ ආනයනය ද කැපී පෙනෙන ලෙස ඉහළ ගොස් ඇති අතර, එහිදී වැඩි වශයෙන් ආනයනය කර ඇත්තේ ජපානයේ නිෂ්පාදිත මෝටර් රථයි. ත්‍රිරෝද රථ ලියාපදිංචිය ද 8280 දක්වා ඉහළ ගොස් තිබෙනවා. යතුරුපැදි ආනයනය 14,363ක් වූ අතර එය ද මාස 4කින් වාර්තා වූ ඉහළම අගයයි. එහෙත් බදු වැඩි කිරීමට පෙර මෙරට මාසිකව ලියාපදිංචි කෙරුණු යතුරුපැදි සංඛ්‍යාව 22,000කට අධිකයි.",
       "URL": "https://www.hirunews.lk/business/59351/මෝටර්-රථ-ආනයනය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=296"
}