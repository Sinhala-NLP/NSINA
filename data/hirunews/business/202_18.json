{
       "Source": "hirunews",
       "Timestamp": "Friday, 25 March 2016 - 12:56",
       "Headline": "කුවේටයෙන්  ඩොලර් මිලියන 34 ක්",
       "News Content": "ශ්‍රී ලංකාවට කුවේට ඩිනාර් මිලියන 10 ක් එනම් ඇමරිකානු ඩොලර් මිලියන 34 කට ආසන්න මූල්‍යාධාරයක් සැපයීම සදහා කුවේට් රජය ශ්‍රී ලංකාව සමග ගිවිසුමකට එළඹී තිබෙනවා.\nනැගෙනහිර විශ්වවිද්‍යාල සෞඛ්‍ය විද්‍යා පීඨයේ් ඉදිකිරීම් සදහා මෙම මූල්‍යාධාරය විශේෂයෙන් යොදා ගැනෙනු ඇති.\nමඩකලපුව ප්‍රදේශයේ සෞඛ්‍ය සේවාවන් ඉහළ නැංවීම සදහා එය ඉවහල් වනු ඇති බවයි කුවේට් රජය පවසන්නේ.\nමෙම පීඨයේ ඉදිකිරීම් සැලසුම් කිරීමේ සිට නිමා කිරීම දක්වා කුවේට මූල්‍යාධාරයෙන් සිදුකෙරෙන අතර ව්‍යාපෘතිය 2019 වසරේදී සම්පූර්ණ කිරීමට නියමිතයි.\nමෙම මූල්‍යාධාර ගිවිසුම සදහා මුදල් අමාත්‍යාාංශයේ ලේකම් ආර්.එච්.එස් සමරතුංග සහ කුවේට අරාබි ආර්ථික සංවර්ධන කුවේට අරමුදලේ නියෝජ්‍ය අධ්‍යක්ෂ ජනරාල් හෙෂාම් අල් වකයාන්, කුවේට් හිදී ඊයේ අත්සන් තැබුවා. කුවේට රජය ශ්‍රී ලංකාවට ලබා දුන් 14 වන මූල්‍යාධාරය මෙයයි",
       "URL": "https://www.hirunews.lk/business/129321/කුවේටයෙන්-ඩොලර්-මිලියන-34-ක්",
       "Category": "Business",
       "Parent URL": "https://www.hirunews.lk/business/all-news.php?pageID=202"
}