{
       "Source": "hirunews",
       "Timestamp": "Monday, 28 January 2013 - 19:11",
       "Headline": "කෘෂිකර්ම ක්ෂේත්‍රයට සරසවි විද්වතුන්ගේ සහාය.",
       "News Content": "කෘෂිකර්ම ක්ෂේත්‍රයේ සංවර්ධනයට විශ්වවිද්‍යාල විද්වතුන්ගේ සහාය ලබා ගැනීමට කෘෂිකර්ම අමාත්‍යාංශය තීරණය කර තිබෙනවා. කෘෂිකර්මාන්තයේ ඉදිරි වැඩපිළිවෙල පිළිබද සාකච්ඡා කිරීම සඳහා ජාතික කෘෂිකර්ම සැලැස්ම නමින් වැඩසටහනක් විෂය භාර අමාත්‍ය මහින්ද යාපා අබේවර්ධනගේ ප්‍රධානත්වයෙන් පැවැති අතර එහිදී මෙම කරුණු අනාවරණය වුණා. කෘෂිකර්මාන්තයට අවශ්‍ය පර්යේෂණ සහ අනෙකුත් ක්‍රියාකාරකම් සඳහා රජය විසින් කෘෂිකර්ම දෙපාර්තමේන්තුව හරහා මූල්‍ය පිරිවැයක් දරන බවයි අමාත්‍යවරයා මෙහිදී කියා සිටියේ.",
       "URL": "https://www.hirunews.lk/business/52314/කෘෂිකර්ම-ක්ෂේත්‍රයට-සරසවි-විද්වතුන්ගේ-සහාය",
       "Category": "Business",
       "Parent URL": "https://www.hirunews.lk/business/all-news.php?pageID=312"
}