{
       "Source": "hirunews",
       "Timestamp": "Monday, 28 October 2013 - 13:31",
       "Headline": "රතු කුරුමිණි උවදුරට නව කෘමි නාශකයක්.",
       "News Content": "වියලි කලාපයේ පොල්ගස්වලට හානි කරන රතු කුරුමිණී උවදුර මර්දනය කිරීම සදහා ලෝකයේ දැනට තහනම් කර ඇති මොනකොටක්‍රොස් නමැති කෘමි නාශකය මෙරටට ආනයනය කළ බව පොල් පර්යේෂණ ආයතනය පවසනවා. පලිබෝධනාශක රෙජිස්ටාර් ජනරාල්වරයාගේ අවසරය ඇතිව ආනයනය කළ මෙම කෘමි නාශකය පොල් වගා කිරීමේ මණ්ඩලයේ සෑම ප්‍රාදේශීය කාර්යාලයක් වෙතම ලබාදී ඇති බවයි එහි අධ්‍යක්ෂ ආචාර්ය ජයන්ත ගුණතිලක ප්‍රකාශ කළේ. හානිය පවතින වගාකරුවෙකු බවට තහවුරු කිරීමෙන් පසුව මෙම කෘමි නාශකය ලබාදීමට කටයුතු කරන බව ද අධ්‍යක්ෂවරයා කියා සිටියා.",
       "URL": "https://www.hirunews.lk/business/70194/රතු-කුරුමිණි-උවදුරට-නව-කෘමි-නාශකයක්",
       "Category": "Business",
       "Parent URL": "https://www.hirunews.lk/business/all-news.php?pageID=272"
}