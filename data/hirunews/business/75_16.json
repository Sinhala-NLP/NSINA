{
       "Source": "hirunews",
       "Timestamp": "Saturday, 03 August 2019 - 12:38",
       "Headline": "ජුලි මාසයේ දිවයිනට පැමිණි සංචාරක සංඛ්‍යාව පහළට",
       "News Content": "දිවයිනට පැමිණි සංචාරකයන්ගේ සංඛ්‍යාව පසුගිය ජුලි මාසයේදී එක්ලක්ෂ 15,701 දක්වා සියයට 46.9කින් පහත වැටී තිබෙනවා.\nපෙර වසරට සාපේක්ෂව ජුනි මාසයේදී සංචාරක ආගමනය සියයට 57කින් ද, පාස්කු ඉරිදා ප්‍රහාරයට පසු එළඹුණු මැයි මාසයේදී සියයට 71කින් ද පහත වැටුණා.\nඒ අනුව ජුලි මාසයේදී මෙරට සංචාරක කර්මාන්තයේ යම් ප්‍රකෘතිමත්වීමක් දක්නට ලැබෙන බවයි සංචාරක සංවර්ධන අධිකාරිය සඳහන් කළේ.\nපසුගිය සති කිහිපය තුළ දිවයින පුරා සංචාරක හෝටල්වල වෙන් කරවා ගැනීම් ද ඉහළ ගොස් තිබෙනවා.\nඑමෙන්ම, ඔක්තෝම්බර් මාසයේ සිට සංචාරක ආගමනය සතුටුදායක මට්ටමට පත් වනු ඇති බවට එමගින් විශ්වාසය පළ කළා.",
       "URL": "https://www.hirunews.lk/business/221460/ජුලි-මාසයේ-දිවයිනට-පැමිණි-සංචාරක-සංඛ්‍යාව-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=75"
}