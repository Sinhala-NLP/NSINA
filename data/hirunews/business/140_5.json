{
       "Source": "hirunews",
       "Timestamp": "Sunday, 10 December 2017 - 8:35",
       "Headline": "මේ වසරේ පළමු මාස 11 සංචාරකයින් දහ අටලක්ෂයකට වැඩි පිරිසක්",
       "News Content": "මේ වසරේ ජනවාරි සිට නොවැම්බර් දක්වා කාලය තුළ ශ්‍රී ලංකාවට සංචාරකයන් 18 ලක්ෂ 70,000 ක් පැමිණ තිබෙනවා.\nඑය පෙර වසරට සාපේක්ෂව සියයට 2.5 ක වර්ධනයක්.\nනොවැම්බර් මාසයේදී පමණක් එලෙස සංචාරකයන් එක්ලක්ෂ 67,511 ක් පැමිණ ඇති බවයි සංචාරක සංවර්ධන අධිකාරිය සඳහන් කළේ.\nඊට ඉන්දීය සංචාරකයන් 32,243 ක් ඇතුළත් වන අතර, වසරේ මුල්මාස 11 තුළ පැමිණි ඉන්දීය සංචාරකයින්ගේ සංඛ්‍යාව 3 ලක්ෂ 36840 ක්.\nඉන්දීය සංචාරකයන්ගේ පැමිණීම එහිදී සියයට 5.7 කින් වර්ධනය වී ඇති අතර, වසරේ මුල් මාස 11 තුළ දිවයිනට පැමිණි චීන සංචාරකයින්ගේ ප්‍රතිශතය සියයට 1 කින් පහත වැටීමද විශේෂත්වයක්.\nජනවාරි සිට නොවැම්බර් දක්වා කාලය තුළ දිවයිනට පැමිණි චීන සංචාරකයන්ගේ සංඛ්‍යාව දෙලක්ෂ 49,718 ක් බවයි සංචාරක ප්‍රවර්ධන අධිකාරිය සඳහන් කළේ.",
       "URL": "https://www.hirunews.lk/business/178023/මේ-වසරේ-පළමු-මාස-11-සංචාරකයින්-දහ-අටලක්ෂයකට-වැඩි-පිරිසක්",
       "Category": "Business",
       "Parent URL": "https://www.hirunews.lk/business/all-news.php?pageID=140"
}