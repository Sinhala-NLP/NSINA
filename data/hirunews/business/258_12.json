{
       "Source": "hirunews",
       "Timestamp": "Tuesday, 03 February 2015 - 14:17",
       "Headline": "රුපියල රැක ගන්න මහබැංකුව ඉදිරිපත් වෙයි",
       "News Content": "අගය පහත වැටීමේ අවදානමින් රුපියල ගලවා ගැනීම සඳහා මහබැංකුව ඊයේ නැවතත් ඉදිරිපත් වුණා. පසුගිය සතියේ ඉදිරිපත් කෙරුණු අතුරු අයවැය මගින් භාණ්ඩ මිල කැපී පෙනෙන ලෙස අඩුවීමත් සමඟ රුපියලේ අගය පහත වැටීමේ තත්ත්වයක් දක්නට ලැබෙනවා. රුපියලේ අගය තවදුරටත් පහත වැටෙනු ඇතැයි අපේක්ෂාවෙන් අපනයනකරුවන් මූල්‍ය වෙළදපළින් ඉවත්ව සිටීමක් ද එහිදී දැකිය හැකියි. කෙසේ නමුත්, මහබැංකුවේ මැදිහත්වීමත් වීමත් සමඟ රුපියලේ යම් ස්ථාවර භාවයක් දක්නට ලැබෙන අතර ඩොලරයක් සඳහා විනිමය අනුපාතිකය ඊයේ සටහන් වූයේ රුපියල් 133යි ශත 70ක් ලෙසයි.",
       "URL": "https://www.hirunews.lk/business/102601/රුපියල-රැක-ගන්න-මහබැංකුව-ඉදිරිපත්-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=258"
}