{
       "Source": "hirunews",
       "Timestamp": "Sunday, 21 July 2013 - 19:27",
       "Headline": "සෞදියේ සිට ශ්‍රී ලාංකිකයන් 3000 ක් නැවත මව්රටට.",
       "News Content": "සෞදියේ නීතිවිරෝධී ලෙස රැඳී සිටින විදේශ සංක්‍රමණිකයින්ට රටින් පිටවීම සඳහා එරට රජය විසින් ලබාදී ඇති පොදු සමා කාලය තුළ ශ්‍රී ලාංකිකයින් 3000 ක් පමණ මේ වනවිට මෙරටට පැමිණ ඇතැයි ජෙඩා නුවර ශ්‍රී ලංකා කොන්සල් කාර්යාලය ප්‍රකාශ කළා. තවත් පුද්ගලයින් 9600 දෙනෙකුට තාවකාලික ගමන් බලපත් නිකුත් කර ඇති අතර, ඉන් 500දෙනෙකු පමණ රටින් පිටවීමේ වීසා අපේක්ෂාවෙන් සිටින බවයි කොන්සල් ජනරාල් ආදම් බාවා උතුම්ලෙබ්බේ කියා සිටියේ. තවත් ශ්‍රී ලාංකිකයින් 4000 ක් පමණ සෞදි අරාබියෙන් නික්මීමට අපේක්ෂාවෙන් සිටිනවා. 2300 දෙනෙකු පමණ සිය හාම්පුතුන් සහ රැකියා වෙනස් කර තවදුරටත් සෞදි අරාබියේ රැඳී සිටීමට බලාපොරොත්තු වන බව සඳහන්. සෞදි අරාබිය විසින් එරට නීතිවිරෝධී ලෙස රැඳීසිටින විදේශීකයන්ට ලබා දුන් පොදු සමා කාලය ලබන නොවැම්බර් 3 වැනිදා දක්වා දීර්ඝ කෙරුණා.",
       "URL": "https://www.hirunews.lk/business/63499/සෞදියේ-සිට-ශ්‍රී-ලාංකිකයන්-3000-ක්-නැවත-මව්රටට",
       "Category": "Business",
       "Parent URL": "https://www.hirunews.lk/business/all-news.php?pageID=287"
}