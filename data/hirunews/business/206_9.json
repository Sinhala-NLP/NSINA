{
       "Source": "hirunews",
       "Timestamp": "Sunday, 21 February 2016 - 12:44",
       "Headline": "ADB ඩොලර් මිලියන 505 ක ආධාරයක්",
       "News Content": "2016 වසර තුළ ශ්‍රී ලංකාවට ඇමරිකානු ඩොලර් මිලියන 505 ක මූල්‍යාධාර ලබාදීමට ආසියානු සංවර්ධන බැංකුව තීරණය කර තිබෙනවා.\nවිශේෂයෙන් පුද්ගලික අංශයේ සංවර්ධනය දැනුම විසඳුම් සහ උසස් යටිතල පහසුකම් සංවර්ධනය යන අංශවලට එම මූල්‍යාධාර හිමිවනු ඇති.\nඉහළ මැදි ආදායම් ලබන රටක් ලෙස ශ්‍රී ලංකාව පරිවර්තනය කිරීම සඳහා ක්‍රියාකාරී ලෙස දායකවීමට කටයුතු කරන බවයි ආසියානු සංවර්ධන බැංකුව සඳහන් කර ඇත්තේ.\nපසුගිය කාලය තුළ ශ්‍රී ලංකාව දකුණු  ආසියාතික කලාපය තුළ ශක්තිමත් වර්ධනයක් පෙන්නුම් කළා.\nවිශේෂයෙන් උසස් ප්‍රමිතියෙන් යුත් ශ්‍රම බලකායත් ආසියාව සහ යුරෝපය සම්බන්ධ කරන උපක්‍රමීය වැදගත් වූ ස්ථානයක පිහිටා තිබීමත් හේතුවෙන් ශ්‍රී ලංකාවට ඉදිරියේදී ඉහළ ආර්ථික වර්ධනයක් අත්කරගැනීමට හැකිවනු ඇති බව ආසියානු සංවර්ධන බැංකුව සඳහන් කළා.",
       "URL": "https://www.hirunews.lk/business/126787/adb-ඩොලර්-මිලියන-505-ක-ආධාරයක්",
       "Category": "Business",
       "Parent URL": "https://www.hirunews.lk/business/all-news.php?pageID=206"
}