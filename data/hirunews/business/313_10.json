{
       "Source": "hirunews",
       "Timestamp": "Thursday, 24 January 2013 - 19:16",
       "Headline": "බී. ඕ.අයි. නව සභාපති ලක්ෂ්මන් ජයවීර.",
       "News Content": "ශ්‍රී ලංකා ආයෝජන මණ්ඩලයේ නව සභාපතිවරයා ලෙස ආචාර්ය ලක්ෂ්මන් ජයවීර ජනාධිපතිවරයා විසින් පත්කර තිබෙනවා.  ඕස්ට්‍රේලියාවේ ඉහළ පෙලේ ව්‍යාපාරිකයෙකු ලෙස ජාත්‍යන්තර පිළිගැනීමක් ඇති ලක්ෂ්මන් ජයවීර මෙම තනතුරට පත්කිරීම තුළින් ශ්‍රී ලංකාවට අත්‍යවශ්‍ය සාධකයක් වන ඍජු හා වක්‍ර ආයෝජන අත්කර ගැනීමට බලාපොරොත්තු වනවා. ආචාර්ය ලක්ෂ්මන් ජයවීර වෘත්තීයෙන් රසායනික ඉංජිනේරුවෙකු වන අතර, රසායනික ඉංජිනේරු විකල්ප බලශක්ති සහ පාරිසරික වැනි ක්ෂේත්‍රවල පුරා වසර 35 කට අධික කාලයක් මනා පරිචයක් ලබා ඇති විද්වතෙක්.",
       "URL": "https://www.hirunews.lk/business/52052/බී-ඕ-අයි-නව-සභාපති-ලක්ෂ්මන්-ජයවීර",
       "Category": "Business",
       "Parent URL": "https://www.hirunews.lk/business/all-news.php?pageID=313"
}