{
       "Source": "hirunews",
       "Timestamp": "Sunday, 27 October 2013 - 13:21",
       "Headline": "රන් මිල පහත වැටීමෙන් නිෂ්පාදකයන් අතරමං.",
       "News Content": "ඉදිරි සතිය තුළදී ලෝක වෙළඳපොලේ රන් මිල ඩොලර් 1350 සීමාවේ පවතිනු ඇතැයි ෆෝබ්ස් ව්‍යාපාරික සඟරාව පවසනවා. පසුගිය සතියේදී රන් මිල සියයට 2 යි දශම 9 කින් වර්ධනය වුණා. මේ අතර, ලෝක වෙළඳපොලේ රන් මිල පහත වැටීම හේතුවෙන් රන් නිෂ්පාදනය කරන බටහිර අප්‍රිකානු රටවල් අර්බුදයකට මුහුණදී ඇතැයි වාර්තා වනවා. 2001 වසරේදී ඩොලර් 250 ක සීමාවේ පැවති රන් අවුන්සයක මිල දශකයකට පසු 2011 වසරේදී ඩොලර් 1920 දක්වා ඉහළ ගියා. එහෙත් වසර 12 ක් තිස්සේ වර්ධනය වූ රන් මිල දැන් පහත වැටෙමින් පවතින අතර මේ වසරේදී එහි අගය 5 න් 1 කින් පමණ අඩුවී තිබෙනවා.",
       "URL": "https://www.hirunews.lk/business/70137/රන්-මිල-පහත-වැටීමෙන්-නිෂ්පාදකයන්-අතරමං",
       "Category": "Business",
       "Parent URL": "https://www.hirunews.lk/business/all-news.php?pageID=272"
}