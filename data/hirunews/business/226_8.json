{
       "Source": "hirunews",
       "Timestamp": "Tuesday, 08 September 2015 - 13:17",
       "Headline": "විදේශ සංචිත අගෝස්තුවේ පහළට",
       "News Content": "මෙරට විදේශ සංචිත පසුගිය අගෝස්තු මාසයේදී ඇමරිකානු ඩොලර් මිලියන 6466 දක්වා පහත වැටී තිබෙනවා. ජුලි මාසයේදී විදේශ සංචිත පැවතුණේ ඩොලර් මිලියන 6887ක් ලෙසයි. 2014 වසරේ අගෝස්තු මාසයේදී විදේශ විනිමය සංචිත ඩොලර් මිලියන 9185ක් ලෙස උපරිම මට්ටමින් පැවතුණා. කෙසේ නමුත්, විනිමය හුවමාරු ගිවිසුමට අනුව පසුගිය සතියේදී ශ්‍රී ලංකාවට ඉන්දීය සංචිත බැංකුවෙන් ඩොලර් මිලියන 1100ක මුදලක් ලැබී තිබෙනවා. එමගින් මෙරට විදේශ සංචිත ප්‍රමාණය ඩොලර් මිලියන 7000 දක්වා ඉහළ යනු ඇති.",
       "URL": "https://www.hirunews.lk/business/116201/විදේශ-සංචිත-අගෝස්තුවේ-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=226"
}