{
       "Source": "hirunews",
       "Timestamp": "Monday, 11 May 2015 - 14:48",
       "Headline": "වින්ඩෝස් 10 මයික්‍රෝසොෆ්ට් අවසන් මෙහෙයුමයි",
       "News Content": "මයික්‍රෝසොෆ්ට් ආයතනය විසින් මේ වන විට අත්හදා බලමින් සිටින වින්ඩෝස් 10 නවතම සංස්කරණයෙන් පසුව තවත් මෙහෙයුම් පද්ධතියක් එළිදැක්වීම සිදු නොකරන බවට මයික්‍රෝසොෆ්ට් ආයතනය පවසනවා. ඒ අනුව වින්ඩෝස් 10 ඔවුන්ගේ අවසන් මෙහෙයුම් පද්ධතිය වනු ඇති.\nමෙම මෙහෙයුම් පද්ධතිය හඳුන්වාදීමෙන් පසුව එයට අදාල යාවත්කාලීන කිරීම් සැපයීමට ඔවුන් කටයුතු කරන බවත් වැඩිදුරටත් ප්‍රකාශ කර තිබෙනවා. මෙම තීරණය හේතුවෙන් වින්ඩෝස් මෙහෙයුම් පද්ධතිය භාවිතා කරන පිරිසට කිසිදු ආකාරයක අපහසුතාවයක් නොවන්නට කටයුතු කරන බවත් ඔවුන් පවසනවා.\nවැඩිදුරටත් ඔවුන් ප්‍රකාශ කර සිටින්නේ නවතම ආකාරයේ මෙහෙයුම් පද්ධතියක් හදුන්වාදීමට මේ වන විට කටයුතු කරමින් සිටින බවයි.",
       "URL": "https://www.hirunews.lk/business/109261/වින්ඩෝස්-10-මයික්‍රෝසොෆ්ට්-අවසන්-මෙහෙයුමයි",
       "Category": "Business",
       "Parent URL": "https://www.hirunews.lk/business/all-news.php?pageID=242"
}