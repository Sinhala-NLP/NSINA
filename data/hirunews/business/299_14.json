{
       "Source": "hirunews",
       "Timestamp": "Saturday, 27 April 2013 - 14:07",
       "Headline": "ලොකු ළූණු නිෂ්පාදනය ඉහළට.",
       "News Content": "දේශීය අවශ්‍යතාවයෙන් අඩක් සපුරාලීම සඳහා මෙරට ලොකු ළූණු නිෂ්පාදනය ඉහළ නැංවීමට කෘෂිකර්ම අමාත්‍යාංශය සැලසුම් සකස් කර තිබෙනවා. ඒ අනුව මෙටි‍්‍රක් ටොන් ලක්ෂයක ඵලදාවක් අපේක්ෂාවෙන් මෙවර හෙක්ටයාර 8000ක ලොකු ළූණු වගා කෙරෙනවා. මෙරට වාර්ෂික ලොකු ළූණු නිෂ්පාදනය මෙටි‍්‍රක් ටොන් 80,000ක් පමණ වන අතර පාරිභෝජන අවශ්‍යතාව මෙටි‍්‍රක් ටොන් දෙලක්ෂයක්. වසර 2015 වන විට මෙටි‍්‍රක් ටොන් එක්ලක්ෂ 50,000ක නිෂ්පාදනයක් සිදුකිරීම කෘෂිකර්ම අමාත්‍යාංශයේ ඉලක්කයි. ගොවීන් නිසි ගබඩා උපක්‍රම සහ පසු අස්වනු තාක්ෂණය භාවිතා කරන්නේ නම් ලොකු ළූණු ආනයනයට වැය වන විදේශ විනිමය විශාල ප්‍රමාණයක් ඉතිරි කර ගැනීමට හැකි වනු ඇති.",
       "URL": "https://www.hirunews.lk/business/57907/ලොකු-ළූණු-නිෂ්පාදනය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=299"
}