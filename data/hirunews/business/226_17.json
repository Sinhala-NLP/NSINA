{
       "Source": "hirunews",
       "Timestamp": "Friday, 04 September 2015 - 16:32",
       "Headline": "﻿මාතර දී හෙට කොටස් වෙළඳපොළ හඳුන්වා දෙයි",
       "News Content": "නොමිලේ පැවැත්වෙන ආයෝජක හමුවක්  හෙට (05) මාතර දී පැවැත්වෙයි. කොළඹ කොටස් වෙළඳපොළ ආයෝජන අවස්ථා පිළිබඳ  එහිදී දැනුම්වත්  කරනු ඇති.\nකොටස් වෙළඳ පොළ මාතර ශාඛාව මගින් සංව්ධාන කර ඇති එය පෙරවරු 9.00 සිට 12.00 දක්වා පැවැත්වෙන්නේ පඹුරන සැනයා මැන්ෂන් හෝටලයේදීය.\nකොළඹ කොටස් වෙළඳපොළ හා ශ්‍රී ලංකා සුරැකුම්පත් හා විනිමය කොමිෂන් සභාෙවේ සහභාගිත්වයෙන්  ආයෝජක හමුව පැවැත්වෙයි.\nආයෝජන අවස්ථා හඳුනාගැනීම, කොටස් වෙළෙඳපොළ ප්‍රතිලාභ , කොටස් ගැනීම සහ විකිණීම සිදුකරන්නේ කෙසේද, තැරැව්කාර සමාගමක් සහ සුදුසුකම්ලත් ආයෝජන උපදේශකයෙක් සම්බන්ධකර ගන්නේ කෙසේද, අන්තර්ජාලය භාවිතයෙන් කොටස් ගණුදෙණු කරන්නේ කෙසේද, මූලික කොටස් නිකුතුවකදී කොටස් මිළදී ගන්නා ආකාරයේ සිට කොටස් වෙළෙඳපොළ ගණුදෙණු තුලින් ප්‍රතිලාභ ලබාගැනීම දක්වා සියළු ක්‍ෂේත්‍ර පිළිබඳ දැනුමක් ලබා ගැනීමට මෙහිදී අවස්ථාව හිමිවනු ඇත.",
       "URL": "https://www.hirunews.lk/business/115985/﻿මාතර-දී-හෙට-කොටස්-වෙළඳපොළ-හඳුන්වා-දෙයි",
       "Category": "Business",
       "Parent URL": "https://www.hirunews.lk/business/all-news.php?pageID=226"
}