{
       "Source": "hirunews",
       "Timestamp": "Tuesday, 11 May 2021 - 13:44",
       "Headline": "සේවක අර්ථසාධක අරමුදලේ සංචිතය සියයට 11 කින් වර්ධනය වෙයි",
       "News Content": "පසුගිය 2020 වසර තුල සේවක අර්ථසාධක අරමුදලේ වත්කම් සංචිතය රුපියල් බිලියන 283 යි දශම 9 කින් එනම්, සියයට 11 යි දශම 2 කින් වර්ධනය වී තිබෙනවා.\nඒ අනුව, අරමුදලේ සමස්ත සංචිතය රුපියල් ට්‍රිලියන 2 යි දශම 8 යි 2 ක් දක්වා වර්ධනය වී ඇති අතර, ප්‍රකාශිත ලාභාංශ ප්‍රතිශතය සියයට 9 ක්.\n2019 වසරේ එම ප්‍රතිශතය සටහන් වූයේ සියයට 9 යි දශම 5 ක් ලෙසයි.\nපසුගිය වසර අවසානය වනවිට සේවක අර්ථසාධක අරමුදලේ වත්කම් වලින් සියයට 95 යි දශම 4 ක් ආයෝජනය කර තිබුණේ රජයේ සුරැකුම්පත්වලයි.",
       "URL": "https://www.hirunews.lk/business/271055/සේවක-අර්ථසාධක-අරමුදලේ-සංචිතය-සියයට-11-කින්-වර්ධනය-වෙයි",
       "Category": "Business",
       "Parent URL": "https://www.hirunews.lk/business/all-news.php?pageID=18"
}