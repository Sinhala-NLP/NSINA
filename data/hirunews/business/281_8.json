{
       "Source": "hirunews",
       "Timestamp": "Thursday, 29 August 2013 - 13:25",
       "Headline": "රුපියල අවප්‍රමාණය වීම තාවකාලිකයි. - මහ බැංකුව.",
       "News Content": "ඇමරිකානු ඩොලරයට සාපේක්ෂව රුපියලේ අගය පහත වැටීම තාවකාලික තත්ත්වයක් පමණක් බව මහ බැංකු අධිපති අජිත් නිවාඞ් කබ්රාල් පවසනවා. රුපියලේ අගය නුදුරේදීම කළමනාකරණය කළ හැකි අගයකට පත්වනු ඇති බව ඔහුගේ අදහසයි. ඩොලරයට සාපේක්ෂව රුපියලේ අගය ඊයේ රුපියල් 135 ක් ලෙස වාර්තාගත අන්දමින් පහත වැටුණු අතර එවැනි තත්ත්වයක් අවසන් වරට දක්නට ලැබුණේ පසුගිය වසරේදියි. එහෙත් ඩොරලයක් සඳහා විනිමය අනුපාතිකය දැන් නැවතත් රුපියල් 133 දක්වා ප්‍රකෘතිමත් වී තිබෙනවා.\nමේ අතර ඩොලරයට සාපේක්ෂව කඩාවැටුණු ඉන්දීය රුපියල ප්‍රකෘතිමත්වීම සඳහා එරට මහ බැංකුව මැදිහත්වී ඇති බව වාර්තාවුණා. ඒ අනුව ඩොලරයක් සඳහා රුපියල් 68 යි ශත 80 ක් ව පැවති ඉන්දීය රුපියලේ අගය අද රුපියල් 66 යි ශත 90 දක්වා ප්‍රකෘත්මත්වී තිබෙනවා.",
       "URL": "https://www.hirunews.lk/business/66079/රුපියල-අවප්‍රමාණය-වීම-තාවකාලිකයි-මහ-බැංකුව",
       "Category": "Business",
       "Parent URL": "https://www.hirunews.lk/business/all-news.php?pageID=281"
}