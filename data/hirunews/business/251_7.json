{
       "Source": "hirunews",
       "Timestamp": "Sunday, 15 March 2015 - 8:42",
       "Headline": "මූල්‍ය අරමුදලේ ඇගයීම් වාර්තා වසර අගදී",
       "News Content": "ජාත්‍යන්තර මූල්‍ය අරමුදල ශ්‍රී ලංකාවට ලබාදෙන නව මූල්‍යාධාර පිළිබඳ ඇගයීම මේ වසර අවසානයේදී ඉදිරිපත් කෙරෙනවා. ශ්‍රී ලංකාවේ දසදින සංචාරයක නිරතවූ ජාත්‍යන්තර මූල්‍ය අරමුදලේ නියෝජිත ටොඞ් ෂ්නයිඩර් සඳහන් කළේ ශ්‍රී ලංකාව දැනට ඇමරිකානු ඩොලර් බිලියනයත් බිලියන 4 ත් අතර මූල්‍යාධාරයක් අපේක්ෂා කරන බවයි. මෙරට ආර්ථිකයේ වර්ධනයක් දැන් පැහැදිළිව දක්නට ලැබෙන බව ඔහු සඳහන් කළා. මේ වනවිට මෙරට විදෙස් සංචිත මාස තුනහමාරක ආනයන සඳහා ප්‍රමාණවත් වන අතර 2009 වසරේදී එය ප්‍රමාණවත් වූයේ මසක ආනයනයන් සඳහා පමණයි. විදේශ සේවයෙන් සහ අපයනයවලින් ලැබෙන විදේශ විනිමය ප්‍රමාණය වර්ධනය වීමේ ප්‍රවණතාවක් දක්නට ලැබෙන බවද ජාත්‍යන්තර මූල්‍ය අරමුදලේ නියෝජිතයා අවධාරණය කළා.",
       "URL": "https://www.hirunews.lk/business/105501/මූල්‍ය-අරමුදලේ-ඇගයීම්-වාර්තා-වසර-අගදී",
       "Category": "Business",
       "Parent URL": "https://www.hirunews.lk/business/all-news.php?pageID=251"
}