{
       "Source": "hirunews",
       "Timestamp": "Friday, 12 February 2016 - 14:20",
       "Headline": "එයාර්ටෙල් ඩයලොග් සමග එක්වීමට යයි",
       "News Content": "ජංගම දුරකථන සේවා සැපයුම් සමාගමක් වන එයාර් ටෙල් සමාගම ඩයලොග් ආසිආටා සමාගම සමග එක්වීමට සුදානමක් පවතින බවට තොරතුරු වාර්තා වනවා.\nමේ සම්බන්ධයෙන් සාකච්ඡා කෙරෙමින් පවතින බවයි ඉන්දීය පුවත් සේවාවල දැක්වෙන්නේ.\nමෙම එක්වීම තුලින් සිදුවන්නේ කොටස් හුවමාරු කර ගැනීමක් වනු ඇති බවට ද අනාවැකි පළවනවා.\nබංග්ලාදේශයේ භාරතී එයාර් ටෙල් සමාගම සහ ආසිආටා ටෙලිකොම් සමාගම් මෑතකදී ඒකාබද්ධ වීමත් සමගයි මෙම තොරතුරු අනාවරණ වී ඇත්තේ.\nආසිආටා සමාගම මේවන විට කොළඹ කොටස් වෙළඳපොල තුල සියයට 83.32 කට වැඩි කොටස් ප්‍රමාණයකට හිමිකම් කියනවා.\nඑයාර් ටෙල් සමාගම සහ ඩයලොග් ආසිආටා සමාගම එක්වුවහොත් එය දැවැන්ත වෙනසක් වනු ඇති බවටයි ඉන්දීය මාධ්‍ය වාර්තා පෙන්වා දෙන්නේ.",
       "URL": "https://www.hirunews.lk/business/126069/එයාර්ටෙල්-ඩයලොග්-සමග-එක්වීමට-යයි",
       "Category": "Business",
       "Parent URL": "https://www.hirunews.lk/business/all-news.php?pageID=207"
}