{
       "Source": "hirunews",
       "Timestamp": "Friday, 04 January 2013 - 13:11",
       "Headline": "මෝටර් වාහන පනතට සංශෝධන.",
       "News Content": "අඩු බදු ප්‍රමාණයක් ගෙවා මෙරටට ආනයනය කරන කැබ් සහ ජීප් රථ සුඛෝපභෝගී වාහන ලෙස සකස් කරන්නේ නම් ඒ සඳහා බදු අය කිරීමට අමාත්‍ය මණ්ඩලය තීරණය කර තිබෙනවා. ඒ, ප්‍රවාහන අමාත්‍ය කුමාර වෙල්ගම ඉදිරිපත් කළ යෝජනාවකට අනුවයි. ඒ සඳහා මෝටර් වාහන පනතේ සංශෝධන කිහිපයක් කිරීමටද නියමිතයි. ඒ අනුව ඩබල් කැබ් බවට පත් කෙරෙන සිංගල් කැබ් රථ හෝ දොර පහේ සුඛෝපභෝගී වැගන් රථ බවට පත් කරන පැරණි ඩිෆෙන්ඩර් ජීප් රථ යළි ලියාපදිංචි කළ යුතුයි. එම ලියාපදිංචිය සඳහා මේ වසරේ මාර්තු 31 වැනිදා පමණක් අවස්ථාව ලබාදීමටයි අමාත්‍ය මණ්ඩලය අනුමැතිය ලබාදී ඇත්තේ.",
       "URL": "https://www.hirunews.lk/business/50810/මෝටර්-වාහන-පනතට-සංශෝධන",
       "Category": "Business",
       "Parent URL": "https://www.hirunews.lk/business/all-news.php?pageID=316"
}