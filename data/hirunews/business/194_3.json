{
       "Source": "hirunews",
       "Timestamp": "Monday, 13 June 2016 - 7:46",
       "Headline": "එළවළු මිල තවදුරටත් ඉහළ යයි",
       "News Content": "රට පුරා එළවළු මිල පෙර නොවූ විරූ ලෙස ඉහළ ගොස් තිබෙනවා.\nමේ පිළිබඳව දඹුල්ල ආර්ථික මධ්‍යස්ථානයෙන් ලබාගත් තොරතුරුවලට අනුව සෑම එළවළු කිලෝවකම තොග මිල රුපියල් 130ත් 150ත් අතර මට්ටමක් දක්වා ඉහළ ගොස් ඇති බවයි වාර්තාවන්නේ.\nකැරට් සහ බෝංචි කිලෝවක තොග මිල රුපියල් 180ත් 200ත් අතර පවතිනවා.\nඊට අමතරව අමු මිරිස් කිලෝවක තොග මිල රුපියල් 450ත් 500ත් අතර මිලක පවතින බවයි ආර්ථික මධ්‍යස්ථානයේ තොරතුරුවල දැක්වුනේ.\nමේ නිසා එළවළුවල සිල්ලර මිල රුපියල් 200කට වැඩි අගයක් ගෙන තිබෙනවා.\nඊට අමතරව මෑ කරල්, වට්ටක්කා, ගෝවා, පතෝල සහ වම්බටු යන එළවළුවලද තොග සහ සිල්ලර මිල ගණන් ඉහළ ගොස් ඇති බව සඳහන්.\nරට පුරා පවතින වැසි සහිත කාලගුණයත් සමඟ එළවලූ නිෂ්පාදනයට බාධා එල්ලවීම මෙලෙස එළවළු මිල ගණන් ඉහළ යාමට හේතුවී තිබෙනවා.",
       "URL": "https://www.hirunews.lk/business/135393/එළවළු-මිල-තවදුරටත්-ඉහළ-යයි",
       "Category": "Business",
       "Parent URL": "https://www.hirunews.lk/business/all-news.php?pageID=194"
}