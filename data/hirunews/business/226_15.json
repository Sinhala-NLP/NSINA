{
       "Source": "hirunews",
       "Timestamp": "Saturday, 05 September 2015 - 13:58",
       "Headline": "රුපියලේ අගය පහළට",
       "News Content": "ඇමරිකානු ඩොලරයට සාපේක්ෂව රුපියලේ අගය කැපී පෙනෙන ලෙස පහත වැටීමක් ඊයේ වාර්තා වුණා. එහිදී 3%ක පමණ අවප්‍රමාණවීමක් දක්නට ලැබුණු අතර ඩොලරයට සාපේක්ෂව රුපියලේ අගය රුපියල් 139 දක්වා පහත වැටුණා. එහෙත් දිනය අවසන දී ඩොලරයක් සඳහා රුපියලේ අගය සටහන් වූයේ රුපියල් 137 ශත 25ත් - ශත 75ත් අතර ප්‍රමාණයකයි. මහබැංකුව මගින් රුපියලේ අගය පාවීමට ඉඩ සැලසීම මෙලෙස මුදලේ අගය අවප්‍රමාණ වීමට හේතුව ලෙස සැලකෙනවා. චීන යුවාන් මුදල් ඒකකයේ අගය පහත වැටීමත් සමඟ ලොව පුරා මූල්‍ය වෙළදපළවල විෂමකාරී තත්ත්වයක් දක්නට ලැබුණා. ඊට සමගාමීව රුපියලේ අගය සැකසීමට ඉඩ ලබාදීම සඳහා මහබැංකුව විනිමය පාවීමට ඉඩ සලසා තිබෙනවා.  කෙසේ නමුත් රුපියලේ අගය ඉදිරි දින කිහිපය තුළ දී ස්ථාවර වනු ඇති බවටයි මුදල් අමාත්‍යාංශය විශ්වාසය පළ කළේ.",
       "URL": "https://www.hirunews.lk/business/116032/රුපියලේ-අගය-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=226"
}