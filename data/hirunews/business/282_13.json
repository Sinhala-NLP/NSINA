{
       "Source": "hirunews",
       "Timestamp": "Wednesday, 21 August 2013 - 8:17",
       "Headline": "දිවි නැගුමට විසිතුරු මත්ස්‍ය කර්මාන්තයත්.",
       "News Content": "ශ්‍රී ලංකාවේ විසිතුරු මසුන් සඳහා අන්තර් ජාතික වෙළඳපළ සොයා ගැනීමට දිවි නැගුම වැඩසටහන යටතේ පියවර ගත හැකි බව ආර්ථික සංවර්ධන අමාත්‍ය බැසිල් රාජපක්ෂ ප්‍රකාශ කළා. අමාත්‍යවරයා කියා සිටියේ ලෝකයේ විසිතුරු මසුන් සඳහා ඇති ඉල්ලූමෙන් දැනට ශ්‍රී ලංකාව සියයට 3ක දායකත්වයක් සපයන බවයි. එහි ප්‍රධාන සැපයුම්කරුවා වන සිංගප්පූරුව ද දැන් ක්‍රම ක්‍රමයෙන් කර්මාන්තයෙන් ඉවත් වෙමින් සිටිනවා. එම නිසා ශ්‍රී ලංකාවට එමගින් නව ආර්ථික වාසි සලසා ගත හැකි බවයි ගම්පහ පැවැති උත්සවයකදී අමාත්‍යවරයා සඳහන් කළේ.",
       "URL": "https://www.hirunews.lk/business/65485/දිවි-නැගුමට-විසිතුරු-මත්ස්‍ය-කර්මාන්තයත්",
       "Category": "Business",
       "Parent URL": "https://www.hirunews.lk/business/all-news.php?pageID=282"
}