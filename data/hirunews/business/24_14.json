{
       "Source": "hirunews",
       "Timestamp": "Wednesday, 03 March 2021 - 8:34",
       "Headline": "වී මිලදී ගැනීමේ ජාතික ක්‍රියාන්විතය අට වැනිදා ඇරඹේ",
       "News Content": "මේ මස 08 වන දා සිට අප්‍රේල් මස 07 වැනිදා දක්වා මාසයක කාලයක් වී මිලදී ගැනීමේ ජාතික ක්‍රියාන්විතයක් ආරම්භ කරන බව කෘෂිකර්ම අමාත්‍යාංශය පවසනවා.\nඒ සඳහා වන විශේෂ සාකච්ඡාවක් ඊයේ පැවැත්වුණේ කෘෂිකර්ම අමාත්‍යාංශයේදීයි.\nඒ අනුව අනුරාධපුරය, පොළොන්නරුව, අම්පාර, කුරුණෑගල, හම්බන්තොට සහ මඩකලපුව යන දිස්ත්‍රික්ක හය මුල් කරගනිමින් මෙම වැඩසටහන ක්‍රියාත්මක කෙරෙනු ඇති.\nදිනකට ලොරි රථ 60 ක් වී මිලදී ගැනීම සඳහා යොදා ගැනෙන අතර, දිනක ඉලක්කය වී ඇත්තේ වී මෙටි්‍රක් ටොන් 6,000 ක්.",
       "URL": "https://www.hirunews.lk/business/264180/වී-මිලදී-ගැනීමේ-ජාතික-ක්‍රියාන්විතය-අට-වැනිදා-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=24"
}