{
       "Source": "hirunews",
       "Timestamp": "Tuesday, 20 April 2021 - 15:11",
       "Headline": "ක්ෂේත්‍ර රැසක නිෂ්පාදන පිරිවැය ඉහළ යයි",
       "News Content": "මෙරට ක්ෂේත්‍ර රැසක නිෂ්පාදන පිරිවැය කැපී පෙනෙන ලෙස ඉහළ යාමක් පසුගිය පෙබරවාරි මාසයේ දත්ත මගින් පෙනී යනවා.\nනිෂ්පාදන පිරිවැය මනිනු ලබන නිෂ්පාදන මිල දර්ශකය පෙබරවාරි මාසයේදී සියයට 6.4 දක්වා ඉහළ ගොස් ඇති අතර, ජනවාරි මාසයේදී එය සටහන් වූයේ සියයට 4.5ක් ලෙසයි.\nනිෂ්පාදන මිල දර්ශකය 2015 වසරේ හඳුන්වා දීමෙන් පසු ඉහළම අගයක් 2020 ඔක්තෝම්බර්  මාසයේ සටහන් වූ අතර, දැන් වාර්තා වන්නේ ඉන්පසු ඉහළම අගයයි.\nආනයනය සඳහා සීමාවන් පැනවීම ද මෙලෙස නිෂ්පාදන පිරිවැය ඉහළ යාමට හේතුවක් ලෙස සැලකෙනවා.\nමේ වසරේ පෙබරවාරි මාසයේදී කෘෂිකර්ම ක්ෂේත්‍රයේ පිරිවැය සියයට 8.4කින් ඉහළ ගොස් ඇති අතර, නිෂ්පාදන ක්ෂේත්‍රයේ පිරිවැය 9.7කින් ඉහළ ගොස් තිබෙනවා.\nවිදුලි සහ ජල සැපයුම් අංශයේ පිරිවැය එලෙස වාර්ෂිකව සියයට 12.6කින් ඉහළ ගොස් ඇති බව ජන ලේඛන හා සංඛ්‍යාලේඛන දෙපාර්තමේන්තුව සදහන් කළා.",
       "URL": "https://www.hirunews.lk/business/268982/ක්ෂේත්‍ර-රැසක-නිෂ්පාදන-පිරිවැය-ඉහළ-යයි",
       "Category": "Business",
       "Parent URL": "https://www.hirunews.lk/business/all-news.php?pageID=20"
}