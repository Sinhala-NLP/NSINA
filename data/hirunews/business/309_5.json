{
       "Source": "hirunews",
       "Timestamp": "Friday, 22 February 2013 - 8:41",
       "Headline": "ශ්‍රී ලංකාවේ දන්ත සෞඛ්‍ය සමීක්ෂණයක්.",
       "News Content": "දන්ත සෞඛ්‍යය පිළිබඳ නව සමීක්ෂණයක් ග්ලැක්සෝ ස්මිත් ක්ලයින් සමාගම සමඟ එක්ව   ශ්‍රී ලංකා දන්ත සම්මේලනය දියත් කර තිබෙනවා. ඒ සඳහා වයස 20 ත් 64 ත් අතර ශ්‍රී ලාංකිකයන් යොදා ගනු ලැබූ අතර එහි ප්‍රතිඵලය වී ඇත්තේ පසුගිය වසර තුළ දන්ත සංවේදිතාව ඇති වූ සංඛ්‍යාව සියයට 28 ක් බවයි. ඒ අනුව මෙරට මිලියන 3 යි දශම 4 ක් සංවේදී දත් සහිත පුද්ගලයන් බවයි හඳුනාගෙන ඇත්තේ. ඔවුන් අතුරින් සියයට 62 ක්ම ඒ සඳහා ප්‍රතිකාර ලබා ගෙන නැහැ. ශ්‍රී ලංකා දන්ත වෛද්‍ය සම්මේලනයේ සභාපති සුරේෂ් ශන්මුගලින්ගම් සඳහන් කළේ දන්ත වෛද්‍ය සම්මේලනය ග්ලැක්සෝ ස්මිත් ක්ලයින් සමාගම එක්ව සිදුකළ මෙම සමීක්ෂණය දන්ත සංවේදිතාවට ප්‍රතිකාර කිරීමේ පළමු පියවර බවයි.",
       "URL": "https://www.hirunews.lk/business/53877/ශ්‍රී-ලංකාවේ-දන්ත-සෞඛ්‍ය-සමීක්ෂණයක්",
       "Category": "Business",
       "Parent URL": "https://www.hirunews.lk/business/all-news.php?pageID=309"
}