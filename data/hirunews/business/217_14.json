{
       "Source": "hirunews",
       "Timestamp": "Tuesday, 03 November 2015 - 8:26",
       "Headline": "ශ්‍රී ලාංකිකයින්ට සී - ෂෙල්ස් හි රැකියා අවස්ථා",
       "News Content": "ශ්‍රී ලාංකිකයන්ට සී - ෂෙල්ස් රාජ්‍යයේ රැකියා අවස්ථා ලබාගැනීම සඳහා ඉදිරියේදී ගිවිසුමක් අත්සන් කිරීමට නියමිත බව විදේශ රැකියා ඇමතිනී තලතා අතුකෝරාළ ප්‍රකාශ කළා. ඒ අනුව එරට හෝටල්, ඉදිකිරීම්, හෙද හා ගුරු වෘත්තීන් ආශ්‍රිත රැකියා ශ්‍රී ලංකාවට වැඩි වශයෙන් ලබා ගැනීමට හැකි වනු ඇති බවයි ඇය සදහන් කළේ. ශ්‍රී ලංකාවේ සී - ෂෙල්ස් තානාපති ෆිලිප් - ල - ගල් සමඟ ඊයේ පැවැති සාකච්ඡාවකදී ඊට අදාළ අවබෝධතා ගිවිසුම පිළිබදව අදහස් හුවමාරු වූ බව විදේශ රැකියා ඇමතිනී තලතා අතුකෝරාළ වැඩිදුරටත් සදහන් කළා. සී - ෂෙල්ස් රාජ්‍යයේ කම්කරු අමාත්‍යාංශය සහ මෙරට විදේශ රැකියා අමාත්‍යාංශය අතර එම ගිවිසුම අත්සන් තැබෙනු ඇති.",
       "URL": "https://www.hirunews.lk/business/119546/ශ්‍රී-ලාංකිකයින්ට-සී-ෂෙල්ස්-හි-රැකියා-අවස්ථා",
       "Category": "Business",
       "Parent URL": "https://www.hirunews.lk/business/all-news.php?pageID=217"
}