{
       "Source": "hirunews",
       "Timestamp": "Monday, 21 January 2013 - 8:14",
       "Headline": "ජපානයෙන් ලංකාවට තවත් ආධාර.",
       "News Content": "ශ්‍රී ලංකා රජය මගින් සිදුකරන ආර්ථික සංවර්ධන ව්‍යාපෘති සඳහා නොකඩව අවශ්‍ය සහය ලබාදීමට තම රජය කටයුතු කරන බව ජපාන විදේශ සබඳතා අමාත්‍යාංශය පවසනවා. එහි සැළසුම් අංශයේ අධ්‍යක්‍ෂ සුචීටෝ කූඩා සහ ආර්ථික සංවර්ධන අමාත්‍ය බැසිල් රාජපක්ෂ අතර පැවති සාකච්ඡාවකදියි ඔහු මේ බව සඳහන් කළේ. විශේෂයෙන්ම ශ්‍රී ලංකාවේ සංචාරක ව්‍යාපාරය සහ තාක්ෂණික මෙවලම් නිෂ්පාදනය කිරීමේ ව්‍යාපාර සඳහා තම රජය විශේෂ ආධාර ලබාදෙන බවයි ජපන් නියෝජිතවරයා එහිදී පවසා ඇත්තේ. ශ්‍රී ලංකා මුහුදු තීරයේ මසුන් ජපානයට අපනයනය කිරීම සඳහා විශේෂ ව්‍යාපෘතියක් ආරම්භ කිරීම සඳහාද එහිදී බැසිල් රාජපක්ෂ අමාත්‍යවරයා සහ ජපාන විදෙස් සබඳතා අමාත්‍යාංශයේ සැළසුම් අධ්‍යක්‍ෂවරයා සමග සාකච්ඡා වී තිබෙනවා.",
       "URL": "https://www.hirunews.lk/business/51806/ජපානයෙන්-ලංකාවට-තවත්-ආධාර",
       "Category": "Business",
       "Parent URL": "https://www.hirunews.lk/business/all-news.php?pageID=314"
}