{
       "Source": "hirunews",
       "Timestamp": "Saturday, 15 August 2020 - 13:55",
       "Headline": "වසරේ පළමු අර්ධයේ අපනයන ආදායම ඇ.ඩො.බි. 4.4 දක්වා පහළට",
       "News Content": "මේ වසරේ පළමු අර්ධයේදී මෙරට අපනයන ආදායම ඇමරිකානු ඩොලර් බිලියන 4.4 දක්වා සියයට 26.4කින් පහත වැටී තිබෙනවා.\nකොවිඞ් නයින්ටීන් ගෝලීය වසංගතයේ බලපෑම ඊට ප්‍රධාන හේතුව ලෙස සැලකෙන අතර, පසුගිය වසරේ පළමු අර්ධයේදී ශ්‍රී ලංකාව ඩොලර් බිලියන 5.9ක අපනයන ආදායමක් වාර්තා කළා.\nමේ වසරේ පළමු අර්ධයේදී ඇගලුම් අපනයන ආදායම සියයට 20කින් ද, රබර් නිෂ්පාදන අපනයනය සියයට 16කින් ද පහත වැටී තිබෙනවා.\nඑහෙත්, තේ අපනයනයන් සියයට 1.6කින් ඉහළ යාම විශේෂත්වයක්.\nඑමෙන්ම, වසරේ පළමු අර්ධයේදී මෙරට ආනයන වියදම ද සියයට 24.6කින් පහත වැටී ඇති අතර, රජය විසින් වාහන ආනයනයට පැනවූ සීමාවන් ඊට ප්‍රධාන හේතුවයි.\nඑමෙන්ම එම කාලය තුළ මෙරටට වාහන ආනයනය සියයට 80.9කින් පහත වැටීම ද විශේෂත්වයක්.\n\\r\\n\nආනයන සහ අපනයන යන අංශ දෙකම පහත වැටීම හේතුවෙන් වසරේ මුල් අර්ධයේදී මෙරට ආනයන - අපනයනය වෙළඳ පරතරය 2009 වසරේ අගෝස්තු මාසයෙන් පසු අවම අගයට පත්ව තිබෙනවා.",
       "URL": "https://www.hirunews.lk/business/247854/වසරේ-පළමු-අර්ධයේ-අපනයන-ආදායම-ඇ-ඩො-බි-4-4-දක්වා-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=41"
}