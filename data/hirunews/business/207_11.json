{
       "Source": "hirunews",
       "Timestamp": "Thursday, 11 February 2016 - 19:49",
       "Headline": "බොරතෙල් නළය අබලන්වීමෙන් මිලියන 854ක් අලාභයි",
       "News Content": "කොළඹ වරායට නුදුරින් පිහිටි බොරතෙල් ප්‍රවාහනය කරන නළය අබලන්වීම හේතුවෙන් ඛනිජ තෙල් නීතිගත සංස්ථාවට රුපියල් මිලියන 854ක අලාභයක් සිදුවූ  බව ඛනිජ තෙල් සම්පත් සංවර්ධන නියෝජ්‍ය ඇමතිනි අනෝමා ගමගේ අද (11) පාර්ලිමේන්තුවේදී ප්‍රකාශ කළා. ඒ, වාචික පිළිතුරු අපේක්ෂාවෙන් මන්ත්‍රීවරයෙකු යොමුකළ ප්‍රශ්නයකට පිළිතුරු ලබාදෙමිනුයි.\nපසුගිය වසරේ මැයි මස 25 වනදා සිට දින 48 ක කාලයක් බොරතෙල් ප්‍රවාහනය කළ නළය අබලන් වීම හේතුවෙන් සපුගස්කන්ද තෙල් පිරිපහදුව පවා වසා තැබීමට සිදුවුණා.",
       "URL": "https://www.hirunews.lk/business/126009/බොරතෙල්-නළය-අබලන්වීමෙන්-මිලියන-854ක්-අලාභයි",
       "Category": "Business",
       "Parent URL": "https://www.hirunews.lk/business/all-news.php?pageID=207"
}