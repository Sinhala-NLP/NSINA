{
       "Source": "hirunews",
       "Timestamp": "Friday, 07 July 2017 - 7:44",
       "Headline": "ආසියානු රටවල ජංගම දුරකථන භාවිතය ඉහළට",
       "News Content": "අනෙකුත් රටවලට සාපේක්ෂව ආසියානු රටවල ජංගම දුරකථන භාවිතය ඉහළ ගොස් ඇති බව ලෝක බැංකුව ප්‍රකාශ කළා.\n2000 වර්ෂයේදී ආසියාවේ පුද්ගලයින් දහසක දෙනෙකුගෙන් 46 දෙනෙක් ජංගම දුරකථන භාවිතා කර තිබෙනවා.\nසිය වාර්තාවලට අනුව 2015 වර්ෂයේදී පුද්ගලයින් දහසක දෙනෙකුගෙන් 923 දෙනෙක් දක්වා ජංගම දුරකථන භාවිතා කිරිම ඉහළ ගොස් ඇති බවයි ලෝක බැංකුව පවසන්නේ.\nමෙම වාර්තාවලට අනුව ජංගම දුරකථන භාවිතය සීඝ්‍රයෙන්ම වර්ධනය වන ආසියාතික රට වන්නේ නේපාලයයි.\nඑය සියයට 67 ක් වන අතර, බංග්ලාදේශයේ සියයට 49 කින් ද, පාකිස්ථානයේ සියයට 46 කින් ද ජංගම දුරකථන භාවිතය වාර්ෂිකව වර්ධනය වනවා.\nශ්‍රී ලංකාවේ එය වර්ධනය වන්නේ සියයට 29 කින්. මෙරට ජංගම දුරකථන භාවිතය බොහෝ දුරට වර්ධනය වී තිබීම ඊට හේතුව වන අතර දැනට ශ්‍රී ලංකාවේ පුද්ගලයන් 100 දෙනෙකු සදහා භාවිත වන ජංගම දුරකථන සංඛ්‍යාව 111ක්.",
       "URL": "https://www.hirunews.lk/business/165280/ආසියානු-රටවල-ජංගම-දුරකථන-භාවිතය-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=152"
}