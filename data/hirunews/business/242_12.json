{
       "Source": "hirunews",
       "Timestamp": "Thursday, 07 May 2015 - 18:12",
       "Headline": "සෙලාන් බැංකුවෙන් සිව්වන වරටත් අයිස් ක්‍රීම් 15000 ක දන්සලක්",
       "News Content": "බුදු තෙමඟුල සැමරෙන වෙසක් උත්සවය නිමිත්තෙන් සෙලාන් බැංකුව විසින් සංවිධානය කරන ලද මහා අයිස් ක්‍රීම් දන්සල මෙවරත් මැයි මස 03 සහ 04 යන දෙදින සෙලාන් බැංකු මූලස්ථානය ඉදිරිපිටදී පැවැත්වුණි.\nසෙලාන් බැංකුවේ අධ්‍යක්ෂක / ප්‍රධාන විධායක නිළධාරී කපිල ආරියරත්න මහතා ඇතුළු ජ්‍යෙෂ්ඨ කළමනාකාරීත්වයේ නිළධාරීන් රැසක් මේ සඳහා සහභාගී වූ අතර සෙලාන් කාර්ය මඩුල්ලේ පවුල්වල සාමාජිකයින් පවා මීට සහභාගී වීම විශේෂත්වයකි.\nනොකඩවා සිව්වන වතාවට සංවිධානය කරන ලද මෙම දන්සලින් අයිස් ක්‍රීම් 15000 ක් ලබා දෙන ලදී. කොල්ලූපිටිය ප්‍රදේශය ආසන්නව තිබූ වෙසක් කලාප කිහිපයකට මැදිව තිබූ මෙම සෙලාන් දන්සලට, දෙස් විදෙස් බොහෝ පිරිසක් එක් විය.\nමීට සමගාමීව දිවයින පුරා පිහිටි සෙලාන් බැංකු ශාඛා රැසකදී ද දන්සැල් පැවැත් වූ අතර ඊට එම ප්‍රදේශවාසීන්ගේ ඉහළ ප්‍රතිචාර හිමි වුණි.",
       "URL": "https://www.hirunews.lk/business/109023/සෙලාන්-බැංකුවෙන්-සිව්වන-වරටත්-අයිස්-ක්‍රීම්-15000-ක-දන්සලක්",
       "Category": "Business",
       "Parent URL": "https://www.hirunews.lk/business/all-news.php?pageID=242"
}