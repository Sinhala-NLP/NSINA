{
       "Source": "hirunews",
       "Timestamp": "Saturday, 19 January 2013 - 12:57",
       "Headline": "ලොව ලාබම තැන ස්පාඤ්ඤයයි - ලංකාවයි.",
       "News Content": "ලොව වඩාත්ම පිරිමැසුම්දායක සංචාරක ගමනාන්තය ලෙස ශ්‍රී ලංකාව සහ ස්පාඤ්ඤය තෝරාගෙන තිබෙනවා. ලෝකයේ සංචාරක ගමනාන්තවල වියදම් පිළිබඳ දර්ශකය ලෙස සැලකෙන පෝස්ට් ඔෆිස් සමීක්ෂණයකට අනුවයි මෙම තෝරා ගැනිීම සිදුකර ඇත්තේ. එහිදී සංචාරකයන්ට අත්‍යාවශ්‍ය භාණ්ඩ 8 ක මිල ගණන් සංසන්දනය කර තිබෙනවා. ඒ අනුව ශ්‍රී ලංකාවේ සහ ස්පාඤ්ඤයේ වියදම වී ඇත්තේ පවුම් 36 යි ශත 14 ක්. නැගෙනහිර ආසියාවේ බාලි පුරයේ එම වියදම පවුම් 40 යි ශත 47 ක් වන අතර වියට්නාමයේ වියදම පවුම් 43 යි ශත 20 ක්. වියදම් දර්ශකයේ තුන්වන සහ හතරවන ස්ථානය ඒ අනුව ඉන්දුනීසියාවට සහ වියට්නාමයට හිමිවනවා. තායිලන්තයට හිමිව ඇත්තේ පස්වන ස්ථානයයි.",
       "URL": "https://www.hirunews.lk/business/51716/ලොව-ලාබම-තැන-ස්පාඤ්ඤයයි-ලංකාවයි",
       "Category": "Business",
       "Parent URL": "https://www.hirunews.lk/business/all-news.php?pageID=314"
}