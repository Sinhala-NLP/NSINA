{
       "Source": "hirunews",
       "Timestamp": "Sunday, 05 April 2020 - 13:43",
       "Headline": "ඔපෙක් - රුසියා සාකච්ඡා කල් යයි",
       "News Content": "ලෝක වෙළඳපොලේ ඉන්ධන මිල ප්‍රකෘතිමත් කරලීම සඳහා නිෂ්පාදන කප්පාදුව පිළිබඳව සළකා බැලීමට ඔපෙක් සංවිධානය සහ රුසියාව අතර හෙට පැවැත්වීමට නියමිතව තිබූ රැස්වීම කල්දමා තිබෙනවා.\nඒ, දෙපාර්ශවය අතර තවදුරටත් පවතින මතභේද හේතුවෙන්.\nකොරෝනා වෛරස් ගෝලීය වසංගතය මෙන්ම, සෞදි අරාබිය සහ රුසියාව අතර පවතින මිල යුද්ධය හේතුවෙන් ලෝක වෙළඳපොලේ බොරතෙල් බැරලයක මිල ඩොලර් විස්සේ සීමාව දක්වා පහත වැටුණා.\nඑහෙත් රුසියාව සමඟ පවතින මිල අර්බුදය විසඳාගන්නා ලෙස ඇමරිකානු ජනපති ඩොනල්ඩ් ට්‍රම්ප් සෞදි අරාබියෙන් ඉල්ලා සිටීමෙන් පසු, තෙල් මිල, ඩොලර් තිහේ සීමාව දක්වා ඉහළ ගොස් තිබෙනවා.\nරුසියාව සහ ඔපෙක් සංවිධානය අතර කල් දමනු ලැබූ හමුව ලබන අප්‍රේල් 9 වනදා පැවැත්වෙනු ඇති බවයි ඔපෙක් සංවිධාන ආරංචි මාර්ග සඳහන් කළේ.",
       "URL": "https://www.hirunews.lk/business/237969/ඔපෙක්-රුසියා-සාකච්ඡා-කල්-යයි",
       "Category": "Business",
       "Parent URL": "https://www.hirunews.lk/business/all-news.php?pageID=49"
}