{
       "Source": "hirunews",
       "Timestamp": "Sunday, 12 May 2013 - 19:22",
       "Headline": "මැදපෙරදිග සංචාරකයින්ගේ වැඩිවීමක්.",
       "News Content": "මැදපෙරදිගින් මෙරටට පැමිණෙන සංචාරකයන්ගේ සංඛ්‍යාව ඉහළ නැංවීම සඳහා ඩුබායිහි පැවති සංචාරක ප්‍රදර්ශනයකදී ශ්‍රී ලංකා ප්‍රවර්ධන වැඩසටහනක් ක්‍රියාත්මක කෙරුණා. ඩුබායිහි පැවති ඇරබියන් ට්‍රැවල් මාට් ප්‍රදර්ශනය සඳහා සංචාරක ප්‍රවර්ධන කාර්යාංශය ඇතුළු මෙරට සංචාරක ක්ෂේත්‍රයේ නියෝජිතයන් 56 දෙනෙකු සහභාගි වූ බව සඳහන්. ඔවුන් අරාබි සංචාරකයන් උදෙසා විශේෂයෙන් ඉදිරිපත් කර ඇත්තේ මෙරට ස්වභාවික සෞන්දර්ය සහ වනජිවි සම්පත් පිළිබඳ වැඩසටහන්. මැදපෙරදිගින් ශ්‍රී ලංකාවට පැමිණි සංචාරකයින් සංඛ්‍යාව 2011 වසරේදී සියයට 53 කින් ඉහළ ගිය අතර, පසුගිය වසරේදී එහි පසුබෑමක් දක්නට ලැබුණා. කෙසේ නමුත්, මේ වසරේදී එම සංඛ්‍යාව සියයට 60 කින් ඉහළ නැංවීමටයි අපේක්ෂා කර ඇත්තේ. වසර 2015 වන විට මැදපෙරදිග සංචාරකයන් දෙලක්ෂයක් මෙරටට ආකර්ශනය කර ගැනීම සංචාරක ප්‍රවර්ධන කාර්යාංශයේ ඉලක්කයයි.",
       "URL": "https://www.hirunews.lk/business/58848/මැදපෙරදිග-සංචාරකයින්ගේ-වැඩිවීමක්",
       "Category": "Business",
       "Parent URL": "https://www.hirunews.lk/business/all-news.php?pageID=297"
}