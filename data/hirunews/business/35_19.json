{
       "Source": "hirunews",
       "Timestamp": "Sunday, 25 October 2020 - 12:56",
       "Headline": "ලෝක බැංකු නියෝජිතයන්, මහබැංකු අධිපති හමුවෙයි",
       "News Content": "ශ්‍රී ලංකාව, නේපාලය සහ මාලදිවයින සඳහා වන ලෝක බැංකු අධ්‍යක්ෂ ෆරීස් හඩාඞ් සර්වෝස්, මහබැංකු අධිපති මහාචාර්ය ඩබ්ලිව්.ඩී. ලක්ෂ්මන් මුණ ගැසී තිබෙනවා.\nපසුගිය සිකුරාදා සිදුවූ එම හමුව සඳහා ලෝක බැංකුවේ ශ්‍රී ලංකාව සඳහා වන නේවාසික කළමනාකාරිනි චියෝ කන්ඩා ද එක්වුණා.\nමෙරට ආර්ථිකයේ ස්ථාවරභාවය අඛන්ඩව පවත්වා ගැනීම සඳහා ලෝක බැංකු වැඩසටහන යටතේ තවදුරටත් ආධාර සැපයීම පිළිබඳව එහිදී සාකච්ඡා වූ බව රජයේ ප්‍රවෘත්ති දෙපාර්තමේන්තුව සඳහන් කළා.\nවිශේෂයෙන් අධ්‍යාපන, සෞඛ්‍ය සහ කුඩා හා මධ්‍ය පරිමාණ ව්‍යවසාය ක්ෂේත්‍රයේ ඉදිරි සහාය පිළිබඳවයි එහිදී අවධානය යොමුවී ඇත්තේ.",
       "URL": "https://www.hirunews.lk/business/253268/ලෝක-බැංකු-නියෝජිතයන්-මහබැංකු-අධිපති-හමුවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=35"
}