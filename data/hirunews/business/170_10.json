{
       "Source": "hirunews",
       "Timestamp": "Thursday, 12 January 2017 - 8:23",
       "Headline": "2016 දී කොරියානු රැකියා සඳහා වැඩි ශ්‍රමික පිරිසක්",
       "News Content": "2015 වසරට වඩා ගෙවුණු වසර තුළ දකුණු කොරියාවේ රැකියා සඳහා පිටත්ව ගිය ශ්‍රමිකයින්ගේ සංඛ්‍යාව සියයට 32 කින් වැඩිවී ඇති බව විදේශ සේවා නියුක්ති කාර්යාංශය පවසනවා.\nනිවේදනයක් නිකුත් කරමින් එම කාර්යාංශය සඳහන් කළේ පසුගිය වසරේදී ශ්‍රමිකයන් 6629 දෙනෙකු දකුණු කොරියාව බලා පිටත්ව ගොස් ඇති බවයි.\n2015 වර්ෂයේ දකුණු කොරියාවේ රැකියා සඳහා පිටත්ව ගිය සංඛ්‍යාව 5007 ක්.\nගෙවුණු වසර තුළ ධීවර අංශයේ රැකියා සඳහා 1319 දෙනෙකුද, නිෂ්පාදන අංශයේ රැකියා සඳහා 3513 දෙනෙකුද ශ්‍රී ලංකාවෙන් දකුණු කොරියාව බලා පිටත්ව ගොස් තිබෙනවා.",
       "URL": "https://www.hirunews.lk/business/151873/2016-දී-කොරියානු-රැකියා-සඳහා-වැඩි-ශ්‍රමික-පිරිසක්",
       "Category": "Business",
       "Parent URL": "https://www.hirunews.lk/business/all-news.php?pageID=170"
}