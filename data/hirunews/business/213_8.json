{
       "Source": "hirunews",
       "Timestamp": "Friday, 11 December 2015 - 13:07",
       "Headline": "ඇසුරුම් කළ අත්‍යවශ්‍ය ආහාර ද්‍රව්‍ය සඳහා උපරිම මිලක්",
       "News Content": "මෙවර අයවැය මගින් ප්‍රකාශයට පත්කළ අත්‍යාවශ්‍ය ආහාර ද්‍රව්‍යවල උපරිම මිල සම්බන්ධයෙන් පාරිභෝගික අධිකාරිය පැහැදිලි කිරීමක් සිදුකළා.\nඒ අනුව, එම අත්‍යාවශ්‍ය ආහාර ද්‍රව්‍ය ඇසුරුම් කළ විට අලෙවි කළ හැක්කේ රුපියල් 5 ක උපරිම වෙළඳ වාසියක් සහිතවයි. ඒ අනුව ඇසුරුම් කළ වියළි හාල්මැස්සන් කිලෝවක් රුපියල් 415 කටත්, පරිප්පු කිලෝග්‍රෑමයක් රුපියල් 174 කටත් අලෙවි කළ යුතු වනවා.\nඊට අමතරව ඇසුරුම් කළ කට්ටා කරවල කිලෝග්‍රෑමයක් රුපියල් 1105 කටත්, සාලය කරවල කිලෝග්‍රෑමයක් රුපියල් 430 කටත්, කඩල කිලෝග්‍රෑමයක් රුපියල් 174 කටත් අලෙවි කළ හැකියි.\nසම රහිත ශීතකල බොයිලර් කුකුළු මස් කිලෝග්‍රෑම් එකක් අලෙවි කළ හැක්කේ රුපියල් 480 කටයි. මෙම මිල ගණන් ඊයේ සිට ක්‍රියාත්මක වන අතර, ඊට අදාළ ගැසට් පත්‍රය ද මේ වනවිට ප්‍රකාශයට පත් කර තිබෙනවා.",
       "URL": "https://www.hirunews.lk/121830/ඇසුරුම්-කළ-අත්‍යවශ්‍ය-ආහාර-ද්‍රව්‍ය-සඳහා-උපරිම-මිලක්",
       "Category": "Business",
       "Parent URL": "https://www.hirunews.lk/business/all-news.php?pageID=213"
}