{
       "Source": "hirunews",
       "Timestamp": "Saturday, 29 June 2019 - 13:07",
       "Headline": "ශ්‍රී ලංකාව සහ තායිලන්තය අතර අවබෝධතා ගිවිසුමක්",
       "News Content": "ද්වි පාර්ශවික සංචාරක කටයුතු ප්‍රවර්ධනය සඳහා ශ්‍රී ලංකාව සහ තායිලන්තය අවබෝධතා ගිවිසුමකට එළඹී තිබෙනවා.\nශ්‍රී ලංකා සංචාරක සංවර්ධන අධිකාරියේ සභාපතිවරයා සහ තායිලන්ත සංචාරක අධිකාරියේ නියෝජිතවරියක ඊට අත්සන් තැබූ බවයි බැංකොක් පෝස්ට් පුවත්පත වාර්තා කළේ.\nදෙරටේ සංචාරක නියෝජිතායතන සහ කර්මාන්තයේ නිරතවූවන් අතර අත්දැකීම් හුවමාරු කර ගැනීමත්, අර්බුදකාරී අවස්ථාවක වුවද සංචාරක ව්‍යාපාරය තිරසාර ලෙස පවත්වා ගැනීමත්, එහි අරමුණක්.\nපසුගිය වසරේදී ශ්‍රී ලාංකිකයන් 65,000ක්  තායිලන්තයේ සංචාරය කළ අතර, මේ වසරේදී එය 73,000 දක්වා ඉහළ යනු ඇතැයි අපේක්ෂිතයි.\nපසුගිය වසරේ මිලියන 2.4ක් සංචාරකයන් දිවයිනට පැමිණි අතර, ඉන් දස දහසක් පමණ පැමිණ ඇත්තේ තායිලන්තයෙන්.",
       "URL": "https://www.hirunews.lk/business/219329/ශ්‍රී-ලංකාව-සහ-තායිලන්තය-අතර-අවබෝධතා-ගිවිසුමක්",
       "Category": "Business",
       "Parent URL": "https://www.hirunews.lk/business/all-news.php?pageID=79"
}