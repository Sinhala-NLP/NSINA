{
       "Source": "hirunews",
       "Timestamp": "Thursday, 08 August 2019 - 7:58",
       "Headline": "ඉස්සෝ පැටවුන් 2,60,000 ක් මාවුස්සාකැලේ ජලාශයට",
       "News Content": "ජාතික ජලජීවි වගා සංවර්ධන අධිකාරිය සහ ජනාධිපති ලේකම් කාර්යාලය එක්ව මාවුස්සාකැලේ ජලාශයට මිරිදිය ඉස්සෝ පැටවුන් දෙලක්ෂ 60,000 ක් මුදා හැර තිබෙනවා.\nවතුකරයේ ජනතාවගේ පෝෂණ තත්ත්වය ඉහළ දැමීමටත්, වතුකරයේ ජනතාවට අඩු මිලට ඉස්සන් ලබාදීමේ අරමුණින් මෙලෙස ඉස්සන් වගාව ආරම්භ කර ඇති බව සදහන්.\nජලාශයට මුදා හැරි ඉස්සන් පැටවුන් වසරක් වැනි කාලයක් තුළ ග්‍රෑම් 500 සිට 750 දක්වා වැඩෙන අතර, ඉස්සන් කිලෝවක මිල රුපියල් 1500 කට පමණ අලෙවි වන බවයි ජාතික ජල ජිවි වගා සංවර්ධන අධිකාරියේ නුවරඑළිය කාර්යාලයේ ව්‍යාපෘතිය භාර නිලධාරි බුද්ධික කුෂාන් සදහන් කළේ.",
       "URL": "https://www.hirunews.lk/business/221788/ඉස්සෝ-පැටවුන්-260000-ක්-මාවුස්සාකැලේ-ජලාශයට",
       "Category": "Business",
       "Parent URL": "https://www.hirunews.lk/business/all-news.php?pageID=75"
}