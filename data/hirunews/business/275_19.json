{
       "Source": "hirunews",
       "Timestamp": "Sunday, 06 October 2013 - 8:11",
       "Headline": "ඇමති බැසිල්ගෙන් පොරොන්දුවක්.",
       "News Content": "කුඩා සහ මධ්‍යම පරිමාණ කර්මාන්තකරුවන්ට මෙන්ම ස්වයං රැකියාලාභීන්ට  තම නිෂ්පාදන ආරම්භ කිරීමට පූර්ණ සහය ලබාදෙන බව ආර්ථික සංවර්ධන අමාත්‍ය බැසිල් රාජපක්ෂ පවසනවා. එම කර්මාන්ත පවත්වාගෙන යාමටද අවශ්‍ය සියලූ පහසුකම් ලබාදීම රජයේ අරමුණ බවයි ඔහු කියා සිටියේ. ඇතැම් අවස්ථාවන්හිදී නිෂ්පාදන ආයතනයක් ආරම්භ කිරීම සඳහා ආයතන 28 ක පමණ ඉල්ලූම්පත් පිරවිය යුතු බවත් එම තත්ත්වය වැළැක්වීම සඳහා රජය පියවර ගනිමින් සිටින බවත් අමාත්‍යවරයා කියා සිටියේ කොළඹ පැවති උත්සවයක් අමතමින්.",
       "URL": "https://www.hirunews.lk/business/68729/ඇමති-බැසිල්ගෙන්-පොරොන්දුවක්",
       "Category": "Business",
       "Parent URL": "https://www.hirunews.lk/business/all-news.php?pageID=275"
}