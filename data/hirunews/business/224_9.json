{
       "Source": "hirunews",
       "Timestamp": "Tuesday, 22 September 2015 - 9:53",
       "Headline": "කොටස් වෙළඳපළේ ක්‍රියාකාරීත්වය අඩුවෙයි",
       "News Content": "කොළඹ කොටස් වෙළදපළේ ඊයේ දිනයේ අඩු ක්‍රියාකාරීත්වයක් දක්නට ලැබුණු අතර, මිල දර්ශක පහත වැටීමක් පෙන්නුම් කළා. සමස්ත දර්ශකය දිනය අවසන දී 7104ක් ලෙස සටහන් වූ අතර, එස් ඇන්ඩ් පී ශ්‍රී ලංකා ටුවෙන්ටි දර්ශකය සටහන් වූයේ 3883ක් ලෙසයි. කොළඹ කොටස් වෙළදපළේ ඊයේ දිනයේ මුළු පිරිවැටුම රුපියල් මිලියන 667ක්. සමාගම් 75ක කොටස් ඊයේ දිනයේ ඉහළ ගිය අතර, 72ක කොටස් පහත වැටුණා. විනිමය අනුපාතිකවල අස්ථාවරභාවය කොටස් වෙළදපළ ක්‍රියාකාරීත්වයට ද බලපා ඇති බවයි වෙළදපළ විශ්ලේෂකයන් පෙන්වා දෙන්නේ. ඇමරිකානු ඩොලරයට සාපේක්ෂව රුපියලේ අගය ඊයේ දිනයේ සටහන් වූයේ රුපියල් 140.70ත් ශත 85ත් අතර ප්‍රමාණයකයි.",
       "URL": "https://www.hirunews.lk/business/117034/කොටස්-වෙළඳපළේ-ක්‍රියාකාරීත්වය-අඩුවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=224"
}