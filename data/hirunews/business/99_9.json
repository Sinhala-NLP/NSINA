{
       "Source": "hirunews",
       "Timestamp": "Friday, 04 January 2019 - 13:13",
       "Headline": "සැහැල්ලු දුම්රිය මාර්ග පද්ධතියට ජපානයෙන් ණය ආධාර",
       "News Content": "කොළඹ - කොටුවේ සිට මාලඹේ දක්වා මෙම වසර තුළ ආරම්භ කිරීමට නියමිත සැහැල්ලු දුම්රිය මාර්ග පද්ධතිය ස්ථාපනය කිරීම සඳහා ඇමරිකානු ඩොලර් මිලියන 1850 ක ණය ආධාර ලබාදීමට ජපානය එකඟතාව පළ කර තිබෙනවා.\nකොළඹ නගරය සහ ඒ ආශ්‍රිතව පවතින දැඩි රථවාහන තදබදයට විසඳුමක් ලෙසයි මෙම දුම්රිය මාර්ග පද්ධතිය ස්ථාපනය කෙරෙන්නේ.\nකිලෝමීටර 17 ක දිගින් යුත් මෙම දුම්රිය මාර්ග ව්‍යාපෘතිය යටතේ දුම්රිය ස්ථාන 16 ක් ඉදි කෙරෙනවා.\nමෙම ණය ආධාර ලබාගැනීම සඳහා මුදල් අමාත්‍ය මංගල සමරවීර ඉදිරිපත් කරන ලද අමාත්‍ය මණ්ඩල පත්‍රිකාවට කැබිනට් අනුමැතියද හිමිවුණා.",
       "URL": "https://www.hirunews.lk/business/207448/සැහැල්ලු-දුම්රිය-මාර්ග-පද්ධතියට-ජපානයෙන්-ණය-ආධාර",
       "Category": "Business",
       "Parent URL": "https://www.hirunews.lk/business/all-news.php?pageID=99"
}