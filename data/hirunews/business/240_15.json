{
       "Source": "hirunews",
       "Timestamp": "Tuesday, 19 May 2015 - 13:35",
       "Headline": "ආසියා - පැසිෆික් කලාපයේ ඉහළ ආර්ථික වර්ධනයක්",
       "News Content": "ආසියා - පැසිෆික් කලාපයේ ආර්ථික වර්ධනය මේ වසර තුළ 5.9%ක මට්ටමේ පවතිනු ඇතැයි එක්ස්කැප් සංවිධානය පවසනවා. ආසියා - පැසිෆික් කලාපය සඳහා වන එක්සත් ජාතීන්ගේ සමාජ ආර්ථික කොමිසම සිය වාර්ෂික වාර්තාව මගින් කියා සිටියේ ලෝකයේ සමස්ත ආර්ථික වර්ධනය සැලකූ විට මෙම කලාපය තුළ සාපේක්ෂව ඉහළ වර්ධනයක් පවතින බවයි. බංග්ලාදේශය, ඉන්දියාව, ඉන්දුනීසියාව, පැපුවානිව්ගිනියාව, දකුණු කොරියාව සහ තායිලන්තය යන රටවල් එහිදී කැපී පෙනෙන ආර්ථික වර්ධනයක් අත් කර ගනු ඇති බව එක්ස්කැප් සංවිධානය වැඩිදුරටත් සදහන් කළා. එහි අනුමානවලට අනුව මේ වසරේදී ඉන්දියාවේ ආර්ථික වර්ධනය 8.2%ක් වනු ඇති.",
       "URL": "https://www.hirunews.lk/business/109775/ආසියා-පැසිෆික්-කලාපයේ-ඉහළ-ආර්ථික-වර්ධනයක්",
       "Category": "Business",
       "Parent URL": "https://www.hirunews.lk/business/all-news.php?pageID=240"
}