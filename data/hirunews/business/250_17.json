{
       "Source": "hirunews",
       "Timestamp": "Tuesday, 17 March 2015 - 14:02",
       "Headline": "හයිබ්‍රිඞ් වාහන යනවා මදිලු",
       "News Content": "හයිබ්‍රිඞ් හෙවත් දෙමුහුන් මෝටර් රථ ලියාපදිංචිය පසුගිය පෙබරවාරි මාසයේදී කැපී පෙනෙන ලෙස පහත වැටී තිබෙනවා. ජනවාරි මාසයේ ආනයනික හයිබ්‍රිඞ් රථ 4320ක් ලියාපදිංචි කර ඇති අතර පෙබරවාරි මාසයේ එලෙස ලියාපදිංචි කර ඇත්තේ දෙමුහුන් රථ 2704ක් පමණයි. ඉන්දියාවේ නිෂ්පාදිත කුඩා ප්‍රමාණයේ මෝටර් රථ ලියාපදිංචිය ජනවාරි මාසයට සාපේක්ෂව පෙබරවාරි මාසයේදී ඉහල ගොස් තිබෙනවා. ජනවාරි මාසයේදී එම මෝටර් රථ ලියාපදිංචිය 1363ක් වූ අතර පෙබරවාරි මාසයේදී එය 1445 දක්වා ඉහළ ගියා. අතුරු අයවැය මගින් හයිබ්‍රිඞ් මෝටර් රථවල ආනයනික බදු ඉහල නැංවුණු අතර කුඩා ප්‍රමාණයේ මෝටර් රථ සඳහා බදු ප්‍රමාණය සියයට 15කින් කපා හරිනු ලැබුවා.",
       "URL": "https://www.hirunews.lk/business/105686/හයිබ්‍රිඞ්-වාහන-යනවා-මදිලු",
       "Category": "Business",
       "Parent URL": "https://www.hirunews.lk/business/all-news.php?pageID=250"
}