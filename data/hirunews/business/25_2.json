{
       "Source": "hirunews",
       "Timestamp": "Friday, 26 February 2021 - 14:05",
       "Headline": "කොළඹ ඉඩම් තක්සේරු දර්ශකය තවදුරටත් ඉහළට",
       "News Content": "කොළඹ දිස්ත්‍රික්කයේ ඉඩම් තක්සේරු දර්ශකය පසුගිය වසරේ දෙවන භාගයේදී සියයට 4 යි දශම 6 ක වාර්ෂික වර්ධනයක් පෙන්නුම් කර තිබෙනවා.\nඑහි අගය සටහන් වුණේ 145 යි දශම 2 ක් වශයෙන්.\nහිස් ඉඩම් පර්චසයක් සඳහා වන මිල ගණන් පදනම් කරගනිමින් මෙම දර්ශකය සකස් කෙරෙන අතර, කොළඹ දිස්ත්‍රික්කයෙන් ප්‍රාදේශීය ලේකම් කොට්ඨාශ 13 ම එහිදී සලකා බැලෙනවා.\nඒ අනුව නේවාසික, වාණිජ සහ කාර්මික යන ඉඩම් තක්සේරු අනුදර්ශක තුනම පසුගිය වසර තුළ වර්ධනය වී ඇති බවයි මහ බැංකුව ප්‍රකාශ කළේ.",
       "URL": "https://www.hirunews.lk/business/263737/කොළඹ-ඉඩම්-තක්සේරු-දර්ශකය-තවදුරටත්-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=25"
}