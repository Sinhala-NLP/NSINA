{
       "Source": "hirunews",
       "Timestamp": "Tuesday, 27 March 2018 - 12:43",
       "Headline": "මෙරට ගම්මිරිස් අපනයනයට ඉන්දියාවෙන් බාධකයක්",
       "News Content": "ඉන්දියාව විසින් පනවා ඇති අවම මිල සීමාවක් හේතුවෙන් මෙරට ගම්මිරිස් ඉන්දියාවට අපනයනය කිරීම දුෂ්කර වී ඇති බව වාර්තා වනවා.\nඉන්දීය රජය ගම්මිරිස් කිලෝග්‍රෑමයක් සඳහා ඉන්දීය රුපියල් 500ක අවම මිලක් නියම කර ඇති අතර, ටොන් එකක් සඳහා ඇමරිකානු ඩොලර් 7700ක් පමණ වන බව සඳහන්.\nමෙරට ගම්මිරිස් ටොන් එකක් දැනට ඉන්දියාවට අපනයනය කෙරෙන්නේ ඇමරිකානු ඩොලර් 4600ක මිලකටයි.\nවාර්ෂිකව ශ්‍රී ලංකාව ගම්මිරිස් මෙටි‍්‍රක් ටොන් 12,000ක් පමණ අපනයනය කරන අතර ඉන් සියයට 75ත්, 80ත් අතර ප්‍රමාණයක් අපනයනය කරන්නේ ඉන්දියාවටයි.\nමේ නිසා ඉන්දියාව ප්‍රකාශයට පත් කර ඇති අවම මිල හේතුවෙන් මෙරට ගම්මිරිස් නිෂ්පාදකයන් සහ අපනයනකරුවන් දැඩි දුෂ්කරතාවට පත් වන බව කුළුබඩු සහ ආශ්‍රිත නිෂ්පාදන අපනයනකරුවන්ගේ සම්මේලනයේ වැඩබලන සභාපති ගුලාම් චතූර් හිරු ප්‍රවෘත්ති අංශයට ප්‍රකාශ කළා.",
       "URL": "https://www.hirunews.lk/business/186984/මෙරට-ගම්මිරිස්-අපනයනයට-ඉන්දියාවෙන්-බාධකයක්",
       "Category": "Business",
       "Parent URL": "https://www.hirunews.lk/business/all-news.php?pageID=129"
}