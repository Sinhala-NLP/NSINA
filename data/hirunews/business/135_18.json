{
       "Source": "hirunews",
       "Timestamp": "Sunday, 28 January 2018 - 8:51",
       "Headline": "2017 බිලියන 1.63 ක ඍජු විදේශීය ආයෝජන",
       "News Content": "පසුගිය 2017 වසර තුළ ඇමරිකානු ඩොලර් බිලියන 1.63 ක් වටිනා ඍජු විදේශීය ආයෝජන මෙරටට ලැබී ඇති බව ශ්‍රී ලංකා ආයෝජන මණ්ඩලය පවසනවා.\nඑය පෙර වසරේ ලැබුණු ඩොලර් මිලියන 802 ක විදේශ ආයෝජන හා සසඳන විට දෙගුණයක වැඩිවීමක් බවයි එමඟින් පෙන්වා දෙන්නේ.\nඑමෙන්ම එය 2014 වසරේදී මෙරටට හිමිවූ ඩොලර් බිලියන 1.61 ක ආයෝජන අභිබවා වාර්තාගත වන බවද ආයෝජන මණ්ඩලය සඳහන් කළා.\nඅපනයනය සඳහා නිෂ්පාදනය සහ සංචාරක කර්මාන්තය, තොරතුරු තාක්ෂණය ඇතුලූ සේවා අංශය මෙන්ම යටිතල පහසුකම් සඳහා මෙම ඍජු විදේශ ආයෝජන වැඩි වශයෙන් ලැබී තිබෙනවා.",
       "URL": "https://www.hirunews.lk/business/182229/2017-බිලියන-1-63-ක-ඍජු-විදේශීය-ආයෝජන",
       "Category": "Business",
       "Parent URL": "https://www.hirunews.lk/business/all-news.php?pageID=135"
}