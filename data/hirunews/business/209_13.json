{
       "Source": "hirunews",
       "Timestamp": "Sunday, 24 January 2016 - 12:11",
       "Headline": "පොලී අනුපාතය තවදුරටත් වෙනස් නොවේ",
       "News Content": "ශ්‍රී ලංකා මහ බැංකුව සහ වානිජ බැංකු අතර පොලී අනුපාතික තවදුරටත් නොවෙනස්ව පවතිනු ඇති බව ආර්ථික විශ්ලේෂකයන් පෙන්වා දෙනවා.\nමහ බැංකුවේ මූල්‍ය ප්‍රතිපත්ති ඇගයීම හෙට ප්‍රකාශයට පත් කිරීමට නියමිතයි.\nපසුගිය ජනවාරි 16 වනදා ස්ථාවර තැන්පතු අනුපාතය ඒකක 150 කින් ඉහළ දමනු ලැබූවේ රුපියල ශක්තිමත් කිරීමේ අරමුණෙන්.\nකෙසේ නමුත් සිකුරාදා වනවිට ඇමරිකානු ඩොලරයට සාපේක්ෂව රුපියලේ අගය වාර්තාගත අන්දමින් පහත වැටුණු අතර ඩොලරයක් සඳහා විනිමය අනුපාතිකය සටහන් වූයේ රුපියල් 144 ක් ලෙසයි.\nඩොලර් සඳහා ආනයනකරුවන්ගෙන් පවතින ඉල්ලූම ඉහළ යාම මෙලෙස රුපියලේ අගය පහත වැටීමට හේතුවක් ලෙස සැළකෙනවා.\nඅඩු පොලී අනුපාතික ආනයන ඉහළ යාම සහ රජයේ මූල්‍ය නිෂ්පාදනවලින් විදේශිකයන් ආයෝජන ඉවත් කරගැනීම ද එම තත්ත්වයට හේතුවක්.\nපසුගිය වසරේදී රුපියලේ අගය සියයට 9 කින් පමණ පහත වැටුණා.",
       "URL": "https://www.hirunews.lk/124635/පොලී-අනුපාතය-තවදුරටත්-වෙනස්-නොවේ",
       "Category": "Business",
       "Parent URL": "https://www.hirunews.lk/business/all-news.php?pageID=209"
}