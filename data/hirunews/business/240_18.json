{
       "Source": "hirunews",
       "Timestamp": "Monday, 18 May 2015 - 13:32",
       "Headline": "ව්‍යාපාරිකයන් 6396 කට නඩු",
       "News Content": "මේ වසරේ ගතවූ මාස 4 ක කාලය තුළ පාරිභෝගික අධිකාරී පනත උල්ලංගනය කළ ව්‍යාපාරිකයන් 6 396 කට එරෙහිව නඩු පවරා ඇති බව එම අධිකාරිය පවසනවා. එහි සභාපති රූමි මර්ෂුක් කියා සිටියේ මෙලෙස නඩු පවරනු ලැබූ ව්‍යාපාරිකයන්ගෙන් රුපියල් ලක්ෂ 136 ක මුදලක් දඩ වශයෙන් අධිකාරියට ලැබී ඇති බවයි. මිනිස් පරිභෝජනයට නුසුදුසු කරවල, රුලං සහ වියලි මිරිස් තොග මෙම කාලය තුළ පාරිභෝගික අධිකාරිය අත්අඩංගුවට ගෙන තිබෙනවා. එමෙන්ම වැඩි මිලට භාණ්ඩ අලෙවි කිරීම, මිල ප්‍රදර්ශනය නොකිරීම, පාරිභෝගිකයන් නොමග යැවීම සහ මිනිස් පරිභෝජනයට නුසුදුසු ආකාරයට ආහාර අලෙවිය සහ ගබඩා කිරීම මෙම වෙළඳුන්ට එරෙහිව එල්ලවී ඇති චෝදනායි.",
       "URL": "https://www.hirunews.lk/business/109702/ව්‍යාපාරිකයන්-6396-කට-නඩු",
       "Category": "Business",
       "Parent URL": "https://www.hirunews.lk/business/all-news.php?pageID=240"
}