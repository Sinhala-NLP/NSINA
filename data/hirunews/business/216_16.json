{
       "Source": "hirunews",
       "Timestamp": "Sunday, 08 November 2015 - 8:36",
       "Headline": "තේ, රබර්වලට ජාත්‍යන්තර කෘෂි සංවර්ධන අරමුදලින් ඩොලර් මිලියන 25.7 ක්",
       "News Content": "මෙරට තේ කර්මාන්තය සහ රබර් කර්මාන්තය ඇතුලූ වැවිලි කර්මාන්තවල පුනර්ජීවනය උදෙසා ජාත්‍යන්තර කෘෂි සංවර්ධන අරමුදල ඩොලර් මිලියන 25 යි දශම 7 ක මූල්‍යාධාරයක් ලබාදී තිබෙනවා. එමඟින් ගාල්ල, මාතර, රත්නපුර, බදුල්ල සහ මහනුවර දිස්ත්‍රික්කවල තේ වගාවන් හෙක්ටයාර 5500 ක් වැඩිදියුණු කිරීමට අපේක්ෂිතයි. ඊට අමතරව එම අරමුදල මගින් අම්පාර සහ මොණරාගල දිස්ත්‍රික්කවල හෙක්ටයාර 3 000 ක රබර් වගාවද ප්‍රකෘතිමත් කෙරෙනවා.",
       "URL": "https://www.hirunews.lk/business/119863/තේ-රබර්වලට-ජාත්‍යන්තර-කෘෂි-සංවර්ධන-අරමුදලින්-ඩොලර්-මිලියන-25-7-ක්",
       "Category": "Business",
       "Parent URL": "https://www.hirunews.lk/business/all-news.php?pageID=216"
}