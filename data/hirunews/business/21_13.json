{
       "Source": "hirunews",
       "Timestamp": "Sunday, 04 April 2021 - 20:10",
       "Headline": "පසුගිය රජය නිසා නිෂ්පාදනය අඩාලවූ වේයන්ගොඩ සහල් පිටි කර්මාන්තශාලාවක්  කර්මාන්ත ඇමතිගේ අවධානයට",
       "News Content": "සහල් පිටි නිපදවීමේ තාක්ෂණය සහිතව 2011 වසරේදී විවෘත කළ වේයන්ගොඩ කර්මාන්තශාලාවක නිෂ්පාදන ධාරිතාව සියයට 10 දක්වා පහළ බැස ඇති බව කර්මාන්ත අමාත්‍ය විමල් වීරවංශ ප්‍රකාශ කළා.\nවේයන්ගොඩ ආහාර දෙපාර්තමේන්තු ගොඩනැගිල්ලේ පිහිටා ඇති මෙම කර්මාන්තශාලාවේ නිරීක්ෂණ චාරිකාවකට එක්වෙමිනුයි ඔහු මේ බව කියා සිටියේ.\nසහල් පිටි නිෂ්පාදකයන් දිරිගැන්වීමට එවකට ජනාධිපතිවරයාව සිටියදී මහින්ද  රාජපක්ෂ ප්‍රමුඛ රජය කටයුතු කළ බව පෙන්වා දුන් අමාත්‍යවරයා කියා සිටියේ පසුගිය යහපාලන රජය සමයේ අදාළ සහල් පිටි කර්මාන්තශාලාව සහල් පිටි නිෂ්පාදනයෙන් බැහැරව ඇති බවයි.",
       "URL": "https://www.hirunews.lk/business/267507/පසුගිය-රජය-නිසා-නිෂ්පාදනය-අඩාලවූ-වේයන්ගොඩ-සහල්-පිටි-කර්මාන්තශාලාවක්-කර්මාන්ත-ඇමතිගේ-අවධානයට",
       "Category": "Business",
       "Parent URL": "https://www.hirunews.lk/business/all-news.php?pageID=21"
}