{
       "Source": "hirunews",
       "Timestamp": "Tuesday, 30 May 2017 - 8:10",
       "Headline": "පීඩාවට පත්වූ ජනතාවට ලබාගත් ණය ගෙවීමට සහනයක්",
       "News Content": "ගං වතුරෙන් විපතට පත් ප්‍රදේශවල ජනතාව රාජ්‍ය සහ වාණිජ බැංකුවලින් ලබාගත් පෞද්ගලික හෝ ව්‍යාපාරික ණය නැවත ගෙවීමේදී සහනයක් ලබාදීමට රජය තීරණය කර තිබෙනවා.\nඒ, ආපදාවෙන් හානියට පත් ව්‍යාපාරික කටයුතු නගා සිටුවීම සඳහා ගත යුතු පියවර සැලසුම් කිරීමට ශ්‍රී ලංකාවේ සියලුම රාජ්‍ය හා පෞද්ගලික බැංකු ප්‍රධානීන්, මූල්‍ය ආයතන හා කල්බදු ආයතන ප්‍රධානීන් අරලිය ගහ මන්දිරයේදී ඊයේ පැවැත්වූ රැස්වීමෙන් අනතුරුවයි.\nරාජ්‍ය ව්‍යවසාය සංවර්ධන අමාත්‍යාංශය ප්‍රකාශ කළේ අදාළ ණය සහන සම්බන්ධයෙන් චක්‍රලේඛයක් නිකුත් කරන ලෙස මහබැංකු අධිපතිවරයා වෙත දැනටමත් උපදෙස් ලබාදී ඇති බවයි.\nගං වතුරෙන් සිදුවූ  හානි සඳහා ගෙවිය යුතු රක්ෂණ වන්දි මුදල් කඩිනම් පියවර ගන්නා ලෙස සියලූම රක්ෂණ සමාගම් වෙත මෙහිදී දැනුම් දී තිබෙනවා.",
       "URL": "https://www.hirunews.lk/business/162423/පීඩාවට-පත්වූ-ජනතාවට-ලබාගත්-ණය-ගෙවීමට-සහනයක්",
       "Category": "Business",
       "Parent URL": "https://www.hirunews.lk/business/all-news.php?pageID=156"
}