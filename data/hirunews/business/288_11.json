{
       "Source": "hirunews",
       "Timestamp": "Friday, 12 July 2013 - 7:51",
       "Headline": "මන්නාරම තෙල් ලබන වසරේදී ආයෝජකයන්ට.",
       "News Content": "මන්නාරම් බොක්කේ තෙල් ගවේෂණය සඳහා නව සමුද්‍ර තීර 13 ක් ලබන වසරේ පළමු කාර්තුවේදී ආයෝජකයන්ට ලබාදීමට නියමිතයි. මන්නාරම් බොක්කේ සහ කාවේරි බොක්කේ සමුද්‍ර තීරු ඊට අයත්. මෙම මුහුදු තීරවල තෙල් ගවේෂණ කටයුතු සඳහා අයදුම්පත් පසුගිය මාර්තුවේ සිට කැඳවනු ලැබූ අතර, සැප්තැම්බර් 29 වැනිදායින් අවසන් වීමට නියමිතව තිබුණා. එය දැන් නොවැම්බර් 29 වැනිදා තෙක් දීර්ඝ කර තිබෙනවා. සමුද්‍ර තීරයේ භූ විද්‍යාත්මක සමීක්ෂණ දත්ත පමාවීම ඊට හේතුවයි. දැන් එම දත්ත ආයෝජකයන් වෙත ලබාදී අවසන්. ඒ අනුව, 2014 වසරේ පළමු කාර්තුවේදී ආයෝජක ගිවිසුම් අත්සන් තැබීමට හැකිවනු ඇතැයි ඛනිජ තෙල් සම්පත් සංවර්ධන කාර්යාංශය විශ්වාසය පළ කරනවා.",
       "URL": "https://www.hirunews.lk/business/62838/මන්නාරම-තෙල්-ලබන-වසරේදී-ආයෝජකයන්ට",
       "Category": "Business",
       "Parent URL": "https://www.hirunews.lk/business/all-news.php?pageID=288"
}