{
       "Source": "hirunews",
       "Timestamp": "Wednesday, 08 March 2017 - 13:54",
       "Headline": "ස්වශක්ති ණය යෝජනා ක්‍රමයට ඉහළ ඉල්ලුමක්",
       "News Content": "සුළු හා මධ්‍ය පරිමාණ ව්‍යවසායකයින් වෙනුවෙන් මෑතකදී ආරම්භ කළ ස්වශක්ති ණය යෝජනා ක්‍රම යටතේ ණය ලබා ගැනීම සඳහා ඉහළ ඉල්ලුමක් පවතින බව ප්‍රතිපත්ති සංවර්ධන කාර්යාලය ප්‍රකාශ කළා.\nරාජ්‍ය සහ පෞද්ගලික අංශයේ බැංකු 17කින් ණය ලබා ලබාදීම සිදුවන අතර, සියයට 5.5ක අවම පොළියක් යටතේ ලක්ෂ දෙකහමාරක උපරිමයකට යටත්ව ණය ලබාදීම සිදුකෙරෙනවා.\nඑමෙන්ම අලුතින් ආරම්භ කෙරෙන ව්‍යාපාර සඳහා නැවත අය කර නොගන්නා රුපියල් 50,000ක මුදලක් මෙම ණය යෝජනා ක්‍රමය යටතේ ලබාදීම ද විශේෂත්වයක්.\nපසුගිය පෙබරවාරි 8 වන දා ආරම්භ කෙරුණු මෙම ණය යෝජනා ක්‍රමයෙන් ණය ලබා ගැනීම සඳහා මාර්තු 3 වන දා වන විට අයදුම්පත්‍ර 35,200ක් ලැබී තිබූ බව ප්‍රතිපත්ති සංවර්ධන කාර්යාලය ප්‍රකාශ කළා.",
       "URL": "https://www.hirunews.lk/business/156368/ස්වශක්ති-ණය-යෝජනා-ක්‍රමයට-ඉහළ-ඉල්ලුමක්",
       "Category": "Business",
       "Parent URL": "https://www.hirunews.lk/business/all-news.php?pageID=164"
}