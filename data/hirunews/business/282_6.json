{
       "Source": "hirunews",
       "Timestamp": "Friday, 23 August 2013 - 11:10",
       "Headline": "අල - ළූණු ආනයන බදු ඉහළට.",
       "News Content": "අද (23) සිට ක්‍රියාත්මක වන පරිදි, ආනයනික අර්තාපල් සහ ලොකුළූණු සඳහා වන බදු, මුදල් අමාත්‍යාංශය විසින් සංශෝධනය කර තිබෙනවා. ඒ අනුව, ආනයනික අර්තාපල් කිලෝග්‍රෑමයක් සඳහා රුපියල් 25 ක්ව පැවති, ආනයනික බද්ද රුපියල් 40 ක් දක්වා ඉහළ නැංවෙනවා. ඒ අනුව, අර්තාපල් කිලෝග්‍රෑමයක ආනයනික බද්ද රුපියල් 15 කින් ඉහළ යනු ඇති.\nලොකුළූණු කිලෝග්‍රෑමයක් සඳහා රුපියල් 30 ක්ව පැවති බද්ද 35 ක් දක්වා ඉහළ නංවා ඇති අතර ඒ අනුව, ලොකුළූණු සඳහා ආනයනික බද්ද රුපියල් 5 කින් ඉහළ යනවා. මෙම වසරේ යල කන්නයේ දේශීය අර්තාපල් සහ ලොකුළූණු ගොවීන්ගේ අස්වැන්න මෙම මාසයේ මැදභාගයේ සිට වෙළඳපොලට ලැබීම මෙම බදු සංශෝධනයට හේතුව බව මුදල් අමාත්‍යාංශය ප්‍රකාශ කළා.",
       "URL": "https://www.hirunews.lk/business/65653/අල-ළූණු-ආනයන-බදු-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=282"
}