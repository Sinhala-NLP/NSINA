{
       "Source": "hirunews",
       "Timestamp": "Tuesday, 14 March 2017 - 13:43",
       "Headline": "ශ්‍රම බලකාය මිලියන 8.4යි",
       "News Content": "මෙරට ශ්‍රම බලකාය පසුගිය වසරේ තුන්වන කාර්තුවේදී මිලියන 8.4ක් වූ බව ජන ලේඛන හා සංඛ්‍යාලේඛන දෙපාර්තමේන්තුව පවසනවා.\nඑහිදී කාන්තා ශ්‍රම බලකායේ දායකත්වය සියයට 36.5ක්.\nමෙරට ශ්‍රම බලකාය ලෙස සැලකෙන්නේ අවුරුදු 15 ඉක්ම වූ ජනගහනයයි.\nඉන් සියයට 53.8ක් පසුගිය වසරේ තුන් වන කාර්තුවේදී සේවයේ නිරත වී සිටි බව ජනලේඛන හා සංඛ්‍යාලේඛන දෙපාර්තමේන්තුව නිකුත් කළ වාර්තාවේ සඳහන්.\nඉන් සියයට 46.1ක් සේවා අංශය නියෝජනය කරන අතර සියයට 27.1ක් කෘෂිකර්මාන්තයේ නිරත වූ අයයි.\nකර්මාන්ත ක්ෂේත්‍රයේ නිරත වූ ශ්‍රම බලකායේ ප්‍රතිශතය සියයට 26.8ක් ලෙසයි එම වාර්තාවේ දැක්වෙන්නේ.\nඑමෙන්ම 2016 වසරේ තුන්වන කාර්තුවේදී මෙරට විරැකියා අනුපාතය සියයට 4.5 දක්වා පහත වැටීම ද විශේෂත්වයක්.",
       "URL": "https://www.hirunews.lk/business/156833/ශ්‍රම-බලකාය-මිලියන-8-4යි",
       "Category": "Business",
       "Parent URL": "https://www.hirunews.lk/business/all-news.php?pageID=164"
}