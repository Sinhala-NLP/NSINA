{
       "Source": "hirunews",
       "Timestamp": "Sunday, 10 March 2013 - 19:45",
       "Headline": "අවුරුද්දට අඩු මිලට පොල්.",
       "News Content": "එළඹෙන අවුරුදු සමයේ දී සහනදායී මිලට පොල් අලෙවි කිරීමේ වැඩසටහනක් සකස් කරන්නැයි ආර්ථික සංවර්ධන අමාත්‍ය බැසිල් රාජපක්ෂ අමාත්‍යාංශ නිලධාරීන්ට උපදෙස් ලබාදී තිබෙනවා. සෑම ප්‍රාදේශීය ලේකම් කොට්ඨාශයක්ම ආවරණය වන පරිදි දිවි නැගුම අවුරුදු පොළවල් හරහා මෙය ක්‍රියාත්මක කරන ලෙසයි අමාත්‍යවරයා උපදෙස් ලබාදී ඇත්තේ. පසුගිය වසරේ දී දිවිනැගුම ජාතික වැඩසටහන යටතේ දිවයින පුරා ලක්ෂ 40ක අලූතින් පොල් පැළ සිටුවීමට ආර්ථික සංවර්ධන අමාත්‍යාංශය පියවර ගෙන තිබුණා. අමාත්‍යවරයා මෙම උපදෙස් ලබාදී ඇත්තේ දිවිනැගුම මෙහෙයුම් කමිටුවට අයත් අමාත්‍යාංශ 16ක නියෝජිතයින් සමග ඊයේ පැවැති රැස්වීමකට එක්වෙමින්.",
       "URL": "https://www.hirunews.lk/business/54959/අවුරුද්දට-අඩු-මිලට-පොල්",
       "Category": "Business",
       "Parent URL": "https://www.hirunews.lk/business/all-news.php?pageID=306"
}