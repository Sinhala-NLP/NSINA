{
       "Source": "hirunews",
       "Timestamp": "Sunday, 18 December 2016 - 9:11",
       "Headline": "මහ කන්නයේ වී අස්වැන්න අඩුවෙයි ?",
       "News Content": "මෙවර මහ කන්නයේ වී අස්වැන්න කැපී පෙනෙන ලෙස පහත වැටෙනු ඇති බව කෘෂිකර්ම දෙපාර්තමේන්තුව පවසනවා.\nවසර 5 කින් දරුණුතම නියඟයට රට මුහුණදීම ඊට ප්‍රධාන හේතුවයි.\nදෙසැම්බර් මාසය ආරම්භ වනවිට මහ කන්නයේ වගා කළ හැකි කුඹුරු අක්කර හත්ලක්ෂ තිස් දහසින් සියයට 30 ක පමණක් වගා කටයුතු සිදු කර ඇති බවයි කෘෂිකර්ම දෙපාර්තමේන්තුව සඳහන් කළේ.\nමහ කන්නයේ අස්වැන්න මෙලෙස අඩාලවීමක් 2012 වසරේදීද දක්නට ලැබුණා.\nවර්ෂාව නොමැතිවීම හේතුවෙන් විශාල ජලාශ 73 මගින් ජලය සැපයීමට හැකිවී ඇත්තේ වී වගා කළ හැකි බිම්වලින් සියයට 30 කට පමණයි.\nකුඩා වැව් 14 500 කින් සියයට 10කට පමණක් ජලය සැපයීමට හැකිවී තිබෙනවා.",
       "URL": "https://www.hirunews.lk/business/149975/මහ-කන්නයේ-වී-අස්වැන්න-අඩුවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=173"
}