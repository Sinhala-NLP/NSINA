{
       "Source": "hirunews",
       "Timestamp": "Saturday, 27 July 2019 - 13:13",
       "Headline": "ආයෝජන  මණ්ඩලයෙන් කුණු ආනයනයට තහංචි",
       "News Content": "නෞකා මෙහෙයුම් සේවා සිදුකරන සියළුම ආයතනවලට භාවිත කළ පාරිභෝග ද්‍රව්‍ය, ප්‍රතිචක්‍රීය ද්‍රව්‍ය හෝ කසල ආනයනය වහා ක්‍රියාත්මක වන පරිදි තහනම් කරමින් ආයෝජන මණ්ඩලය නිවේදනයක් නිකුත් කර තිබෙනවා.\nආනයන, අපනයන සහ ගබඩා ඇතුළු නෞකා සේවා පවත්වාගෙන යන ආයතනවලට ආයෝජන මණ්ඩලය අදාළ නියෝගය නිකුත් කර ඇත්තේ රේගු අධ්‍යක්ෂ ජනරාල්වරයා විසින් ඊට අදාළව නිකුත් කර ඇති මාර්ගෝපදේශ සිහිපත් කරමින්.\nමෙහිදී භාවිත කළ මෙට්ට, සෝෆා ආදිය යළි සැකසුම් කර ප්‍රතිඅපනයනය කිරීමේ ක්‍රියාවලිය ද අවසන් කරන ලෙස ආයෝජන මණ්ඩලය දැනුම් දී ඇති බව සඳහන්.\nභාවිත කළ පාරිභෝගික භාණ්ඩ සමඟ මිනිස් සිරුරට අතිශය හානිදායක අපද්‍රව්‍ය රැගත් කොළඹ වරාය අංගනයේ පවතින බහාලූම් පෙළක් පිළිබදව මේ වන විට මතභේදකාරී තත්ත්වයක් පැන නැගී තිබෙනවා.",
       "URL": "https://www.hirunews.lk/business/221133/ආයෝජන-මණ්ඩලයෙන්-කුණු-ආනයනයට-තහංචි",
       "Category": "Business",
       "Parent URL": "https://www.hirunews.lk/business/all-news.php?pageID=76"
}