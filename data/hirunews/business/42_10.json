{
       "Source": "hirunews",
       "Timestamp": "Thursday, 23 July 2020 - 7:42",
       "Headline": "රාජ්‍ය විශ්‍රාමිකයන්ට අග්‍රහාර රක්ෂණ ප්‍රතිලාභ",
       "News Content": "රාජ්‍ය සේවයේ නිරතව සිට විශ්‍රාම ගිය හයලක්ෂයකට පමණ අග්‍රහාර රක්ෂණ ප්‍රතිලාභ ප්‍රදානය කිරීම සම්බන්ධයෙන් අග්‍රමාත්‍ය මහින්ද රාජපක්ෂ ඉදිරිපත් කළ යෝජනාවට කැබිනට් අනුමැතිය හිමිව තිබෙනවා.\nමීට පෙර අග්‍රහාර රක්ෂණ ප්‍රතිලාභ හිමිවූයේ 2016 ජනවාරි 1 වන දිනට පසු විශ්‍රාම ගිය රජයේ සේවකයන්ට පමණයි.\nකෙසේ වෙතත් 2016 ජනවාරි 1 වන දිනට පෙර විශ්‍රාම ගිය හයලක්ෂයක් පමණ දෙනාටද මේ අනුව අග්‍රහාර රක්ෂණයට දායකවීමේ අවස්ථාව ලැබී තිබුණේ නැහැ.\nඒ අනුව පවතින විෂමතාව පෙන්වාදුන් අග්‍රාමාත්‍යවරයා 2016 ජනවාරි 1 වන දිනට පෙර විශ්‍රාම ලැබූ සියලුම රජයේ සේවකයන්ටද ප්‍රතිලාභ අත්වන අයුරින් රක්ෂණ ක්‍රමය පුළුල් කිරීමට තීරණය කර තිබෙනවා.",
       "URL": "https://www.hirunews.lk/business/246197/රාජ්‍ය-විශ්‍රාමිකයන්ට-අග්‍රහාර-රක්ෂණ-ප්‍රතිලාභ",
       "Category": "Business",
       "Parent URL": "https://www.hirunews.lk/business/all-news.php?pageID=42"
}