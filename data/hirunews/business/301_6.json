{
       "Source": "hirunews",
       "Timestamp": "Wednesday, 17 April 2013 - 8:49",
       "Headline": "රන් මිල පහළට.",
       "News Content": "ලෝක වෙළදපොළේ රන් මිල පහත වැටීමත් සමග ආසියාතික පාරිභෝගිකයන් වැඩි වශයෙන් රන් මිලදී ගැනීමට පෙළඹී සිටින බව වෙළදපොළ ආරංචි මාර්ග සඳහන් කළා. මේ නිසා රන් භාණ්ඩ සඳහා ඉල්ලූම ද ඉහළ ගොස් තිබෙනවා. කෙසේ නමුත් ඇතැම් ආයෝජකයන් රන් මිල තවදුරටත් පහත වැටෙන තුරු බලා සිටින බවයි එම ආරංචි මාර්ග පෙන්වා දෙන්නේ. පසුගිය සිකුරාදා සිට මේ වන විට ලෝක වෙළදපොළේ රන් මිල සියයට 12කින් පමණ පහත වැටුණා. ඉන්දියාව සහ චීනය සිය රන් සංචිත සුළු ප්‍රමාණයක් වෙළදපොළට නිකුත් කිරීම ද රන් මිල පහත වැටීමට හේතුවක්. ලොව රන් සඳහා වන ඉල්ලූමෙන් තුනෙන් එකක්ම පවතින්නේ චීනය සහ ඉන්දියාවෙන්. පසුගිය 2011 වසරේ සැප්තැම්බර් මාසයේ ලෝක වෙළදපොළේ රන් මිල ඉහළ අගයක පැවැති අතර, මේ වන විට එය රන් අවුන්සයකට ඩොලර් 500කින් පමණ පහත වැටී තිබෙනවා.",
       "URL": "https://www.hirunews.lk/business/57281/රන්-මිල-පහළට",
       "Category": "Business",
       "Parent URL": "https://www.hirunews.lk/business/all-news.php?pageID=301"
}