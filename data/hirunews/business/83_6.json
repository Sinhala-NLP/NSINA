{
       "Source": "hirunews",
       "Timestamp": "Tuesday, 28 May 2019 - 7:29",
       "Headline": "සංචාරක ක්ෂේත්‍රය තවමත් යථා තත්ත්වයට පත්ව නැහැ",
       "News Content": "කඩා වැටීමකට ලක්ව ඇති මෙරට සංචාරක කර්මාන්තය තවමත් යථා තත්ත්වයට පත්ව නොමැති බව සංචාරක වෘත්තිකයන්ගේ සංගමය පවසනවා.\nඒ හේතුවෙන් දේශීය සංචාරකයින්ට ශ්‍රී ලංකාව තුළ වැඩි වශයෙන් සංචාරයේ නිරත වන ලෙසයි ඔවුන් ඉල්ලීමක් කළේ.\nකෙසේ වෙතත්, මේ සම්බන්ධයෙන් අදහස් දක්වමින් විෂය භාර අමාත්‍ය ජෝන් අමරතුංග කියා සිටියේ මෙරටට සංචාරකයින් ගෙන්වා ගැනීම සම්බන්ධයෙන් තානාපති කාර්යාල සමඟ මේ වන විටත් සාකච්ඡා සිදුකර ඇති බවයි.",
       "URL": "https://www.hirunews.lk/business/217228/සංචාරක-ක්ෂේත්‍රය-තවමත්-යථා-තත්ත්වයට-පත්ව-නැහැ",
       "Category": "Business",
       "Parent URL": "https://www.hirunews.lk/business/all-news.php?pageID=83"
}