{
       "Source": "hirunews",
       "Timestamp": "Monday, 12 August 2013 - 8:37",
       "Headline": "තවත් සහල් මෙ.ටො. 50 000 ක් අපනයනයට.",
       "News Content": "ඉදිරියේදී තවත් සහල් මෙටි‍්‍රක් ටොන් පනස් දහසකට ආසන්න ප්‍රමාණයක් අපනයනය කිරීමට බලාපොරොත්තු වන බව වී අලෙවි මණ්ඩලය පවසනවා. එම මණ්ඩලය පෙන්වා දෙන්නේ ගබඩාවල අතිරික්තව පවතින වී, සහල් කර මෙලෙස අපනයනය කිරීමට බලාපොරොත්තු වන බවයි. මේ වනවිට මෙවර යල කන්නයේ වී මිලදී ගැනීමේ කටයුතු ආරම්භ කර තිබෙනවා. දැනටමත් වී මෙටි‍්‍රක් ටොන් 2 500 කට ආසන්න ප්‍රමාණයක් මිලදී ගෙන ඇති බවයි වී අලෙවි මණ්ඩලය ප්‍රකාශ කළේ. මෙවර වී මිලදී ගැනීම සඳහා ජංගම රථද යොදාගෙන තිබෙනවා.",
       "URL": "https://www.hirunews.lk/business/64903/තවත්-සහල්-මෙ-ටො-50-000-ක්-අපනයනයට",
       "Category": "Business",
       "Parent URL": "https://www.hirunews.lk/business/all-news.php?pageID=283"
}