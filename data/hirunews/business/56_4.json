{
       "Source": "hirunews",
       "Timestamp": "Saturday, 25 January 2020 - 13:00",
       "Headline": "ලෝක වෙළදපොළේ බොරතෙල් මිල පහතට",
       "News Content": "නව කොරෝනා වෛරසය තවදුරටත් පැතිරීමේ අවදානම සහ ඉල්ලූම අභිබවා සැපයුම ඉහළ යාම හේතුවෙන් ලෝක වෙළඳපොළේ බොරතෙල් මිල පහත වැටීමක් සති අන්තය වන විට දක්නට ලැබෙනවා.\nගත වූ සතිය තුළ තෙල් මිල සියයට 5කින් පහත වැටී ඇති අතර, බ්‍රෙන්ට් වර්ගයේ බොරතෙල් බැරලයක මිල දැන් සටහන් වන්නේ ඩොලර් 60යි ශත 22ක් ලෙසයි.\nඇමරිකානු ඩබ්ලිව් ටී.අයි. තෙල් බැරලයක මිල ද ඩොලර් 54ය ශත 54 දක්වා පහත වැටුණා.\nමේ අතර, තෙල් මිල ඉහළ මට්ටමක පවත්වා ගැනීම සඳහා මේ වසර පුරා නිෂ්පාදනය තවදුරටත් කපා හැරීම පිළිබදව ඔපෙක් සංවිධානය සාකච්ඡා කරමින් සිටින බව සඳහන්.",
       "URL": "https://www.hirunews.lk/business/233014/ලෝක-වෙළදපොළේ-බොරතෙල්-මිල-පහතට",
       "Category": "Business",
       "Parent URL": "https://www.hirunews.lk/business/all-news.php?pageID=56"
}