{
       "Source": "hirunews",
       "Timestamp": "Sunday, 01 March 2015 - 8:38",
       "Headline": "ගෘහ සේවිකාවන්ට වැඩි රැකියා අවස්ථා",
       "News Content": "ශ්‍රී ලාංකික ගෘහ සේවිකාවන්ට එක්සත් අරාබි එමීර් රාජ්‍යයේ වැඩි රැකියා අවස්ථා පවතින බව ගල්ෆ් නිව්ස් ප්‍රවෘත්ති සේවය සඳහන් කළා. එමඟින් කියා සිටියේ එහි ගෘහ සේවිකා වෙළඳපොළට ශ්‍රමිකයන් සැපයීම දැන් අඩු මට්ටමක පවතින බවයි. ශ්‍රී ලාංකිකයන් තුන්ලක්ෂයක් පමණ මේ වනවිට එක්සත් අරාබි එමීර් රාජ්‍යයේ සේවය කරන අතර ඉන් සියයට 55 ක්ම අඩු වැටුප් සහිත රැකියා බව සඳහන්. එක්සත් අරාබි එමීරයේ රැකියා සඳහා ශ්‍රී ලාංකික ගෘහ සේවිකාවන්ට අවම වශයෙන් ඩිනාර් 800 ක වැටුපක් ගෙවිය යුතු බවට මෙරට විදේශ සේවා නියුක්ති කාර්යාංශය කොන්දේසියක්ද පනවා තිබෙනවා.",
       "URL": "https://www.hirunews.lk/business/104517/ගෘහ-සේවිකාවන්ට-වැඩි-රැකියා-අවස්ථා",
       "Category": "Business",
       "Parent URL": "https://www.hirunews.lk/business/all-news.php?pageID=253"
}