{
       "Source": "hirunews",
       "Timestamp": "Monday, 11 March 2013 - 8:38",
       "Headline": "මහ කන්නයට වී මිලදී ගැනීම් ඇරඹේ.",
       "News Content": "මහ කන්නයේ වී මිළදී ගැනීම මේ වනවිට දිවයින පුරා ආරම්භ කර තිබෙනවා. වී අලෙවි මණ්ඩලය සඳහන් කළේ ජංගම රථ යොදාගනිමින්ද පසුගිය වසරේ මෙන්ම වී මිලදී ගැනීමේ කටයුතු ආරම්භ කර ඇති බවයි. මීට අමතරව ගොවි ජන සේවා මධ්‍යස්ථාන හරහාද වී මිලදී ගැනීමේ කටයුතු සිදුකිරීමට ඉදිරියේදී කටයුතු කරන බවද වී අලෙවි මණ්ඩලයේ ප්‍රකාශකයෙකු හිරු ප්‍රවෘත්ති අංශයට සඳහන් කළා. අනුරාධපුර, පොළොන්නරුව සහ අම්පාර දිස්ත්‍රික්කවලින් මේ වනවිටත් වී මිලදී ගැනීමේ කටයුතු අඛණ්ඩව සිදුකරමින් පවතිනවා. එමෙන්ම කිලිනොච්චි, මුලතිව්, සහ මඩකලපුව යන දිස්ත්‍රික්කවලින්ද මෙවර වී මිලදී ගැනිීමේ කටයුතු වැඩි වශයෙන් සිදුකිරීම විශේෂත්වයක් බවද වී අලෙවි මණ්ඩලය වැඩිදුරටත් කියා සිටියා.",
       "URL": "https://www.hirunews.lk/business/54972/මහ-කන්නයට-වී-මිලදී-ගැනීම්-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=306"
}