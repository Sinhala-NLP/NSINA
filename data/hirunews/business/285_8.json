{
       "Source": "hirunews",
       "Timestamp": "Friday, 02 August 2013 - 13:35",
       "Headline": "මැණික් ගරන්න ඉඩම් නව ක්‍රමවේදයකට.",
       "News Content": "මැණික් ගැරීම සඳහා ඉඩම් බලපත්‍ර ලබාදීමේදී නව ක්‍රමවේදයක් සකස් කිරීමට පරිසර හා පුනර්ජනනීය බලශක්ති අමාත්‍යාංශය තීරණය කර තිබෙනවා. මැණික් ගැරීම සඳහා ඉඩම් බලපත්‍ර ලබා ගැනීමේදී ගැටළු පවතින බවට මැණික් කර්මාන්තකරුවන් මැසිවිලි නගනවා. ඔවුන් කළ දැනුම්දීමකට අනුවයි මෙම නව ක්‍රමවේදය සකස් කිරීම පිළිබඳ අවධානය යොමුව ඇත්තේ. එමෙන්ම, මෙම ක්ෂේත්‍රයට අදාළ නීති විධිමත් කිරීම සඳහා වැඩබලන නීති කළමනාකාරවරයෙකු පත් කිරීමටත්, එම කටයුතු අධීක්ෂණය කිරීමට නව නීතිඥ මණ්ඩලයක් තෝරා ගැනීමටත් මැණික් හා ස්වර්ණාභරණ අධිකාරිය තීරණය කර තිබෙනවා.",
       "URL": "https://www.hirunews.lk/business/64269/මැණික්-ගරන්න-ඉඩම්-නව-ක්‍රමවේදයකට",
       "Category": "Business",
       "Parent URL": "https://www.hirunews.lk/business/all-news.php?pageID=285"
}