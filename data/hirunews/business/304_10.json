{
       "Source": "hirunews",
       "Timestamp": "Tuesday, 26 March 2013 - 19:26",
       "Headline": "ශ්‍රී ලංකාවේ ණය අවදානම අඩුවෙයි.",
       "News Content": "ශ්‍රී ලංකාව ණය බරින් මිදෙමින් පවතින රටක් බව එක්සත් ජාතීන්ගේ වාර්තාවකින් හෙළිවන්නේ යැයි මහ බැංකුව පවසනවා. ආසියා පැසිෆික් කලාපය සඳහා වූ එක්සත් ජාතීන්ගේ ආර්ථික කොමිසමේ ණය දර්ශක මගින් මේ බව පැහැදිළිවනවා. මෙරට විදේශීය වාණිජ ණය සහ ස්වෛරීත්ව බැදුම්කර සහතික හේතුවෙන් විශාල ණය බරක් පවතින බවට පසුගිය කාලයේ වාර්තාවුණා. එහෙත් මෙරට දැඩි ණය අර්බුදයකට ලක්වීමේ අවදානමක් නොමැති බවයි ජගත් සංවිධාන වාණිජ කොමිසමේ දර්ශක මගින් පෙන්වා දී ඇත්තේ. අපනයනය කෙරෙන භාණ්ඩ හා සේවාවලට සාපේක්ෂව ණය ප්‍රමාණය ගණනය කෙරෙන දර්ශකවලට අනුව ශ්‍රී ලංකාව ණය අර්බුදයකට ලක්වීමේ අවදානමක් නොමැති බවයි මහ බැංකුව ප්‍රකාශ කළේ.",
       "URL": "https://www.hirunews.lk/business/56006/ශ්‍රී-ලංකාවේ-ණය-අවදානම-අඩුවෙයි",
       "Category": "Business",
       "Parent URL": "https://www.hirunews.lk/business/all-news.php?pageID=304"
}