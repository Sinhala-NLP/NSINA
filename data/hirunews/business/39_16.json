{
       "Source": "hirunews",
       "Timestamp": "Sunday, 30 August 2020 - 8:13",
       "Headline": "සංචාරක ක්‍ෂේත්‍රයට තවත් සහන",
       "News Content": "කොවිඩ් 19 ගෝලීය වසංගතය හේතුවෙන් සංචාරක ක්‍ෂේත්‍රය සඳහා ලබාදෙන ණය සහන ලබන වසරේ මාර්තු දක්වා තවත් මාස හයකින් දීර්ඝ කිරීමට මහ බැංකුව තීරණය කර තිබෙනවා.\nඑහි බැංකු සුපරික්ෂණ ඒකකය මගින් වානිජ බැංකු සහ බලපත්‍රලාභී විශේෂිත බැංකු වෙත දන්වා ඇත්තේ ගණුදෙනුකරුවන් සඳහා තවදුරටත් සහන ලබාදීම පිළිබඳව අවධානය යොමු කරන ලෙසයි.\nබැංකු පද්ධතිය සංචාරක ක්‍ෂේත්‍රය සඳහා විවෘතව ඇත්තේ සීමිත අයුරින් නිසා එමඟින් ඊට විශාල බලපෑමක් ඇති නොවන බව මහ බැංකුවේ අදහසයි.\nඒ අනුව මේ වසරේ ඔක්තෝම්බර් දක්වා සංචාරක ක්‍ෂේත්‍රයේ ප්‍රාග්ධන ණය සහ පොලිය ලබන වසරේ මාර්තු දක්වා වන දිගුකාලීන ණයක් බවට පරිවර්ථනය කරන ලෙසයි මහ බැංකුව දන්වා ඇත්තේ.\nඑම ණය ලබන වසරේ ජූලි මාසයේ සිට දෙපාර්ශවය එකඟවූ පොලියක් යටතේ අයකරගන්නා ලෙසද උපදෙස් ලබා දී තිබෙනවා.",
       "URL": "https://www.hirunews.lk/business/248960/සංචාරක-ක්‍ෂේත්‍රයට-තවත්-සහන",
       "Category": "Business",
       "Parent URL": "https://www.hirunews.lk/business/all-news.php?pageID=39"
}