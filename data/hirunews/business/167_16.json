{
       "Source": "hirunews",
       "Timestamp": "Tuesday, 07 February 2017 - 13:52",
       "Headline": "ප්‍රතිපත්ති පොලී අනුපාතවල වෙනසක් නැහැ",
       "News Content": "ශ්‍රී ලංකා මහබැංකුව සහ වාණිජ බැංකු අතර මූල්‍ය හුවමාරු සඳහා බලපැවැත්වෙන පොලී අනුපාත තවදුරටත් නොවෙනස්ව පවත්වා ගැනීමට මහබැංකු මූල්‍ය මණ්ඩලය ඊයේ තීරණය කළා.\nඒ අනුව ස්ථාවර තැන්පතු අනුපාතය සියයට 7ක් ලෙසත්, ස්ථාවර නිකුතු අනුපාතය සියයට 8.5ක් ලෙසත්, තවදුරටත් ක්‍රියාත්මක වනු ඇති.\nමූල්‍ය මණ්ඩල රැස්වීමෙන් අනතුරුව මහබැංකුව නිකුත් කළ නිවේදනයේ දැක්වෙන්නේ පසුගිය ජනවාරි මාසයේ උද්ධමනය සියයට 5.5කින් වර්ධනය වී ඇති බවයි.\n2016 දෙසැම්බරයේදී එය සියයට 4.5ක් ලෙස පැවතුණා.\nවාණිජ බැංකු මගින් පෞද්ගලික අංශය වෙත නිකුත් කළ ණය ප්‍රමාණය ද පසුගිය වසරේදී සියයට 28.5 දක්වා ඉහළ ගිය අතර වසර අවසානයේදී ද සියයට 21.9ක වර්ධනයක් සලකුණු කුළ බව මහබැංකුව නිකුත් කළ වාර්තාවේ සදහන්.",
       "URL": "https://www.hirunews.lk/business/153878/ප්‍රතිපත්ති-පොලී-අනුපාතවල-වෙනසක්-නැහැ",
       "Category": "Business",
       "Parent URL": "https://www.hirunews.lk/business/all-news.php?pageID=167"
}