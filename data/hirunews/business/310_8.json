{
       "Source": "hirunews",
       "Timestamp": "Thursday, 14 February 2013 - 13:06",
       "Headline": "අනුරාධපුරයේ  පොල්පැල 198,130 ක් වගා කිරීමේ ඉලක්කයක්.",
       "News Content": "අනුරාධපුර දිස්ත්‍රික්කය තුළ පොල්පැල 198,130 ක් වගා කිරීමේ ඉලක්කයක් සපුරාලීමට පොල් සංවර්ධන මණ්ඩලය සූදානම් වනවා. ඒ සඳහා වෙන් කර ඇති මුදල රුපියල් මිලියන 16841ක්.  මේ අතර දිවිනැගුම සිව්වන අදියර යටතේ අනුරාධපුර දිස්ත්‍රික්කයට අයත් ප්‍රාදේශීය ලේකම් කොට්ඨාශ 22 කට පොල් පැල එක් ලක්ෂ 46 641 ක් බෙදාදී ඇති අතර මේ සඳහා වැයවී ඇති මුළු මුදල රුපියල් මිලියන 12 ක්.  පොල් ඵලදාව අඩුවීමට බලපාන කෘමි උවදුර මර්ධනය කිරීම සඳහා ද පොල් සංවර්ධන මණ්ඩලයේ අවධානය යොමුවී තිබෙනවා. ඒ සඳහා රජයේ සේවකයින් දැනුවත් කර ඔවුන් මගින් ජනතාව දැනුවත් කර කෘමි උවදුරු සාර්ථකව පාලනය කිරිමට පියවර ගත හැකි බවයි පොල් සංවර්ධන මණ්ඩලය වැඩිදුරටත් සඳහන් කරන්නේ.",
       "URL": "https://www.hirunews.lk/business/53380/අනුරාධපුරයේ-පොල්පැල-198130-ක්-වගා-කිරීමේ-ඉලක්කයක්",
       "Category": "Business",
       "Parent URL": "https://www.hirunews.lk/business/all-news.php?pageID=310"
}