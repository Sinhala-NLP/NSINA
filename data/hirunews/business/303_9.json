{
       "Source": "hirunews",
       "Timestamp": "Tuesday, 02 April 2013 - 19:09",
       "Headline": "චීන ආයෝජකයන්ට ඇරයුම්.",
       "News Content": "වර්තමානයේ පවතින ආයෝජන හිතකාමී වාතාවරණය ප්‍රයෝජනයට ගනිමින් ශ්‍රිී ලංකාවේ ආයෝජන සිදුකරන ලෙස කර්මාන්ත හා වාණිජ කටයුතු අමාත්‍ය රිෂාඞ් බදියුදීන් චීන ආයෝජකයන්ගෙන් ඉල්ලීමක් කරනවා. අමාත්‍යවරයා එම ඉල්ලීම සිදුකළේ චීන තානාපති ජිආන්හා ඕ අමාත්‍යාංශයේදී ඊයේ මුණගැසුණු අවස්ථාවේදියි. මෙරට ඇති ග්‍රැනයිට්, ඉල්මනයිට්, යපස් සහ ටයිටේනියම් වැනි අමුද්‍රව්‍ය අගය වැඩි නිෂ්පාදන බවට පත් කිරීමෙන් අධික ලාභ ලැබිය හැකි බවද අමාත්‍යවරයා මෙහිදී පෙන්වා දුන්නා. චීනය සහ ශ්‍රී ලංකාව අතර වෙළඳ සබඳතා පවතින්නේ දිගු කලක සිටයි. පසුගිය වසර තුළ ශ්‍රී ලංකාව චීනයෙන් ඇමරිකානු ඩොලර් මිලියන 2568 ක ආනයන සිදුකර තිබෙනවා. එහිදී ශ්‍රී ලංකාව සිදුකර ඇති අපනයන ප්‍රමාණයේ වටිනාකම ඇමරිකානු ඩොලර් මිලියන 108 ක්.",
       "URL": "https://www.hirunews.lk/business/56437/චීන-ආයෝජකයන්ට-ඇරයුම්",
       "Category": "Business",
       "Parent URL": "https://www.hirunews.lk/business/all-news.php?pageID=303"
}