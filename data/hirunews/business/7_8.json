{
       "Source": "hirunews",
       "Timestamp": "Tuesday, 14 December 2021 - 14:50",
       "Headline": "විෂන් කෙයා “Sports Vision” වෙතින් පාසල් ක්‍රීඩක ක්‍රීඩිකාවන්ගේ දක්ෂතා ඔප මට්ටම් කරලීමට අවස්ථාවක්",
       "News Content": "2021 දෙසැම්බර් 13 වැනිදා (ඊයේ) කොළඹ දී, ශ්‍රී ලංකාවේ ප්‍රමුඛතම දෘෂ්ටි සේවා සපයන්නා වූ විෂන් කෙයා ආයතනය ජාත්‍යන්තර ක්‍රීඩක ක්‍රීඩිකාවන් භාවිතා කරන අතිනවීන ‘Sports Vision Training’ තාක්ෂණය උපයෝගී කරගනිමින් පාසල් ක්‍රීඩක ක්‍රීඩිකාවන්ට තමන්ගේ දක්ෂතා වැඩිදියුණු කර ගැනීමට සුවිශේෂී අවස්ථාවක් සලසා දී තිබෙනවා.\nSports Vision by Vision Care මගින් පාසල් ක්‍රීඩක ක්‍රීඩිකාවන් සඳහා ඉතාමත් පහසු දැරිය හැකි මිල ගණන් යටතේ විශේෂිත දෘශ්‍ය කුසලතා තක්සේරු පැකේජ (visual skill assessment packages) හඳුන්වා දෙනු ලැබුවා.\nසංවේදී පරාමිති 10ක් තක්සේරු කිරීමට සහ ඒ සියල්ල පිළිබඳ පුහුණුව ලබාදීමෙන් ක්‍රීඩාවේ දී අත්‍යවශ්‍ය සංවේදන හැකියාවන් වර්ධනය කිරීමට භාවිත කරනු ලබන ලොව ඇති නවීනතම ස්වයංක්‍රීය තාක්ෂණික පද්ධතියක් වන SENAPTEC SENSORY තාක්ෂණය ශ්‍රී ලංකාවේ ප්‍රථම වතාවට හඳුන්වා දෙන ලද්දේ, Sports Vision by Vision Care මගින් බවයි වාර්තා වන්නේ.\nSports Vision තුළින් ක්‍රියාකාරී දෘශ්‍ය කුසලතා ශක්තිමත් කරන අතර, ක්‍රීඩා කාර්ය සාධනය ඉහළ නංවනවා.\nවිෂන් කෙයා විසින් පාසල් ක්‍රීඩක ක්‍රීඩිකාවන් සඳහා හඳුන්වා දී ඇති මෙම දෘශ්‍ය කුසලතා තක්සේරු පැකේජ (visual skill assessment packages) මගින් ක්‍රිකට්, ටෙනිස්, බැඩ්මින්ටන්, මේස පන්දු, පාපන්දු, රගර්, පැසිපන්දු, වොලිබෝල්, නෙට්බෝල් සහ හොකී වැනි ඕනෑම ක්‍රීඩාවක නිරත වන පාසල් ක්‍රීඩකයෙකුට තමන්ගේ දෘශ්‍ය මට්ටම පරික්ෂා කර ගැනීමට අවස්ථාව ලැබෙන අතර, ලොව පුරා සහ ශ්‍රී ලංකාව තුළ ද මේ වන විට ඉතාමත් ජනප්‍රිය වෙමින් පවතින තරඟකාරී, සංවිධානාත්මක වීඩියෝ ක්‍රීඩාවන් සඳහා සහභාගී වන ක්‍රීඩක ක්‍රීඩිකාවන් සඳහා ද මෙය ඉතාමත් වැදගත් වනවා.\nඕනෑම ක්‍රීඩකයකුට ඔවුන්ගේ අදාළ ක්‍රීඩාවේ අඛණ්ඩව දස්කම් දැක්වීමට ශක්තිය සහ වේගයට අමතරව බොහෝ දේ අවශ්‍ය වනවා.\nවිෂන් කෙයා හි Sports Vision පුහුණුකරුවන්/ දෘෂ්ටි විශේෂඥයන් විසින් පළමුව ක්‍රීඩකයාගේ විවිධ දෘශ්‍ය කුසලතාවන්හි තත්ත්වය පරීක්ෂා කරනු ලබනවා.\nමෙම පරීක්ෂණයේදී දෘශ්‍ය පැහැදිලිකම (visual clarity), විපරීත සංවේදීතාව (contrast sensitivity), ගැඹුරු සංජානන (depth perception), ආසන්න/දුර ඉක්මන්භාවය(near/far quickness), සංජානන කාලය (perception span), ප්‍රතික්‍රියා කාලය (reaction time), ඉලක්ක ග්‍රහණය(target capture), දෑස සහ දෑත අතර සම්බන්ධීකරණය (hand-eye coordination) සහ වෙනත් දෘශ්‍ය සැකසුම් හැකියාවන් පරීක්ෂණයට ලක් කෙරෙනවා.\nඉන්පසු ක්‍රීඩක ක්‍රීඩිකාවන්ට තමන්ගේ හැකියාවන් තවත් ඉහළ නංවා ගැනීමට අදාළ පුහුණු සැලසුමක් නිර්මාණ කර එම සැලසුම සතියකට වරක් හෝ සතියකට දෙවරක් ක්‍රියාත්මක කිරීමට අවශ්‍ය පහසුකම් ද සපයනවා.\nපවත්නා වසංගත තත්ත්වය හේතුවෙන් ක්‍රීඩක ක්‍රීඩිකාවන්ට නිවසේ සිටම ටැබ් එකක් හෝ iPad එකක් භාවිතා කර පුහුණුවීම් කළ හැකි Home Training App එකක් ද Sports Vision මගින් හඳුන්වා දී ැති අතර, පාසල් ක්‍රීඩක ක්‍රීඩිකාවන්ට Sports Vision පුහුණුවීම් මඟින් තමන්ගේ ක්‍රීඩා කටයුතු වර්ධනය කරගැනීමේ හැකියාව මෙන්ම එදිනෙදා ජීවිතයේ හැකියාවන් ද ගුණාත්මකව වර්ධනය කර ඉහළ ජීවින තත්ත්වයක් ඇතිකර ගැනීමේ හැකියාව ලැබෙනු ඇති.",
       "URL": "https://www.hirunews.lk/business/290993/විෂන්-කෙයා-sports-vision-වෙතින්-පාසල්-ක්‍රීඩක-ක්‍රීඩිකාවන්ගේ-දක්ෂතා-ඔප-මට්ටම්-කරලීමට-අවස්ථාවක්",
       "Category": "Business",
       "Parent URL": "https://www.hirunews.lk/business/all-news.php?pageID=7"
}