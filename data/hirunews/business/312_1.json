{
       "Source": "hirunews",
       "Timestamp": "Sunday, 03 February 2013 - 13:29",
       "Headline": "පසුගිය සතියේ කොටස් වෙළඳපොල.",
       "News Content": "කොළඹ කොටස් වෙළදපළේ සමස්ත මිල දර්ශකය පසුගිය සතිය තුළ සියයට 1.34කින් එනම් ඒකක 71.5කින් පහත වැටුණා. කෙසේ නමුත් එන් ඇන්ඞ් පී ශ්‍රී ලංකා ටුවෙන්ටි මිල දර්ශකය පසුගිය සතියේ දී සියයට දශම එකයි නවයක නාමික වර්ධනයක් අත් කර ගත්තා. සතිය පුරාව වැඩි ඉල්ලූමක් පැවතුණේ ප්‍රධාන පෙළේ සමාගම්වල කොටස්වලටයි. සතියේ ගනුදෙනු වූ කොටස්වලින් සියයට 40.6ක් කොමර්ෂල් බැංකු කොටස් වන අතර, එහි වටිනාකම රුපියල් බිලියන 3.72ක්. රුපියල් බිලියන 2.92ක් වටිනා ජෝන් කීල්ස් කොටස් ද පසුගිය සතියේ දී හුවමාරු වූ අතර එය මුළු පිරිවැටුමෙන් සියයට 32කට ආසන්නයි. කොළඹ කොටස් වෙළදපොළේ පසුගිය සතියේ සාමාන්‍ය දිනක පිරිවැටුම රුපියල් බිලියන 1.83ක්.",
       "URL": "https://www.hirunews.lk/business/52658/පසුගිය-සතියේ-කොටස්-වෙළඳපොල",
       "Category": "Business",
       "Parent URL": "https://www.hirunews.lk/business/all-news.php?pageID=312"
}