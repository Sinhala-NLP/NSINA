{
       "Source": "hirunews",
       "Timestamp": "Saturday, 13 October 2018 - 13:48",
       "Headline": "ඉන්දියාවටත් ජගත් මානව හිමිකම් මණ්ඩලයේ ඡන්ද අයිතිය",
       "News Content": "එක්සත් ජාතීන්ගේ මානව හිමිකම් මණ්ඩලයේ ඡන්දය හිමි සාමාජිකයෙකු ලෙස ඉන්දියාව ද ඊයේ තෝරා ගැනුණා.\nජගත් මානව හිමිකම් මණ්ඩලයේ ආසියානු පැසිෆික් කලාපය නියෝජනය කරන රටවල් 5 අතරටයි ඉන්දියාව ඇතුළත් වන්නේ.\nඒ අනුව ලබන වසරේ ජනවාරි 1 වන දා සිට වසර 3ක කාලයක් සඳහා ඉන්දියාව ද ජගත් මානව හිමිකම් මණ්ඩලයේ ඡන්දය හිමි රටක් බවට පත්වනු ඇති.\nඊයේ මෙලෙස නව සාමාජිකයන් 18ක් තෝරා ගැනුණු අතර, ජගත් සංවිධාන මහා මණ්ඩලයේ සාමාජික රටවල් 193ක් අතුරෙන් අවම වශයෙන් 97ක සහය ඒ සඳහා අවශ්‍ය වුණා.\nඉන්දියාවට එහිදී වැඩිම ඡුන්ද සංඛ්‍යාවක් එනම්, ඡන්ද 188ක් හිමි වී තිබෙනවා.",
       "URL": "https://www.hirunews.lk/business/202043/ඉන්දියාවටත්-ජගත්-මානව-හිමිකම්-මණ්ඩලයේ-ඡන්ද-අයිතිය",
       "Category": "Business",
       "Parent URL": "https://www.hirunews.lk/business/all-news.php?pageID=107"
}