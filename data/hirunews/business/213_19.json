{
       "Source": "hirunews",
       "Timestamp": "Friday, 04 December 2015 - 13:28",
       "Headline": "ලංකාවෙන් ණය අයදුමක් නැහැ - IMF",
       "News Content": "නව මූල්‍යාධාරයක් සඳහා ශ්‍රී ලංකාව වෙතින් නිල අයදුමක් ඉදිරිපත් වී නොමැති අතර මෙරටට සහය විය හැකි ආකාරය පිළිබඳව සලකා බලමින් සිටින බව ජාත්‍යන්තර මූල්‍ය අරමුදල පවසනවා. ඉදිරි වසරේ ඇතිවිය හැකි ලෝක ආර්ථික අර්බුදයකට මුහුණදීම සඳහා මූල්‍ය අරමුදලේ සහාය ලබා ගැනීමට සිදුවිය හැකි බව අග්‍රාමාත්‍ය රනිල් වික්‍රමසිංහ පසුගියදා පාර්ලිමේන්තුවේදී ප්‍රකාශ කළා. ඒ පිළිබඳව අදහස් දක්වමින් ජාත්‍යන්තර මූල්‍ය අරමුදලේ සන්නිවේදන අධ්‍යක්ෂ ජෙරී රයිස් කියා සිටියේ ශ්‍රී ලංකාව මුහුණ දෙන ආර්ථික අවදානම් පිළිබඳව තම ආයතනය ඇගයීමක් සිදුකරන බවයි. එහිදී ගෙවුම් ශේෂ හිඟය පිළිබඳව මෙන්ම රජයේ ආර්ථික ප්‍රතිපත්ති පිළිබඳව ද සැලකිල්ලට ගැනෙනවා. මෙවර ඉදිරිපත් කෙරුණු අයවැය පිලිබඳව තමන්ට විමසිය යුතු කරුණු පවතින බවයි මූල්‍ය අරමුදලේ ප්‍රකාශකයා සඳහන් කළේ.",
       "URL": "https://www.hirunews.lk/business/121362/ලංකාවෙන්-ණය-අයදුමක්-නැහැ-imf",
       "Category": "Business",
       "Parent URL": "https://www.hirunews.lk/business/all-news.php?pageID=213"
}