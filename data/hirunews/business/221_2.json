{
       "Source": "hirunews",
       "Timestamp": "Monday, 12 October 2015 - 14:40",
       "Headline": "හලාවත ගම්මාන කිහිපයක පොල් වගාවට හානි",
       "News Content": "පසුගිය ජනවාරි මාසයේ සිට හලාවත - වෙහෙරකැලේ, බංගදෙණිය, කොටුකොල සහ මානුවන්ගම ගම්මානවල පොල් වගාවට සුදු සමනල විශේෂයක් බෝවීම හේතුවෙන් තම වගාබිම් විනාශ වී ඇති බව පොල් වගාකරුවන් පෙන්වා දෙනවා. මෙම සමනල විශේෂය බෝවීම හේතුවෙන් පොල් අතුවල කොළ දුඹුරු පැහැ ගැන්වීම සහ පොල් කොළ සියල්ල වියලී යෑම වැනි තත්ත්වයන් දැකිය හැකි බවයි ඔවුන් සඳහන් කළේ. කෙසේ වෙතත් මේ සම්බන්ධයෙන් හිරු ප්‍රවෘත්ති අංශය ලූණුවිල පොල් පර්යේෂණ ආයතතනයේ අධ්‍යක්ෂ ආචාර්ය ජයන්ත ගුණතිලකගෙන් විමසීමක් කල අතර ඔහු කියා සිටියේ හලාවත ගම්මාන කිහිපයක පොල් වගාවට බලපා ඇත්තේ දළඹු උවදුරක් බවයි.  එම දළඹු උවදුරෙන් මිදීම සඳහා පොල් වගාකරුවන් දැනුවත් කර ඇති බවද අධ්‍යක්‍ෂවරයා තවදුරටත් සඳහන් කළා.",
       "URL": "https://www.hirunews.lk/business/118343/හලාවත-ගම්මාන-කිහිපයක-පොල්-වගාවට-හානි",
       "Category": "Business",
       "Parent URL": "https://www.hirunews.lk/business/all-news.php?pageID=221"
}