{
       "Source": "hirunews",
       "Timestamp": "Sunday, 27 October 2013 - 19:23",
       "Headline": "හෙට සිට ණය තොරතුරු අන්තර්ජාලයෙන්.",
       "News Content": "බැංකු හා මූල්‍ය ආයතන වෙත නොගොස් තම පෞද්ගලික ණය තොරතුරු අන්තර් ජාලය ඔස්සේ ලබා ගැනීමේ පහසුකම් හෙට (28) සිට ආරම්භ වන බව ශ්‍රී ලංකා ණය තොරතුරු කාර්යාංශය පවසනවා. මේ අනුව ණය තොරතුරු වාර්තා අන්තර්ජාලය මගින් ලබා ගැනීමේ පහසුකම දකුණු ආසියාවේ මුල්වරට ක්‍රියාත්මක වන්නේ ශ්‍රී ලංකාව තුළයි. ණය තොරතුරු වාර්තාවක් තමන්ට අවශ්‍ය නම් අදාළ බැංකුව හා මූල්‍ය ආයතනය හරහා ඉල්ලූම් කිරීම හෝ ණය තොරතුරු කාර්යාංශයට පැමිණ ලබා ගැනීම මීට පෙර කළ යුතුව තිබුණා. ජනතාවට තමන්ගේ ණය තොරතුරු වාර්තාව පිළිබඳ අවබෝධයක් ලබා දීම සහ එහි විනිවිදභාවයක් ඇති කිරීම සඳහා මෙම පියවර ගත් බවයි ශ්‍රී ලංකා ණය තොරතුරු කාර්යාංශය සඳහන් කළේ.",
       "URL": "https://www.hirunews.lk/business/70156/හෙට-සිට-ණය-තොරතුරු-අන්තර්ජාලයෙන්",
       "Category": "Business",
       "Parent URL": "https://www.hirunews.lk/business/all-news.php?pageID=272"
}