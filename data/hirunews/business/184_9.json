{
       "Source": "hirunews",
       "Timestamp": "Tuesday, 13 September 2016 - 8:40",
       "Headline": "2017 අයවැයට මහජන අදහස් විමසීම ඇරඹේ",
       "News Content": "2017 ජාතික අයවැය සඳහා මහජනතාවගෙන්, සිවිල් සංවිධාන, වාණිජ ආයතන සහ ක්ෂේත්‍රයේ විද්වතුන්ගෙන් යෝජනා කැදවීම දැන් ආරම්භ වී ඇති බව මුදල් අමාත්‍යාංශය පවසනවා.\nමෙම යෝජනා ලබන ඔක්තෝම්බර් 1 වන දා දක්වා භාර ගන්නා බවයි අමාත්‍යාංශය නිවේදනයක් නිකුත් කරමින් ප්‍රකාශ කළේ.\nජාතික අයවැය සඳහා වන යෝජනා මුදල් අමාත්‍යාංශයේ වෙළඳ හා අයෝජන ප්‍රතිපත්ති දෙපාර්තමේන්තුව වෙත තැපෑලෙන් හෝ විද්‍යුත් තැපෑල ඔස්සේ යොමු කළ හැකියි.\n2017 වසර සඳහා වන අයවැය යෝජනාවලිය නොවැම්බර් මස දෙවන සතියේ පාර්ලිමේන්තුවට ඉදිරිපත් කිරීමට සැලසුම් කර ඇති බව මුදල් අමාත්‍යාංශය නිකුත් කළ නිවේදනයේ වැඩිදුරටත් සදහන්.",
       "URL": "https://www.hirunews.lk/business/142850/2017-අයවැයට-මහජන-අදහස්-විමසීම-ඇරඹේ",
       "Category": "Business",
       "Parent URL": "https://www.hirunews.lk/business/all-news.php?pageID=184"
}