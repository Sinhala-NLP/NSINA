{
       "Source": "hirunews",
       "Timestamp": "Tuesday, 15 October 2019 - 12:48",
       "Headline": "දකුණු ආසියාවේ අඩුම ආර්ථික වර්ධනය ශ්‍රී ලංකාවේ",
       "News Content": "මේ වසර සඳහා ශ්‍රී ලංකාවේ ආර්ථික වර්ධනය සියයට 2.7 කට සීමාවනු ඇති බව ලෝක බැංකුව පවසනවා.\nඑය දකුණු ආසියාවේ අඩුම ආර්ථික වර්ධන වේගයයි.\nබංග්ලාදේශය මේ වසරේදී සියයට 8.1 ක ඉහළම ආර්ථික වර්ධන වේගයක් අත්කරගනු ඇති අතර, ඉන්දියාවේ ආර්ථිකයද සියයට 6 කින් පමණ වර්ධනය වනු ඇති බවයි ලෝක බැංකුව සිය නවතම පුරෝකථනය මගින් සඳහන් කළේ.\nපාකිස්ථානයේ ආර්ථික වර්ධනයද සියයට 3.3 ඉක්මවනු ඇතැයි අපේක්ෂිතයි.\nදකුණු ආසියාතික රටවල් අතුරෙන් මාලදිවයින, නේපාලය සහ භූතානයද ශ්‍රී ලංකාවට වඩා ආර්ථික වර්ධනයක් අත්කරගනු ඇති අතර, ශ්‍රී ලංකාවට සමාන අඩු ආර්ථික වර්ධනයක් අපේක්ෂා කෙරෙන්නේ ඇෆ්ගනිස්ථානයෙන් පමණයි.\nකෙසේ නමුත් ලෝක බැංකුව සඳහන් කරන පරිදි ඉදිරි වසර දෙක තුළදී මෙරට ආර්ථික වර්ධනය සියයට 3 ඉක්මවනු ඇති.",
       "URL": "https://www.hirunews.lk/business/226304/දකුණු-ආසියාවේ-අඩුම-ආර්ථික-වර්ධනය-ශ්‍රී-ලංකාවේ",
       "Category": "Business",
       "Parent URL": "https://www.hirunews.lk/business/all-news.php?pageID=67"
}