{
       "Source": "hirunews",
       "Timestamp": "Thursday, 14 May 2015 - 9:45",
       "Headline": "තරාදි නීතිය අත්පත්‍රිකාවෙන්",
       "News Content": "වෙළඳසැල්වල තරාදි තැබීමේ නීතිය කඩ කල වෙළඳ ව්‍යාපාරිකයින් 75 දෙනෙකුට උපදෙස් ලබාදීමට පාරිභෝගික කටයුතු පිළිබඳ අධිකාරිය පියවර ගෙන තිබෙනවා. මේ මස පළමුවැනිදා සිට වෙළඳසැලක තරාදියක් තැබීමේ නීතිය ක්‍රියාත්මක කිරීමට රජය කටයුතු කළා. එහෙත්, පාරිභෝගිකයින් ඉදිරිපත් කළ පැමිණිලි සලකා බලා මේ සම්බන්ධයෙන් වෙළඳ ව්‍යාපාරිකයින් දීප ව්‍යාප්ත මට්ටමින් දැනුවත් කිරීමට ද පියවර ගන්නා බවයි පාරිභෝගික කටයුතු පිළිබඳ අධිකාරිය සඳහන් කළේ. අත්පත්‍රිකාවක් මගින් මෙම නීතිය පිළිබඳ වෙළඳ ව්‍යාපාරිකයන් දැනුවත් කිරීමට පියවර ගන්නා බවයි එම අධිකාරිය වැඩිදුරටත් කියා සිටියේ.",
       "URL": "https://www.hirunews.lk/business/109432/තරාදි-නීතිය-අත්පත්‍රිකාවෙන්",
       "Category": "Business",
       "Parent URL": "https://www.hirunews.lk/business/all-news.php?pageID=241"
}