{
       "Source": "hirunews",
       "Timestamp": "Friday, 06 September 2013 - 19:02",
       "Headline": "ශ්‍රී ලංකාව තවත් ආර්ථික පිම්මක් පනී.",
       "News Content": "ගෝලීය ආර්ථික  සමුළුව නිකුත් කරන 2013 / 2014 වාර්තාවේ ගෝලීය තරගකාරී ආර්ථික දර්ශකයේ  ශ්‍රී ලංකාව 65 වන ස්ථානයට පත්ව තිබෙනවා. ඒ, රටවල් 148ක ආර්ථිකයන් අතරින්.  මීට පෙර ශ්‍රී ලංකාව එහි 68 වන ස්ථානයේ රැදී සිටි බවයි රජයේ නිළ වෙබ්  අඩවිය ප්‍රකාශ කළේ. මෙම දර්ශකයේ ප්‍රථම ස්ථානය ස්විස්ටර්ලන්තයට හිමිව  තිබෙනවා. දෙවන ස්ථානයේ සිංගප්පූරුව පසුවන අතර, ෆින්ලන්තය තුන්වන ස්ථානයේ  පසුවනවා. සිව් වසරක ආර්ථික අර්බුදයකින් පසු ඇමරිකාව තරගකාරී ආර්ථික දර්ශකයේ  5 වන ස්ථානයට පැමිණ ඇති බව සඳහන්.",
       "URL": "https://www.hirunews.lk/business/66657/ශ්‍රී-ලංකාව-තවත්-ආර්ථික-පිම්මක්-පනී",
       "Category": "Business",
       "Parent URL": "https://www.hirunews.lk/business/all-news.php?pageID=280"
}