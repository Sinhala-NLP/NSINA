{
       "Source": "hirunews",
       "Timestamp": "Friday, 02 October 2020 - 7:38",
       "Headline": "ඉදිරියේදී ඩොලර් බිලියන 1.2 ක විදේශ විනිමය",
       "News Content": "චීනයෙන්  අපේක්ෂිත ණය ආධාරය සහ චීනය විසින් රුපියල් බැඳුම්කර මිලදී ගැනීම මෙන්ම සමුරායි සහ පැන්ඩා බැඳුම්කර අලෙවියෙන් ඩොලර් බිලියන 1.2 කට අධික විදේශ විනිමය තුළු ගලනයක් අපේක්ෂා කළ හැකි බව මුදල් සහ ප්‍රාග්ධන වෙළඳපොල පිළිබඳ රාජ්‍ය අමාත්‍ය අජිත් නිවාඩ් කබ්රාල් පවසනවා.\nචීනයෙන් අපේක්ෂිත මූල්‍යාධාරය ඩොලර් මිලියන 700 ක් වන අතර, බැඳුම්කර අලෙවියෙන් අපේක්ෂිත මුදල ඩොලර් මිලියන 500 කට අධිකයි.\nඑලෙස මෙරට විදේශ සංචිතය ශක්තිමත්වීම තුළින් රුපියල ස්ථාවරව පවත්වාගැනීමට හැකිවනු ඇති බව රාජ්‍ය අමාත්‍යවරයාගේ අපේක්ෂාවයි.",
       "URL": "https://www.hirunews.lk/business/251601/ඉදිරියේදී-ඩොලර්-බිලියන-1-2-ක-විදේශ-විනිමය",
       "Category": "Business",
       "Parent URL": "https://www.hirunews.lk/business/all-news.php?pageID=37"
}