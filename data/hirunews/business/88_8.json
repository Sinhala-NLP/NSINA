{
       "Source": "hirunews",
       "Timestamp": "Thursday, 11 April 2019 - 7:02",
       "Headline": "බොරතෙල් බැරලයක මිල ඉහළ ගියත් ඉන්ධන මිලෙහි වෙනසක් නෑ -මුදල් අමාත්‍යාංශය",
       "News Content": "ලෝක වෙළඳපොලේ බොරතෙල් බැරලයක මිල  පසුගිය මාසයට වඩා ඇමරිකන් ඩොලර් 7 කින් ඉහළ ගොස් තිබුනද ඉන්ධන මිලෙහි කිසිදු වෙනසක් සිදු නොකරන බව මුදල් අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ උත්සව සමයේදී ජනතාවට සහන සැලසීමේ අරමුණින් ඉන්ධන මිලෙහි කිසිදු වැඩිකිරීමක් සිදු නොකිරීමට තීරණය කර ඇති බවයි.\nඉන්ධන මිල කමිටුව ඊයේ පස්වරු 6 ට මුදල් අමාත්‍යාංශයේදී රැස්වීමෙන් අනතුරුවයි මෙම තීරණයට එළඹෙනු ලැබුවේ.\nමේ වනවිට ඔක්ටේන් 92 පෙට්‍රල් ලීටරයක් රුපියල් 132 කට අලෙවි වන අතර, ඔක්ටේන් 95 පෙට්‍රල් ලීටරයක් අලෙවි වන්නේ රුපියල් 159 කටයි.\nඔටෝ ඞීසල් ලීටරයක් මිල රුපියල් 104 කටත්, සුපර් ඩීසල් ලීටරයක් රුපියල් 134 කටත් අලෙවි වනවා.",
       "URL": "https://www.hirunews.lk/business/214237/බොරතෙල්-බැරලයක-මිල-ඉහළ-ගියත්-ඉන්ධන-මිලෙහි-වෙනසක්-නෑ-මුදල්-අමාත්‍යාංශය",
       "Category": "Business",
       "Parent URL": "https://www.hirunews.lk/business/all-news.php?pageID=88"
}