{
       "Source": "hirunews",
       "Timestamp": "Thursday, 04 April 2013 - 19:12",
       "Headline": "උත්සව සමයට සහන බඩු මල්ලක්.",
       "News Content": "උත්සව සමය වෙනුවෙන් රුපියල් දහසක් වටිනා භාණ්ඩ ඇතුළත් සහන බඩු මල්ලක් අභ්‍යන්තර වෙළඳ කටයුතු අමාත්‍යාංශය විසින් හඳුන්වා දී තිබෙනවා. සම්බා සහල් කිලෝ    02 ක්, රතු සහල් කිලෝ 02 ක්, සීනි කිලෝවක්, පරිප්පු කිලෝ 01 ක්, හාල් පිටි කිලෝ 01 ක්, මාළු ටින් එකක්, ග්‍රෑම් 400 යේ කිරිපිටි පැකට්ටුවක්, තේ කොළ ග්‍රෑම් 100 ක්, සෝයා මීට් පැකට් 01 ක්, පපඩම් පැකට්ටුවක් මෙම සහන බඩු මල්ලට අයත්. මෙහි පළමු බඩු මල්ල අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු විසින් ජනාධිපති ලේකම් කාර්යාලයේදී අද පිළිගන්වනු ලැබුවේ ජනාධිපති මහින්ද රාජපක්ෂ මහතා වෙතයි. උත්සව සමයේදී අත්‍යවශ්‍ය භාණ්ඩ මිල ස්ථාවරව පවත්වාගෙන යාම සඳහා හඳුන්වා දී ඇති මෙම සහන බඩු මල්ල දිවිනැගුම ගොවිජන සේවා සතිපොළවල් 407 ක් හරහා මිලදී ගත හැකි බව වෙළඳ අමාත්‍යාංශය සඳහන් කළා.",
       "URL": "https://www.hirunews.lk/business/56549/උත්සව-සමයට-සහන-බඩු-මල්ලක්",
       "Category": "Business",
       "Parent URL": "https://www.hirunews.lk/business/all-news.php?pageID=303"
}