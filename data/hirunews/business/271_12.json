{
       "Source": "hirunews",
       "Timestamp": "Sunday, 03 November 2013 - 19:16",
       "Headline": "යල කන්නයට අතිරේක භෝග.",
       "News Content": "තෝරා ගත් කුඹුරු අක්කර ලක්ෂයක පමණ ලබන යල කන්නයේදී අතිරේක භෝග වගා කිරීමට පියවර ගන්නා බව කෘෂිකර්ම අමාත්‍යාංශය පවසනවා. එම අමාත්‍යාංශය පෙන්වා දෙන්නේ කාලගුණික විපර්යාසවලට අනුව වී වගාව වෙනුවට මෙම අතිරේක භෝග වගා කිරීම කෙරෙහි අවධානය යොමු කර ඇති බවයි. ඒ අනුව සෝයාබෝංචි, මිරිස්, රට කජු සහ තවත් භෝග වර්ග කිහිපයක් ගොවීන්ට හඳුන්වාදීමට පියවර ගන්නා බවයි කෘෂිකර්ම අමාත්‍යාංශය සඳහන් කළේ. අනුරාධපුරය, පොළොන්නරුව, මඩකලපුව, අම්පාර සහ කුරුණෑගල ආදී දිස්ත්‍රික්කවල මෙලෙස අතිරේක භෝග වගා කිරීම කෙරෙහි අවධානය යොමු වී තිබෙනවා.",
       "URL": "https://www.hirunews.lk/business/70642/යල-කන්නයට-අතිරේක-භෝග",
       "Category": "Business",
       "Parent URL": "https://www.hirunews.lk/business/all-news.php?pageID=271"
}