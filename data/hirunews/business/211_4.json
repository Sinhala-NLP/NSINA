{
       "Source": "hirunews",
       "Timestamp": "Thursday, 07 January 2016 - 19:25",
       "Headline": "වරාය නගරය ගැන චීනය සහ ශ්‍රී ලංකාව අතර එකඟතාවයක්",
       "News Content": "වරාය නගර ව්‍යාපෘතිය ඇතුළු ශ්‍රී ලංකාවේ ආයෝජන ව්‍යාපෘති රැසක් වඩාත් ඵලදායි ලෙස ක්‍රියාත්මක කිරීමට චීනය සමඟ රාජ්‍ය තාන්ත්‍රික එකඟතාවයකට පැමිණ තිබෙනවා.\nමේ වනවිටත් ඒ සම්බන්ධයෙන් චීන රජය සහ ශ්‍රී ලංකා රජය අතර සාකච්ඡා කිහිපයක් සිදුකර ඇති බවයි ජාතික ප්‍රතිපත්ති හා ආර්ථික කටයුතු අමාත්‍යාංශය පවසන්නේ.\nමෙම චීන ආයෝජන යටතේ හම්බන්තොට වරාය ආශ්‍රිත ආයෝජන කලාප සංවර්ධනය, රත්නපුර හා ත්‍රිකුණාමලය අධිවේගී මාර්ග, හලාවත - පුත්තලම අපද්‍රව්‍ය කළමනාකරණ ව්‍යාපෘති සහ කොළඹ ජාතික රෝහල, රිජ්වේ ආර්යා ළමා රෝහල ඇතුළු දිවයිනේ රෝහල් පද්ධතිය සංවර්ධනය කිරීම සිදුවනු ඇති.",
       "URL": "https://www.hirunews.lk/123567/වරාය-නගරය-ගැන-චීනය-සහ-ශ්‍රී-ලංකාව-අතර-එකඟතාවයක්",
       "Category": "Business",
       "Parent URL": "https://www.hirunews.lk/business/all-news.php?pageID=211"
}