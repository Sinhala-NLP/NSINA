{
       "Source": "hirunews",
       "Timestamp": "Sunday, 29 September 2013 - 8:15",
       "Headline": "පුංචි ව්‍යාපාරිකයන්ට මනා පුහුණුවක්.",
       "News Content": "මෙරට සුළු පරිමාණ ව්‍යවසායකයින්ට අන්තර්ජාතික මට්ටමේ කළමනාකරණ පුහුණුවක් ලබාදීම කෙරෙහි සම්ප්‍රදායික කර්මාන්ත හා කුඩා ව්‍යවසාය සංවර්ධන අමාත්‍යාංශයේ අවධානය යොමුව තිබෙනවා. දිස්ත්‍රික් මට්ටමින් මෙම වැඩසටහන ක්‍රියාත්මක කිරීමටයි ඔවුන් තීරණය කර ඇත්තේ. ඒ අනුව කොළඹ දිස්ත්‍රික්කයේ සුළු කර්මාන්ත ක්ෂේත්‍රයේ සිටින ව්‍යවසායකයින් පුහුණු කිරීමේ වැඩසටහනක් ලබන ඔක්තෝම්බර් මාසයේදී පැවැත්වීමට නියමිතයි. අලෙවිකරණය, ව්‍යාපාරය තුළ පවතින ගැටළු හඳුනාගැනීම, ඒවාට සාර්ථක විසඳුම් ලබා ගැනීම යන කරුණු සම්බන්ධයෙන් මෙහිදී ඔවුන්ව දැනුවත් කෙරෙනු ඇති.",
       "URL": "https://www.hirunews.lk/business/68218/පුංචි-ව්‍යාපාරිකයන්ට-මනා-පුහුණුවක්",
       "Category": "Business",
       "Parent URL": "https://www.hirunews.lk/business/all-news.php?pageID=276"
}