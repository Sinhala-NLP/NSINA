{
       "Source": "hirunews",
       "Timestamp": "Thursday, 20 June 2013 - 19:22",
       "Headline": "ආසියානු සංවර්ධන බැංකුවේ සහය තවදුරටත්.",
       "News Content": "ශ්‍රී ලංකාවේ සංවර්ධන කටයුතු සඳහා ආසියානු සංවර්ධන බැංකුවේ සහය ඉදිරියටත් ලබාදෙන බව එම බැංකුවේ විධායක අධ්‍යක්ෂ ඊයෝ කොන් යෝන් ප්‍රකාශ කළා. ඒ, ආර්ථික සංවර්ධන අමාත්‍යාංශයේදී අද (20) අමාත්‍ය බැසිල් රාජපක්ෂ සමග පැවති සාකච්ජාවකින් අනතුරුවයි. මෙරට යටිතල පහසුකම් සංවර්ධනයට මෙන්ම ජීවනෝපාය, අධ්‍යාපනික සහ වෘත්තීය පුහුණුවට අදාළ ව්‍යාපෘති සඳහා ඒ අනුව ඉදිරියේදී ආධාර ලබාදෙන බවයි ආසියානු සංවර්ධන බැංකුවේ විධායක අධ්‍යක්ෂවරයා ප්‍රකාශ කර ඇත්තේ.",
       "URL": "https://www.hirunews.lk/business/61404/ආසියානු-සංවර්ධන-බැංකුවේ-සහය-තවදුරටත්",
       "Category": "Business",
       "Parent URL": "https://www.hirunews.lk/business/all-news.php?pageID=291"
}