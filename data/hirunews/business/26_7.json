{
       "Source": "hirunews",
       "Timestamp": "Saturday, 13 February 2021 - 7:59",
       "Headline": "සතොසේ ආදායම ඉහළට",
       "News Content": "අත්‍යවශ්‍ය භාණ්ඩ 27 ක මිල පහත දැමීමට වෙළඳ අමාත්‍යාංශය පියවර ගැනීමත් සමඟ දින 03 ක් තුළ ලක් සතොස ආයතනයේ ආදායම 102% කින් ඉහළ ගොස් තිබෙනවා.\nමිල පහළ යෑමත් සමඟ පාරිභෝගිකයින් වැඩි වශයෙන් එම භාණ්ඩ මිලදී ගැනීම හේතුවෙන් මෙම ආදායම ඉපයීමට හැකිව ඇති බවයි වෙළඳ අමාත්‍යාංශය සඳහන් කළේ.\nමීට පෙර රුපියල් මිලියන 82 දෛනික පිරිවැටුමක් වාර්තා කරන ලද, සතොස ආයතනය නව සහන සැලසීමෙන් පසු රුපියල් මිලියන 166 ක වාර්තාගත දෛනික ආදායමක් උපයා තිබෙනවා.\nවෙළඳ අමාත්‍ය බන්දුල ගුණවර්ධනගේ උපදෙස් මත මෙලෙස අත්‍යවශ්‍ය භාණ්ඩ 27 ක මිල පහත දැමීමට පියවර ගැනුණු අතර, එම භාණ්ඩ සතොස හරහා අලෙවි කෙරෙනවා.",
       "URL": "https://www.hirunews.lk/business/262468/සතොසේ-ආදායම-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=26"
}