{
       "Source": "hirunews",
       "Timestamp": "Saturday, 02 May 2015 - 20:48",
       "Headline": "පොල්ගස් තුන් ලක්ෂ 50,000 ක් කපයි",
       "News Content": "වැලිගම පොල් රෝගය හෙවත් කොළ කහපැහැ ගැන්වීමේ රෝගය වැළඳීම හේතුවෙන් කපා ඉවත් කරන ලද පොල් ගස් ප්‍රමාණය තුන්ලක්ෂ 50,000 දක්වා ඉහළ ගොස් තිබෙනවා.  රෝගය පාලනය කිරීමට විකල්ප ක්‍රමවේදයක් නොමැතිවීම හේතුවෙන් මෙලෙස පොල් ගස් කපා ඉවත් කිරීමට සිදුවූ බවයි පොල් වගා කිරීමේ මණ්ඩලය ප්‍රකාශ කළේ. මාතර දිස්ත්‍රික්කය පුරාවට මෙම කොළ පැහැගැන්වීමේ රෝගය පැතිර ගිය අතර හම්බන්තොට දිස්ත්‍රික්කයේ  ප්‍රදේශ කිහිපයකට මෙම රෝගය මේ වනවිට පැතිර ගොස් ඇති බවයි වාර්තා වන්නේ. කෙසේ වෙතත්, කපා ඉවත් කෙරුණු පොල් ගස් සඳහා වන්දි ගෙවීම ද සිදුකළ බවයි පොල් වගා කිරීමේ මණ්ඩලය සඳහන් කළේ.",
       "URL": "https://www.hirunews.lk/business/108729/පොල්ගස්-තුන්-ලක්ෂ-50000-ක්-කපයි",
       "Category": "Business",
       "Parent URL": "https://www.hirunews.lk/business/all-news.php?pageID=243"
}