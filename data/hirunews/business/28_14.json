{
       "Source": "hirunews",
       "Timestamp": "Sunday, 10 January 2021 - 13:38",
       "Headline": "උඩරට ඉහළ තේ වර්ගවල මිල ගණන් පහත වැටීමක්",
       "News Content": "පසුගිය සතියේ පැවති මේ වසරේ පළමු තේ වෙන්දේසියේදී උඩරට ඉහළ තේ වර්ගවල මිල ගණන් පහත වැටීමක් දක්නට ලැබුණා.\nවිශේෂයෙන් බී.ඕ.පී සහ බී.ඕ.පී.එෆ්. තේ කිලෝ ග්‍රෑමයක මිල රුපියල් 20 ත් 30 ත් අතර ප්‍රමාණයකින් පහත වැටුණු බවයි තැරැව්කරුවන් ප්‍රකාශ කළේ.\nකෙසේ නමුත්, සී.ටී.සී. ඇතුළු පහත රට තේ වර්ග සඳහා ඉහළ ඉල්ලුමක් පැවති බව සඳහන්.\nපසුගිය තේ වෙන්දේසිය සඳහා තේ කිලෝග්‍රෑම් මිලියන 6.4 ක් ඉදිරිපත් වූ අතර, වතු යායන්හි තබා වෙන්දේසි කළ තොගය කිලෝග්‍රෑම් මිලියනයක්.",
       "URL": "https://www.hirunews.lk/business/259308/උඩරට-ඉහළ-තේ-වර්ගවල-මිල-ගණන්-පහත-වැටීමක්",
       "Category": "Business",
       "Parent URL": "https://www.hirunews.lk/business/all-news.php?pageID=28"
}