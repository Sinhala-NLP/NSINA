{
       "Source": "hirunews",
       "Timestamp": "Wednesday, 16 September 2015 - 12:39",
       "Headline": "වී ගැටළුව තවදුරටත්",
       "News Content": "ඇතැම් ප්‍රදේශවල වී මිලදී ගැනීමේ ගැටළුව තවමත් විසදී නොමැති බවට වාර්තා වනවා.  කැකිරාව - ගල්කිරියාගම හා ඒ අවට ප්‍රදේශවල වී මිලදී ගැනීම තාවකාලිකව අත්හිටවීමට වී අලෙවි මණ්ඩලය පියවර ගැනීම හේතුවෙන් ගොවීන් දැඩි අපහසුතාවට පත්ව ඇති බව සදහන්.\nගල්කිරියාගම - පුබ්බෝගම වී මිලදී ගැනීමේ මධ්‍යස්ථානයට ඊයේ දිනයේ පැමිණි ගොවීන් 100කට ආසන්න සංඛ්‍යාවක් වී විකුණාගත නොහැකිව විරෝධතාවක ද නිරත වුණා. ඒ, අදාළ මධ්‍යස්ථානය වසා තැබීම හේතුවෙන්. ප්‍රදේශයේ හිරු වාර්තාකරු සදහන් කළේ ඇතැම් ගොවීන් තමන් රැගෙන ආ වී ගිනි තැබීමට ද උත්සාහ කළ බවයි. වී මිලදී ගැනීමේ මධ්‍යස්ථානයේ නිලධාරීන්ගේ දැනුම්වත් කිරීම මත වී තොග රැගෙන ආ බව විරෝධතාවයට එක්වූ ගොවීන් ප්‍රකාශ කළා.\nකෙසේ වෙතත්, වී මිලදී ගැනීමේ වත්මන් තත්ත්වය සම්බන්ධයෙන් හිරු ප්‍රවෘත්ති අංශය කළ විමසීමකදී වී අලෙවි මණ්ඩලයේ ප්‍රකාශකයෙකු සදහන් කළේ මේ වන විට  වී මෙට්‍රික් ටොන් එක්ලක්ෂ 16,000ක් මිලදී ගෙන ඇති බවයි. ඒ සඳහා රජය රුපියල් මිලියන 6000ක් වෙන් කර තිබෙනවා.",
       "URL": "https://www.hirunews.lk/business/116666/වී-ගැටළුව-තවදුරටත්",
       "Category": "Business",
       "Parent URL": "https://www.hirunews.lk/business/all-news.php?pageID=225"
}