{
       "Source": "hirunews",
       "Timestamp": "Friday, 02 September 2016 - 13:09",
       "Headline": "ප්‍රමිතියෙන් යුතු එතුම් දවටන භාවිත කරන්න",
       "News Content": "මයික්‍රෝන 20ට හෝ ඊට වැඩි ඝනකමකින් යුත් ප්‍රමිතිය සහිත එතුම් දවටන පමණක් ආහාර එතීම සදහා භාවිත කරන ලෙස පාරිභෝගික කටයුතු පිළිබද අධිකාරිය විවෘත දැනුම්දීමක් සිදුකළා.\nඑතුම් දවටන නිෂ්පාදනය කරන්නන්ට සහ ඒවා අලෙවි කරන්නන් වෙත අධිකාරිය දැනුම්දී ඇත්තේ ප්‍රමිතියට අඩු එතුම් දවටන තොග පසුගියදා අත්අඩංගුවට ගෙන නීතිමය ක්‍රියාමාර්ග ගනු ලැබූ බවයි.\nඍජු හා වක්‍රාකාරයෙන් පොලිතින් භාවිතය නිසා පරිසරයට සහ පාරිභෝගිකයන්ට වන හානිය පිළිබදව ද අධිකාරිය පැහැදිලි කර තිබෙනවා.\nපිළිකා, ආබාධ සහිත උපත්, ප්‍රජනන පද්ධතියට සහ ශරීරයේ ප්‍රතිශක්තීකරණයට සිදුවිය හැකි හානි ප්‍රමිතියෙන් තොර පොලිතින් භාවිතයෙන් ඇතිවන සෞඛ්‍යමය හානිවලට ඇතුළත්.",
       "URL": "https://www.hirunews.lk/business/142067/ප්‍රමිතියෙන්-යුතු-එතුම්-දවටන-භාවිත-කරන්න",
       "Category": "Business",
       "Parent URL": "https://www.hirunews.lk/business/all-news.php?pageID=185"
}