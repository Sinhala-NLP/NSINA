{
       "Source": "hirunews",
       "Timestamp": "Tuesday, 05 May 2020 - 13:08",
       "Headline": "ආනයනික පාම්තෙල් බදු වැඩි කරන්නැයි ඉල්ලීමක්",
       "News Content": "දේශීය කෘෂිකර්මාන්තය ප්‍රවර්ධනය කිරීමට සහය විය හැකි බව මෙරට ඔයිල්පාම් වගාකරුවන් පවසනවා.\nඑම වගාකරුවන්ගේ සම්මේලනය නිවේදනයක් නිකුත් කරමින් ප්‍රකාශ කළේ කොවිඩ් නයින්ටීන් ගෝලීය වසංගතයෙන් ජාතික ආර්ථිකයට සිදුවන හානිය අවම කිරීම සඳහා ආනයනික පාම් ඔයිල් සඳහා විශේෂ වෙළඳ භාණ්ඩ බද්ද ඉහළ නැංවිය හැකි බවයි.\nදැඩි රෙගුලාසිවලට යටත්ව මෙරට හෙක්ටයාර 9000ක පමණ ඔයිල්පාම් වගා කෙරෙනවා.\nඑමගින් වසරකදී පාම්තෙල් ටොන් 23,000ක් නිෂ්පාදනය කරනු ලබන අතර, වසරක දී ආනයනය කරන පාම් තෙල් ප්‍රමාණය ටොන් දෙලක්ෂ 40,000කට අධිකයි.\nමේ නිසා දේශීය කෘෂිකර්මාන්තයට අදාළව ඔයිල් පාම් වගාව ප්‍රවර්ධනය කිරීමට පියවර ගත යුතු අතර, දිගුකාලීන ස්වයං පෝෂිත ඉලක්කයක් කරා යොමු විය යුතු බවයි පාම්තෙල් කර්මාන්ත සම්මේලනය පෙන්වා දෙන්නේ.",
       "URL": "https://www.hirunews.lk/business/240105/ආනයනික-පාම්තෙල්-බදු-වැඩි-කරන්නැයි-ඉල්ලීමක්",
       "Category": "Business",
       "Parent URL": "https://www.hirunews.lk/business/all-news.php?pageID=47"
}