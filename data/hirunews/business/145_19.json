{
       "Source": "hirunews",
       "Timestamp": "Wednesday, 27 September 2017 - 13:49",
       "Headline": "සැම්සුන් Galaxy Note 8 ස්මාර්ට් දුරකථනය මෙරට වෙළඳපොළට හඳුන්වා දෙයි",
       "News Content": "සැම්සුන් ශ්‍රී ලංකා සමාගම විසින් නවතම සැම්සුන් Galaxy Note 8 Smart ජංගම දුරකථනය පසුගියදා මෙරටට හඳුන්වා දෙනු ලැබුවා.\nනවතම තාක්ෂණය උපයෝගී කරගනිමින් නව විශේෂාංග රැසක්ද සමඟින් සැම්සුන් Galaxy Note 8 Smart ජංගම දුරකථනය වෙළඳපළට ඉදිරිපත් කර තිබෙනවා.\nසැම්සුන් Galaxy Note 8 Smart ජංගම දුරකථනය  එක අතකින් පහසුවෙන් හසුරවාගත හැකි ලෙස නිර්මාණය කර ඇති  පුළුල් තිරය මෙහි මූලික අංගයක් වන අතර Infinity Display නැමති තාක්ෂණයෙන් එය නිමකර තිබීම විශේෂත්වයක්.\nමීට අමතරව සන්නිවේදනය ඉතා පහසුවෙන් ක්‍රියාකිරීමට S Pen වැනි නවීණ අංගයන්ද මෙයට ඇතුලත් කර ඇති අතර මෙහි  ද්විත්ව කැමරා මඟින් අති විශේෂ හා ඉතා පැහැදිලි ඡායාරූප ලබාගැනීමට හැකියාව පවතිනවා.\nසැම්සුන් Galaxy Note 8 ජංගම දුරකථනය එම කාණ්ඩයේ දුරකථන සඳහා කැමැත්තක් දක්වන පාරිහෝගිකයන් හට නවතම තාක්ෂණය හරහා ආරක්ෂක අත්වැලක් Samsung knox හරහා ලබාදෙන බවයි එම සමාගම පවසන්නේ.\nSinger, Softlogic සහ බලයලත් සැම්සුන් නියෝජිතයන්ගෙන් මෙන්ම තෝරාගත් ඩයලොග් වෙළඳසැල් වලින් අන්තර් ජලය ඔස්සේ ද (wow.lk) මෙම නවීන සැම්සුන් Galaxy Note 8 දුරකථනය මිලදී ගැනීමේ හැකියාව පවතිනවා.",
       "URL": "https://www.hirunews.lk/business/171968/සැම්සුන්-galaxy-note-8-ස්මාර්ට්-දුරකථනය-මෙරට-වෙළඳපොළට-හඳුන්වා-දෙයි",
       "Category": "Business",
       "Parent URL": "https://www.hirunews.lk/business/all-news.php?pageID=145"
}