{
       "Source": "hirunews",
       "Timestamp": "Saturday, 19 August 2017 - 13:15",
       "Headline": "තේ වලට මැදපෙරදිගින් ඉහළ ඉල්ලුමක්",
       "News Content": "මේ සතියේ පැවැති තේ වෙන්දේසියේදී, මැදපෙරදිග කලාපයේ රටවලින් ඉහළ ඉල්ලුමක් පැවති බව තැරැව්කාර සමාගම් පවසනවා.\nමෙවර තේ වෙන්දේසිය සඳහා තේ කිලෝග්‍රෑම් මිලියන 7.5ක් ඉදිරිපත් වූ අතර, අඩු ප්‍රමිතියෙන් යුත් බී. ඕ.පී. සහ බී. ඕ.පී.එෆ් වර්ගවල තේ කිලෝග්‍රෑමයක් සඳහා මිල රුපියල් 20කින් පමණ පහත වැටීම විශේෂත්වයක්.\nකෙසේ නමුත්, සී.ටී.සී. තේ වර්ග ඇතුළු පහතරට තේ වර්ග වලට ඉහළ ඉල්ලුමක් පැවති අතර, එම තේ නිෂ්පාදන කිලෝග්‍රෑම් මිලියන 3.7ක් වෙන්දේසියට ඉදිරිපත් කෙරුණු බව සඳහන්.\nරුසියානු පොදුරාජ්‍ය මණ්ඩලය, තුර්කිය, ඩුබායි, ලිබියාව, කුවේට් සහ සෞදි අරාබිය යන රටවලින් මෙවර කොළඹ තේ වෙන්දේසියේ නිෂ්පාදන සඳහා ඉහළ ඉල්ලුමක් හිමි වුණා.",
       "URL": "https://www.hirunews.lk/business/168841/තේ-වලට-මැදපෙරදිගින්-ඉහළ-ඉල්ලුමක්",
       "Category": "Business",
       "Parent URL": "https://www.hirunews.lk/business/all-news.php?pageID=149"
}