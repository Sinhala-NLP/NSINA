{
       "Source": "hirunews",
       "Timestamp": "Sunday, 20 January 2019 - 13:16",
       "Headline": "බොර තෙල් මිල ඉහළට",
       "News Content": "ලෝක වෙළඳපොලේ බොරතෙල් මිල අඛන්ඩව ඉහළ යාමක් ගතවූ සතිය තුළ දක්නට ලැබුණා.\nලොව විශාලතම බලශක්ති පාරිභෝගිකයෙකු වන ඇමරිකානු එක්සත් ජනපදයේ ඉන්ධන සංචිත පහත වැටීමද ඊට එක් හේතුවක්.\nගෝලීය සැපයුම කප්පාදු කළද ඇමරිකාව සහ චීනය අතර ආර්ථික අර්බුදය විසඳීමේ බලාපොරොත්තුවද තෙල් මිල ඉහළ යාමට හේතුවක්.\nසති අන්තය වනවිට බ්‍රෙන්ට් වර්ගයේ තෙල් බැරලයක මිල ඇමරිකානු ඩොලර් 62 යි ශත 70 දක්වා ඉහළ ගිය අතර, ඇමරිකානු ඩබ්ලිව්.ටී.අයි. තෙල් බැරලයක මිල සටහන් වූයේ ඩොලර් 53 යි ශත 80 ක් ලෙසයි.\nඒ අනුව ගතවූ සතිය තුළ බ්‍රෙන්ට් වර්ගයේ තෙල් බැරලයක මිල සියයට 3.7 කින්ද ඩබ්ලිව්.ටී.අයි. තෙල් බැරලයක මිල සියයට 4.3 කින්ද ඉහළ ගොස් තිබෙනවා.",
       "URL": "https://www.hirunews.lk/business/208624/බොර-තෙල්-මිල-ඉහළට",
       "Category": "Business",
       "Parent URL": "https://www.hirunews.lk/business/all-news.php?pageID=97"
}