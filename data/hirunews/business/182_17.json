{
       "Source": "hirunews",
       "Timestamp": "Sunday, 25 September 2016 - 13:43",
       "Headline": "අයි. ඕ.සී ලිහිසි තෙල් ඉන්දුනීසියාවට",
       "News Content": "ලංකා අයි. ඕ.සී සමාගම ශ්‍රී ලංකාවේ නිෂ්පාදනය කරන ලිහිසි තෙල් ඉන්දුනීසියාව වෙත අපනයනය කිරීම පිළිබඳව අවධානය යොමුවී තිබෙනවා.\nඑම සමාගමේ කළමනාකාර අධ්‍යක්ෂ ෂ්‍යාම් බෝරා ප්‍රකාශ කළේ මෙරට වාර්ෂික ලිහිසි තෙල් පාරිභෝජනය ටොන් 49,000 ක් වන අතර, ඒ සඳහා සමාගම් 13 ක් අතර තරඟයක් පවතින බවයි.\nකෙසේ නමුත්, ලිහිසි තෙල් මෙරට නිෂ්පාදනය කරන්නේ ලංකා ඛනිජ තෙල් සංස්ථාව සහ ලංකා අයි. ඕ.සී සමාගම පමණයි.\nත්‍රිකුණාමලයේ පිහිටි ලංකා අයි. ඕ.සී ලිහිසි තෙල් නිෂ්පාදනාගාරයේ නිෂ්පාදන දැනටමත් මාලදිවයින වෙත අපනයනය කෙරෙනවා.\nඉන්දුනීසියානු අපනයනයන් මේ වසර අවසානයේදී ආරම්භ කිරීමට හැකිවනු ඇතැයි ලංකා අයි. ඕ.සී කළමනාකාර අධ්‍යක්ෂවරයා විශ්වාසය පළ කළා.",
       "URL": "https://www.hirunews.lk/business/143784/අයි-ඕ-සී-ලිහිසි-තෙල්-ඉන්දුනීසියාවට",
       "Category": "Business",
       "Parent URL": "https://www.hirunews.lk/business/all-news.php?pageID=182"
}