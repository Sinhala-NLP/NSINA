{
       "Source": "hirunews",
       "Timestamp": "Thursday, 06 August 2015 - 12:56",
       "Headline": "අමු රබර් මිලදීගන්න කෝටි 400 ක්",
       "News Content": "මේ වසර සඳහා ස්වභාවික අමු රබර් මිලදී ගැනීමට මහා භාන්ඩාගාරයෙන් රුපියල් කෝටි 400 ක මුදලක් වෙන් කර තිබෙනවා. ඉන් රුපියල් කෝටි 90 ක් මේ වනවිටත් නිදහස් කර ඇති බවයි රබර් සංවර්ධන දෙපාර්තමේන්තුවේ අධ්‍යක්‍ෂ ජනරාල් ආර්.බී. ප්‍රේමදාස සඳහන් කළේ. මෙරට රබර් කර්මාන්තය සහ එහි නියැලෙන පුද්ගලයින්ගේ ජීවන තත්ත්වය නංවාලීමේ අරමුණින් රබර් කිලෝවකට රුපියල් 350 ක සහතික මිලක් ලබාදීමට ආණ්ඩුව පියවර ගත්තා. මෙම මිල යටතේ ස්වභාවික අමු රබර් අලෙවි කරගැනීම සඳහා කිසියම් ගැටළුවක් පවතීනම් ඊට මැදිහත්වීම සඳහා රබර් සංවර්ධන දෙපාර්තමේන්තුවේ නිලධාරීන් දෙදෙනෙකුද පත්කර තිබෙනවා.",
       "URL": "https://www.hirunews.lk/business/114440/අමු-රබර්-මිලදීගන්න-කෝටි-400-ක්",
       "Category": "Business",
       "Parent URL": "https://www.hirunews.lk/business/all-news.php?pageID=230"
}