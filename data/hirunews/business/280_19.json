{
       "Source": "hirunews",
       "Timestamp": "Sunday, 01 September 2013 - 13:33",
       "Headline": "වාහන මිල ඉහළ යයි.",
       "News Content": "මෝටර් රථ ආනයනය සඳහා ණයවර ලිපි නිකුත් කිරීමේදී තැන්පත් අවශ්‍යතාවය සියයට සියයකින් ඉහළ නැංවීමත් සමඟ ආනයනය කරන වාහනවල මිල විශාල අගයකින් ඉහළ යනු ඇතැයි වාහන ආනයනකරුවන් පෙන්වා දෙනවා. මේ හේතුවෙන් ත්‍රිරෝද රථ සහ යතුරුපැදිවල මිල ද ඉහළ යාමේ අවදානමක් පවතින බවයි ලංකා වාහන ආනයනකරුවන්ගේ සංගමයේ සභාපති ඉන්දික සම්පත් මෙරෙන්චිගේ ප්‍රකාශ කළේ. මෙම තීරණය බස් රථ, ගිලන්රථ, ලොරි සහ ට්‍රක් රථ සඳහා බල නොපාන බව නව රෙගුලාසි පනවමින් මහබැංකුව පසුගියදා ප්‍රකාශ කළා. කෙසේ වෙතත්, ලංකා වාහන ආනයනකරුවන්ගේ සංගමයේ සභාපතිවරයා කියා සිටියේ නව තීරණයත් සමඟ ආසන 30 ට අඩු කුඩා වර්ගයේ ආනයනික බස් රථවල මිල ගණන් ද ඉහළ යනු ඇති බවයි.\n[MP3]s66280[/MP3]",
       "URL": "https://www.hirunews.lk/business/66280/වාහන-මිල-ඉහළ-යයි",
       "Category": "Business",
       "Parent URL": "https://www.hirunews.lk/business/all-news.php?pageID=280"
}