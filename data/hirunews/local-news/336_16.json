{
       "Source": "hirunews",
       "Timestamp": "Wednesday, 17 May 2023 - 17:19",
       "Headline": "විපක්‍ෂ නායකවරයා හා ජෙරම් දේවගැතිවරයා ගැන හැරිසන්ගෙන් ප්‍රකාශයක්",
       "News Content": "විපක්‍ෂ නායක සජිත් ප්‍රේමදාස ජෙරොම් දේවගැතිවරයා සමඟ සම්බන්ධකම් පැවැත් වූ බවට සැකයක් පවතින බව හිටපු පාර්ලිමේන්තු මන්ත්‍රී පී හැරිසන් ප්‍රකාශ කරනවා.\nඅද මාධ්‍ය හමුවක් පැවැත් වූ හැරිසන් ප්‍රශ්න කළේ විපක්ෂ නායකවරයා මේ සම්බන්ධයෙන් නිහඬව සිටින්නේ මන්දැයි යන්නයි.\nඑහිදී හිටපු මන්ත්‍රීවරයා පැවසුවේ මෙවන් අදහසක්.\n“ජෙරොම් දේවගැතිවරයා බුදුන් වහන්සේ ගැන අපහාසාත්මක ප්‍රකාශ කර තිබුණා. මෙම දේවගැතිවරයා සම්බන්ධයෙන් බොහෝ දෙනෙක් ප්‍රකාශ ඉදිරිපත් කරලත් තියනවා. ජනාධිපතිවරයාත් දේවගැතිවරයා සම්බන්ධයෙන් පරීක්ෂණයක් ඉල්ලලා තියනවා. මේ දේවගැතිවරයා කරන ප්‍රකාශ නිසා ආගමික සහ වාර්ගික සහජීවනයට බාධා ඇති වෙනවා. විපක්ෂ නායකතුමා මේ ගැන නිහඬ ඇයි?. ඔහුට දේවගැතිවරයා සමඟ යම් සම්බන්ධයක් තිබෙනවා ද යන්න අපට සැකයි.”",
       "URL": "https://www.hirunews.lk/335475/විපක්‍ෂ-නායකවරයා-හා-ජෙරම්-දේවගැතිවරයා-ගැන-හැරිසන්ගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=336"
}