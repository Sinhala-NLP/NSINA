{
       "Source": "hirunews",
       "Timestamp": "Wednesday, 27 January 2021 - 6:28",
       "Headline": "පස්වරු 2.00 න් පසු දිස්ත්‍රික්ක කිහිපයකට වැසි",
       "News Content": "සබරගමුව පළාත, ගාල්ල සහ මාතර දිස්ත්‍රික්කවලත් ස්ථාන ස්වල්පයක පස්වරු 2.00 න් පමණ පසුව වැසි හෝ ගිගුරුම් සහිත වැසි ඇතිවන බව කාළගුණ විද්‍යා දෙපාර්තමේන්තුව පවසනවා.\nමේ අතර නැගනහිර සහ ඌව පළාත් වල වැසි ස්වල්පයක් ඇති විය හැකි බවද එම දෙපාර්තමේන්තුව පවසනවා.\nදිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතිනු ඇති.\nබස්නාහිර, මධ්‍යම සහ සබරගමුව පළාත්වල උදෑසන කාලයේදී මීදුම් සහිත තත්ත්වයක් ඇතිවිය හැකි බවද කාළගුණ විද්‍යා දෙපාර්තමේන්තුව වැඩි දුරටත් පවසනවා.",
       "URL": "https://www.hirunews.lk/260831/පස්වරු-2-00-න්-පසු-දිස්ත්‍රික්ක-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2186"
}