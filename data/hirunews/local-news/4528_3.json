{
       "Source": "hirunews",
       "Timestamp": "Monday, 08 May 2017 - 9:20",
       "Headline": "බිරිඳට මරාන්තිකව පහරදුන්  පුද්ගලයෙකු අත්අඩංගුවට",
       "News Content": "සිය බිරිඳට මරාන්තිකව පහරදී ඇය ලොරික රැගෙන යමින් සිටි පුද්ගලයෙකු හබරණදී පොලීසිය විසින් අත්අඩංගුවට ගෙන තිබෙනවා.\nතුවාල ලබා සිටි කාන්තාව හබරණ රෝහලට ඇතුලත් කිරීමෙන් අනතුරුව මියගොස් ඇති බවයි පොලිසිය පවසන්නේ.\nමෙලෙස මියගොස් ඇත්තේ සිංහගම, අලුත්ඔය ප්‍රදේශයේ පදිංචි කාංචනා දිල්රුක්ෂි යන 28 හැවිරිදි වියේ පසුවන කන්තාවක් බව සදහන්.\nඅදාල කාන්තාවගේ මෘත ශරීරය හබරණ රෝහලේ තැන්පත් කර ඇති අතර පශ්චාත් මරණ පරීක්ෂණ කටයුතු එහිදී සිදු කිරීමට නියමිතයි.\nසිද්ධිය සම්බන්ධයෙන් සැකකාර සැමියා අත්අඩංගුවට ගෙන ඇති අතර පවුල් ආරවුලක් මත මෙය සිදුවන්නට ඇති බවට පොලිසිය සැක පලකරනවා.",
       "URL": "https://www.hirunews.lk/160848/බිරිඳට-මරාන්තිකව-පහරදුන්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4528"
}