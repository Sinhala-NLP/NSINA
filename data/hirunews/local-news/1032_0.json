{
       "Source": "hirunews",
       "Timestamp": "Sunday, 10 July 2022 - 14:46",
       "Headline": "ශ්‍රී ලංකාවට සහය වන්නැයි සෝනියා ගාන්ධි ජාත්‍යන්තරයෙන් ඉල්ලයි",
       "News Content": "මෙම අර්බුදකාරී මොහොතේදී ශ්‍රී ලංකාවට උපකාර කරන ලෙස ඉන්දීය කොන්ග්‍රස් පක්ෂය ලෝක ප්‍රජාවෙන් ඉල්ලීමක් කරනවා.\nනිවේදනයක් නිකුත් කරමින් කොංග්‍රසයේ සභාපති සෝනියා ගාන්ධි කියාසිටියේ ශ්‍රී ලංකාවේ පවතින දේශපාලන තත්ත්වය පිළිබඳව තම පක්ෂය කනස්සල්ලෙන් පසුවන බවයි.\n“ආර්ථික අභියෝග, මිල ඉහළ යාම සහ ආහාර, ඉන්ධන සහ අත්‍යාවශ්‍ය භාණ්ඩ හිඟය නිසා ශ්‍රී ලංකාවේ ජනතාවට විශාල දුෂ්කරතා සහ පීඩාවන් ඇති කර තිබෙනවා. කොංග්‍රස් පක්ෂය මෙම බරපතල අර්බුදයේ දී ශ්‍රී ලංකාව සහ එහි ජනතාව සමඟ සහයෝගයෙන් කටයුතු කරන අතර ඔවුන්ට එය ජය ගැනීමට හැකි වනු ඇතැයි අපේක්ෂා කරනවා. වත්මන් දුෂ්කරතා සමඟ කටයුතු කිරීමේදී ඉන්දියාව ශ්‍රී ලංකාවේ ජනතාවට සහ රජයට අඛණ්ඩව සහාය වනු ඇතැයි අපි බලාපොරොත්තු වෙමු, ” සෝනියා ගාන්ධි සඳහන් කළා.\nශ්‍රී ලංකාවට සියලු ආධාර සහ සහයෝගය ලබා දෙන ලෙසට ද ඇය ජාත්‍යන්තර ප්‍රජාවෙන් ඉල්ලීමක් කරනවා.",
       "URL": "https://www.hirunews.lk/309602/ශ්‍රී-ලංකාවට-සහය-වන්නැයි-සෝනියා-ගාන්ධි-ජාත්‍යන්තරයෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1032"
}