{
       "Source": "hirunews",
       "Timestamp": "Friday, 07 July 2017 - 9:22",
       "Headline": "සීයව බේරගන්න ගිය අවුරුදු හතරක දරුවා මියයයි (ඡායාරූප)",
       "News Content": "ගිරාදුරුකෝට්ටේ බතලයාය දුන්කොළවත්ත ගම්මානයේ සිව්හැවිරිදි දරුවෙකු ඉකුත් 04 වැනි දින බඹර ප්‍රහාරයකට ලක්වී ප්‍රතිකාර සදහා මහියංගන මුලික රෝහල වෙත ඇතුළත් කිරිමෙන් පසු දහවල් 1.30ට පමණ මියගොස් තිබෙනවා.\nමෙලෙස මියගොස් ඇත්තේ ගිරාදුරුකෝට්ටේ බතලයාය දුන්කොළවත්ත ගම්මානයේ පදිංචි කවිෂ තුසිත කුමාර නම් සිව් හැවිරිදි දරුවෙක්.\nමියගිය දරුවා අක්කර 80 ගම්මානයේ සිය මිත්තනියගේ නිවසේ තම පියා හා මුත්තා සමග වත්තේ ගම්මිරිස් කැඩිමට එක්ව සිට තිබෙනවා.\nමුත්තා ගම්මිරිස් වැලකට ඉනිමග හේත්තු කරනවාත් සමගම එහි සිටි බඹරුන් ඇවිස්සී මුත්තා හට අනින්නට පටන් ගැනිමත් සමගම මුත්තා බිම පෙරලි බේරිමට උත්සා දරා ඇති බවයි අප වාර්තාකරු සඳහන් කරේ.\nබිම පෙරලි දගලමින් සිටි මුත්තා බේරාගැනිමට පුංචි කවිෂ දිවගොස් ඇති අතර ඒ සමගම බඹරුන් පුංචි පුතු වට කර දෂ්ඨ කර තිබෙනවා.\nබඹර දෂ්ඨකිරිමට ලක්වු මුත්තා හා කවිෂ මහියංගණ මුලික රෝහල වෙත ඇතුලත් කිරිමෙන් පසු දැඩි සත්කාර ඒකයේ ප්‍රතිකාර ලබමින් සිටියදී පුංචි කවීෂ මියගියා.\nසියා බේරාගැනිමට දිවගොස් දිවි අහිමි වු පුංචි කවිෂ ලබන වසරේ පෙරපාසැල් යෑම සදහා සුදානමින් ඇගිලි ගනිමන් සිටි පුංචි සිගිත්තෙක්.\nපුංචි කවිෂගේ අවසන් කටයුතු ඊයේ (06) බතලයා දුන්කොල වත්ත ගම්මානයේදී සිදු කෙරුණා.\nමහියංගණ - රංජිත් කරුණාවිර",
       "URL": "https://www.hirunews.lk/165288/සීයව-බේරගන්න-ගිය-අවුරුදු-හතරක-දරුවා-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4434"
}