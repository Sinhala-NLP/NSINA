{
       "Source": "hirunews",
       "Timestamp": "Sunday, 20 December 2020 - 12:58",
       "Headline": "කොරෝනා මර්ධන විදේශීය එන්නත් මෙරට තුළ ලියාපදිංචිය ඉදිරි දෙසතියේ",
       "News Content": "කොරෝනා වෛරසයට එරෙහිව නිෂ්පාදනය කළ විදේශීය එන්නත් මෙරට තුළ ලියාපදිංචි කිරීමේ කටයුතු ඉදිරි දෙසතිය තුළ ආරම්භ කිරීමට අපේක්ෂා කරන බව ඖෂධ නිෂ්පාදනය, සැපයුම් හා නියාමන රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nදැනටමත් එවැනි එන්නත් හයක් පිළිබඳව සළකා බලමින් සිටින බවට ප්‍රකාශ කළ අමාත්‍යවරයා ලබන සතියේදී රුසියාවේ නිෂ්පාදිත ස්පුට්නික් - ෆයිව් එන්නත සම්බන්ධයෙන් මෙරට රුසියානු තානාපතිවරයා සමඟ සාකච්ඡා කරන බවයි කියා සිටියේ.\nමේ අතර කොරෝනා එන්නත් මිලදී ගැනීම සඳහා ලෝක බැංකුවෙන් රුපියල් බිලියන 10ක ණය මුදලක් ලබාගැනීමට රජය සූදානම් වන බවට අද දිනයේ ජාතික පුවත්පතක් වාර්තාකර තිබුණා.",
       "URL": "https://www.hirunews.lk/257461/කොරෝනා-මර්ධන-විදේශීය-එන්නත්-මෙරට-තුළ-ලියාපදිංචිය-ඉදිරි-දෙසතියේ",
       "Category": "Local News",
       "Parent URL": "https://www.hirunews.lk/local-news.php?pageID=2264"
}