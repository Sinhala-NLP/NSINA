{
       "Source": "hirunews",
       "Timestamp": "Thursday, 28 September 2023 - 13:28",
       "Headline": "වලාකුළු වල ක්ෂුද්‍ර ප්ලාස්ටික්",
       "News Content": "ජපානයේ පර්යේෂකයන් විසින් වලාකුළු වල ක්ෂුද්‍ර ප්ලාස්ටික් පවතින බව තහවුරු කර ගෙන තිබෙනවා.\nඒවා තවමත් සම්පූර්ණයෙන් වටහාගෙන නොමැති ආකාරවලින් දේශගුණයට බලපෑම් සිදුකරන බවයි එම පර්යේෂකයන් සඳහන් කොට සිටින්නේ.\nEnvironmental Chemistry Letters හි ප්‍රකාශයට පත් කරන ලද අධ්‍යයනයක දී, විද්‍යාඥයන් ෆුජි සහ ඔයමා කඳු මුදුන්වලින් වැසී ඇති මීදුමෙන් ජලය රැස් කිරීම සඳහා තරණය කළ අතර, පසුව ඒවායේ භෞතික හා රසායනික ගුණාංග තීරණය කිරීම සඳහා සාම්පල පරික්ෂාවට ලක් කර තිබෙනවා.\nසෑම වලාකුළු වතුර ලීටරයකම ප්ලාස්ටික් කැබලි 6.7 සිට 13.9 දක්වා ප්‍රමාණයක් අඩංගු බවයි එහිදී අනාවරණය වී ඇත්තේ.\n“ප්ලාස්ටික් වායු දූෂණය” පිළිබඳ ප්‍රශ්නය ක්‍රියාශීලීව විසඳා නොගතහොත්, දේශගුණික විපර්යාස සහ පාරිසරික අවදානම් යථාර්ථයක් බවට පත් විය හැකි අතර, අනාගතයේදී ආපසු හැරවිය නොහැකි හා බරපතල පාරිසරික හානියක් සිදුවිය හැකි බවයි,” Waseda විශ්වවිද්‍යාලයේ ප්‍රධාන කතුවරයා වන Hiroshi Okochi සඳහන් කොට සිටියේ,",
       "URL": "https://www.hirunews.lk/349649/වලාකුළු-වල-ක්ෂුද්‍ර-ප්ලාස්ටික්",
       "Category": "Local News",
       "Parent URL": "https://www.hirunews.lk/local-news.php?pageID=2"
}