{
       "Source": "hirunews",
       "Timestamp": "Saturday, 29 April 2023 - 8:13",
       "Headline": "අහුන්ගල්ලේ වෙඩිතැබීම ගැන විමර්ශන",
       "News Content": "අහුන්ගල්ල - මිද්දරමුල්ල ප්‍රදේශයේ පසුගියදා වෙඩි තබා පුද්ගලයෙකු ඝාතනය කිරීමේ පරීක්ෂණවලට අදාළව කරන්දෙණියේ පිහිටි යුද හමුදා සන්නද්ධ බුද්ධි බලකා කඳවුරේ අසළින් සොයාගත් යතුරුපැදිය ඔස්සේ විමර්ෂණ සිදු කර බව පොලිසිය පවසනවා.\nඑම යතුරුපැදියට හිමිකරුවන් කිහිපදෙනෙකු සිටින බවත් ඒ ඔස්සේ වෙඩි තැබීම සඳහා පැමිණි පුද්ගලයින් කවුරුන්ද යන්න අනාවරණය කර ගැනීමට හැකිවනු ඇති බවයි විමර්ශන සිදුකරන උසස් පොලිස් නිලධාරියෙකු සඳහන් කළේ.\nඑම යතුරුපැදියට හිමිකරුවන් කිහිපදෙනෙකු සිටින බවත් හෙළි වී ඇති බවයි විමර්ශන සිදු කරන උසස් පොලිස් නිළදාරියෙකු සඳහන් කළේ.\nසිද්ධියට අදාළව එම කඳවුරේ සෙබළුන් කිහිප දෙනෙකුගෙන් ද ප්‍රකාශ සටහන් කරගත් බව පොලීසිය ප්‍රකාශ කළා.\nඑමෙන්ම පොලිස් භාරයට ගත් ටී-56 ගිනි අවි රජයේ රස පරීක්ෂකවරයා වෙත මේ වන විට යොමුකර තිබෙනවා.\nපසුගිය 14 වනදා රාත්‍රියේ යතුරුපැදියකින් පැමිණි පුද්ගලයින් දෙදෙනෙකු විසින් සිදුකළ මෙම වෙඩි තැබීමෙන් 29 හැවිරිදි බහුදින ධීවර යාත්‍රා මුරකරුවෙකු ජීවිතක්ෂයට පත්වුණා.\nඔහු සිය සොහොයුරියගේ දරුවන් දෙදෙනා සමඟ යතුරුපැදියකින් ගමන් කරමින් සිටිය දීයි මෙම වෙඩි ප්‍රහාරයට ලක්වුණේ.",
       "URL": "https://www.hirunews.lk/333729/අහුන්ගල්ලේ-වෙඩිතැබීම-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=383"
}