{
       "Source": "hirunews",
       "Timestamp": "Friday, 16 June 2017 - 11:07",
       "Headline": "බඹර ප්‍රහාරයක් නිසා සිසුවෙක් රෝහලේ (ඡායාරූප)",
       "News Content": "අද (16) උදෑසන කතරගම නගරයේ ඇති ජල ටැංකිය මත පවතින බඹර කූඩුවක් ඇවිස්සීම නිසා කතරගම ජාතික පාසල වෙත ගිය පාසල් සිසුන් කීප දෙනකුට බඹර ප්‍රහාරයක් සිදුව තිබෙනවා.\nබඹරු මාර්ගයේ යමින් සිටි පාසල් ළමුන්ට හා මාර්ගයේ ගමන් ගත් පිරිස් වෙත දෂ්ඨ කිරීමට නිසා අද උදෑසන එම ස්ථානය නොසන්සුන් වතාවරණයක් ද පැවතුන බවයි අප වාර්තාකරු සඳහන් කළේ.\nමෙම තත්වය මත කතරගම ජානාධිපති ජාතික පාසලේ 09 වසර ඉගෙනුම ලබන සිසුවකු කතරගම රෝහලට ඇතුලත් කර තිබෙනවා.\nමේ අතර කතරගම පුද්ගලයින් දෙදෙනෙකු ද මෙයට වසර කීපයකට ඉහතදී බඹර ප්‍රහාරයකට ලක්ව ජීවිතක්ෂයට පත්වුන බවයි අප වාර්තාකරු පැවසුවේ.\nකතරගම ජනතාව පවසන්නේ වසර ගනනාවක් පුරා ඇති මෙම බඹර කූඩු ඉවත් කිරීමට පියවර ගන්නා ලෙසත් මෙම බඹර කූඩු තව දුරටත් පැවතීම නිසා ඉදිරි පෙරහැර සමයේ දි පැමිණෙන වන්දනාකරුවන්ට ද ජීවිත තර්ජනයක් විය හැකි බවයි.",
       "URL": "https://www.hirunews.lk/163683/බඹර-ප්‍රහාරයක්-නිසා-සිසුවෙක්-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4467"
}