{
       "Source": "hirunews",
       "Timestamp": "Tuesday, 02 March 2021 - 7:59",
       "Headline": "බෝසත් උපත මෙරට සිදුවූ බවට යන ප්‍රචාර අසත්‍යයයි",
       "News Content": "බෝසත් උපත මෙරට දී සිදුවූ බවට මිත්‍යා මත පැතිර වීමට කිසිසේත් ඉඩ ලබානොදෙන බව පුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග පවසනවා. අදාළ මිත්‍යා මතය පැතිර වීමේ ඒකායන අරමුණ බවට පත්ව ඇත්තේ බුදුදහමට හානි කිරීම බවයි ඔහු සඳහන් කළේ.\nබෝසත් උපත සිදුවූ බවට පිරිසක් විසින් මත පළ කළ හබරණ - හිරිවඩුන්න ප්‍රදේශයේ පුරාවිද්‍යාත්මක කැණීම් ඊයේ සිට ආරම්භ කළා.\nබෞද්ධ උපදේශක කමිටුවේ ඉල්ලීමක් අනුවයි එහි කැණිම් කටයුතු ආරම්භ කර ඇත්තේ.\nහබරණ - හිරිවඩුන්න - බෝධිරාජාරාමයට පසුගිය ජනවාරි මස 8 වන දා සංස්කෘතික රාජ්‍ය අමාත්‍ය විදුර වික්‍රමනායක ඇතුලු කණ්ඩායමක් ගිය අවස්ථාවේදී ප්‍රදේශවාසීන්ගෙන් දැඩි විරෝධයක් එල්ලවුණා.\nඒ, ඔවුන් සමඟ පැමිණි කිහිපදෙනෙකු බෝසත් උපත අදාළ ස්ථානයේ සිදුවූ බවට ප්‍රකාශ කරමින් ඒ බව තහවුරු කිරීම සඳහා පැරණි ඡායාරූප සහ ග්‍රන්ථ කිහිපයක් පෙන්වමින් කටයුතු කිරීමත් සමඟයි.",
       "URL": "https://www.hirunews.lk/264066/බෝසත්-උපත-මෙරට-සිදුවූ-බවට-යන-ප්‍රචාර-අසත්‍යයයි",
       "Category": "Local News",
       "Parent URL": "https://www.hirunews.lk/local-news.php?pageID=2116"
}