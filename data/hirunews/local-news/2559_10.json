{
       "Source": "hirunews",
       "Timestamp": "Sunday, 26 July 2020 - 14:02",
       "Headline": "මෙරට ප්‍රථම ළමා අක්මා බද්ධ කිරීමේ සැත්කම උතුරු කොළඹ ශික්ෂණ රෝහලේදී සාර්ථකව (වීඩියෝ)",
       "News Content": "මෙරට ප්‍රථම ළමා අක්මා බද්ධ කිරීමේ සැත්කම උතුරු කොළඹ ශික්ෂණ රෝහලේදී ඉතා සාර්ථකව සිදුකළ බව සෞඛ්‍ය හා දේශීය වෛද්‍ය සේවා අමාත්‍යාංශය නිවේදනය කළා.\nදිවයින පුරා සේවය කරන විශේෂඥ වෛද්‍යවරුන් කණ්ඩායමක සක්‍රිය දායකත්වයෙන් මෙම බද්ධ කිරීම සිදුකර තිබෙනවා.\nජීවී දායකයෙකුගේ අක්මා කොටසක් මෙලෙස බද්ධ කර ඇත්තේ සිරෝසිස් රෝගයට ගොදුරු වී සිටි 9 හැවිරිදි දරුවෙකුටයි.\nමෙම ශල්‍ය කර්මය සිදුකිරීමට පැය 12 කට ආසන්න කාලයක් ගතවී ඇති බවද සඳහන්.",
       "URL": "https://www.hirunews.lk/246442/මෙරට-ප්‍රථම-ළමා-අක්මා-බද්ධ-කිරීමේ-සැත්කම-උතුරු-කොළඹ-ශික්ෂණ-රෝහලේදී-සාර්ථකව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2559"
}