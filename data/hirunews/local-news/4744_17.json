{
       "Source": "hirunews",
       "Timestamp": "Wednesday, 21 December 2016 - 10:55",
       "Headline": "කතගරම පූජා භූමියේ සිඟමනේ යෙදුණු 35 දෙනෙකු අත්අඩංගුවට",
       "News Content": "කතරගම පූජා භුමියේ සිඟමනේ යෙදුණු කාන්තාවන් හා පිරිමි පුද්ගලයින් 35 දෙනෙකු කතරගම පොලිසිය මගින් අත්අඩංගුවට ගෙන තිබෙනවා.\nඊයේ රාත්‍රියේ සිදුකළ විශේෂ මෙහෙයුමකදී ඔවුන් සමග සිටි කුඩා පිරිමි සහ ගැහැණු දරුවන් 8 දෙනෙකු ද පොලිස් භාරයට ගත් බවයි කතරගම පොලිසිය සදහන් කළේ.\nළමයින් පෙන්වා ඔවුන් මෙලෙස මුදල් උපයා ඇති අතර, සැකකරුවන් ලුණුගම්වෙහෙර, බුත්තල, පස්සර, තිස්සමහාරාමය සහ කතරගම යන ප්‍රදේශවල පදිංචිකරුවන් බවට අනාවරණ වී තිබෙනවා.\nමෙම පිරිස අද අධිකරණයට ඉදිරිපත් කිරීමට නියමිත බවයි කතරගම පොලිසියේ උසස් නිලධාරියෙකු ප්‍රකාශ කළේ.",
       "URL": "https://www.hirunews.lk/150223/කතගරම-පූජා-භූමියේ-සිඟමනේ-යෙදුණු-35-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4744"
}