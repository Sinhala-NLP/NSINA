{
       "Source": "hirunews",
       "Timestamp": "Tuesday, 04 July 2023 - 17:04",
       "Headline": "තද සුළඟකින් දුරකථන කුළුණක් කඩාවැටී කන්තලේ තැපැල් සේවකයින් හයකට තුවාලයි",
       "News Content": "කන්තලේ ප්‍රදේශය හරහා හමා ගිය තද සුළඟකින් කන්තලේ නගර මධ්‍යයේ පිහිටි දුරකථක සමාගමකට අයත් සන්නිවේදන කුළුණක් යාබදව පිහිටා තිබූ තැපැල් කාර්යාලය මතට කඩාවැටීමෙන් එහි සේවකයින් හයදෙනෙකු තුවාල ලබා තිබෙනවා.\nකන්තලේ පොලිසිය සඳහන් කළේ, තුවාලකරුවන් කන්තලේ මූලික රෝහල වෙත ඇතුළත් කළ බවයි.\nඔවුන්ගේ තත්ත්වය බරපතල නොවන බවයි හිරු ප්‍රවෘත්ති අංශය කළ විමසීමක දී රෝහල් ප්‍රකාශකයෙකු කියා සිටියේ.\nදුරකථන කුළුණ කඩාවැටීමෙන් තැපැල් කාර්යාලයේ ගොඩනැගිල්ලට දැඩි හානි සිදුව ඇති බව ද සඳහන්.",
       "URL": "https://www.hirunews.lk/340013/තද-සුළඟකින්-දුරකථන-කුළුණක්-කඩාවැටී-කන්තලේ-තැපැල්-සේවකයින්-හයකට-තුවාලයි",
       "Category": "Local News",
       "Parent URL": "https://www.hirunews.lk/local-news.php?pageID=213"
}