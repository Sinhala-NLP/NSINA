{
       "Source": "hirunews",
       "Timestamp": "Wednesday, 14 July 2021 - 13:01",
       "Headline": "රාසයනික පොහොර නොමැති වීමෙන් ගොවීන් පීඩාවට (වීඩියෝ)",
       "News Content": "වගාවන්ට අවශ්‍ය පොහොර සහ රසායනික ද්‍රව්‍ය හිඟය හේතුවෙන් බොහෝ ප්‍රදේශවල ගොවීන් දුෂ්කරතා රැසකට මුහුණ දී සිටිනවා.\nකෙසේවෙතත් කෘෂිකර්ම අමාත්‍ය මහින්දානන්ද අලුත්ගමගේ මහතා පැවසුවේ වගාවන් සඳහා අවශ්‍ය පොහොර ලබාදීමට රජය කටයුතු කරන බැවින්  ගොවීන් ඒ පිළිබඳ අනියත බියක් ඇතිකර නොගත යුතු බවයි.\nමධ්‍යම පළාතට මෙන්ම කෑගල්ල දිස්ත්‍රික්කයට තේ පැල සපයන යටිනුවර, පොත්තපිටිය ප්‍රදේශයේ පිහිටි ප්‍රධාන තේ පැළ තවානේ පැල ලක්ෂ පහක් පමණ\nපොහොර නොමැතිව විනාශවීමේ තර්ජනයට ලක්ව තිබෙනවා.\nමධ්‍යම පළාතේ කුඩා තේ වතු සමිති පවසන්නේ තේ පැල සහ තේ ගස් සඳහා යොදන රසායනික පොහොර නොමැතිකමින් මේ වන විට තේ කර්මාන්තය කඩා\nවැටීමේ බලවත් තර්ජනයක් මතුව ඇති බවයි.\nමේ අතර කීඩෑ උවදුරක් හේතුවෙන් උහන, වලගම්බාපුර, අඳල්ඔය, වීරගොඩ ඇතුළු ප්‍රදේශ කිහිපයක වී වගාව විනාශ වී ඇති බව ගොවීන් පවසනවා.\nමොහු මාකඳුර පුහුණු ආයතනයේදී කාබනික පොහොර සැකසීම සඳහා පුහුණුවී ඇති අතර ඒ අනුව ප්‍රාදේශීය ලේකම්වරයාගෙන් කරන ලද ඉල්ලීමකට අනුව ඔහුට කාබනික පොහොර නිපදවීම සඳහා කෙසෙල්ගස්හේන ප්‍රදේශයෙන් ඉඩමක් ලැබී තිබෙනවා.\nනමුත් ඔහු පවසන්නේ ඉඩම් ගැටලුවක් හේතුවෙන් මේ වනවිට එම කටයුතු අඩාලවී ඇති බවයි.\nරසායනික පොහොර වෙනුවට කාබනික දියර පොහොර නිෂ්පාදනය කිරීමට මාතර, පොල්හේන ප්‍රදේශයේ තරුණයෙක් සමත්ව තිබෙනවා.\nකොවිඩ් ව්‍යසනය හේතුවෙන් රට වසා තිබූ කාලසීමාවේදී මොහු සිය මව සමඟ එක්ව නිවසේ ඉවතලන ද්‍රව්‍ය භාවිතයෙන් මෙම කාබනික දියර පොහොර\nනිෂ්පාදනයට පෙළඹ ඇති බවයි ඔහු සඳහන් කළේ.\nපොල්පිතිගම රැකෑඋල ගොවිජනපදයේ ගොවීන් වගාවන්ට අවශ්‍ය රසායනික පොහොර ඉල්ලා සිය වගාබිම්වල සිට ඊයේ පස්වරුවේ විරෝධතාවක නිරත වුණා.\nඑම විරෝධතාව සඳහා සමස්ත ලංකා ගොවිජන සම්මේලනයේ ජාතක සංවිධායක නාමල් කරුණාරත්න මහතාද එක්වුණා.\nමොරගොල්ල ප්‍රදේශයේ ස්ථාපිත කාබනික පොහොර නිෂ්පාදනාගාරයක් ඊයේ කෘෂිකර්ම අමාත්‍ය මහින්දානන්ද අලුත්ගමගේ මහතාගේ නිරීක්ෂණයට ලක්වුණා.",
       "URL": "https://www.hirunews.lk/276944/රාසයනික-පොහොර-නොමැති-වීමෙන්-ගොවීන්-පීඩාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1821"
}