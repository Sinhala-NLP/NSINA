{
       "Source": "hirunews",
       "Timestamp": "Friday, 17 November 2017 - 13:30",
       "Headline": "තහනම් ග්ලයිෆොසේට් සමඟ අමු මිරිස් තොගයක් රේගු බහාලුමක",
       "News Content": "ඉන්දියාවෙන් නිතීවිරෝධි ලෙස මෙරටට ගෙන්වු දැනට භාවිතය තහනම් කර ඇති ග්ලයිෆොසේට් වල්නාශක කිලෝ ග්‍රෑම් 656 සහ අමු මිරිස් තොගයක් රේගු භාරයට ගෙන තිබෙනවා.\nමෙම භාණ්ඩ ඇතුළත් බහලුම ඔරුගොඩවත්ත රේගු අංගනයේදී අද (17) උදෑසන විවෘත කෙරුණු අතර එහි තිබී ආනයනය කිරිම තහනම් කර ඇති අමුමිරිස් කිලෝ ග්‍රෑම් 1806ක් ද අත්අඩංගුවට ගනු ලැබුවා.\nමෙම බහාලුම ජා-ඇල ප්‍රදේශයේ ව්‍යාපාරකයෙකු විසින් මෙරටට ගෙන්වා ඇති බවට මූලික විමර්ශනවලදී අනාවරණය වී තිබෙනවා.\nග්ලයිෆොසේට් මෙරට තුළ භාවිතය තහනම් කර ඇත්තේ හඳුනා නොගත් වකුගඩු රෝගයට හේතුවක් බවට අනාවරණය වීමත් සමඟයි.",
       "URL": "https://www.hirunews.lk/176264/තහනම්-ග්ලයිෆොසේට්-සමඟ-අමු-මිරිස්-තොගයක්-රේගු-බහාලුමක",
       "Category": "Local News",
       "Parent URL": "https://www.hirunews.lk/local-news.php?pageID=4214"
}