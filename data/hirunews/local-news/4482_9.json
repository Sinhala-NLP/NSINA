{
       "Source": "hirunews",
       "Timestamp": "Tuesday, 06 June 2017 - 12:51",
       "Headline": "වව්නියාවේ පානීය ජල බෝතලයක ප්ලාස්ටික් කැබලි",
       "News Content": "පානීය ජල බෝතලයක් තුල තිබී ප්ලාස්ටික් කැබලි කිහිපයක් හමුවීම සම්බන්ධයෙන් වව්නියාව මහජන සෞඛ්‍ය පරීක්ෂක කාර්යාලය පරීක්ෂණයක් ආරම්භ කර තිබෙනවා.\nවව්නියාව නගරයේ වෙලදසැලකින් මිලදී ගත් පානීය ජල බෝතලයක තිබී මෙම ප්ලාස්ටික් කැබලි හමුවී ඇති බවයි වාර්තා වන්නේ.\nඑය මිලදී ගත් පාරිභෝගිකයා අදාල ආයතනයට ඒ පිළිබඳව දැනුම්වත් කළ අවස්ථාවේදී තමාට දුරකතනයෙන් එම සමාගමේ ප්‍රධානියෙකු බැණ වැදුණු බව හිරු ප්‍රවෘත්ති අංශයට අදහස් දක්වමින් ඔහු සදහන් කළා.\nකෙසේ වෙතත් සිද්ධිය සම්බන්ධයෙන් ලිඛිතව පැමිණිල්ලක් සිදුකරන ලෙසට වව්නියාව මහජන සෞඛ්‍ය පරීක්ෂක කාර්යාලය එම පුද්ගලයාට දැනුම් දී තිබෙනවා.\nඑමෙන්ම පානීය ජල බෝතලය මිලදී ගත් වෙළඳසැල සහ එම ජල බෝතලය ද ඉදිරිපත් කරන ලෙසටයි ඔහුට දැනුම් දී ඇත්තේ.",
       "URL": "https://www.hirunews.lk/162946/වව්නියාවේ-පානීය-ජල-බෝතලයක-ප්ලාස්ටික්-කැබලි",
       "Category": "Local News",
       "Parent URL": "https://www.hirunews.lk/local-news.php?pageID=4482"
}