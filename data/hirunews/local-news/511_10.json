{
       "Source": "hirunews",
       "Timestamp": "Sunday, 26 February 2023 - 15:27",
       "Headline": "ජාතික ජනබලවේගයේ විරෝධතා පාගමනට සියල්ල සූදානම්",
       "News Content": "“මැතිවරණය කල් දැමීමේ කුමන්ත්‍රණයට එරෙහිව” යනුවෙන් ජාතික ජනබලවේගය ආරම්භ කරන විරෝධතා පාගමන මේ වන විට (26) විහාරමහාදේවි උද්‍යානය අසලින් ආරම්භ කිරීමට සියල්ල සූදානම්කර තිබෙනවා.\nඑහි සිටින හිරු වාර්තාකරු සඳහන් කළේ ප්‍රදේශ රැසකින් පැමිණි විරෝධතාකරුවන් විහාරමහාදේවි උද්‍යානය අසළට එක්රැස්වී ඇති බවයි.\nකෙසේ වෙතත් මෙම විරෝධතා පාගමනට අධිකරණ විසින් නියෝගද නිකුත්කර තිබෙනවා.\nකොළඹ රෝහල් චතුරස්‍ර කළාපයට ඇතුලුවීම වළක්වාලමින් මාළිගාකන්ද මහේස්ත්‍රාත් අධිකරණයෙන් තහනම් නියෝගයක් ද, ජනාධිපති මන්දිරය සහ ජනාධිපති කාර්යාලය, මුදල් අමාත්‍යාංශය මෙන්ම ගාලු මුවදොරට පෙළපාලිවලින් ඇතුලුවීම වළක්වාලමින් කොටුව මහේස්ත්‍රාත් අධිකරණයෙන් ද නියෝගයක් නිකුත් කර තිබුණා.",
       "URL": "https://www.hirunews.lk/328389/ජාතික-ජනබලවේගයේ-විරෝධතා-පාගමනට-සියල්ල-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=511"
}