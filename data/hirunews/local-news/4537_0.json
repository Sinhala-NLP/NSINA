{
       "Source": "hirunews",
       "Timestamp": "Tuesday, 02 May 2017 - 18:48",
       "Headline": "හුංගමදී මව සමඟ ඝාතනයට ලක්වූ දියණිය පස් මස් ගැබිණියක්",
       "News Content": "හම්බන්තොට - හුංගම - ගුරුපොකුණ - දකුණු බටඅත ප්‍රදේශයේදී අද (02) උදෑසන සිදුවූ ද්විත්ව ඝාතනය සම්බන්ධයෙන් තංගල්ල ජ්‍යෙෂ්ඨ පොලිස් අධිකාරී ධනපාල අබේවික්‍රමගේ මූලිකත්වයෙන් පොලිස් කණ්ඩායම් තුනක් පරීක්ෂණ ආරම්භ කර තිබෙනවා.\nඅද පෙරවරු 10 ට පමණ පොලීසියට ලැබුණු තොරතුරක් මතයි මෙම ඝාතනය පිළිබඳ තොරතුරු සොයාගත්තේ.\nඑහිදී මියගොස් තිබුණේ 39 හැවිරිදි යමුණා කාරියවසම් නැමති දියණිය සහ 72 හැවිරිදි ඇගේ මවයි.\nඝාතනයට ලක්ව තිබූ 39 හැවිරිදි කාන්තාව පස් මස් ගැබිණියක් බවටද තොරතුරු අනාවරණ වී තිබෙනවා.\nඇයගේ සොහොයුරා සූරියවැව ප්‍රාදේශීය සෞඛ්‍ය සේවා අධ්‍යක්‍ෂකවරයා ලෙස කටයුතු කරනවා.\nකාන්තාවගේ සිරුර ඔවුන් ජීවත්වූ නිවසේ මැද කාමරයක තිබී සොයාගත් අතර, මවගේ සිරුර එහි නාන කාමරය අසළදී සොයාගෙන තිබෙනවා.\nනිවස ආසන්නයේ තිබී කැත්තක් සහ මෝල් ගසක්ද හමුවූ බවයි පොලීසිය සඳහන් කළේ. මෙම ඝාතනයට හේතුව මෙතෙක් අනාවරණ වී නැහැ.",
       "URL": "https://www.hirunews.lk/160451/හුංගමදී-මව-සමඟ-ඝාතනයට-ලක්වූ-දියණිය-පස්-මස්-ගැබිණියක්",
       "Category": "Local News",
       "Parent URL": "https://www.hirunews.lk/local-news.php?pageID=4537"
}