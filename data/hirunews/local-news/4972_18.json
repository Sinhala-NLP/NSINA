{
       "Source": "hirunews",
       "Timestamp": "Saturday, 09 July 2016 - 15:24",
       "Headline": "පෝට් සිටි ගැන ජනපති  සහ චීන විදේශ ඇමති කථා කරයි",
       "News Content": "පෝට් සිටි ව්‍යාපෘතිය නැවත ආරම්භ කිරීමට සුදුසු පරිසරය සළසාදීම සම්බන්ධයෙන් චීනය ජනාධිපති මෛත්‍රිපාල සිරිසේන වෙත කෘතවේදීත්වය පළ කර තිබෙනවා.\nශ්‍රී ලංකාවේ සංචාරයක නිරත චීන විදේශ අමාත්‍ය වැන්ග් යී මේ බව  ප්‍රකාශ කර ඇත්තේ ජනාධිපතිවරයා සමඟ ඊයේ පැවති සාකච්ඡාවේදියි.\nඉදිරියේදීත් ශ්‍රී ලංකාවට චීන රජයේ අඛන්ඩ සහය ලබාදෙන බව ඔහු ප්‍රකාශ කළේ යැයි ජනාධිපති මාධ්‍ය අංශය සඳහන් කළා.\nමෙරට ත්‍රස්තවාදය තුරන් කිරීමට මෙන්ම ජාත්‍යන්තර තලයේදී ශ්‍රී ලංකාව වෙනුවෙන් දක්වන දායකත්වය පිළිබඳව ජනාධිපති මෛත්‍රිපාල සිරිසේනද  චීනයට මෙහිදී ස්තූතිය පළ කර තිබෙනවා.\nමේ අතර චීන විදේශ අමාත්‍යවරයා අද (09) පෙරවරුවේ අග්‍රාමාත්‍ය රනිල් වික්‍රමසිංහද හමුවී සාකච්ඡා කළා.\nද්වීපාර්ශවික වශයෙන් වැදගත් කරුණු කිහිපයක් පිළිබදව එහිදී අවධානය යොමුව තිබෙනවා.",
       "URL": "https://www.hirunews.lk/137600/පෝට්-සිටි-ගැන-ජනපති-සහ-චීන-විදේශ-ඇමති-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4972"
}