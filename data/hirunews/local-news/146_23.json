{
       "Source": "hirunews",
       "Timestamp": "Thursday, 27 July 2023 - 17:20",
       "Headline": "නළු රජිනිකාන්ත් ශ්‍රී ලංකාව හරහා යළි ඉන්දියාවට (ඡායාරූප)",
       "News Content": "ඉන්දීය සිනමා ක්ෂේත්‍රයේ සුපිරි නළු රජිනිකාන්ත් ඊයේ (26) ශ්‍රී ලංකාව හරහා ඉන්දියාවට යමින් සිටියදී බණ්ඩාරනායක ජාත්‍යන්තර ගුවන්තොටුපළේ \"ගෝල්ඩ් රූට්\" හි මඳ වේලාවක් රැඳී සිට තිබෙනවා.\nඑම ඡායාරුපය මේ වන විට අන්තර්ජාලයේ සැරිසරන බවයි වාර්තා වන්නේ.\nමේ අතර ශ්‍රී ලංකන් ගුවන් සේවය විසින් නළු රජිනිකාන්ත් ගුවන් තොටුපලේ \"ගෝල්ඩ් රූට්\" හි ගුවන් තොටුපල කාර්ය මණ්ඩලය සමඟ පෙනී සිටින ඡායාරූපයක් නිකුත් කර තිබෙනවා.\nමේ අතර නළු රජිනිකාන්ත් ශ්‍රී ලංකන් ගුවන් සේවයේ \"ගෝල්ඩ් රූට්\" ගමන් මාර්ගය දෙවන වරටත් භාවිතා කර ඇති බව ගුවන් තොටුපල සේවකයෙකු සඳහන් කර සිටියා.",
       "URL": "https://www.hirunews.lk/342727/නළු-රජිනිකාන්ත්-ශ්‍රී-ලංකාව-හරහා-යළි-ඉන්දියාවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=146"
}