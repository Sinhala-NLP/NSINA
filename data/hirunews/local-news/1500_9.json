{
       "Source": "hirunews",
       "Timestamp": "Sunday, 12 December 2021 - 9:50",
       "Headline": "සී සෑමෙන් සිදු වූ පුද්ගල මරණය",
       "News Content": "ගලේවෙල - මිවලපතහා, ගල්වල්වැටියාගම ප්‍රදේශයේ ගොවියෙකු ඊයේ (11) පස්වරුවේ තමන් සී සාමින් සිටි අත් ටැක්ටරයෙන් ඇදවැටී ඊට යටවිමෙන් මියගොස් තිබෙනවා.\nමෙසේ මියගොස් ඇත්තේ ගලේවෙල, මීවලපතහා, ගල්වටියාගම ප්‍රදේශයේ පදිංචි ආර් .ඩී .ශියානන්ද නමැති (48) හැවිරිදි දෙදරු පියෙක්.\nමහා පරිමාණෙන් එළවළු සහ වී වගාව සිදු කරන මෙම ගොවි මහතා ඊයේ පස්වරු තුනට පමණ තම නිවස පිටුපස ඇති කුඹුරේ වි වගාව සඳහා දෙවැනි හීය හෑම සඳහා නිවසින් ටැක්ටර් රථය ද සමග පිටත් වූ බව බිරිඳ පවසනවා.\nවිනාඩි කිහිපයක් ගතවනවාත් සමග ප්‍රදේශයේ තරුණයන් දෙදෙනකු පැමිණ තම සැමියා කුඹුරේ වැටී සිටින බව දැනුම් දුන් බවයි ඇය ප්‍රකාශ කළේ.\n\"සි පෑන්\" වර්ගයේ අත් ට්‍රැක්ටරය කුඹුරේ පළමු ලියැද්දට යොදවනවත් සමග ආසන්නයේ තිබුණු මුරුංගා ගහක මුලක මඩ තුළට රෝද පැටලී ඉන් ඉවත්ව වැටුණු ගොවියා, එම නගුල් තලවලට යටවී මීටර් කිහිපයක් ඇදගෙන ගොස් තිබෙන අතර, පසුව ට්‍රැක්ටරය රියැදුරු නොමැතිව මීටර් 200ක් පමණ වෙනත් වගා හරහා ධාවනය වී ඇතැයි ප්‍රදේශවාසීන් පවසන්නේ.\nඑසේ ට්‍රැක්ටරය රථය ධාවනය වෙමින් දුටු අවට පදිංචිකරුවන් වහා දිව විත් ඇත්තේ, රියදුරෙකු නොමැතිව අත් ට්‍රැක්ටර් රථයක් කුඹුරු මැද ධාවනය වන දර්ශනය දැකීමත් සමග බව ඇසින් දුටුවෝ පොලීසියට වැඩිදුරටත් පවසනවා.\nපසුව එම කණ්ඩායම වහා ක්‍රියාත්මක වී ධාවනය වෙමින් තිබූ ටැක්ටර් රථය නවතා එය පැමිණි මාර්ගය දිගේ මීටර් දෙසීයක් ආපස්සට ගමන් කිරීමේ දී මෙම ගොවි මහතා වැටී සිටිනු අයුරු දැක නිවසට දැනුම් දී දඹුල්ල මූලික රෝහලට වහා රැගෙන ගිය\nයාමට කටයුතු කර තිබෙනවා.\nරෝහලට රැගෙන යන විටත් අදාළ පුද්ගලයා මිය ගොස් සිටි බවයි රෝහල් ප්‍රකාශකයෙකු සඳහන් කළේ.",
       "URL": "https://www.hirunews.lk/290751/සී-සෑමෙන්-සිදු-වූ-පුද්ගල-මරණය",
       "Category": "Local News",
       "Parent URL": "https://www.hirunews.lk/local-news.php?pageID=1500"
}