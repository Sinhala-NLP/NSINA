{
       "Source": "hirunews",
       "Timestamp": "Wednesday, 10 July 2019 - 13:33",
       "Headline": "කසල බහාලූම් ගෙන්වා ඇත්තේ ආයෝජන මණ්ඩලයේ ලියාපදිංචි සමාගමක් බව හෙළිවේ",
       "News Content": "මෙට්ට ආනයනය කරන මුවාවෙන් එංගලන්තයෙන් කැලිකසල බහලූම් 102 ක් ගෙන්වා ඇත්තේ ආයෝජන මණ්ඩලයේ ලියාපදිංචි පෞද්ගලික සමාගමක් බවට මේ වනවිට තොරතුරු අනාවරණ වී තිබෙනවා.\nඑංගලන්තයේ සිට මෙරටට ගෙන්වූ භාවිතයෙන් පසු ඉවත් කරන ලද මෙට්ට අඩංගු බහලූම් 102 ක් පසුගිය 7 වනදා කොළඹ වරායේ තිබී රේගුව විසින් සොයාගනු ලැබුවා.\nපසුව අනාවරණය වූයේ ඉන් බහලූම් 98 කම භාවිතයෙන් ඉවත් කරන ලද මෙට්ට, කාපට්, ප්ලාස්ටික් සහ පොලිතීන් මෙන්ම, දිලීර අඩංගුද්‍රව්‍ය බවටයි.\nකෙසේ වෙතත්, මෙම බහලූම් 98 තවමත් විවෘත කර නැහැ.\nමධ්‍යම පරිසර අධිකාරියේ අවසරයකින් තොරව මෙම බහලූම් තොගය ගෙන්වා ඇති බවටයි රේගුව සිදුකරන ලද පරීක්ෂණවලින් අනාවරණ වී ඇත්තේ.\nආයෝජන මණ්ඩලයේ ලියාපදිංචි කටුනායක ප්‍රදේශයේ සමාගමක් මෙම බහලූම් ගෙන්වා තිබෙනවා.\nකෙසේ වෙතත්, මෙම කසල අඩංගු බහලූම් තොගය එංගලන්තයට යළි ප්‍රතිඅපනයනය කරන ලෙසට මධ්‍යම පරිසර අධිකාරිය රේගුවට දැනුම් දී ඇති බවයි වාර්තා වන්නේ.",
       "URL": "https://www.hirunews.lk/220026/කසල-බහාලූම්-ගෙන්වා-ඇත්තේ-ආයෝජන-මණ්ඩලයේ-ලියාපදිංචි-සමාගමක්-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=3256"
}