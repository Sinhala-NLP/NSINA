{
       "Source": "hirunews",
       "Timestamp": "Saturday, 06 February 2016 - 7:51",
       "Headline": "ඕස්ට්‍රේලියානු රජයේ ප්‍රතිපත්ති අඛන්ඩව",
       "News Content": "නීතිවිරෝධී පුද්ගල ජාවාරම්වලට එරෙහිව  ඕස්ට්‍රේලියානු රජය විසින් ක්‍රියාත්මක කරනු ලබන වෙරළාරක්ෂක ප්‍රතිපත්තිය අඛන්ඩව පූර්ණ වශයෙන් බලාත්මක බව ඔස්ට්‍රේලියානු රජය පවසනවා.\nඑරට ආගමන සහ දේශසීමා ආරක්ෂණ පිළිබඳ අමාත්‍ය පීටර් ඩටන් නිවේදනයක් නිකුත් කරමින් පෙන්වා දෙන්නේ එරට මහාධිකරණය විසින් දෙනු ලබන තීන්දුවෙහි අර්ථය වන්නේ සරණාගතභාවය පරීක්ෂා කර බැලීම සදහා ක්‍රියාත්මක කෙරෙන කලාපීය මධ්‍යස්ථාන වැඩපිළිවෙල අඛන්ඩව සිදුකරන බවයි.\nඕස්ට්‍රේලියානු දේශසීමාවන්හි ස්වෛරීත්වය ආරක්ෂා කර ගැනීම මෙහි අරමුණ බවත් ඔහු සඳහන් කළා.\nපුද්ගල ජාවාරම් මැඩලීම සදහා සහ මිනිසුන්ගේ ජීවිත මුහුද මැද අනතුරේ හෙලීම වැළැක්වීම සඳහා මෙම වැඩපිළිවෙල අඛන්ඩව ක්‍රියාත්මක වන බවයි  ඕස්ට්‍රේලියානු ආගමන සහ දේශසීමා ආරක්ෂණ පිළිබද අමාත්‍යාංශය සදහන් කළේ.\nශ්‍රී ලංකාව ඇතුළු රටවලින් පසුගිය දෙවසර තුළ  ඕස්ට්‍රේලියාවට පැමිණි අනවසර බෝට්ටු 20 කට වැඩි සංඛ්‍යාවක් ඉවත් කරනු ලැබූ අතර, පුද්ගල ජාවාරම් නිසා බෝ්ට්ටු ආපසු හරවා යැවීමට එරට බලධාරින් කටයුතු කළා.\nඕස්ට්‍රේලියානු ආගමන සහ දේශසීමා ආරක්ෂණ අමාත්‍යාංශය වැඩිදුරටත් සදහන් කළේ අනවසර සංක්‍රමණිකයින් තම මුහුදු සීමාවට පැමිණියහොත් ඔවුන්ට ගැටලූ රැසකට මුහුණදීමට සිදුවන බවයි.\nඔවුන් මුහුදු සීමාවෙන් ඉවත් කිරීමට හෝ ඔවුන්ගේ සරණාගත භාවය පරීක්ෂා කිරීමට වෙනත් රටකට යැවීමට සිදුවන වන බැවින් කිසිවෙකු පුද්ගලයෙකු අනවසරයෙන්  ඕස්ට්‍රේලියාවට ඇතුළු නොවන ලෙසයි එරට රජය දැනුම් දෙන්නේ.",
       "URL": "https://www.hirunews.lk/125576/ඕස්ට්‍රේලියානු-රජයේ-ප්‍රතිපත්ති-අඛන්ඩව",
       "Category": "Local News",
       "Parent URL": "https://www.hirunews.lk/local-news.php?pageID=5180"
}