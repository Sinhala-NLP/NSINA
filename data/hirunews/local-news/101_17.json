{
       "Source": "hirunews",
       "Timestamp": "Sunday, 13 August 2023 - 15:43",
       "Headline": "බහුදින ධීවර යාත්‍රාවක් ගිනි අරන්",
       "News Content": "වෙන්නප්පුව ධීවර වරායෙන් පිටව ගිය බහුදින ධීවර යාත්‍රාවක් මුහුදු සැතපුම් 70ක් පමණ දුරින් තිබියදී පෙරේදා (11) ඇන්ජිමේ ඇති වූ දෝෂයක් හේතුවෙන් ගිනි ගැනීමට ලක්ව තිබෙනවා,\nපසුව ධීවර යාත්‍රාවේ ගමන් කළ ධීවරයින් 07 දෙනෙකු ශ්‍රී ලංකා නාවික හමුදාව විසින් බේරාගෙන ඊයේ (12) ගාල්ල වරාය පොලිසියට භාර දුන් බව පොලිසිය පවසනවා.\nඑම ධීවරයින් අවුරුදු 20ත් 43ත් අතර වයස්වල පසුවන තොඩුවාව, තමුත්තේගම හා මාම්පූරිය ප්‍රදේශවල පදිංචිකරුවන්.\nමෙම ධීවරයින් පොලිසියට ප්‍රකාශ ලබා දීමෙන් පසුව පිටත්ව ගොස් ඇති අතර ඉදිරි විමර්ශන කටයුතු වෙන්නප්පුව පොලිසිය විසින් සිදු කරනු ලබනවා.",
       "URL": "https://www.hirunews.lk/344682/බහුදින-ධීවර-යාත්‍රාවක්-ගිනි-අරන්",
       "Category": "Local News",
       "Parent URL": "https://www.hirunews.lk/local-news.php?pageID=101"
}