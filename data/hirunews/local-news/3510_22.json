{
       "Source": "hirunews",
       "Timestamp": "Saturday, 09 February 2019 - 15:30",
       "Headline": "නීතිවිරෝධී මත්පැන්වල වගකීම පොලීසියට එන චක්‍රලේඛයක්",
       "News Content": "යම් ප්‍රදේශයක නීතිවිරෝධී මත්පැන් පවතින්නේ නම්, අදාළ ප්‍රදේශයේ පොලිස් ස්ථානාධිපතිවරයා සහ ජ්‍යෙෂ්ඨ පොලිස් අධිකාරිවරයා වගකිව යුතු බවට සදහන් චක්‍රලේඛයක් ලබන සතියේ නිකුත් කරන බව ජනාධිපති මෛත්‍රීපාල සිරිසේන ප්‍රකාශ කළා.\nපොළොන්නරුව - වාරිමාර්ග ක්‍රීඩාංගනයේ අද පැවති පිබිදෙමු පොළොන්නරුව දිස්ත්‍රික් සංවර්ධන වැඩසටහනේ ප්‍රතිලාභ ලබාදීමේ උත්සවයකට එක්වෙමිනුයි  ජනාධිපතිවරයා මේ බව කියා සිටියේ.\nජනාධිපතිවරයා මෙහිදී කියාසිටියේ ග්‍රාමීය දරිද්‍රතාවය ඉහළයාමට මූලික හේතුවක් වී ඇති නීති විරෝධී මත්පැන් සහමුලින්ම තුරන් කිරීමට අවශ්‍ය වැඩපිළිවෙළ ද ඉදිරියේ දී ක්‍රියාවට නංවන බවයි.",
       "URL": "https://www.hirunews.lk/210052/නීතිවිරෝධී-මත්පැන්වල-වගකීම-පොලීසියට-එන-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=3510"
}