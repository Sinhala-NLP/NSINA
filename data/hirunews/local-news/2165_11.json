{
       "Source": "hirunews",
       "Timestamp": "Saturday, 06 February 2021 - 13:29",
       "Headline": "වැලිමඩ ප්‍රදේශයේ වෙළදසැල් රැසක් වසා දමයි (වීඩියෝ)",
       "News Content": "වැලිමඩ - හතරේ කණුව ප්‍රදේශයෙන් ඊයේ කොරෝනා ආසාදිතයෙකු වාර්තාවීමත් සමඟ එම ප්‍රදේශයේ වෙළඳසැල් රැසක් තාවකාලිකව වසා දමා තිබෙනවා.\nඑමෙන්ම වෙන්නප්පුව නගරයේ වෙළඳසැලක ආරක්ෂක නිලධාරිනියකට කොරෝනා ආසාදනය වී ඇති බවට තහවුරුවීමත් සමඟ ඇයගේ ආශ්‍රිතයන් 28 දෙනෙකු නිරෝධායනයට යොමුකළ බවයි වෙන්නප්පුව සෞඛ්‍ය වෛද්‍ය නිලධාරී කාර්යාලය සඳහන් කළේ.\nවවුනියාව නගර සභාව විසින් පාලනය කරන එළවළු අලෙවි කිරීමේ මධ්‍යස්ථානය විෂබීජහරණයට ලක් කොට දෛනික කටයුතු සිදුකිරීම සඳහා නිසි ක්‍රමවේදයක් ඔස්සේ අවස්ථාව සළසා දෙන ලෙසට ඉල්ලමින් එළවළු වෙළෙන්දන් සහ සැපයුම්කරුවන් පිරිසක් අද උදෑසන විරෝධතාවක නිරතවුණා.\nඒ, වවුනියාව - හොරොව්පතාන ප්‍රධාන මාර්ගය අවහිර කරමින්.",
       "URL": "https://www.hirunews.lk/261796/වැලිමඩ-ප්‍රදේශයේ-වෙළදසැල්-රැසක්-වසා-දමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2165"
}