{
       "Source": "hirunews",
       "Timestamp": "Tuesday, 19 December 2017 - 19:13",
       "Headline": "ඇමතිවරයෙකු කෝටි ගණනක පාඩුවක් හෙළි කරයි",
       "News Content": "කොළඹ හමුදා මූලස්ථානය අයත්ව තිබූ භූමිය සින්නක්කරව විකිණීම සම්බන්ධයෙන් සෙවීමට විශේෂ කොමිසමක් පත් කරන බව අමාත්‍ය මහින්ද සමරසිංහ පවසනවා.\nකොළඹ ශ්‍රී ලංකා නිදහස් පක්ෂ මූලස්ථානයේ අද පැවති මාධ්‍ය හමුවකට එක්වෙමින් ඔහු මේ බව කියා සිටියා.\n‘‘අපි හොයලා බැලූවම ඒ හමුදාවේ භූමියට ඇමරිකානු ඩොලර් මිලියන 125 ක් ගෙවලා තියෙනවා ෂැන්ග්‍රිලා කොම්පැනියෙන්. ගිවිසුම අත්සන් කරලා තියෙන්නේ සින්නක්කරව ලබා දෙන්න. ඒ කියන්නේ විකුණලා තියෙනවා. ජනාධිපතිතුමා කැබිනට් මණ්ඩලයේ කතා කලේ මුදල් නාස්තිය පිලිබද කතා කරලා. මෙවැනි තීරණ ගන්න ඉස්සෙල්ලා පිලිවෙලක් යොදවලා ඒ තීරණය අරගෙන ඉන් පසුව මේ තීරණය කලානම් හමුදාවටත් ප්‍රශ්නයක් වෙන්නේ නැහැ.රටටටත් ප්‍රශ්නයක් නැහැ. සමහර ඇමතිවරුන් කැබිනට් රැස්වීමෙන් පස්සේ ජනාධිපතිතුමා ගාවට ඇවිත් කිව්වා මේක ලොකු ප්‍රශ්නයක්. මෙවැනි දේවල් හොයන්න ඔබතුමා විශේෂ කොමිසමක් පත්කරලා ඇත්ත නැත්ත හොයන්න කියලා මොකද වුණේ කියලා. මේ සියල්ලක්ම ජනාධිපතිතුමාට තමයි බේරන්න සිදුවෙලා තියෙන්නේ .හොයන්න තියෙන්නේ ඇයි මෙච්චර මේක ඉක්මනින් කලේ කියලා. මේවගේ දෙයක් යෝජනා කරද්දී එතුමා කිව්වා බලමු කියලා. මොනවගේ ව්‍යූහයක් හරහා මේක හොයල බලනවද කියන එක ජනාධිපතිතුමා තීරණය කරයි. කැබිනට් මණ්ඩලයත් එක්ක සාකච්ඡා කරලා ඉදිරියේදී. බත්තරමුල්ලේ අලූත් එකක් හදනවා කියලා පටන් ගත්තා. හැබැයි මේ රජය ආවට පස්සේ ආපු චෝදනා එක්ක ගොඩනැගිලිවල ක්‍රමවේදය පිළිබඳ දූෂණ චෝදනාවක් තියෙනවා කිව්වාට පස්සේ ඒක පරීක්ෂණයකට ලක්කරලා ඉදිකිරීම අත්හිටුවෙව්වා. ’’\nවෙනත් පක්ෂවල ජයග්‍රහණය වෙනුවෙන් කටයුතු කරන නිදහස් පක්ෂ සාමාජිකයන් පිළිබඳ සෙවීමට ජනාධිපති මෛත්‍රීපාල සිරිසේන විසින් විශේෂ නියෝජිතයෙක් පත්කරනු ඇතැයිද අමාත්‍යවරයා එහිදී කියා සිටියා. ‘‘ ජනාධිපතිතුමා කිව්වා මම හුගක් ඉවසුවා පක්ෂයේ නායකයා හැටියට පක්ෂය ආරක්ෂා කර ගන්න  ඕනා. මැතිවරණ්‍යක් තියෙන අවස්ථාවක වෙනින් පක්ෂයට අනුබල දෙනවා නම්  එවැනි පක්ෂයක් ඉදිරිපත් කරලා තියෙන අපේක්ෂකයෝ ජයග්‍රහණය කරන්න සහයෝගය දෙනවා නම් ශ්‍රී ලංකා නිදහස් පක්ෂයේ ව්‍යවස්ථාව උල්ලංඝණය වෙනවා. ඒනිසා අපි තීරණයක් ගමු මේ පිලිබඳව පසුවිපරමකින් කටයුතු කරලා එවැනි මන්ත්‍රීවරුන්ට අවශ්‍ය සාක්කි එකතු කිරීමේ වැඩපිලිවෙලක් පටන් ගමු කියලා. ඒ අනුව ජනාධිපතිතුමා එතුමාගේ නියෝජතයෙක් පත් කරනවා කියලා හැම දිස්ත්‍රික්කයේම එය පටිගත කරන්න වීඩියෝ ගත කරන්න. දිවුරුම් ප්‍රකාශ පවා අරගෙන පක්ෂයේ ව්‍යවස්ථාවට විරුද්ධව පටහැනිව කටයුතු කරනවා කියන එක ඔප්පු කිරීමේ වැඩපිලිවෙල ආරම්භ කරන්න.\nලොකුවට කෑ ගහපු අය අද නිශ්ශබ්ද වෙලා. ශ්‍රී ලංකා නිදහස් පක්ෂයේ අපි වාඩි වෙන්නේ එස් ඩබ්ලිව් ආර් ඩී බණ්ඩාරනායක, සිරිමාවෝ මැතිනියගේ ජනාධිපතිවරුන්ගේ පින්තූරු අයටතේ. එස් ඩබ්ලිව් ආර්ඞී බණ්ඩාරනායක, සිරිමාවේ මැතිනියගේ පින්තූර වෙන කාටවත් දාන්න අයිතියක් නැහැ. දාන්න බැහැ ඒගොල්ලෙන්ට අපිට විතරයි.’’\nමාධ්‍ය හමුවට බස්නාහිර පළාත් ප්‍රධාන අමාත්‍ය ඉසුර දේවප්‍රිය ද එක්ව සිටියා.\n‘‘ඔව් අපිට විතරයි දාන්න පුළුවන්. මහින්ද රාජපක්ෂ මහත්තයා ශ්‍රී ලංකා නිදහස් පක්ෂයේ මන්ත්‍රීවරයෙක්. අද පාර්ලිමේන්තුව නියෝනජය කරන්නේ කුරුණෑගල දිස්ත්‍රික්කයෙන් බුලත් කොලෙන් ජයග්‍රහණය කරලා. ඉතින් එතුමාගේ පින්තුරෙත් දාන්න බැහැ. දැම්මොත් ඒකත් නීති විරෝධීයි. දැන් මේගොල්ලන්ගේ කාර්යාල සමහර තැන් සරසන්නේ නිල් පාට දාලා. සදාචාරය කියන එක තියෙන්නත්  ඕනානේ. ඔච්චර ලොකුවට මේගොල්ලෝ වෙනින් පක්ෂයක් හදලා වෙනින් පක්ෂයක් ජයග්‍රහණය කරන්න කටයුතු කරනවා නම් ලාංඡනයක් තෝර ගන්න පුළුවන් නම් ඇයි පාටක් තෝරගන්න බැරි. කෝලම් තත්ත්වයක් අද ඇතිවෙලා තියෙන්නේ. ශ්‍රී ලංකා නිදහස් පක්ෂයේ ’’",
       "URL": "https://www.hirunews.lk/178813/ඇමතිවරයෙකු-කෝටි-ගණනක-පාඩුවක්-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4165"
}