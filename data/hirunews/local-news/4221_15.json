{
       "Source": "hirunews",
       "Timestamp": "Monday, 13 November 2017 - 12:43",
       "Headline": "පුංචි ජන්දයේ දිනය ගැන තීරණය ලබන සිකුරාදා",
       "News Content": "පළාත් පාලන ආයතනවලට අදාළ සභික සංඛ්‍යාව ඇතුළත් ගැසට් නිවේදනය නිකුත් වීමත් සමඟ මැතිවරණය පැවැත්වෙන දිනය ලබන  සිකුරාදා තීරණය කරන බව මැතිවරණ කොමිසම් සභාව ප්‍රකාශ කළා.\nමැතිවරණය සඳහා නාමයෝජනා කැඳවීමේ මූලික වැඩපිළිවෙල ඉන් අනතුරුව ආරම්භ කරන බවයි එහි ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nනාම යෝජනා කැදවීමට අදාල ගැසට් නිවේදනය මේ මස 27 වනදා නිකුත් කරන අතර ඒ අනුව නාම යෝජනා කාලසීමාව දෙසැම්බර් 11 සහ 20 වනදා අතර වනු ඇතැයි අපේක්ෂා කෙරෙනවා.\nනාම යෝජනා කැඳවීමෙන් පසු තේරීම්භාර නිලධාරින් ඡන්ද විමසීම සිදු කරන දිනයට අදාල ගැසට් නිවේදනය නිකුත් කරන අතර, ජන්දය පවත්වන දිනය සති 5 කට නොඅඩු සති 7 කට නොවැඩි කාල සීමාවක් තුළ දිනයක් වියයුතු බවයි මැතිවරණ කොමිසමේ ප්‍රකාශකයෙකු සඳහන් කළේ.\nඒ අනුව අනිද්දායින් පසු දින 75 ක් ඇතුළත පළාත්පාලන මැතිවරණය පැවැත්වෙනු ඇති.\nඡන්ද විමසීම ජනවාරි 20 සහ 31 අතර දිනකදී පැවැත්වෙන බවයි මැතිවරණ කොමිසම මීට පෙර ප්‍රකාශ කළේ.",
       "URL": "https://www.hirunews.lk/175908/පුංචි-ජන්දයේ-දිනය-ගැන-තීරණය-ලබන-සිකුරාදා",
       "Category": "Local News",
       "Parent URL": "https://www.hirunews.lk/local-news.php?pageID=4221"
}