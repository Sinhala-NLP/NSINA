{
       "Source": "hirunews",
       "Timestamp": "Friday, 24 February 2023 - 15:45",
       "Headline": "තණකොළ කෘෂිබෝගයක් ලෙස නම් කරයි",
       "News Content": "සත්ත්ව ආහාර සඳහා වගා කරන තණකොළ කෘෂිකාර්මික භෝගයක් ලෙස නම් කිරීමට කෘෂිකර්ම අමාත්‍යාංශය තීරණය කර තිබෙනවා.\nමෙරට සත්ත්ව ආහාර සඳහා අවශ්‍ය තණකොල වගා කිරීම ව්‍යාපාරික මට්ටමෙන් හෝ පෞද්ගලිකව සිදු නොවීම හේතුවෙන් සත්ත්ව ආහාර සඳහා තණකොල ප්‍රමාණවත් පරිදි නොලැබෙන බවයි එම අමාත්‍යාංශය නිවේදනය කළේ.\nඑමඟින් මෙරට සත්ත්ව නිෂ්පාදන කර්මාන්තයේ ප්‍රවර්ධනයට ද බාධා මතුව තිබෙනවා.\nදෛනිකව කිරි එළදෙනුන්ගෙන් ලබාගත හැකි කිරි ප්‍රමාණය පහත වැටීමට ද එය හේතුවී ඇති බවයි කෘෂිකර්ම අමාත්‍යාංශය පැවසුවේ.",
       "URL": "https://www.hirunews.lk/328210/තණකොළ-කෘෂිබෝගයක්-ලෙස-නම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=515"
}