{
       "Source": "hirunews",
       "Timestamp": "Friday, 16 June 2023 - 15:01",
       "Headline": "කන්කසන්තුරය වරායේ ඉදිකළ නව මගී පර්යන්තය විවෘත වෙයි",
       "News Content": "රුපියල් මිලියන 450 ක මූල්‍ය ප්‍රතිපාදනයක් වැය කරමින් ශ්‍රී ලංකා වරාය අධිකාරිය විසින් කන්කසන්තුරය වරායේ ඉදිකළ නව මගී පර්යන්තය වරාය, නාවික හා ගුවන් සේවා අමාත්‍ය නිමල් සිරිපාල විසින් විවෘත කර තිබෙනවා.\nපසුගියදා මෙරටට පැමිණි ඉන්දියාවට අයත් එම්.වී.එම්ප්‍රස් අති සුඛෝපභෝගි නෞකාවෙන් පැමිණි සංචාරකයින් 800 කට ද මෙම නව පර්යන්තය මගින් පහසුකම් සපයා තිබුණා.\nඉදිරියේදී අදාළ වරාය තුල නව ජැටි 2 ක් සහ ගබඩාවක් ඉදිකිරීමට ද සැලසුම් කර තිබෙනවා.",
       "URL": "https://www.hirunews.lk/338136/කන්කසන්තුරය-වරායේ-ඉදිකළ-නව-මගී-පර්යන්තය-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=263"
}