{
       "Source": "hirunews",
       "Timestamp": "Tuesday, 02 May 2017 - 11:33",
       "Headline": "ගම්මන්පිළට රට යන්න අවසර",
       "News Content": "පාර්ලිමේන්තු මන්ත්‍රී උදය ගම්මන්පිලට මේ මස 18 වනදා සිට 24 වනදා දක්වා විදෙස්ගත වීමට කොළඹ මහාධිකරණය අද (02) අවසර ලබාදුන්නා.\nකොළඹ මහාධිකරණ විනිසුරු ඒ.ඒ.ආර්. හෙයියන්තුඩුව, ආගමන විගමන පාලකවරයාට නියෝග කරමින් කියා සිටියේ අදාල කාලය තුල මන්ත්‍රීවරයාට ඇමරිකාවේ සංචාරයක් සඳහා අවසර ලබාදෙන ලෙසයි.\nඑමෙන්ම අධිකරණ භාරයේ ඇති මොහුගේ විදෙස් ගමන් බලපත්‍රය, රුපියල් ලක්ෂ 02ක පෞද්ගලික ඇපයක් මත මුදා හැරීමට ද විනිසුරුවරයා නියෝග කළා.\nඕස්ට්‍රේලියානු ජාතිකයෙකුට අයත් සමාගමක කොටස් ඇටෝනි බලපත්‍රයක් මඟින් නීතිවිරෝධී ලෙස අලෙවි කිරීමේ සිද්ධිය සම්බන්ධයෙන් පාර්ලිමේන්තු මන්ත්‍රී උදය ගම්මන්පිල චෝදනා එල්ල වනවා.\nඑම නඩුවට අදාලව මන්ත්‍රීවරයා ඇප මත මුදා හැර සිටින අතර, ඇප කොන්දේසියක් ලෙස විදෙස්ගතවීම තහනම් කර තිබුණා.",
       "URL": "https://www.hirunews.lk/160418/ගම්මන්පිළට-රට-යන්න-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4537"
}