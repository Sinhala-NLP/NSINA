{
       "Source": "hirunews",
       "Timestamp": "Tuesday, 23 May 2023 - 15:51",
       "Headline": "මිහින්තලේ රාජ්‍ය පොසොන් උත්සවයට අඩුපාඩුවක් කරන්නේ නැහැ - අගමැති",
       "News Content": "මිහින්තලා පුදබිම කේන්ද්‍ර කර ගනිමින් පැවැත්වෙන රාජ්‍ය පොසොන් උත්සවය සදහා මූල්‍ය ලෙසින් හෝ කිසිදු ආකාරයකින් අඩුපාඩුවක් සිදුනොකරන බව අග්‍රාමාත්‍ය දිනේෂ් ගුණවර්ධන අද පාර්ලිමේන්තුවේදී ප්‍රකාශ කළා.\nමෙවර පොසොන් උත්සවය පැවැත්වීම සඳහා රජයෙන් අවශ්‍ය ප්‍රතිපාදන ලබාදී නොමැති බවට මිහින්තලා විහාරාධිපති පූජ්‍ය වලවාහැංගුණුවැවේ ධම්මරතන හිමියන් පසුගියදා මාධ්‍ය හමුවක් පවත්වමින් කියා සිටියා.\nඋන්වහන්සේගේ එම ප්‍රකාශය අද පාර්ලිමේන්තුවේදී සංවාදයට බදුන් වුණා.\nඑමෙන්ම මිහින්තලය කේන්ද්‍ර කරගනිමින් පැවැත්වීමට නියමිත පොසොන් උත්සවයට රාජ්‍ය අනුග්‍රහය නොලැබෙන බවට එල්ලවන චෝදනා සම්බන්ධයෙන් කැබිනට් තීරණ දැනුම් දීමේ මාධ්‍ය හමුවේ දී අද ප්‍රශ්න කෙරුණා.",
       "URL": "https://www.hirunews.lk/336003/මිහින්තලේ-රාජ්‍ය-පොසොන්-උත්සවයට-අඩුපාඩුවක්-කරන්නේ-නැහැ-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=323"
}