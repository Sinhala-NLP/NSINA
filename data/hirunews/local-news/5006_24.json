{
       "Source": "hirunews",
       "Timestamp": "Tuesday, 14 June 2016 - 12:36",
       "Headline": "සබරගමු සිසුන් මහ පාරේ",
       "News Content": "සබරගමුව සරසවියේ සිසුන් අද උදෑසන එම විශ්වවිද්‍යාලය අසළින් පා ගමනක් ආරම්භ කළේ ශිෂ්‍ය මර්දනය නතර කිරීම ඇතුළු ඉල්ලීම් කිහිපයක් මුල්කර ගනිමින්.\nඔවුන් විශ්වවිද්‍යාලයේ සිට කොළඹ - බදුල්ල ප්‍රධාන මාර්ගය ඔස්සේ බලංගොඩ නගරය වෙත පැමිණෙමින් සිටිනවා.\nමේ අතර හසලක - වස්ගමුව ප්‍රධාන මාර්ගය නිසි ලෙස අලූත්වැඩියා කර නොමැති බව පවසමින් ගොවි සංවිධාන නියෝජිතයින් පිරිසක් අද උදෑසන එම මාර්ගය හරස් කරමින් විරෝධතාවක නිරත වුණා.\nඩී - 57 ඇළ හන්දිය ප්‍රදේශයේ පැවැති මෙම විරෝධතාවය අතරතුර අදහස් දැක්වූ මිනිපේ වම් ඉවුර - කළුගඟ ඒකාබද්ධ ගොවි පදනමේ සභාපති රංජිත් ප්‍රේමකුමාර කියා සිටියේ මාර්ගය අලූත්වැඩියා කර ඇති නමුත් එහි බෝක්කු සහ පාලම් නිසි ලෙස ප්‍රතිසංස්කරණය කර නොමැති බවයි.",
       "URL": "https://www.hirunews.lk/135513/සබරගමු-සිසුන්-මහ-පාරේ",
       "Category": "Local News",
       "Parent URL": "https://www.hirunews.lk/local-news.php?pageID=5006"
}