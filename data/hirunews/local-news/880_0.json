{
       "Source": "hirunews",
       "Timestamp": "Friday, 09 September 2022 - 17:44",
       "Headline": "සංවර්ධනයට බාධා වන චක්‍රලේඛ වහාම සංශෝධනය කරන්නැයි ජනපතිගෙන් උපදෙස් (වීඩියෝ)",
       "News Content": "සංවර්ධන ව්‍යාපෘති ක්‍රියාත්මක කිරිමේදී චක්‍රලේඛ බාධාවක් වී ඇත්නම් එම චක්‍රලේඛ කඩිනමින් සශෝධනය කරන ලෙස ජනාධිපති රනිල් වික්‍රමසිංහ නිලධාරින්ට උපදෙස් දී තිබෙනවා.\nඉන්දීය ආයෝජන සහයෝගිතා මත රට තුළ ක්‍රියාත්මක සහ යෝජිත සංවර්ධන ව්‍යාපෘතිවල ප්‍රගතිය විමසා බැලීමේ සාකච්ඡාවක් අද ජනාධිපති කාර්යාලයේ පැවැත්වුණා.\nඑහිදීයි ජනාධිපතිවරයා මේ සම්බන්ධයෙන් නිලධාරින්ට උපදෙස් ලබා දී ඇත්තේ.\nපසුගිය රජයන් විසින් නිකුත් කළ ඇති චක්‍රලේඛවල ඇතුළත් විධිවිධාන සංවර්ධනයට බාධාවක් වී ඇත්නම් ඒවා කඩිනමින් නිවැරදි කර ගැනීමට පියවර ගත යුතු බවට ජනාධිපතිවරයා නිලධාරින්ට වැඩිදුරටත් උපදෙස් ලබාදී තිබෙනවා.",
       "URL": "https://www.hirunews.lk/314981/සංවර්ධනයට-බාධා-වන-චක්‍රලේඛ-වහාම-සංශෝධනය-කරන්නැයි-ජනපතිගෙන්-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=880"
}