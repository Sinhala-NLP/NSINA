{
       "Source": "hirunews",
       "Timestamp": "Monday, 06 March 2023 - 8:21",
       "Headline": "18 වංගුව නිරීක්ෂණයට විශේෂ කණ්ඩායමක්",
       "News Content": "මාර්ගයට ගල් පෙරළීමෙන් වාහන ධාවනයට බාධා මතුවූ 18 වංගුව ප්‍රදේශය නිරීක්ෂණය සඳහා ජාතික ගොඩනැගිලි පර්යේෂණ සංවිධානයේ විශේෂ කණ්ඩායමක් අද (06) පෙරවරුවේ එම ස්ථානයට ගොස් තිබුණා.\nපෙරේදා රාත්‍රියේ වසා දැමුණු මාර්ගයේ එක් මංතීරුවක් වාහන ධාවනයට විවෘත කෙරුණේ ඊයේ පස්වරුවේ සිටයි.\nජාතික ගොඩනැගිලි පර්යේෂණ සංවිධානයේ නායයෑම් අධ්‍යයන අංශයේ අධ්‍යක්ෂ ආචාර්ය ගාමිණී ජයතිලක සඳහන් කළේ මාර්ගය සම්පූර්ණයෙන් විවෘත කිරීම පිළිබඳ නිර්දේශ කඩිනමින් ලබාදෙන බවයි.\nවසා දමා ඇති මංතීරුව ඉදිරි දින කිහිපයේදී විවෘත කිරීමට කටයුතු කරන බව මධ්‍යම පළාත් මාර්ග සංවර්ධන අධිකාරිය ප්‍රකාශ කළා.",
       "URL": "https://www.hirunews.lk/329112/18-වංගුව-නිරීක්ෂණයට-විශේෂ-කණ්ඩායමක්",
       "Category": "Local News",
       "Parent URL": "https://www.hirunews.lk/local-news.php?pageID=495"
}