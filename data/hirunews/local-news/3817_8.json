{
       "Source": "hirunews",
       "Timestamp": "Friday, 03 August 2018 - 12:44",
       "Headline": "ශ්‍රී ලංකාවෙන් පැන්නූ මිලියන 77 ක රත්‍රං තමිල්නාඩුවෙන් අල්ලයි",
       "News Content": "ශ්‍රී ලංකාවේ සිට මුහුදු මාර්ගයෙන් ඉන්දියාවට රැගෙන ආ ඉන්දීය රුපියල් කෝටි 3.32 ක් වටිනා රන් කැබලි සහ ස්වර්ණාභරණ දකුණු ඉන්දියාවේ තමිල්නාඩු ප්‍රාන්තයේ මණ්ඩපම් වෙරළෙන් සොයා ගෙන තිබෙනවා.\nශ්‍රී ලංකා මුදලින් එහි වටිනාකම රුපියල් කෝටි 7 යි දශම 7 යි 3 ක්.\nඒවා සන්තකයේ තබාගෙන සිටි පුද්ගලයන් තුන්දෙනෙකු ද චෙන්නායි පොලීසිය මගින් අත්අඩංගුවට ගෙන ඇති බවයි ඉන්දීය මාධ්‍ය වාර්තා කළේ.\nඊයේ රාත්‍රියේ අත්අඩංගුවට ගත් මෙම රන් තොගයේ බර කිලෝග්‍රෑම් 11යි දශම 1 යි 5 ක් බව සඳහන්.\n2017 වසරේ නොවැම්බරයේදී දකුණු ඉන්දියාවේ තොණ්ඩායි වෙරළෙන් සොයා ගත් කිලෝග්‍රෑම් 9 යි දශම 2 ක රන් තොගයෙන් පසු ශ්‍රී ලංකාවේ සිට මුහුදු මාර්ගයෙන් රැගෙන ඒමේදී අත්අඩංගුවට පත්වූ විශාලතම රන් තොගය මෙයයි.",
       "URL": "https://www.hirunews.lk/196703/ශ්‍රී-ලංකාවෙන්-පැන්නූ-මිලියන-77-ක-රත්‍රං-තමිල්නාඩුවෙන්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3817"
}