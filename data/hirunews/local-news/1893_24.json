{
       "Source": "hirunews",
       "Timestamp": "Thursday, 10 June 2021 - 16:11",
       "Headline": "දෝහා ශ්‍රී ලංකා තානපති කාර්යාලයෙන් ඔක්සිජන් සිලින්ඩර 150ක් සහ ස්පන්දන ඔක්සි මීටර් පළමු තොගය ශ්‍රී ලංකාවට",
       "News Content": "මෙරට කොරෝනා වසංගතයට එරෙහි සටනට සහය දක්වමින් දෝහා හි ශ්‍රී ලංකා තානාපති කාර්යාලය විසින් ඔක්සිජන් සිලින්ඩර 150ක් සහ ස්පන්දන ඔක්සිමීටර් 22 ක් සහිත පළමු තොගය ශ්‍රී ලංකාව වෙත එවා තිබෙනවා.\nවිදේශ අමාත්‍යාංශය සඳහන් කළේ දෝහා හි ශ්‍රී ලංකා තානාපති මෆාස් මොහිදීන් විසින් කරන ලද හදිසි ඉල්ලීමක ප්‍රතිඵලයක් ලෙස මෙම පරිත්‍යාගය දෝහා හි ශ්‍රී ලාංකිකයන් සහ එරට ව්‍යාපාරික ප්‍රජාව විසින් ලබා දී ඇති බවයි.\nතානාපති කාර්යාලයේ ඉල්ලීම පරිදි මෙම භාණ්ඩ තොගය ශ්‍රී ලංකන් ගුවන් සේවය විසින් නොමිලේ ප්‍රවාහනය කර තිබෙනවා.\nමෙම ඔක්සිජන් සිලින්ඩර සහ ස්පන්දන ඔක්සි මීටර් තොගය විදේශ අමාත්‍යාංශයට භාරදී ඇති අතර සෞඛ්‍ය ක්ෂේත්‍රයේ ධාරිතාව ශක්තිමත් කිරීම සඳහා රජයේ රෝහල් අතර බෙදා හැරීමට නියමිතයි.",
       "URL": "https://www.hirunews.lk/273938/දෝහා-ශ්‍රී-ලංකා-තානපති-කාර්යාලයෙන්-ඔක්සිජන්-සිලින්ඩර-150ක්-සහ-ස්පන්දන-ඔක්සි-මීටර්-පළමු-තොගය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=1893"
}