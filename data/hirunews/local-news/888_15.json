{
       "Source": "hirunews",
       "Timestamp": "Tuesday, 06 September 2022 - 8:17",
       "Headline": "අයවැය යෝජනා ක්‍රියාත්මක වනවා ද බලන්න කමිටුවක්",
       "News Content": "අතුරු අයවැය යෝජනා කඩිනමින් ක්‍රියාත්මක කිරීම සඳහා කමිටුවක් පත් කර තිබෙනවා.\nජනාධිපති රනිල් වික්‍රමසිංහගේ උපදෙස් මත ජනාධිපති ලේකම්වරයා විසින් මෙම කමිටුව පත් කර ඇති බවයි ජනාධිපති මාධ්‍ය අංශය සඳහන් කළේ.\nකේ.ටී.කමල් පද්මසිරි එම කමිටුවේ සභාපති ලෙස පත් කර තිබෙනවා.\nඒ අනුව අමාත්‍යංශ, දෙපාර්තමේන්තු සහ රාජ්‍ය ආයතන විසින් ක්‍රියාත්මක කර ඇති ව්‍යාපෘති කාර්යාල සහ ව්‍යාපෘති කළමනාකරණ ඒකක මඟින් අපේක්ෂිත කාර්ය ඉටුකර ඇද් ද යන්න පිළිබඳ මෙහි දී සොයා බැලීමට නියමිත යි.\nඑමෙන්ම ඒ සඳහා අවශ්‍ය පහසුකම් සැපයීම පවතින රේඛීය අමාත්‍යංශවලට සිදු කළ හැකි ද ව්‍යාපෘති සඳහා අනුමත සේවක සංයුතියට පරිබාහිර ව සේවකයන් බදවා ගැනීම සිදු කර තිබේ ද යන්න පිළිබඳ ද මෙම කමිටුව හරහා සොයා බැලෙනු ඇති.\nමෙම කමිටුවේ නිර්දේශ ඇතුළත් වාර්තාව නොවැම්බර් 15 වැනි දිනට පෙර ඉදිරිපත් කිරීමට ද නියමිත යි.",
       "URL": "https://www.hirunews.lk/314665/අයවැය-යෝජනා-ක්‍රියාත්මක-වනවා-ද-බලන්න-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=888"
}