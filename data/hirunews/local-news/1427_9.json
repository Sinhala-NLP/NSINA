{
       "Source": "hirunews",
       "Timestamp": "Thursday, 13 January 2022 - 15:28",
       "Headline": "දීඝවාපිය පුදබිමේ ධාතුන් වහන්සේ වැඩම කිරීමේ පුණ්‍යෝත්සවය 22 වැනිදා",
       "News Content": "ඓතිහාසික දීඝවාපිය පූජා භූමියට ධාතුන් වහන්සේලා වැඩම කිරීමේ පුණ්‍යෝත්සවය එළඹෙන 22 වැනි දින පැවැත්වීමට කටයුතු සූදානම් කර ඇති බව ආරක්ෂක අමාත්‍යාංශය පවසනවා.\nඒ ආරක්ෂක ලේකම් විශ්‍රාමික ජනරාල් කමල් ගුණරත්නගේ ප්‍රධානත්වයෙන්.\nබුදුන් වහන්සේ මෙරටට වැඩම කළ සොළොස්මස්ථාන අතරින් දීඝවාපී පුදබිම ප්‍රමුඛ ස්ථානයක් උසුලනවා.\nශ්‍රී ලංකාවේ පුරාවිද්‍යාත්මක වටිනාකමකින් යුත් වටිනා ස්ථාන සහ ජාතික උරුම සංරක්ෂණය කිරීමේ අරමුණ ඇතිව ජනාධිපති ගෝඨාභය රාජපක්ෂ විසින් නැගෙනහිර පළාතේ පුරාවිද්‍යා උරුම කළමනාකරණය සහ සංරක්ෂණයට කිරීමේ නව අංශයක් ලෙස ජනාධිපති කාර්ය සාධක බලකාය යටතේ ආරක්ෂක ලේකම්වරයාව එහි සභාපති ධුරය හිමි වුණා.\nඒ යටතේයි, දීඝවාපිය පුදබිම ප්‍රතිසංස්කරණයට ලක් කර, ස්ථූප පරිශ්‍රයේ කැණීම් කටයුතු ආරම්භ කර, ධාතුන් වහන්සේලා සොයා ගැනුණේ.\nමේ වනවිට එම ධාතුන් වහන්සේලා අම්පාර දිසාපති කාර් යාලයේ තැන්පත් කර ඇති අතර, එම ධාතූන් වහන්සේලා එළඹෙන 22 වැනි දින ප්‍රතිසංස්කරණය කරන ලද දීඝවාපී පුදබිමට වැඩම කරන්නේ.",
       "URL": "https://www.hirunews.lk/293908/දීඝවාපිය-පුදබිමේ-ධාතුන්-වහන්සේ-වැඩම-කිරීමේ-පුණ්‍යෝත්සවය-22-වැනිදා",
       "Category": "Local News",
       "Parent URL": "https://www.hirunews.lk/local-news.php?pageID=1427"
}