{
       "Source": "hirunews",
       "Timestamp": "Wednesday, 31 May 2023 - 11:44",
       "Headline": "මගීන්ගේ දුරකතන සොරකම් කළ අයෙක් හෙරොයින් සමඟ දැලේ",
       "News Content": "මාර්ගවල සහ බස් රථවල ගමන් ගන්නා මගීන්ගේ ජංගම දුරකතන සොරකම් කිරීම සම්බන්ධව සැක පුද්ගලයකු ඊයේ (30) ගල්කිස්ස, බඩෝවිට ප්‍රදේශයේදී හෙරොයින් සමඟ අත්අඩංගුවට ගෙන තිබෙනවා.\nගල්කිස්ස කොටාඨාස අපරාධ අංශයේ නිලධාරීන්ට ලද තොරතුරක් මත කරන ලද වැටලීමකදී මෙම සැකකරු සන්තකයේ හෙරොයින් ග්‍රෑම් 12, මිලි ග්‍රෑම් 200ක් සහ සොරකම් කරන ලද ජංගම දුරකතන 8ක් තිබී සොයා ගත් බවයි පොලිසිය පැවසුවේ.\nඅත්අඩංගුවට ගත් සැකකරු වයස අවුරුදු 38ක් වන ගල්කිස්ස බඩෝවිට ප්‍රදේශයේ පදිංචිකරුවෙක්.\nඔහු අද (31) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර ගල්කිස්ස පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/336670/මගීන්ගේ-දුරකතන-සොරකම්-කළ-අයෙක්-හෙරොයින්-සමඟ-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=305"
}