{
       "Source": "hirunews",
       "Timestamp": "Saturday, 27 May 2023 - 20:07",
       "Headline": "මාස 5 කදී වෙඩි තැබීම් 27 ක්",
       "News Content": "මෙම වසරේ ගත වූ මාස 5 තුල සිදුවූ වෙඩි තැබීම් 27 කින් පුද්ගලයින් 19 දෙනෙකු ජිවිතක්ෂයට පත්ව තිබෙනවා.\nගත වූ දින 12 තුල පමණක් වාර්තා වී ඇති වෙඩි තැබීමේ සිද්ධීන් ගණන 10 ක් බවයි පොලීසිය සඳහන් කළේ.\nමෙම වෙඩි තැබීම් රැසකට හේතු වී ඇත්තේ සංවිධානාත්මක අපරාධ කණ්ඩායම් අතර පවතින ආරවුලක් බව සඳහන්.\nබස්නාහිර සහ දකුණ පළාත්වලින් වෙඩි තැබීම් බහුලව වාර්තා වන අතර, ඉන් වැඩිම සංඛ්‍යාවක් වාර්තා වී ඇත්තේ දකුණු පළාතෙන්.\nමෑත කාලයේ වෙඩි තැබීම් දහයක්ම වාර්තා වී ඇත්තේ හම්බන්තොට, අම්බලංතොට සහ හබරාදුව ඇතුලු දකුණේ ප්‍රදේශ මුල් කර ගනිමින්.\nඅහුංගල්ලේ ලොකු පැතූගේ පාතාල කණ්ඩායම සහ කොස්ගොඩ සුජී මෙහෙයවන පාතාල කණ්ඩායම මෙම වෙඩි තැබීම් පිටුපස සිටින බවට තොරතුරු වාර්තා වනවා.",
       "URL": "https://www.hirunews.lk/336398/මාස-5-කදී-වෙඩි-තැබීම්-27-ක්",
       "Category": "Local News",
       "Parent URL": "https://www.hirunews.lk/local-news.php?pageID=312"
}