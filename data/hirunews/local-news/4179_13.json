{
       "Source": "hirunews",
       "Timestamp": "Saturday, 09 December 2017 - 19:12",
       "Headline": "වෙනස් කළ යුතු බෞද්ධ සංගම්",
       "News Content": "බෞද්ධ සම්මේලනවල පවතින තත්ත්වයන් වෙනස් කළ යුතු බව පූජ්‍ය ඇල්ලේ ගුණවංශ හිමියන් පවසනවා.\nඋන්වහන්සේ මේ බව කියා සිටියේ ඊයේ කොළඹ පැවති උත්සවයකට සහභාගි වෙමින්.\n‘‘ දැන් ඊයේ රාත්‍රියෙත් මට ආරංචි වුණා හදිසියේම පාර්ලිමේන්තුවට මේ ආණ්ඩුක්‍රම ව්‍යවස්ථා පනත ගෙනල්ලා සම්මත කර ගැනීමේ සූදානමක් තියෙනවා මේ අවුල් වියවුල් මැද. මේ ආණ්ඩුක්‍රම ව්‍යවස්ථාවේ 9 වැනි වගන්තිය බුද්ධාගම සුරක්ෂිත කොට පෝෂණය කරන අතර ප්‍රමුඛස්ථානය පිරිනමන්නේය. බුද්ධාගම නෙමෙයි සම්බුද්ධ ශාසනය කියන වචනය එතනට ඇතුළත් විය යුතුයි. හැබැයි ඉතින් අපි කෑගහනවා ඔක්කොම 9 වැනි වගන්තිය අයින් කරන්න එපා. වර්තමානයේ මේ ව්‍යවස්ථාව සකස් කරන අයට පඩි ගෙවන්නේ බ්‍රිතාන්‍ය යෙන්. කොහොමද වැඩේ. ඒ නිසා ව්‍යවස්ථාව විතරක් නෙමෙයි  ව්‍යවස්ථාව ගෙනඒමට ඉදිරිපත් වෙන අය බෞද්ධයෝද කියලත් අපිට ප්‍රශ්නයක්. මේ ආණ්ඩුක්‍රම ව්‍යවස්ථාව ගෙනල්ලා සම්මත වුණොත් මේ බෞද්ධ සම්මේලනයෙනුත් වැඩක් නැහැ. අනිත් අයගෙනුත් වැඩක් නැහැ. ඒ නිසා ඒ ආයතන තරුණ හාමුදුරුවරුන්ට භාර දෙන්න. මේ භික්ෂු සංස්ථාව හොඳ හමුදාවක්. මේකෙත් ඉන්නවා, දැන් අපේ මහනායක යුද හමුදාපති වගේ. ඊට පස්සේ අනුනායකලා. බ්‍රිගේඩියර්ලා, ජෙනරල්ලා, කර්නල්ලා වගේ මේ සංස්ථාව ඇතුළෙ. නායක විතරයි හැබැයි. නියෝග නැත. මේ සමිති බෞද්ධ සමිති නිකන් මේ ලයන්ස් ක්ලබ්, රොටරි ක්ලබ් වගේ. ලිමිටඩ් ක්‍රවුඩ් එකක් ඉන්නේ දැන්. එකෙකුට එන්න දෙන්නේ නැහැ දැන්. ඒ නිසා ඒවා බිඳින්න ඕනේ. ඒවා කඩන්න ඕනේ. තරුණ හාමුදුරුවරුන්ට භාර දෙන්න ඕනේ දැන්. ගැටලුවකට කියනවා නෙමෙයි. නායක පදවිත් එසේ විය යුතුයි.  අද ලොකු පුරප්පාඩුවක් තියෙනවා රට ඇතුළේ ගිහි, තරුණ, බෞද්ධ නායකත්වයක් ඕනේ. දේශපාලනයෙන් තොර. ඒක ඇතිකරන්න ඕනේ අපේ ස්වාමින්වහන්සේලා මුල්වෙලා’’",
       "URL": "https://www.hirunews.lk/178001/වෙනස්-කළ-යුතු-බෞද්ධ-සංගම්",
       "Category": "Local News",
       "Parent URL": "https://www.hirunews.lk/local-news.php?pageID=4179"
}