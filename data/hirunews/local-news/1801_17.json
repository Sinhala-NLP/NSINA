{
       "Source": "hirunews",
       "Timestamp": "Friday, 23 July 2021 - 9:34",
       "Headline": "නවීන කෘෂිකාර්මික හා අධි තාක්ෂණික විශ්වවිද්‍යාලයක් පිහිටුවීමට චීනයේ සහය",
       "News Content": "නවීන කෘෂිකාර්මික හා අධි තාක්ෂණික විශ්වවිද්‍යාලයක් පිහිටුවීමට සහය ලබාදීම සඳහා චීනය එකඟතාව පළ කර තිබෙනවා.\nඒ, චීනයේ ශ්‍රී ලංකා තානාපති ආචාර්ය පාලිත කොහොන චීනයේ හුබෙයි ප්‍රාන්තයේ වූහාන් විශ්වවිද්‍යාලයට පැමිණි අවස්ථාවේදියි.\nවූහාන් විශ්වවිද්‍යාලයේ උප සභාපතිවරයාගේ ආරාධනයකට අනුව පාලිත කොහොන එම විශ්වවිද්‍යාලයට ගොස් තිබෙනවා.\nඑහිදී විශ්වවිද්‍යාල බලධාරීන් සහ හුබෙයි පළාත් ආණ්ඩුකාරවරයා සමග හමුවක් ද පවත්වා ඇති අතර මෙරට දරිද්‍රතාව තුරන් කිරීම සඳහා කෘෂිකර්මාන්තය නවීකරණය කිරීමේ වැදගත්කම පිළිබදව එහිදී සාකච්ඡා වූ බවයි විදේශ සබදතා අමාත්‍යාංශය සඳහන් කළේ.",
       "URL": "https://www.hirunews.lk/277772/නවීන-කෘෂිකාර්මික-හා-අධි-තාක්ෂණික-විශ්වවිද්‍යාලයක්-පිහිටුවීමට-චීනයේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=1801"
}