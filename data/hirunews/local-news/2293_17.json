{
       "Source": "hirunews",
       "Timestamp": "Saturday, 05 December 2020 - 14:58",
       "Headline": "වනජිවි, සංචාරක නිවාස වෙන් කර ගත් සංචාරකයන්ට සිහි කැඳවීමක්",
       "News Content": "කොරෝනා හේතුවෙන් වනජිවි සංරක්ෂණ දෙපාර්තමේන්තුව විසින් පවත්වාගෙන යනු ලබන සංචාරක නිවාස හා කඳවුරු බිම් වෙන් කර ගෙන සිටි සංචාරකයින්ට ඔවුන් විසින් වෙන් කර ගත් දිනයන් වෙනුවට මේ මස 11 වනදා සිට ලබන වසරේ මාර්තු 31 දක්වා කාලය අතරතුර දිනයන් වෙන් කර ගැනීමට අවස්ථාව ලබාදෙන බව වනජිවි සංරක්ෂණ දෙපාර්තමේන්තුව පවසනවා.\nඑලෙස යළි දින වෙනකර ගැනීම ලබන 10 වනදා සිට වනජිවි සංරක්ෂණ දෙපාර්තමේන්තුවේ ප්‍රධාන කාර්යාලයේදී ඉටු කර ගැනීමට අවස්ථාව සලසා දෙන බවයි අමාත්‍යාංශය නිවේදනය කළේ.\nඅදාළ සංචාරක නිවාස හා කඳවුරු බිම් ආශ්‍රිත සංචාරක කටයුතු ඊයේ (04) සිට සංචාරකයින් සඳහා නැවත විවෘත කෙරුණා.",
       "URL": "https://www.hirunews.lk/256359/වනජිවි-සංචාරක-නිවාස-වෙන්-කර-ගත්-සංචාරකයන්ට-සිහි-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=2293"
}