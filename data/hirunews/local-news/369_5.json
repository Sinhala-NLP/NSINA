{
       "Source": "hirunews",
       "Timestamp": "Thursday, 04 May 2023 - 21:28",
       "Headline": "හිටපු ජනාධිපති ලෝක සාම සම්මේලනය අමතයි",
       "News Content": "හිටපු ජනාධිපති මෛත්‍රීපාල සිරිසේන දකුණු කොරියාවේ පැවති ලෝක සාම සම්මේලනයට සහභාගි වුණා.\nජාත්‍යන්තර මූල්‍ය අරමුදල සමඟ රජය ගිවිසුම් ගතවීම හරහා මෙරට තුළ සාර්ව ආර්ථික ස්ථාවරත්වය ක්‍රමයෙන් ස්ථාපනය කෙරෙන බවයි එහි දී ඔහු ප්‍රකාශ කළේ.\nආසියාව කේන්ද්‍ර කරගත් නව ජගත් සංවිධානයක් ලෙස ලෝක සාම සම්මේලනය ගොඩනැගෙමින් පවතින බවත් එය කාලීන අවශ්‍යතාවක් බවද හිටපු ජනාධිපතිවරයා පෙන්වා දුන්නා.\nකෙසේ වෙතත් මෙරට තුළ පවතින ආර්ථික අර්බුදය තවමත් ප්‍රකෘත්ති මට්ටමට පත්ව නොමැති බවයි හිටපු ජනාධිපතිවරයා මෙහි දී ප්‍රකාශ කළේ.\nආහාර හා අත්‍යවශ්‍ය ද්‍රව්‍ය හිඟවීම නිසා පාසල් ළමයින් දැඩි අපහසුතාවට පත්ව ඇති බවද ඔහු මෙහිදී සඳහන් කර සිටියා.\nඑහිදී වැඩිදුරටත් අදහස් දැක්වූ හිටපු ජනාධිපතිවරයා පවසා සිටියේ ශ්‍රී ලංකාව තුළ සාමය හා සංහිදියාව ස්ථාපනය කිරීමට තමන් ගත් වැඩපිළිවෙල මෙම ආරාධනය හරහා ඇගයීමට ලක්කර ඇති බවයි.",
       "URL": "https://www.hirunews.lk/334261/හිටපු-ජනාධිපති-ලෝක-සාම-සම්මේලනය-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=369"
}