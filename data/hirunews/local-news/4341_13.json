{
       "Source": "hirunews",
       "Timestamp": "Saturday, 02 September 2017 - 18:41",
       "Headline": "සම්මේලනයට යාම රටට වැදගත් නොවන බව හිටපු ජනපති කියයි",
       "News Content": "නිදහස් පක්ෂ සම්මේලනයට තමන් සහභාගීවීම රටට වැදගත් නොවන බව හිටපු ජනාධිපති මහින්ද රාජපක්ෂ පවසනවා.\nඔහු ඒ බව කියා සිටියේ ජාතික මැණික් හා ස්වර්ණාභරණ අධිකාරිය මගින් සංවිධාන කරන වාර්ෂික මැණික් හා ස්වර්ණාභරණ ප්‍රදර්ශනයට කොළඹදී අද එක්වෙමින්.\nඑහිදී ඔහුගෙන් නිදහස් පක්ෂ සම්මේලයට ආරාධනා ලැබීම සම්බන්ධයෙන් මාධ්‍යවේදීන් විමසා සිටියා.\nඊට ප්‍රතිචාර දක්වමින් හිටපු ජනාධිපතිවරයා කියා සිටියේ රටේ රණවිරුවන්ට යුද අපරාධ චෝදනා නැගෙන අවස්ථාවක සම්මේලනයට සහභාගිවීම සම්බන්ධයෙන් ප්‍රශ්න කිරීම රටට වැදගත් නොවන බවයි.\nතමන් ඊට සහභාගී වූවත් නොවූවත් වෙනසක් නොමැති බවයි ඔහු තවදුරටත් ප්‍රකාශ කළේ.",
       "URL": "https://www.hirunews.lk/170006/සම්මේලනයට-යාම-රටට-වැදගත්-නොවන-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4341"
}