{
       "Source": "hirunews",
       "Timestamp": "Saturday, 05 February 2022 - 8:16",
       "Headline": "වෙරළෙන් හමු වුණු අබිරහස් මළසිරුර (ඡායාරූප)",
       "News Content": "අබිරහස් අයුරින් ජීවිතක්ෂයට පත් වූ පුද්ගල මළසිරුරක් පයාගල වෙරළ තීරයෙන් හමු වී තිබෙනවා.\nමෙම මළසිරුර අද (05) උදෑසන හමුව ඇත්තේ, පයාගල -දළුවත්ත ප්‍රගති මාවත වෙරළ තීරයේ දී යි.\nපොලීසිය සැක පළ කරන්නේ, මෙම පුද්ගලයාව කිසියම් පුද්ගලයෙකු හෝ කිහිපදෙනෙකු විසින් ඝාතනය කර ඇති බවටයි.\nජීවිතක්ෂයට පත් වූ පුද්ගලයා වයස අවුරුදු 45ක් පමණ වන අයෙකු වන අතර, මියගිය පුද්ගලයාගේ ශරීරයේ කිහිප තැනක පහරදීම් සහ තුවාල දැකිය හැකි බව ද පයාගල පොලීසිය පවසනවා.\nප්‍රදේශවාසීන් මළසිරුර දැක පොලීසියට දන්වා ඇති අතර, එම අවස්ථාවේ දී අපරාධය සිදු වූ ස්ථානයට පැමිණි පොලීසිය විසින් සිද්ධිය සම්බන්ධයෙන් පුළුල් විමර්ශන කටයුතු සිදු කරනවා.",
       "URL": "https://www.hirunews.lk/296193/වෙරළෙන්-හමු-වුණු-අබිරහස්-මළසිරුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1375"
}