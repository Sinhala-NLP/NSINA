{
       "Source": "hirunews",
       "Timestamp": "Wednesday, 19 July 2017 - 18:03",
       "Headline": "ලන්ච් ෂීට් වෙනුවට එන පදම් කළ අලුත් කොළේ",
       "News Content": "ලන්ච් ෂීට්වලට කදිම ආදේශකයක් ලෙස කෙසෙල් කොළ පදම් කර කල් තබා ගැනීමෙන් ප්‍රයෝජනයට ගත හැකි තාක්ෂණයක් තිබෙන බවත් ඒ සඳහා අවශ්‍ය තරම් මේ රටේ කෙසෙල් කොළ තිබෙන බවත්  කොළඹ විශ්වවිද්‍යාලයට අනුබද්ධ හම්බන්තොට වැලිගත්ත ග්‍රාමීය තාක්ෂණ විද්‍යා ආයතනයේ ජ්‍යේෂ්ඨ කථිකාචාර්ය ආචාර්ය සුජාතා වීරසිංහ සඳහන් කරනවා.\nකෑම එතීම සඳහා කෙසෙල් කොළ දැනට යම් ප්‍රමාණයකින් පාවිච්චි කළ ද එය ගින්නේ තවා එම අවස්ථාවට පමණක් ප්‍රයෝජනයට ගැනිම නිසා බොහෝ දෙනෙක් මෙයට මැලිකමක් දක්වනවා.\nවර්තමාන රජය ලන්ච් ෂීට් තහනම පැනවිමට ගත් තීරණයත් සමඟ කෙසෙල් කොළ වලට ඉල්ලුමක් ඇතිවන හෙයින් එය කල්තබාගෙන ප්‍රයෝජනයට ගැනීමේ හැකියාවක් අත් හදා බැලීමෙන් පසු කෙසෙල් කොළ පදම් කර ලන්ච් සීට් වෙනුවට කල් තබාගෙන ප්‍රයෝජනයට ගත හැකි බව දැනට කර ඇති පරීක්ෂණ වලින් සනාථ වි ඇති බවද ජ්‍යේෂ්ඨ කථිකාචාර්ය ආචාර්ය සුජාතා වීරසිංහ කියා සිටියා.\nමේ සඳහා හම්බන්තොට ග්‍රාමීය තාක්ෂණ විද්‍යා ආයතනයෙන් නොමිලේ අවශ්‍ය ඕනෑම අයෙකුට පුහුණුව ලබා දීමට හැකි බවද ඇය සඳහන් කළා.\nමෙය ස්වංරැකියාවක් හෝ මහා පරිමානයෙන් වුවද කිරිමට හැකියාවක් තිබෙන හෙයින් අවශ්‍ය තරම් කෙසෙල් කොළ හම්බන්තොට, මොණරාගල, ඇඹිලිපිටිය, උඩවලවල යන ප්‍රදේශවල තිබෙන බවද ඇය ප්‍රකාශ කළා.\nමීට පෙර කෙසෙල් කොළ භාවිත කළ ද එය ගින්නෙන් තවා ගැනිමේ දි අපහසුතාවය ඇති විම හා ලන්ච් ෂීට් පහසු වීම නිසා ජනතාව කෙසෙල් කොළයෙන් කෑම එතිමට කැමැත්තක් නොවූබවද ලන්ච් ෂීට් තහනම සමඟ මෙරට මෙම විකල්ප ආදේශකය භාවිතා කිරීමට හැකි බවද ජ්‍යේෂ්ඨ කථිකාචාර්ය ආචාර්ය සුජාතා වීරසිංහ වැඩිදුරටත් පැවසුවා.",
       "URL": "https://www.hirunews.lk/166265/ලන්ච්-ෂීට්-වෙනුවට-එන-පදම්-කළ-අලුත්-කොළේ",
       "Category": "Local News",
       "Parent URL": "https://www.hirunews.lk/local-news.php?pageID=4413"
}