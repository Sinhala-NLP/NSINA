{
       "Source": "hirunews",
       "Timestamp": "Wednesday, 14 June 2023 - 16:15",
       "Headline": "ගුණාත්මක මාධ්‍ය දර්ශකයක් සකස් කිරීමට වසර 10 ක ජාතික සැලැස්මක්",
       "News Content": "ගුණාත්මක මාධ්‍ය දර්ශකයක් සකස් කිරීම වෙනුවෙන් වසර 10 ක් අරමුණු කොට ගත් ජාතික සැලැස්මක් සකස් කිරීම පිළිබඳව මාධ්‍යය, තාරුණ්‍යය, උරුමය හා නූතන පුරවැසියා පිළිබඳ ආංශික අධීක්ෂණ කාරක සභාවේදී සාකච්ඡා වී තිබෙනවා.\nඒ ජනමාධ්‍ය ක්ෂේත්‍රයට අදාළ ඉදිරි සැලසුම සම්බන්ධයෙන් උපදෙස් ලබා ගැනීම සඳහා විශ්වවිද්‍යාල ආචාර්යවරුන් එම කාරක සභාවට කැඳවූ අවස්ථාවේදීයි.\nකැළණිය, ශ්‍රී ජයවර්ධනපුර සහ හොරණ ශ්‍රී පාලි මණ්ඩපය නියෝජනය කරමින් විශ්වවිද්‍යාල ආචාර්යවරුන් ඒ සහා පැමිණ සිටි බව පාර්ලිමේන්තු සන්නිවේදන ඒකකය කියා සිටියා.\nමෙහිදී ජනමාධ්‍ය ප්‍රතිපත්තියක් සකස් කිරීම, නාලිකා ශ්‍රේණිගත කිරීමේ ක්‍රමය, ගුණාත්මකව ටෙලිනාට්‍යය සකස් විය යුතු ආකාරය, මෙරට ජනමාධ්‍ය පර්යේෂණ ආයතනයක් පිහිටුවීම සහ ළමයින් සම්බන්ධයෙන් මාධ්‍ය ක්‍රියා කිරීම පිළිබඳව දීර්ඝව සාකච්ඡා කර තිබෙනවා.",
       "URL": "https://www.hirunews.lk/337932/ගුණාත්මක-මාධ්‍ය-දර්ශකයක්-සකස්-කිරීමට-වසර-10-ක-ජාතික-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=269"
}