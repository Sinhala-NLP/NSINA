{
       "Source": "hirunews",
       "Timestamp": "Friday, 26 May 2023 - 21:32",
       "Headline": "පොල්ගෙඩි විස්සක් සොරකම් කළ අයෙකුට අධිකරණයෙන් ලැබුණු දඬුවම",
       "News Content": "වත්තකට සොරෙන් ඇතුල්වී පොල් ගෙඩි 20 ක් සොරකම් කිරීමට සහ අයුතු ලෙස වත්තට ඇතුල්වීම යන චෝදනා දෙකට වැරදිකරු වූ අයෙකුට දිවුලපිටිය, කෙහෙල්ඇල්ල ප්‍රදේශයේ වසරක සිරදඬුවමක් නියමවී තිබෙන බව වාර්තා වෙනවා.\nමෙලෙස බරපතල වැඩ ඇතුව එක් වසරක සිරදඬුවම නියම කර තියෙන්නේ මිනුවන්ගොඩ මහේස්ත්‍රාත්වරිය වන ටී. තේනබදු මහතා වන අතර රුපියල් 1200ක් වටිනාකම ඇති එම පොල් ගෙඩි සොරකමට සහ වත්තට ඇතුල්වීම යන චෝදනා දෙකට දඬුවම් නියමවී ඇත්තේ එක් චෝදනාවකට මාස තුන බැගිනි.\nචුදිතට පෙර වැරදි නොමැති බවට ඇඟිලි සටහන් වාර්තා අනුව සනාථ වී ඇති හෙයින් නියම කළ බරපතළ වැඩ ඇතිව එක් වසරක සිර දඬුවම වසර 10 කට අත්හිටුවන ලෙසට නියම කර තිබෙනවා.\nඑම වසර දහය යහපත් කල් ක්‍රියාවෙන් ගෙවන ලෙසට චුදිතට අධිකරණයෙන් නියම කෙරුණා.\nදිවුලපිටිය, කෙහෙල් ඇල්ල ප්‍රදේශයේ පදිංචිකරුවෙකු වූ එක්දරු පියකු ට යි මෙසේ අත්හිටවූ සිර දඬුවම් නියම කෙරුණේ.\nඔහු 2021 ජනවාරි මස 31 හෝ ඊට ආසන්න දිනයකදී දිවුලපිටිය, කෙහෙල්ඇල්ලේ දී අදාළ සොරකම සිදු කර තිබූ බවට අධිකරණයේ දී සඳහන්ව තිබුණා.",
       "URL": "https://www.hirunews.lk/336324/පොල්ගෙඩි-විස්සක්-සොරකම්-කළ-අයෙකුට-අධිකරණයෙන්-ලැබුණු-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=314"
}