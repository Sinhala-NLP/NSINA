{
       "Source": "hirunews",
       "Timestamp": "Sunday, 05 June 2016 - 10:39",
       "Headline": "විදුලි කාර්මිකයෙකු විදුලිසැර වැදී මියයයි (ඡායාරූප)",
       "News Content": "හැටන් - දික්ඔය ප්‍රදේශයේ මුස්ලිම් පාසලක සේවය කරමින් සිටි විදුලි කාර්මිකයෙකු විදුලිසැර වැදීමෙන් ජීවිතක්ෂයට පත්ව තිබෙනවා.\nඊයේ පස්වරුවේ මෙලෙස මියගොස් ඇත්තේ පස්සර - ලූණුගල ප්‍රදේශයේ පදිංචි දෙදරු පියෙකු බව හැටන් පොලිසිය සදහන් කළා.\nපාසලේ සංවර්ධන කටයුතු සදහා තාවකාලිකව ආධාරකයක් ලෙස සවිකර තිබූ බටයකට විදුලිය කාන්දු වීමෙන් මෙලෙස විදුලිය කාන්දු වී තිබෙනවා.\nමියගිය පුද්ගලයාගේ සිරුර දික්ඔය මූලික රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/134817/විදුලි-කාර්මිකයෙකු-විදුලිසැර-වැදී-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5019"
}