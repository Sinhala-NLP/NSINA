{
       "Source": "hirunews",
       "Timestamp": "Wednesday, 20 November 2019 - 18:51",
       "Headline": "කොකේන් ගිල පැමිණි කෙන්යානු කතට අසාධ්‍යයයි",
       "News Content": "උපත් පාලන කොපු තුළ බහා කොකේන් ගුලි 100 කට වැඩි ප්‍රමාණයක් ගිල දමා මෙරටට පැමිණීමේදී අත්අඩංගුවට ගෙන මීගමුව රෝහලට ඇතුළත් කළ කෙන්යානු ජාතික කාන්තාවගේ තත්ත්වය අසාධ්‍ය බව එම රෝහලේ ප්‍රකාශකයෙකු පවසනවා.\nඇගේ ආමාශය තුළදී කොකේන් ගුලි කිහිපයක් පුපුරා යාම ඊට හේතුවයි.\nපසුගිය 17 වනදා දෝහා සිට පැමිණි මෙම කාන්තාව අත්අඩංගුවට ගෙන මීගමුව මහ රෝහලට ඇතුළත් කිරීමෙන් පසු විරේක කරවා කොකේන් ගුලි 19 ක් පමණ පිටතට ගෙන තිබුණා.\nකෙසේ වෙතත් ආමාශය තුළ කොකේන් ගුලි කිහිපයක් පුුපුරායාම නිසා ඇයගේ තත්ත්වය අසාධ්‍ය වී තිබෙනවා.\nඑම කාන්තාව රුපියල් දෙකෝටි හැත්තෑ ලක්ෂයක පමණ කොකේන් ගිල පැමිණ ඇති බව අනාවරණ වී ඇත්තේ.",
       "URL": "https://www.hirunews.lk/228643/කොකේන්-ගිල-පැමිණි-කෙන්යානු-කතට-අසාධ්‍යයයි",
       "Category": "Local News",
       "Parent URL": "https://www.hirunews.lk/local-news.php?pageID=3039"
}