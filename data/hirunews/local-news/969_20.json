{
       "Source": "hirunews",
       "Timestamp": "Wednesday, 03 August 2022 - 13:15",
       "Headline": "මැයි 09දා ගාලුමුවදොරට පහර දීමේ සිද්ධියේ විමර්ශනවල ප්‍රගතිය දන්වන්නැයි සී.අයි.ඩී.යට නියෝග",
       "News Content": "පසුගිය මැයි 09 වනදා ගාලුමුවදොර අරගල භූමියට පහරදීමේ සිද්ධිය සම්බන්ධයෙන් සිදුකෙරෙන විමර්ශනවල ප්‍රගතිය ලබන 24 වනදා දැනුම් දෙන ලෙසට අධිකරණය අපරාධ පරීක්ෂණ දෙපාර්තමේන්තුවට නියෝග කළ තිබෙනවා.\nඒ එම නඩුව අද(03) කොළඹ කොටුව මහෙස්ත්‍රාත් තිලිණ ගමගේ හමුවේ කැදවූ අවස්ථාවේදියි.\nඑහි දී අපරාධ පරීක්ෂණ දෙපාර්තමේන්තුව අධිකරණයෙන් ඉල්ලා සිටියේ නඩුවේ සැකකරුවන් 05 දෙනෙකුගේ ජංගම දුරකථන පරීක්ෂාවක් සිදු කිරීමට අවශ්‍ය බවයි.\nඊට අවසර ලබා දුන් කොටුව මහෙස්ත්‍රාත්වරයා මෙම නඩුව යළි කැදවන ලබන 24 වනදා පරීක්ෂණවල ප්‍රගතිය වාර්තා කරන ලෙසටද අපරාධ පරීක්ෂණ දෙපාර්තමේන්තුවට නියෝග කළා.",
       "URL": "https://www.hirunews.lk/311755/මැයි-09දා-ගාලුමුවදොරට-පහර-දීමේ-සිද්ධියේ-විමර්ශනවල-ප්‍රගතිය-දන්වන්නැයි-සී-අයි-ඩී-යට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=969"
}