{
       "Source": "hirunews",
       "Timestamp": "Friday, 02 October 2020 - 18:01",
       "Headline": "පසුගිය මාසයේ විවිධ වැරදි සම්බන්ධයෙන් 25,644 දෙනෙකු අත්අඩංගුවට",
       "News Content": "පසුගිය මාසය තුළ දිවයින පුරා සිදුකළ වැටලීම් වලින් විවිධ වැරදි වලට සම්බන්ධ සැකකරුවන් 25,644 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාශය සඳහන් කළේ වරෙන්තුකරුවන් 12,883 දෙනෙකු ඒ අතර සිටින බවයි. එමෙන්ම, පුපුරණ ද්‍රව්‍ය ග්‍රෑම් 339 ක්, ඩෙටනේටර් 133 ක්, අත්බෝම්බ 40 ක්,\nටී - 56 ගිනි අවි 6 ක්, පිස්තෝල 7 ක් රිවෝල්වර 7 ක්, මෙරට නිෂ්පාදිත ගිනි අවි 233 ක්, බෝර 12 අවි 69 ක් ද එම කාලසීමාව තුළ අත්අඩංගුවට ගත් බව පොලිස් මාධ්‍ය කොට්ඨාශය වැඩිදුරටත් සඳහන් කළා.\nඑමෙන්ම, හෙරොයින් කිලෝ 49ක්, ගංජා කිලෝ 901 ක්, අයිස් මත්ද්‍රව්‍ය කිලෝ 1 ක් ද එම කාලසීමාව තුළ අත්අඩංගුවට ගෙන තිබෙනවා.",
       "URL": "https://www.hirunews.lk/251644/පසුගිය-මාසයේ-විවිධ-වැරදි-සම්බන්ධයෙන්-25644-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2415"
}