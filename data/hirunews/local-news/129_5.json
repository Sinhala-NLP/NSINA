{
       "Source": "hirunews",
       "Timestamp": "Thursday, 03 August 2023 - 7:30",
       "Headline": "යතුරුපැදි සොරෙක් දෙහිවලින් අල්ලයි",
       "News Content": "දෙහිවල ප්‍රදේශයේ සිදු කරන ලද යතුරුපැදි සොරකමක් සම්බන්ධ විමර්ශනයකදී දෙහිවල සිරිසස බෝ පාර ප්‍රදේශයේදී සැකකරුවකු ඊයේ (02)\nඅත්අඩංගුවට ගෙන තිබෙනවා.\nසැකකරුගෙන් අනාවරණය කර ගත් තොරතුරු මත සොරකම් කරන ලද යතුරුපැදියක් ගල්කිස්ස පොලිස් වසමේ තිබියදී සොයාගෙන ඇති අතර මොහු විසින් විවිධ ප්‍රදේශවලදී සොරකම් කරන ලද පාපැදි 11ක් පොලිසිය විසින් සොයා ගත් බව වාර්තා වෙනවා.\nඑමෙන්ම පොලිසිය පැවසුවේ මෙම සැකකරුට ගල්කිස්ස මහේස්ත්‍රාත් අධිකරණය මඟින් වරෙන්තු 04ක් නිකුත් කර ඇති බවයි.\nඅත්අඩංගුවට ගත් සැකකරු වයස අවුරුදු 32ක් වූ දෙහිවල ප්‍රදේශයේ පදිංචිකරුවෙක්.\nඔහු අද (03) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/343444/යතුරුපැදි-සොරෙක්-දෙහිවලින්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=129"
}