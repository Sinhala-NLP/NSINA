{
       "Source": "hirunews",
       "Timestamp": "Wednesday, 07 December 2016 - 19:18",
       "Headline": "හමුදා දුර්වල කරන්නේ නැහැ - ජනපතිගෙන් සහතිකයක්",
       "News Content": "ආරක්ෂක හමුදා ශක්තිමත් කිරීම හැර දුර්වල කිරීම කිසිවිටක සිදු නොවන බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ රාජ්‍ය ආරක්ෂක අමාත්‍යාංශ වැය ශීර්ෂ විවාදයට අද පාර්ලිමේන්තුවේදී එක්වෙමින්.\nරාජ්‍ය ආරක්ෂක සහ ජාත්‍යන්තර වෙළද කටයුතු, විදුලිබල හා බලශක්ති, ඛනිජ තෙල් හා පෙට්‍රෝලියම් වායු, යන අමාත්‍යාංශ වැය ශීර්ෂ අද කාරක සභා අවස්ථාවේ විවාදයට ගැනෙනවා.\nඑහිදී විදුලිබල මණ්ඩලය සම්බන්ධයෙන් ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති ප්‍රශ්න කළ අතර, ඊට පිළිතුරු ලබාදීමේදී සභානායක අමාත්‍ය ලක්ෂ්මන් කිරිඇල්ල සහ විදුලිබල සහ බලශක්ති අමාත්‍ය රංජිත් සියඹලාපිටියද මැදිහත්වුණා.\nඑසේම පාර්ලිමේන්තු මන්ත්‍රී විමල් වීරවංශ සහ අග්‍රාමාත්‍ය රනිල් වික්‍රමසිංහද අද පාර්ලිමේන්තුවේදී අදහස් දැක්වූ අතර, ජනාධිපති මෛත්‍රීපාල සිරිසේන පාර්ලිමේන්තුව ඇමතුවේ අද පස්වරුවේයි.",
       "URL": "https://www.hirunews.lk/149183/හමුදා-දුර්වල-කරන්නේ-නැහැ-ජනපතිගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=4763"
}