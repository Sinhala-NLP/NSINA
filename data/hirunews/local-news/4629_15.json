{
       "Source": "hirunews",
       "Timestamp": "Monday, 06 March 2017 - 7:40",
       "Headline": "ජනපති අද ඉන්දුනීසියාවට",
       "News Content": "ඉන්දුනීසියාවේ ජකර්තා නුවරදී පැවැත්වෙන ඉන්දියානු සාගර කලාපීය රාජ්‍ය නායක සමුළුවට සහභාගිවීම සඳහා ජනාධිපති මෛත්‍රීපාල සිරිසේන අද උදෑසන ඉන්දුනීසියාව බලා පිටත්ව යාමට නියමිතයි.\nඉන්දියානු සාගර කලාපයේ පිහිටි රාජ්‍යවල තිරසර හා සමබර සංවර්ධනය අරමුණු කර ගනිමිනුයි මෙම සමුළුව පැවැත්වෙන්නේ.\nමෙවර එහි තේමාව වී ඇත්තේ ඉන්දියානු සාගරය සාමකාමී, ස්ථාවර සහ සෞභාග්‍යවත් කලාපයක් බවට පත් කිරීම සඳහා සමුද්‍රීය සහයෝගීතාව ශක්තිමත් කිරීමයි.\nජනාධිපතිවරයාගේ මෙම සංචාරය අතරතුර ශ්‍රී ලංකාව සහ ඉන්දුනීසියාව අතර ධීවර, කුඩා හා මධ්‍ය පරිමාණ ව්‍යවසාය ක්ෂේත්‍රයේ ගිවිසුම් දෙකකට ද අත්සන් තැබීමට නියමිත බවයි ජනාධිපති මාධ්‍ය අංශය සදහන් කළේ.",
       "URL": "https://www.hirunews.lk/156150/ජනපති-අද-ඉන්දුනීසියාවට",
       "Category": "Local News",
       "Parent URL": "https://www.hirunews.lk/local-news.php?pageID=4629"
}