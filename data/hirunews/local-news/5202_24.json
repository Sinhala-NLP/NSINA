{
       "Source": "hirunews",
       "Timestamp": "Wednesday, 20 January 2016 - 14:30",
       "Headline": "සරණගේ නඩුවට සංශෝධිත පැමිණිල්ලක්",
       "News Content": "හිටපු නියෝජ්‍ය අමාත්‍ය සරණ ගුණවර්ධනට එරෙහිව පවරා ඇති නඩුවේ සංශෝධිත පැමිණිල්ලක් ඉදිරිපත් කිරීමට කොළඹ ප්‍රධාන මහෙස්ත්‍රාත් ගිහාන් පිලපිටිය අද අල්ලස් කොමිසමට අවසර ලබා දුන්නා.\nඒ එම කොමිසම කරනු ලැබූ ඉල්ලීමකට අනුවයි. අල්ලස් කොමිසමට නව සාමාජිකයන් පත්වීම හේතුවෙන් සංශෝධිත පැමිණිල්ලක් ගොනු කිරීමට ඔවුන් අද අධිකරණයෙන් අවසර ඉල්ලා සිටියා.\nඒ අනුව ප්‍රධාන මහෙස්ත්‍රාත්වරයා නියෝග කළේ අප්‍රේල් මස 19 වැනිදා අදාල සංශෝධිත පැමිණිල්ල ඉදිරිපත් කරන ලෙසයි.\n2007 - 2008 කාලවකවානුව තුළ සංවර්ධන ලොතරැයි මණ්ඩලයේ සභාපතිවරයාව සිටි සමයේදී මූල්‍ය වංචාවක් සිදුකිරීම සම්බන්ධයෙනුයි අල්ලස් කොමිසම හිටපු නියෝජ්‍ය අමාත්‍ය සරණ ගුණවර්ධනට එරෙහිව නඩු පවරා තිබුණේ.\nඅදාළ කාලය තුළ සංවර්ධන ලොතරැයි මණ්ඩලයට වාහන තුනක් කුලී පදනම මත ඇතුලත් කිරීම සඳහා අත්තිකාරම් ලෙස රුපියල් 28 ලක්ෂ 80000 ක මුදලක් ලබාගනිමින් අල්ලස් පනතේ දුෂණයක් සිදුකර ඇති බවට මොහුට විරුද්ධව චෝදනා ගොනු කර තිබෙනවා.",
       "URL": "https://www.hirunews.lk/124370/සරණගේ-නඩුවට-සංශෝධිත-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=5202"
}