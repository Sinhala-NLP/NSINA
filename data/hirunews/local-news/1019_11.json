{
       "Source": "hirunews",
       "Timestamp": "Friday, 15 July 2022 - 14:27",
       "Headline": "උසස් පෙළ විභාග ප්‍රථිපල ලබන මස මැද දී?",
       "News Content": "අධ්‍යන පොදු සහතිකපත්‍ර උසස් පෙළ විභාගයේ ප්‍රථිපල ලබන මස (අගෝස්තු) මැද වන විට නිකුත් කිරීමට බලාපොරොත්තු වන බව විභාග කොමසාරිස් එල්.එම්.ඩී ධර්මසේන හිරුට පැවසුවා.\nරටේ පවතින විවිධ අර්බුද නිසා මෙලෙස ප්‍රථිපල ප්‍රමාද වීමට බලපා තිබෙන බව යි වාර්තා වන්නේ.\nමෙම වසරේ උසස් පෙළ විභාගය (2022) එළැඹෙන නොවැම්බර් 28 ආරම්භ වන බවත් එය දෙසැම්බර් 23 දා තෙක් පැවැත්වීමට නියමිත බවත් එල්.එම්.ඩී ධර්මසේන පැවසුවා.\nඒ සඳහා අයදුම්පත් කැඳවීම මෙම ජුලි 18 දා ආරම්භ කිරීමට නියමිත අතර, එය අගෝස්තු 19 දා අවසන් කිරීමට නියමිත යි.\nමෙම වසරේ පහ වසර ශිෂ්ශත්ව විභාගය නොවැම්බර් 27 දා පැවැත්වීමට නියමිත බව ද විභාග කොමසාරිස් වරයා පැවසුවා.\nඑමෙන්ම මේ වසරට අදාළ (2022) අධ්‍යන පොදු සහතිකපත්‍ර සාමාන්‍ යපෙළ විභාගය ලබන 2023 වසරේ පළමු කාර්තුව තුළ පැවැත්වීමට යි විභාග දෙපාර්තමේන්තුව මේ වන විට සැලසුම් කර ඇත්තේ.\nමෙම විභාග කාලසටහන් සකස් කර ඇත්තේ, රටේ තත්ත්වය සාමාන්‍ය බව උපකල්පනය කරගෙන බවත් ඒ නිසා පවතින තත්ත්වයන් වෙනස් වුව හොත් මෙම දින වකවානු වෙනස් වීමට පුළුවන් බව ද විභාග කොමසාරිස්වරයා පැවසුවා.\nකෙසේ වෙතත් පැවති සෑම අර්බුධයකට ම මුහුණ දී දරුවන්ට අසාධාරණයක් නො වන ආකාරයට පසුගිය කාලයේ සියලු විභාග පැවැත්වීමට විභාග දෙපාර්තමේන්තුවට හැකි වූ බව පැවසූ විභාග කොමසාරිස්වරයා, ඉදිරියේ දී ද දරුවන්ට කිසිදු අසාධාරණයක් වීමට ඉඩ නො තබන බව ද පවසනවා.\nකොරෝනා වසංගතය නිසා වසර දෙකක් අක්‍රමවත් වූ මෙම විභාග කාල සටහන 2024 වසරේ සිට ක්‍රමවත්ව පෙර පැවති දිනවලට ම ගෙනයාමට හැකි වනු ඇති බව ද හෙතෙම විශ්වාශය පළ කළා.",
       "URL": "https://www.hirunews.lk/310053/උසස්-පෙළ-විභාග-ප්‍රථිපල-ලබන-මස-මැද-දී",
       "Category": "Local News",
       "Parent URL": "https://www.hirunews.lk/local-news.php?pageID=1019"
}