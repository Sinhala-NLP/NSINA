{
       "Source": "hirunews",
       "Timestamp": "Monday, 31 July 2017 - 8:03",
       "Headline": "දිස්ත්‍රික්ක 10 කට අද සිදුවන දේ",
       "News Content": "බස්නාහිර, මධ්‍යම, සබරගමුව සහ දකුණු පළාත්වලට අද දිනයේ වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් කොළඹ, මහනුවර, ගාල්ල, කළුතර, රත්නපුර, කෑගල්ල, බදුල්ල, ත්‍රිකුණාමලය, වවුනියාව සහ මුලතිව් දිස්ත්‍රික්කවලට මිලිමීටර 50 ත් 75 අතර තරමක් තද වැසි බලාපොරොත්තු විය හැකි බවයි එම දෙපාර්තමේන්තුව නිවේදනය කළේ.\nඑමෙන්ම පුත්තලම සිට කොළඹ හරහා ගාල්ල දක්වා මෙන්ම ගාල්ල සිට හම්බන්තොට හරහා පොතුවිල් දක්වා ගැඹුරු සහ නොගැඹුරු මුහුදු ප්‍රදේශවල සුළං වේගය පැයට කිලෝමීටර 55 ත් 60 ත් දක්වා වැඩිවිය හැකි බවද එහි දැක්වෙනවා.",
       "URL": "https://www.hirunews.lk/167182/දිස්ත්‍රික්ක-10-කට-අද-සිදුවන-දේ",
       "Category": "Local News",
       "Parent URL": "https://www.hirunews.lk/local-news.php?pageID=4394"
}