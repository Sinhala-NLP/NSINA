{
       "Source": "hirunews",
       "Timestamp": "Tuesday, 17 January 2017 - 13:54",
       "Headline": "ජනමාධ්‍ය ඇමති ඇතුළු පිරිසක් සී.එස්.එන්. නාලිකා නඩුවට විරෝධතා ගොනු කරයි",
       "News Content": "සී.එස්.එන්. නාලිකාවට ලබාදී තිබූ විකාශන බලපත්‍රය අවලංගු කිරීමට එරෙහිව ගොනු කර තිබූ පෙත්සමට අදාලව එහි වගඋත්තරකරුවන් අභියාචනාධිකරණය හමුවේ විරෝධතා ගොනු කළා.\nමෙම පෙත්සම අද කැදවනු ලැබුවේ අභියාචනාධිකරණ සභාපති විනිසුරු විජිත් මලල්ගොඩ සහ එස්. තුරෙයිරාජා හමුවේයි.\nමෙහිදී පෙත්සමේ වගඋත්තරකාර පාර්ශවයන් වන ජනමාධ්‍ය අමාත්‍ය ගයන්ත කරුණාතිලක, අමාත්‍යාංශ ලේකම් නිමල් බෝපගේ, විදුලි සංදේශ නියාමන කොමිසන් සභාව සහ නීතිපතිවරයා විරෝධතා ගොනු කර තිබෙනවා.\nපෙබරවාරි මස 16 වැනිදා ඊට ප්‍රතිවිරෝධතා ගොනු කර කරන ලෙසයි අභියාචනාධිකරණ විනිසුරු මඩුල්ල පැමිණිලි පාර්ශවයට දැනුම් දුන්නේ. සී.එස්.එන්. නාලිකාවට ලබාදී තිබූ විකාශන බලපත්‍රය අවලංගු කිරීමට එරෙහිව එහි සභාපති රොහාන් වැලිවිට විසින් මෙම පෙත්සම ගොනු කර තිබුණා.",
       "URL": "https://www.hirunews.lk/152243/ජනමාධ්‍ය-ඇමති-ඇතුළු-පිරිසක්-සී-එස්-එන්-නාලිකා-නඩුවට-විරෝධතා-ගොනු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4705"
}