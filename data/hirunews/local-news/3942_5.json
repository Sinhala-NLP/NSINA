{
       "Source": "hirunews",
       "Timestamp": "Wednesday, 16 May 2018 - 18:39",
       "Headline": "කළුතර දී තරුණයෙකුට කඩුවලින් පහරදෙයි (සංවේදී දර්ශණ සහිතයි)",
       "News Content": "වයස අවුරුදු 25 ක තරුණයෙකුට පසුගිය අප්‍රේල් මස 24 වැනිදා දහවල් කළුතර ප්‍රදේශයේ හෝටල් රථ ගාලකදී පුද්ගලයන් දෙදෙනෙකු කඩුවලින් පහර දී තිබෙනවා.\nපහර කෑමට ලක්වූ පුද්ගලයාගේ ඥාතීන් පවසන්නේ ප්‍රදේශයේ ක්‍රියාත්මක මැර කල්ලියක් මෙම පහරදීම සිදුකර ඇති බවයි.\nපහරදීම සිදුවන අවස්ථාවේ දර්ශන අදාල ස්ථානයේ තිබූ ආරක්ෂක කැමරාවේ සටහන්ව තිබුනා.\nමෙලෙස පහර කෑමට ලක්ව ඇත්තේ ජයශාන්ත කුරේ නමැති සංචාරක මග පෙන්වන්නෙක්.\nපහරදීම සිදුවන අවස්ථාවේදී එම ස්ථානයට පොලිස් රථවාහන අංශයේ නිලධාරියෙකු පැමිණෙන අයුරුද දැකගත හැකියි.\nපොලිස් නිලධාරියා සිටියදීම අදාළ සැකකරුවන් එම ස්ථානයෙන් පළා ගියා.\nප්‍රහාරයෙන් ශරීරයේ ස්ථාන 10 ක කැපුම් තුවාල ලැබූ පුද්ගලයා මේ වනවිටත් නාගොඩ රෝහලේ ප්‍රතිකාර ලබනවා.\nමෙම පහරදීමට සැකපිට පුද්ගලයන් දෙදෙනෙකු අත්අඩංගුවට ගෙන තිබෙනවා.\nඥාතීන් පවසන්නේ පහරදීම සිදුවූ රාත්‍රියේ අදාළ මැර කල්ලිය මෙම පුද්ගලයාගේ නිවසට සහ ඔහු රෝහල්ගත කළ සමීපතම මිතුරෙකුගේ නිවසට ද පහරදී අලාභ හානි සිදුකර ඇති බවයි.\nසංවේදී දර්ශන නැරඹීමට නොහැකි අය මෙය නැරඹීමෙන් වළකින්න.",
       "URL": "https://www.hirunews.lk/190899/කළුතර-දී-තරුණයෙකුට-කඩුවලින්-පහරදෙයි-සංවේදී-දර්ශණ-සහිතයි",
       "Category": "Local News",
       "Parent URL": "https://www.hirunews.lk/local-news.php?pageID=3942"
}