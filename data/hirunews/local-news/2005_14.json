{
       "Source": "hirunews",
       "Timestamp": "Wednesday, 21 April 2021 - 17:21",
       "Headline": "ඩුබායි හරහා ඉතාලියට පලායාමට තැත් කළ ශ්‍රී ලාංකික තරුණියක අත්අඩංගුවට",
       "News Content": "කූඨ ලෙස සකස් කළ ගුවන් ගමන් බලපත්‍රයක් උපයෝගි කරගෙන ඩුබායි හරහා ඉතාලියට පලායාමට තැත් කළ කල්පිටියේ පදිංචි 21 හැවිරිදි ශ්‍රී ලාංකික තරුණියක කටුනායක ජාත්‍යන්තර ගුවන්තොටුපලේදී අත්අඩංගුවට ගෙන තිබෙනවා.\nඒ ගුවන්තොටුපල ආගමන විගමන දෙපාර්තමේන්තු දේශසීමා ආරක්ෂණ ඒකකයේ නිලධාරින් පිරිසක් විසින්.\nඇය අද අලුයම 3.15 ට එමිරේට්ස් යානයකින් ඩුබායි බලා පිටත්ව යාමට නියමිතව තිබූ අතර, එහිදී ලියකියවිලි සම්බන්ධයෙන් මතුවූ සැකයක් මත ගුවන් සේවා නිලධාරින් ඇය ආගමන විගමන දෙපාර්තමේන්තු නිලධාරින් වෙත භාර දී තිබෙනවා.\nඑහිදී සිදුකළ තාක්ෂණික පරීක්ෂාවන් වලදී තහවුරු වී ඇත්තේ අදාළ තරුණිය ඉදිරිපත් කර තිබූ ගුවන් ගමන් බලපත්‍රය සහ ඉතාලි වීසා බලපත්‍රය කූඨ ලෙස සකස් කර ඇති බවයි.\nඇගේ ගමන්මළු පරීක්ෂා කිරීමේදී සඟවා තිබූ වලංගු ගුවන් බලපත්‍රය ද සොයා ගැනීමට ද නිලධාරින්ට හැකිවී තිබෙනවා.",
       "URL": "https://www.hirunews.lk/269095/ඩුබායි-හරහා-ඉතාලියට-පලායාමට-තැත්-කළ-ශ්‍රී-ලාංකික-තරුණියක-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2005"
}