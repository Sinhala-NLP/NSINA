{
       "Source": "hirunews",
       "Timestamp": "Tuesday, 12 January 2016 - 13:21",
       "Headline": "නිදහස් සන්ධාන හිටපු පළාත් පාලන නියෝජිතයන් මහින්ද හමුවෙයි",
       "News Content": "එක්සත් ජනතා නිදහස් සන්ධානයේ හිටපු පළාත් පාලන ආයතන ප්‍රධානීන් සහ මන්ත්‍රීවරුන් පිරිසක් අද උදෑසන හිටපු ජනාධිපති මහින්ද රාජපක්ෂ හමුවී තිබෙනවා.\nදේශපාලන ආරංචි මාර්ග සදහන් කළේ ඉදිරි දේශපාලන කටයුතු පිළිබඳ සාකච්ඡා කිරීම සඳහා මෙම හමුව කැදවා තිබූ බවයි.\nඅද උදෑසන 9ට පමණ හිටපු ජනාධිපති මහින්ද රාජපක්ෂගේ මිරිහානේ පිහිටි නිවසේදී මෙම හමුව සිදුව ඇති බවයි එම ආරංචි මාර්ග වැඩිදුරටත් සදහන් කළේ.\nඒකාබද්ධ විපක්ෂය වෙනම පක්ෂයක් නිර්මාණය කිරීමේ සූදානමක් පවතින බවට මේ වන විට වාර්තා පළව තිබෙනවා.\nඒකාබද්ධ විපක්ෂය නියෝජනය කරන ඇතැම් මන්ත්‍රීවරුන් ඒ සම්බන්ධයෙන් ඉගි පළ කර ඇති අතර තවත් සමහරෙක් සදහන් කළේ එවැනි පක්ෂයක් සකස් කිරීමේ සූදානමක් නොමැති බවයි.\nමෙහිදී පාර්ලිමේන්තු මන්ත්‍රී මහින්ද රාජපක්ෂ ප්‍රකාශ කලේ ඉදිරියේදී පැවැත්වීමට නියමිත පළාත්පාලන මැතිවරණය සඳහා තරඟ වැදීමට නව පක්ෂයක් පිහිටුවාගැනීම සම්බන්ධයෙන් මෙතෙක් තීරණයක් ගෙන නොමැති බවයි.",
       "URL": "https://www.hirunews.lk/123869/නිදහස්-සන්ධාන-හිටපු-පළාත්-පාලන-නියෝජිතයන්-මහින්ද-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5212"
}