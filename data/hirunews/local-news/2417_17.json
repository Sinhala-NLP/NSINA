{
       "Source": "hirunews",
       "Timestamp": "Thursday, 01 October 2020 - 15:52",
       "Headline": "වැල්ලම්පිටියේ අධි බලැති විදුලි කණුවක නැගී පුද්ගලයෙකු විරෝධතාවයක (වීඩියෝ)",
       "News Content": "වැල්ලම්පිටිය - නාගහමුල්ල මංසන්ධියේ අධි බලැති විදුලි රැහැන් සහිත කණුවක නැගී පුද්ගලයෙකු විරෝධතාවයක් ආරම්භ කර තිබෙනවා.\nඑම පුද්ගලයා මෙලෙස විරෝධතාවයක් ආරම්භ කර ඇති හේතුව මෙතෙක් නොදන්වා ඇති අතර මේ හේතුවෙන් වැල්ලම්පිටියේ සිට දෙමටගොඩ දක්වා දිවෙන මාර්ගයේ රථවාහන තදබදයක් ද හටගෙන ඇති බවයි පොලීසිය සඳහන් කළේ.\nගිනි නිවීමේ දෙපාර්තමේන්තුවට අයත් ආපදා රථ යොදවා ඔහු බිමට බැස්සවීම සඳහා ක්‍රියා කරමින් පවතින බවයි හිරු වාර්තකරු සඳහන් කළේ.\nමේ වනවිට අදාල අධි බලැති විදුලි කණුව ආශ්‍රිත ප්‍රදේශ කිහිපයක විදුලිය විසන්ධි කර තිබෙනවා.",
       "URL": "https://www.hirunews.lk/251560/වැල්ලම්පිටියේ-අධි-බලැති-විදුලි-කණුවක-නැගී-පුද්ගලයෙකු-විරෝධතාවයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2417"
}