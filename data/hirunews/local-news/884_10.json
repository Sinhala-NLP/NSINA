{
       "Source": "hirunews",
       "Timestamp": "Wednesday, 07 September 2022 - 20:41",
       "Headline": "රනිල් ජයවර්ධනට බ්‍රිතාන්‍ය පාර්ලිමේන්තුවේ කැබිනට් ඇමති ධුරයක්",
       "News Content": "ශ්‍රී ලාංකික සම්භවයක් ඇති රනිල් ජයවර්ධන බ්‍රිතාන්‍ය රජයේ කැබිනට් අමාත්‍යවරයෙකු ලෙස පත් කර තිබෙනවා.\nඔහු පරිසර, ආහාර සහ ග්‍රාමීය කටයුතු දෙපාර්තමේන්තුවට නායකත්වය දෙන අතරම බ්‍රිතාන්‍යයේ ආහාර සහ කෘෂිකාර්මික ප්‍රතිපත්ති භාරව කටයුතු කරනු ඇති බවයි විදෙස් මාධ්‍ය ප්‍රකාශ කළේ.\nනව අගමැතිනි ලිස් ට්‍රස්ගේ කැබිනට් මණ්ඩලයේ බ්‍රිතාන්‍යයේ නව පරිසර අමාත්‍යවරයා ලෙස රනිල් ජයවර්ධන පත් කළ බවට විදෙස් මාධ්‍ය ප්‍රකාශ කළා.\nමීට පෙර ජාත්‍යන්තර වෙළඳ දෙපාර්තමේන්තුවේ කනිෂ්ඨ අමාත්‍යවරයකු වූ ජයවර්ධන, නව අගමැති ට්‍රස්ගේ මුල් ආධාරකරුවෙකු ද වූ බව සඳහන්.\nඔහු බ්‍රිතාන්‍ය පාර්ලිමේන්තුවට තේරී පත්වුයේ 2015 වසරේදීයි.",
       "URL": "https://www.hirunews.lk/314814/රනිල්-ජයවර්ධනට-බ්‍රිතාන්‍ය-පාර්ලිමේන්තුවේ-කැබිනට්-ඇමති-ධුරයක්",
       "Category": "Local News",
       "Parent URL": "https://www.hirunews.lk/local-news.php?pageID=884"
}