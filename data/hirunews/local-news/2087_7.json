{
       "Source": "hirunews",
       "Timestamp": "Monday, 15 March 2021 - 13:44",
       "Headline": "මානව හිමිකම් කොමසාරිස්ට එරෙහිව ඉතාලියේ විරෝධතාවක් (වීඩියෝ)",
       "News Content": "දෙමළ ජනතාවට යුක්තිය හා සාධාරණය ඉටුකරණ ලෙස ඉල්ලමින් දින 16ක් එංගලන්තයේ ලන්ඩන් - කොන්ටන් හි උපවාසයක නිරත ශ්‍රී ලාංකික දෙමළ කාන්තාවකට සහය පළ කරමින් පැවැත්වූ විරෝධතාවක් විසුරුවා හැරීමට එරට පොලීසිය කටයුතු කළා.\nඑහිදී විරෝධතා කරුවන් සහ පොලිසිය අතර ගැටුමක් ද හටගත් අතර, ඉන් එක් අයෙකු තුවාල ලබා ඇති බවයි විදෙස් මාධ්‍ය වාර්තා කළේ.\nමේ අතර එක්සත් ජාතීන්ගේ මානව හිමිකම් පිළිබඳ මහ කොමසාරිස් මිෂෙල් බැචලේ විසින් ශ්‍රී ලංකාවට එරෙහිව සිදු කර ඇති ප්‍රකාශවලට විරෝධය පළකරමින් ඉතාලියේ වෙසෙන ශ්‍රී ලාංකිකයින් පිරිසක් ද ඊයේ උද්ඝෝෂණයක නිරත වුණා.\nඒ ඉතාලියේ චෙන්ත්‍රාලේ හිදියි.\nරට භේද කිරීමට උඩගෙඩි දෙන ඊනියා මානව හිමිකම් සංවිධානයට එරෙහිව අප එක්වෙමු  යන මැයෙන් ඊයේ මෙම උද්ඝෝෂණය සංවිධාන කර තිබුණා.",
       "URL": "https://www.hirunews.lk/265396/මානව-හිමිකම්-කොමසාරිස්ට-එරෙහිව-ඉතාලියේ-විරෝධතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2087"
}