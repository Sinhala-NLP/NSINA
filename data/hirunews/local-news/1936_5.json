{
       "Source": "hirunews",
       "Timestamp": "Saturday, 22 May 2021 - 17:11",
       "Headline": "රථ වාහන දඩ පත්‍රිකා ගෙවීමට සහන කාලයක්",
       "News Content": "පොලිසිය විසින් අප්‍රේල් මස 5 වනදා හෝ ඊට පසුව නිකුත් කර ඇති එහෙත් මෙතෙක් ගෙවීමට නොහැකිවූ දඩ පත්‍රිකා ගෙවීම වෙනුවෙන් සහන කාලයක් ලබාදීමට තීරණය වී තිබෙනවා.\nඒ අනුව කොවිඩ් 19 ව්‍යාප්තිය හමුවේ නොයෙක් හේතූන් මත ගෙවීමට නොහැකි වූ රථ වාහන දඩ පත්‍රිකා දඩ මුදල් දෙගුණයක් වීමේ කාලය නොසලකා අතිරේක දඩ මුදල් රහිතව ගෙවීමට අවස්ථාව ලබාදීමටයි මුදල් අමාත්‍යංශ ලේකම්ගේ අනුමැතිය ලැබී ඇත්තේ.\nඑමෙන්ම මෙම වසංගත කාලය තුල ඉදිරියේදී නිකුත් කරනු ලබන දඩ පත්‍රිකා සඳහා ද ගෙවීමට සම්මත දින 14ක කාලසීමාව ඉක්මවා ගිය ද දිවයින පුරා ඕනෑම තැනැල් කාර්යාලයකින් හෝ උප තැපැල් කාර්යාලයකින් අතිරේක දඩ මුදලක් රහිතව ගෙවීමට මහජනතාවට අවස්ථාව හිමිවනවා.\nමෙම සහන කාලය නැවත දැනුම්දෙන තෙක් ක්‍රියාත්මක බවයි තැපැල්පති රංජිත් ආරියරත්න නිවේදනය කළේ.",
       "URL": "https://www.hirunews.lk/272141/රථ-වාහන-දඩ-පත්‍රිකා-ගෙවීමට-සහන-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=1936"
}