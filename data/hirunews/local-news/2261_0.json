{
       "Source": "hirunews",
       "Timestamp": "Tuesday, 22 December 2020 - 7:29",
       "Headline": "දියත උයනේ වෙළඳුන්ගෙන් දෛනිකව අය කර ගත් රුපියල් 1500 යේ ගාස්තුව 400 තෙක් අඩු කෙරේ",
       "News Content": "බත්තරමුල්ල - දියත උයනෙහි වෙළඳාම් කරන මල් වගාකරුවන් ඇතුලු විවිධ ක්‍ෂේත්‍රවල පුද්ගලයන්ගෙන් මෙතෙක් දෛනිකව අයකරගත් රුපියල් 1,500 ක ගාස්තුව රුපියල් 400 දක්වා අඩු කිරීමට නාගරික සංවර්ධන හා නිවාස අමාත්‍යාංශය පියවර ගෙන තිබෙනවා.\nඒ අනුව රුපියල් 1,100 ක සහනයක් එම වෙළඳුන්ට ලබාදීමට කටයුතු කළ බවයි එම අමාත්‍යාංශයේ ලේකම් සිරිනිමල් පෙරේරා පෙන්වා දෙන්නේ.\nකොරෝනා වසංගතය හේතුවෙන් බලපෑමට පත් වෙළඳුන් දිරිගැන්වීම සඳහා අග්‍රාමාත්‍යවරයාගේ උපදෙස් මත මෙම සහන ලබාදී ඇති බව සඳහන්.\nරාජ්‍ය ආරක්ෂක හා නාගරික සංවර්ධන අමාත්‍යාංශයේ ලේකම්ව සිටියදී ජනාධිපති ගෝඨාභය රාජපක්ෂ විසින් ඉදිකරන ලද පළමු ව්‍යාපෘතිය බත්තරමුල්ලේ මෙම දියත උයන වන අතර, මල්වගාකරුවන්ට වෙළඳාම් කිරීම සඳහා වෙළඳ කුටි ඉදිකර එම සංකල්පය හඳුන්වාදෙනු ලැබූ බව අමාත්‍යාංශ ලේකම් සිරිමල් පෙරේරා ප්‍රකාශ කළා.\nඔහු මේ බව කියා සිටියේ බත්තරමුල්ල - සුහුරුපායේ පිහිටි නාගරික සංවර්ධන හා නිවාස අමාත්‍යාංශයේ ශ්‍රවණාගාරයේ ඊයේ පැවති සාකච්ඡාවකට එක්වෙමින්.",
       "URL": "https://www.hirunews.lk/257608/දියත-උයනේ-වෙළඳුන්ගෙන්-දෛනිකව-අය-කර-ගත්-රුපියල්-1500-යේ-ගාස්තුව-400-තෙක්-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2261"
}