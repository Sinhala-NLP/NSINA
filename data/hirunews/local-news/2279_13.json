{
       "Source": "hirunews",
       "Timestamp": "Saturday, 12 December 2020 - 13:20",
       "Headline": "අධිකරණ අමාත්‍යාංශ මාරුව ගැන නීතිඥ සංගමයකින් විරෝධය",
       "News Content": "රුපියල් කෝටි 41 ක් වැය කර අධිකරණ අමාත්‍යාංශය පෞද්ගලික ගොඩනැගිල්ලකට ගෙන යෑමට රජය ගෙන ඇති තීරණයට එරෙහිව අද ජනතා නීතීඥ සංගමය විරෝධතාවක නිරතවුණා.\nඒ, අධිකරණ අමාත්‍යාංශය ඉදිරිපිටදියි.\nඒ සඳහා සිවිල් සංවිධාන ඇතුලු පිරිසක් එක්ව සිටි අතර, ඔවුන් පෙන්වා දෙන්නේ අධිකරණ අමාත්‍යාංශය අසළ නව ගොඩනැගිල්ලක් ඉදිකර තිබියදී මෙලෙස පෞද්ගලික ආයතනයකට අධිකරණ අමාත්‍යාංශය රැගෙන යාමට තීරණය කර ඇති බවයි.\nමේ අතර, නීතිපති දෙපාර්තමේන්තුව අද (12) දිනයේදී අධිකරණ අමාත්‍යාංශය ආසන්නයේ පවතින නව ගොඩනැගිල්ලක ස්ථාපිත කර ඇති අතර, ඒ අනුව එහි වැඩ කටයුතු ලබන සඳුදා සිට ආරම්භ කරන බවයි නීතිපති දෙපාර්තමේන්තුව දැනුම් දුන්නේ.",
       "URL": "https://www.hirunews.lk/256864/අධිකරණ-අමාත්‍යාංශ-මාරුව-ගැන-නීතිඥ-සංගමයකින්-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=2279"
}