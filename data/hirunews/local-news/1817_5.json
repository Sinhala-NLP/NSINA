{
       "Source": "hirunews",
       "Timestamp": "Friday, 16 July 2021 - 13:06",
       "Headline": "කලවම් බීජ ලබා දීම හේතුවෙන් අසීරුතාවට පත් ගොවීන් උද්ඝෝෂණයක (වීඩියෝ)",
       "News Content": "රට තුළ මේ වන විට පවතින පොහොර හිඟය හේතුවෙන් බොහෝ ප්‍රදේශවල ගොවීන් තවදුරටත් දුෂ්කරතාවලට මුහුණදෙමින් සිටිනවා.\nඔවුන් දිනෙන් දින උද්ඝෝෂණ පවත්වමින් ඉල්ලා සිටින්නේ තම වගාවන් සඳහා අවශ්‍ය පොහොර කඩිනමින් ලබා දෙන ලෙසයි.\nබිත්තර වී ලබා ගැනීමේ අරමුණින් පොළොන්නරුව කෘෂිකර්ම දෙපාර්තමේනතුවට අයත් රජයේ බීජ ගොවිපොළෙන් ලබාදුන් කලවම් බීජ වගා කළ ගොවීන් මේ සම්බන්ධයෙන් සාධාරණයක් ඉටුකරන ලෙස ඉල්ලා අද පොළොන්නරුව පරාක්‍රම සමුද්‍ර ව්‍යාපාරයේ දෙකේ ඇල කුඹුරු යායේදී උද්ඝෝෂණයක් පැවැත්වුණා.\nගොවීන් චෝදනා කරන්නේ කෘෂිකර්ම දෙපාර්තමේනතුවට අයත් පොළොන්නරුව රජයේ බීජ ගොවිපොළේ නිලධාරීන්ගෙන් වන්දි ඉල්ලා සිදු කළ පැමිණිල්ලටද පොලිසිය මේ දක්වා කිසිඳු ක්‍රියාමාර්ගයක් ගෙන නොමැති බවයි.\nමේ අතර තම වගාවන්ට අවශ්‍ය රසායනික පොහොර ඉල්ලා වැලිමඩ අර්තාපල් හා එළවලු ගොවීන් මහතැන්න වෙල්යායේදී උද්ඝෝෂණයක නිරත වුණා.\nමෙම උද්ඝෝෂණය සංවිධානය කර තිබුණේ වැලිමඩ ඌවපරණගම ගොවි එකමුතුව විසින්.\nගාල්ල වලහන්දූව කුඩා තේවතු සංවර්ධන අධිකාරී පරිශ්‍රයේ “ හරිත ලංකා “මැයෙන් තේ සඳහාම කොම්පොස්ට් නිෂ්පාදන කිරීමේ ආදර්ශ ඒකකයක් ආරම්භ\nකර තිබෙනවා.\nමෙමගින් සැලසුම් කර ඇත්තේ ගාල්ල දිස්ත්‍රික්කයේ තේ වගාකරුවන්ට තේ ගස් සඳහා අවශ්‍ය T 65 සහ තේ පැල සඳහා අවශ්‍ය T 200 කාබනික පොහොර සහනධායී  මිලට ලබා දීමටයි.\nමෙම ඒකකය මගින් වසරකට මෙට්‍රික් ටොන් 60,000ක කාබනික පොහොර නිෂ්පාදනය කිරීමට බලාපොරොත්තු වන බව වලහන්දූ කුඩා තේවතු සංවර්ධන\nඅධිකාරිය සඳහන් කළා.\nමේ අතර රාජ්‍ය අමාත්‍ය කනක හේරත් සහ වැවිලි අමාත්‍ය රමේෂ් පතිරණ යන මහත්වරුන් මෙම කොම්පොස්ට් නිෂ්පාදන ආදර්ශ ඒකකයේ පසුගියදා නිරීක්ෂණ චාරිකාවකද නිරත වුණා.\nමේ අතර පොල් සඳහා ආනයනය කිරීමට යන කාබනික පොහොර සම්බන්ධයෙන් රාජ්‍ය අමාත්‍ය අරුන්දික ප්‍රනාන්දු මහතා අදහස් පළ කළා.",
       "URL": "https://www.hirunews.lk/277119/කලවම්-බීජ-ලබා-දීම-හේතුවෙන්-අසීරුතාවට-පත්-ගොවීන්-උද්ඝෝෂණයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1817"
}