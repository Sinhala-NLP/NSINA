{
       "Source": "hirunews",
       "Timestamp": "Friday, 02 February 2018 - 12:58",
       "Headline": "අපේක්ෂකයින්ගේ කූඨ උපක්‍රම වලට නොරැවටෙන්න",
       "News Content": "පෙර පැවති මැතිවරණවලදී මෙන් නොව මෙවර පළාත් පාලන මැතිවරණයේදී ඇතැම් අපේක්ෂකයින් ඡන්දය ලබාගැනීම සඳහා කූට උපක්‍රම භාවිත කරමින් සිටින බව මැතිවරණ කොමිසන් සභාව පවසනවා.\nඑම නිසා එවැනි උපක්‍රමවලට නොරැවටෙන ලෙසයි එහි සභාපති මහින්ද දේශප්‍රිය ඡන්දදායකයින්ට දැනුම් දෙන්නේ.\nඡන්දදායකයින් විදේශගත කරවීමට ඇතැම් අපේක්ෂකයින් මුදල් ලබාදීමේ සිද්ධීන් මෙන්ම කෙටි පණිවුඩ උපයෝගි කර ගනිමින් භාණ්ඩ බෙදා හැරීමේ සිද්ධීන් ද වාර්තා වන බව ඔහු සඳහන් කළා.\nඑමෙන්ම මැතිවරණ පැමිණිලි ඉදිරිපත් කිරීම සඳහා මැතිවරණ කොමිසම මගින් කෙටි 1919 නමැති කෙටි පණිවුඩ අංකයක් ද හඳුන්වා දී තිබෙනවා.\nතවද, තාවකාලික හැඳුනුම්පත් නිකුත් කිරීම හෙට දිනයේදීත් සිදුකරන බව මැතිවරණ මහලේකම් කාර්යාලය ප්‍රකාශ කළා.\nමේ අතර, පළාත් පාලන මැතිවරණයේ තැපැල් ඡන්ද සලකුණු කිරීමට නොහැකි වූ රාජ්‍ය සේවකයින්ට ඒ සඳහා ලබාදී තිබූ කාලය අදින් අවසන් වනවා.\nඅද දිනය තුළ තැපැල් ඡන්ද ප්‍රකාශ කිරීමට ඔවුන්ට අවස්ථාව හිමිවන අතර, පසුගිය 22 වනදා, 25 වනදා සහ 26 වනදා ඡන්දය ප්‍රකාශ කිරීමට තැපැල් ඡන්ද දායකයින්ට අවස්ථාව හිමිවුණා.\nමෙවර තැපෑලෙන් ඡන්දය ප්‍රකාශ කිරීමට සුදුසුකම් ලබා සිටි ඡුන්ද දායකයින් සංඛ්‍යාව පන්ලක්ෂ 60,020 ක්.",
       "URL": "https://www.hirunews.lk/182695/අපේක්ෂකයින්ගේ-කූඨ-උපක්‍රම-වලට-නොරැවටෙන්න",
       "Category": "Local News",
       "Parent URL": "https://www.hirunews.lk/local-news.php?pageID=4096"
}