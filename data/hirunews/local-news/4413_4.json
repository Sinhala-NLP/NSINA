{
       "Source": "hirunews",
       "Timestamp": "Thursday, 20 July 2017 - 8:57",
       "Headline": "දියණිය කෙළෙසූ පියාට අධිකරණයෙන් ලැබුණ නියෝගය",
       "News Content": "අධික ලෙස බීමත්ව පැමිණ තම 16 හැවිරිදි දියණිය දූෂණය කිරීම සම්බන්ධයෙන් වරදකරු වූ තිදරු පියකුට මාතර මහාධිකරණ විනිසුරු දමින් තොටවත්ත විසින් බරපතළ වැඩ සහිතව වසර 16 ක සිරදඬුවමක්‌ නියම කර තිබෙනවා.\nමෙයට වසර 16 කට ප්‍රථම අකුරැස්‌ස ප්‍රදේශයේදී සිදු මෙම සිද්ධියට දඬුවමට අමතරව රුපියල් දසදහසක දඩයක්‌ද දඩය නොගෙවන්නේ නම් තවත් වසර 06 ක සිරදඬුවමක්‌ ද පැමිණිලිකාරියට රුපියල් ලක්‍ෂ 02 ක මුදලක්‌ වන්දියක්‌ ලෙසට ගෙවන ලෙසට ද එය නොගෙවන්නේ නම් තවත් වසර එකක සිරදඬුවමක්‌ ද නියම වූ බවයි අප වාර්තාකරු සඳහන් කළේ.\nදඬුවම නියමවූ පියා මේවනවිට 65වන වියේ පසුවන අතර 2001 සැප්තැම්බර් මස 23 වැනි දිනට ආසන්න දිනයකදී මෙම අපරාධය කර ඇති බවයි වාර්තාවන්නේ.\nමාතර - ජේ.රත්නායක",
       "URL": "https://www.hirunews.lk/166305/දියණිය-කෙළෙසූ-පියාට-අධිකරණයෙන්-ලැබුණ-නියෝගය",
       "Category": "Local News",
       "Parent URL": "https://www.hirunews.lk/local-news.php?pageID=4413"
}