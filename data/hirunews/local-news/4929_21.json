{
       "Source": "hirunews",
       "Timestamp": "Tuesday, 09 August 2016 - 18:50",
       "Headline": "නව ආයෝජන සිදුකිරීමට තායිලන්තයේ කැමැත්ත",
       "News Content": "පුත්තලම සහ ගාල්ල සිමෙන්ති කර්මාන්තශාලා සඳහා නව ආයෝජන සිදුකිරීමට තායිලන්තයේ ප්‍රධාන සිමෙන්ති නිෂ්පාදන ආයතනයක් කැමැත්ත පළ කර තිබෙනවා.\nඑම ආයතනයේ ප්‍රධාන විධායක නිලධාරීයා ඇතුලූ තවත් නිලධාරීන් පිරිසක් අද ජනාධිපති මෛත්‍රීපාල සිරිසේන හමුවුණා.\nඒ ජනාධිපති කාර්යාලයේදීයි.\nඑහිදී ලංකාවේ ආර්ථික වර්ධන වේගය පිළිබඳව ඔවුන්ගේ ඇගයීමට ලක්වූ බවයි ජනාධිපති මාධ්‍ය අංශය සඳහන් කළේ.\nඑබැවින් ආයෝජනය සඳහා සුදුසු රටක් බවට ශ්‍රී ලංකාව පත්ව ඇති බැවින් ඔවුන්  ආයෝජන සිදුකිරීමට කැමැත්ත පළ කර තිබෙනවා.\nඑහිදී ජනාධිපති මෛත්‍රිපාල සිරිසේන මෙරට පවතින නව ආයෝජන අවස්ථා පිළිබඳවද පැමිණ සිටි පිරිස දැනුවත් කළ බවයි ජනාධිපති මාධ්‍ය අංශය වැඩිදුරටත් සඳහන් කළේ.",
       "URL": "https://www.hirunews.lk/140218/නව-ආයෝජන-සිදුකිරීමට-තායිලන්තයේ-කැමැත්ත",
       "Category": "Local News",
       "Parent URL": "https://www.hirunews.lk/local-news.php?pageID=4929"
}