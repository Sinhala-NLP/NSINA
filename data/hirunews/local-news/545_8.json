{
       "Source": "hirunews",
       "Timestamp": "Friday, 10 February 2023 - 14:51",
       "Headline": "මානව හිමිකම් කොමිසමේ පැමිණිල්ල ශ්‍රේෂ්ඨාධිකරණය ඉවත දමයි (වීඩියෝ)",
       "News Content": "උසස් පෙළ විභාග සමයේ විදුලි කප්පාදු නොකරන ලෙස මානව හිමිකම් කොමිසම කළ විධානය කඩ කරමින් අපහාස කළ බවට, විදුලි බල මණ්ඩලය සහ එහි සභාපතිවරයා ඇතුළු පාර්ශව කිහිපයකට එරෙහිව ඉදිරිපත් කළ පැමිණිල්ල විභාගයට නොගෙන ප්‍රතික්ෂේප කිරීමට ශ්‍රේෂ්ඨාධිකරණය අද (10) තීන්දු කළා.\nපුරා දින දෙකක් තිස්සේ දීර්ඝ කරුණු අධ්‍යයනයකින් අනතුරුව අද දින සිය මෙම නියෝගය ශ්‍රේෂ්ඨාධිකරණය විසින් ලබා දුන්නා.\nතීන්දුව ප්‍රකාශයට පත් කරමින් ශ්‍රේෂ්ඨාධිකරණ විනිසුරු ගාමිණී අමරසේකර සඳහන් කළේ මානව හිමිකම් කොමිසම ගොනුකළ මෙම පෙත්සමේ වගඋත්තරකරුවන්ට නොතීසි නිකුත් කිරීමට තරම් ප්‍රමාණවත් කරුණු අනාවරණය වී නොමැති බවයි.",
       "URL": "https://www.hirunews.lk/327109/මානව-හිමිකම්-කොමිසමේ-පැමිණිල්ල-ශ්‍රේෂ්ඨාධිකරණය-ඉවත-දමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=545"
}