{
       "Source": "hirunews",
       "Timestamp": "Friday, 09 June 2017 - 18:13",
       "Headline": "සිඟමනේ යෙදුනු ළමයින් 18ක් පොලිස් භාරයට",
       "News Content": "පසුගිය මාර්තු මස 01 දා සිට මැයි මාසය අතර කාලය තුලදී ළමයින් යොදවා සිඟමන් යදින තැනැත්තන් අත්අඩංගුවට ගැනීමට වැටලීම් 14ක් සිදුකර ඇති බව පොලිසිය පවසනවා.\nළමා හා කාන්තා අපයෝජන නිවාරණ කාර්යාංශ මූලස්ථානය මගින් මෙම වැටලීම් සිදුකර ඇති බව සදහන්.\nඑහිදී සිඟමනේ යෙදුනු ළමුන් 18 දෙනෙකු පොලිස් භාරයට ගෙන ඇති අතර පොලිස් භාරයට ගත් ළමුන් අතර පිරිමි ළමුන් 11 දෙනෙක් සහ ගැහැනු ළමුන් 07 දෙනෙකු සිටින බවයි වාර්තා වන්නේ.\nපොලිස් භාරයට ගත් මොවුන් අධිකරණය ඉදිරිපත් කිරීමෙන් අනතුරුව ළමුන් 04 දෙනෙකු පරිවාස අධීක්ෂණයට යටත්ව ළමා නිවාසවලට යොමුකර ඇති අතර ඉතිරි ළමුන් 14 දෙනා අධිකරණ බැදුම්කර මත දෙමව්පිය භාරයට පත්කර ඇති බවයි පොලිසිය වැඩිදුරටත් පවසන්නේ.\nළමයින් සිඟමන් යෙදවීම වර්ධනය වී ඇති බවත් ඒ සදහා වන මෙහෙයුම් අපයෝජන නිවාරණ කාර්යාංශ 42ක් මගින් අඛණ්ඩව සිදුකරන බව සදහන්.",
       "URL": "https://www.hirunews.lk/163195/සිඟමනේ-යෙදුනු-ළමයින්-18ක්-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4477"
}