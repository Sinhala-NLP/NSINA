{
       "Source": "hirunews",
       "Timestamp": "Friday, 11 March 2022 - 18:07",
       "Headline": "හැටන් ඔයේ ගිලී තරුණයෙක් මරුට (ඡායාරූප)",
       "News Content": "ශ්‍රී පාද වන්දනාවේ ගොස් ආපසු ආණමඩුව දක්වා ගමන් කරමින් සිටි තරුණයෙක් මහවැලි ගගේ ප්‍රධාන අතුශාඛාවක් වන හැටන්ඔයේ දියනෑමට ගොස් ඔයේ ගිලී අද (11) දින ජීවිතක්ෂයට පත්ව ඇති බවයි ගිනිගත්හේන පොලීසිය පැවසුවේ.\nමෙසේ දියේ ගිලීමෙන් ජීවිතක්ෂයට පත් ව ඇත්තේ ආණමඩුව - පල්ලගම ප්‍රදේශයේ පදිංචි කවිඳු තිෂාර (20) හැවිරිදි තරුණයෙක්.\nජීවිතක්ෂයට පත් තරුණයා සිය මව ඇතුළු ආණමඩුව - පල්ලගම ප්‍රදේශයේ පනස් දෙනෙකුගෙන් සමන්විත කණ්ඩායමක් සමග ශ්‍රී පාදස්ථානය වැඳපුදාගෙන ආපසු ආණමඩුව දක්වා ගමන් කරන අතරතුර ගිනිගත්හේන නගරයේ දී ආහාර ගැනීමට බස් රථය නතර කළ අවස්ථාවේ බස් රථයේ සිටි තරුණයන් පිරිසක් ගිනිගත්හේන නගරයට පහළින් මහවැලි ගඟට ජලය ගලා බසිනා හැටන්ඔයේ දියනෑමට ගොස් ඇති බවත්, එහිදී මෙම අනතුර සිදු ව ඇති බවත් වාර්තා වනවා.\nඑහිදී දිය නාමින් සිටිය දී එකවරම ඔයේ ගිලි කවිඳු තිෂාර අතුරුදහන් වු බවත්, පසුව ගිනිගත්හේන පොලිසියේ නිලධාරින් එක්ව දැඩි පරිශ්‍රමයක් දරා අතුරුදහන්ව සිටි තරුණයාගේ සිරුර ඔයේ තිබී ගොඩගෙන තිබෙනවා.",
       "URL": "https://www.hirunews.lk/299240/හැටන්-ඔයේ-ගිලී-තරුණයෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1300"
}