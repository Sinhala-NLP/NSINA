{
       "Source": "hirunews",
       "Timestamp": "Tuesday, 01 March 2022 - 19:07",
       "Headline": "යුක්රේන අර්බුදය නිසා යල කන්නයටත් පොහොර ගැටළුවක්",
       "News Content": "ඉදිරි යල කන්නයේදී ද රසායනික පොහොර සැපයීමේදි ගැටළු ඇතිවිය හැකි බව පොහොර ආනයනකරුවන් පවසනවා.\nරජයේ සහනාධාර වැඩපිළිවෙල යටතේ බෙදාහැරීම සඳහා බණ්ඩි පොහොර හෙවත් මියුරේට් ඔෆ් පොටෑෂ් මෙට්‍රික් ටොන් 38,500 ක් රජයේ පොහොර සමාගම් දෙක හරහා ආනයනය කිරීමට ඊයේ කැබිනට් මණ්ඩලය අනුමැතිය ලබාදුන්නා.\nකෙසේ වෙතත් වාර්ෂිකව මියුරේට් ඔෆ් පොටෑෂ් පොහොර වැඩි ප්‍රමාණයක් බෙලරුස් රාජ්‍යයෙන් ආනයනය කරන අතර, යුක්රේන අර්බුදය හේතුවෙන් මේ වනවිට ඒ සඳහා ගැටළු මතුවී ඇති බවයි පොහොර ආනයනකරුවන්ගේ සංගමයේ සාමාජික පසාඩ් වීරසේකර කියා සිටියේ.\nඑමෙන්ම පොහොර ආනයනය කිරීමේදීද ඩොලර් හිඟකම බලපා ඇති බව ඔහු සඳහන් කළා.",
       "URL": "https://www.hirunews.lk/298409/යුක්රේන-අර්බුදය-නිසා-යල-කන්නයටත්-පොහොර-ගැටළුවක්",
       "Category": "Local News",
       "Parent URL": "https://www.hirunews.lk/local-news.php?pageID=1324"
}