{
       "Source": "hirunews",
       "Timestamp": "Sunday, 20 December 2020 - 20:21",
       "Headline": "වසර 397කට පසු සෙනසුරු සහ බ්‍රහස්පතී එක් වෙයි (වීඩියෝ)",
       "News Content": "හිරු බැස යාමෙන් පසු හෙට (20) දින අහසෙහි සෙනසුරු ග්‍රහලෝකය සහ බ්‍රහස්පතී ග්‍රහලෝකය අංශක දශම එකකට අඩුවෙන් පිහිටීම නිසා ග්‍රහ වස්තූන් දෙක එක් වස්තුවක් ලෙස දැක බලා ගැනීමට හැකියාව ලක්වාසීන්ට උදා වනවා.\nමෙය ඉතා විරල අවස්ථාවක් වන අතර මෙවන් තත්ත්වයක් මීට පෙර ඇති වූයේ 1623 වර්ෂයේදී, එනම් මීට අවුරුදු 397කට ඉහත දීයි.\nමෙම තත්ත්වය සෙනසුරු සහ බ්‍රහස්පතී අතර ග්‍රහ සම අනුපාතයක් ලෙස ද හඳුන්වනු ලබනවා.\nමෙවන් තත්ත්වයක් වසර 20කට වරක් සිදුවුවද යළිත් මෙවැනි තත්ත්වයක් දැක ගත හැකි වන්නේ 2080 වර්ෂයේදී බවයි ආතර් සී. ක්ලාක් මධ්‍යස්ථානයේ ජ්‍යෙෂ්ඨ පර්යේෂණ තාරකා විද්‍යාඥ ඉන්දික මැදගංගොඩ සඳහන් කළේ.",
       "URL": "https://www.hirunews.lk/257500/වසර-397කට-පසු-සෙනසුරු-සහ-බ්‍රහස්පතී-එක්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2263"
}