{
       "Source": "hirunews",
       "Timestamp": "Thursday, 22 June 2023 - 13:23",
       "Headline": "මෙරට ළදරු මරණ ඉහළට - ආයු අපේක්ෂාව අඩුවෙයි",
       "News Content": "ශ්‍රී ලංකාවේ සිදුවන ළදරු මරණ අනුපාතය ඉහළ ගොස් ඇති බවත් ජනතාවගේ ආයු අපේක්ෂාව පහළ ගොස් ඇති බවත් විදෙස් ආර්ථික විශේෂඥයින් සිදුකරන ලද සමීක්ෂණයකින් හෙළිව තිබෙනවා.\nඑම සමීක්ෂණය අනුව ශ්‍රී ලංකාවට අමතරව සැම්බියාව සහ ගානා යන රටවල් ද මෙලෙස ඉහළ ළදරු මරණ අනුපාතයක් ඇති රටවල් අතරට ගැනෙනවා.\nමෙම තත්ත්වයට ප්‍රධාන හේතුව වී ඇත්තේ එම රටවල පවතින දැඩි ණය බර බවයි ආර්ථික විශේෂඥයින් පෙන්වා දෙන්නේ.\nමෙම ගැටලු‍වට කඩිනමින් විසඳා නොගතහොත් අදාළ රටවල් දැඩි අපහසුතාවට පත්වනු ඇති බවයි මෙම පිරිස ප්‍රකාශ කළේ.\nඑමෙන්ම, ශ්‍රී ලංකාව, සැම්බියාව සහ ගානා යන රටවල් වැඩිවශයෙන් චීනයෙන් ණය ලබාගෙන ඇති බැවින් මෙම ගැටලු‍ සදහා නිසි මැදිහත්වීමක් නොදක්වන බවට බටහිර රටවල් බොහොමයක් චීනයට චෝදනා එල්ල කර ඇති බව ද විදෙස් වාර්තා සඳහන් කළා.",
       "URL": "https://www.hirunews.lk/338707/මෙරට-ළදරු-මරණ-ඉහළට-ආයු-අපේක්ෂාව-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=246"
}