{
       "Source": "hirunews",
       "Timestamp": "Wednesday, 01 March 2017 - 16:32",
       "Headline": "පාවෙන සූර්යබල ශක්ති ව්‍යාපෘතිය මාදුරු ඔයෙන් ඇරඹේ",
       "News Content": "මහවැලි ජලාශයන්හි පාවෙන සූර්ය බලශක්ති නිෂ්පාදනාගාර පිහිටුවීමේ ව්‍යාපෘතියද මාදුරු ඔය ජලාශයෙන් ආරම්භ කිරීමට රජය සූදානම් වනවා.\nඊට අදාළ ව්‍යාපෘති යෝජනා කැඳවීම සඳහා ඉදිරිපත් කළ කැබිනට් පත්‍රිකාවකටද අමාත්‍ය මණ්ඩල අනුමැතිය හිමිවුණා.\nමේ අතර සූර්ය පැනල මූලාකෘති නිෂ්පාදනය කිරීමේ අධ්‍යාපනික පුහුණු ව්‍යාපෘතියක් ක්‍රියාත්මක කිරීමට රුපියල් මිලියන 80 ක අතිරේක ප්‍රතිපාදන ලබාදීම සඳහා ද අමාත්‍ය මණ්ඩලයේ අනුමැතිය හිමිවී තිබෙනවා.\nව්‍යාපෘතිය සඳහා කැබිනට් අනුමැතිය හිමිවූයේ පසුගිය වසරේ අප්‍රේල් මාසයේදියි.",
       "URL": "https://www.hirunews.lk/155784/පාවෙන-සූර්යබල-ශක්ති-ව්‍යාපෘතිය-මාදුරු-ඔයෙන්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4636"
}