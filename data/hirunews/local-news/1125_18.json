{
       "Source": "hirunews",
       "Timestamp": "Thursday, 02 June 2022 - 8:23",
       "Headline": "රෝහලේ තුන්වැනි මහලෙන් පැන රෝගියෙකු සියදිවි නසා ගනියි",
       "News Content": "කළුතර - නාගොඩ ශික්ෂණ රෝහලේ ගොඩනැගිල්ලක තුන්වන මහලෙන් බිමට පැන රෝගියෙකු සියදිවි හානිකරගෙන තිබෙනවා.\nපොලිසිය සඳහන් කළේ පයාගල ප්‍රදේශයේ පදිංචි 35 හැවිරිදි අයෙකු අද (02) අලුයම මෙලෙස සියදිවි හානි කරගෙන ඇති බවයි.\nපහරදීමකින් තුවාල ලබා දින තුනකට පෙර ඔහු කළුතර නාගොඩ ශික්ෂණ රෝහල වෙත ඇතුළත් කර තිබුණා.\nමේ අතර, අම්පාර පොලිස් වසමේ ශ්‍රී ධර්මරත්න මාවත අම්පාර ප්‍රදේශයේ පදිංචි පුද්ගලයෙකු නිවසක උඩුමහලේ ස්ලැබ් එක මතින් බිමට වැටී සිදු වූ අනතුරකින් බරපතළ තුවාල ලබා අම්පාර රෝහලට ඇතුළත් කිරීමෙන් පසු ජීවිතක්ෂයට පත්ව තිබෙනවා.\nමෙම මරණය සිදු වූයේ කෙසේද යන්න පිළිබඳ අම්පාර පොලිසිය පරීක්ෂණ සිදු කරන අතර, මෙලෙස මියගොස් ඇත්තේ 42 හැවිරිදි අයෙක්.",
       "URL": "https://www.hirunews.lk/305970/රෝහලේ-තුන්වැනි-මහලෙන්-පැන-රෝගියෙකු-සියදිවි-නසා-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=1125"
}