{
       "Source": "hirunews",
       "Timestamp": "Friday, 06 July 2018 - 15:02",
       "Headline": "ජනපති ලේකම් ලෙස උදය ආර්. සෙනෙවිරත්න වැඩ භාර ගනී",
       "News Content": "නව ජනාධිපති ලේකම්වරයා ලෙස ජ්‍යෙෂ්ඨ පරිපාලන නිලධාරියෙකු වන උදය ආර්. සෙනෙවිරත්න පත් කර තිබෙනවා.\nඔහු මීට පෙර විද්‍යා තාක්ෂණ හා පර්යේෂණ, ක්‍රීඩා, මහාමාර්ග හා ආයෝජන ප්‍රවර්ධන, පරිසර හා මහවැලි සංවර්ධන අමාත්‍යාංශවල ලේකම්වරයා ලෙස කටයුතු කළා.\nවිදේශ කටයුතු අමාත්‍යංශයේ අතිරේක ලේකම්වරයෙකු සහ මුදල් හා සැලසුම් අමාත්‍යංශයේ නියෝජ්‍ය ලේකම්වරයෙකු ලෙසට ද ඔහු සේවය කර තිබෙනවා.\nමීට මාස කිහිපයකට පෙර විද්‍යා, තාක්ෂණ හා පර්යේෂණ අමාත්‍යංශයේ ලේකම් ධුරයෙන් විශ්‍රාම ලැබූ අතර ඉන් අනතුරුවයි ජනපති ලේකම් තනතුරට පත් කර ඇත්තේ.\nඔහු අද පස්වරුවේ ජනාධිපති ලේකම් ධුරයේ වැඩ භාර ගත් බවයි ජනාධිපති මාධ්‍ය ඒකකය සඳහන් කළේ.\nජනාධිපති මාධ්‍ය අංශය කියාසිටියේ පොල්ගොල්ල සමුපකාර සංවර්ධන ආයතන පිහිටුවීමෙහිදී මූලිකත්වය ගෙන කටයුතු කළ උදය ආර් සෙනවිරත්න සිය සේවා කාලය තුල දැවැන්ත ව්‍යාපෘති රැසකට නායකත්වය ලබාදී ඇති බවයි.",
       "URL": "https://www.hirunews.lk/194645/ජනපති-ලේකම්-ලෙස-උදය-ආර්-සෙනෙවිරත්න-වැඩ-භාර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3861"
}