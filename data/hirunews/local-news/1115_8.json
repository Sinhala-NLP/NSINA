{
       "Source": "hirunews",
       "Timestamp": "Monday, 06 June 2022 - 13:23",
       "Headline": "රුසියාවට තැපැල් අයිතම භාර ගැනීම නැවතෙයි",
       "News Content": "රුසියාව සඳහා වන ගුවන් තැපෑල ප්‍රවාහනය කළ එරෝෆ්ලෝට් රුසියානු ගුවන් සමාගම විසින් ශ්‍රී ලංකාව වෙත පැමිණෙන ගුවන් ගමන් නතර කිරීමට තීරණය කර තිබුණා.\nමේ හේතුවෙන් තැපෑල ප්‍රවාහනය සඳහා සිදුසු වැඩපිළිවෙළක් සකසන තෙක් රුසියාව සඳහා තැපැල් ප්‍රවාහනය තාවකාලික ව නතර කිරීමට සිදු වී ඇති බව යි වාර්තා වන්නේ.\nඑම නිසා රුසියාව වෙත භාර ගන්නා සියලු ම තැපැල් භාණ්ඩ වහාම ක්‍රියාත්මක වන පරිදි තාවකාලික ව නතර කරන ලෙස කවුලු නිලධාරින් දැනුම්වත් කරන ලෙස නියෝජ්‍ය තැපැල්පති තැපැල් ස්ථානාධිපතිවරුන්ට දැනුම් දී තිබෙනවා.",
       "URL": "https://www.hirunews.lk/306371/රුසියාවට-තැපැල්-අයිතම-භාර-ගැනීම-නැවතෙයි",
       "Category": "Local News",
       "Parent URL": "https://www.hirunews.lk/local-news.php?pageID=1115"
}