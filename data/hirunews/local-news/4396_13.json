{
       "Source": "hirunews",
       "Timestamp": "Saturday, 29 July 2017 - 19:53",
       "Headline": "මා ඔයේ ගංවතුරට මැදිවු තරුණයන් දෙදෙනෙක් බේරාගත් විශේෂ මෙහෙයුම",
       "News Content": "අරණායක ඉහළ කොටසට අද පෙරවරුවේ ඇඳහැලුණු අධික වර්ෂාවත් සමඟ මාඔයේ දිය නෑමට ගොස් සැඩපහරට මැදිව සිටි තරුණයින් දෙදෙනෙකු බේරා ගැනීමේ සිද්ධියක් වාර්තා වුණා.\nවියළි කාලගුණයත් සමඟ මා ඔයේ ජලය එතරම් ප්‍රමාණයක් නොතිබීම හේතුවෙන් මාවනැල්ල වැලිගල්ල ප්‍රදේශයේ තරුණයින් දෙදෙනෙකු අද පෙරවරුවේ මාවනැල්ල ගඩොල් පාලම අසළ දියනාමින් සිට තිබෙනවා.\nඑක්වරම මා ඔයේ ජලය වැඩිවීමෙන් සැඩපහරට හසුවූ එම තරුණයන් දෙදෙනා ගසා ගෙන ගොස් රැදී සිට ඇත්තේ ඔය මැද උස් ස්ථානයකයි.\nපසුව ඔවුන් දෙදෙනා බේරා ගැනීම සඳහා ප්‍රදේශවාසීන් සහ මාවනැල්ල පොලීසිය හා එක්ව විශේෂ මෙහෙයුමක් සිදු කළා.\nපැය තුනක මෙහෙයුමකින් පසු තරුණයින් දෙදෙනා නිරුපද්‍රිතව බේරා ගැනීමට ප්‍ර දේශවාසීන්ට හැකි වුණා.",
       "URL": "https://www.hirunews.lk/167099/මා-ඔයේ-ගංවතුරට-මැදිවු-තරුණයන්-දෙදෙනෙක්-බේරාගත්-විශේෂ-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=4396"
}