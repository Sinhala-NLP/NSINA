{
       "Source": "hirunews",
       "Timestamp": "Thursday, 23 July 2020 - 15:01",
       "Headline": "අයිස් මත්ද්‍රව්‍ය සමගින් අත්අඩංගුවට ගත් සුරාබදු නියාමකගේ වැඩ තහනම්",
       "News Content": "අයිස් මත්ද්‍රව්‍ය සමගින් අත්අඩංගුවට ගත් සුරාබදු නියාමකවරයාගේ සේවය වහාම ක්‍රියාත්මක වන පරිදි අත්හිටුවිමට සුරාබදු කොමසාරිස් ජනරාල්වරයා පියවර ගෙන තිබෙනවා.\nඅද අලුයම අයිස් මත්ද්‍රව්‍ය ග්‍රෑම් 200 ක් සමගින් පුත්තලම නගරයේදි මොහු අත්අඩංගුවට ගෙන තිබුණා.\nපුත්තලම පොලිස් අධිකාරි කාර්යාලයේ දූෂණ මර්දන අංශයේ නිලධාරින්ට ලද තොරතුරකට අනුවයි මොහු අත්අඩංගුවට ගනු ලැබුවේ.\nඅත්අඩංගුවට ගත් සුරාබදු නිලධාරිවරයා මරදන්කඩවල ප්‍රදේශයේ පදිංචිකරුවෙකු වන අතර ඔහු මීට පෙර ද වැඩතහනමකට ලක්ව ඇති අයෙකු බවයි සුරාබදු දෙපාර්තමේන්තුවේ මාධ්‍ය ප්‍රකාශක නියෝජ්‍ය සුරාබදු කොමසාරිස් කපිල කුමාරසිංහ සදහන් කලේ.",
       "URL": "https://www.hirunews.lk/246240/අයිස්-මත්ද්‍රව්‍ය-සමගින්-අත්අඩංගුවට-ගත්-සුරාබදු-නියාමකගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=2564"
}