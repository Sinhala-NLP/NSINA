{
       "Source": "hirunews",
       "Timestamp": "Sunday, 05 February 2017 - 14:25",
       "Headline": "වැලි ජාවාරමක් වැටලීමට ගිය පොලිස් නිලධාරීන් දෙදෙනෙකුට ප්‍රහාරයක්",
       "News Content": "අනුරාධපුර - ලූණුවැව ප්‍රදේශයේ නීතිවිරෝධී වැලි ජාවාරමක් වැටලීමට ගිය පොලිස් නිලධාරීන් දෙදෙනෙකුට ඊයේ රාත්‍රියේ පහරදීමක් සිදුකර තිබෙනවා.\nඑහිදී තුවාල ලැබූ කොස්තාපල්වරයෙකු තඹුත්තේගම මූලික රෝහල වෙත ඇතුළත් කර ඇති බවයි හිරු ප්‍රාදේශීය වාර්තාකරු කියා සිටියේ.\nඅදාළ නිලධාරින් දෙදෙනා ජාවාරම සඳහා යොදාගත් ට්‍රැක්ටර් රථ දෙකක් සිය භාරයට ගෙන පොලිසියට රැගෙන යන අතරතුර පැමිණි පුද්ගලයෙකු අදාළ පහරදීම සිදුකර ඇති බවටයි වාර්තාවන්නේ.\nවැටලීම සිදුකරන විට සැකකරුවන් පළාගොස් ඇති අතර, පොලිස් නිලධාරින්ට පහරදුන් පුද්ගලයා මේ වනවිට හඳුනාගෙන ඇති බව සඳහන්.",
       "URL": "https://www.hirunews.lk/153719/වැලි-ජාවාරමක්-වැටලීමට-ගිය-පොලිස්-නිලධාරීන්-දෙදෙනෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4676"
}