{
       "Source": "hirunews",
       "Timestamp": "Tuesday, 24 October 2017 - 18:46",
       "Headline": "ආණ්ඩු කරන විපක්ෂයේ පක්ෂ දෙකක් මහින්ද හෙළි කරයි",
       "News Content": "පවතින තත්ත්වය මත රටට නව ව්‍යවස්ථාවක් ගෙන ඒම අනුවණ ක්‍රියාවක් බව හිටපු ජනාධිපති මහින්ද රාජපක්ෂ පවසනවා.\nඔහු මේ බව ප්‍රකාශ කලේ තිස්සමහාරාම - බෙරලිහෙල ප්‍රදේශයේ පැවති ආගමික උත්සවයකට අද එක්වෙමින්.\n‘‘මේක පනතකුත් නෙමෙයිලු. මේක කෙටුම්පතකුත් නෙමෙයිලු. එතකොට ශ්‍රි ලංකා නිදහස් පක්ෂය පටන් ගන්නවා මෙහි තිබෙන්නා වූ කොමිටි වාර්තාව වෙනුවට කොමිටියේදී සාකච්ඡා කරපු දේවල් කියලා මේ එන්නේ ඉදිරිපත් කරන්න කියලා. ප්‍රධාන පක්ෂ දෙකක් ආණ්ඩුවේ ඉදලා ආණ්ඩු කරනවා. විපක්ෂයට වෙලා තව පක්ෂ දෙකක් ආණ්ඩු කරනවා එක්කහුවෙලා. එක්සත් ජාතික පක්ෂය, ශ්‍රි ලංකා නිදහස් පක්ෂය, ටී.එන්.ඒ පක්ෂය සහ ජනතා විමුක්ති පෙරමුණ. මෙයාලා තමයි අද රට පාලනය කරන්නේ. ඉතිං ඒ අය පාර්ලිමේන්තුවේ එකට කටයුතු කරනවා. යම් යම් වෙලාවට බැණ ගන්නවා පොඩි චෝදනාත් කරනවා. ඇතුළේ ඉදගෙන කරගෙන කරගන්න ඒවානේ. ඒක ශ්‍රී ලංකා ඇමතිවරුත් කරනවා. විපක්ෂයේ ඉන්න අයත් කරනවා. යූ.එන්.පී ඒකේ කට්ටියත් එහෙම තමයි මේක අච්චාරුව වගේ දැන් කරගෙන යන්නේ.  දැන් එදා යුද්ධයෙන් එයාලට දිනාගන්න බැරි වෙච්ච දේ අද ව්‍යවස්ථා සංශෝධනයෙන් එයාලා දිනාගන්න කටයුතු කරනවා.  මුළු මහා සංඝ සභාවම කියනවා  මල්වතු, අස්ගිරි, රාමඤ්ඤ නිකායල කෝට්ටේ පාර්ශ්වය, රෝහණ පාර්ශ්වය මේ හැම දෙනා එකට එක හඩක් නගනවා මේ ව්‍යවස්ථාව ගේන්න එපා. මේකට වරම් නැහැ ’’",
       "URL": "https://www.hirunews.lk/174334/ආණ්ඩු-කරන-විපක්ෂයේ-පක්ෂ-දෙකක්-මහින්ද-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4255"
}