{
       "Source": "hirunews",
       "Timestamp": "Tuesday, 05 September 2023 - 10:08",
       "Headline": "දේශීය ආදායම් සංශෝධන පනත් කෙටුම්පත සරළ බහුතරයකින් සම්මත කරගත හැකි බවට ශ්‍රේෂ්ඨාධිකරණය දැනුම් දෙයි",
       "News Content": "දේශීය ආදායම් සංශෝධන පනත් කෙටුම්පත සරළ බහුතරයකින් පාර්ලිමේන්තුවේදී සම්මත කර ගත හැකි බව ශ්‍රේෂ්ඨාධිකරණය දැනුම් දී තිබෙනවා.\nකථානායක මහින්ද යාපා අබේවර්ධන විසින් ඒ බව අද (05) පාර්ලිමේන්තුවට දැනුම් දුන්නා.\nමෙම පනත් කෙටුම්පතට එරෙහිව ජාතික ජනබලවේගය ඇතුළු පාර්ශව කිහිපයක් ශ්‍රේෂ්ඨාධිකරණයට මූලික අයිතිවාසිකම් පෙත්සම් ඉදිරිපත් කර තිබුණා.\nඒ සම්බන්ධයෙන් ශ්‍රේෂ්ඨාධිකරණය ලබාදුන් තීන්දුවයි කථානායකවරයා අද පෙරවරුවේ පාර්ලිමේන්තුවට දැනුම් දෙනු ලැබුවේ.\nමේ සම්බන්ධයෙන් මුදල් රාජ්‍ය අමාත්‍ය ෂෙහාන් සේමසිංහ ට්විටර් පණිවුඩයක්ද නිකුත් කර තිබෙනවා.\nඑහි දැක්වෙන්නේ ශ්‍රේෂ්ඨාධිකරණ තීන්දුව අනුව ආර්ථික ස්ථාවරත්වය සම්බන්ධව දේශීය හා විදේශීය විශ්වාසනීභාව තහවුරු වන අතර දුෂ්ඨ බලවේග දැරූ උත්සහය ව්‍යර්ථ වූ බවයි.",
       "URL": "https://www.hirunews.lk/347202/දේශීය-ආදායම්-සංශෝධන-පනත්-කෙටුම්පත-සරළ-බහුතරයකින්-සම්මත-කරගත-හැකි-බවට-ශ්‍රේෂ්ඨාධිකරණය-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=51"
}