{
       "Source": "hirunews",
       "Timestamp": "Thursday, 10 March 2022 - 13:04",
       "Headline": "දෙමළ සන්ධානයේ ජනපති හමුව 15 වැනි දා",
       "News Content": "දෙමළ ජාතික සන්ධානය සහ ජනාධිපති ගෝඨාභය රාජපක්ෂ අතර සාකච්ඡාවක් ලබන 15 වන දා පැවැත්වීමට නියමිත යි.\nදෙපාර්ශවය අතර මීට පෙර සාකච්ඡා පැවැත්වීමට සැලසුම් කර තිබුණ ද පැවති තත්ත්වයන් මත ඊට අවස්ථාව හිමි වූයේ නැහැ.\nපසුගිය දා උතුරු නැගෙනහිර නියෝජනය කරන දෙමළ පක්ෂ මන්ත්‍රීවරුන් ජනාධිපති කාර්යාලය ඉදිරිපිට නිහඬ විරෝධතාවක ද නිරත වූ අතර එහි දී ඔවුන් ජනාධිපතිවරයා හමුවීමට අවස්ථාවක් ලබාදෙන ලෙස ඉල්ලා තිබුණා.\nකෙසේ වෙතත්, ලබන 15 වන දා ජනාධිපති ගෝඨාභය රාජපක්ෂ සමඟ සාකච්ඡා කිරීමට දෙමළ ජාතික සන්ධානය ඇතුළු දෙමළ පාර්ලිමේන්තු මන්ත්‍රීවරුන් ආරාධනා කළ බවයි දෙමළ ජාතික සන්ධානයේ මාධ්‍ය ප්‍රකාශක, පාර්ලිමේන්තු මන්ත්‍රී එම්.ඒ. සුමන්දිරන් හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/299135/දෙමළ-සන්ධානයේ-ජනපති-හමුව-15-වැනි-දා",
       "Category": "Local News",
       "Parent URL": "https://www.hirunews.lk/local-news.php?pageID=1303"
}