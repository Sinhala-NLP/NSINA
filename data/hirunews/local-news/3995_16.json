{
       "Source": "hirunews",
       "Timestamp": "Wednesday, 11 April 2018 - 11:14",
       "Headline": "සයිප්‍රසයේ රැකියා ලබාදෙන බව පවසා මුදල් වංචා කළ කාන්තාවක් අත්අඩංගුවට",
       "News Content": "සයිප්‍රස් රාජ්‍යයේ රියදුරු රැකියා ලබාදෙන බව පවසා මුදල් වංචා කළ කාන්තාවක් විදේශ සේවා නියුක්ති කාර්යාංශයේ විශේෂ විමර්ශන ඒකකය මගින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ එප්පාවල තඹුත්තේගම පාර - කෙසෙල්වත්ත ප්‍රදේශයේ පදිංචිකාරියක්.\nතමන්ට රැකියාවක් ලබාදෙන පවසා රුපියල් ලක්ෂ 7 ක මුදලක් ලබාදී සයිප්‍රස් බලා ගිය පසු රැකියාව නොලැබුණු බවට පුද්ගලයෙකු යොමුකළ පැමිණිල්ලකට අදාළව සිදුකළ විමර්ශනයකදීයි ඇයව අත්අඩංගුවට ගෙන ඇත්තේ.\nඅත්අඩංගුවට ගත් කාන්තාව තඹුත්තේගම මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂය බැගින් වූ ශරීර ඇප දෙකක් හා රුපියල් දස දහසක මුදල් ඇපයක් මත පසුගියදා මුදා හැර තිබෙනවා.",
       "URL": "https://www.hirunews.lk/188156/සයිප්‍රසයේ-රැකියා-ලබාදෙන-බව-පවසා-මුදල්-වංචා-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3995"
}