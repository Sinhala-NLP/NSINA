{
       "Source": "hirunews",
       "Timestamp": "Monday, 14 November 2022 - 13:04",
       "Headline": "අයවැය තවත් අඩහෝරාවකින්",
       "News Content": "ජනාධිපති රනිල් වික්‍රමසිංහ විසින් ලබන වසර සඳහා වන අයවැය තවත් අඩ හෝරාවකින් පාර්ලිමේන්තුවට ඉදිරිපත් කිරීමට නියමිත අතර, ඒ සඳහා මේ වනවිට සියලු කටයුතු සූදානම් කර තිබෙනවා.\nඅග්‍රාමාත්‍ය දිනේෂ් ගුණවර්ධන ඇතුලු පාර්ලිමේන්තු මැති ඇමතිවරුන් මේ වනවිටත් පාර්ලිමේන්තු සංකීර්ණයට පැමිණ සිටින බවයි එහි සිටින හිරු මාණ්ඩලික වාර්තාකරු ප්‍රකාශ කළේ.\nමේ අතර එක්සත් ජාතික පක්ෂයේ සභාපති පාර්ලිමේන්තු මන්ත්‍රී වජිර අබේවර්ධන සිරිකොත පක්ෂ මූලස්ථානයේ අද පැවති මාධ්‍ය හමුවකදී එක්වෙමින් කියා සිටියේ මෙවර අයවැය ඡන්ද 135 ක් ලබා සම්මත වනු ඇති බවයි.",
       "URL": "https://www.hirunews.lk/320352/අයවැය-තවත්-අඩහෝරාවකින්",
       "Category": "Local News",
       "Parent URL": "https://www.hirunews.lk/local-news.php?pageID=735"
}