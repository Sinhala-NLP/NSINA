{
       "Source": "hirunews",
       "Timestamp": "Saturday, 23 July 2022 - 8:21",
       "Headline": "මන්කි ෆොක්ස් වැළඳුණු දරුවෙකු ඇමරිකාවෙන්",
       "News Content": "මන්කි ෆොක්ස් හෙවත් වඳුණු උණ වැළඳුණු කුඩා දරුවෙකු ඇමරිකාවෙන් හඳුනාගෙන තිබෙනවා.\nකැලිෆෝනියා ප්‍රාන්තයේ පදිංචි මෙම කුඩා දරුවාට දින කිහිපයක සිට උණ වැළඳීම හේතුවෙන් සිදුකළ පරීක්ෂණයකින් අනතුරුවයි වඳුරු උණ ආසාදිත බවට හඳුනාගෙන ඇත්තේ.\nමේ වනවිට නිවසේ ප්‍රතිකාර ගනිමින් සිටින මෙම කුඩා දරුවා යහපත් සෞඛ්‍ය තත්වයෙන් පසුවන බවයි විදෙස් මාධ්‍ය සඳහන් කළේ.\nඇමරිකාවේ ද මීට පෙර මෙම වෛරසය ආසාදනය වූවන් හඳුනාගත්ත ද කුඩා දරුවෙකුට වෛරසය ආසාදනය වී ඇති බවට හඳුනාගත් පළමු අවස්ථාව මෙය වනවා.\nමේ වසරේ රටවල් 60 ක මෙම වඳුරු උණ වෛරසය ව්‍යාප්ත වී ඇති අතර, ඉන් හඳුනාගත් රෝගීන් සංඛ්‍යාව 14,000 කට ආසන්නයි.\nමන්කි ෆොක්ස් හෙවත් වඳුරු උණ වැළඳී අප්‍රිකාවේ පුද්ගලයින් පස්දෙනෙකු ජීවිතක්ෂයට පත්ව තිබෙනවා.",
       "URL": "https://www.hirunews.lk/310714/මන්කි-ෆොක්ස්-වැළඳුණු-දරුවෙකු-ඇමරිකාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=1000"
}