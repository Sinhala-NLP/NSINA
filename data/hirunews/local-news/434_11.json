{
       "Source": "hirunews",
       "Timestamp": "Wednesday, 05 April 2023 - 7:58",
       "Headline": "කොළ මඩින යන්ත්‍රයකට සිරවී පුද්ගලයෙකු මරුට",
       "News Content": "කුමන තත්ත්වයක් යටතේ වුව ද අවධානය ගිළිහුණු තැන ජීවිතය අවදානම් වීම පිළිබඳ සිද්ධියක් ගල්නෑව - මීදැල්ලෑව ප්‍රදේශයෙන් ඊයේ (04) වාර්තා වුණා.\n42 හැවිරිදි අදාළ පුද්ගලයා මියගොස් තිබුණේ කොළ මඩින යන්ත්‍රයට සිරවීමෙන්.\nප්‍රදේශයේ කුඹුරක ට්‍රැක්ටර් රථයකට සම්බන්ධ කළ කොළ මඩින යන්ත්‍රයකින් ඔහු කොළ මඩිමින් සිට ඇත්තේ දැඩි අව් රශ්මිය නිසා සරමක් හිසේ ඔතාගෙනයි.\nයන්ත්‍රයෙන් බිමට බසින අවස්ථාවේ එම සරමේ පොටක් යන්ත්‍රයේ පටියක සිරවී තිබෙනවා.\nඑහිදී අනතුරට ලක්වූ මෙම පුද්ගලයාගේ හිස සිරුරෙන් වෙන්ව තිබුණා.\nපොලිසිය ප්‍රකාශ කළේ මෘත ශරීරය ගල්නෑව රෝහලේ තැන්පත් කර ඇති බවයි.",
       "URL": "https://www.hirunews.lk/331734/කොළ-මඩින-යන්ත්‍රයකට-සිරවී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=434"
}