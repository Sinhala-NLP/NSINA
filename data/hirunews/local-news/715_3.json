{
       "Source": "hirunews",
       "Timestamp": "Wednesday, 23 November 2022 - 11:47",
       "Headline": "යාපනයේ සරසවියේ නවකවද ගැටුමක් - සිසුවෙකු රෝහල්ගත කෙරේ",
       "News Content": "යාපනය විශ්වවිද්‍යාලයේ කළමනාකරණ පීඨයේ සිව්වැනි වසරේ සිසුන් පිරිසක් විසින් පළවෙනි වසරේ සිසුවෙකුට පහර දී තිබෙනවා.\nපහරකෑමට ලක් වූ මෙම ශිෂ්‍යයා බරපතළ තුවාල ලබා රෝහල්ගත කර ඇති බවයි අප ප්‍රාදේශීය වාර්තාකරු පැවසුවේ.\nඊයේ (22) පස්වරුවේ මෙම ශිෂ්‍යයා යාපනය ශික්ෂණ රෝහලට ඇතුළත් කෙරුණා.\nමෙම ගැටුම දෙපාර්ශ්වය අතර හටගෙන ඇත්තේ නවකවද සිද්ධියක් මුල් කරගනිමින් බවයි වාර්තා වන්නේ.\nපහර කෑ ශිෂ්‍යයා සිදුවීම සම්බන්ධයෙන් ‍යාපනය විශ්වවිද්‍යාලයේ විනය කමිටුවට ද පැමිණිල්ලක් ඉදිරිපත් කර තිබෙනවා.\nසිද්ධිය සම්බන්ධයෙන් යාපනය විශ්වවිද්‍යාලය වැඩිදුර විමර්ශන සිදු කරනවා.",
       "URL": "https://www.hirunews.lk/321068/යාපනයේ-සරසවියේ-නවකවද-ගැටුමක්-සිසුවෙකු-රෝහල්ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=715"
}