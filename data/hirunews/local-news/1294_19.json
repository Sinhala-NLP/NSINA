{
       "Source": "hirunews",
       "Timestamp": "Monday, 14 March 2022 - 15:05",
       "Headline": "රුසියාවේ ඉන්ස්ටග්‍රෑම් නවතියි",
       "News Content": "ඉන්ස්ටග්‍රෑම් සමාජ මාධ්‍යයට ප්‍රවේශවීම රුසියාව විසින් අවහිර කර ඇති බව වාර්තා වනවා.\nඒ, රුසියානු හමුදාවන්ට සහ එහි නායකත්වයට එරෙහි ප්‍රචන්ඩත්වය ප්‍රවර්ධනය කරන ප්‍රකාශවලට ඉන්ස්ටග්‍රෑම් ඇතුළත් මෙටා සමාගම ඉඩ සැළසීමත් සමඟයි.\nයුක්රේනයේ යුද මෙහෙයුම් පිළිබඳ ප්‍රචාර හේතුවෙන් ෆේස්බුක් සහ ට්විටර් සමාජ මාධ්‍යය ද රුසියාව විසින් මීට පෙර අවහිර කරනු ලැබුවා.\nරුසියානු මාධ්‍ය නියාමන ආයතනය අද නිවේදනය කළේ සීමාවන් පැනවුණු අන්තර්ජාල මූලාශ්‍ර ලැයිස්තුවට ඉන්ස්ටග්‍රෑම් සමාජ මාධ්‍යයද අද (14) සිට ඇතුළත් කරන බවයි.\nඉන්ස්ටග්‍රෑම් රුසියානු තරුණ පෙළ අතර ජනප්‍රියතම සමාජ මාධ්‍යයි.",
       "URL": "https://www.hirunews.lk/299458/රුසියාවේ-ඉන්ස්ටග්‍රෑම්-නවතියි",
       "Category": "Local News",
       "Parent URL": "https://www.hirunews.lk/local-news.php?pageID=1294"
}