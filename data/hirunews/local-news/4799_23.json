{
       "Source": "hirunews",
       "Timestamp": "Friday, 11 November 2016 - 18:12",
       "Headline": "අයවැය ගැන මහබැංකුව හොඳ කියයි",
       "News Content": "මෙවර අයවැය මගින් ඉදිරිපත් කර ඇති ඉලක්ක සපුරා ගතහොත් සාර්ථක ප්‍රගතියක් අත්කර ගත හැකි බව ශ්‍රී ලංකා මහබැංකුව පවසනවා.\n2017 අයවැය යෝජනා සම්බන්ධයෙන් අද පස්වරුවේ රාජගිරියේ මහබැංකු සම්මන්ත්‍රණ ශාලාවේ පැවැති විශේෂ සම්මන්ත්‍රණයකට එක්වෙමින් එහි නියෝජ්‍ය අධිපති නන්දලාල් වීරසිංහ මේ බව කියා සිටියා.\nසම්මන්ත්‍රණයට එක්වූ දේශීය ආදායම් කොමසාරිස් ජනරාල් කල්‍යානි දහනායක කියා සිටියේ මෙවර අයවැය සැකසීමේදී ආර්ථිකයේ ප්‍රධාන ප්‍රවාහයන් කෙරෙහි වැඩි අවදානයක් යොමු කර ඇති බවයි.\nමේ අතර, 2017 අයවැය සම්බන්ධයෙන් ජනතාවට තොරතුරු දැන ගැනීම සඳහා විශේෂ දුරකථන අංක කිහිපයක් මුදල් අමාත්‍යාංශය අද ප්‍රකාශයට පත් කළා.\nඒ අනුව 0710 24 23 14 සහ 0710 24 23 10 යන දුරකථන අංකවලින් මෙන්ම 0710 24 23 11 යන දුරකථන අංකයෙන් සිංහල සහ ඉංග්‍රීසි භාෂාවෙන් එම තොරතුරු ලබා ගත හැකියි.\nදෙමළ භාෂාවෙන් තොරතුරු අවශ්‍ය ජනතාවට 0710 24 23 12 සහ 0710 24 23 13 යන දුරකථන අංක හඳුන්වා දී තිබෙනවා.",
       "URL": "https://www.hirunews.lk/147343/අයවැය-ගැන-මහබැංකුව-හොඳ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4799"
}