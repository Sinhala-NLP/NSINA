{
       "Source": "hirunews",
       "Timestamp": "Saturday, 06 February 2021 - 13:38",
       "Headline": "ශ්‍රී ලංකාවේ ‘ගූගල් ඩොමේන්’ නාමයට එල්ල වූ සයිබර් ප්‍රහාරය ගැන විමර්ශන",
       "News Content": "ඩොට් එල්.කේ. ඩොමේන් නාමය යටතේ ලියාපදිංචි වී ඇති මෙරට වෙබ් අඩවි කිහිපයකට සයිබර් ප්‍රහාරයක් එල්ල වී තිබෙනවා.\nමේ සම්බන්ධයෙන් පරිගණක හදිසි ප්‍රතිචාර සංසදය සමඟ එක්ව මේ වන විට විමර්ශන ආරම්භ කර ඇති බවයි විදුලි සංදේශ නියාමන කොමිසම් සභාවේ අධ්‍යක්ෂ ජනරාල් ඔසද සේනානායක ප්‍රකාශ කළේ.\nඒ සම්බන්ධයෙන් පැහැදිළි කළ ශ්‍රී ලංකා තොරතුරු තාක්ෂණ සංගමය කියා සිටියේ ශ්‍රී ලංකාවේ විශේෂිත දින ඉලක්ක කරගනිමින් මෙලෙස සයිබර් ප්‍රහාර එල්ලවන බවයි.\nනිදහස් දින ඉලක්ක කරගනිමින් මෙම සයිබර් ප්‍රහාරය එල්ලවී ඇති අතර, ගූගල් ඩොට් එල්කේ වෙබ් අඩවියට පිවිසීමේදී වතු කම්කරුවන්ට රුපියල් දහසක වැටුප් ලබාදෙන ලෙසට දැක්වෙන බැනරයක්ද දර්ශනය වනවා.\nමේ වනවිට එය යථාතත්වයට පත්කර ඇති අතර, තවත් අංශ කිහිපයක කටයුතු යථාතත්වයට පත් කරමින් සිටින බවයි ශ්‍රී ලංකා තොරතුරු තාක්ෂණ සංගමයේ සභාපති රජිව් යසිරු කුරුවිට සඳහන් කළේ.",
       "URL": "https://www.hirunews.lk/261800/ශ්‍රී-ලංකාවේ-ගූගල්-ඩොමේන්-නාමයට-එල්ල-වූ-සයිබර්-ප්‍රහාරය-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=2165"
}