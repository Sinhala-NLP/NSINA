{
       "Source": "hirunews",
       "Timestamp": "Thursday, 19 November 2020 - 20:46",
       "Headline": "කොළඹ පුරපතිනියගේ ඉල්ලීම (වීඩියෝ)",
       "News Content": "කොළඹ මහ නගරසභා සීමාව සඳහා පනවා ඇති සංචරණ සීමාවන් ප්‍රමාණවත් නොවන බව කොළඹ මහානගර සභාවේ නගරාධිපතිනී රෝසි සේනානායක මහත්මිය අද යළි අවධාරණය කළා.\nඒ කොළඹ මහනගර සභාවේදී ප්‍රවෘත්ති සාකච්ඡාවක් පවත්වමින්.\nකොළඹ මහ නගර සභා බල ප්‍රදේශයෙන් ඊයේ දිනයේ නව කොවිඩ් 19 අසාදිතයින් 112 දෙනෙකු හඳුනා ගෙන ඇති අතර මේ දක්වා එම බල ප්‍රදේශයෙන් හඳුනා ගෙන ඇති සමස්ත ආසාදිතයන් සංඛ්‍යාව 4836ක්.\nමෙම තත්ත්වය සැලකිල්ලට ගෙන කොළඹ මහ නගරසභා බල ප්‍රදේශයට අයත් පොලිස් බල ප්‍රදේශ කිහිපයක් මේ වනවිටත් හුදෙකලා කර තිබෙනවා.\nකොළඹ මහානගර සභා සීමාවෙන් වාර්තා වන ආසාදිතයින්  හා මරණ සංඛ්‍යාව දිනෙන් දින ඉහළ යාමත් සමඟ කොළඹ මහා නගර සභාවේ නගරාධිපතිනී රෝසි සේනානායක මහත්මිය පසුගිය 16 වනදා සිය පාලන සීමාව සඳහා දැඩි සංචරණ සීමාවන් පනවන ලෙස ඉල්ලා සිටියා.\nඇය අද දිනයේත් ප්‍රවෘත්ති සකච්ඡාවක් පවත්වමින් යළි එම ඉල්ලීමම සිදු කළා.",
       "URL": "https://www.hirunews.lk/255131/කොළඹ-පුරපතිනියගේ-ඉල්ලීම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2323"
}