{
       "Source": "hirunews",
       "Timestamp": "Friday, 05 August 2022 - 16:18",
       "Headline": "රඹුක්කන වෙඩි තැබීමේ සිද්ධියට අත්අඩංගුවට ගත් පොලිස් නිලධාරීන්ට ඇප",
       "News Content": "පසුගිය අප්‍රේල් මස 19 වැනිදා රඹුක්කන පැවැති විරෝධතාවක් අතරතුරදී සිදුකළ වෙඩි තැබීමට අදාළව අත්අඩංගුවට ගෙන රක්ෂිත බන්ධනාගාරගතකර සිටි කෑගල්ල හිටපු ජ්‍යෙෂ්ඨ පොලිස් අධිකාරි කේ.බී. කීර්තිරත්න ඇතුළු පොලිස් නිලධාරීන් 04 දෙනා දැඩි ඇප කොන්දේසි මත අද මුදා හැරුණා.\nඒ කෑගල්ල මහාධිකරණ විනිසුරු ජයකිද අල්විස් කළ නියෝගයක් අනුවයි.\nසැකකරුවන්ගේ විදෙස් ගමන් තහනම් කිරීමටද මහාධිකරණ විනිසුරුවරිය නියෝග කළ බවයි හිරු අධිකරණ වාර්තාකරු සදහන් කළේ.\nමොවුන් අධිකරණයට ඉදිරිපත් කරන බවට ඔවුන්ගේ නිලයන්ට වඩා උසස් නිලධාරීන් 04 දෙනෙකු විසින් ඇප විය යුතු බවට නියෝග කළ විනිසුරුවරිය එක් අයෙකු රුපියල් ලක්ෂ 25 බැගින් වූ ශරීර ඇප දෙකක් මත මුදා හැරියා.",
       "URL": "https://www.hirunews.lk/311991/රඹුක්කන-වෙඩි-තැබීමේ-සිද්ධියට-අත්අඩංගුවට-ගත්-පොලිස්-නිලධාරීන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=962"
}