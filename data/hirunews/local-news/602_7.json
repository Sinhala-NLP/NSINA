{
       "Source": "hirunews",
       "Timestamp": "Saturday, 14 January 2023 - 19:44",
       "Headline": "පෞද්ගලික පාසලක විදුහල්පතිනියක් දැරියන් 3 දෙනෙකුට පහරදෙයි",
       "News Content": "විදේශීය ආධාර මත ඌරගස්මංහන්දිය ප්‍රදේශයේ පවත්වාගෙන යනු ලබන පෞද්ගලික පාසලක විදුහල්පතිනිය විසින් දැරියන් තුන්දෙනෙකුට පහරදීමේ සිද්ධියකට අදාළව පොලීසියට පැමිණිල්ලක් ඉදිරිපත් කර තිබෙනවා.\nඒ එම පාසලේ වතුර කරාමයක් කඩා දැමූ බවට චෝදනා කරමින් මෙලෙස පහර දීම සිදුකර ඇති බවයි පොලීසිය පවසන්නේ.\nමොරොන්තුඩුව ප්‍රදේශයේ පදිංචි මෙම දරුවන් වයස අවුරුදු 10,12 සහ 14 පසුවන අතර, ඔවුන් කළුතර - ගෝනදූව දිසා රෝහලේ නේවාසිකව ප්‍රතිකාර ලබන අතර මේ පිළිබද වැඩිදුර පරීක්ෂණ ඌරගස්මංහන්දිය පොලීසිය විසින් සිදුකරනවා.\nඅද දින දෙපාර්ශයම පොලීසිය වෙත කැදවා ඇති නමුත් මෙතෙක් දරුවන්ගේ වෛද්‍ය වාර්තා නොලැබීම හේතුවෙන් නැවත පැමිණිලි විභාග කිරීමට ලබන සදුදාට දින නියම කළ බවයි පොලීසිය පවසන්නේ.",
       "URL": "https://www.hirunews.lk/325045/පෞද්ගලික-පාසලක-විදුහල්පතිනියක්-දැරියන්-3-දෙනෙකුට-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=602"
}