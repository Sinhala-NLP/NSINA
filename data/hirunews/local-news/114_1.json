{
       "Source": "hirunews",
       "Timestamp": "Tuesday, 08 August 2023 - 15:49",
       "Headline": "කොවිඩ් 19 වේගයෙන් ව්‍යාප්ත වෙයි",
       "News Content": "කොවිඩ් 19 හි නව ප්‍රභේදයක් වන එරිස් උප ප්‍රභේදය මේ වනවිට එක්සත් රාජධානිය පුරා වේගයෙන් ව්‍යාප්ත වෙමින් පවතින බව එරට සෞඛ්‍ය අංශ පවසනවා.\nමේ හේතුවෙන් එරට තුළ රෝහල්ගතවීම් සංඛ්‍යාව ඉහළ ගොස් ඇති බව ද සඳහන්.\nකොවිඩ් 19 හි නව ප්‍රභේදයක් එක්සත් රාජධානිය පුරා වේගයෙන් ව්‍යාප්ත වෙමින් පවතින බව එරට සෞඛ්‍ය ආරක්ෂක ඒජන්සිය පවසන බවයි වාර්තා වන්නේ.\nශීඝ්‍රයෙන් ව්‍යාප්ත වන ඔමික්‍රොන් හි උප ප්‍රභේදයක් වන එරිස් යන අන්වර්ථ නාමයෙන් හඳුන්වන EG.5.1 ප්‍රභේදය පසුගිය මාසයේ එක්සත් රාජධානියේ ප්‍රථම වරට හඳුනාගත් බවයි විදෙස් මාධ්‍ය වාර්තා කරන්නේ.\nඔමික්‍රොන් ප්‍රභේදයක් වන එරිස් හි වඩාත් සුලබ රෝග ලක්ෂණ වන්නේ නාසයෙන් දියර ගැලීම, හිසරදය, තෙහෙට්ටුව, කිවිසුම් යාම සහ උගුරේ අමාරුවයි.",
       "URL": "https://www.hirunews.lk/344102/කොවිඩ්-19-වේගයෙන්-ව්‍යාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=114"
}