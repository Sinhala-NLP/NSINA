{
       "Source": "hirunews",
       "Timestamp": "Monday, 26 April 2021 - 20:16",
       "Headline": "ගනේවත්ත දුම්රිය ස්ථානය හෙට සිට යළි විවෘත වෙයි",
       "News Content": "කොරෝනා අවදානම හේතුවෙන් වසා දැමුණු ගනේවත්ත දුම්රිය ස්ථානයේ කටයුතු හෙට සිට යලි ආරම්භ කරන බව නියෝජ්‍ය දුම්රිය සාමාන්‍යාධිකාරී ගාමිණි සෙනෙවිරත්න ප්‍රකාශ කළා.\nමේ අතර, පොදු ප්‍රවාහන සේවාවල නිරෝධායන නීති උල්ලංඝනය කරමින් කටයුතු කරන පුද්ගලයින් සොයා අද විශේෂ පොලිස් රථ වාහන මෙහෙයුමක් ආරම්භ කෙරුණා.\nකොරෝනා අවදානම ඉහළ ගොස් ඇති මොහොතක මුහුණු ආවරණ නොපැළඳීම සහ නිසි සෞඛ්‍ය ආරක්ෂිත ක්‍රම අනුගමනය නොකරන පිරිසට සෞඛ්‍ය අංශ සහ ආරක්ෂක අංශ දැඩි ලෙස අවවාද කරනු දක්නට ලැබුණා.\nමේ අතර, සෞඛ්‍ය උපදෙස් නොතකමින් හැටන් - ඩන්බාර් ක්‍රීඩාංගනයේදි පැවැත්වීමට සුදානම් කර තිබු පාපන්දු තරඟාවලියක අවසන් මහා තරඟය නතර කිරීමට පොලීසිය සහ මහජන සෞඛ්‍ය පරීක්ෂකවරුන් අද කටයුතු කර තිබෙනවා.\nපස්වරු 04 ට පමණ තරඟ පැවැත්වීමට සියලු කටයුතු සුදානම් කර ඇති අතර එය නැරඹීමට ප්‍රේක්ෂකයින් පිරිසක් ද පැමිණ සිටි බවයි හිරු වාර්තාකරු ප්‍රකාශ කළේ.",
       "URL": "https://www.hirunews.lk/269612/ගනේවත්ත-දුම්රිය-ස්ථානය-හෙට-සිට-යළි-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1994"
}