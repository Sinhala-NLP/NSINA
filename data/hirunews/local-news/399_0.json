{
       "Source": "hirunews",
       "Timestamp": "Saturday, 22 April 2023 - 8:57",
       "Headline": "අකු‍රණ ඇවිලූ පුද්ගලයා අත්අඩංගුවට",
       "News Content": "අකුරණ ඉස්ලාම් පල්ලි සඳහා බෝම්බ ප්‍රහාරයක් එල්ල වන බවට ව්‍යාජ ඇමතුමක් ලබා දුන් පුද්ගලයා මහනුවර හාරිස්පත්තුව ප්‍රදේශයේ දී  අත්අඩංගුවට ගෙන තිබෙනවා.\nඒ අද(22) උදෑසන අපරාධ පරීක්ෂණ දෙපාතමේන්තුවේ නිලධාරින් විසින් දියත් කල මෙහෙයුමකදීයි.\nපසුගිය 18 වැනිදා දුරකතන ඇමතුමක් මාර්ගයෙන් බුද්ධි අංශයට ලද මෙම තොරතුර ඔස්සේ යමින්, රාමසාන් සමයේ අකුරණ ඉස්ලාම් දේවස්ථාන වෙත විශේෂ අරක්ෂාවක් ලබා දීමට සහ නගරයේ ආරක්ෂාව තර කිරීමට ආරක්ෂක අමාත්‍යාංශය පියවර ගත්තා.\n18 වැනිදා පස්වරු 2.45 ට පමණ 118 පොලිස් හදිසි ඇමතුම් අංකයට ලැබී ඇති මෙම දුරකතන ඇමතුමෙන් ඔහු ප්‍රකාශ කර ඇත්තේ අකුරණ හා අලවතුගොඩ යන ප්‍රදේශවල ඉස්ලාම් දේවස්ථාන සහ පොදු ස්ථාන ඉලක්ක කරගනිමින් ප්‍රහාරයක් එල්ල කිරීමට සැලසුමක් තිබෙන බවයි.\nමේ පිලිබඳව ඉදිරි විමර්ශන කටයුතු අපරාධ පරීක්ෂණ දෙපාර්තමේන්තුව විසින් සිදුකරනු ලබනවා.",
       "URL": "https://www.hirunews.lk/333130/අකු‍රණ-ඇවිලූ-පුද්ගලයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=399"
}