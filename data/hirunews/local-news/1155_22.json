{
       "Source": "hirunews",
       "Timestamp": "Friday, 20 May 2022 - 13:47",
       "Headline": "විශ්වවිද්‍යාල සිසුන් කුලී හමුදාවක් වගේ - අජිත් රාජපක්ෂ (නියෝජ්‍ය කථානායක)",
       "News Content": "\"විශ්වවිද්‍යාලවල තරුණයෝ හැසිරෙන්නෙ කුලී හමුදාවක් වගේ. අතනට යන්න කිව්ව ම යනවා. මෙතනට යනන කිව්ව ම යනවා. සමහර දේශපාලන පක්ෂවල ක්‍රියාකාරකම්වලට අපේ රටේ ශිෂ්‍ය පරම්පරාව යොදා ගන්නවා\" යනුවෙන් නියෝජ්‍ය කතානායක අජිත් රාජපක්ෂ මන්ත්‍රීවරයා අද (20) පාර්ලිමේන්තුවේ දී කියා සිටියා.\nඉකුත් 9 වන දා රට පුරා ඇති වූ සිද්ධිය සම්බන්ධයෙන් විවේචනාත්මක ස්වරයෙන් කතා කළ මන්ත්‍රීවරයා කියා සිටියේ, අපි ඕනෑ ම වෙලාවක මෙතනින් යන්න සූදානම්! ඒත් මේ රට බාර ගන්න සූදානමින් ඉන්නෙ කවු ද? රැවුල් වවාගත්ත, කොණ්ඩෙ වවා ගත්ත, ගල් යුගයේ පිරිසක් ද? යනුවෙන්.\nතව ද එම පිරිස් සමාජය විසින් 'පොරවල්' කර ඇති බවත් එවැනි පොරවල්වලට රට තුළ ප්‍රජාතන්ත්‍රවාදය තහවුරු කර හොඳ රටක් නිර්මාණය කරන්න පුලුවන් කියන එක ගැන තමාට ප්‍රශ්නයක් පැන නගින බව ද ඔහු ප්‍රකාශ කළා.\nවැඩි දුරටත් ඔහු අසා සිටියේ \"අපි හොරු ද? අපි පාර්ලිමේන්තුවට ඇවිත් තවම පොඩි කාලයයි. අපි ජනතාවගෙ මගුල් ගෙදරට මළ ගෙදරට ගිහින් විශ්වාසය හදාගෙනයි මෙට්ඃඇනට ආවේ\" යනුවෙන්.",
       "URL": "https://www.hirunews.lk/304827/විශ්වවිද්‍යාල-සිසුන්-කුලී-හමුදාවක්-වගේ-අජිත්-රාජපක්ෂ-නියෝජ්‍ය-කථානායක",
       "Category": "Local News",
       "Parent URL": "https://www.hirunews.lk/local-news.php?pageID=1155"
}