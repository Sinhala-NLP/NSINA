{
       "Source": "hirunews",
       "Timestamp": "Wednesday, 24 August 2016 - 16:08",
       "Headline": "භූ කම්පනයෙන් ශ්‍රී ලාංකිකයින්ට හානියක් නැහැ - ඉතාලියේ ශ්‍රී ලංකා තානාපති කියයි",
       "News Content": "මධ්‍යම ඉතාලියේ අද සිදුවූ භූ කම්පනයෙන් කිිසිදු ශ්‍රී ලාංකිකයෙකුට හානියක් සිදුවී නොමැති බව ඉතාලියේ ශ්‍රී ලංකා තානාපති දයා පැල්පොල ප්‍රකාශ කළා.\nරෝම අගනුවර සිට හිරු ප්‍රවෘත්ති අංශය වෙත අදහස් දක්වමින් ඔහු කියා සිටියේ භූ කම්පනය සිදුවූ ප්‍රදේශයේ ශ්‍රී ලාංකිකයින් 40 දෙනෙකු පමණ වාසය කරන බවයි.\nකෙසේ වෙතත් ඔවුන්ට භූ කම්පනයෙන් හානියක් සිදුවී නැහැ. මේ අතර මෙම භූ කම්පනයෙන් මියගිය පුද්ගලයන්ගේ සංඛ්‍යාව මේ වනවිට 37 දක්වා ඉහළ ගොස් තිබෙනවා.\nතවත් පුද්ගලයන් 150 දෙනෙකු පමණ අතුරුදන්ව ඇති බවයි නවතම විදෙස් වාර්තාවල දැක්වෙන්නේ.",
       "URL": "https://www.hirunews.lk/141389/භූ-කම්පනයෙන්-ශ්‍රී-ලාංකිකයින්ට-හානියක්-නැහැ-ඉතාලියේ-ලංකා-තානාපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4909"
}