{
       "Source": "hirunews",
       "Timestamp": "Monday, 20 July 2020 - 7:23",
       "Headline": "පෙම්වතිය සමඟ දූවිලි ඇල්ලේ නාන්න ගිය පුද්ගලයෙක් දියේ ගිලි ජීවිතක්ෂයට (වීඩියෝ)",
       "News Content": "තම පෙම්වතිය සමඟ නෙලුව - ලංකාගම ප්‍රදේශයේ පිහිටි දූවිලි ඇල්ලේ නාමින් සිටියදි ඊයේ(19) පස්වරුවේ දියේ ගිලි පුද්ගලයෙකු ජීවිතක්ෂයට පත්ව ඇති බව නෙලුව පොලීසිය පවසනවා.\nමෙලෙස මිය ගොස් ඇත්තේ වැල්ලවත්ත, මෙල්බන් පෙදෙස පදිංචි 35හැවිරිදි අයෙක්.\nවෛද්‍යවරියක් වන තම පෙම්වතිය සමඟ ඔහු නාමින් සිටින අතරතුරයි මෙම අනතුරට මුහුණ දී ඇත්තේ.\nප්‍රදේශවාසින් සහ පොලීසිය එක්ව දියේ ගිලුණු පුද්ගලයාගේ සිරුර සොයාගෙන නෙලුව රෝහල වෙත ගෙනගොස් තිබෙනවා.\nමියගිය පුද්ගලයාගේ පශ්චාත් මරණ පරීක්ෂණය ගාල්ල කරාපිටිය රෝහලේදි අද පැවැත්වීමට නියමිතයි.",
       "URL": "https://www.hirunews.lk/245935/පෙම්වතිය-සමඟ-දූවිලි-ඇල්ලේ-නාන්න-ගිය-පුද්ගලයෙක්-දියේ-ගිලි-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2573"
}