{
       "Source": "hirunews",
       "Timestamp": "Sunday, 20 September 2020 - 14:16",
       "Headline": "විස්ස ගැන පක්ෂ විපක්ෂ කියන කතා (වීඩියෝ)",
       "News Content": "යෝජිත 20 වන ව්‍යවස්ථා සංශෝධනය සම්බන්ධයෙන් පක්ෂ විපක්ෂ දේශපාලනඥයින් අදත් අදහස් පළ කළා.\n19න් අස්ථාවර කළ රට යළි ස්ථාවර කළ යුතු බව රාජ්‍ය අමාත්‍ය දයාසිරි ජයසේකර ප්‍රකාශ කළා.\nඑසේම 20 වන සංශෝධනයේ ඇති අඩුපාඩු පනත පාර්ලිමේන්තුවට ගෙන ඒමෙන් අනතුරුව නිවැරදි කිරීමට පියවර ගන්නා බවද රාජ්‍ය අමාත්‍යවරයා වැඩිදුරටත් ප්‍රකාශ කළා.\nමේ අතර පාර්ලිමේන්තු මන්ත්‍රී තිස්ස අත්තනායක පවසා සිටියේ 20 වන සංශෝධන සම්පුර්ණයෙන්ම ඉවත් කළ යුතු බවයි.\n20 සම්බන්ධයෙන් ගැටළුවක්, ප්‍රශ්නයක් හෝ සංශෝධනයක් ඇත්නම් එය පාර්ලිමේන්තුවේදී ඉදිරිපත් කළ හැකි බව රාජ්‍ය අමාත්‍ය ජානක වක්කුඹුර පවසනවා.\nසමඟි ජනබලවේගය නියෝජනය කරන පාර්ලිම්න්තු මන්ත්‍රී අශෝක අබේසිංහ පවසා සිටියේ 20 වන සංශෝධනය පාර්ලිමේන්තුවේදී පරාජය කිරීමට කටයුතු කරන බවයි.",
       "URL": "https://www.hirunews.lk/250685/විස්ස-ගැන-පක්ෂ-විපක්ෂ-කියන-කතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2442"
}