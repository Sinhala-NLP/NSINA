{
       "Source": "hirunews",
       "Timestamp": "Thursday, 16 November 2017 - 16:11",
       "Headline": "ඉන්දීය ධීවරයින් දස දෙනෙකු අත්අඩංගුවට (ඡායාරූප)",
       "News Content": "උතුරු මුහුදු සීමාවට අනවසරයෙන් ඇතුලු වූ ඉන්දීය ධීවරයින් දස දෙනෙකුගෙන් සමන්විත යාත්‍රාවක් අත්අඩංගුවට ගෙන තිබෙනවා.\nඊයේ (15) රාත්‍රියේ නාවික හමුදාව විසින් මෙම අත්අඩංගුවට ගැනීම සිදුකළ බවයි වාර්තා වන්නේ.\nඋතුරු නාවික විධාන මූලස්ථානයට අයත් යාත්‍රාවක්, පේදුරුතුඩුව ප්‍රදීපාගාරයට උතුරු දෙසින් වූ මුහුදු තීරයේ සිදුකළ සංචාරයකදී අදාළ ට්‍රෝලර් යාත්‍රාව නිරීක්ෂණය වී තිබෙනවා.\nඅත්අඩංගුවට පත්වන අවස්ථාවේදී ඉන්දීය ධීවරයින් විසින් අල්ලා තිබූ මසුන් තොගයද නාවික හමුදා භාරයට ගෙන තිබුණා.\nධීවරයින් පිරිස යාපනය සහකාර ධීවර පරීක්ෂක කාර්යාලය වෙත භාර දී තිබෙනවා.\nඡායාරූප - වවුනියාව රොමේෂ් මධුසංඛ",
       "URL": "https://www.hirunews.lk/176203/ඉන්දීය-ධීවරයින්-දස-දෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4215"
}