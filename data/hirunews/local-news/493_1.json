{
       "Source": "hirunews",
       "Timestamp": "Tuesday, 07 March 2023 - 7:40",
       "Headline": "කාර්යාල දුම්රිය අද සිට නියමිත පරිදි",
       "News Content": "රියදුරු හිඟය හේතුවෙන් සති අන්තයේ දී දුම්රිය ගමන්වාර රැසක් අවලංගු කළත් අද (07) දිනයේ දී කාර්යාල දුම්රිය නියමිත පරිදි ධාවනය කෙරෙන බව දුම්රිය දෙපාර්තමේන්තුව පවසනවා.\nරියදුරන් නොමැති වීම හමුවේ ඊයේ දුම්රිය ගමන්වාර 24ක් අවලංගු කෙරුණා.\nඑලෙස අවලංගු වූ දුම්රිය ගමන්වාර අතර කොළඹ කොටුවේ සිට මඩකළපුව බලා ධාවනය වන උදයදේවී දුම්රිය ද වනවා.\nකෙසේ වෙතත් මෙම දුම්රිය හෙට දිනයේ සිට හෝ ධාවනය කිරීමට අපේක්ෂා කරන බවයි දුම්රිය දෙපාර්තමේන්තුවේ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nපසුගිය ජනවාරි පළමුවනදා සිට ක්‍රියාත්මක වන පරිදි වයස අවුරුදු 60 ඉක්ම වූවන් විශ්‍රාම ගැන්වීමේ තීරණයත් සමග දුම්රිය අවලංගු වීම් රැසක් වාර්තා වුණා.\nඑම තත්වය හමුවේ විශ්‍රාමික රියදුරන් කොන්ත්‍රාත් පදනම මත බදවා ගැනීම සඳහා වන ඉල්ලීම රාජ්‍ය සේවා කොමිෂන් සභාව වෙත ජනවාරි මාසයේදීම යොමු කළත් එම කොමිසම ඊට අනුමැතිය ලබාදී තිබුණේ නැහැ.\nකෙසේ වෙතත් ඊට අදාළව අද දිනයේදී ප්‍රවාහන අමාත්‍යවරායාගේ ප්‍රධානත්වයෙන් සාකච්ඡාවක් ද පැවැත්වීමට නියමිත යි.",
       "URL": "https://www.hirunews.lk/329206/කාර්යාල-දුම්රිය-අද-සිට-නියමිත-පරිදි",
       "Category": "Local News",
       "Parent URL": "https://www.hirunews.lk/local-news.php?pageID=493"
}