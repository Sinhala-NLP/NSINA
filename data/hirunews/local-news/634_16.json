{
       "Source": "hirunews",
       "Timestamp": "Friday, 30 December 2022 - 13:54",
       "Headline": "පේරාදෙණිය සරසවියේ මහා ශිෂ්‍ය සංගමයේ හිටපු සභාපති රිමාන්ඩ්",
       "News Content": "පේරාදෙණිය විශ්වවිද්‍යාලයේ හිටපු උපකුලපති මහාචාර්ය අතුල සේනාරත්නට සහ ඔහුගේ පුත්‍රයාට පහරදීමේ සිද්ධියට අදාළව අත්අඩංගුවට ගත් පේරාදෙණිය විශ්ව විද්‍යාලයීය මහා ශිෂ්‍ය සංගමයේ හිටපු සභාපති අනුරාධ විදානගේ ලබන මස 04 වැනිදා දක්වා රක්ෂිත බන්ධනාගාරගත කර තිබෙනවා.\nඒ, ඔහු අද (30) මහනුවර මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nමෙම සිද්ධිය සම්බන්ධයෙන් මහා ශිෂ්‍ය සංගමයේ හිටපු සභාපතිවරයා අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබුවේ ඊයේ (29) පස්වරුවේ දීයි.",
       "URL": "https://www.hirunews.lk/323886/පේරාදෙණිය-සරසවියේ-මහා-ශිෂ්‍ය-සංගමයේ-හිටපු-සභාපති-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=634"
}