{
       "Source": "hirunews",
       "Timestamp": "Monday, 27 June 2022 - 13:17",
       "Headline": "මසකට අඩු කාලයක දී දිවයිනේ ප්‍රදේශ කිහිපයක වෙඩි තැබීම්වලින් 10 ක් ජීවිතක්ෂයට (වීඩියෝ)",
       "News Content": "මසකටත් අඩු කාලයක දී කොළඹ ඇතුළු දිවයිනේ ප්‍රදේශ කිහිපයක සිදුවූ වෙඩි තැබීම්වලින් පුද්ගල ඝාතන 10ක් සිදුව තිබෙනවා.\nඉන් අවසන් ඝාතන කිහිපය කැළණිය පොලිස් කොට්ඨාසයෙන් වාර්තා වීම විශේෂත්වයක්.\nඊයේ රාත්‍රි කාලයේ ආසන්තම සිදුවීම පෑලියගොඩ දුම්රියපොල පාර ප්‍රදේශයෙන් වාර්තා වු අතර, එහිදි මියගොස් තිබුණේ හිටපු පොලිස් කොස්තාපල්වරයෙක්.\nඔහු සිය බිරිඳ සහ දෙහැවිරිදි පුතු සමඟ යතුරුපැදියකින් ගමන් කරමින් සිටියදි තවත් යතුරු පැදියකින් පැමිණි දෙදෙනෙකු විසින් ඝාතනය සිදුකර පලා ගොස් තිබුනා.\nවැඩිදුර විමර්ශණවල දි හෙළිවූයේ මෙම ඝාතනය සිද්ධියට හේතුව පාතාල කල්ලි දෙකක් අතර ගැටුමක් බවයි.\nමියගිය හිටපු පොලිස් කොස්තාපල්වරයා පොලිස් අත්තනායක නමින් හදුන්වන පාතාල කල්ලි සාමාජිකයෙක් බවට ද අනාවරණ වුණා.\nකෙසේ වෙතත් මේ දක්වා වාර්තා වූ වෙඩි තැබීම් බොහොමයකට සම්බන්ධ සැකකරුවන් මෙතෙක් අත්අඩංගුවට ගෙන නැහැ.",
       "URL": "https://www.hirunews.lk/308306/මසකට-අඩු-කාලයක-දී-දිවයිනේ-ප්‍රදේශ-කිහිපයක-වෙඩි-තැබීම්වලින්-10-ක්-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1065"
}