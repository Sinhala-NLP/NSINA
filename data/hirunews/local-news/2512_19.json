{
       "Source": "hirunews",
       "Timestamp": "Wednesday, 19 August 2020 - 6:18",
       "Headline": "රටවල් 3ක රැදී සිටි තවත් ශ්‍රී ලාංකිකයන් 421 දෙනෙකු දිවයිනට",
       "News Content": "එක්සත් අරාබි එමීර් රාජ්‍යය, කටාරය සහ එංගලන්තයේ රැදී සිටි ශ්‍රී ලාංකිකයන් 421 දෙනෙකු අද අළුයම දිවයිනට පැමිණියා.\nඑක්සත් අරාබි එමීර් රාජ්‍යයේ සිට 17 දෙනෙකු කටුනායක ගුවන් තොටුපළ වෙත පැමිණි අතර කටාර් රාජ්‍යයේ සේවයට ගොස් සිටි ශ්‍රී ලාංකිකයින් 394 දෙනෙකු පැමිණියේ දෝහා නුවර සිටයි.\nමොවුන්ගෙන් 210 දෙනෙකු විවිධ ගුවන් සේවාවල සේවය කරන ගුවන් යානා කාර්ය මණ්ඩල සාමාජිකයින්.\nඑමෙන්ම, මෙරටට පැමිණීමට නොහැකිව එංගලන්තයේ රැදී සිටි ශ්‍රී ලාංකිකයන් 10 දෙනෙකු ද ලන්ඩනයේ සිට මෙරටට පැමිණියා.\nමොවුන් සියළු දෙනා ගුවන් තොටුපළ තුළ දීම පී.සී.ආර්. පරීක්ෂාවට ලක් කර තිබෙනවා.\nඑමෙන්ම, ආසාදිතයන් දෙදෙනෙකු ඊයේ හඳුනාගැනීමත් සමඟ මෙරටින් වාර්තාවන කොරෝනා ආසාදිතයන්ගේ සංඛ්‍යාව 2,902 දක්වා ඉහළ ගියා.\nරජයේ ප්‍රවෘත්ති දෙපාර්තමේන්තුව සඳහන් කළේ එක්සත් අරාබි එමීර් රාජ්‍යයේ සහ දකුණු සුඩානයේ සිට දිවයිනට පැමිණි දෙදෙනෙකු එලෙස ආසාදිතයන් ලෙස හඳුනාගත් බවයි.\nඒ අනුව ආසාදිතයන් 136 දෙනෙකු තවදුරටත් රෝහල්ගතව ප්‍රතිකාර ලබන අතර, සුවය ලැබූ සංඛ්‍යාව 2,755 ක්.",
       "URL": "https://www.hirunews.lk/248140/රටවල්-3ක-රැදී-සිටි-තවත්-ශ්‍රී-ලාංකිකයන්-421-දෙනෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2512"
}