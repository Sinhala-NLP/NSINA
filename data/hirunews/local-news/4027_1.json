{
       "Source": "hirunews",
       "Timestamp": "Wednesday, 21 March 2018 - 17:06",
       "Headline": "බිළිඳෙකු මහමග දමා ගිය සිද්ධියට අදාළ විමර්ශනවල උදෘත නීතිපතිට",
       "News Content": "සරසවි සිසුවියක විසින් දින 12 ක් වයසැති සිය බිළිදා මහමග දමා ගිය සිද්ධියේ විමර්ශනවල උදෘත නීතිපතිවරයා වෙත යවා ඇයට එරෙහිව නඩු පැවරීමට අවශ්‍ය උපදෙස් ලබා ගන්නා ලෙස අනුරාධපුර ප්‍රධාන මහේස්ත්‍රාත් හර්ෂණ කැකුණවල අද නියෝග කළා.\nඒ, අනුරාධපුර මූලස්ථාන පොලීසියේ ළමා හා කාන්තා කාර්යාංශයටයි.\nනඩුව ජූලි මස 7 වනදා යළි කැදවනු ඇති.\nඅනුරාධපුර - පුලියන්කුලම ප්‍රදේශයේ බෙහෙත් ශාලාවක් අසල බිළිදා දමාගිය බවට සැක කෙරෙන මෙම සරසවි සිසුවිය පොළොන්නරුව - මැදිරිගිරිය - දික්ගල්පුර ප්‍රදේශයේ පදිංචිකාරිනියක්.",
       "URL": "https://www.hirunews.lk/186498/බිළිඳෙකු-මහමග-දමා-ගිය-සිද්ධියට-අදාළ-විමර්ශනවල-උදෘත-නීතිපතිට",
       "Category": "Local News",
       "Parent URL": "https://www.hirunews.lk/local-news.php?pageID=4027"
}