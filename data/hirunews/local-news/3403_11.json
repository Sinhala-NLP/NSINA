{
       "Source": "hirunews",
       "Timestamp": "Sunday, 14 April 2019 - 18:44",
       "Headline": "අවුරුදු උදාවෙයි - රට පුරා සැමරුම්",
       "News Content": "උදාවූ සිංහල හා දෙමළ අලූත් අවුරුද්ද ලක්වාසී ජනතාව ආගම දහමට මෙන්ම සිරිත්වලට සහ සංස්කෘතික සැමරුම්වලට මුල්තැන දෙමින් මේ වනවිට සමරමින් සිටිනවා.\nඅලූත් අවුරුද්දේ පුණ්‍ය කාලය හෙවත්, නොනගතය අද පූර්වභාග 7.45 ට උදාවූ අතර අපරභාග 8.33 ට එය අවසන් වීමට නියමිතව තිබෙනවා.\nමෙවර අලූත් අවුරුදු උදාව සිදුවූයේ අපරභාග 2.09 ට යෙදී තිබූ සුබ මොහොතින්.\nමෙවර අලූත් අවුරුද්දේ ආහාර පිසීමේ නැකත යෙදී තිබුණේ අපරභාග 02.42 ටයි.\nවැඩ ඇල්ලීම, ගණුදෙනු කිරීම සහ ආහාර අනුභවය රතු සහ කහ මිශ්‍ර තඹ පැහැති වස්ත්‍රාභරණයෙන් සැරසී නැගෙනහිර දිශාව බලා අපරභාග 03.54 ට යෙදෙන සුබ මොහොතින් සිදුකෙරුණා.\nමෙවර අලූත් අවුරුද්දේ හිසතෙල් ගෑමේ නැකත අප්‍රේල් 17 වැනිදා පූර්ව භාග 7.40 ට යෙදී ඇති අතර, රැකී රක්ෂා සඳහා පිටත්ව යෑමේ නැකත 18 වන බ්‍රහස්පතින්දා පූර්ව භාග 4.52ට යෙදී තිබෙනවා.",
       "URL": "https://www.hirunews.lk/214467/අවුරුදු-උදාවෙයි-රට-පුරා-සැමරුම්",
       "Category": "Local News",
       "Parent URL": "https://www.hirunews.lk/local-news.php?pageID=3403"
}