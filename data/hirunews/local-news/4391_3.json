{
       "Source": "hirunews",
       "Timestamp": "Tuesday, 01 August 2017 - 20:02",
       "Headline": "දින 2ක ටියුෂන් පන්ති තහනමක්",
       "News Content": "දින 2ක ටියුෂන් පන්ති තහනමක්\"\nපෝය දින සහ ඉරිදා දින පස්වරු දෙක දක්වා  පුද්ගලික උපකාරක පන්ති පැවැත්වීම තහනම් කිරීම පිළිබදව පනත ළගදීම පාර්ලිමේන්තුවට ගෙන ඒමට කටයුතු කරන බව අධිකරණ හා බුද්ධ ශාසන අමාත්‍ය ආචාර්ය විජයදාස රාජපක්ෂ පවසනවා.\nඅමාත්‍යවරයා මෙම අදහස් පළ කළේ අග්‍රාමාත්‍ය රනිල් වික්‍රමසිංහගේ දේශපාලන දිවියට වසර 40 ක් සම්පුර්ණවීම නිමිත්තෙන් තම පුද්ගලික ධන පරිත්‍යාගයෙන් මහරගම ආසනයේ ගැබිනි මවුවරුන් 600 දෙනෙකු සදහා පෝෂණ මලු බෙදාදීමේ අවස්ථාවට මහරගම දී එක්වෙමින්.\nඑහිදි තවදුරටත් අදහස් දැක්වු අමාත්‍ය විජයදාස රාජපක්ෂ මෙසේ ද කියා සිටියා.\n\"කොතරම් උගතෙක් වුවත් බුද්ධිමතෙක් වුවත් ඔහු හෝ ඇය බුද්ධිමතෙකු වන්නේ ආගමික දැනුමෙන් ලබන පරිචය හා ඔහු ලබා ගන්නා වු ආගමික දැනුම සමගයි. ඒ අනුව නිදහස් අධ්‍යාපනයෙන් දරුවන් කෙතරම් ඉහලට ගියත් ඔවුන් ගුණ ධර්ම වලින් පෝෂණය වී නොමැති නම් ඔවුන් ලැබු අධ්‍යාපනය ජාතියට නිසි පරිදි ගලා ගෙන යන්නේ නැහැ.\"\n\"ඒ නිසා සෑම දරුවෙක්ම ඔවුන් ලබන ආගමෙන් දහමෙන් පෝෂණය ලැබිය යුතුයි.ආගමික ශික්ෂණයක් ලද දරුවා කිසිවිටෙක සමාජ විරෝධි ක්‍රියාවක් සිදු කරන්නේ නැහැ .ආගමික පරිසරයෙන් යුතු පුරවැසියෙක් ගෙන් සෑම විටම සමාජයට වන්නේ යහපතක්. එවන් පරිසරයක් රට තුළ නිර්මාණය කිරීම සදහා නීති පැනවෙන පනත නීතිගත කිරීමේදි එම ආයතන ප්‍රධානීන් සමග ද සාකච්ඡා කළා. ඉරිදා දින සහ පෝය දින ටියුෂන් පන්ති තහනම් කිරීමේ පනතක් ළගදීම පාර්ලිමේන්තුවට ගෙන එනවා. උපකාරක පන්ති ගුරුවරුන් සමග ද සාකච්ඡා වට කිහිපයක් පවත්වා තිබෙනවා.මේ සමග දහම් පාසල් සදහා ළමුන් යොමු කිරිමට යොමු වනු ඇතැයි බලාපොරොත්තු වෙනවා .මේ සම්බන්ධව අපි ‍මහා සංඝරත්නය ආගමික නායකයින්ගෙන් ද උපදෙස් ලබා ගත්තා.ඒ අනුව රටේ සියලුම දරුවන් දහම් පාසල් සදහා යොමු වනු ඇති.\"",
       "URL": "https://www.hirunews.lk/167371/දින-2ක-ටියුෂන්-පන්ති-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=4391"
}