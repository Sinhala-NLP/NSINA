{
       "Source": "hirunews",
       "Timestamp": "Saturday, 06 May 2023 - 12:14",
       "Headline": "තුන්වන චාල්ස් රජුගේ රාජාභිෂේකයට මංගල්‍යය තවත් හෝරා කිහිපයකින් ආරම්භ වේ",
       "News Content": "බ්‍රිතාන්‍යයේ නව යුගයක සමාරම්භය සනිටුහන් වන තුන්වන චාල්ස් රජුගේ රාජභිෂේක මංගල්‍යය තවත් හෝරා කිහිපයකින් ආරම්භ වනවා.\nදහස් සංඛ්‍යාත ජන හරසර මැද ලන්ඩන් නුවර වෙස්ට්මිනිස්ටර් ඇබේ දේවස්ථානයේ දී මෙම විචිත්‍ර මංගල්‍යය පැවැත්වෙන්නේ ලෝක නායකයින් ඇතුලු ආරාධිත අමුත්තන් 2000 කට අධික පිරිසකගේ සහභාගීත්වයෙන්.\nමෙරට වේලාවෙන් පස්වරු 2.50 ට ආරම්භවීමට නියමිත බවයි වාර්තා වන්නේ.\nමෙම උත්සවයට රුසියාව, බෙලරූසය, මියන්මාරය, ඇෆ්ගනිස්ථානය, සිරියාව, වෙනිසියුලාව සහ ඉරානයේ රාජ්‍ය නායකයින් සහභාගි නොවන බව සඳහන්.\nහැරී කුමරුගේ බිරිද වන මේගන් මාකල් සහ දරුවන් දෙදෙනා සහභාගී නොවන බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/334395/තුන්වන-චාල්ස්-රජුගේ-රාජාභිෂේකයට-මංගල්‍යය-තවත්-හෝරා-කිහිපයකින්-ආරම්භ-වේ",
       "Category": "Local News",
       "Parent URL": "https://www.hirunews.lk/local-news.php?pageID=365"
}