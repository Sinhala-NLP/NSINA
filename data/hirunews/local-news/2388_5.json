{
       "Source": "hirunews",
       "Timestamp": "Thursday, 15 October 2020 - 16:37",
       "Headline": "හිටපු ජනපතිට සහ හිටපු අගමැතිට නොතීසි",
       "News Content": "හිටපු ජනාධිපති මෛත්‍රීපාල සිරිසේනට සහ හිටපු අග්‍රාමාත්‍ය රනිල් වික්‍රමසිංහට එළැඹෙන 19 වනදා පෙනී සිටින ලෙස දේශපාලන පළිගැනිම් පිළිබඳව විමර්ශනය කෙරෙන ජනාධිපති පරීක්ෂණ කොමිෂන් සභාව අද(15) නොතීසි නිකුත් කළා.\nඒ, රුසියාවේ හිටපු තානාපති උදයංග වීරතුංග සිදුකළ පැමිණිල්ලකට අදාළව සාක්ෂි ලබාදීම සඳහායි.\nමීට අමතරව එම පැමිණිල්ලට අදාළව හිටපු පොලිස්පති පූජිත් ජයසුන්දර, හිටපු අමාත්‍යවරුන් වන මංගල සමරවීර, රවී කරුණානායක මෙන්ම පාර්ලිමේන්තු මන්ත්‍රී අනුර කුමාර දිසානායක යන අයටද එදිනට කොමිසම හමුවේ පෙනි සිටින ලෙසටයි නොතීසි නිකුත් කෙරුණේ.",
       "URL": "https://www.hirunews.lk/252616/හිටපු-ජනපතිට-සහ-හිටපු-අගමැතිට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=2388"
}