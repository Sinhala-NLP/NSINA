{
       "Source": "hirunews",
       "Timestamp": "Friday, 01 April 2016 - 15:59",
       "Headline": "දැරියකගේ දේහය හොරෙන් ගොඩගත් සැකකරුවන්ට වැඩ වරදී",
       "News Content": "මැදවච්චිය, වහමල්ගොල්ලෑව පොදු සුසාන භූමියේ මිහිදන් කළ දැරියගේ දේහය ගොඩගත් පුද්ගලයන් වහාම අත්අඩංගුවට ගන්නා ලෙස අනුරාධපුර අතිරේක මහේස්ත්‍රාත් නදීකා පියරත්න අද පොලීසියට නියෝග කළා.\nලබන 4 වන දා ඒ පිළිබඳ පැවැත්වෙන පශ්චාත් මරණ පරීක්ෂණයේ වාර්තාව අධිකරණයට ඉදිරිපත් කරන ලෙසයි ඇය ප්‍රකාශ කළේ.\nපසුගිය 29 වන දා රාත්‍රියේ කිසියම් පිරිසක් විසින් රිය අනතුරකින් මිය ගිය මෙම දැරියගේ සිරුර ගොඩගෙන පෙට්ටිය මත තබා තිබියදී පවුලේ ඥාතීන් විසින් සොයා ගත්තා.\nසිද්ධිය සම්බන්ධයෙන් පරීක්ෂණ පැවැත්වීම සඳහා පොලිස් කණ්ඩායම් දෙකක් පත් කර තිබෙනවා.",
       "URL": "https://www.hirunews.lk/129895/දැරියකගේ-දේහය-හොරෙන්-ගොඩගත්-සැකකරුවන්ට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=5106"
}