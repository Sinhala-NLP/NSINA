{
       "Source": "hirunews",
       "Timestamp": "Saturday, 06 February 2016 - 7:33",
       "Headline": "වකුගඩු ජාවාරමට පෞද්ගලික රෝහල් 5ක් සම්බන්ධයි",
       "News Content": "වකුගඩු බද්ධ කිරීමේ ජාවාරම මෙරට පෞද්ගලික රෝහල් 5ක සිදුව ඇති බවට පංච පුද්ගල කමිටුව විසින් සිදුකරන ලද පරීක්ෂණවලින් හෙළි වී තිබෙනවා.\nවකුගඩු ජාවාරමකට ශ්‍රී ලාංකික වෛද්‍යවරුන් 6 දෙනෙකු සම්බන්ධ බවට ඉන්දීය පොලිසිය කළ අනාවරණය පිළිබඳ සොයා බැලීම සඳහා පත්කළ පංච පුද්ගල කමිටුව සිය වාර්තාව සෞඛ්‍ය අමාත්‍ය රාජිත සේනාරත්නට ඊයේ භාර දුන්නා.\nපංච පුද්ගල කමිටුවේ සභාපතිවරයා ලෙස පත් කර තිබුණේ නියෝජ්‍ය අධ්‍යක්ෂ ජනරාල් වෛද්‍ය ජයසුන්දර බණ්ඩාරයි.\nඔහු සඳහන් කළේ වකුගඩු ජාවාරමට සම්බන්ධ බවට වාර්තා පළ වූ ඇතැම් පුද්ගලයින් වෛද්‍යවරුන් නොවන බව ද මෙම පරීක්ෂණවලින් හෙළි වූ බවයි.\nවාර්තාව භාරදීමේ අවස්ථාවේදී සෞඛ්‍ය අමාත්‍ය රාජිත සේනාරත්න සදහන් කළේ 2014 වසරේදී ද සිදුවූවා යැයි පැවසෙන වකුගඩු ජාවාරම සම්බන්ධයෙන් සොයා බැලීමට පත් කළ කමිටු වාර්තාවෙන් කිසිම හෙළිදරව්වක් සිදුවී නොමැති බවයි.\nමේ අතර, අමාත්‍යවරයා එහිදී වැඩිදුරටත් අදහස් දක්වමින් සදහන් කළේ ඖෂධවල මිල අඩු කිරීම සඳහා එම සමාගම්වල වෙළඳ මණ්ඩලය එකඟ වී ඇති බවයි.",
       "URL": "https://www.hirunews.lk/125574/වකුගඩු-ජාවාරමට-පෞද්ගලික-රෝහල්-5ක්-සම්බන්ධයි",
       "Category": "Local News",
       "Parent URL": "https://www.hirunews.lk/local-news.php?pageID=5180"
}