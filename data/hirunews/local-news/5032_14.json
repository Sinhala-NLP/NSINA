{
       "Source": "hirunews",
       "Timestamp": "Wednesday, 25 May 2016 - 19:01",
       "Headline": "හිරු උත්තම ධාතු වන්දනාවේ අවසන් දිනය අදයි",
       "News Content": "සම්බුදු තෙමගුල සමරමින් ආසියානු මාධ්‍ය ජාලයේ හිරු ටී.වී. හිරු එෆ්.එම් සිව් වැනි වරටත් සංවිධාන කළ හිරු උත්තම ධාතු වන්දනා වැඩසටහන යටතේ ලක්ෂ සංඛ්‍යාත බැතිමතුන්ගේ වන්දනාමානයට පාත්‍ර වූ කපිලවස්තුපුර නිසැක ශ්‍රී සර්වඥ ධාතූන් වහන්සේ අද වස්කඩුව ශ්‍රී සුභූති විහාරස්ථානය වෙත යළි වැඩම කරවීමට නියමිතයි.\nඓතිහාසික බදුලූ - මුතියංගන රජමහා විහාරයේදී ලක්ෂ සංඛ්‍යාත බැතිමතුන්ගේ වන්දනාමානයට පාත්‍ර වූ කපිලවස්තුපුර නිසැක ශ්‍රී සර්වඥ ධාතූන් වහන්සේ ඊයේ උදෑසන නුවරඑළිය බෞද්ධ මධ්‍යස්ථානය වෙත වැඩම කරවනු ලැබුවා.\nපසුව පුස්සැල්ලාව - මන්තින්දාරාමයට සහ  ගම්පොල - සාලියාගල ශ්‍රී පුරාණ රජමහා විහාරයට වැඩම කරවනු ලැබූ සර්වඥ ධාතූන් වහන්සේ අනතුරුව ගෙලිඔය - ජනරංජනාරාමයට වැඩම කරවනු ලැබුවේ අද උදෑසනයි.\nකෑගල්ල - වෑවලදෙණිය පිරිවෙණේදී සහ යක්කල - අබේසේකරාමයේ්දීද බැතිමතුන්ට වන්දනා මාන කිරීමට අවස්ථාව සැළසුණු කපිලවස්තු පුර නිසැක ශ්‍රී සර්වඥ ධාතූන් වහන්සේ අද පස්වරුවේ මොරටුව බෞද්ධ මධ්‍යස්ථානයටද වැඩම කරවනවා.\nඅනතුරුවයි රාත්‍රියේ සර්වඥ ධාතූන් වහන්සේ රැගත් රිය පෙරහර යළි වස්කඩුව ශ්‍රී සුභූති විහාරයට ළඟාවන්නේ.",
       "URL": "https://www.hirunews.lk/134020/හිරු-උත්තම-ධාතු-වන්දනාවේ-අවසන්-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=5032"
}