{
       "Source": "hirunews",
       "Timestamp": "Sunday, 17 April 2022 - 11:14",
       "Headline": "ලෝක වෙළඳපොලේ බොරතෙල් මිල තවදුරටත් ඉහළ මට්ටමක",
       "News Content": "යුක්රේන ආක්‍රමණය සම්බන්ධයෙන් රුසියාව සහ යුරෝපය අතර මතභේද උත්සන්නවද්දී ලෝක වෙළඳපොලේ බොරතෙල් මිල ඉහළ යාමක් ගතවූ සතිය තුළ දක්නට ලැබුණා.\nඒ, රුසියානු බලශක්ති සැපයුම් සඳහා විකල්ප සෙවීමට යුරෝපීය රටවල් පෙළඹීමත් සමඟයි.\nඒ අනුව බ්‍රෙන්ට් වර්ගයේ බොර තෙල් බැරලයක මිල ඩොලර් 111 යි ශත හැත්තෑව දක්වා ඉහළ ගිය අතර, සතිය මුලදී බැරලයක මිල පැවතුණේ ඩොලර් 100 යි ශත 58 ක් ලෙසයි.\nඇමරිකානු ඩබ්ලිව්.ටී.අයි. තෙල් බැරලයක මිලද ඩොලර් 107 ක් දක්වා ඉහළ ගියා.\nයුක්රේන අර්බුදයත් සමඟ ලෝක වෙළඳපොලේ බ්‍රෙන්ට් වර්ගයේ තෙල් බැරලයක මිල පසුගිය මාර්තු අටවනදා ඩොලර් 128 කට ආසන්න වුණා.\nඉන් අනතුරුව මේ වනවිට තෙල් මිලෙහි සමනය වීමක් දක්නට ලැබුණද තවමත් පවතින්නේ සාපේක්ෂව ඉහළ මට්ටමකයි.",
       "URL": "https://www.hirunews.lk/302127/ලෝක-වෙළඳපොලේ-බොරතෙල්-මිල-තවදුරටත්-ඉහළ-මට්ටමක",
       "Category": "Local News",
       "Parent URL": "https://www.hirunews.lk/local-news.php?pageID=1226"
}