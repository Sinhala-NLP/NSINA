{
       "Source": "hirunews",
       "Timestamp": "Saturday, 18 September 2021 - 6:39",
       "Headline": "ව්‍යාජ මැණික් ගලක් පෙන්වා ලක්ෂ ගණනක් වංචා කිරීමට සැරසුණු දෙදෙනෙක් අල්ලයි",
       "News Content": "ව්‍යාජ මැණික් ගලක් පෙන්වා රුපියල් ලක්ෂ 23ක මුදලක් ඉල්ලා වංචාවක් සිදු කිරීමට තැත්කළ පුද්ගලයින් දෙදෙනෙකු ඊයේ (17) අත්අඩංගුවට ගෙන තිබෙනවා.\nපොලිසියට ලද පැමිණිල්ලක් මත බිබිල ප්‍රදේශයේ දී මෙම සැකකරුවන් දෙදෙනා අත්අඩංගුවට ගෙන ඇති බවයි වාර්තා වන්නේ.\nසැකකරුවන් දෙදෙනා තිස්සමහාරාම ප්‍රදේශයේ පදිංචිකරුවන් වන අතර ඔවුන් 48 සහ 49 වන වියේ පසුවන්නන්.\nඔවුන් අද (18) දිනයේ බිබිල මහේස්ත්‍රාත් අධිකරණය හමුවට ඉදිරිපත් කිරීමට නියමිත බවයි පොලිසිය සඳහන් කළේ.",
       "URL": "https://www.hirunews.lk/282518/ව්‍යාජ-මැණික්-ගලක්-පෙන්වා-ලක්ෂ-ගණනක්-වංචා-කිරීමට-සැරසුණු-දෙදෙනෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1684"
}