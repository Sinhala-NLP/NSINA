{
       "Source": "hirunews",
       "Timestamp": "Sunday, 20 December 2015 - 20:16",
       "Headline": "නිළ ඇඳුම් අලෙවි කරන ආයතන ලියාපදිංචිය අනිවාර්යයි",
       "News Content": "පළමු ශ්‍රේණියට ළමයින් ඇතුළත් කර ගැනීමේදී පන්ති කාමරයක සිසුන් හතලිහේ සීමාවට ගෙන ඒමේ නව චක්‍රලේඛය තවමත් ඇතැම් පාසල්වලට ලැබී නොමැති බව ලංකා ගුරු සේවා සංගමය චෝදනා කරනවා. එහි ප්‍රධාන ලේකම් මහින්ද ජයසිංහ කියා සිටියේ එම චක්‍රලේඛය පාසල්වලට මේ වනවිටත් ලැබී නොතිබීම හේතුවෙන් පළමු ශ්‍රේණියේ ළමයින් තිස් පහේ සීමාව මත ඇතුළත් කර ගන්නා බවයි.\nමේ සම්බන්ධයෙන් හිරු ප්‍රවෘත්ති අංශය අධ්‍යාපන අමාත්‍ය අකිල විරාජ් කාරියවසම්ගෙන් කළ විමසීමකදී කියා සිටියේ ලබන සතිය තුළ සියලූ පාසල්වලට මෙම චක්‍රලේඛය යොමුකරන බවයි.\nමේ අතර, අද කුලියාපිටිය නගරයේ පැවති උත්සවයකට එක්වෙමින් අකිල විරාජ් කාරියවසම් අධ්‍යාපන අමාත්‍යවරයා කියා සිටියේ පාසල් නිල ඇඳුම් සඳහා රෙදි අලෙවි කරන වෙළඳ ආයතන කලාප අධ්‍යාපන කාර්යාලයවල අනිවාර්යෙන් ලියාපදිංචි විය යුතු බවයි.",
       "URL": "https://www.hirunews.lk/122472/නිළ-ඇඳුම්-අලෙවි-කරන-ආයතන-ලියාපදිංචිය-අනිවාර්යයි",
       "Category": "Local News",
       "Parent URL": "https://www.hirunews.lk/local-news.php?pageID=5241"
}