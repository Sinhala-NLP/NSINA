{
       "Source": "hirunews",
       "Timestamp": "Thursday, 27 May 2021 - 11:15",
       "Headline": "විදුලිය ඇනහිටීමෙන් පීඩාවට පත් පාරිභෝගිකයින් සංඛ්‍යාව ඉහළට",
       "News Content": "අයහපත් කාලගුණයත් සමඟ ඇති වූ සුළං තත්ත්වය හේතුවෙන් එක්ලක්ෂ 177,000 ක පමණ විදුලි පාරිභෝගිකයන්ට විදුලිය ඇණ හිට තිබෙනවා.\nවිදුලිබල අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන හිරු ප්‍රවෘත්ති අංශයට කියා සිටියේ මාතලේ, නුවරඑළිය, මහනුවර, කුරුණෑගල, කෑගල්ල, කළුතර, කොළඹ, රත්නපුර, ගාල්ල සහ මාතර යන දිස්ත්‍රික්කයන්හි ප්‍රදේශ රැසකින්ම මෙම තත්ත්වයන් වාර්තා වන බවයි.\nමේ වනවිට ඇණහිට ඇති විදුලි පද්ධති යථා තත්ත්වයට පත් කරමින් සිටින බව ද ඔහු සඳහන් කළා.\nඋතුරු ප්‍රදේශය හරහා හමා ගිය තද සුළං තත්ත්වයක් හේතුවෙන් පවුල් 110 කට අයත් පුද්ගලයින් 379 දෙනෙකු පීඩාවට පත්ව සිටිනවා.\nමේ අතර, නිරිත දිග මෝසමේ සක්‍රිය වීම හේතුවෙන් ප්‍රදේශ රැසකට අද දිනයේත් වැසි ඇතිවිය හැකි බව කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක සඳහන් කළා.",
       "URL": "https://www.hirunews.lk/272579/විදුලිය-ඇනහිටීමෙන්-පීඩාවට-පත්-පාරිභෝගිකයින්-සංඛ්‍යාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1925"
}