{
       "Source": "hirunews",
       "Timestamp": "Wednesday, 12 April 2023 - 20:10",
       "Headline": "කල් ඉකුත් වූ කිරිපිටි ඇතුළු ඒ අශ්‍රිත නිෂ්පාදනයට යොදාගන්නා ද්‍රව්‍ය සමග තිදෙනෙකු අත්අඩංගුවට",
       "News Content": "මෝදර ප්‍රදේශයේ දී කල් ඉකුත් වූ මිනිස් පරිභෝජනයට නොසුදුසු කිරිපිටි ඇතුළු ඒ අශ්‍රිත නිෂ්පාදනයට යොදාගන්නා ද්‍රව්‍ය ගබඩාවක් සමග තිදෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nවිශේෂ කාර්ය බලකාය බුද්ධි කොට්ඨාශයේ නිලධාරීන්ට ලද තොරතුරකට අනුවයි ඊයේ (11) මෙම වැටලීම සිදු කර ඇත්තේ.\nමෙම කිරිපිටි ඇතුළු ඒ අශ්‍රිත නිෂ්පාදනයට යොදාගන්නා ද්‍රව්‍ය තොගයේ වටිනාකම රුපියල් ලක්ෂ 80ක්.\nඑහි දී වෙළදාම් කිරීම සදහා බෙදාහැරීමට සූදානමින් කර ගබඩා කර තිබූ කල් ඉකුත් වූ කිරිපිටි කිලෝ ග්‍රෑම් 1780ක්, කල් ඉකුත් වූ කිරිපිටි ආශ්‍රිත නිෂ්පාදන, කල් ඉකුත් වූ රසකාරාක හා වර්ණකාරක ද්‍රව්‍ය රැසක් සිය භාරයට ගැනීමට විශේෂ කාර්ය බලකායට හැකි වුණා.\nමෙම ද්‍රව්‍ය තොගය සමග හිමිකරු, කළමනාකරු හා ගබඩා පාලක අත්අඩංගුවට ගෙන ඇති බවයි වාර්තා වෙන්නේ.\nඔවුන් කොළඹ 05, බදුල්ල, වත්තල යන ප්‍රදේශවල පදිංචි, වයස අවුරුදු 49 – 72 අතර වයසේ පසුවන අයයි.\nමෙම සැකකරුවන් තිදෙදෙනා වැඩිදුර විමර්ශන කටයුතු සඳහා පාරිභොගික සේවා අධිකාරිය වෙත භාර දී තිබෙනවා.",
       "URL": "https://www.hirunews.lk/332411/කල්-ඉකුත්-වූ-කිරිපිටි-ඇතුළු-ඒ-අශ්‍රිත-නිෂ්පාදනයට-යොදාගන්නා-ද්‍රව්‍ය-සමග-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=417"
}