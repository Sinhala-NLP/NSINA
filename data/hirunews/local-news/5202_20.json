{
       "Source": "hirunews",
       "Timestamp": "Wednesday, 20 January 2016 - 15:23",
       "Headline": "සැල්වීනියා, පරාක්‍රම සමුද්‍රය ගිල ගනී",
       "News Content": "සැල්වීනියා නැමති පාසි විශේෂයක් බෝවීම හේතුවෙන් පරාක්‍රම සමුද්‍රය දැඩි තර්ජනයකට මුහුණපා ඇති බව පොළොන්නරුවේ ගොවීන් පවසනවා.\nමේ වනවිටත් පරාක්‍රම සමුද්‍රයෙන් සියයට 15 ත් 20 ත් අතර ප්‍රමාණයක් සැල්වීනියා පාසිවලින් වැසී ගොස් ඇති බවයි වාර්තාවන්නේ.\nගොවීන් පවසන්නේ අවස්ථා ගණනාවකදී මේ පිළිබඳව බලධාරීන් දැනුවත් කළද මේ වනතුරුත් විසඳුමක් ලැබී නොමැති බවයි.\nඋද්ගතව ඇති තත්ත්වය සම්බන්ධයෙන් අප පොළොන්නරුව කලාප වාරිමාර්ග අධ්‍යක්‍ෂ එම්.පී. කරුණාරත්නගෙන් විමසීමක් කළා.\nඔහු කියාසිටියේ පසුගිය සති කිහිපය පුරා පරාක්‍රම සමුද්‍රයේ සැල්වීනියා පාසි සීග්‍රයෙන් බෝවෙමින් තිබෙන බවයි.\nගොවීන්ගේ සහ වෙනත් සිවිල් සංවිධානවල සහභාගීත්වයෙන් ඒවා ඉවත් කිරීමට කටයුතු කරමින් සිටින බව වාරිමාර්ග අධ්‍යක්‍ෂවරයා වැඩිදුරටත් ප්‍රකාශ කළා.",
       "URL": "https://www.hirunews.lk/124374/සැල්වීනියා-පරාක්‍රම-සමුද්‍රය-ගිල-ගනී",
       "Category": "Local News",
       "Parent URL": "https://www.hirunews.lk/local-news.php?pageID=5202"
}