{
       "Source": "hirunews",
       "Timestamp": "Saturday, 13 November 2021 - 13:48",
       "Headline": "ඩොලර් ලැබෙන ක්‍රමයක් ගැන හර්ෂ ද සිල්වාගෙන් විශේෂ ප්‍රකාශයක් (වීඩියෝ)",
       "News Content": "2022 වර්ෂය සඳහා අයවැය දෙවන වර කියවීමේ විවාදය අද පාර්ලිමේන්තුවේ දී පැවැත්වෙනවා.\nඑහි දී විපක්ෂය වෙනුවෙන් පළමු අදහස් දැක්වීම සිදු කළේ පාර්ලිමේන්තු මන්ත්‍රී ආචාර්‍ය හර්ෂ ද සිල්වා යි.\nවිවාදය අතර වාරයේ දී විදේශ මුදල් සංචිත සම්බන්ධ කාරණාවක් පිළිබඳ මන්ත්‍රීවරයා පළ කළ අදහසක් හරහා පාර්ලිමේන්තුව තුළ උණුසුම් තත්ත්වයක් ඇති වුණා.\nමහ බැංකුවෙන් නිකුත් කළ විදේශ මුදල් සංචිත ලබා ගැනීමට අදාළ ක්‍රියාවලියක් පිළිබඳව යි මන්ත්‍රීවරයා මෙහි දී සාකච්ඡා කළේ.\nඅදාළ විදේශ මුදල් ඇපයට තබා තවත් ණයක් ගැනීමට දරන ආණ්ඩුවේ උත්සාහයක් ගැන හෙළිදරව් කළ මන්ත්‍රීවරයා, මෙම විදේශ මුදල් අල්ලි රාජා සුභාශ්කරන්ගේ බවට පවසනවා.\nකුප්‍රකට ව්‍යාපාරිකයෙකු හා හිටපු කොටි හිතවාදියෙකු ද ලෙස පැවසෙන අල්ලි රාජා සුභාශ්කරන්ගේ කළු මුදල් මෙලෙස විදේශ මුදල් සංචිතවලට ඇතුළත් වෙනු ඇති බවටයි මන්ත්‍රීවරයා අවධාරණය කරන්නේ.",
       "URL": "https://www.hirunews.lk/287894/ඩොලර්-ලැබෙන-ක්‍රමයක්-ගැන-හර්ෂ-ද-සිල්වාගෙන්-විශේෂ-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1564"
}