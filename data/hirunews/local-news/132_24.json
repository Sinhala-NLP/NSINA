{
       "Source": "hirunews",
       "Timestamp": "Tuesday, 01 August 2023 - 15:28",
       "Headline": "සංචාරක වීසා මත ලාංකිකකයින් පලස්තීනයේ රැකියාවලට යවන ජාවාරමක්",
       "News Content": "සංචාරක වීසා මත ජෝර්දානයට රැගෙන ගොස් එතැන් සිට පලස්තීනයට කැඳවාගෙන යාමට රදවා සිටි ග්‍රී ලාංකිකයන් 43 දෙනෙකු එරට ආරක්ෂක අංශ භාරයට ගෙන තිබෙනවා.\nමෙම පිරිස අතර කාන්තාවන් ද වන බවයි විදෙස් වාර්තා සදහන් කළේ.\nමෙම මිනිස් ජාවාරම සම්බන්ධයෙන් ජෝර්දාන ජාතිකයන් තුන් දෙනෙකු අත්අඩංගුවට ගෙන තිබෙනවා.\nපලස්තීනයේ රැකියා ලබා දෙන බව පවසා මොවුන් ජෝර්දානයට රැගෙන විත් ඇති බවයි අනාවරණය වී ඇත්තේ.\nපසුව මෙම ශ්‍රී ලාංකිකයන් පිරිස ජෝර්දානයේ සංචාරක හෝටලයක් තුළ රඳවා ඇත්තේ සංචාරකයින් බව පවසමින්.\nපසුව මේ සම්බන්ධයෙන් එරට මහජන ආරක්ෂක අධ්‍යක්ෂ කාර්යාලයට තොරතුරු ලැබීමෙන් පසුව ඔවුන් අදාළ හෝටලයේ මෙහෙයුමක් දියත් කර තිබෙනවා.\nඒ ගැන ජාවාරකම්කරුවන්ට තොරතුරු ලැබීම හේතුවෙන් ඔවුන් ග්‍රී ලාංකිකයන් පිරිස වෙනත් ස්ථානයකට රැගෙන ගොස් ඇති බව සඳහන්.\nඒ පිළිබද හෝටලයේ හිමිකරු ජෝර්දාන පොලිසිය දැනුවත් කිරීමෙන් පසුව සැකකරුවන් අත්අඩංගුවට ගැනුණා.\nශ්‍රී ලාංකිකයින් පිරිස නිවසක රදවා සිටියදී හමු වී ඇති අතර මීට සම්බන්ධ තවත් පිරිසක් සොයා විමර්ශන ක්‍රියාත්මකයි.",
       "URL": "https://www.hirunews.lk/343295/සංචාරක-වීසා-මත-ලාංකිකකයින්-පලස්තීනයේ-රැකියාවලට-යවන-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=132"
}