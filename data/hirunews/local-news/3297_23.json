{
       "Source": "hirunews",
       "Timestamp": "Sunday, 16 June 2019 - 14:56",
       "Headline": "තහනම් සංවිධානයක සාමාජිකත්වය ගෙන සිටි පුද්ගලයෙකු අත්අඩංගුවට",
       "News Content": "තහනම් සංවිධානයක සාමාජිකත්වය ගෙන සිටි පුද්ගලයෙකු වැලිමඩ ප්‍රදේශයේ නිවසක දී අත්අඩංගුවට ගෙන තිබෙනවා.\nමෙම පුද්ගලයා ජාතික තව්හිද් ජමාත් සංවිධානයේ නායක සහරාන් හෂීම්ගේ දේශනවලට ද සහභාගි වී ඇති බවයි මූලික විමර්ශනවලදී අනාවරණ වී ඇත්තේ.\n21 හැවිරිදි මෙම තරුණයා බදුරියා මාවත, සිල්මියාපුර ප්‍රදේශයේ පදිංචිකරුවෙකු වන අතර ඔහු දැනට මාදම්පේ ප්‍රදේශයේ අරාබි පාසලක අධ්‍යාපන හදාරන බව සඳහන්.\nසැකකරු අද වැලිමඩ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/218515/තහනම්-සංවිධානයක-සාමාජිකත්වය-ගෙන-සිටි-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3297"
}