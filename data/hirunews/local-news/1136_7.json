{
       "Source": "hirunews",
       "Timestamp": "Saturday, 28 May 2022 - 23:42",
       "Headline": "ගුවන්යානයක් හදිසි ගොඩබැස්වීමක",
       "News Content": "ඉන්දියාවේ උත්තර් ප්‍රදේශ් ප්‍රාන්තය වෙත ගමන් කරමින් තිබූ ගුවන් යානයක් මුම්බායි ගුවන්තොටුපල වෙත හදිසියේ යළිත් ගොඩබස්වා තිබෙනවා.\nඒ යානය ගමන් ආරම්භ කර ටික වේලාවකින් ඉදිරි වීදුරුවක සිදුවූ ඉරි තැලීමක් ප්‍රධාන නියමුවාගේ අවධානයට ලක්වීම හේතුවෙන්.\nබෝයිං 737 වර්ගයේ මෙම ගුවන්යානය අද පස්වරුවේ උත්තර් ප්‍රදේශ් ප්‍රාන්තය වෙත ගමන් කරමින් සිටියදීයි මෙය සිදුවී ඇත්තේ.\nඅනතුරුව අණදෙන නිලධාරියා නැවත මුම්බායි වෙත යාමට තීරණය කර තිබෙනවා.\nසිද්ධිය පිළිබඳ ගුවන් ගමන් පාලකවරයා දැනුවත් කර ඇති අතර, ගුවන් යානය ආරක්ෂිතව මුම්බායි ගුවන් තොටුපළට ගොඩ බස්සවා ඇති බවයි ඉන්දීය මාධ්‍ය වාර්තා ප්‍රකාශ කළේ.",
       "URL": "https://www.hirunews.lk/305560/ගුවන්යානයක්-හදිසි-ගොඩබැස්වීමක",
       "Category": "Local News",
       "Parent URL": "https://www.hirunews.lk/local-news.php?pageID=1136"
}