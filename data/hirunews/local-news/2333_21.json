{
       "Source": "hirunews",
       "Timestamp": "Saturday, 14 November 2020 - 8:40",
       "Headline": "තියුණු ආයුධවලින් පහරදී දෙදෙනෙකු ඝාතනය කෙරේ",
       "News Content": "යාපනය - වඩුක්කොඩෙයි - සුළිපුරම් ප්‍රදේශයේදී තියුණු ආයුධවලින් පහරදී පුද්ගලයින් දෙදෙනෙකු ඝාතනය කර තිබෙනවා.\nදෙපිරිසක් අතර කළක සිට පැවති ආරවුලක් දුරදිගයාමෙන් ඊයේ රාත්‍රි මෙම ඝාතනය සිදුව ඇති බවයි පොලිස් මාධ්‍ය කොට්ඨාසය සඳහන් කළේ.\nඝාතනයට ලක්ව ඇත්තේ සුළිපුරම් ප්‍රදේශයේ පදිංචි 34 හැවිරිදි සහ 56 හැවිරිදි දෙදෙනෙක්.\nඝාතනය සිදුවූ අවස්ථාවේ ආරවුල සඳහා පුද්ගලයින් 15ක පමණ පිරිසක් පැමිණ ඇති බවට තොරතුරු අනාවරණ වී ඇති අතර, ඔවුන් අත්අඩංගුවට ගැනීම සඳහා වඩුක්කොඩෙයි පොලීසිය විමර්ශන ආරම්භ කර තිබෙනවා.",
       "URL": "https://www.hirunews.lk/254683/තියුණු-ආයුධවලින්-පහරදී-දෙදෙනෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2333"
}