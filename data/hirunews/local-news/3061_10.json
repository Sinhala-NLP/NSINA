{
       "Source": "hirunews",
       "Timestamp": "Wednesday, 06 November 2019 - 16:34",
       "Headline": "GMOA ලේකම් හිරු TV බලය වැඩසටහනේදී විගණකාධිපති වාර්තාවක් උපුටා දක්වමින් කළ ප්‍රකාශය අසත්‍ය බව පැවසීම අත්වැරදීමක් බව වෛද්‍ය සැපයුම් අංශයේ අධ්‍යක්ෂ කියයි",
       "News Content": "හිරු ටීවී බලය වැඩසටහනකදී රජයේ වෛද්‍ය නිලධාරීන්ගේ සංගමයේ ලේකම් වෛද්‍ය හරිත අලුත්ගේ විගණකාධිපතිවරයාගේ වාර්තාවක් උපුටා දක්වමින් කළ ප්‍රකාශයක් අසත්‍යයක් බව පැවසීම තමා අතින් සිදුවූ අත්වැරදීමක් බව සෞඛ්‍ය අමාත්‍යංශයේ වෛද්‍ය සැපයුම් අංශයේ අධ්‍යක්ෂ, වෛද්‍ය තුසිත සුදර්ශන පවසනවා.\nප්‍රකාශයක් කරමින් වෛද්‍ය තුසිත සුදර්ශන මහතා සඳහන් කළේ වෛද්‍ය  හරිත අලුත්ගේ කළ ප්‍රකාශය සත්‍යයක් වන බවයි.\nඑම තොරතුරු සම්බන්ධයෙන් විගණකාධිපතිවරයාගේ වාර්තාව ද නිවැරදි  සහ සත්‍ය බව ඔහු සඳහන් කළා.\nහරිත අලුත්ගේ මහතාගේ ප්‍රකාශය අසත්‍ය බවට තමා ප්‍රකාශ කිරීම හමුවේ විගණකාධිපතිවරයාට හෝ විගණකාධිපති කාර්යාලයේ විශ්වාසනීයත්වයට යම් අගතියක් සිදුවුයේ නම් ඒ පිළිබඳ සමාව අයදින බව ද වෛද්‍ය ප්‍රකාශ කළා.",
       "URL": "https://www.hirunews.lk/227748/gmoa-ලේකම්-හිරු-tv-බලය-වැඩසටහනේදී-විගණකාධිපති-වාර්තාවක්-උපුටා-දක්වමින්-කළ-ප්‍රකාශය-අසත්‍ය-බව-පැවසීම-අත්වැරදීමක්-බව-වෛද්‍ය-සැපයුම්-අංශයේ-අධ්‍යක්ෂ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3061"
}