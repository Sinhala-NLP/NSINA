{
       "Source": "hirunews",
       "Timestamp": "Saturday, 23 April 2022 - 6:47",
       "Headline": "චීන තානාපති පාර්ලිමේන්තුවේදී ස්වාධීන මන්ත්‍රීවරුන් හමුවෙයි",
       "News Content": "ශ්‍රී ලංකාවේ චීන තානාපති චී ෂෙන්හොං ස්වාධීන වූ මන්ත්‍රීවරුන් හත්දෙනෙකු සමඟ ඊයේ සාකච්ඡාවක නිරතවී තිබෙනවා.\nඑහිදී ශ්‍රී ලංකාවේ වත්මන් වාතාවරණය මෙන්ම මෙරටට සහය විය හැකි ආකාරය පිළිබඳව සාකච්ඡා කළ බවයි චීන තානාපති කාර්යාලය ට්විටර් පණිවුඩයක් නිකුත් කරමින් ප්‍රකාශ කළේ.\nශ්‍රී ලංකාවට අඛණ්ඩව සහය ලබාදෙන ලෙස එහිදී එම මන්ත්‍රීවරුන් ඉල්ලීමක්ද කර තිබෙනවා. අදාළ සාකච්ඡාව සඳහා දයාසිරි ජයසේකර, පූජ්‍ය අතුරලියේ රතන හිමි, අමාත්‍ය වාසුදේව නානායක්කාර, පාර්ලිමේන්තු මන්ත්‍රීවරුන් වන උදය ගම්මන්පිල, අනුර ප්‍රියදර්ශන යාපා, වීරසුමන වීරසිංහ සහ ජගත් පුෂ්පකුමාර සහභාගිවී තිබෙනවා.",
       "URL": "https://www.hirunews.lk/302577/චීන-තානාපති-පාර්ලිමේන්තුවේදී-ස්වාධීන-මන්ත්‍රීවරුන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1215"
}