{
       "Source": "hirunews",
       "Timestamp": "Sunday, 08 April 2018 - 13:55",
       "Headline": "අලුත් සහල් මංගල්‍යය ජනපතිගේ ප්‍රධානත්වයෙන් ජයශ්‍රී මහා බෝධිය අභියසදී",
       "News Content": "ජාතික අලුත් සහල් මංගල්‍යය ජනාධිපති මෛත්‍රීපාල සිරිසේනගේ ප්‍රධානත්වයෙන් ඓතිහාසික ජය ශ්‍රී මහා බෝ සමිඳුන් අභියසදී අද (08) පෙරවරුවේ පැවැත් වුණා.\nඉදිරි කන්නයේදී කලට වැසි ලැබීමත්, කෙත්වතු සාරවීමත් වෙනුවෙන් ප්‍රාර්ථනා කරමින් මාස් කන්නයේ නෙලාගත් අස්වැන්නේ නොඉඳුල් කොටස ජය ශ්‍රී මහා බෝ සමිඳුන්ට පිදීම, අලුත් සහල් මංගල්‍යයේදි සිදු කෙරෙනවා.\nඅටමස්ථානාධිපති ආචාර්ය පුජ්‍ය පල්ලේගම සිරිනිවාස නායක ස්වාමින් වහන්සේගේ අනුශාසනා පරිදි කෘෂීකර්ම අමාත්‍යාංශය සහ ගොවිජන සේවා දෙපාර්තමේන්තුව මගින් සංවිධාන කරනු ලැබූ අලුත් සහල් මංගල්‍යය මෙවර පැවැත්වුණේ 51වන වරටයි.\nමෙම උත්සවයට එක්වු මෛත්‍රිපාල සිරිසේන ජනාධිපතිවරයා පළමුව ජයශ්‍රි මහා බෝ සමිඳුන් වැඳපුදාගෙන අශිර්වාද ලබාගත්තා.\nඉන් අනතුරුව චාරිත්‍රානුකුලව වස විසෙන් තොර දේශිය සහල් ජයශ්‍රි මහා බෝ සමිඳුන්ට පුජා කිරීම සංකේතවත් කරමින් පාත්‍රය වෙත සහල් පුජා කිරීම ජනාධිපතිවරයා අතින් සිදුකෙරුණා.\nඋත්සවයෙන් අනතුරුව ජනාධිපතිවරයා අටමස්ථානාධිපති ආචාර්ය පුජ්‍ය පල්ලේගම සිරිනිවාස නායක ස්වාමින් වහන්සේ බැහැදැක අශිර්වාද ලබාගත්තා.",
       "URL": "https://www.hirunews.lk/187912/අලුත්-සහල්-මංගල්‍යය-ජනපතිගේ-ප්‍රධානත්වයෙන්-ජයශ්‍රී-මහා-බෝධිය-අභියසදී",
       "Category": "Local News",
       "Parent URL": "https://www.hirunews.lk/local-news.php?pageID=4000"
}