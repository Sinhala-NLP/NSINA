{
       "Source": "hirunews",
       "Timestamp": "Wednesday, 10 May 2023 - 8:36",
       "Headline": "සමනලවත්තේ තවත් පුද්ගලයෙකු අභිරහස් ලෙස අතුරුදන් (වීඩියෝ)",
       "News Content": "බලංගොඩ - සමනලවත්ත ප්‍රදේශයේ තවත් පුද්ගලයෙකු පෙරේදා (08) උදෑසන සිට අතුරුදන්ව තිබෙනවා.\nපොලිසිය සඳහන් කළේ උදෑසන දළු කැඩීම සඳහා නිවසින් ඔහු පිටව ගොස් ඇති අතර, මේ වනතෙක් කිසිදු හෝඩුවාවක් ලැබී නොමැති බවයි.\nමෙලෙස අතුරුදන්ව ඇත්තේ 39 හැවිරිදි තුෂාර සම්පත් නැමති පුද්ගලයෙක්.\nඊයේ (09) විශේෂ පොලිස් කණ්ඩායම් 2ක් සිද්ධිය සම්බන්ධයෙන් විමර්ශනයක් සිදුකළ ද කිසිදු හෝඩුවාවක් අනාවරණ කරගැනීමට හැකිවී නැහැ.\nමේ අතර පසුගිය 3 වැනිදා ද බලංගොඩ - සමනලවත්ත ප්‍රදේශයේ පුද්ගලයෙකු අතුරුදන්වී ඇති බවට වාර්තා වුණා.\nසමනලවත්ත ප්‍රදේශයේදී කුඩා දරුවෙකු ද අතුරුදන්වූ අතර, ඔහු පිළිබඳව ද මෙතෙක් තොරතුරක් අනාවරණ වී නැහැ.",
       "URL": "https://www.hirunews.lk/334753/සමනලවත්තේ-තවත්-පුද්ගලයෙකු-අභිරහස්-ලෙස-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=355"
}