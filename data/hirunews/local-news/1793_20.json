{
       "Source": "hirunews",
       "Timestamp": "Tuesday, 27 July 2021 - 7:23",
       "Headline": "හොර නෝට්ටු සමඟ අයෙක් කටුනායකදී පොලිස් දැලේ",
       "News Content": "රුපියල් දහසේ ව්‍යාජ මුදල් නෝට්ටු ළඟ තබාගත් පුද්ගලයෙකු කටුනායක පොලිසිය විසින් ඊයේ (26) අත්අඩංගුවට ගෙන තිබෙනවා.\nසැකකරු සන්තකයේ තිබී රුපියල් දහසේ ව්‍යාජ මුදල් නෝට්ටු 06ක් සොයාගෙන ඇති බවයි පොලිසිය පැවසුවේ.\nඔහු වැල්ලම්පිටිය, සේදවත්ත ප්‍රදේශයේ පදිංචි 35 හැවිරිදි වියේ පසුවන අයෙක් වන අතර ඔහු සතුව තිබූ ගමන් මල්ලක් තුල තිබී ව්‍යාජ මුදල් නෝට්ටු මුද්‍රණය කිරීමට යොදාගත් මුද්‍රණ යන්ත්‍රයක් ද සොයා ගැනීමට හැකිව තිබෙනවා.\nඅදාල සැකකරු කටුනායක, ඇවරිවත්ත ප්‍රදේශයේ පිහිටි වෙළඳසැලකට ගොස් භාණ්ඩ මිලදී ගැනීමෙන් අනතුරුව ලබාදුන් රුපියල් දහසේ නෝට්ටුවක් සම්බන්ධයෙන් සැක සිතී ඒ සම්බන්ධයන් වෙළඳසැලේ හිමිකරු පොලිසියට දැනුම් දී තිබෙනවා.\nවෙළඳසැලේ හිමිකරු කළ දැනුම් දීමට අනුවයි සැකකරු අත්අඩංගුවට ගැනීමට හැකිව ඇත්තේ.",
       "URL": "https://www.hirunews.lk/278101/හොර-නෝට්ටු-සමඟ-අයෙක්-කටුනායකදී-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1793"
}