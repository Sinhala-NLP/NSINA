{
       "Source": "hirunews",
       "Timestamp": "Sunday, 25 October 2020 - 15:45",
       "Headline": "මන්නාරමේ පිපිරීමකින් ළමයින් දෙදෙනෙකුට තුවාල (වීඩියෝ)",
       "News Content": "මන්නාරම මඩු ප්‍රදේශයේදී කිසියම් ද්‍රව්‍යයක් පුපුරා යාමෙන් කුඩා දරුවන් දෙදෙනෙකු තුවාල ලබා තිබෙනවා.\nතම මිත්තණිය සමග නිවස ආසන්නයේ දර කැඩීමට ගිය අවස්ථාවක හමුවූ උපකරණයක් සමග දරුවන් සෙල්ලම් කිරීමේදී පිපිරීම සිදුව ඇති බවටයි අනාවරණ වී ඇත්තේ.\nතුවාල ලබා ඇත්තේ ඉරනඉලුප්පෙයිකුලම් ප්‍රදේශයේ පදිංචි අවුරුදු 12ක් සහ 10ක් වයසැති ළමුන් දෙදෙනෙක්.\nඔවුන් වව්නියාව රෝහලට ඇතුලත් කර තිබෙනවා.\nපොලිසිය සඳහන් කර ඇත්තේ යුද සමයේ අත්හැර දමා ගිය අත් බෝම්බයක් වැනි යමක් පිපිරී මෙම ළමුන් තුවාල ලබන්නට ඇතැයි සැක කරන බවයි.\nසිද්ධිය පිළිබඳ මඩු පොලිසිය පරීක්ෂණ සිදුකරනවා.",
       "URL": "https://www.hirunews.lk/253282/මන්නාරමේ-පිපිරීමකින්-ළමයින්-දෙදෙනෙකුට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2369"
}