{
       "Source": "hirunews",
       "Timestamp": "Friday, 01 January 2016 - 13:58",
       "Headline": "නිදහස් පක්ෂයේ පිරිතට හිටපු ජනපති මහින්දත්",
       "News Content": "නව වසරට සෙත් පැතීම සදහා ශ්‍රී ලංකා නිදහස් පක්ෂය 56 වන වරට සංවිධානය කළ සර්ව රාත්‍රික පරිත්‍රාණ ධර්ම දේශනාව ඊයේ කතරගම මහාදේවාලය අභියසදී පැවැත්වුණා.\nඑහිදී සධාතුක කරඩුව වැඩම කිරීම සිදුකෙරුණේ පක්ෂ මහලේකම් අමාත්‍ය දුමින්ද දිසානායක විසින්.\nපිරිත ආරම්භ කිරීමට පෙර පහන් දැල්වීම පාර්ලිමේන්තු මන්ත්‍රී චමල් රාජපක්ෂ විසින් සිදුකරනු ලැබුවා.\nහිටපු ජනාධිපති මහින්ද රාජපක්ෂ ද පිරිත් ශ්‍රවණය කිරීම සදහා පැමිණ සිටි අතර එම අවස්ථාවේ රජයේ ප්‍රධානීන් කිසිවෙකු එහි නොසිටි බවයි හිරු වාර්තාකරු සඳහන් කළේ.\nඑසේම, හිටපු ජනාධිපතිවරයා පැමිණෙන විට ඔහුගේ සොහොයුරු චමල් රාජපක්ෂ ද එහි නොසිටි බව සඳහන්.\nනව වසර එළඹි අවස්ථාවේ කිරිවෙහෙරේ කොත්කැරැල්ලෙන් කිරි ඉතිරීම මෙවර ද දක්නට ලැබුණු බව හිරු වාර්තාකරු සඳහන් කළා.",
       "URL": "https://www.hirunews.lk/123201/නිදහස්-පක්ෂයේ-පිරිතට-හිටපු-ජනපති-මහින්දත්",
       "Category": "Local News",
       "Parent URL": "https://www.hirunews.lk/local-news.php?pageID=5226"
}