{
       "Source": "hirunews",
       "Timestamp": "Wednesday, 28 December 2016 - 16:34",
       "Headline": "ඝාතනයකට අවශ්‍ය දෙදෙනෙකු සෙවීමට පොලිසිය මහජන සහය පතයි (ඡායාරූප)",
       "News Content": "පුද්ගල ඝාතනයකට සම්බන්ධ සැකකරුවකු සහ සැකකාරියක් අත්අඩංගුවට ගැනීම සඳහා පොලිසිය මහජන සහය පතනවා.\nපසුගිය ඔක්තෝම්බර් මස 12 වනදා වේයන්ගොඩ පොත්තගල ප්‍රදේශයේ පදිංචි 45 හැවිරිදි පුද්ගලයකු තියුණු ආයුධවලින් කපා කොටා ඝාතනය කිරීමයි මෙම දෙදෙනාට එල්ලවී ඇති චෝදනාව වන්නේ.\nමෙම කාන්තාව සැකකරුගේ අනියම් බිරිඳ බව ද සඳහන්.\nසැකකරු වේයන්ගොඩ මොට්ටුන්න ප්‍රදේශයේ පදිංචි 29 අයෙක් වන අතර සැකකාරිය වේයන්ගොඩ ගල්ගමුව ප්‍රදේශයේ පදිංචි 30 හැවිරිදි කාන්තාවක්.\nඔවුන් සම්බන්ධයෙන් තොරතුරක් පවතී නම් වේයන්ගොඩ පොලිසියේ 033 2287222 / 033 2287223 අංකවලට හෝ 071 8591624 අංකයෙන් වේයන්ගොඩ පොලිස් ස්ථානාධිපතිවරයාට දැනුම්දිය හැකි බවයි පොලිස් මුලස්ථානය නිවේදනය කලේ.",
       "URL": "https://www.hirunews.lk/150771/ඝාතනයකට-අවශ්‍ය-දෙදෙනෙකු-සෙවීමට-පොලිසිය-මහජන-සහය-පතයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4734"
}