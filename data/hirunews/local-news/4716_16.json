{
       "Source": "hirunews",
       "Timestamp": "Tuesday, 10 January 2017 - 7:54",
       "Headline": "සීමානිර්ණ වාර්තාවේ තාක්ෂණික ගැටළු 56ක්",
       "News Content": "සීමානිර්ණ වාර්තාවේ තාක්ෂණික ගැටළු 56ක් ඇති බව පළාත් සභා සහ පළාත් පාලන අමාත්‍ය ෆයිසර් මුස්තාෆා පවසනවා.\nසීමානිර්ණය කමිටු වාර්තාව සහ පළාත් පාලන මැතිවරණය පැවැත්වීම පිළිබඳ විශේෂ සාකච්ඡාවක් ඊයේ අග්‍රාමාත්‍යවරයාගේ ප්‍රධානත්වයෙන් පාර්ලිමේන්තුවේදී පැවැත්වුණා.\nඑක්සත් ජාතික පක්ෂය, ශ්‍රී ලංකා නිදහස් පක්ෂය, එක්සත් ජනතා නිදහස් සන්ධානය, දෙමළ ජාතික සන්ධානය, ජනතා විමුක්ති පෙරමුණ, ශ්‍රී ලංකා මුස්ලිම් කොංග්‍රසය සහ සමස්ත ලංකා ජනතා කොංග්‍රසය ඇතුළු ප්‍රධාන දේශපාලන පක්ෂ නායකයින් සහ නියෝජිතයින් ඊට එක්ව සිටි බව සඳහන්.\nපළාත් පාලන මැතිවරණය පැවැත්වීම පිළිබද ගැටළු සම්බන්ධයෙන් මෙහිදී දීර්ඝ වශයෙන් සාකච්ඡා කර තිබෙනවා.\nඑමෙන්ම සීමානිර්ණය කමිටු වාර්තාව පළාත් පාලන අමාත්‍යවරයාට භාර දීමෙන් අනතුරුව පළාත් පාලන ඡන්ද විමසීමේ ආඥා පනතේ තුන, ඈ වගන්තිය අනුව ගැසට් පත්‍රයේ පළ කිරීම ද මෙහිදී තීරණය වූ බවයි එම නිවේදනයේ දැක්වෙන්නේ.\nඒ අනුව ලබන 23 වන දා යළි පක්ෂ නායකයින් රැස්වීමට නියමිතයි.\nමේ අතර, මැතිවරණ කොමිසමේ සභාපති මහින්ද දේශප්‍රිය සඳහන් කළේ පළාත් පාලන ඡුන්දය ප්‍රමාද කිරීම ප්‍රජාතන්ත්‍රවාදයට සිදුවන හානියක් බවයි.",
       "URL": "https://www.hirunews.lk/151689/සීමානිර්ණ-වාර්තාවේ-තාක්ෂණික-ගැටළු-56ක්",
       "Category": "Local News",
       "Parent URL": "https://www.hirunews.lk/local-news.php?pageID=4716"
}