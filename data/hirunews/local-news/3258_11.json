{
       "Source": "hirunews",
       "Timestamp": "Tuesday, 09 July 2019 - 9:29",
       "Headline": "අලියාවත්ත රක්ෂිතයට ගිනි තැබූ දෙදෙනෙකු අත්අඩංගුවට - මරගල ගින්න නිවා දැමේ",
       "News Content": "මොණරාගල - අක්කර 8 - අලියාවත්ත රක්ෂිතයට ගිනි තැබීමේ සිද්ධියක් සම්බන්ධයෙන් කාන්තාවක් ඇතුළු පුද්ගලයන් දෙදෙනෙකු අත්අඩංගුවට ගෙන තිබෙනවා.\nපොලීසිය සඳහන් කළේ ඊයේ දහවල් හට ගත් ගින්න මේ වන විට මැඬ පවත්වා ඇති බවයි.\nසිදුකළ පරීක්ෂණවලින් අනාවරණ වී ඇත්තේ අදාළ කාන්තාව සහ එම පුද්ගලයා රක්ෂිතයට ගිනි තබා ඇති බවටයි.\nමේ අතර, මොණරාගල - මරගල රක්ෂිතයේ දින දෙකකට වැඩි කාලයක් පැවති ගින්න ඊයේ පස්වරුව වන විට නිවා දමා තිබෙනවා.\nගින්න නිවීම සඳහා ගුවන් හමුදාවට අයත් බෙල් - 212 වර්ගයේ හෙලිකොප්ටර් යානයක් යෙදවීමට ද කටයුතු කර තිබුණා.\nගුවන් හමුදාව, යුද හමුදාව සහ ප්‍රදේශවාසීන් එක්ව දැඩි පරිශ්‍රමයක් යොදවා ගින්න පාලනය කළ බවයි හිරු වාර්තාකරු සඳහන් කළේ.",
       "URL": "https://www.hirunews.lk/219945/අලියාවත්ත-රක්ෂිතයට-ගිනි-තැබූ-දෙදෙනෙකු-අත්අඩංගුවට-මරගල-ගින්න-නිවා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=3258"
}