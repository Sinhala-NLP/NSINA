{
       "Source": "hirunews",
       "Timestamp": "Friday, 18 February 2022 - 16:50",
       "Headline": "තානාපතිවරුන්ට බතික් අන්දවන බතික් ඇමතිගේ සැලැස්ම",
       "News Content": "විදෙස්  රටවල ශ්‍රී ලාංකික සන්නාමය සහිත බතික්,අත්යන්ත්‍ර රෙදි හා දේශීය අත්කම් නිර්මාණ ප්‍රචලිත කිරීම අරමුණු කර ගනිමින් විදේශ රටවල ශ්‍රී ලංකා තනාපතිවරුන් වෙත දේශීය අත්කම් නිර්මාණයන් ප්‍රධානය කිරීම බතික් අත්යන්ත්‍ර රෙදි හා දේශීය ඇඟලුම් නිෂ්පාදන රාජ්‍ය අමාත්‍ය දයාසිරි ජයසේකර ගේ  හා විදේශ අමාත්‍ය ජී.එල්.පීරිස්ගේ  ප්‍රධානත්වයෙන් අද (18) දින විදේශ කටයුතු අමාත්‍යංශ ශ්‍රවනාගාරයේදී සිදු කෙරුණා.\nමෙම අවස්ථාව සදහා විදේශීය රටවල සිටින ශ්‍රී ලාංකේය තානාපතිවරුන් 63 දෙනෙකු මාර්ගගත ක්‍රමවේදයන් ඔස්සේ එක් වූ අතර එම රෙදිපිළි ප්‍රධානයන් රාජ්‍ය අමාත්‍ය දයාසිරි ජයසේකර විසින් විදේශ කටයුතු අමාත්‍ය ජී.එල්.පීරිස් වෙත සංකේතාත්මකව ලබා දුන්නා.\nමෙම බතික්, අත්යන්ත්‍ර රෙදි හා දේශිය ඇගළුම් නිෂ්පාදන රාජ්‍ය අමාත්‍යංශයට අයත් \"ලක්සල\" ආයතනය විසින් නිර්මාණය කර සැකසුම් කළ ඒවායි.\nමෙම අවස්ථාවට විදේශ කටයුතු අමාත්‍යංශ ලේකම් ජයනාත් කොළඹගේ, රාජ්‍ය අමාත්‍යංශ ලේකම් ජානක ධර්මකීර්ති, ශ්‍රී ලංකා හස්ත කර්මාන්ත මණ්ඩලයේ \"ලක්සල\" ආයතනයේ සභාපති ඇතුළු රාජ්‍ය නිළධාරීන් පිරිසක් එක්ව සිටියා.",
       "URL": "https://www.hirunews.lk/297369/තානාපතිවරුන්ට-බතික්-අන්දවන-බතික්-ඇමතිගේ-සැලැස්ම",
       "Category": "Local News",
       "Parent URL": "https://www.hirunews.lk/local-news.php?pageID=1349"
}