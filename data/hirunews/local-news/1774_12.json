{
       "Source": "hirunews",
       "Timestamp": "Thursday, 05 August 2021 - 7:08",
       "Headline": "ප්‍රදේශ කිහිපයකට අදත් වැසි",
       "News Content": "බස්නාහිර, සබරගමුව, මධ්‍යම සහ වයඹ පළාත්වලටත් ගාල්ල සහ මාතර දිස්ත්‍රික්කවලටත් විටින් විට වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nමේ අතර ගාල්ල සිට හම්බන්තොට හරහා පොතුවිල් දක්වා සහ හලාවත සිට පුත්තලම හා මන්නාරම හරහා කන්කසන්තුරය දක්වා වන මුහුදු ප්‍රදේශ විටින් විට රළුවිය හැකි බවයි එම දෙපාර්තමේන්තුව කියා සිටියේ.\nඑමෙන්ම හලාවත සිට කොළඹ හරහා ගාල්ල දක්වා වන මුහුදු ප්‍රදේශද විටින් විට රළුවිය හැකි බැවින් ධීවර හා නාවික ප්‍රජාව ඒ සම්බන්ධයෙන් අවධානයෙන් කටයුතු කරන ලෙසයි දැනුම් දෙන්නේ.",
       "URL": "https://www.hirunews.lk/278892/ප්‍රදේශ-කිහිපයකට-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1774"
}