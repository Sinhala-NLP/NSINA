{
       "Source": "hirunews",
       "Timestamp": "Wednesday, 28 December 2022 - 7:35",
       "Headline": "වියට්නාම වෙරළේ අතරමං වූ ශ්‍රී ලාංකිකයින් 152 දෙනෙකු දිවයිනට (වීඩියෝ)",
       "News Content": "UPDATED 2022-12-28 11.35 PM\nවියට්නාමයේ රඳවා සිටියදී දිවයිනට ගෙන්වා ගත් ශ්‍රී ලාංකිකයින්ගෙන් ප්‍රකාශ ගැනේ\nවියට්නාමයේ සරණාගත කඳවුරක රඳවාගෙන සිටියදී අද අලුයම දිවයිනට පැමිණි ශ්‍රී ලාංකිකයින් 152 දෙනා සම්බන්ධයෙන් තැනැත්තන් වෙළඳාම සහ සමුද්‍රීය අපරාධ විමර්ශන කොට්ඨාශයේ නිලධාරින් විමර්ශන ආරම්භ කර තිබෙනවා.\nඔවුන් කටුනායක ජාත්‍යන්තර ගුවන්තොටුපල තුල රඳවා ගෙන ප්‍රකාශ සටහන් කර ගනිමින් සිටින බවයි ගුවන්තොටුපල හිරු වාර්තාකරු ප්‍රකාශ කළේ.\nමෙම 152 දෙනා තාවකාලික ගුවන් ගමන් බලපත්‍ර සකස් කර ගෙන්වා ගැනීමට කටයුතු කළ බවයි ආගමන හා විගමන දෙපාර්තමේන්තුවේ මාධ්‍ය ප්‍රකාශක හංසිකා කුමාරසිංහ සඳහන් කළේ.\nශ්‍රී ලාංකිකයින් 300ක් පමණ රැගත් යාත්‍රාව වියට්නාම - සිංගප්පූරු මුහුදු සීමාවේදි අනතුරට ලක්වුයේ පසුගිය නොවැම්බර් මස 07 වනදායි.\nඅනතුරුව ඒ පිලිබද ශ්‍රී ලංකා නාවික හමුදාව දැනුම් දීමෙන් පසු වියට්නාම සහ මලයාසියානු නාවික හමුදා විසින් ඔවුන් බේරාගෙන වියට්නාමයේ හැනොයි නගරය ආසන්න කඳවුරක රඳවනු ලැබුවා.\n---------------------------------\nවියට්නාම වෙරළේ තීරයේ අතරමංවු ශ්‍රි ලාංකිකයින් 152 දෙනෙකු ඊයේ (27) රාත්‍රියේ දිවයිනට පැමිණ තිබෙනවා.\nශ්‍රී ලාංකිකයින් 300ක් පමණ රැගත් යාත්‍රාව වියට්නාම - සිංගප්පූරු මුහුදු සීමාවේ දී අනතුරට ලක්වුයේ පසුගිය නොවැම්බර් මස 07 වනදායි.\nඅනතුරු ව ඒ පිලිබද ශ්‍රී ලංකා නාවික හමුදාව සිදුකළ දැනුම් දීමෙන් පසු වියට්නාමය සහ මැලේසියානු නාවික හමුදා විසින් ඔවුන් බේරාගැනීමටයි කටයුතු කළේ.\nඅනතුරුව වියට්නාමයේ වන්ග් ටාටු වරායේ වෙත ශ්‍රි ලාංකිකයින් පිරිස රැගෙන එරට ආරක්ෂක අංශ වෙත භාර දී තිබුණා.\nමේ අතර, නීතිවිරෝධී ලෙස රුමේනියාවට ඇතුළුවීමට උත්සාහ කළ ශ්‍රී ලාංකිකයින් ඇතුළු සංක්‍රමණිකයින් 27 දෙනෙකු අත්අඩංගුවට ගෙන ඇති බව විදෙස් මාධ්‍ය වාර්තා කළා.\nමේ අතර, නීතිවිරෝධී ලෙස රුමේනියාවට ඇතුළුවීමට උත්සාහ කළ ශ්‍රී ලාංකිකයින් 11 දෙනෙකු ඇතුළු 27 දෙනෙකු එරට ආරක්ෂක අංශ භාරයට ගෙන තිබෙනවා.\nරුමේනියානු දේශ සිමාවේදී භාණ්ඩ ප්‍රවාහන ට්‍රක් රථ දෙකක් පරික්ෂා කරන අවස්ථාවේදියි එහි මෙම පිරිස සැඟව සිටි බවයි විදෙස් මාධ්‍ය වාර්තා කළේ.\nමෙම සංක්‍රමණිකයින් පිරිස අතර පාකිස්ථානුවන් සහ බංග්ලාදේශ ජාතිකයින් ද සිටින බව සඳහන්.\nමෙම පිරිස අවුරුදු 21 සහ 42 අතර වයස් වල පසුවන ඔවුන් නිතිවිරෝධි ලෙස හංගේරියාවට පැන යාමට උත්සාහ කර ඇති බවයි වාර්තා වන්නේ.\nමේ අතර, රුසියාවට යවන බව පවසමින් මුල්‍ය වංචා සිදු කළ නුගේගොඩ විදේශ රැකියා ආයතනයකට එරෙහිව අද පෙරවරුවේ විරෝධතාවයක් පැවැත්වුණේ විදේශ සේවා නියුක්ති කාර්යංශය ඉදිරිපිටදීයි.\nඑහිදී විරෝධතාවයේ නිරත පිරිස් වෙත සාකච්ඡාවක් ලබා දිමටයි විදේශ සේවා නියුක්ති කාර්යංශයේ නිළධාරින් කටයුතු කරනු ලැබවා.",
       "URL": "https://www.hirunews.lk/323719/වියට්නාම-වෙරළේ-අතරමං-වූ-ශ්‍රී-ලාංකිකයින්-152-දෙනෙකු-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=639"
}