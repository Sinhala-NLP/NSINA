{
       "Source": "hirunews",
       "Timestamp": "Saturday, 26 February 2022 - 17:15",
       "Headline": "අද පස්වරුවේ ගිගුරුම් සහිත වැසි",
       "News Content": "බස්නාහිර, සබරගමුව, මධ්‍යම, දකුණු සහ ඌව පළාත්වලත්, මඩකලපුව සහ අම්පාර දිස්ත්‍රික්කවලත් අද (26) පස්වරුවේ හා රාත්‍රියේ තැනින් තැන ගිගුරුම් සහිත වැසි සමග ප්‍රබල අකුණු ඇතිවීමේ ඉහළ හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nඇතැම් ප්‍රදේශවලට මිලිමීටර් 50 ඉක්මවූ වැසි ඇතිවිය හැකියි.\nගිගුරුම් සහිත වැසි ඇතිවන විට එම ප්‍රදේශවල තාවකාලික තද සුළං ඇතිවිය හැකි අතර, අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවට දැනුම් දෙනවා.\nමේ අතර, බස්නාහිර, සබරගමුව, මධ්‍යම, දකුණු සහ ඌව පළාත්වලත්, මඩකලපුව සහ අම්පාර දිස්ත්‍රික්කවලත් අද (26) පස්වරුවේ හා රාත්‍රියේ තැනින් තැන ගිගුරුම් සහිත වැසි සමග ප්‍රබල අකුණු ඇතිවීමේ ඉහළ හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nඇතැම් ප්‍රදේශවලට මිලිමීටර් 50 ඉක්මවූ වැසි ඇතිවිය හැකියි.\nමේ අතර, බගවන්තලාව ප්‍රදේශයේ ස්ථාන කිහිපයකට අයිස් වැස්සක් පතිත වී තිබෙනවා.\nබගවන්තලාව නගරය, බගවන්තලාව ආරියපුර, සිරිපුර යන ප්‍රදේශවලට විනාඩි 30 ක පමණ කාලයක් වර්ෂාව සමග අයිස් වැස්ස පතිත වූ බවයි ප්‍රදේශවාසීන් සඳහන් කළේ.",
       "URL": "https://www.hirunews.lk/298117/අද-පස්වරුවේ-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1331"
}