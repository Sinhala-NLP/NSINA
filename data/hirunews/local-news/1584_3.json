{
       "Source": "hirunews",
       "Timestamp": "Thursday, 04 November 2021 - 20:00",
       "Headline": "අද රාත්‍රී කාලයේදීත් ගිගුරුම් සහිත වැසි (වීඩියෝ)",
       "News Content": "අද රාත්‍රී කාලයේදීත් ප්‍රදේශ රැසකට වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nමේ අතර, දැදුරු ඔය, රාජාංගනය, වෙහෙරගල සහ උඩවලව යන ජලාශවල තවදුරටත් වාන්දොරටු විවෘත කර ඇති බව වාරිමාර්ග දෙපාර්තමේන්තුව කියා සිටියා.\nඑසේම, මහනුවර, නුවරඑළිය, මාතලේ, බදුල්ල, කළුතර, කෑගල්ල සහ ගාල්ල දිස්ත්‍රික්කවලට අදාළව නිකුත් කළ නායයාමේ අවදානම තවදුරටත් ක්‍රියාත්මකයි.\nආපදා කළමනාකරණ මධ්‍යස්ථානය නිකුත් කළ නවතම නිවේදනයේ දැක්වෙන්නේ අයහපත් කාලගුණ තත්ත්වය හේතුවෙන් පවුල් 1504 කට අයත් පුද්ගලයින් 6034 දෙනෙකු බලපෑමට ලක්වී තිබෙනවා.\nපුද්ගල මරණ 4 ක් වාර්තා වී ඇති අතර නිවාස 432 කට අර්ධ වශයෙන් හානි සිදුව ඇති බවයි ආපදා කළමනාකරණ මධ්‍යස්ථානය සඳහන් කළේ.",
       "URL": "https://www.hirunews.lk/287020/අද-රාත්‍රී-කාලයේදීත්-ගිගුරුම්-සහිත-වැසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1584"
}