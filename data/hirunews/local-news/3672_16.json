{
       "Source": "hirunews",
       "Timestamp": "Thursday, 01 November 2018 - 9:55",
       "Headline": "කිරින්ද වෙරළේදී නීතිවිරෝධී ලෙස ඇල්ලු පොකිරිස්සන් තොගයක් අත්අඩංගුවට",
       "News Content": "තිස්සමහාරාම කිරින්ද වෙරළ තීරයේදී නීතිවිරෝධී ලෙස අල්ලන ලද පොකිරිස්සන් තොගයක් සහ තහනම් දැල් ආම්පන්න තොගයක් වෙරළ ආරක්ෂක දෙපාර්තමේන්තුවේ නිලධාරින් විසින් අද (01) අත්අඩංගුවට ගෙන තිබෙනවා.\nමෙම පොකිරිස්සන් තොගයේ වටිනාකම ලක්ෂ 10ක් පමණ වන බවයි වාර්තා වන්නේ.\nසැප්තැම්බර් සහ ඔක්තෝම්බර් යන මාස වලදී පොකිරිස්සන් බිත්තර දැමීම සිදු කරන කාල සීමාව බැවින් මෙම කාලය තුල පොකිරිස්සන් ඇල්ලීම තහනම කර ඇති බවයි බලධාරින් පවසන්නේ.\nඑමෙන්ම මෙලෙස නීතිවිරෝධී ලෙස අල්ලන ලද පොකිරිස්සන් කිලෝවක් රුපියල් හත්දහසක මුදලකට විකුණන බවයි ඔවුන් වැඩිදුරටත් කියා සිටියේ.\nඅත්අඩංගුවට ගත් සැකකරුවන් තිස්සමහරාම අධිකරණයට ඉදිරිපත් කිරීමට නියමිතයි.\nඅධිකරණයට ඉදිරිපත් කිරිමෙන් අනතුරුව මෙම පොකිරිස්සන් නැවත මුහුදට මුදා හැරීම සිදු කෙරෙන බවයි වෙරළ ආරක්ෂක දෙපාර්තමේන්තුව වැඩිදුරටත් සදහන් කළේ.",
       "URL": "https://www.hirunews.lk/203344/කිරින්ද-වෙරළේදී-නීතිවිරෝධී-ලෙස-ඇල්ලු-පොකිරිස්සන්-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3672"
}