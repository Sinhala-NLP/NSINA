{
       "Source": "hirunews",
       "Timestamp": "Thursday, 25 May 2023 - 14:29",
       "Headline": "හදුන් දිවියෙකුට උපකාර කිරීමට ගිය පුද්ගලයෙක් තුවාල ලබා රෝහලේ",
       "News Content": "හදුන් දිවියෙකුට උපකාර කිරීමට ගිය පුද්ගලයෙකු තුවාල ලබා ප්‍රතිකාර සඳහා රෝහල්ගත කර ඇති බව දිඹුලපතන පොලිසිය පවසනවා.\nකොටගල ප්‍රදේශයේ නිවසක වැසිකිළි වලකට හඳුන් දිවියෙකු ඊයේ (24) රාත්‍රියේ වැටී තිබෙනවා.\nඑම අවස්ථාවේදී එම ස්ථානයට පැමිණි බීමත් පුද්ගලයෙකු දිවියා වලෙන් ගොඩ ගැනීමටවලට බැස ඇති අතර එම අවස්ථාවේදී කුපිත වී සිටි හඳුන් දිවියාගේ ප්‍රහාරයට අදාළ පුද්ගලයා ලක්ව ඇති බවයි පොලිසිය සඳහන් කළේ.\nපොලිසිය වැඩිදුරටත් සඳහන් කළේ නුවරඑළිය වනජීවි කාර්යාලය දැනුවත් කිරීමෙන් අනතුරුව එම නිලධාරීන් විසින් හදුන්දිවියා ගොඩ ගෙන රැගෙන ගොස් ඇති බවයි.",
       "URL": "https://www.hirunews.lk/336188/හදුන්-දිවියෙකුට-උපකාර-කිරීමට-ගිය-පුද්ගලයෙක්-තුවාල-ලබා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=317"
}