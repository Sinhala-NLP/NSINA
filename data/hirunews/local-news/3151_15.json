{
       "Source": "hirunews",
       "Timestamp": "Thursday, 12 September 2019 - 7:20",
       "Headline": "ආබාධිත රණවිරුවන් අද සත්‍යග්‍රහයකට සැරසේ",
       "News Content": "රණවිරු අයිතිවාසිකම් සුරැකීමේ ජාතික බලවේගය සිය විශ්‍රාමික වැටුප් විෂමතාව සඳහා කඩිනම් විසඳුම් ලබාදෙන තුරු අඛණ්ඩ සත්‍යග්‍රහයක නිරතවීමට තීරණය කර තිබෙනවා.\nඒ, කොටුව දුම්රියපල ඉදිරිපිටදියි.\nඊයේ දිනයේදී ඔවුන් සිය ඉල්ලීම්වලට කඩිනම් විසඳුම් ලබාදෙන ලෙස බල කරමින් ජනාධිපති ලේකම් කාර්යාලයට පැමිණියා.\nකෙසේ වෙතත් එම ස්ථානයේ ආරක්ෂාවට යොදවා සිටි පොලිස් නිලධාරීන් ඔවුන්ට ජනාධිපති ලේකම් කාර්යාලයට ඇතුලූවීමට ඉඩ ලබාදුන්නේ නැහැ.එම අවස්ථාවේදී පොලිස් නිලධාරීන් සහ ආබාධිත රණවිරුවන් අතර උණුසුම් තත්වයක් ඇතිවුණා.\nඅනතුරුව ඔවුන් සිය ඉල්ලීම් ඇතුළත් ලිපියක් ජනාධිපති කාර්යාලයේ උසස් නිලධාරියෙකුට භාරදුන්නා.\nපසුව කොටුව දුම්රියපල ඉදිරිපිටට පැමිණි ඔවුන් මේ වනවිටත් එම ස්ථානයේ රැඳී සිටිනවා.",
       "URL": "https://www.hirunews.lk/224095/ආබාධිත-රණවිරුවන්-අද-සත්‍යග්‍රහයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=3151"
}