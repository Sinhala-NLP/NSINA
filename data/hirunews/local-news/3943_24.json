{
       "Source": "hirunews",
       "Timestamp": "Tuesday, 15 May 2018 - 19:39",
       "Headline": "වෙනසකට සහය දෙන බව සුසිල් කියයි",
       "News Content": "ඉදිරි මැතිවරණවලදී විපක්ෂයේ සියලූ ප්‍රගතිශීලි බලවේග සමග එකතු වී වත්මන් පාලනය වෙනස් කිරීමට සහය ලබාදෙන බව පාර්ලිමේන්තු මන්ත්‍රී සුසිල් ප්‍රේමජයන්ත පවසනවා.\nකොළඹ මහාධිකරණ පරිශ්‍රයේදී අද මාධ්‍යවේදීන් නැගු ප්‍රශ්න කිහිපයකට පිළිතුරු ලබාදෙමින් මන්ත්‍රීවරයා කියා සිටියේ සම්මුතිවාදී රජය අසාර්ථක බවයි.\nමේ අතර ශ්‍රී ලංකා නිදහස් පක්ෂය ජයග්‍රහණය කරවන බවට පසුගියදා රජයෙන් ඉවත් වූ මැති ඇමතිවරුන් 16 දෙනා ප්‍රතිඥාවක් ලබා දිය යුතු බව, එක්සත් ජනතා නිදහස් සන්ධාන මහලේකම්ල අමාත්‍ය මහින්ද අමරවීර මහතා පවසනවා.\nකැස්බෑව ප්‍රදේශයේ අද පැවති උත්සවයකදී ඔහු මේ අදහස් පළකළා.",
       "URL": "https://www.hirunews.lk/190825/වෙනසකට-සහය-දෙන-බව-සුසිල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3943"
}