{
       "Source": "hirunews",
       "Timestamp": "Thursday, 17 November 2022 - 10:53",
       "Headline": "ඩයනාගේ විදෙස් ගමන් තහනම දිගු වෙයි",
       "News Content": "රාජ්‍ය ඇමතිනි ඩයනා ගමගේ වෙත පනවා ඇති විදේශ ගමන් තහනම දෙසැම්බර් 15 වනදා දක්වා යළි දිර්ඝ කිරීමට කොළඹ ප්‍රධාන මහේස්ත්‍රාත් නන්දන අමරසිංහ අද (17) නියෝගය කළා.\nමෙම පැමිණිල්ල කැඳවනු ලැබූ අවස්ථාවේදී ඩයනා ගමගේ වෙනුවෙන් පෙනීසිටි ජනාධිපති නීතිඥ සරත් ජයමාන්න අධිකරණය හමුවේ කරුණු දක්වමින් මෙම නඩුකරයට සම්බන්ධ නොමැති බාහිර පාර්ශවයක් පැමිණ තම සේවාදායිකාවට එරෙහිව විදෙස් ගමන් තහනමක් ලබාගෙන ඇති බව සඳහන් කළා.\nමේ හේතුවෙන් විදෙස් ගමන් තහනම ඉවත්කරන ලෙසයි ඔහු අධිකරණයෙන් ඉල්ලා සිටියේ.\nඑම ඉල්ලීමට පැමිණිලිකරු වෙනුවෙන් පෙනී සිටි ජනාධිපති නීතිඥ රියන්සි අර්සකුලරත්න සහ සමඟි ජන බලවේගයේ මහලේකම්වරයා වෙනුවෙන් පෙනී සිටි නීතිඥවරුන් විරෝධය පළ කළා.\nරාජ්‍ය අමාත්‍යවරියගේ උප්පැන්න සහතිකය, ජාතික හැදුනුම්පත සහ විදේශ ගමන් බලපත්‍රය නීති විරෝධි මෙන්ම ව්‍යාජ බව සදහන් කරමින් මෙම පැමිණිල්ල ගොනුකර තිබෙනවා.",
       "URL": "https://www.hirunews.lk/320580/ඩයනාගේ-විදෙස්-ගමන්-තහනම-දිගු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=728"
}