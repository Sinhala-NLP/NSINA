{
       "Source": "hirunews",
       "Timestamp": "Sunday, 02 July 2023 - 13:56",
       "Headline": "ප්‍රංශ ජනාධිපති ජර්මන් සංචාරය කල් දමයි",
       "News Content": "ප්‍රංශයේ පැවැත්වෙන විරෝධතා හේතුවෙන් ප්‍රංශ ජනාධිපති එම්මානුවෙල් මැක්‍රොන් සිය ජර්මන් සංචාරය කල් දැමීමට තීරණය කර තිබෙනවා.\nමේ අතර පැරිසියට ආසන්න නගරයක නගරාධිපතිවරයෙකුගේ නිවසට විරෝධතාකරුවන් විසින් පැදවූ මෝටර් රථයක් කඩාවැදීමෙන් ඔහුගේ බිරිඳ සහ දරුවන් දෙදෙනා තුවාල ලබා ඇති බව විදෙස් වාර්තා සඳහන් කළා.\nමෙම කාන්තාව තම දරුවන් සමග නිල නිවසින් පලායාමට උත්සාහ කරන අවස්ථාවේදියි මෙම අනතුරට මුහුණදී ඇති බවයි විදෙස් වාර්තා සඳහන් කළේ.\nකඳුළු ගෑස් ප්‍රහාර මධ්‍යයේ අඛන්ඩව පස්වන දිනටත් ප්‍රංශය පුරා තවදුරටත් විරෝධතා පැවැත්වෙනවා.\nඅද (02) දිනයට පමණක් විරෝධතාකරුවන් 719 දෙනෙකු අත්අඩංගුවට ගෙන ඇති අතර, ඔවුන්ගෙන් වැඩි පිරිසක් තරුණයින් බව සඳහන්.",
       "URL": "https://www.hirunews.lk/339744/ප්‍රංශ-ජනාධිපති-ජර්මන්-සංචාරය-කල්-දමයි",
       "Category": "Local News",
       "Parent URL": "https://www.hirunews.lk/local-news.php?pageID=220"
}