{
       "Source": "hirunews",
       "Timestamp": "Saturday, 15 May 2021 - 11:37",
       "Headline": "අයහපත් කාලගුණයෙන් විශාල පිරිසක් පීඩාවට (වීඩියෝ / ඡායාරූප)",
       "News Content": "දිවයිනට බලපා ඇති අයහපත් කාලගුණ තත්ත්වය හේතුවෙන් ප්‍රදේශ රැසක විශාල පිරිසක් මේ වනවිට පීඩාවට පත්ව සිටිනවා.\nඅත්තනගලු ඔය පිටාර ගලා ඇති වූ ගංවතුර තත්ත්වයෙන් අත්තනගල්ල, වඳුරමුල්ල සහ නාගොඩ ග්‍රාමසේවා වසම්වල පවුල් රැසක් විපතට පත් ඇති බව වාර්තා වනවා.\nඊට අමතව ධාරානිපාත වර්ෂාව හේතුවෙන් ඇල්පිටිය, නෙළුව, බද්දේගම, තවලම, යක්කලමුල්ල, නාගොඩ සහ නියාගම යන ප්‍රාදේශීය ලේකම් කොට්ඨාශවලට ගංවතුර තත්ත්වයක් ඇති වුණා.\nමේ අතර ගිණිකොණ දිග ආරාබි මුහුද ආශ්‍රිතව පැවති පීඩන අවපාතය මේ වනවිට සුළි කුණාටුවක් දක්වා වර්ධනය වී තිබෙනවා.\n'ටවුටේ' ලෙස නම් කර ඇති මෙම සුළි කුණාටුව චන්ඩ සුළි කුණාටුවක් දක්වා වර්ධනය වී උතුරුට ගමන් කර ඉදිරියේදී ඉන්දියාවේ ගුජරාට් වෙරළ තීරයට ඇතුල්වීමට නියමිත බවයි කාලගුණ විද්‍යා දෙපාර්තමේන්තුව දන්වා සිටියේ.\nමේ අතර වැසි සහිත කාලගුණ තත්ත්වයේ අඩුවීමක් අද (15) සිට බලාපොරොත්තු වන බව කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/271423/අයහපත්-කාලගුණයෙන්-විශාල-පිරිසක්-පීඩාවට-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1952"
}