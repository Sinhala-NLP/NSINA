{
       "Source": "hirunews",
       "Timestamp": "Friday, 22 September 2017 - 10:02",
       "Headline": "පොලිස් අණ නොතකා ගොස් රියදුරු පිහියක් සමග සල්ලි එළියට ගනී",
       "News Content": "තර්ජනයට හෝ අල්ලසට යට නොවී ජීවිතය ගැන පවා නොසලකා රාජකාරිය අකුරට ඉටු කළ පොලිස් නිලධාරියෙකු ගැන පුවතක් කළුතර පයාගලින් වාර්තා වනවා.\nඅංක තහඩු නොපෙනෙන ලෙස සකස් කර තිබූ ලොරි චැසිය ගැන සැක සිතු පොලිසිය මෙම වාහනය නතර කරන ලෙස එක්තරා දිනක දී අණකර තිබෙනවා.\nඑහෙත් ලොරිය පොලිස් අණ නොතකා පලාගොස් තිබුනා.\nදෙවැනි දිනටත් පසුගිය 20වන දා  පොලිස්‌ අණ නොතකා ලොරි රථය පලාගිය අවස්ථාවේ පොලිස්‌ සැරයන්වරයා පසුපස ලුහුබැඳ ගොස්‌ අත්අඩංගුවට ගෙන තිබෙනවා.\nපයාගල දියලගොඩ ගාලු පාරේ රාජකාරියේ යෙදී සිටි පොලිස්‌ සැරයන්වරයා දුටු ලොරි රථයේ රියදුරු පොලිස්‌ අණ නොතකා පලායමින් සිටියදී රථය ලුහුබැඳ ගොස්‌ නාගහදූව ප්‍රදේශයේදී අත්අඩංගුවට ගැනීමට සැරයන්වරයා සමත් වුනා\nලොරි රියදුරු කර ඇත්තේ පොලිස්‌ සැරයන්වරයාට පිහියක්‌ පෙන්වා තර්ජනය කිරීමයි.\nතර්ජනයට බිය නොවූ සැරයන්වරයා රියදුරු අත්අඩංගුවට ගැනීමට කටයුතු කර තිබෙනවා.\nඅනතුරුව සැරයන්වරයාට රුපියල් ලක්‍ෂයක්‌ දීමට තැත්කර ඇතැයිද පයාගල පොලිසිය සඳහන් කළ බව අප වාර්තාකරු කියා සිටියා.\nපොලිස්‌ සැරයන් තිස්‌සවීර මෙසේ මුදලට මෙල්ල කර ගැනීමට නොහැකි වූ අවස්ථාවේ රියදුරු ලොරි රථයෙන් බැස පලාගොස්‌ තිබෙනවා.\nරියෑදුරු පළමුව පිහියක්‌ පෙන්වා තර්ජනය කර සැරයන්වරයා බියගැන්වීමට තැත්කළ  බව සඳහන්.\nපසුව රුපියල් 50,000 ක්‌ ලබා දීමට තත් කර තිබෙනවා.\nසැරයන්වරයා ඊට එකඟ නොවීම නිසා එම මුදල ලක්‍ෂය දක්‌වා වැඩිකර මුදා හරින්නැයි ඉල්ලා ඇති බව සඳහන්.\nසැරයන්වරයා මුදල් ලබාගැනීම ප්‍රතික්‍ෂේපකර ලොරි රථය හා රියෑදුරු අත්අඩංගුවට ගත්තා.\nසැරයන්වරයා ලොරිය පොලිසිය වෙත ගෙන ඒමට තැත්කරන විට රියදුරු රථයද දමා පැනගොස්‌ ඇති බවයි පොලිසිය කියා සිටින්නේ.\nගවයින් ප්‍රවාහනය කිරීමට සහ ගැට ගැසීමට සුදුසු ලෙස ලොරිය සකස්‌ කර ඇති බව ද පොලිසිය කියා සිටියා.\nපිටුපස අංක තහඩු නොපෙනෙන ලෙස ලොරි රථය ආවරණය කර තිබූ මෙම ලොරි රථය පිළිබඳව මෝටර් රථ ප්‍රවාහන කොමසාරිස්‌ වරයාගෙන් වාර්තාවක්‌ ලබාගැනීමට පොලිසිය තීරණය කර ඇති බවයි වාර්තා වන්නේ.",
       "URL": "https://www.hirunews.lk/171534/පොලිස්-අණ-නොතකා-ගොස්-රියදුරු-පිහියක්-සමග-සල්ලි-එළියට-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4310"
}