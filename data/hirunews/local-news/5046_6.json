{
       "Source": "hirunews",
       "Timestamp": "Saturday, 14 May 2016 - 19:13",
       "Headline": "මුදල් ඇමතිගෙන් පාරිභෝගිකයන්ට උපදෙසක්",
       "News Content": "වැට් බදු සංශෝධනයත් සමඟ ව්‍යාපාරිකයන් විසින් විවිධාකාර මිල ගණන් යටතේ භාණ්ඩ අලෙවි කිරීම පිළිබදව පාරිභෝගික ජනතාව අවධානයෙන් සිටිය යුතු බව මුදල් අමාත්‍ය රවී කරුණානායක පවසනවා.\nඅමාත්‍යවරයා මේ බව ප්‍රකාශ කළේ මධ්‍යම පළාතේ සංවර්ධන කටයුතු පිළිබදව මහනුවරදී අද (14) පැවති සාකච්ඡාවකින් අනතුරුව මාධ්‍ය වෙත අදහස් දක්වමින්.\nජනාධිපති, අගමැති සුසංයෝගය නිසා ලෝක සිතියමේ ශ්‍රී ලංකාවට නොතිබූ අවස්ථාවක් දැන් උදාවී ඇති බව අමාත්‍යවරයා එහිදී සඳහන් කළා.\nපසුගිය ආණ්ඩුව සිදුකළ පව් ගෙවීමට සිදුව ඇත්තේ වත්මන් ආණ්ඩුවට බවයි එහිදී වැඩිදුරටත් අදහස් දක්වමින් අමාත්‍යවරයා කියා සිටියේ.",
       "URL": "https://www.hirunews.lk/133225/මුදල්-ඇමතිගෙන්-පාරිභෝගිකයන්ට-උපදෙසක්",
       "Category": "Local News",
       "Parent URL": "https://www.hirunews.lk/local-news.php?pageID=5046"
}