{
       "Source": "hirunews",
       "Timestamp": "Tuesday, 03 January 2023 - 8:02",
       "Headline": "ඉල්ලා ගත් රන්මාලය උකස් කර දරු ප්‍රසූතියට භාණ්ඩ ගත් මවකට ඇප",
       "News Content": "මංගල උත්සවයකට යාම සඳහා අසල්වැසි කාන්තාවකගෙන් ලබාගත් රන් මාලයක් උකස් කොට සිය දරු ප්‍රසූතිය සඳහා අවශ්‍ය භාණ්ඩ මිල දී ගත් ගැබිණි කාන්තාවක් අත්අඩංගුවට ගෙන අධිකරණයට ඉදිරිපත් කිරීමෙන් පසු ඇපමත මුදා හැරීමේ පුවතක් වාර්තාවනවා.\nවෙරළබඩ පොලිසියට ලද පැමිණිල්ලකට අනුව මෙම ගැබිණි කාන්තාව අත්අඩංගුවට ගෙන ඇති අතර පසුව ඇය කොළඹ කාසල් වීදිය කාන්තා රෝහල වෙත ඇතුළත් කර ඇත්තේ, විලිරුදාව ඇතිවීම හේතුවෙන්.\nඇය රෝහල්ගත කර පැය කිහිපයකින් දරුවෙකු ප්‍රසූත කර තිබෙනවා.\nකෙසේ වෙතත් පොලිසිය අධිකරණයට කළ කරුණු දැක්වීමකට අනුව කොළඹ වැඩබලන මහේස්ත්‍රාත් සම්පත් ජයවර්ධන රෝහල වෙත ගොස් කරුණු සලකා බලා ඇයව රුපියල් 10,000ක ශරීර ඇපයක් මත මුදා හැර ඇති බවයි වාර්තා වන්නේ.",
       "URL": "https://www.hirunews.lk/324142/ඉල්ලා-ගත්-රන්මාලය-උකස්-කර-දරු-ප්‍රසූතියට-භාණ්ඩ-ගත්-මවකට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=627"
}