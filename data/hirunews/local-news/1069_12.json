{
       "Source": "hirunews",
       "Timestamp": "Saturday, 25 June 2022 - 13:33",
       "Headline": "ලොව පුරා මිලියන 40 ත් 50 ත් අතර පිරිසක් ඉදිරියේදී කුසගින්නේ - රෝහල්ගත වන දරුවන්ගෙන් සියයට 20කටත් මන්දපෝෂණය",
       "News Content": "ලොව පුරා ජනතාව මිලියන 40 ත් 50 ත් අතර පිරිසක් ඉදිරියේදී කුසගින්නේ පෙලෙන්නන් අතරට එක්විය හැකි බව ඇමෙරිකානු රාජයේ ලේකම් ඇන්තනි බ්ලින්කන් පවසනවා.\nඔහු සදහන් කලේ රුසියාව යුක්‍රෙන සැපයුම් මාර්ග අවහිර කිරීම සහ දේශපාලනික හේතුන් මත රුසියාව තම අපනයන අත්හිටුවීම මෙයට ප්‍රධාන හේතුවක් බවයි.\nකෙසේ වෙතත් රුසියාවට බටහිර රටවල් විසින් පනවා ඇති සම්බාධක මෙම තත්වය උද්ගතවීමට හේතුවක් නොවන බවද ඇමෙරිකානු රාජ්‍ය ලේකම්වරයා විදෙස් මාධ්‍ය වෙත වැඩිදුරටත් සදහන් කර තිබෙනවා.\nමේ අතර ගෝලීය ආහාර අර්බුදය විසඳීමට G7 කණ්ඩායම ක්‍රියා කල යුතු බව එක්සත් ජාතීන්ගේ ආහාර ඒජන්සිය පවසනවා.\nමේ අතර රෝහල්ගත වන දරුවගෙන් සියයට 15ත් 20ත් අතර ප්‍රමාණයක් මන්දපෝෂණයෙන් පෙළෙන බව ළමා රෝග පිළිබඳ විශේෂඥ වෛද්‍ය දීපාල් පෙරේරා පවසනවා.\nදෙමාපියන් හා දරුවන් අතර පෝෂණය පිළිබඳ නිසි දැනුමක් නොමැතිකම හෝ ආර්ථික තත්වය දුර්වල වීම නිසා දරුවන් අතර මන්දපෝෂණ තත්ත්වය ඉහළ යාමක් දක්නට ලැබෙන බවයි ඔහු හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/308145/ලොව-පුරා-මිලියන-40-ත්-50-ත්-අතර-පිරිසක්-ඉදිරියේදී-කුසගින්නේ-රෝහල්ගත-වන-දරුවන්ගෙන්-සියයට-20කටත්-මන්දපෝෂණය",
       "Category": "Local News",
       "Parent URL": "https://www.hirunews.lk/local-news.php?pageID=1069"
}