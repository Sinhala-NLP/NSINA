{
       "Source": "hirunews",
       "Timestamp": "Saturday, 04 December 2021 - 8:36",
       "Headline": "පුපුරණ ද්‍රව්‍ය කිලෝ 25ක් සමඟ කුලී රථ රියදුරෙකු අත්අඩංගුවට",
       "News Content": "පොටෑසියම් පර් - ක්ලෝරයිඩ් නැමති පුපුරණ ද්‍රව්‍ය කිලෝග්‍රෑම් 25ක් රැගෙන කටුනායක ගුවන් තොටුපොළට ඇතුළු වීමට තැත් කළ කුලීරථ රියදුරෙකු එම වෑන් රථය සමඟ ගුවන් තොටුපොළ පොලිසිය අත්අඩංගුවට ගෙන තිබෙනවා.\nකෙසේ වෙතත් සැකකරු පොලිසියට සඳහන් කර ඇත්තේ, අදාළ වෑන් රථයේ හිමිකරු මීගමුව - කිඹුලාපිටිය ප්‍රදේශයේ රතිඤ්ඤා නිෂ්පාදන කටයුතුවල යෙදී සිටින ව්‍යාපාරිකයෙකු වන අතර, මෙම වෑන් රථයෙන් එම පුපුරණ ද්‍රව්‍ය රතිඤ්ඤා නිෂ්පාදනගාරය වෙත රැගෙන විත් ඇති බවයි.\nඑහෙත් කටුනායක ගුවන් තොටුපපොළේ සිය කුලී රථයට හිමි ගමන් වාරය ආසන්න වීම නිසා තමන් කඩිනමින් වෑන් රථය ගුවන් තොටුපොළ වෙත රැගෙන ආ බැවින් එම පුපුරණ ද්‍රව්‍ය වෑන් රථයෙන් ඉවත් කරගැනීමට අමතක වූ බවයි සැකකරු පොලිසියට සඳහන් කර ඇත්තේ.",
       "URL": "https://www.hirunews.lk/289982/පුපුරණ-ද්‍රව්‍ය-කිලෝ-25ක්-සමඟ-කුලී-රථ-රියදුරෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1518"
}