{
       "Source": "hirunews",
       "Timestamp": "Thursday, 20 July 2023 - 16:32",
       "Headline": "කාන්තාවන් දෙදෙනෙකු නිරුවත් කර සමූහ දූෂණයට ලක් කරලා",
       "News Content": "කාන්තාවන් දෙදෙනෙකු නිරුවත් කර මහ පාරේ ඇදගෙන ගොස් ප්‍රසිද්ධියේ සමූහ දූෂණයට ලක් කළ පුවතක් ඉන්දියාවේ මනිපූර් ප්‍රාන්තයෙන් වාර්තා වෙනවා.\nඉන්දියාවේ මනිපූර් ප්‍රදේශයේ කාන්තාවන් දෙදෙනෙකු නිරුවත් කර පාර මැදට ඇදගෙන යන වීඩියෝවක් මේ වන විට මහත් ආන්දෝලනයකට තුඩු දී ඇති බවයි වාර්තා වන්නේ.\nඑම ගෝත්‍රික සංවිධානය කාන්තාවන් ප්‍රසිද්ධියේ කුඹුරුවල තබාගෙන ලිංගික අතවර කර තිබෙනවා.\nමෙම සිදුවීම පසුගිය මැයි 4 වන දින සිදු වී ඇති බවයි වාර්තා වී ඇත්තේ.\nමනිපූර් සිද්ධිය රටට ලැජ්ජාවක් බවත් වැරදිකරුවන්ට දඩුවම් ලබා දිය යුතු බවත් ඉන්දීය අග්‍රාමාත්‍ය නරේන්ද්‍ර මෝදි පවසන් කර ඇති බවද විදෙස් මාධ්‍ය වාර්තා කරනවා.\nඔහු මේ බව කියා සිටියේ ඉන්දීය පාර්ලිමේන්තු සංකීර්ණයේදී මාධ්‍ය වෙත අදහස් දක්වමින්.\n''මනිපූර්හි කාන්තා හිංසනය අපි කිසිසේත් අනුමත කරන්නේ නැහැ. මනිපූර් සිද්ධිය මහත් වේදනාවක් ගෙන දෙනවා. ඉන්දියාවේ මව සහ සහෝදරියන් ආරක්ෂා කිරීමට පියවර ගෙන තියෙනවා'' ලෙසයි අග්‍රාමාත්‍යවරයා පවසන්නේ.",
       "URL": "https://www.hirunews.lk/341917/කාන්තාවන්-දෙදෙනෙකු-නිරුවත්-කර-සමූහ-දූෂණයට-ලක්-කරලා",
       "Category": "Local News",
       "Parent URL": "https://www.hirunews.lk/local-news.php?pageID=167"
}