{
       "Source": "hirunews",
       "Timestamp": "Monday, 24 April 2017 - 10:26",
       "Headline": "අමාත්‍යවරයා සමඟ සාකච්ඡාවකට ඛනිජතෙල් වෘත්තිය සමිති, 11 ට පැමිණෙයි",
       "News Content": "ඛනිජ තෙල් සම්පත් සංවර්ධන අමාත්‍යවරයා සමඟ සාකච්ඡාවකට ඛනිජතෙල් වෘත්තිය සමිතිවලට අද පෙරවරු 09ට පැමිණෙන ලෙස ආරාධනා කර තිබුනද ඔවුන් අද පෙරවරු 11ට සාකච්ඡාව සදහා පැමිණෙන බව දන්වා තිබෙනවා.\nඑක්සත් ජාතික පක්ෂය, ශ්‍රීලංකා නිදහස් පක්ෂය සහ ජනතා විමුක්ති පෙරමුණ නියෝජනය කරන වෘත්තිය සමිති සාමාජිකයින්ට මෙම සාකච්ඡාවට පැමිණෙන ලෙස ආරාධනාකර ඇති බව සදහන්.\nමීට අමතරව සපුගස් කන්ද තෙල් පිරිපහදු සේවක සංගමය, තෙල් සංස්ථා විධායක නිලධාරීන්ගේ සංගමය ඇතුළු සියලු වෘත්තිය සමිති මෙම  සාකච්ඡාව සදහා එක්වන බව සදහන්.\nත්‍රිකුණාමලය තෙල් ටැංකි ඉන්දියාවට ලබාදීම ඇතුලු ඉල්ලීම් කිහිපයක් මුල් කරගනිමින් ඊයේ මධ්‍යම රාත්‍රියේ සිට ඛනිජතෙල් වෘත්තිය සමිති එකමුතුවට අයත් සේවකයින් වර්ජනයක් ආරම්භ කළා.",
       "URL": "https://www.hirunews.lk/159847/අමාත්‍යවරයා-සමඟ-සාකච්ඡාවකට-ඛනිජතෙල්-වෘත්තිය-සමිති-11-ට-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=4550"
}