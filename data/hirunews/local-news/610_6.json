{
       "Source": "hirunews",
       "Timestamp": "Wednesday, 11 January 2023 - 8:48",
       "Headline": "ලෝක ආර්ථිකය තවදුරටත් අවපාතයක් කරා ගමන් කරන බව ලෝක බැංකු සභාපති කියයි",
       "News Content": "ලෝක ආර්ථිකය මේ වනවිට අවපාතයක් කරා ගමන් කරමින් සිටින බව ලෝක බැංකුවේ සභාපති ඩේවිඩ් මල්පාස් පවසනවා.\nඔහු කියා සිටියේ මේ වසරේ ලෝක ආර්ථික වර්ධනය 1.7%ක් පමණ වනු ඇතැයි අපේක්ෂා කරන බවයි.\nමෙවන් තත්ත්වයක් හමුවේ ආහාර සහ බලශක්ති අර්බුදයෙන් මෙන්ම ණය බරින් පෙළෙන රටවලට ජාත්‍යන්තර ප්‍රජාව ආධාර කළ යුතු බවයි ලෝක බැංකු සභාපතිවරයා පෙන්වා දෙන්නේ.\nඑමෙන්ම පසුගිය වසරේ 6.1ක්% වූ දකුණු ආසියානු ආර්ථිකය මේ වසරේ දී 5.5%ක් දක්වා පහළ යනු ඇති බව ද ඔහු ප්‍රකාශ කළා.\nකෙසේ වෙතත් ඉන්දියාව සහ මාලදිවයින යම්තාක් වර්ධනයක් පෙන්නුම් කරන බවයි ලෝක බැංකු සභාපතිවරයා තවදුරටත් කියා සිටියේ.",
       "URL": "https://www.hirunews.lk/324764/ලෝක-ආර්ථිකය-තවදුරටත්-අවපාතයක්-කරා-ගමන්-කරන-බව-ලෝක-බැංකු-සභාපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=610"
}