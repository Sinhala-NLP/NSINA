{
       "Source": "hirunews",
       "Timestamp": "Sunday, 27 August 2017 - 21:00",
       "Headline": "බලංගොඩ තරුණියක් ලොවටම ආදර්ශයක් වෙයි",
       "News Content": "පවුලක් රකින ආබාධිත දියණිය\nරටක අනාගතය රදා පවතින්නේ එම රටේ ජීවත් වන තරුණ පරපුරේ හැකියාව සහ දක්ෂතාව පදනම් කරගනිමින්.\nවර්තමාන තරුණ පරපුර තමන් මත ඇති විශ්වාසය අතහැර තවකෙකුගේ මත යැපෙමින් රැකියාවක් යදිමින් කල් මරනු අද කාටත් දැකිය හැකි සුලබ දසුනක්.\nඒ කෙසේ වෙතත්, තමා හුරු පුරුදු වූ කර්මාන්තයේ කැටයම් රටා මවමින් සිය ජිවිකාව පමණක් නොව මව්පියන් ද පෝෂණය කරන ආබාධිත දිරිය දියණියක් පිළිබද පුවතක් අපට වාර්තා වුණේ බලංගොඩ ප්‍රදේශයෙන්.\nසිත්පිත් නැති ලී කැබැල්ලක සුන්දර රටා මවන අපූර්ව වූත්ල විචිත්‍රවත් වූ කැටයමකට පණ පොවන මේ තරුණිය නමින් සේපාලිකා විජේසිංහ.\n35 හැවිරිදි මේ දිරිය දියණිය පදිංචිව සිටින්නේ බලංගොඩ - වැලිගෙපල - පල්දෙනියගොඩ ග්‍රාමයේයි.\nවර්ෂාවකටවත් මේ දිරිය දියණි පාසලකට යෑමට නොහැකි වී ඇත්තේ උපතින්ම දෙපා ආබාධිත වීම හේතුවෙන්.",
       "URL": "https://www.hirunews.lk/169534/බලංගොඩ-තරුණියක්-ලොවටම-ආදර්ශයක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4350"
}