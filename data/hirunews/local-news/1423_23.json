{
       "Source": "hirunews",
       "Timestamp": "Saturday, 15 January 2022 - 9:13",
       "Headline": "වාලච්චේන - කිරාන් මුහුදේ අතුරුදන්වූ ළමයින් සොයා තවමත් මෙහෙයුම්(වීඩියෝ)",
       "News Content": "වාලච්චේන - කිරාන් මුහුදු තීරයේ දී රළ පහරට හසු ව අතුරුදන් වූ ළමයින් දෙදෙනා සොයා තවදුරටත් මෙහෙයුම් ක්‍රියාත්මක වනවා.\nපොලිසිය පැවසුවේ පොලිස් ජීවිත ආරක්ෂක නිලධාරීන්, නාවික හමුදාව සහ ප්‍රදේශවාසීන් එක්ව එම මෙහෙයුම් දියත් කරන බවයි.\nකිරාන් මුහුදු තීරයේ දියනාමින් සිටි පිරිමි ළමයින් 3 දෙනෙකු ඊයේ දහවල් රළ පහරකට හසුව ගසාගෙන යමින් සිටිය දී ඉන් එක් දරුවෙකු මුදා ගැනුණා.\nඅතුරුදන් වූ දරුවන් දෙදෙනා 15 සහ 16 යන වයස්වල පසුවන්නන්.\nUpdate 2022 - 01 15 - 02.42 PM\n----------------------------------------------------------------------------------------------------------------------------------------------------\nවාලච්චේන - කිරාන් මුහුදු තීරයේ දියනාමින් සිටි ළමයින් තුන්දෙනෙකුගෙන් දෙදෙනෙකු දියේ ගිලී අතුරුදන් වී තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ එකවර පැමිණි රළ පහරකට හසුවී මොවුන් තුන්දෙනා දියේ ගසාගෙන ගොස් ඇති බවයි.\nකෙසේ වෙතත් ප්‍රදේශවාසීන් එක්ව එක් දරුවෙකු බේරාගෙන වාලච්චේන රෝහල වෙත ඇතුළත් කර තිබෙනවා.\nඅතුරුදන්වූ 15 සහ 16 හැවිරිදි දරුවන් දෙදෙනා සොයා පොලිස් ජීවිතාරක්ෂක නිලධාරීන් සහ නාවික හමුදාව මෙහෙයුමක් ආරම්භ කර ඇති බවයි පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළේ.\nමේ අතර නිලාවේලි මුහුදු තීරයේ දිය නාමින් සිටි අයෙකු දියේ ගිලෙමින් සිටියදී එම ස්ථානයේ සිටි පොලිස් ජීවිතාරක්ෂක නිලධාරීන් විසින් ඔහු බේරාගෙන ත්‍රිකුණාමලය රෝහලට ඇතුළත් කර තිබෙනවා.",
       "URL": "https://www.hirunews.lk/294059/වාලච්චේන-කිරාන්-මුහුදේ-අතුරුදන්වූ-ළමයින්-සොයා-තවමත්-මෙහෙයුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1423"
}