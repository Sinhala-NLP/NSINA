{
       "Source": "hirunews",
       "Timestamp": "Wednesday, 09 June 2021 - 11:54",
       "Headline": "තහනම් කෙරෙන පොලිතින් සහ ප්ලාස්ටික් නිෂ්පාදන දෙවන ලැයිස්තුව කඩිනමින්",
       "News Content": "භාවිතයෙන් ඉවත් කිරීම සඳහා යෝජිත, පොලිතින් සහ ප්ලාස්ටික් දෙවන ලැයිස්තුවත් තහනම් කිරීම කඩිනම් කරන්නැයි පරිසර අමාත්‍ය මහින්ද අමරවීර, මධ්‍යම පරිසර අධිකාරියට උපදෙස් ලබාදී තිබෙනවා.\nමාර්තු 31 සිට ක්‍රියාත්මක වන පරිදි පරිසර හානියට ඉවහල් වන නිෂ්පාදන වර්ග 5 ක් තහනම් කිරීමට පරිසර අමාත්‍යාංශය පියවර ගත්තා.\nතහනම් කිරීමට නියමිත පොලිතින් සහ ප්ලාස්ටික් නිෂ්පාදනවල දෙවන ලැයිස්තුවක් ද මේ වනවිට සකස් කරමින් පවතිනවා.\nකමිස ඇසුරුම් වල ඇති රඳවන, එක් වරක් පමණක් භාවිත කරන හැඳි ගෑරුප්පු, පිහි, ආහාර අසුරන, කෝප්ප සහ පිඟන්, පොලිතින් සහ ප්ලාස්ටික් වලින් සකසන පෝස්ටර්, දැන්වීම් සහ කටවුට් ඒ අතර වන බවයි මධ්‍යම පරිසර අධිකාරිය සඳහන් කළේ.\nඑක් වරක් පමණක් භාවිත කරන බීම බට, මිලිමීටර් 400 සහ 500 අතර ෂොපින් බෑග්, ග්‍රොසරි බෑග්, මෙන්ම, හඳුන්කූරු සහ පහන් තිර ඇසුරුම් සඳහා පොලිතින් යොදා ගැනීම ද තහනම් කිරීමට අපේක්ෂිතයි.",
       "URL": "https://www.hirunews.lk/273803/තහනම්-කෙරෙන-පොලිතින්-සහ-ප්ලාස්ටික්-නිෂ්පාදන-දෙවන-ලැයිස්තුව-කඩිනමින්",
       "Category": "Local News",
       "Parent URL": "https://www.hirunews.lk/local-news.php?pageID=1896"
}