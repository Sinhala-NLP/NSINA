{
       "Source": "hirunews",
       "Timestamp": "Saturday, 12 March 2022 - 7:48",
       "Headline": "අපනයන ඉපැයීම් ගැන මහබැංකු අධිපතිගෙන් අතිවිශේෂ ගැසට් නිවේදනයක් (වීඩියෝ සහ ඡායාරූප)",
       "News Content": "අපනයන ඉපයීම් ශ්‍රී ලංකාවට ගෙන්වා ගැනීම සහ එම මුදල් රුපියල්වලට පරිවර්තනය කිරීමට අදාළ නව නීති හා රෙගුලාසි ගැසට් කර තිබෙනවා.\nඒ අනුව අපනයනය කරන ලද සියලු භාණ්ඩ හෝ මෙරටින් පිටතට සපයන ලද සේවාවලට අදාළ ඉපයීම්, භාණ්ඩ නැව්ගත කරන ලද දිනයේ සිට හෝ සේවාවන් සැපයූ දිනයේ සිට මාස හයක් ඇතුළත ශ්‍රී ලංකාව වෙත අනිවාර්යයෙන්ම ගෙන්විය යුතු වනවා.\nඑසේම අපනයන ඉපයීම් ශ්‍රී ලංකාවට ගෙන්වා ගන්නා සෑම අපනයනකරුවෙකුම මාසයක් තුළ එම ආදායම් අවසර ලත් ගෙවීම් සඳහා පමණක් භාවිතයෙන් අනතුරුව ශේෂය එළඹෙන මාසයේ හත්වන දින හෝ ඊට ප්‍රථම අනිවාර්යයෙන් රුපියල්වලට පරිවර්තනය කළ යුතු බව ද අදාළ ගැසට් නිවේදනයේ සඳහන්.\nඅදාළ රීතීන්ට අනුව එම නියෝග කිසියම් අපනයනකරුවෙකු හෝ බලපත්‍රලාභී බැංකුවක් උල්ලංඝනය කරන්නේ නම් ඊට එරෙහි පියවර ගැනීමට මහ බැංකුවේ විදේශ විනිමය දෙපාර්තමේන්තුවේ අධ්‍යක්ෂවරයාට හැකියාව පවතිනවා.\nඑසේම සෑම බැංකුවක්ම අදාළ ඉපයීම් රුපියල් බවට පරිවරි්තනය කිරීම දැඩිව නිරීක්ෂණය කළ යුතු අතර, ඊට අදාළ ලිඛිත සාක්ෂි පවත්වාගත යුතුයි.\nඑම නිවේදනය පහතින්...",
       "URL": "https://www.hirunews.lk/299271/අපනයන-ඉපැයීම්-ගැන-මහබැංකු-අධිපතිගෙන්-අතිවිශේෂ-ගැසට්-නිවේදනයක්-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1299"
}