{
       "Source": "hirunews",
       "Timestamp": "Sunday, 18 June 2023 - 15:53",
       "Headline": "තීරණ ගැනීමේදී කාන්තා සහභාගීත්වය වැඩි කිරීමට කාන්තාවන් කටයුතු කළ යුතුයි",
       "News Content": "තීරණ ගැනීමේදී කාන්තා සහභාගීත්වය වැඩි කිරීමට කාන්තාවන් කටයුතු කළ යුතුයැයි අග්‍රාමාත්‍ය දිනේෂ් ගුණවර්ධන පැවසුවා.\nඅගමැතිවරයා මෙසේ පැවසුවේ ඊයෙ (17) ශ්‍රැංගිලා හෝටලයේ පැවැති 13 වන “Top50 Women Global Economic Forum සහ Top50 Global Professional and Career Women Awards 2023” සම්මාන ප්‍රදානෝත්සවයේ ප්‍රධාන ආරාධිත අමුත්තා ලෙස එක්වෙමින්.\nඑහිදී වැඩිදුරටත් අදහස් දක්වමින් අග්‍රාමාත්‍යවරයා පැවසුවේ,\nආර්ථික ක්ෂේත්‍රයේ කාන්තාවන් වගේම පොදුවේ අනෙකුත් කාන්තාවන් දිරිගන්වමින් මෙවැනි සම්මාන ප්‍රදානෝත්සව පැවැත්වීම ප්‍රසංසනීය බවයි.\nසිය රටේ සහ ඉන් ඔබ්බෙහි තිරසර සංවර්ධන ඉලක්ක පිළිබඳ වූ අත්‍යවශ්‍ය ව්‍යාපෘති සාක්ෂාත් කර ගැනීම සඳහා වූ කාන්තාවගේ දායකත්වය ඉතා වටින බවත් අගමැතිවරයා ප්‍රකාශ කළා.\nඑමෙන්ම වැඩිදුරටත් අදහස් දක්වමින් ඔහු කියා සිටියේ, රැකියාව තුළින් හෝ විවිධ ක්ෂේත්‍රයන්හි, ආර්ථික ක්‍රියාකාරකම්වල සිය නායකත්වය පෙන්නුම් කර ඇති අද දින සම්මානලාභීන්ගේ කැපවීම ගෝලීය ආර්ථිකයට දායක වන අතරම, ස්ත්‍රී, පුරුෂ සමානාත්මතාවය සහ කාන්තා සවිබල ගැන්වීමේ අරමුණ සාක්ෂාත් කර ගැනීම සඳහා ඉතා වැදගත් වෙනවා. මෙම කාන්තා නායිකාවන් විවේචනාත්මක විශාල වෙනසක් සමාජය තුළ සිදුකරමින් සිටින බවයි.",
       "URL": "https://www.hirunews.lk/338320/තීරණ-ගැනීමේදී-කාන්තා-සහභාගීත්වය-වැඩි-කිරීමට-කාන්තාවන්-කටයුතු-කළ-යුතුයි",
       "Category": "Local News",
       "Parent URL": "https://www.hirunews.lk/local-news.php?pageID=257"
}