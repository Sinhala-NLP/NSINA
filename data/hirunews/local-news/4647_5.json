{
       "Source": "hirunews",
       "Timestamp": "Thursday, 23 February 2017 - 13:06",
       "Headline": "වෛද්‍ය වර්ජනයෙන් රෝහල් කටයුතුවලට බාධා",
       "News Content": "මාලඹේ පෞද්ගලික වෛද්‍ය විද්‍යාලයට එරෙහිව උතුරු මැද සහ නැගෙනහිර පළාත්වල රජයේ වෛද්‍යවරුන් ආරම්භ කර ඇති වැඩවර්ජනය හේතුවෙන් රෝහල් රැසක දෛනික කටයුතුවලට බාධා එල්ලවී තිබෙනවා.\nප්‍රදේශයේ හිරු වාර්තාකරුවන් සඳහන් කළේ ප්‍රතිකාර ලබාගැනීම සඳහා පැමිණි රෝගීන් විශාල සංඛ්‍යාවක් වර්ජනය හේතුවෙන් අපහසුතාවට ලක්ව ඇති බවයි.\nපොළොන්නරුව සහ අම්පාර මහ රෝහල් මෙන්ම අනුරාධපුරය ශික්ෂණ රෝහල ඇතුලූ ප්‍රධාන රෝහල් රැසකට  දෛනික කටයුතුවලට මෙම වෛද්‍ය වර්ජනයෙන් බාධා එල්ලවී තිබෙනවා.\nදුර බැහැර ප්‍රදේශවල සිට පැමිණි රෝගීන් රැසක් ප්‍රතිකාර ලබාගැනීමට නොහැකිව යළි නිවෙස් කරා හැරීගිය බවයි අප වාර්තාකරුවන් කියා සිටියේ.\nමාළඹේ පෞද්ගලික වෛද්‍ය විද්‍යාලයට විරෝධය පළ කරමින් උතුරුමැද සහ නැගෙනහිර පළාත්වල රජයේ වෛද්‍යවරුන් උදෑසන අටට ආරම්භ කළ වර්ජනය  දහවල් 12 දක්වා ක්‍රියාත්මකයි.\nරජයේ වෛද්‍ය නිලධාරීන්ගේ සංගමයේ සහකාර ලේකම් වෛද්‍ය හරිත අලූත්ගේ කියා සිටියේ මෙම වර්ජනය හෙට උදෑසන අට දක්වා දීර්ඝ කිරීමට වැඩි ඉඩකඩක් පවතින බවයි.",
       "URL": "https://www.hirunews.lk/155245/වෛද්‍ය-වර්ජනයෙන්-රෝහල්-කටයුතුවලට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=4647"
}