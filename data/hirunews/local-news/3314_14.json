{
       "Source": "hirunews",
       "Timestamp": "Friday, 07 June 2019 - 7:02",
       "Headline": "ඉන්ධන පිරවුම්හලකට පැමිණි පිරිසක් සේවකයින්ට පහරදී පලා යයි",
       "News Content": "හඟුරන්කෙත ප්‍රදේශයේ ඉන්ධන පිරවුම්හලකට පැමිණි පිරිසක් එහි සේවකයින්ට පහරදී පළා ගොස් තිබෙනවා.\nඊයේ (06) රාත්‍රි 9.45ට පමණ මෙම පහරදීම සිදුව ඇති බවයි පොලිසිය පැවසුවේ.\nඅධික බීමතින් පැමිණි පිරිස ණයට ඉන්ධන ඉල්ලා ඇති අතර සේවකයින් එම ඉල්ලීම ප්‍රතික්ෂේප  කිරීමත් සමග පැමිණි පිරිස සේවකයින්ට පහරදී තිබෙනවා.\nසැකකරුවන් සොයා හඟුරන්කෙත පොලිසිය වැඩිදුර විමර්ශන සිදුකරනවා.\nමේ අතර,පැමිණි පිරිස පහරදෙන ආකාරය ඉන්ධන පිරවුම්පලේ සවිකර තිබු CCTV කැමරාවක මෙලෙස පටිගත වී තිබුණා.",
       "URL": "https://www.hirunews.lk/217863/ඉන්ධන-පිරවුම්හලකට-පැමිණි-පිරිසක්-සේවකයින්ට-පහරදී-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=3314"
}