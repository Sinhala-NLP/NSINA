{
       "Source": "hirunews",
       "Timestamp": "Thursday, 21 September 2023 - 7:43",
       "Headline": "වසර 4 කට පසු මඩකලපුව පෞද්ගලික විශ්වවිද්‍යාලය යලි හිස්බුල්ලාටම",
       "News Content": "හිටපු ආණ්ඩුකාර එම්.එල්.ඒ.එම්.හිස්බුල්ලාට අයත් මතභේදයට තුඩුදුන් මඩකලපුව පුනානි ප්‍රදේශයේ පිහිටි බැටිකලෝ පෞද්ගලික විශ්වවිද්‍යාලය යලිත් වරක් ඔහු වෙත පැවරීම ඊයේ (20) සිදු කෙරුණා.\nවසර හතරකට ආසන්න කාලයක්, බැටිකලෝ පෞද්ගලික විශ්වවිද්‍යාලය රජය හා යුද හමුදා පාලනයේ පැවතියා.\n2019 වසරේ අප්‍රේල් මාසයේ එල්ල වූ පාස්කු ප්‍රහාරයෙන් පසුව රජයට පවරා ගත් මෙම විශ්වවිද්‍යාලය කොරෝනා රෝගීන්ට ප්‍රතිකාර කිරීමේ මධ්‍යස්ථානයක් මෙන්ම, වෛද්‍ය ප්‍රතිකාර මධ්‍යස්ථානයක් ලෙස පවත්වගෙන යනු ලැබුවා.\nආන්දෝලනයට තුඩුදුන් බැටිකලෝ පෞද්ගලික විශ්වවිද්‍යාලය රුපියල් කෝටි 800 වැඩි මුදලක් වැය කර සෞදි අරාබියේ සිටින ව්‍යාපාරිකයකු විසින් නැගෙනහිර ආණ්ඩුකාර එල්.එල්.ඒ. එම් හිස්බුල්ලාට ලබාදුන් පරිත්‍යාගයක් බවට වාර්තා පළව තිබුණා.\nමෙම විශ්වවිද්‍යාලය පිළිබඳ සොයා බැලීමට 2019 වසරේදී උසස් අධ්‍යාපානය පිළිබඳ අනුකාරක සභාවක් මගින් විශේෂ විමර්ශනයක් සිදුකළ අතර එය යළි ලබාදෙන ලෙස හිටපු ආණ්ඩුකාර එම්.එල්.ඒ.එම්. හිස්බුල්ලා ජනාධිපතිවරයාගෙන් කරනු ලැබූ ඉල්ලීමකට අනුව ඒ අනුවයි එම සරසවිය යලි ඔහු වෙත පවරා ඇත්තේ.",
       "URL": "https://www.hirunews.lk/348917/වසර-4-කට-පසු-මඩකලපුව-පෞද්ගලික-විශ්වවිද්‍යාලය-යලි-හිස්බුල්ලාටම",
       "Category": "Local News",
       "Parent URL": "https://www.hirunews.lk/local-news.php?pageID=17"
}