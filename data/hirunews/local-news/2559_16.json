{
       "Source": "hirunews",
       "Timestamp": "Sunday, 26 July 2020 - 12:55",
       "Headline": "හදිසියේ අත්හිටවූ අබලන්ව තිබූ මාර්ගයක ප්‍රතිසංස්කරණ කටයුතු (වීඩියෝ)",
       "News Content": "අබලන්ව තිබූ මාර්ගයක ප්‍රතිසංස්කරණ කටයුතු හදිසියේ අත්හිටවූ පුවතක් අපට හාලිඇල ප්‍රදේශයෙන් වාර්තාවුණා.\nගම්වාසීන් ප්‍රශ්න කරන්නේ සියලු කටයුතු සූදානම්ව තිබියදීත් එය අත්හිටුවන ලෙසට බලපෑම් කළේ කවුරුන්ද යන්නයි.\nහාලිඇල උඩුවර 6 කණුව හවන් කැටිය හරහා කිරින්දට යන මාර්ගය පාගමනින්වත් යෑමට නොහැකි තරමට අබලන්ව පවතින්නේ වසර 20ක පමණ සිටයි.\nගම්මාවසීන් තුළ නව බලාපොරොත්තුවක් ඇති කරමින් කිලෝ මීටර් 5ක දුරින් යුක්ත මේ මාර්ගය ප්‍රතිසංස්කරණය කිරීමට පසුගියදා සියලු කටයුතු සුදානම් කෙරුණා.\nවැඩ ආරම්භ කිරීමට දින කිහිපයකම පෙර කොන්ත්‍රාත්කරුවන්ද ගම්මානයේ නවාතැන් ගත්තා.\nසුබ මොහොතින් මාර්ගයේ වැඩ ආරම්භ කිරීමට නියමිතව තිබුණේ පසුගිය සිකුරාදායි.\nනමුත් ගම්වාසීන් චෝදනා කරන්නේ ලැබුණු දුරකථන ඇමතුමකට අනුව මාර්ගයේ වැඩ කටයුතු අත්හිටුවන්නට අදාළ කොන්ත්‍රාත් සමාගම පියවරගත් බවයි.\nකොන්ත්‍රාත්කරුවන් පැවසුවේ ප්‍රතිසංස්කරණය සදහා නියමිතව තිබුණේ මෙම මාර්ගය නොවන බවයි.\nසිද්ධියට විරෝධාය පා මාර්ගය ප්‍රතිසංස්කරණය සදහා ගෙන ආ රථවාහනවලට යළි පිටවිය නොහැකි ආකාරයට ගම්වාසීන් මාර්ගය අවහිර කළා.\nපවුල් 500කට ආසන්න සංඛ්‍යාවක් තම ගමනාගමන කටයුතු සපුරාගන්නා මේ මාර්ගය සම්බන්ධයෙන් ස්ථීර විසඳුමක් ලබා දෙන්නැයි ගම්වැසියන් බලධාරීන්ගෙන් ඉල්ලා සිටිනවා.",
       "URL": "https://www.hirunews.lk/246428/හදිසියේ-අත්හිටවූ-අබලන්ව-තිබූ-මාර්ගයක-ප්‍රතිසංස්කරණ-කටයුතු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2559"
}