{
       "Source": "hirunews",
       "Timestamp": "Wednesday, 02 November 2022 - 12:47",
       "Headline": "බේකරි හිමියන්ගෙන් මිල අඩු කිරීමට නො හැකි බවට චෝදනා (වීඩියෝ)",
       "News Content": "බේකරි නිෂ්පාදනවලට අවශ්‍ය වෙනත් අමුද්‍රව්‍යවල මිල අඩු නො වීම හේතුවෙන් පාන් ගෙඩියක මිල අඩු කළ නො හැකි බව දකුණු පළාත් කුඩා හා මධ්‍ය පරිමාණ බේකරි නිෂ්පාදකයන්ගේ සංගමය පවසනවා.\nකෙසේ වෙතත්, පෙරේදා මධ්‍යම රාත්‍රියේ සිට ග්‍රෑම් 450ක බරකින් යුත් පාන් ගෙඩියක මිල රුපියල් 10කින් පහත හෙලීමට යි සමස්ත ලංකා බේකරි හිමියන්ගේ සංගමය තීරණය කළේ.\nඑහෙත්, ගාල්ලේ අද (02) පැවති මාධ්‍ය හමුවකට එක්වෙමින් දකුණු පළාත් කුඩා හා මධ්‍ය පරිමාණ බේකරි නිෂ්පාදකයන්ගේ සංගමයේ සභාපති කමල් පෙරේරා කියා සිටියේ, පිටකොටුව තොග වෙළදපොලේ තිරිඟු පිටි කිලෝවක මිල 250කට පැවතිය ද කොළඹින් පිට පළාත්වල එම මිලකට තිරිඟු පිටි අලෙවි නො වන බව යි.",
       "URL": "https://www.hirunews.lk/319444/බේකරි-හිමියන්ගෙන්-මිල-අඩු-කිරීමට-නො-හැකි-බවට-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=762"
}