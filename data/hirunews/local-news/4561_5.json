{
       "Source": "hirunews",
       "Timestamp": "Sunday, 16 April 2017 - 15:10",
       "Headline": "අකුරැස්ස ගොඩපිටියේ වෙළඳසැල් පෙළකට ගිනි තබයි",
       "News Content": "අකුරැස්ස - ගොඩපිටිය ප්‍රදේශයේ වෙළඳසැල් කිහිපයකට කිසියම් පිරිසක් විසින් අද අලූයම ගිනි තබා ඇති බව වාර්තා වනවා.\nඉන් වෙළඳසැල් 3කට දැඩි අලාභ හානි සිදුව ඇති බවයි හිරු වාර්තාකරු සඳහන් කළේ.\nමත්පැන් බෝතල්වලට පෙට්‍රල් පුරවා මෙම වෙළදසැල් ගිනි තැබීම සිදුකර ඇති බවටයි පොලීසිය මේ වන විට සැක පළ කරන්නේ.\nමෙහිදී ජංගම දුරකථන සහ විදුලි උපකරණ අලෙවිසැලක්, පළතුරු වෙළඳසැලක් සහ සිල්ලර බඩු වෙළඳසැලකට හානි සිදුව ඇති අතර, සිද්ධිය සම්බන්ධයෙන් කිසිවෙකුත් මේ වන විට අත්අඩංගුවට ගෙන නැහැ.",
       "URL": "https://www.hirunews.lk/159303/අකුරැස්ස-ගොඩපිටියේ-වෙළඳසැල්-පෙළකට-ගිනි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=4561"
}