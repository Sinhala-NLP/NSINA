{
       "Source": "hirunews",
       "Timestamp": "Monday, 25 July 2022 - 9:08",
       "Headline": "ද්විත්ව මනුෂ්‍ය ඝාතනයකට අවශ්‍ය සැකකරුවෙකු අත්අඩංගුවට",
       "News Content": "ජූලි මස 15 වැනිදින මකුළුගස් වැව පොලිස්වසමේ අලුත්වැව ප්‍රදේශයේ නිවසක කාන්තාවක් ගෙල සිරකර ඝාතනය කර දේපළ සොරකම් කිරීමේ සිද්ධියක් සම්බන්ධව සහ ජූලි 20 වැනි දින පොල්ගහවෙල - දමුණුවෙල ප්‍රදේශයේ කාන්තාවක් ඝාතනය කර දේපළ සොරකම් කිරීමේ සිද්ධීන් සම්බන්ධව අවශ්‍ය කරන සැකකරු ඊයේ (24) පෙරවරුවේ පිළියන්දල පොලිසිය විසින් අත් අඩංගුවට ගෙන තිබෙනවා.\nසැකකරුගෙන් සිදු කරන ලද ප්‍රශ්න කිරීමේදී පොල්ගහවෙල පොලිස් වසමේ දී ඝාතනය කරන ලද කාන්තාවගේ කරාබු ජෝඩුව සොරකම් කර කිරිබත්ගොඩ උකස් මධ්‍යස්ථානයක් වෙත උකස් කර ඇති බවයි වාර්තා වන්නේ.\nඑමෙන්ම සොරකම් කරන ලද ලැප්ටොප් පරිගණකය වැල්ලම්පිටිය පොලිස් වසමේ පුද්ගලයෙකුට ලබා දී තිබියදී සොයා ගැනුණා.\nසොරබඩු ළඟ තබා ගැනීමේ වරදට අදාළ එම පුද්ගලයින් දෙදෙනා ද අත් අඩංගුවට ගෙන තිබෙනවා.\nමෙම ඝාතන සඳහා අත්අඩංගුවට ගෙන ඇත්තේ 28 හැවිරිදි වියෙහි පසුවන අලුත්වැව - බඹරගස්වැව පදිංචිකරුවෙක්.\nමෙම ඝාතකයාට දඹුල්ල හා කුරුණෑගල අධිකරණ මගින් වෙනත් නඩු දෙකක් සඳහා ද වරෙන්තු ලබා තිබෙනවා.",
       "URL": "https://www.hirunews.lk/310887/ද්විත්ව-මනුෂ්‍ය-ඝාතනයකට-අවශ්‍ය-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=994"
}