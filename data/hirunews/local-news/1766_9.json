{
       "Source": "hirunews",
       "Timestamp": "Monday, 09 August 2021 - 12:50",
       "Headline": "ගුරු - විදුහල්පතිවරුන්ගේ යාපනයේ රථ පෙළපාලිය ඇරඹේ (වීඩියෝ)",
       "News Content": "ගුරු - විදුහල්පති වැටුප් විෂමතා ඇතුළු ගැටළු කිහිපයක් මුල් කර ගනිමින් ගුරුවරුන් සහ විදුහල්පතිවරුන් ආරම්භ කළ ඔන්ලයින් ඉගැන්වීමේ කටයුතුවලින් ඉවත් වීමේ වෘත්තීය ක්‍රියාමාර්ගයට අදට දින 28 ක් ගතවනවා.\nලංකා ගුරු සංගමයේ ප්‍රධාන ලේකම් ජෝශප් ස්ටාලින් කියා සිටියේ අද පැවැත්වෙන අමාත්‍ය මණ්ඩල හමුවේදී මෙම ගැටලුව සම්බන්ධයෙන් යහපත් පිළිතුරක් අපේක්ෂා කරන බවයි.\nදැනටමත් අමාත්‍යවරුන් කිහිපදෙනෙකු ඒ සම්බන්ධයෙන් තම සංගම් වෙත පොරොන්දු ලබාදී ඇති අතර, එසේ නොවුනහොත් වෘත්තීය සමිති ක්‍රියාමාර්ගය තවත් දැඩි කරන බවයි ලංකා ගුරු සංගමයේ ප්‍රධාන ලේකම් ජෝශප් ස්ටාලින් කියා සිටියේ.\nමේ අතර, මෙම වෘත්තීය සමිති ක්‍රියාමාර්ගයට සහය පළ කරමින් යාපනය - වීරසිංහම් ශාලාව ඉදිරිපිට සිට විරෝධතා රථ පෙළපාලියක් අද දහවල් යාපනය දිස්ත්‍රික් ලේකම් කාර්යාලය ආසන්නයට ගමන් කරනු ලැබුවා.",
       "URL": "https://www.hirunews.lk/279252/ගුරු-විදුහල්පතිවරුන්ගේ-යාපනයේ-රථ-පෙළපාලිය-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1766"
}