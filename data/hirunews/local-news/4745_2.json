{
       "Source": "hirunews",
       "Timestamp": "Tuesday, 20 December 2016 - 21:15",
       "Headline": "මහ බැංකුව ස්ථාවර කරා - අගමැති",
       "News Content": "අස්ථාවරව තිබූ ශ්‍රී ලංකා මහ බැංකුව වසර දෙකක් තුළ ස්ථාවර කිරීමට වත්මන් ආණ්ඩුවට හැකිවූ බව අග්‍රාමාත්‍ය රනිල් වික්‍රමසිංහ මහතා පවසනවා.\nඅග්‍රාමාත්‍යවරයා මේ අදහස් පළ කළේ අද පස්වරුවේ කොළඹදී පැවැති උත්සවයකට එක්වෙමින්.\n‘නිවසක හිමිකම දිවියට සවියක්‘ මැයෙන් කොළඹ දිස්ත්‍රික්කයේ නිවාසලාභීන් සඳහා හිමිකම් ඔප්පු ප්‍රදානය කිරීමේ උත්සවය අද පස්වරුවේ සුගතදාස ගෘහස්ත ක්‍රීඩාංගණයේ පැවැත්වුණේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වෙන්.\nඑම අවස්ථාවට විෂය භාර අමාත්‍ය සජිත් ප්‍රේමදාස සහ මුදල් අමාත්‍ය රවී කරුණානායක ඇතුළු පිරිසක් එක්ව සිටියා.",
       "URL": "https://www.hirunews.lk/150198/මහ-බැංකුව-ස්ථාවර-කරා-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4745"
}