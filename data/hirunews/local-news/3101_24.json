{
       "Source": "hirunews",
       "Timestamp": "Saturday, 12 October 2019 - 10:02",
       "Headline": "ගිනි අවි 3ක් සමඟ සැකකරුවෙකු අත්අඩංගුවට",
       "News Content": "මෙරට නිෂ්පාදිත ගිනි අවි 3ක් සමඟ මල්ලාවි - පොන්නගර් ප්‍රදේශයේදී සැකකරුවෙකු අත්අඩංගුවට ගෙන තිබෙනවා.\nමල්ලාවි පොලීසියට ලද තොරතුරක් මත ඊයේ මෙම වැටලීම සිදුකර ඇති අතර, අත්අඩංගුවට ගත් සැකකරු පොන්නගර් - තුනුක්කායි ප්‍රදේශයේ පදිංචි අවුරුදු 31ක පුද්ගලයෙක්.\nමේ අතර, සංවිධානාත්මක අපරාධ නිවාරණ කොට්ඨාශයට ලද තොරතුරකට අනුව හංවැල්ල - ඉහළ හංවැල්ල ප්‍රදේශයේ සිදුකළ මෙහෙයුමකදී විදේශ රටක නිෂ්පාදිත ගිනි අවියක් සමඟ තවත් සැකකරුවෙකු අත්අඩංගුවට ගෙන තිබුණා.\nඑම ප්‍රදේශයේම පදිංචි ඔහු 37 හැවිරිදි අයෙකු බවයි පොලීසිය පැවසුවේ.",
       "URL": "https://www.hirunews.lk/226085/ගිනි-අවි-3ක්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3101"
}