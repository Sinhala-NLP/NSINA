{
       "Source": "hirunews",
       "Timestamp": "Wednesday, 17 November 2021 - 20:19",
       "Headline": "03 වන මාත්‍රාව ලබා ගැනීමට ඒකාරාශි නොවන ලෙස සෞඛ්‍ය අමාත්‍යාංශයෙන් දැනුම්දීමක්",
       "News Content": "කොරෝනා ප්‍රතිශක්තීකරණ එන්නතේ 3 වන මාත්‍රාව ලබා ගැනීමේදී එන්නත්කරණ මධ්‍යස්ථාන වල විශාල ලෙස ඒකරාශී නොවී, නිල දැනුම්දීමක් ලැබීමෙන් පසු එන්නත ලබා ගැනීමට පැමිණෙන ලෙස සෞඛ්‍ය අමාත්‍යංශය ජනතාවට දැනුම් දෙනවා.\nකොරෝනා ප්‍රතිශක්තීකරණ එන්නතේ දෙවන මාත්‍රාව ලබාගෙන මාස 3ක් සම්පූර්ණ වූ අවුරුදු 60 ට වැඩි පුද්ගලයන්ට බූස්ටර් හෙවත් වර්ධක මාත්‍රාව ලෙස ෆයිසර් එන්නත ලබා දීම අද ආරම්භ කළා.\nඒ කොළඹ, ගම්පහ, කලුතර, ගාල්ල, මාතර, හම්බන්තොට, අනුරාධපුර සහ අම්පාර දිස්ත්‍රික්ක වලින්.\nමේ අතර, තවත් කොරෝනා ආසාදිතයන් 532 ක් අද මේ දක්වා වාර්තා වී ඇති අතර, ආසාදිතයන් 448 ක් සුවය ලබා තිබුණා.",
       "URL": "https://www.hirunews.lk/288348/03-වන-මාත්‍රාව-ලබා-ගැනීමට-ඒකාරාශි-නොවන-ලෙස-සෞඛ්‍ය-අමාත්‍යාංශයෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1554"
}