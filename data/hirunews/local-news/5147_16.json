{
       "Source": "hirunews",
       "Timestamp": "Tuesday, 01 March 2016 - 9:11",
       "Headline": "ඇවන්ගාඩ් ගණකාධිකාරී CIDයට",
       "News Content": "ඇවන්ගාඩ් මරිටයිම් සමාගමේ ගණකාධිකාරීවරයා අද අපරාධ පරීක්ෂණ දෙපාර්තමේන්තුව හමුවේ පෙනී සිටීමට නියමිතව තිබෙනවා.\nඒ ගාල්ල ප්‍රධාන මහෙස්ත්‍රාත් නිලූපුලී ලංකාපුර මෙනෙවිය පසුගියදා ලබාදුන් නියෝගයකට අනුවයි.\nගාල්ල වරායේ පාවෙන අවි ගබඩාව සම්බන්ධයෙන් අපරාධ පරීක්ෂණ දෙපාර්තමේන්තුව අධිකරණය හමුවේ කරුණු දැක්වීමෙන් පසුවයි මහේස්ත්‍රාත්වරිය මෙම නියෝගය නිකුත් කරනු ලැබුවේ.\nඒ අනුව ඇවන්ගාඩ් සමාගමේ ගිණුම් සම්බන්ධයෙන් කරුණු දැක්වීම සදහා ඔහු අද අපරාධ පරීක්ෂණ දෙපාර්තමේන්තුව හමුවේ පෙනී සිටීමට නියමිතව තිබෙනවා.",
       "URL": "https://www.hirunews.lk/127479/ඇවන්ගාඩ්-ගණකාධිකාරී-cidයට",
       "Category": "Local News",
       "Parent URL": "https://www.hirunews.lk/local-news.php?pageID=5147"
}