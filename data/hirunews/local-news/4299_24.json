{
       "Source": "hirunews",
       "Timestamp": "Thursday, 28 September 2017 - 7:20",
       "Headline": "අද හිරු ගමින් ගමට බොරලන්ද- හීන්නාරන්ගොල්ල - ශ්‍රී සුදර්ශනාරාමය අසලට",
       "News Content": "රට පුරා විසිරුණු ගම්මානවල ජනතාව මුහුණ දී ඇති ගමේ ගැටලූ පිළිබඳව බලධාරීන් දැනුවත් කර ඒවාට විසඳුම් ලබාදීමේ අරමුණින් ක්‍රියාත්මක හිරු ගමින් ගමට වැඩසටහනේ දෙවන අදියර බදුල්ල දිස්ත්‍රික්කය කේන්ද්‍ර කරගනිමින් මේ වනවිට ක්‍රියාත්මක වනවා.\nඒ අනුව හිරු ගමින් ගමට වැඩසටහන ඊයේ ක්‍රියාත්මක වූයේ බණ්ඩාරවෙල - මාතොටිල්ල - දීගහතැන්න ප්‍රදේශයේයි.\nබදුල්ල - වැලිමඩ - බොරලන්ද- හීන්නාරන්ගොල්ල - ශ්‍රී සුදර්ශනාරාමය අසලට අද හිරු ගමින් ගමට කණ්ඩායම පැමිණෙනවා.\nමෙම වැඩසටහනට එක්වන ජනතාවට හිරු ජංගම මැදිරිය නරඹා සජීවීව වැඩසටහන් සමඟ සම්බන්ධවීමටද අවස්ථාව සැලසීම විශේෂත්වයක්.\nඑසේම ත්‍යාග රැසක් ඔවුන් වෙත බෙදාදීමටයි හිරු එෆ්.එම්. කටයුතු කර ඇත්තේ.",
       "URL": "https://www.hirunews.lk/172010/අද-හිරු-ගමින්-ගමට-බොරලන්ද-හීන්නාරන්ගොල්ල-ශ්‍රී-සුදර්ශනාරාමය-අසලට",
       "Category": "Local News",
       "Parent URL": "https://www.hirunews.lk/local-news.php?pageID=4299"
}