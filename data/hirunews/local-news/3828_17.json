{
       "Source": "hirunews",
       "Timestamp": "Friday, 27 July 2018 - 14:00",
       "Headline": "පැය 11ක මෙහෙයුමකින් පුද්ගලයින් 3325 දෙනෙකු අත්අඩංගුවට",
       "News Content": "පොලිස්පතිවරයාගේ උපදෙස් පරිදි ඊයේ රාත්‍රී 9 සිට අද උදෑසන 8 දක්වා කාලය තුළ දිවයින පුරා ක්‍රියාත්මක වූ විශේෂ මෙහෙයුමකදී විවිධ වැරදි සිදුකළ පුද්ගලයින් 3325 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර කියා සිටියේ මෙහිදී රථ වාහන නඩු 5808ක් ද ලබාගත් බවයි.\nමෙහෙයුමට එක්වූ නිලධාරීන් සංඛ්‍යාව 16422 ක්.\nමෙහිදී බීමත් රියදුරන් 541 ක්, වරෙන්තුකරුවන් 948 ක්, විවිධ අපරාධවලට සම්බන්ධ සැකකරුවන් 938 ක්, හෙරොයින් ඇතුලු නීති විරෝධී මත්ද්‍රව්‍ය සහ නීති විරෝධී මත්පැන් සමග සැකකරුවන් 812 ක් අත්අඩංගුවට ගෙන තිබෙනවා.\nඑමෙන්ම වෙනත් දූෂණ ක්‍රියා සම්බන්ධයෙන් සැකකරුවන් 84 ක් සහ ගිනි අවි සමග පුද්ගලයන් දෙදෙනෙකු ද අත්අඩංගුවට ගැනුනා.",
       "URL": "https://www.hirunews.lk/196195/පැය-11ක-මෙහෙයුමකින්-පුද්ගලයින්-3325-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3828"
}