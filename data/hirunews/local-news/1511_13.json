{
       "Source": "hirunews",
       "Timestamp": "Tuesday, 07 December 2021 - 14:24",
       "Headline": "ලිඳුල නගර සභාවේ අයවැය පරදී",
       "News Content": "ශ්‍රී ලංකා පොදුජන පෙරමුණට බලය හිමි තලවකැලේ - ලිඳුල නගර සභාවේ ලබන වසර සඳහා වූ අයවැය අද වැඩි ඡන්දයෙන් පරාජයට පත්වුණා.\nඒ, එම පක්ෂයේ මන්ත්‍රීවරුන් දෙදෙනෙකු ඊට විරුද්ධව ඡන්දය ලබාදීමත් සමඟයි.\nඒ අනුව අයවැයට විරුද්ධව ඡන්ද 05 ක් ලැබුණු අතර, පක්ෂව ලැබුණේ ඡන්ද 04 ක් පමණයි.\nඑම නගර සභා පොදුජන පෙරමුණේ සහ කම්කරු කොංග්‍රසයේ මන්ත්‍රිවරුන් තිදෙනෙකු බැගින් නියෝජනය කරන අතර, ස්වාධීන මන්ත්‍රීවරුන් දෙදෙනෙකු සහ එක්සත් ජාතික පක්ෂය නියෝජනය කරන මන්ත්‍රීවරුන් තිදෙනෙකුගෙන් සමන්විත වනවා.\nමේ අතර, ශ්‍රී ලංකා පොදුජන පෙරමුණට බලය හිමි මාතලේ - රත්තොට ප්‍රාදේශීය සභාවේ ලබන වසර සඳහා වන අයවැය අද සම්මත වුණා.\nමන්ත්‍රීවරුන් 25 දෙනෙකුගෙන් සමන්විත මෙම ප්‍රාදේශීය සභාවේ අයවැයට පක්ෂව ඡන්ද 23 ක් ලැබී ඇති අතර, විපක්ෂව ලැබී ඇති ඡන්ද සංඛ්‍යාව 01 ක්.",
       "URL": "https://www.hirunews.lk/290291/ලිඳුල-නගර-සභාවේ-අයවැය-පරදී",
       "Category": "Local News",
       "Parent URL": "https://www.hirunews.lk/local-news.php?pageID=1511"
}