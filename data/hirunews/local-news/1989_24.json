{
       "Source": "hirunews",
       "Timestamp": "Wednesday, 28 April 2021 - 18:01",
       "Headline": "මහරගම ගණිකා මධ්‍යස්ථානයක් වටලයි",
       "News Content": "සම්බාහන මධ්‍යස්ථාන මුවාවෙන් පවත්වාගෙන ගිය ගණිකා මධ්‍යස්ථාන හතරක් වටලා එහි කළමනාකරුවන් දෙදෙනකු සහ කාන්තාවන් එකොළොස් දෙනකු ඊයේ (27 දා) අත්අඩංගුවට ගත් බව මහරගම පොලිසිය පවසනවා.\nමෙම කාන්තාවන් කුරුණෑගල, ඇල්පිටිය, කළුතර, බොරැල්ල සහ මහරගම යන ප්‍රදේශවල පදිංචි වයස අවුරුදු 18- 48 වයසේ පසුවන්නියන් බවයි පොලිසිය සඳහන් කළේ.\nකොළඹ සුපිරි හෝටල්වල රැකියා කරන බව නිවෙස් වලට පවසා කොළඹට පැමිණ කුලී කාමරවල නැවැතී ගණිකා ජාවාරමේ නිරතව ඇති බවට තොරතුරු අනාවරණය වී ඇති බව සඳහන්.\nඅධිකරණයෙන් ලබාගත් සෝදිසි වරෙන්තුවකට අනුව මහරගම, වත්තේගෙදර, පමුණුව, පොල්වත්ත ප්‍රදේශවල පවත්වාගෙන ගිය සම්බාහන මධ්‍යස්ථානවලට උපාය දූතයකු යොදවා ලබාගත් තොරතුරුවලට අනුව කළ වැටලීමකදී මුදලට අලෙවිය සඳහා රැඳී සිටි මෙම කාන්තාවන් අත්අඩංගුවට ගැනීමට හැකි වී තිබෙනවා.\nමෙම කාන්තාවන් හමුවට පැමිණෙන පුද්ගලයන්ගෙන් පැයක කාලයක් සඳහා රුපියල් 3000 සිට 6000 දක්වා මුදලක් අය කරන බව පැවැසෙනවා.\nවැටලීම් සිදුකළ ස්ථානවල සම්බාහන මධ්‍යස්ථාන ලෙස නාමපුවරු ප්‍රදර්ශනය කර තිබුණද, ඒ සඳහා පුහුණුව ලත් කිසිවකු හෝ රැඳී නොසිටි බවද සඳහන්.\nමීට පෙර මෙම ස්ථාන මිරිහාන දූෂණ මර්දන ඒකකය මඟින් වටලා එහි කළමනාකරුවන් අධිකරණයට ඉදිරිපත් කර ඇති බවට තොරතුරු අනාවරණය වී ඇතැයිද පොලිසිය පැවැසූ අතර අත්අඩංගුවට ගත් සැකකරුවන් නුගේගොඩ මහෙස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/269809/මහරගම-ගණිකා-මධ්‍යස්ථානයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=1989"
}