{
       "Source": "hirunews",
       "Timestamp": "Sunday, 09 October 2022 - 11:39",
       "Headline": "එපා යැයි කියා මෙරටින් එලවූ එරික් සෝල්හයිම්ව යළිත් ඕන වෙයි ?",
       "News Content": "ශ්‍රී ලංකාවේ හිටපු නෝර්වේ සාම නියෝජිතවරයෙකු වන එරික් සෝල්හයිම්ව යළි ශ්‍රී ලංකාවට පැමිණීමට සූදානමින් සිටින බවට වාර්තා වනවා.\nඒ වත්මන් ජනාධිපති රනිල් වික්‍රමසිංහගේ ආරාධනයක් මත බවයි සමාජ මාධ්‍යයන්හි පළ වන පුවත් පෙන්වා දෙන්නේ.\nඑරික් සෝල්හයිම්ගේ මෙම සංචාරයේ අරමුණ වී ඇත්තේ මෙරට බිඳවැටී ඇති ආර්ථිකය ගොඩනැගීම සඳහා සිය රජයේ දායකත්වය ඊට ලබාදෙන්නේ කෙසේ දැයි සාකච්ඡා කිරීමයි.\nනෝර්වීජියානු ජාතිකයෙකු වන සෝල්හයිම් රාජ්‍ය තාන්ත්‍රිකයෙකු වන අතර ඔහු මෙරට එල්. ටී.ටී.ඊ යුද සමයේ දී 2002 වසරේ පැවති සාම සාකච්ඡාවලදී ඊට පහසුකම් සපයන්නෙකු ලෙසයි ක්‍රියා කළේ.\nමේ වනවිට සෝල්හයිම් එක්සත් ජාතීන්ගේ පරිසර වැඩසටහනේ විධායක අධ්‍යක්ෂවරයෙකු ද වනවා.",
       "URL": "https://www.hirunews.lk/317411/එපා-යැයි-කියා-මෙරටින්-එලවූ-එරික්-සෝල්හයිම්ව-යළිත්-ඕන-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=815"
}