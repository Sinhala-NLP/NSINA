{
       "Source": "hirunews",
       "Timestamp": "Tuesday, 23 May 2017 - 9:51",
       "Headline": "කාන්තාවක් තනිව සිටින විට හොර රහසේ නිවසට පැමිණි අනංගයා",
       "News Content": "කාන්තාවක් පමණක් සිටි නිවසට හොර රහසේ ඇතුලු වූ පුද්ගලයෙක් හසුකරගෙන පොලිසියට භාරදුන් පුවතක් පසුගියදා වර්තා වනවා.\nගලෙන්බිදුණුවැව, යාය 05, ගොමරන්කල්ල ප්‍රදේශයේදී මෙම සිදුවීම සිදුව ඇති බවයි වාර්තා වන්නේ.\nකාන්තාවගේ සැමියා විදේශ ගතව සිටින අතර ඇය පමණක් නිවසේ සිටින අවස්ථාවක ආදාල සැකකරු එම නිවසට හොර රහසේ ඇතුල්වී ඇති බව සදහන්.\nඑම අවස්ථාවේදී අදාල කාන්තාවගේ, සැමියාගේ මව සහ පියා විසින් සැකකරු නිවස තුල සිරකර ගැනීමට සමත්ව ඇති බවයි අප වාර්තාකරු සදහන් කළේ.\nනිවස තුල සිරකරගත් සැකකරුගේ මුහුණට මිරිස් කුඩු ප්‍රහාරයක් එල්ලකර ගැටගසා පහරදී ඇති අතර පසුව ඔහුව පොලිසිය වෙත භාරදී ඇති බවයි වාර්තාවන්නේ.\nසිද්ධියට අදාලව ගලෙන්බිදුණුවැව පොලිසිය විසින් සැකකරුට එරෙහිව කහටගස්දීගිලිය අධිකරණයේ නඩු පවරා තිබෙනවා.\nමෙලෙස හොර රහසේ නිවසට ඇතුළු වී ඇත්තේ එම ප්‍රදේශයේ සමිති සමාගම් රැසක සභාපති තනතුර දරණ පුද්ගලයෙකු බවයි අප වාර්තාකරු වැඩිදුරටත් සදහන් කළේ.",
       "URL": "https://www.hirunews.lk/161936/කාන්තාවක්-තනිව-සිටින-විට-හොර-රහසේ-නිවසට-පැමිණි-අනංගයා",
       "Category": "Local News",
       "Parent URL": "https://www.hirunews.lk/local-news.php?pageID=4504"
}