{
       "Source": "hirunews",
       "Timestamp": "Saturday, 06 May 2023 - 8:22",
       "Headline": "තුන්වන චාල්ස් රජුගේ රාජාභිෂේකය අද",
       "News Content": "බි්‍රතාන්‍යයේ නව රාජ්‍ය පාලනයක ආරම්භය සනිටුහන් වන තුන්වන චාර්ල්ස් රජුගේ රාජාභිෂේක මංගල්‍යය අදයි.\nඒ අනුව දහස් සංඛ්‍යාත ජන සහභාගීත්වයෙන් ලන්ඩන් නුවර වෙස්ට්මිනිස්ටර් ඇබේ දේවස්ථානයේදී තෙවන චාර්ල්ස් රජු සහ ඔහුගේ බිරිඳ රාජ්‍යත්වයට පත්වනු ඇති.\nදෙවන එලිසබෙත් මහ රැජිනගේ රාජාභිෂේකයෙන් පසු බි්‍රතාන්‍යය තුළ රාජාභිෂේක මංගල්‍යයක් පැවැත්වෙන්නේ වසර 70 කට පසුවයි.\nඑම උත්සවය මෙරට වේලාවෙන් අද පස්වරු 02.50 ට ලන්ඩන් නුවර වෙස්ට්මිනිස්ටර් ඇබේ දේවස්ථානයේදී පැවැත්වීමට නියමිතයි.\nරාජාභිෂේකය සඳහා තුන්වන චාල්ස් රජු හා කැමිලා බිසව බකින්හැම් මාළිගයේ සිට වෙස්ට්මිනිස්ටර් ඇබේ දේවස්ථානය දක්වා රැගෙන එන්නේ අළු පැහැති අශ්වයින් 6 දෙනෙකු බැඳි සාම්ප්‍රදායික කරත්තයකින් වීම විශේෂත්වයක්.",
       "URL": "https://www.hirunews.lk/334381/තුන්වන-චාල්ස්-රජුගේ-රාජාභිෂේකය-අද",
       "Category": "Local News",
       "Parent URL": "https://www.hirunews.lk/local-news.php?pageID=366"
}