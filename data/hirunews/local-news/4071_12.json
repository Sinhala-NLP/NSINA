{
       "Source": "hirunews",
       "Timestamp": "Wednesday, 21 February 2018 - 7:28",
       "Headline": "අනියම් සැමියා සමඟ සිටි කාන්තාවකට සිදුවූ අපරාධය",
       "News Content": "සිය බිරිඳට පිහියෙන් ඇණ ඝාතනය කර පලා ගොස් ඇති සැකකරුවෙකු අත්අඩංගුවට ගැනීමට විමර්ශණ කටයුතු ආරම්භ කර ඇති බව මාරවිල පොලීසිය පවසනවා.\nසැමියාගේ පිහි ඇණුමේන් මෙලෙස ඝාතනයට ලක්ව ඇත්තේ මාරවිල, කුරුස පල්ලිය, දෙවැනි පියවර පදිංචිව සිටි මංජුලා ප්‍රියදර්ශණී නමැති වයස අවුරුදු 40ක තිදරු මවක් බවයි වාර්තා වන්නේ.\nඅප වාර්තාකරු සඳහන් කළේ ඊයේ (20) රාත්‍රීයේ මෙම පිහි ඇණුම සිදුවී ඇති බවයි.\nසැමියා නිවසට පැමිණෙන අවස්ථාවක අදාල කාන්තාව තම අනියම් සැමියා සමඟ නිවස තුල රැදී  සිට තිබෙනවා.\nඒ සම්බන්ධයෙන් කෝපයට පත් කාන්තාවගේ නිත්‍යානුකූල සැමියා විසින් දෙදෙනාටම පිහියෙන් ඇණ තුවාල සිදුකර පලා ගොස් ඇති බවයි වාර්තා වන්නේ.\nපිහි ඇණුමේන් තුවාල ලැබූ දෙදෙනා මාරවිල මූලික රෝහලට ඇතුළත් කර ඇති අතර දෙනාගේම තත්ත්වය බරපතල වීම හේතුවෙන් කොළඹ ජාතික රෝහල වෙත මාරුකර යවා තිබෙනවා.\nඑහිදී  කාන්තාව මිය ගොස් ඇති බව සඳහන්.\nකාන්තාවගේ මෘත ශරීරය මේ වන විට එම රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද (21) දින සිදුකිරීමට නියමිතයි\nඅත්අඩංගුවට ගැනීමට සදහා පොලීසිය විසින් සොයන සැකකරු මීට වසර කීපයකට පෙර මාරවිල මුහුදු තීරයේ සංචාරක හෝටලයකදී වයස අවුරුදු 60 ක් පමණ ජර්මන් ජාතික කාන්තාවක් දුෂණය කිරීමේ සිද්ධියට සම්බන්ධ අයෙකු බවද පොලීසිය පවසනවා.\nසිද්ධිය සම්බන්ධයෙන් මාරවිල පොලීසිය වැඩිදුර විමර්ශණ කටයුතු පවත්වන බවයි වාර්තා වන්නේ.",
       "URL": "https://www.hirunews.lk/184131/අනියම්-සැමියා-සමඟ-සිටි-කාන්තාවකට-සිදුවූ-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=4071"
}