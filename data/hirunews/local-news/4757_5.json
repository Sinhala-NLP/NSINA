{
       "Source": "hirunews",
       "Timestamp": "Monday, 12 December 2016 - 14:46",
       "Headline": "අත්‍යාවශ්‍ය ඖෂධ වර්ග 48 ක මිල අඩු කිරීමෙන් බිලියන 6 ක ලාභයක්",
       "News Content": "අත්‍යවශ්‍ය ඖෂධ වර්ග 48 ක මිල අඩුකිරීම මගින් රුපියල් බිලියන 6 ක වෙළඳ ලාභයක් ඉපයීමට හැකිවූ බව සෞඛ්‍ය අමාත්‍ය රාජිත සේනාරත්න ප්‍රකාශ කළා.\nමෙරටට අවශ්‍ය ඖෂධ නිෂ්පාදනය කෙරෙන හොරණ ප්‍රදේශයේ පිහිටි කර්මාන්තශාලා කිහිපයක් නිරීක්ෂණය කිරීමෙන් අනතුරුව සෞඛ්‍ය අමාත්‍යවරයා කියා සිටියේ වසර 2019 වනවිට ශ්‍රී ලංකාවට අවශ්‍ය ඖෂධ මෙරටදීම නිෂ්පාදනය කිරීම තම අමාත්‍යාංශයේ අරමුණ බවයි.\nඒ අනුව 2018 වසර වනවිට කර්මාන්තශාලා 10 ක් මෙරට ඖෂධ නිෂ්පාදන කටයුතු සඳහා එක්වන බව සඳහන් කළ අමාත්‍යවරයා රජයේ නව ඖෂධ ප්‍රතිපත්ති යටතේ ඖෂධ නිෂ්පාදනය කිරීම සඳහා සමාගම් 22ක් රාජ්‍ය ඖෂධ නීතිගත සංස්ථාව සමඟ මේ වනවිට ගිවිසුම්වලට එළඹ ඇති බව කියා සිටියා.",
       "URL": "https://www.hirunews.lk/149532/අත්‍යාවශ්‍ය-ඖෂධ-වර්ග-48-ක-මිල-අඩු-කිරීමෙන්-බිලියන-6-ලාභයක්",
       "Category": "Local News",
       "Parent URL": "https://www.hirunews.lk/local-news.php?pageID=4757"
}