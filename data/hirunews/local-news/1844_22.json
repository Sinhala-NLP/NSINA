{
       "Source": "hirunews",
       "Timestamp": "Saturday, 03 July 2021 - 10:42",
       "Headline": "එන්නත් කරණය සීඝ්‍ර කරන්න. ආචාර්ය වෛද්‍ය චන්දිම ජීවන්දර",
       "News Content": "ඉතා  සීඝ්‍ර ව්‍යාප්තියක් ඇති ඉන්දීය ඩෙල්ටා ප්‍රභේදයේ ආසාදිතයින් මෙරටින් වාර්තා වීමත් සමග ය කොවිඩ් -19 ව්‍යාප්තියේ තර්ජනය තීව්‍ර වී ඇති බව ශ්‍රී ජයවර්ධනපුර විශ්ව විද්‍යාලයේ ආචාර්ය වෛද්‍ය චන්දිම ජීවන්දර පවසනවා.\nඔහු පවසන්නේ මෙම ප්‍රභේදයේ ව්‍යාප්තියත් සමඟ එන්නත් මාත්‍රා දෙකම හෝ එකක් ලබා ගත් පුද්ගලයින් හටත් එල්ල වී ඇති තර්ජනය තවමත් අවසන්ව නොමැති බවයි.\nඑබැවින් වහාම සැලකිය යුතු ප්‍රමාණයක් එන්නත් කරනයට ලක් කිරීම අනිවාර්යෙන් සිදුකළ කටයුත්තක් බව ඔහු පෙන්වා දෙනවා.\nට්විටර් පණිවිඩයක් නිකුත් කරමින් වෛද්‍ය චන්දිම ජීවන්දර පෙන්වා දෙන්නේ තවමත්  කොවිඩ් -19 පැතිරීමේ අවදානම කිසිසේත් පහව ගොස් නැති බවයි.",
       "URL": "https://www.hirunews.lk/275932/එන්නත්-කරණය-සීඝ්‍ර-කරන්න-ආචාර්ය-වෛද්‍ය-චන්දිම-ජීවන්දර",
       "Category": "Local News",
       "Parent URL": "https://www.hirunews.lk/local-news.php?pageID=1844"
}