{
       "Source": "hirunews",
       "Timestamp": "Wednesday, 10 May 2017 - 18:43",
       "Headline": "ව්‍යවස්ථා සංශෝධනය සහ බුදු දහම ගැන අසත්‍ය තොරතුරු පළවන බව ජනපති කියයි",
       "News Content": "ව්‍යවස්ථා සංශෝධනය සහ බුදුදහම සම්බන්ධයෙන් ඇතැම් අවස්ථාවලදී අසත්‍ය තොරතුරු  පළවන බව ජනාධිපති මෛත්‍රීපාල සිරිසේන ප්‍රකාශ කළා.\nබත්තරමුල්ල අපේගම පරිශ්‍රයේ පැවති රණවිරු නිවාස හා ඉඩම් හිමිකම් පත්‍ර ප්‍රදානය කිරීමේ උත්සවයට  අද එක්වෙමින් ජනාධිපතිවරයා මේ බව කියා සිටියා.\nමේ අතර වන විනාශය අවම කිරීම තුළින් හරිතාගාර වායු විමෝචනය අඩු කිරීමේ එක්සත් ජාතීන්ගේ වැඩසටහනට අනුගතව  සකස් කළ ජාතික ක්‍රියාකාරී සැලැස්ම ජනාධිපතිවරයා වෙත අද පිළිගන්වනු ලැබුවා.\nඒ, එක්සත් ජාතීන්ගේ සංවිධානයේ ශ්‍රී ලංකා නේවාසික නිත්‍ය සම්බන්ධීකාරක ඌනා මැකෝලි විසින්.\nඑසේම පොළොන්නරුව දිස්ත්‍රික්කයේ අඩු පහසුකම් සහිත විහාරස්ථාන සඳහා මූල්‍යාධාර පිරිනැමීම අද පෙරවරුවේ ජනාධිපති මෛත්‍රිපාල සිරිසේන අතින් සිදු කෙරුණා.\nඒ, පොළොන්නරුව ජනාධිපති නිල නිවසේදියි.",
       "URL": "https://www.hirunews.lk/161040/ව්‍යවස්ථා-සංශෝධනය-සහ-බුදු-දහම-ගැන-අසත්‍ය-තොරතුරු-පළවන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4523"
}