{
       "Source": "hirunews",
       "Timestamp": "Friday, 22 September 2023 - 22:27",
       "Headline": "ජලභීතිකාවෙන් 12 දෙනෙක් ජීවිතක්ෂයට",
       "News Content": "ජලභීතිකාව වැලඳීමෙන් මේ වසරේ මේ වන විට රෝගීන් 12 දෙනෙකු මිය ගොස් තිබෙන බව වාර්තා වෙනවා.\nමෙලෙස ජලභීතිකාව වැලඳී 8 දෙනෙකුම මිය ගොස් ඇත්තේ නිවෙස්වල ඇති කරන සුනඛයින් සපා කෑමෙන්.\nබවයි වාර්තා වන්නේ.\nමෙරට තුළ වර්ෂයකට ජලභීතිකාවෙන් මිය යන රෝගීන් සංඛ්‍යාව 25 දක්වා අඩු වී තිබුණ ද, අඩු ආදායම්ලාභී සාමාන්‍ය පවුල්වල පුද්ගලයන් සුනඛයින් සපා කෑමෙන් පසු ප්‍රතිකාර ගැනීමට රෝහල් වෙත නොයෑම නිසා මෙම මරණ සංඛ්‍යාව අවම කර ගැනීමට අපොහොසත් වී ඇති බව සෞඛ්‍ය අමාත්‍යශය පවසනවා.\nජලභීතිකාව සඳහා වන එන්නත් නොගැනීමෙන් 100%ක්\nමාරාන්තික වන ජලභීතිකාව සියලු ක්ෂීරපායී සතුන්ගෙන් වැලඳිය හැකි බව ද සෞඛ්‍ය අංශ සඳහන් කරනවා.\nමෙරට තුළ වර්ෂයකට 250,000ත්-300,000ත් අතර පුද්ගලයන් සංඛ්‍යාවක් සතුන්ගේ සපා කෑමට ලක් වන බවත් ඉන් 100,000කට පමණ විශාල පිරිවැයක් දරා ප්‍රතිකාර කරන බවයි සෞඛ්‍ය අංශ පවසන්නේ.",
       "URL": "https://www.hirunews.lk/349131/ජලභීතිකාවෙන්-12-දෙනෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=12"
}