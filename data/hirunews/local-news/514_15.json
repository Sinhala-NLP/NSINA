{
       "Source": "hirunews",
       "Timestamp": "Saturday, 25 February 2023 - 10:20",
       "Headline": "නව සංචාරක කාඩ්පතක්",
       "News Content": "ශ්‍රී ලංකා සංචාරක කර්මාන්තයේ දියුණුව සඳහා සංචාරක කාඩ්පතක් එළිදැක්වීම සඳහා ශ්‍රී ලංකා සංචාරක සංවර්ධන අධිකාරිය පෞද්ගලික බැංකුවක් සමඟ අවබෝධතා ගිවිසුමක් අත්සන් කර තිබෙනවා.\nමෙම කාඩ්පත මගින් සංචාරකයන්ට සුරක්ෂිතව මෙරටදී භාණ්ඩ හා සේවා ලබාගැනීමට හැකිවනු ඇති.\nඑමෙන්ම මෙම කාඩ්පත මගින් ශ්‍රී ලංකා සංචාරක සංවර්ධන අධිකාරියේ ලියාපදිංචි සංචාරක කර්මාන්තයේ විවිධ සේවා සපයන්නන් සඳහා විශේෂ වරප්‍රසාද හිමිවන අතර, සංචාරකයන් සමඟ ගණුදෙනු කිරීමේදී විශේෂ වරප්‍රසාදද හිමිවනවා.\nමෙරටට පැමිණෙන සංචාරකයන් සංඛ්‍යාව ගණනය කරගැනීම සහ ඔවුන් රැගෙන එන විදේශ විනිමය ඍජුව බැංකු සමඟ හුවමාරුවීම කරගැනීමටද මෙම කාඩ්පත මගින් හැකිවීම විශේෂත්වයක්.",
       "URL": "https://www.hirunews.lk/328265/නව-සංචාරක-කාඩ්පතක්",
       "Category": "Local News",
       "Parent URL": "https://www.hirunews.lk/local-news.php?pageID=514"
}