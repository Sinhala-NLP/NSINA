{
       "Source": "hirunews",
       "Timestamp": "Sunday, 24 September 2023 - 8:38",
       "Headline": "පින්නවල සහ කිතුල්ගල සංචාරක කලාප සංවර්ධනයට කඩිනම් වැඩපිළිවෙළක්",
       "News Content": "පින්නවල සහ කිතුල්ගල සංචාරක කලාප සංවර්ධනයට කඩිනම් වැඩපිළිවෙළක්\nපින්නවල සහ කිතුල්ගල සංචාරක කලාප දියුණු කිරිම සම්බන්ධයෙන් කඩිනම් වැඩපිළිවෙළක් ක්‍රියාත්මක කිරීමට රජය තීරණය කර තිබෙනවා.\nමේ සම්බන්ධයෙන් විශේෂ සාකච්ඡාවක් ඊයේ (23) පැවැත්වුණේ සබරගමුව පළාත් ආණ්ඩුකාර නවීන් දිසානායකගේ ප්‍රධානත්වයෙන්.\nමෙහිදී විදෙස් සංචාරකයන් වැඩි වශයෙන් එම ප්‍රදේශවලට ගෙන්වා ගැනීමේ වැඩසටහනක් ක්‍රියාත්මක කිරීමේ අවශ්‍යතාව පිළිබඳව ද අවධානය යොමුව ඇති බව සඳහන්.\nමෙම වැඩපිළිවෙළ සඳහා පෞද්ගලික අංශයේ සහයෝගය ලබාගැනීමට ද ඉදිරියේදී කටයුතු කරන බව ආණ්ඩුකාර නවීන් දිසානායක ප්‍රකාශ කර තිබෙනවා.",
       "URL": "https://www.hirunews.lk/349230/පින්නවල-සහ-කිතුල්ගල-සංචාරක-කලාප-සංවර්ධනයට-කඩිනම්-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=10"
}