{
       "Source": "hirunews",
       "Timestamp": "Wednesday, 27 July 2022 - 18:02",
       "Headline": "ඉන්දීය මහ කොමසාරිස් නව විදේශ ඇමති හමුවෙයි",
       "News Content": "ශ්‍රී ලංකාවේ ඉන්දීය මහ කොමසාරිස් ගෝපාල් බග්ලේ නව විදේශ කටයුතු අමාත්‍ය අලි සබ්‍රි හමු වී තිබෙනවා.\nඒ විදේශ කටයුතු අමාත්‍යාංශයේ දීයි.\nමෙම හමුව අතරතුර සිය අදහස් පළ කළ මහ කොමසාරිස්වරයා, වත්මන් ආර්ථික අභියෝග හමුවේ ඉන්දියාව ශ්‍රී ලංකාවට ලබා දෙන සහය පිළිබඳව විදේශ අමාත්‍යවරයා දැනුම්වත් කර තිබෙනවා.\nවිශේෂයෙන්ම මෙම දුෂ්කර අවස්ථාවේ දී ශ්‍රී ලංකාවට ලබා දුන් සහයෝගය සම්බන්ධයෙන් අමාත්‍ය අලි සබ්‍රි ඉන්දීය ජනතාවට සහ ඉන්දීය රජය වෙත සිය ස්තූතිය පළ කරනු ලැබුවා.\nදෙරට අතර පවතින ද්විපාර්ශ්වික නිරතවීම්වල ප්‍රගතිය පිළිබඳව සාකච්ඡා කළ අමාත්‍ය සබ්‍රි සහ මහ කොමසාරිස්වරයා, දෙරට අතර පවතින බහුවිධ සහයෝගීතාව පිළිබඳව තෘප්තියට පත්වන බවයි අවධාරණය කළේ.",
       "URL": "https://www.hirunews.lk/311116/ඉන්දීය-මහ-කොමසාරිස්-නව-විදේශ-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=988"
}