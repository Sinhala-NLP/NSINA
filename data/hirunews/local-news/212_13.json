{
       "Source": "hirunews",
       "Timestamp": "Wednesday, 05 July 2023 - 9:00",
       "Headline": "මොස්කව් අගනුවරට ඩ්‍රෝන ප්‍රහාරයක්",
       "News Content": "රුසියාවේ මොස්කව් අගනුවර ඉලක්ක කරගනිමින් ඩ්‍රෝන ප්‍රහාරයක් එල්ල වූ බව රුසියාව තහවුරු කර තිබෙනවා.\nඔවුන් කියා සිටියේ ඩ්‍රෝන ප්‍රහාර 5ක් පමණ එල්ල වී ඇති නමුත් ඒ සියල්ල වෙඩි තබා බිම හෙලා ඇති බවයි.\nඉන් කිසිදු ජීවිත හානියක් සිදුව නැහැ. ඩ්‍රෝන ප්‍රහාර අවධානම හේතුවෙන් මොස්කව් විනුකෝවෝ ජාත්‍යන්තර ගුවන් තොටුපළේ කටයුතු තාවකාලිකව අත්හිටුවා තිබෙනවා.\nරුසියාව චෝදනා කළේ ප්‍රහාරයේ වගකීම යුක්රේනය භාරගත යුතු බවයි.\nඇමරිකාව ප්‍රමුඛ බටහිර රටවල් යුක්රේනයට ඩ්‍රෝන පුහුණුව ලබාදීම මෙම ප්‍රහාර වලට මූලික හේතුව බවටයි ඔවුන් කියා සිටියේ.\nඑහෙත් රුසියාව එල්ල කරන චෝදනා යුක්රේනය ප්‍රතික්ෂේප කරනවා.",
       "URL": "https://www.hirunews.lk/340056/මොස්කව්-අගනුවරට-ඩ්‍රෝන-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=212"
}