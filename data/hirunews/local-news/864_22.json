{
       "Source": "hirunews",
       "Timestamp": "Friday, 16 September 2022 - 10:59",
       "Headline": "තුන් වැනි චාල්ස් රජුගෙන් ලෝක නායකයන්ට භෝජන සංග්‍රහයක්",
       "News Content": "මෙම සති අන්තයේ දී ලොව ප්‍රබල රටවල් රැසක රාජ්‍ය නායකයන් ලන්ඩනය බලා පැමිණීමට නියමිත ව තිබෙනවා.\nඒ, අභාවප්‍රාප්ත දෙවැනි එලිසබෙත් රැජිනගේ රාජකීය අවමංගල්‍ය උත්සවයට සභාගි වීම සඳහා යි.\nඑලෙස පැමිණෙන රාජ්‍ය නායකයන්ට තුන් වැනි චාල්ස් රජු විසින් බකිංහැම් මාලිඟයේ දී අනිද්දා භෝජන සංග්‍රහයක් පිරිනැමීමට ද නියමිත ව තිබෙනවා.\nඒ සඳහා ඇමරිකානු ජනාධිපති ජෝ බයිඩ්න්, ප්‍රංශ ජනාධිපති එම්මානුවෙල් මැක්‍රොන් ඇතුළු ලොව ඉහළ පෙළේ නායකයින් රැසක් ද එක්වීමට නියමිත යි.\nකෙසේ වෙතත් මහරැජිනගේ අවමංගල්‍ය උත්සවය සඳහා සිරියාව, වෙනිසියුලාව, ඇෆ්ගනිස්ථානය, රුසියාව, බෙලරූස් සහ මියන්මාරය යන රටවලට ආරාධනා කර නැහැ.",
       "URL": "https://www.hirunews.lk/315533/තුන්-වැනි-චාල්ස්-රජුගෙන්-ලෝක-නායකයන්ට-භෝජන-සංග්‍රහයක්",
       "Category": "Local News",
       "Parent URL": "https://www.hirunews.lk/local-news.php?pageID=864"
}