{
       "Source": "hirunews",
       "Timestamp": "Monday, 01 August 2022 - 17:38",
       "Headline": "අනවශ්‍ය රැහැන් අදින්නට ගොස් සියදිවි හානි කරගත් වන අලියා",
       "News Content": "හම්බන්තොට කටුවැව ප්‍රදේශයේ අධිබලැති විදුලි කණුවකට පහරදුන් වන අලියෙකු එම විදුලි කණුව සිය සිරුර මතට කඩා වැටීම හේතුවෙන් විදුලි සැර වැදී මියගොස් තිබෙනවා.\nමෙලෙස මියගොස් ඇත්තේ වයස අවුරුදු 25ත් 30ත් අතර ප්‍රමාණයේ වන අලියකු බවයි වනජීවී නිලධාරීන් පවසන්නේ.\nමෙම වන අලියා අධිබලති විදුලි කණුව පොළොවට සම්බන්ධ කිරීමට දෙපසින් යොදා ඇති එක් කම්බියක් වැර යොදා ඇද තිබෙනවා.\nඒ අවස්ථාවේදී අදාල විදුලි කණුව කැඩී වන අලියාගේ සිරුර මතට පතිත වී ඇති බවයි වාර්තා වන්නේ.\nමේ සමඟ අධික විදුලි සැර වැදීම හේතුවෙන් වන අලියා එම ස්ථානයේම මිය ගොස් තිබෙනවා.\nවනජීවී නිලධාරීන් පවසන්නේ සාමාන්‍යයෙන් වන අලින් මෙලෙස ප්‍රචණ්ඩකාරී ලෙස හැසිරෙන්නේ ඔවුන්ගේ සිරුරේ බරපතල තුවාල ඇති විට හෝ වෙඩි වැදීමෙන් කෝපයට පත් වූ අවස්ථාවලදී බවයි.\nමම අලියාගේ මරණය සම්බන්ධයෙන් පශ්චාත් මරණ පරීක්ෂණය අද සිදු කිරීමට නියමිතව තිබුණා.\nමෙම ප්‍රහාරය හේතුවෙන් මෙම අධිබලැති විදුලි පද්ධති යේ කණු දෙකකට හානි සිදුවී ඇති බවත් වාර්තා වනවා.",
       "URL": "https://www.hirunews.lk/311600/අනවශ්‍ය-රැහැන්-අදින්නට-ගොස්-සියදිවි-හානි-කරගත්-වන-අලියා",
       "Category": "Local News",
       "Parent URL": "https://www.hirunews.lk/local-news.php?pageID=974"
}