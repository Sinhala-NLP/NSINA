{
       "Source": "hirunews",
       "Timestamp": "Friday, 25 November 2022 - 8:31",
       "Headline": "මාතලේ මත්පෙති අලෙවි කළ පුද්ගලයෙක් අත්අඩංගුවට",
       "News Content": "මාතලේ - මහවෙල පල්ලෙපොල ප්‍රදේශයේ ඖෂධ වෙළඳසැලක නීතිවිරෝධී ලෙස මත්පෙති අලෙවි කරමින් සිටි පුද්ගලයෙකු විවිධ වර්ගයේ මත්පෙති 513ක් සමඟ අත්අඩංගුවට ගෙන තිබෙනවා.\nමොහු වෛද්‍ය නිර්දේශයක් නොමැතිව ඖෂධ වෙළඳසැලේ වෙනම කාමරයක සඟවා මේවා අලෙවි කර ඇති බවටයි අනාවරණ වී ඇත්තේ.\nමේ සම්බන්ධයෙන් මාතලේ පොලිස් ස්ථානය වෙත තොරතුරක් ලැබී තිබූ අතර, ඒ අනුව අදාළ වැටලීම ඊයේ (24) සිදු කර තිබෙනවා.\nසැකකරු 66 හැවිරිදි පල්ලෙපොල ප්‍රදේශයේම පදිංචිකරුවෙක්.",
       "URL": "https://www.hirunews.lk/321217/මාතලේ-මත්පෙති-අලෙවි-කළ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=710"
}