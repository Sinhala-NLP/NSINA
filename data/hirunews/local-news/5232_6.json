{
       "Source": "hirunews",
       "Timestamp": "Monday, 28 December 2015 - 7:54",
       "Headline": "කුණු ගඳ ගහන අමාත්‍යාංශ",
       "News Content": "කොළඹ නගර සභාව විසින් කසල බැහැර කෙරෙන මීතොටමුල්ල කුණුකන්දට එරෙහිව  'කොලොන්නාව කුණු කන්දට එරෙහි ජනතා ව්‍යාපාරය' ඊයේ විරෝධතා පාගමනක් සංවිධාන කර තිබුණා.\nවිරෝධතාකරුවන් පවසන්නේ, මැතිවරණ සමයේදී පැමිණෙන විවිධ දේශපාලනඥයින් විවිධ පොරොන්දු දුන්නද, ඒවා පොරොන්දුවලට පමණක් සීමා වී ඇති බවයි.\nමීතොටමුල්ල රාහුල විද්‍යාලය අසලින් සිය විරෝධතාව ඇරඹූ උද්ඝෝෂකයින් පසුවල මීතොටමුල්ල කසල කන්දට පිවිසෙන මාර්ගය ආසන්නයේදී විරෝධතාවයේ නිරත වුණා.\nපසුව එම ස්ථානයට පැමිණි කොළඹ නගර සභාවේ නාගරික කොමසාරිස්වරයා සඳහන් කළේ අමාත්‍යාංශ ලේකම්වරුන් සිව් දෙනෙකුගෙන් යුත් කමිටුවක් පත් කර මෙම ගැටලුවට කඩිනමින් විසඳුම් ලබා දීමට කටයුතු කරන බවයි.\nකෙසේ වෙතත්, විසදුම් ලැබෙන කාලසීමාව පිළිබදව නිශ්චිත අදහසක් ප්‍රකාශ නොවීම හේතුවෙන් අඛණ්ඩ සත්‍ය ග්‍රහයක් ආරම්භ කරන බව උද්ඝෝෂකයින් ප්‍රකාශ කළා.",
       "URL": "https://www.hirunews.lk/122908/කුණු-ගඳ-ගහන-අමාත්‍යාංශ",
       "Category": "Local News",
       "Parent URL": "https://www.hirunews.lk/local-news.php?pageID=5232"
}