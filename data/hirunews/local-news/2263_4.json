{
       "Source": "hirunews",
       "Timestamp": "Monday, 21 December 2020 - 6:28",
       "Headline": "පළාත් කිහිපයකට අද දිනයේ වැසි",
       "News Content": "උතුරු, නැගෙනහිර, උතුරු මැද, මධ්‍යම,ඌව සහ වයඹ පළාත්වලත් හම්බන්තොට දිස්ත්‍රික්කයේත් විටින්විට වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nසෙසු ප්‍රදේශවල ප.ව. 1.00න් පමණ පසුව තැනින් තැන වැසි හෝ ගිගුරුම් සහිත වැසි ඇති විය හැකියි.\nමධ්‍යම සහ ඌව පළාත්වලත් පොළොන්නරුව, අම්පාර සහ මඩකලපුව දිස්ත්‍රික්කවලත් ඇතැම් ස්ථානවලට අද (21) මිලි මීටර් 100ට වැඩි තද වැසි ඇතිවිය හැකි බවයි එම දෙපාර්තමේන්තුව වැඩි දුරටත් දැනුම් දෙන්නේ.\nමධ්‍යම කඳුකරයේ නැගෙනහිර බෑවුම් ප්‍රදේශවලත්, උතුරු, උතුරුමැද සහ වයඹ පළාත්වලත් හම්බන්තොට දිස්ත්‍රික්කයේත් විටින්විට පැයට කිලෝ මීටර් 50 පමණ දක්වා වන තරමක් තද සුළං ඇතිවිය හැකි බවද දැනුම් දෙනවා.",
       "URL": "https://www.hirunews.lk/257514/පළාත්-කිහිපයකට-අද-දිනයේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2263"
}