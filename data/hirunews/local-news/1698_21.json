{
       "Source": "hirunews",
       "Timestamp": "Saturday, 11 September 2021 - 17:32",
       "Headline": "ඕස්ට්‍රේලියා හිටපු අගමැතිට දඩයක්",
       "News Content": "මුහුණු ආවරණයක් නොපැළඳ සිටීමේ චෝදනාව මත ඕස්ට්‍රේලියා හිටපු අගමැති ටෝනි ඇබට් ට ඩොලර් 500 ක දඩ මුදලක් නියම කර තිබෙනවා.\nසිඩ්නි නගරයේදී මුහුණු ආවරණයක් නොමැතිව ඔහු සිටින ආකාරයක් දැක්වෙන ඡායාරූපයක් සමාජ මාධ්‍ය ඔස්සේ පළවීමත් සමගයි පොලිසිය මෙම දඩය පණවා ඇත්තේ.\nසිද්ධිය සම්බන්ධයෙන් තමා කණගාටුවන බව ටෝනි ඇබට් සඳහන් කර තිබුණා.\nකෙසේවෙතත් දඩය පිළිබඳ අභියාචනයක් ඉදිරිපත් නොකරන බවද ඔහු පවසා තිබෙනවා.",
       "URL": "https://www.hirunews.lk/281950/ඕස්ට්‍රේලියා-හිටපු-අගමැතිට-දඩයක්",
       "Category": "Local News",
       "Parent URL": "https://www.hirunews.lk/local-news.php?pageID=1698"
}