{
       "Source": "hirunews",
       "Timestamp": "Sunday, 02 August 2020 - 13:30",
       "Headline": "මැතිවරණ දින රාත්‍රියේ ඡන්ද පෙට්ටි රකින්න පක්ෂ නියෝජිතයන්ටත් අවස්ථාව (වීඩියෝ)",
       "News Content": "පාර්ලිමේන්තු මැතිවරණය පැවැත්වෙන දින රාත්‍රියේ ඡන්ද පෙට්ටිවල ආරක්ෂාව සහතික කිරීම සඳහා ආරක්ෂක නිලධාරීන්ට අමතරව දේශපාලන පක්ෂ නියෝජිතයන්ටත් අවස්ථාව ලබාදීමට මැතිවරණ කොමිසම තීරණය කර තිබෙනවා.\nඒ අනුව මැතිවරණ බල ප්‍රදේශයකට දෙදෙනෙකු බැගින් සෑම දේශපාලන පක්ෂයකටම ගණන් කිරීමේ මධ්‍යස්ථාන පරිශ්‍රයේ සිය නියෝජිතයන් රඳවා තැබීමට අවස්ථාව හිමිවන බවයි මැතිවරණ කොමිසමේ සභාපති මහින්ද දේශප්‍රිය සඳහන් කළේ.\nමෙම විශේෂ ප්‍රකාශයේදී මැතිවරණ කොමිසමේ සභාපතිවරයා වැඩිදුරටත් කියා සිටියේ ඡන්දදායකයන්ගේ සෞඛ්‍ය ආරක්ෂිත බව උපරිමව තහවුරු කර ඇති බවයි.",
       "URL": "https://www.hirunews.lk/246971/මැතිවරණ-දින-රාත්‍රියේ-ඡන්ද-පෙට්ටි-රකින්න-පක්ෂ-නියෝජිතයන්ටත්-අවස්ථාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2544"
}