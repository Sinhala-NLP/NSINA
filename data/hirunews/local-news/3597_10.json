{
       "Source": "hirunews",
       "Timestamp": "Thursday, 20 December 2018 - 9:38",
       "Headline": "අද දිවුරුම් දුන් ඇමතිවරුන්ගේ ලැයිස්තුව මෙන්න",
       "News Content": "ජාතික ප්‍රතිපත්ති, ආර්ථිික කටයුතු නැවත පදිංචිකිරීම් හා පුනරුත්ථාපන හා උතුර පළාත් සංවර්ධන වෘත්තිය පුහුණු හා නිපුණතා සංවර්ධන සහ යෞවන කටයුතු අමාත්‍යවරයා ලෙස අග්‍රාමාත්‍ය රනිල් වික්‍රමසිංහ දිවුරුම් දී තිබෙනවා.\nඑමෙන්ම අමාත්‍ය ජෝන් අමරතුංග දිවුරුම් දී ඇත්තේ සංචාරක සංවර්ධන, වනජීවී හා ක්‍රිස්තියානි ආගමික කටයුතු අමාත්‍ය ධුරයේයි.\nමීට අමතරව බුද්ධශාසන හා වයඹ සංවර්ධන අමාත්‍ය ධුරයේ ගාමිණි ජයවික්‍රම පෙරේරා දිවුරුම් දී ඇති අතර, මුදල් හා ජනමාධ්‍ය අමාත්‍ය ධුරයේ මංගල සමරවීර අමාත්‍යවරයා දිවුරුම්දී තිබෙනවා.\nරාජ්‍ය ව්‍යාපාර, කන්ද උඩරට උරුමය සහ මහනුවර සංවර්ධන අමාත්‍යවරයා ලෙස දිවුරුම්දී ඇත්තේ ලක්ෂ්මන් කිරිඇල්ලයි.\nනගර සැළසුම් ජල සම්පාදන හා උසස් අධ්‍යාපන අමාත්‍යවරයා ලෙස රවුෆ් හකීම් දිවුරුම් දී ඇති අතර, තිලක් මාරපන විදේශ කටයුතු අමාත්‍යවරයා ලෙසත් රාජිත සේනාරත්න සෞඛ්‍ය පෝෂණ හා දේශීය වෛද්‍ය අමාත්‍යවරයා ලෙසත් දිවුරුම් දී තිබෙනවා.\nවිදුලිබල බලශක්ති හා ව්‍යාපාර සංවර්ධන අමාත්‍ය ධුරයේ දිවුරුම්දී ඇත්තේ රවී කරුණානායකයි.\nඊට අමතරව අභ්‍යන්තර හා ස්වදේශ කටයුතු සහ පලාත් සභා හා පලාත්පාලන අමාත්‍ය ධුරයේ වජිර අබේවර්ධන දිවුරුම්දී තිබෙනවා.\nමීට අමතරව කර්මාන්ත හා වානිජ කටයුතු, දිගුකාලීනව අවතැන්වූ පුද්ගලයන් නැවත පදිංචි කිරීම සහ සමූපකාර සංවර්ධන අමාත්‍ය ධුරයේ දිවුරුම්දී ඇත්තේ රිෂාඩ්  බදියුදීන්.\nපාඨලී චම්පික රණවක මහා නගර සහ බස්නාහිර සංවර්ධන අමාත්‍යවරයා ලෙස දිවුරුම් දී තිබෙනවා.\nමීට ටික වේලාවකට පෙර අවසන්වූ අමාත්‍ය මණ්ඩල දිවුරුම්දීමට අනුව වැවිලි කර්මාන්ත අමාත්‍යවරයා ලෙස ජනාධිපතිවරයා ඉදිරියේ දිවුරුම් දී ඇත්තේ නවීන් දිසානායකයි.\nකෘෂිකර්ම, ග්‍රාමීය ආර්ථික කටයුත පශු සම්පත් සංවර්ධන, වාරිමාර්ග සහ ධීවර හා ජලජ සම්පත් සංවර්ධන අමාත්‍යවරයා ලෙස දිවුරුම් දී ඇත්තේ පී. හැරිසන්.\nමීට අමතරව කබීර් හෂීම් මහාමාර්ග හා මාර්ග සංවර්ධන සහ ඛනිජ තෙල් සම්පත් සංවර්ධන අමාත්‍යවරයා ලෙස දිවුරුම් දී තිබෙනවා.\nනව කැබිනට් මණ්ඩලයේ ඉඩම් හා පාර්ලිමේන්තු ප්‍රතිසංස්කරණ අමාත්‍යවරයා ලෙස දිවුරුම් දී ඇත්තේ ගයන්ත කරුණාතිලකයි.\nනිවාස ඉදිකිරීම් සහ සංස්කෘතික කටයුතු අමාත්‍යවරයා ලෙස සජිත් ප්‍රේමදාස දිවුරුම් දී තිබෙනවා.\nමීට අමතරව අර්ජුන රණතුංග ප්‍රවාහන හා සිවිල් ගුවන් සේවා අමාත්‍යවරයා ලෙසත් පලනි දිගම්බරම්, කඳුරට නව ගම්මාන, යටිතල පහසුකම් හා ප්‍රජා සංවර්ධන අමාත්‍යවරයා ලෙස දිවුරුම්දී ඇති බව ජනාධිපති මාධ්‍ය අංශය පවසනවා.\nචන්ද්‍රානි බණ්ඩාර දිවුරුම්දී ඇත්තේ කාන්තා හා ළමා කටයුතු සහ වියලි කලාප සංවර්ධන අමාත්‍යවරිය ලෙසයි.\nනව අමාත්‍ය මණ්ඩල දිවුරුම්දීමට අනුව අධිකරණ හා බන්ධනාගාර ප්‍රතිසංස්කරණ අමාත්‍යවරිය ලෙස දිවුරුම් දී ඇත්තේ තලතා අතුකෝරාලයි.\nඅධ්‍යාපන අමාත්‍යවරයා ලෙස අකිල විරාජ් කාරියවසම් දිවුරුම්දී ඇති අතර, තැපැල් සේවා හා මුස්ලිම් ආගමික කටයුතු අමාත්‍යවරයා ලෙස අබ්දුල් හලීම් දිවුරුම් දී තිබෙනවා.\nමීට අමතරව වරාය හා නාවික කටයුතු සහ දක්ෂිණ සංවර්ධන අමාත්‍යවරයා ලෙස දිවුරුම් දී ඇත්තේ සාගල රත්නායකයි.\nවිදුලි සංදේශ ඩිජිටල් යටිතල පහසුකම් විදේශ රැකියා සහ ක්‍රීඩා අමාත්‍යවරයා ලෙස හරීන් ප්‍රනාන්දු දිවුරුම් දී ඇති අතර, මනෝ ගනේෂන් ජාතික ඒකාබද්ධතා රාජ්‍ය භාෂා සමාජ ප්‍රගති සහ හින්දු ආගමික කටයුතු අමාත්‍යවරයා ලෙස ජනාධිපතිවරයා ඉදිරියේ දිවුරුම් දී තිබෙනවා.\nමේ අතර කම්කරු වෘත්තිය සමිති සබඳතා සහ සමාජ සවිබල ගැන්වීම් අමාත්‍යවරයා ලෙස දයා ගමගේ දිවුරුම්දී ඇති අතර, මලික් සමරවික්‍රම දිවුරුම් දී ඇත්තේ සංවර්ධන උපායමාර්ග ජාත්‍යන්තර වෙළඳ සහ විද්‍යා හා තාක්ෂණ හා පර්යේෂණ අමාත්‍යවරයා ලෙසයි.\nඅග්‍රාමාත්‍යවරයාගේ අමාත්‍යාංශය ද ඇතුලූ අමාත්‍යවරුන් 29 දෙනෙකු අද ජනාධිපති ලේකම් කාර්යාලයේදී ජනාධිපති මෛත්‍රිපාල සිරිසේන ඉදිරියේ දිවුරුම් දුන් බවයි ජනාධිපති මාධ්‍ය අංශය වැඩිදුරටත් සඳහන් කළේ.\nrnrnrnrn",
       "URL": "https://www.hirunews.lk/206463/අද-දිවුරුම්-දුන්-ඇමතිවරුන්ගේ-ලැයිස්තුව-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=3597"
}