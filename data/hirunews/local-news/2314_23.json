{
       "Source": "hirunews",
       "Timestamp": "Tuesday, 24 November 2020 - 14:16",
       "Headline": "සීඝ්‍රයෙන් වඳවන කල්පිටියේ සහ පුත්තලමේ බූරුවන් (වීඩියෝ)",
       "News Content": "කල්පිටිය සහ පුත්තලම කියූ සැණින් සිහියට නැගෙන්නේ බූරුවන් පිළිබඳවයි.\nඑම තත්ත්වය මේ වන විට වෙනස්වෙමින් පවතින්නේ එම ප්‍රදේශවල බූරුවන් සීඝ්‍රයෙන් වඳවීමේ තර්ජනයකට මුහුණදීම හේතුවෙන්.\nනමුත් මේ වන විට කල්පිටිය ප්‍රදේශයේ බූරුවන් සීඝ්‍ර වඳවීමේ තර්ජනයකට ලක්ව තිබෙනවා.\nබූරුවන් යනු කල්පිටිය සහ පුත්තලම ප්‍රදේශවලට ආවේණික සත්ත්ව කොට්ඨාසයක් ලෙස හැඳින්විය හැකියි.\nඅතීතයේ ජීවත් වූ මිනිසුන් මෙම බූරුවන් යොදා ගනිමින් බඩු බාහිරාදිය ප්‍රවාහනය කළ බවට ඕනෑතරම් සාක්ෂි පවතිනවා.\nකල්පිටිය සහ පුත්තලම ප්‍රදේශයේ පවතින වැලි කදු සහිත ස්වභාවික පිහිටීම හේතුවෙන් එකල බූරුවාගෙන් මිනිසා ලද ප්‍රයෝජනය සුළු පටු නැහැ.\nඇතැම් පොල්වතු හිමියන් පොල් කුරුමිණියන් විනාශකිරීම සඳහා බූරුවන් යොදාගත් බවටද සාක්ෂි පවතිනවා.\nකෙසේ වෙතත් කල්පිටිය ප්‍රදේශයේ තෘණභූමි විනාශවීම සහ පරිසරයට බැහැර කෙරෙන පොලිතීන් ආහාරයට ගැනීම හේතුවෙන් මේ වන විට බූරුවන් විශාල සංඛ්‍යාවක් මියගොස් ඇති බව වාර්තා වනවා.\nඅයාලයේ ජීවත්වන මෙම සතුන්ට වාහනවල ගැටීමෙන්ද ඇතැම්විට දිවි අහිමි වනවා.\nප්‍රදේශවාසීන් පෙන්වා දෙන්නේ හිමිකරුවන් නොමැතිව මේ වන විට මෙම සතුන් නිදැල්ලේ ගැවසීම අනාගතයේ බූරු ගහණය අඩුවීමට හේතුවක් විය හැකි බවටයි.",
       "URL": "https://www.hirunews.lk/255488/සීඝ්‍රයෙන්-වඳවන-කල්පිටියේ-සහ-පුත්තලමේ-බූරුවන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2314"
}