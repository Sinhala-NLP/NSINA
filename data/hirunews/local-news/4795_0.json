{
       "Source": "hirunews",
       "Timestamp": "Tuesday, 15 November 2016 - 16:59",
       "Headline": "පොලිස් කොස්තාපල්වරයෙකුට අතවර චෝදනාවක්",
       "News Content": "පොලිස් නිලධාරිනියකගේ මවකට අතවර කිරීමට තැත් කළ 41 හැවිරිදි පොලිස් කොස්තාපල්වරයෙකු හෙට දිනය දක්වා රක්ෂිත බන්ධනාගාර ගතකරන ලෙස තඹුත්තේගම මහේස්ත්‍රාත් බණ්ඩාර ඉලංගසිංහ අද නියෝග කළා.\nසිද්ධිය සම්බන්ධයෙන් වන පරීක්ෂණවල ප්‍රගතිය දැක්වෙන වාර්තාවක් හෙට අධිකරණයට ඉදිරිපත් කරන ලෙසයි එහිදී මහේස්ත්‍රාත්වරයා පොලීසියට නියෝග කර ඇත්තේ.\n58 හැවිරිදි මව නිවසේ තනිව සිටින මොහොතක සැකකාර පොලිස් කොස්තාපල්වරයා ඇයට අතවර කිරීමට තැත් කර ඇති බවට පොලීසියට පැමිණිලි කර ඇත්තේ නුවරඑළිය පොලීසියේ සේවය කරන එම කාන්තාවගේ දියණිය විසින්.\nඒ අනුව රාජාංගණය පොලීසියේ සේවය කරන සැකකාර පොලිස් කොස්තාපල්වරයා අත්අඩංගුවට ගෙන ඇති අතර ඔහුගේ සේවය අත්හිටුවීමටද තඹුත්තේගම සහකාර පොලිස් අධිකාරිවරයා පියවර ගෙන තිබෙනවා.",
       "URL": "https://www.hirunews.lk/147599/පොලිස්-කොස්තාපල්වරයෙකුට-අතවර-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4795"
}