{
       "Source": "hirunews",
       "Timestamp": "Thursday, 18 May 2023 - 15:03",
       "Headline": "\"හූකා\" දුම්කොළ කිලෝග්‍රෑම් 8,010ක් රේගු භාරයට",
       "News Content": "ශ්‍රී ලංකා රේගු දෙපාර්තමේන්තුවේ වරාය පාලන අංශය විසින් රැස් කරන ලද බුද්ධි තොරතුරු විශ්ලේශණයෙන් සිදු කරන ලද දීර්ඝ විමර්ශනයකින් අනතුරුව ඩුබායි රාජ්‍යයේ සිට ශ්‍රී ලංකාවට ආනයනය කරන ලද සැක කටයුතු බහාලුමක් අත්අඩංගුවට ගෙන තිබෙනවා.\nඑම බහාලුම පරීක්ෂා කිරීමේ දී එය තුල තිබී ශිෂා නමැති උපකරණය භාවිතා කර වාෂ්ප දුම් පානය සඳහා අවශ්‍ය වන හූකා තරලය (Hookah Tobacco) අඩංගු පැකට්ටු තොගයක් සොයාගෙන ඇති බවයි වාර්තා වන්නේ.\nඑහි මුළු ශුද්ධ බර කිලෝ ග්‍රෑම් 8010ක් වන ග්‍රෑම් 50 බැගින් අඩංගු කුඩා පැකට්ටු 160,200 ක් අඩංගු වී තිබෙනවා.\nමෙහි වෙළඳපළ වටිනාකම රුපියල් 164,000,000ක් පමණ වන බවට තක්සේරු කර තිබෙන්නේ.\nමෙම තරලය තුල නිකොටින් 0.05% අඩංගු අතර මෙය ලංකාවට ආනයනය සීමා කර ඇති ද්‍රව්‍යයක්.\nමෙම බහාලුම ව්‍යාජ සමාගමක නමට ශ්‍රී ලංකාවට ඒවා තිබූ බවයි වාර්තා වන්නේ.",
       "URL": "https://www.hirunews.lk/335546/හූකා-දුම්කොළ-කිලෝග්‍රෑම්-8010ක්-රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=335"
}