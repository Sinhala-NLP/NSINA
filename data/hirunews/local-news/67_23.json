{
       "Source": "hirunews",
       "Timestamp": "Monday, 28 August 2023 - 8:52",
       "Headline": "හිටපු ආණ්ඩුකාර ටිකිරි කොබ්බෑකඩුවගේ ඉන්ධන දීමනාව පෞද්ගලික ලේකම්ට ලබාදීම ගැන පරීක්ෂණයක්",
       "News Content": "හිටපු සබරගමු පළාත් ආණ්ඩුකාර ටිකිරි කොබ්බෑකඩුව විදේශගතව සිටියදී ඔහුගේ පෞද්ගලික ලේකම්ට ආණ්ඩුකාරවරයාට හිමි ඉන්ධන දීමනාව ලබා දී ඇත්නම් එය යලි අයකර ගැනීමට පියවර ගන්නා බව පළාත් සභා හා පළාත් පාලන රාජ්‍ය අමාත්‍ය ජානක වක්කුඹුර ප්‍රකාශ කළා.\nඑමෙන්ම මේ සම්බන්යෙන් පරීක්ෂණයක් සිදු කරන බවයි ඔහු කියා සිටියේ.\nආණ්ඩුකාර ටිකිරි කොබ්බෑකඩුව විදේශගතව සිටියදී ඔහුගේ පෞද්ගලික ලේකම්ට ආණ්ඩුකාරවරයාට හිමි ඉන්ධන දීමනාව වූ රුපියල් හත්ලක්ෂ 25,000 ක මුදලක් ලබා දී ඇති බවට කෝප් කමිටුව මගින් පසුගියදා අනාවරණය කර තිබුණා.",
       "URL": "https://www.hirunews.lk/346370/හිටපු-ආණ්ඩුකාර-ටිකිරි-කොබ්බෑකඩුවගේ-ඉන්ධන-දීමනාව-පෞද්ගලික-ලේකම්ට-ලබාදීම-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=67"
}