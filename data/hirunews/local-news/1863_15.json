{
       "Source": "hirunews",
       "Timestamp": "Thursday, 24 June 2021 - 12:55",
       "Headline": "සිසුන් තවමත් ඔන්ලයින් ගැටළුවේ (වීඩියෝ)",
       "News Content": "අන්තර්ජාලය ඔස්සේ ඉගෙනුම් කටයුතු සිදු කිරීමේ දී සිසුන් මුහුණ දෙන ගැටළු සම්බන්ධයෙන් හිරු ප්‍රවෘත්ති අංශය දිගින් දිගටම වාර්තා කළා. කෙසේ වෙතත්, තවමත් එම ගැටළුවලට සාර්ථක විසදුමක් ලැබී නැහැ.\nබඩල්කුඹුර ප්‍රාදේශීය ලේකම් කොට්ඨාශය සහ පස්සර ප්‍රාදේශීය ලේකම් කොට්ඨාශයට මැදිව පිහිටා ඇති වරාදොල ගම්මානයේ දරුවන්ට ද ඔන්ලයින් තාක්ෂණය ඔස්සේ ඉගෙනුම් කටයුතු කිරීමට සිදුව ඇත්තේ අඩි 120ක් පමණ උස ගසක් මුදුනේ රවුටරයක් සවි කිරීමෙන්.\nබිබිල - මැදගම - පුබ්බාරගම ගම්මානයේ දරුවන් ද දුරකථන සංඥා නොමැතිවීමෙන් පීඩාවට පත්ව සිටිනවා. සංඥා පහසුකම් ඇති ස්ථානයක තාවකාලිකව අටවා ගත් පැළක සිටයි ඔවුන් පාසල් අධ්‍යාපන කටයුතුවල නිරත වන්නේ.\nමේ අතර, අන්තර්ජාලය ඔස්සේ අඩු පහසුකම් යටතේ පාසල් ළමයින් ඉගෙනුම් කටයුතු සිදුකළ තාවකාලික ඉදිකිරීමකට මාතර - දෙයියන්දර - මුල්ලහේන ප්‍රදේශයේ දී ගිනි තබා විනාශ කිරීමේ සිද්ධිය සම්බන්ධයෙන් පොලිස් විමර්ශනයක් ආරම්භ කර තිබෙනවා.\nමීට පෙර ද අවස්ථා දෙකකදී කිසියම් පිරිසක් පිරිසක් විසින් අදාළ ඉදිකිරීම ගිනි තබා විනාශ කර ඇති බවයි වාර්තා වුණේ.",
       "URL": "https://www.hirunews.lk/275215/සිසුන්-තවමත්-ඔන්ලයින්-ගැටළුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1863"
}