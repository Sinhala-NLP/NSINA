{
       "Source": "hirunews",
       "Timestamp": "Tuesday, 16 November 2021 - 14:23",
       "Headline": "බැසිල්ගේ කටින් පැන්න මහ බැංකු සංචිතයේ ඇත්ත කතාව (වීඩියෝ)",
       "News Content": "ශ්‍රී ලංකා මහ බැංකුව සතුව අතීතයේ පටන්ම පැවති ශුද්ධ වත්කම් සෑම විටම පැවතියේ ණය මුදල් හරහා තරකරගත් ශුද්ධ වත්කම් වශයෙන් බව මුදල් අමාත්‍ය බැසිල් රාජපක්ෂ පවසනවා.\nමුදල් අමාත්‍යවරයා මේ අදහස් පළ කළේ, ඊයේ හිරු රූපවාහිනිය ඔස්සේ විකාශය වූ සලකුණ සංවාදාත්මක දේශපාලන වැඩසටහන හා එක් වෙමින්.\nමෙහිදී ශ්‍රී ලංකා මහ බැංකුවේ මූල්‍ය සංචිත පිළිබඳව වැඩිදුරටත් අදහස් දැක්වූ මුදල් අමාත්‍ය බැසිල් රාජපක්ෂ කියා සිටියේ, පැවති රජයන් බොහොමයක් විවිධ මූල්‍ය මූලාශ්‍ර ඔස්සේ ලබා ගන්නා ණය මුදල් යෙදවීම හරහා මෙරට ශුද්ධ වත්කම් හා විදෙස් මූල්‍ය සංචිත ශක්තිමත් කිරීමට පියවර ගත් බවයි.\nපැහැදිලිව කියන්න ඕනේ මෙච්චර කලක් අපේ රිසව්ස් තිබුණයි කියන ප්‍රමාණයත් අපේ ණය.\nඒ කියන්නේ ගිය ආණ්ඩු කාලේ ණය අරගෙන රිසව්ස් වලට දැම්මා, ඒ කියන්නේ මම හරියට උදාහරණයක් කියන්නම්, රජයේ සේවකයෙක් ඉන්නවා ඔබතුමා vehicle හරි මොකක් හරි ණයක් ගන්නවා, ගත්තහම ඒකට පොලිය අඩුයි, ඔයා එක අරගෙන ගිහිල්ලා බැංකුවක හරි වෙන තැනක ෆිනෑන්ස් කොම්පැනියක fix deposit එකක් දානවා හැබැයි ඒ සල්ලි ඔයාගේ fix deposit එකක් කියලා පෙනුනට ඒක තව තැනකට ණයක්.\nඉතිං ඒ වගේ අපි bond වලින් විවිධ ක්‍රම වලින් මේ රිසව්ස් වගයක් දාලා තිබුණා, එතකොට අපි මේ ආණ්ඩුව ආපු වෙලාවෙ ඉඳලා ප්‍රතිපත්තියක් විදිහට අර ණය අරගෙන රිසව්ස්වල තිබිච්ච ඒවා අපි ගෙව්වා.\nතව ඉදිරියටත් දැන් ජනවාරිවල දැන් පන්සීයක් ගෙවනවා ජූලිවල තව දාහක් ගෙවනවා ඒ ගෙවන කොට අපේ රිසව්ස් අඩු වෙන්න පුලුවන්.\nනමුත් ඒ හා සමානව අපේ ණයත් අඩුවෙනවා.",
       "URL": "https://www.hirunews.lk/288189/බැසිල්ගේ-කටින්-පැන්න-මහ-බැංකු-සංචිතයේ-ඇත්ත-කතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1557"
}