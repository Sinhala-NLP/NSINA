{
       "Source": "hirunews",
       "Timestamp": "Friday, 06 May 2022 - 8:50",
       "Headline": "තමිල්නාඩු මන්ත්‍රීවරුන් පිරිසක් වැටුප ශ්‍රී ලංකාවට පරිත්‍යාග කරයි",
       "News Content": "ඉන්දීය ඩී.එම්.කේ. පක්ෂයේ ලෝක් සභා සහ රාජ්‍ය සභා මන්ත්‍රීවරුන් තම මාසයක වැටුප ශ්‍රී ලංකාවට ආධාර ලෙස පරිත්‍යාග කිරීමට සූදානම් බව ඉන්දීය මාධ්‍ය වාර්තා කළා.\nඑම පක්ෂය ඊයේ (05) නිවේදනය කර තිබුණේ පක්ෂ සභාපති, තමිල්නාඩු මහ ඇමති එම්.කේ. ස්ටාලින්ගේ ඉල්ලීම අනුව මෙම තීරණය ගත් බවයි.\nආර්ථික අර්බුදයකට මුහුණ දී සිටින මෙරට ජනතාව වෙනුවෙන් අත්‍යවශ්‍ය භාණ්ඩ යැවීමට අවසර ලබාදෙන ලෙස ද තමිල්නාඩු මහ ඇමතිවරයා පසුගියදා ඉන්දීය මධ්‍යම රජයෙන් ඉල්ලා තිබුණා.\nඒ සඳහා ඉන්දීය මධ්‍යම රජයේ අනුමැතිය හිමිවූ අතර, ඉන්දීය විදේශ කටයුතු අමාත්‍ය එස්. ජායිශංකර් දැනුම්දී තිබුණේ එම ආධාර ඉන්දීය රජය මගින් ශ්‍රී ලංකාවට ලබාදෙන ආධාරවල කොටසක් ලෙස යොමු කළ හැකි බවයි.",
       "URL": "https://www.hirunews.lk/303616/තමිල්නාඩු-මන්ත්‍රීවරුන්-පිරිසක්-වැටුප-ශ්‍රී-ලංකාවට-පරිත්‍යාග-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1189"
}