{
       "Source": "hirunews",
       "Timestamp": "Monday, 03 April 2023 - 20:10",
       "Headline": "රාහුල් ගාන්ධිට ඇප නියම කෙරේ",
       "News Content": "ඉන්දීය අග්‍රමාත්‍ය නරේන්ද්‍ර මෝදිගේ නමට අපහාස කිරීමේ චෝදනාවට වරදකරු වූ එරට විපක්ෂ නායක රාහුල් ගාන්ධිට ගුජරාට අධිකරණය විසින් ඇප නියම කර තිබෙනවා.\nඒ අනුව , ඔහුට නියම වූ වසර දෙකක සිර දඬුවම ක්‍රියාත්මක වීම තාවකාලිකව අත්හිටුවනු ඇති.\nදඩුවමට එරෙහිව ඉදිරිපත් කළ අභියාචනය හේතුවෙන් මෙම ඇප නියම කිරීම සිදුකර ඇති අතර අදාළ අභියාචනය ලබන 19 වැනිදා විභාගයට ගැනීමට නියමිතයි.\nඑහිදී රාහුල් ගාන්ධිගේ දඬුවම අහෝසි නොකළහොත් ඔහු මන්ත්‍රී ධුරය දැරීමට නුසුදුස්සකු වීම තහවුරු කෙරෙන අතර වසර අටක කාලයකට මැතිවරණ සදහා ඉදිරිපත්වීමට ද නොහැකි වනු ඇති.",
       "URL": "https://www.hirunews.lk/331639/රාහුල්-ගාන්ධිට-ඇප-නියම-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=436"
}