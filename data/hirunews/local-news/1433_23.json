{
       "Source": "hirunews",
       "Timestamp": "Tuesday, 11 January 2022 - 9:16",
       "Headline": "කාන්තාවක් සී.අයි.ඩී. ගොඩනැගිල්ලෙන් පැන මරුට (වීඩියෝ)",
       "News Content": "මුල්‍ය වංචාවක් සම්බන්ධයෙන් ප්‍රශ්න කිරීම සදහා අපරාධ පරීක්ෂණ දෙපාර්තමේන්තුවට රැගෙන ආ කාන්තාවක් එහි පස්වන මහලෙන් පැන සියදිවි හානිකරගෙන තිබෙනවා.\nඊයේ (10) දින මෙලෙස සියදිවි හානිකරගෙන ඇත්තේ 46 හැවිරිදි, අප්සරා මැණිකේ නැමති පන්නිපිටිය ප්‍රදේශයේ පදිංචි කාන්තාවක් බවයි ,පොලීසිය සඳහන් කළේ.\nඇය විසින් විවිධ සමිති සමාගම් පිහිටුවා රුපියල් හයකෝටි 83 ලක්ෂ 40,000ක මුදලක් රාජගිරිය, අංගොඩ සහ වැල්ලම්පිටිය යන ප්‍රදේශවල පදිංචි පුද්ගලයින්ගෙන් වංචා කර ඇති බවට, පැමිණිලි ලැබී තිබුණා.\nමෙම කාන්තාව පොලිසිය මග හරිමින් විවිධ නම් වලින් පෙනී සිටි තැනැත්තියක් බවට ද අනාවරණ වී තිබෙනවා.\nඇගේ සිරුර මේ වන විට පොලිස් මෘත ශරීරාගාරයේ තැන්පත් කර ඇති අතර, පශ්චාත් මරණ පරීක්ෂණය අද (11) දින සිදුකිරීමට නියමිතයි.",
       "URL": "https://www.hirunews.lk/293636/කාන්තාවක්-සී-අයි-ඩී-ගොඩනැගිල්ලෙන්-පැන-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1433"
}