{
       "Source": "hirunews",
       "Timestamp": "Sunday, 07 February 2021 - 9:10",
       "Headline": "බස් හිමියන් මුහුණපාන ගැටළු ගැන අදත් සාකච්ඡාවක්",
       "News Content": "පෞද්ගලික බස් රථ හිමියන්ගේ සංගම් සහ මුදල්, ප්‍රාග්ධන වෙළඳපොල රාජ්‍ය අමාත්‍ය අජිත් නිවාඩ් කබ්රාල් අතර තීරණාත්මක සාකච්ඡාවක් අද පැවැත්වෙනවා.\nමෙහිදී ලීසිං සහන තවදුරටත් දිගු කරන ලෙස බස් සංගම්වලින් ඉදිරිපත්ව ඇති යෝජනාව මෙන්ම කර්මාන්තය මුහුණදෙන තවත් ගැටළු රැසක් පිළිබඳව අවධානය යොමු කිරීමට නියමිත බව සඳහන්.\nපසුගිය සතියේදී බස් සංගම් ප්‍රකාශයට පත් කළේ වර්තමානය වනවිට කර්මාන්තය මුහුණදී ඇති අර්බුද නිසි ලෙස කළමනාකරණය නොකළහොත් වැඩවර්ජනයක් ආරම්භ කිරීමට සිදුවන බවයි.\nඑය බොහෝ දුරට මෙම සතිය තුළ ක්‍රියාත්මක කිරීමට සිදුවනු ඇති බවටද ඔවුන් අනතුරු ඇඟවීමක් කරනු ලැබුවා.\nමෙම ප්‍රකාශයත් සමඟ පෙරේදා, ශ්‍රී ලංකා ගමනාගමන මණ්ඩලය නිවේදනය කළේ යළි දැනුම්දෙන තුරු සියලු සේවකයන්ගේ නිවාඩු අවලංගු කරන බවයි.",
       "URL": "https://www.hirunews.lk/261870/බස්-හිමියන්-මුහුණපාන-ගැටළු-ගැන-අදත්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=2163"
}