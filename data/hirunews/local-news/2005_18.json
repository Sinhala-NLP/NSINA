{
       "Source": "hirunews",
       "Timestamp": "Wednesday, 21 April 2021 - 15:36",
       "Headline": "සෞදි කඳවුරු වල සිටින ශ්‍රී ලාංකික කතුන් වහාම මෙරටට ගෙන්වීමේ වැඩපිළිවෙලක් ඇරඹේ",
       "News Content": "සෞදි අරාබියේ රැඳවුම් කඳවුරුවල සිටින ශ්‍රී ලාංකික කාන්තාවන් කඩිනමින් දිවයිනට ගෙන්වා ගැනීමට පියවර ගන්නා බව කම්කරු අමාත්‍ය නිමල් සිරිපාල ද සිල්වා පවසනවා.\nඑම කාන්තාවන් නිදහස් කිරීමටත්, ශ්‍රී ලංකාවට එවීමටත් සෞදි රජය එකඟ වී ඇති බවයි අමාත්‍යවරයා ප්‍රකාශ කළේ.\nඒ අනුව එම කාන්තාවන් සෞදි අරාබි රජයේ ගුවන් සේවය මගින් ශ්‍රී ලංකාවට එවීමට එරට රජය එකඟතාව පළ කර ඇතැයි ද අමාත්‍ය නිමල් සිරිපාල ද සිල්වා ප්‍රකාශ කළා.\nඒ සඳහා අවශ්‍ය කටයුතු මේ වනවිට ක්‍රියාත්මක වෙමින් පවතින බවයි ඔහු වැඩිදුරටත් කියා සිටියේ.\nඒ අනුව, කාන්තාවන් 156 දෙනෙකු දිවයිනට ගෙන්වා ගැනෙනු ඇති.",
       "URL": "https://www.hirunews.lk/269086/සෞදි-කඳවුරු-වල-සිටින-ශ්‍රී-ලාංකික-කතුන්-වහාම-මෙරටට-ගෙන්වීමේ-වැඩපිළිවෙලක්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2005"
}