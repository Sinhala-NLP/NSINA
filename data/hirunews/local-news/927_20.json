{
       "Source": "hirunews",
       "Timestamp": "Friday, 19 August 2022 - 23:02",
       "Headline": "බිත්තරවලට උපරිම සිල්ලර මිලක් නියම කරමින් ගැසට් නිවේදනයක්",
       "News Content": "බිත්තරයක් සඳහා උපරිම සිල්ලර මිලක් නියම කරමින් පාරිභෝගික කටයුතු පිළිබඳ අධිකාරිය අතිවිශේෂ ගැසට් පත්‍රයක් නිකුත් කර තිබෙනවා.\nඅද (19) රාත්‍රියේ සිට බලපැවැත්වෙන පරිදි මෙම ගැසට් පත්‍රය නිකුත් කර ඇති අතර, සුදු බිත්තරයක් රුපියල් 43 කට සහ දුඹුරු සහ රතු බිත්තරයක් රුපියල් 45 ක මිලකටත් අලෙවි කළ යුතු වනවා.\nමේ වනවිට වෙළඳපොලේ බිත්තරයක් අලෙවි වන්නේ රුපියල් 65 ක් වැනි මුදලකටයි.\nසමස්ත ලංකා බිත්තර නිෂ්පාදකයින්ගේ සංගමය ඇතුලු සංගම් කිහිපයක් අද අග්‍රාමාත්‍ය දිනේෂ් ගුණවර්ධන හමුවූ අතර, එහිදී ද තීරණය කරනු ලැබුවේ ලබන සඳුදා සිට බිත්තරයක මිල රුපියල් 5කින් අඩු කිරීමටයි.",
       "URL": "https://www.hirunews.lk/313232/බිත්තරවලට-උපරිම-සිල්ලර-මිලක්-නියම-කරමින්-ගැසට්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=927"
}