{
       "Source": "hirunews",
       "Timestamp": "Friday, 22 April 2022 - 9:55",
       "Headline": "කුඩා පරිමාණ සංචාරක ව්‍යවසායකයන්ට මූල්‍යාධාර",
       "News Content": "මෙරට කුඩා පරිමාණ සංචාරක ව්‍යවසායකයන් සඳහා මූල්‍යාධාර ලබාදීමේ වැඩසටහනක් මේ වන විට ක්‍රියාත්මකයි.\n‍\nයුරෝපා සංගමය මගින් සංචාරක සංවර්ධන අධිකාරිය හරහා මෙම වැඩපිළිවෙල ක්‍රියාත්මක කෙරෙනවා.\nඒ යටතේ කොරෝනා වසංගතයෙන් පීඩාවට ලක්වූ සංචාරක කර්මාන්තය ප්‍රකෘතිමත් කිරීමේ අරමුණින් එවැනි ව්‍යවසායකයන් සඳහා රුපියල් මිලියනය බැගින් ලබා දීමටයි කටයුතු යොදා තිබෙන්නේ.\nඑහි පළමු ව්‍යවසායකයන් තිදෙනාට මූල්‍යාධාර ලබාදීම ඊයේ සිදු කෙරුණා.\nඒ මෙරට යුරෝපා සංගම් නියෝජිත කාර්යාලය සහ සංචාරක සංවර්ධන අධිකාරියේ නිලධාරීන්ගේ සහභාගීත්වයෙන්.\nමෙම වැඩසටහන යටතේ ඉදිරි මාස දෙක තුළ සංචාරක ක්‍ෂේත්‍රයේ කුඩා හා මධ්‍යම පරිමාණ ව්‍යසායකයන් 60 දෙනෙකුට රුපියල් මිලියනය බැගින් මූල්‍ය සහය ලබාදීමට නියමිතයි.",
       "URL": "https://www.hirunews.lk/302506/කුඩා-පරිමාණ-සංචාරක-ව්‍යවසායකයන්ට-මූල්‍යාධාර",
       "Category": "Local News",
       "Parent URL": "https://www.hirunews.lk/local-news.php?pageID=1217"
}