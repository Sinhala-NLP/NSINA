{
       "Source": "hirunews",
       "Timestamp": "Thursday, 06 October 2022 - 8:05",
       "Headline": "ශ්‍රී ලංකාව අද ලෝක ගුරු දිනය සමරයි",
       "News Content": "ජනාධිපති රනිල් වික්‍රමසිංහ ලෝක ගුරු දිනය වෙනුවෙන් සුබ පැතුම් පණිවුඩයක් නිකුත් කර තිබෙනවා.\nලොව ශ්‍රේෂ්ඨම වෘත්තීන් අතර ගුරු වෘත්තිය මුල් තැන ගන්නා බවත් ලෝකයේ හා මනුෂ්‍ය වර්ගයාගේ රඳා පැවැත්ම සඳහා වූ මග නොමග පසක් කරන මාර්ගෝපදේශකයා ගුරුවරයා වන බවත් එහි දැක්වෙනවා.\nගුරුවරයා සහ ගුරු වෘත්තිය වෙනුවෙන් වූ වගකීම් නොපිරිහෙලා ඉටු කිරීමට රජයක් ලෙස බැඳී සිටින බව ද ජනාධිපතිවරයාගේ සුබ පැතුම් පණිවුඩයේ වැඩිදුරටත් සඳහන්.\nමේ අතර, අග්‍රාමාත්‍ය දිනේෂ් ගුණවර්ධනද ගුරු දිනය වෙනුවෙන් නිවේදනයක් නිකුත් කරමින් සඳහන් කළේ, රාජකාරියෙන් ඔබ්බට ගොස් තම යුතුකම ඉටු කරන අධ්‍යාපන පුනර්ජීවනයේ හදවත බඳු ගුරුවරුන්ට ජාතියේ ප්‍රණාමය පුද කරන බව යි.",
       "URL": "https://www.hirunews.lk/317143/ශ්‍රී-ලංකාව-අද-ලෝක-ගුරු-දිනය-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=822"
}