{
       "Source": "hirunews",
       "Timestamp": "Monday, 21 March 2016 - 17:42",
       "Headline": "ජානක පෙරේරා ඝාතන සිද්ධියට දෙදෙනෙකු යළි රක්ෂිතයට",
       "News Content": "මේජර් ජනරාල් ජානක පෙරේරා ඇතුළු 29 දෙනෙකු මරාගෙන මැරෙන බෝම්බයකින් මරණයට පත් කිරීමේ සිද්ධියට අදාළව සාක්ෂි ලබාදීම පැහැර හැරීම පිළිබදව ප්‍රධාන විත්තිකරුගේ නෑනා මේ මස 29 වනදා දක්වා යළි රක්ෂිත බන්ධනාගාර ගත කෙරුණා.\nඒ අනුරාධපුර විශේෂ මහාධිකරණ විනිසුරු ඛේමා ස්වාර්ණාධිපති හමුවට ඉදිරිපත් කළ අවස්ථාවේදීයි.\nමෙසේ රක්ෂිත බන්ධනාගාර ගත කෙරුණේ මාන්කුලම - නෙරියකුලම ප්‍රදේශයේ පදිංචිකාරිනියක්.\nඑමෙන්ම, බෝම්බකරුට නවාතැන් පහසුකම් සැපයීම සම්බන්ධයෙන් රිමාන්ඞ් භාරයේ සිටි ප්‍රධාන විත්තිකරුගේ සහෝදරිය ද 29 වනදා දක්වා රක්ෂිත බන්ධනාගාර ගත කිරීමට ද අධිකරණය නියෝග කළා.\nඒ මරාගෙන මැරෙන බෝම්බකරුට නවාතැන් ලබාදීම පිළිබඳ අසත්‍ය සාක්ෂි ලබාදී අධිකරණය නොමඟ යැවීමට උත්සාහ කිරීමේ චෝදනාව මතයි.",
       "URL": "https://www.hirunews.lk/129037/ජානක-පෙරේරා-ඝාතන-සිද්ධියට-දෙදෙනෙකු-යළි-රක්ෂිතයට",
       "Category": "Local News",
       "Parent URL": "https://www.hirunews.lk/local-news.php?pageID=5121"
}