{
       "Source": "hirunews",
       "Timestamp": "Saturday, 28 December 2019 - 7:27",
       "Headline": "මහ මැතිවරණය ගැන දෙමළ සන්ධානය තවමත් දෙගිඩියාවෙන්",
       "News Content": "මහ මැතිවරණයට තරඟ කිරීම සම්බන්ධයෙන් දෙමළ ජාතික සන්ධානයේ නායකයින් අතර පැවති සාකච්ඡාව එකඟතාවයකින් තොරව අවසන් වී තිබෙනවා.\nයාපනයේ පිහිටි ඉලංගෙයි තමිල් අරසු පක්ෂ කාර්යාලයේදී ඊයේ (28) රාත්‍රියේ මෙම සාකච්ඡාව පැවැත්වුණා.\nඑම සාකච්ඡාවට දෙමළ ජාතික සන්ධානයේ නායක, පාර්ලිමේන්තු මන්ත්‍රී ආර්. සම්බන්ධන් සහභාගි නොවූ බවයි එහි මාධ්‍ය ප්‍රකාශක පාර්ලිමේන්තු එම්.ඒ.සුමන්දිරන් කියා සිටියේ.\nඑහිදී මහ මැතිවරණයට උතුරු නැගෙනහිරට වෙනම තරඟ කරන බවට එකඟතාවය පළ වී ඇති අතර, අනෙක් දිස්ත්‍රික්ක සඳහා තරඟ කරන ආකාරය සම්බන්ධයෙන් මේ වනවිටත් දෙමළ ජාතික සන්ධානයේ පක්ෂ අතර එකඟතාවයකට පැමිණ නැහැ.",
       "URL": "https://www.hirunews.lk/231088/මහ-මැතිවරණය-ගැන-දෙමළ-සන්ධානය-තවමත්-දෙගිඩියාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=2982"
}