{
       "Source": "hirunews",
       "Timestamp": "Saturday, 31 October 2020 - 11:31",
       "Headline": "නවගමුව පොලිස් සිරමැදිරිය තුළදී සැකකරුවෙකු දිවි නසා ගනී",
       "News Content": "නවගමුව පොලිස් ස්ථානයේ සිර මැදිරියේ සිටි සැකකරුවෙකු ගෙළ වැළලාගෙන සියදිවි හානිකරගෙන තිබෙනවා.\nඅද(31) අලුයම 4.40ට පමණ මෙලෙස සිය දිවි හානි කරගෙන ඇත්තේ හෙරොයින් ග්‍රෑම් එකයි මිලිග්‍රෑම් 50ක් සමඟ ඊයේ අත්අඩංගුවට ගත් හංවැල්ල - ආටිගල ප්‍රදේශයේ පදිංචි 25 හැවිරිදි තරුණයෙක්.\nමත්ද්‍රව්‍යවලට දැඩි සේ ඇබ්බැහිවී සිට ඇති මෙම පුද්ගලයාට එරෙහිව රන්මාල කොල්ලකෑමේ සිද්ධීන් සම්බන්ධයෙන් සහ තියුණු ආයුධවලින් පුද්ගලයන්ට පහරදීම් පිළිබඳව ද පැමිණිලි ලැබී තිබූ බව පොලීසිය සඳහන් කළා.\nසිය දිවි හානි කර ගන්නා අවස්ථාවේ අදාළ සැකකරු සමඟ තවත් සැකකරුවන් 4 දෙනෙකු එම සිර මැදිරියේ සිට තිබෙනවා.\nඔවුන් එම අවස්ථාවේ සිර මැදිරිය තුළ නිදමින් සිට ඇති බවටයි වාර්තා වන්නේ.\nකෙසේ වෙතත් මෙම සිද්ධිය සම්බන්ධයෙන් විශේෂ විමර්ශනයක් ද  සිදුකරන බව පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ ප්‍රකාශ කළා.",
       "URL": "https://www.hirunews.lk/253697/නවගමුව-පොලිස්-සිරමැදිරිය-තුළදී-සැකකරුවෙකු-දිවි-නසා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2359"
}