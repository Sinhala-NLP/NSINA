{
       "Source": "hirunews",
       "Timestamp": "Tuesday, 26 September 2023 - 11:25",
       "Headline": "යාපනයේ තරුණයෙකු පැහැර ගෙන ගොස් දේපල මංකොල්ල කෑ තුනක් අත්අඩංගුවට",
       "News Content": "යාපනයේ මනිපායී ප්‍රදේශයේදී පුද්ගලයෙකු පැහැර ගෙන ගොස් ඔහුට පහර දී ඔහු සතුව තිබූ රන් මාලයක් ජංගම දුරකතනයක් මුදල් හා ඔරලෝසුවක් කොල්ලකැමේ සිද්ධියක් සම්බන්ධයෙන් මනිපායී පොලීසිය විසින් සැකකරුවන් තුන් දෙනෙකු 25 දා අත්අඩංගුවට ගෙන තිබෙනවා.\nමීට දින තුනකට පෙර මෙම තරුණයා පාරේ යමින් සිටියදී යතුරුපැදියකින් පැමිණි පිරිසක් ඔහුව පැහැරගෙන ගොස් එම පුද්ගලයාගේ සියළු දේ කොල්ලකෑමෙන් පසුව ඔහුව පාළු ස්ථානයටකට රැගෙන ගොස් මුදාහැර ඇති අතර, ඔහු විසින් මනිපායී පොලීසියට මේ සම්බන්ධයෙන් පැමිණිලි කොට තිබෙනවා.\nසිද්ධිය සම්බන්ධයෙන් පරීක්ෂණ පැවැත්වූ මනිපායී පොලිසිය සී.සී.ටී.වී කැමරාවල දර්ශන ඔස්සේ සැකකරුවන් තුන් දෙනෙකු අත්අඩංගුවට ගෙන ඇති අතර, එම සැකකරුවන්ව පහරකෑමට ලක් වූ තැනැත්තා විසින් හදුනාගෙන ඇති බවයි පොලිසිය පවසන්නේ.\nඅත්අඩංගුවට ගත් සැකකරුවන්ගෙන් ප්‍රශ්න කිරීමෙන් පසුව ඔවුන්ව මල්ලාකම් අධිකරණයට ඉදිරිපත් කිරීමට මනිපායී පොලීසිය පියවර ගෙන තිබෙනවා.",
       "URL": "https://www.hirunews.lk/349431/යාපනයේ-තරුණයෙකු-පැහැර-ගෙන-ගොස්-දේපල-මංකොල්ල-කෑ-තුනක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=6"
}