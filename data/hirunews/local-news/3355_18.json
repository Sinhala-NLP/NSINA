{
       "Source": "hirunews",
       "Timestamp": "Sunday, 12 May 2019 - 17:23",
       "Headline": "පොල්ලකින් පහරදී මිත්තනිය ඝාතනය කළ තරුණයෙක් රිමාන්ඩ්",
       "News Content": "වනාතවිල්ලුව, ඉස්මයිල්පුරම්ල, මයිලන්කුලම ප්‍රදේශයේ තරුණයෙක් විසින් පොල්ලකින් පහරදී සිය මිත්තනිය ඝාතනය කර තිබෙනවා.\nමෙලෙස ඝාතනය කර ඇත්තේ 93 හැවිරිදි කාන්තාවක් වන අතර සිද්ධිය සම්බන්ධයෙන් සැකපිට 17 හැවිරිදි මුණුපුරා පොලිස් අත්අඩංගුවට ගෙන ඇති බව සඳහන්.\nසිද්ධියෙන් බරපතළ තුවාල ලැබූ මිත්තනිය ප්‍රදේශවාසීන් විසින් පුත්තලම මුලික රෝහල වෙත ඇතුලත් කර තිබෙනවා.\nපසුව අසාධ්‍ය තත්වයේ පසුවූ එම කාන්තාව වැඩිදුර ප්‍රතිකාර සඳහා කොළඹ ජාතික රෝහල වෙත මාරු කර තිබුණද එහිදී ඇය ජිවිතක්ෂයට පත්ව ඇති බවයි වාර්තා වන්නේ.\nසැකකාර තරුණයා කලක සිට මානසික අබාධයකින් පෙළමින් සිට ඇති අතර ඔහු පොලීසිය හමුවේ පාපොච්චාරණය කර ඇත්තේ සිය මිත්තණිය සමග තමන්ට ලිංගික සබදකම් පැවැත්වීමට ඉඩ ප්‍රස්ථාව නොලැබීම හේතුවෙන් පලිගැනීමක් ලෙස ඇයට මෙලෙස පහරදීම සිදුකළ බවයි.\nසිද්ධිය සම්බන්ධයෙන් අත්අඩංගුවට පත් සැකකරු පුත්තලම මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුව මේ මස 14 වන දින දක්වා රක්ෂිත බන්ධනාගාර ගත කිරීමට නියෝග කර තිබෙනවා.\nමරණය සම්බන්ධයෙන් සිදුකළ පශ්චාත් මරණ පරීක්ෂණයේදී අනාවරණය වී ඇත්තේ හිස පිටුපසට එල්ලකළ පහරකින් හිස අභ්‍යන්තරයේ සිදුවූ තුවාල හේතුවෙන් මෙම මරණය සිදුව ඇති බවයි.\nසිද්ධිය සම්බන්ධයෙන් වනාතවිල්ලුව පොලිසී වැඩිදුර පරීක්ෂණ පවත්වනවා.",
       "URL": "https://www.hirunews.lk/216245/පොල්ලකින්-පහරදී-මිත්තනිය-ඝාතනය-කළ-තරුණයෙක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3355"
}