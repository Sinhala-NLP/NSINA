{
       "Source": "hirunews",
       "Timestamp": "Monday, 24 September 2018 - 13:43",
       "Headline": "මාලදිවයින් ජනාධිපතිවරණය ජයගත් විපක්ෂ අපේක්ෂකයාට ලක් රජයේ සුබපැතුම්",
       "News Content": "ප්‍රජාතන්ත්‍රවාදය සහ නීතියේ ආධිපත්‍යය ඉහළට ඔසවා තබමින් මාලදිවයින් ජනතාව සිය ඡන්ද බලය පාවිච්චි කර ඇති බව ලක් රජය පවසනවා.\nවිදේශ කටයුතු අමාත්‍යාංශය නිවේදනයක් නිකුත් කරමින් ප්‍රකාශ කළේ ඊයේ පැවති මාලදිවයින් ජනපතිවරණයෙන් විපක්ෂයේ පොදු අපේක්ෂක ඊබ්‍රහිම් මොහොමඞ් සෝලි, ජයග්‍රහණය කිරීම පිළිබදව ශ්‍රී ලංකාව ප්‍රසාදය පළ කරන බවයි.\nනිදහස්, සාධාරණ හා සාමකාමී සාර්ථක ජනපතිවරණ ක්‍රියාදාමයක් පැවැත්වීම පිළිබදව මාලදිවයින් රජයට සහ ජනතාවට ප්‍රශංසාව හිමි වන බවත්, විදේශ කටයුතු අමාත්‍යාංශය නිකුත් කළ නිවේදනයේ දැක්වෙනවා.\nජයග්‍රාහී අපේක්ෂක ඊබ්‍රහිම් සෝලිට සුබ පතන අතර, මාලදිවයින් - ශ්‍රී ලංකා සබඳතා වඩාත් ඉහළ තලයකට ගෙන ඒම සඳහා ඔහු සහ මාලදිවයින් ජනතාව සමඟ සමීප කටයුතු කිරීමට ශ්‍රී ලංකාව අපේක්ෂා පළ කරන බව එමගින් නිකුත් කළ නිවේදනයේ වැඩිදුරටත් සඳහන්.",
       "URL": "https://www.hirunews.lk/200614/මාලදිවයින්-ජනාධිපතිවරණය-ජයගත්-විපක්ෂ-අපේක්ෂකයාට-ලක්-රජයේ-සුබපැතුම්",
       "Category": "Local News",
       "Parent URL": "https://www.hirunews.lk/local-news.php?pageID=3733"
}