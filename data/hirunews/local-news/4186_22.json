{
       "Source": "hirunews",
       "Timestamp": "Tuesday, 05 December 2017 - 9:57",
       "Headline": "මුහුදු ගිය බෝට්ටුවකට අකුණු සැර වදියි - ධීවරයෙකු මරුට",
       "News Content": "මාතර - දෙවිනුවර  ධීවර වරායෙන් මුහුදු ගිය බෝට්ටුවකට අකුණු සැර වැදීමෙන් එහි ගමන් කළ ධීවරයෙකු ජීවිතක්ෂයට පත්වී තිබෙනවා.\nපොලීසිය සදහන් කළේ ඊයේ පස්රුවේ මෙම අනතුර සිදුව ඇති අතර, එම අවස්ථාව වන විට තවත් එක් ධීවරයෙකු බෝට්ටුව තුල සිටියද ඔහුට අනතුරක් සිදුව නොමැති බවයි.\nඅනතුරෙන් මිය ගොස් ඇත්තේ දෙවිනුවර ප්‍රදේශයේ පදිංචි 68 හැවිරිදි පුද්ගලයෙක්.\nකාලගුණ විද්‍යා දෙපාර්තමේන්තුව සහ ආපදා කළමනාකරණ මධ්‍යස්ථානය ඊයේ දිනයේදී ධීවරයින්ගෙන් ඉල්ලා සිටියේ දිවයිනට ආසන්නයේ පවතින අවපීඩන කලාපය හේතුවෙන් නැවත දැනුම් දෙන තුරු ධීවර කටයුතු සඳහා මුහුදු යාමෙන් වැලකී සිටින ලෙසයි.",
       "URL": "https://www.hirunews.lk/177612/මුහුදු-ගිය-බෝට්ටුවකට-අකුණු-සැර-වදියි-ධීවරයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4186"
}