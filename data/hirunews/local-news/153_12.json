{
       "Source": "hirunews",
       "Timestamp": "Tuesday, 25 July 2023 - 12:52",
       "Headline": "ශ්‍රී ලංකා - පාකිස්ථාන දෙවැනි ටෙස්ට් ක්‍රිකට් තරගයට වර්ෂාවෙන් බාධා",
       "News Content": "ශ්‍රී ලංකා - පාකිස්ථාන දෙවැනි ටෙස්ට් ක්‍රිකට් තරගයේ දෙවැනි දිනයට මේවන විට වර්ෂාවෙන් බාධා එල්ල වී තිබෙනවා.\nකොළඹ SSC ක්‍රීඩාපිටියේදී පැවැත්වෙන මෙම තරගය අද දෙවැනි දිනය සඳහා ආරම්භ කරන විට සිය පළමු ඉනිම ක්‍රීඩා කරමින් සිටි පාකිස්ථානය කඩුලු 2ක් දැවී රැස්කර ගෙන සිටි ලකුණු සංඛ්‍යාව 145ක්.\nකෙසේ වෙතත් අද දිනයේදී පන්දුවාර 10ක් පමණක් ක්‍රියාත්මක වෙද්දී තරගයට වර්ෂාවෙන් බාධා එල්ල වුණා.\nඒ වන විට පාකිස්ථාන පළමු ඉනිම සනිටුහන් වී තිබුණේ කඩුලු 2ක් දැවී ලකුණු 178ක් ලෙසටයි.\nඅබ්දුල්ලා ෂෆීක් නොදැවී ලකුණු 87යි.\nනායක බාබර් අසාම් නොදැවී ලකුණු 28ක් ලබාගෙන සිටියා.\nශ්‍රී ලංකාව පළමු ඉනිමට ලබාගත්තේ ලකුණු 166ක් පමණයි.",
       "URL": "https://www.hirunews.lk/342468/ශ්‍රී-ලංකා-පාකිස්ථාන-දෙවැනි-ටෙස්ට්-ක්‍රිකට්-තරගයට-වර්ෂාවෙන්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=153"
}