{
       "Source": "hirunews",
       "Timestamp": "Tuesday, 06 December 2022 - 14:34",
       "Headline": "වසන්ත මුදලිගේ සහ ගල්වැව සිරිධම්ම හිමිට ඇප",
       "News Content": "පොදු දේපොලවලට හානි කිරීම පිළිබඳ අන්තර් විශ්වවිද්‍යාලයීය ශිෂ්‍ය හා හික්ෂු බල මණ්ඩලයේ කැඳවුම්කරුවන් වන වසන්ත මුදලිගේ සහ ගල්වැව සිරිධම්ම හිමියන් අද (06) කඩුවෙල මහේස්ත්‍රාත් අධිකරණයට ඉදිරිපත් කිරීමෙන් අනතුරු ව ඇප මත නිදහස් කෙරුණා.\nමේ දෙදෙනාට රුපියල් ලක්ෂය බැගින් වූ ඇප මුදලක් නියම වූ බව යි අධිකරණ වාර්තාකරු සඳහන් කළේ.\nකෙසේ වෙතත් මෙම නියෝගයත් සමඟ අන්තර් විශ්වවිද්‍යාලයීය භික්ෂු බල මණ්ඩලයේ කැඳවුම්කරු ගල්වැව සිරිධම්ම හිමි ඇප මත නිදහස් වන නමුත් ත්‍රස්තවාදය වැළැක්වීමේ පනත යටතේ අත් අඩංගුවට ගෙන සිටින අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ තවදුරටත් රඳාවාගෙන සිටිනවා.\nත්‍රස්තවාදය වැළැක්වීමේ පනත යටතේ දින 89ක් රඳවා තිබිය දී වසන්ත මුදලිගේ හා ගල්වැව සිරිධම්ම හිමි අධිකරණයට ඉදිරිපත් කරන ලෙස නියෝග වුණා.\nඉන් පසු වයි ඔවුන් දෙදෙනා රිමාන්ඩ් බන්ධනාගාරගත කිරීමට උසාවිය නියෝග කළේ.",
       "URL": "https://www.hirunews.lk/322095/වසන්ත-මුදලිගේ-සහ-ගල්වැව-සිරිධම්ම-හිමිට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=684"
}