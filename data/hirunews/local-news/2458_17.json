{
       "Source": "hirunews",
       "Timestamp": "Sunday, 13 September 2020 - 8:27",
       "Headline": "ගිනිගත් තෙල් නැවේ කාර්ය මණ්ඩලයෙන් රහස් පොලීසිය තවදුරටත් ප්‍රශ්න කරයි",
       "News Content": "ගිනිගැනීමට ලක්වූ එම්.ටී. නිව් ඩයමන්ඩ් නෞකාවේ කපිතාන්වරයා ඇතුළු කාර්ය මණ්ඩලයෙන් ප්‍රකාශ සටහන් කර ගැනීම සඳහා ගිය අපරාධ පරීක්ෂණ දෙපාර්තමේන්තුවේ නිලධාරි කණ්ඩායම ඊයේ පස්වරුවේම එම කටයුතු ආරම්භ කර තිබෙනවා.\nනෞකාවේ කපිතාන්වරයා ඇතුළු කාර්ය මණ්ඩලයෙන් ප්‍රකාශ සටහන් කර ගැනීමට නීතිපති දෙපාර්තමේන්තුව සහ අපරාධ පරීක්ෂණ දෙපාර්තමේන්තුව කළ කරුණු දැක්වීමක් සැලකිල්ලට ගනිමින් කොළඹ ප්‍රධාන මහේස්ත්‍රාත් ලංකා ජයරත්න අපරාධ පරීක්ෂණ දෙපාර්තමේන්තුවට ඊට අවසර ලබා දුන්නා.\nමේ අතර, සිද්ධිය සම්බන්ධයෙන් සමාලෝචනය කිරීමට අන්තර්ජාතික තෙල් නැව් හිමිකරුවන්ගේ සංවිධානයේ නියෝජිතයන් දෙදෙනෙකු දිවයිනට පැමිණ ඇති බව සමුද්‍රීය පරිසර ආරක්ෂණ අධිකාරියේ සභාපතිනි දර්ශනී ලහදපුර සඳහන් කළා.\nනෞකාව මේ වනවිට ශ්‍රී ලංකාවේ නැගෙනහිර - සංගමන් කන්ද තුඩුවට නාවික සැතපුම් 56 ක්, දුරින් ස්ථානගතව පවතින බවයි නාවික හමුදාව සඳහන් කළේ.",
       "URL": "https://www.hirunews.lk/250076/ගිනිගත්-තෙල්-නැවේ-කාර්ය-මණ්ඩලයෙන්-රහස්-පොලීසිය-තවදුරටත්-ප්‍රශ්න-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2458"
}