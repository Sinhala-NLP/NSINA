{
       "Source": "hirunews",
       "Timestamp": "Friday, 12 July 2019 - 16:20",
       "Headline": "ඝණ පූර්ණය නොමැතිව පාර්ලිමේන්තුව කල් තැබේ",
       "News Content": "ඝන පූර්ණය නොමැතිවීම හේතුවෙන් නියමිත කාලයට පෙර පාර්ලිමේන්තුව කල් තැබීමට මූලාසනයට අද සිදුවුණා.\nසෞඛ්‍ය අමාත්‍යාංශයේ සිදුව ඇතැයි පැවසෙන අක්‍රමිකතා සම්බන්ධයෙන් පාර්ලිමේන්තු මන්ත්‍රිනි සුදර්ශනී ප්‍රනාන්දුපුල්ලේ ඉදිරිපත් කළ කල්තැබීමේ යෝජනාව විවාදයට ගැනෙමින් තිබියදීයි පාර්ලිමේන්තුව පස්වරු 4.15 ට පමණ කල් තැබුවේ.\nසභාවේ ඝන පූර්ණය නොමැති බවට ආණ්ඩු පක්ෂ මන්ත්‍රීවරයෙකු ප්‍රකාශ කිරීමත් සමඟ කැඳවීමේ සීනුව නාද කළ අතර, ඉන් අනතුරුවද පාර්ලිමේන්තු සභා ගර්භයේ රැඳී සිටියේ මන්ත්‍රීවරුන් 09 දෙනෙකු පමණයි.\nඝණ පූර්ණය සම්පූර්ණ වීමට පාර්ලිමේන්තුවේ මන්ත්‍රීවරුන් 20 දෙනෙකු සිටිය යුතු වනවා.\nඒ අනුවයි ඝණ පූර්ණය නොමැතිවීම හේතුවෙන් පාර්ලිමේන්තුව ලබන 23 වනදා දක්වා කල් දැමීමට මුලසුන පියවර ගත්තේ.\nඑමෙන්ම, පාර්ලිමේන්තු මන්ත්‍රී චමින්ද විජේසිරි වාචික පිළිතුරු අපේක්ෂාවෙන් යොමුකළ ප්‍රශ්නයකට ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලක පිළිතුරු ලබාදුන්නා.",
       "URL": "https://www.hirunews.lk/220168/ඝණ-පූර්ණය-නොමැතිව-පාර්ලිමේන්තුව-කල්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=3252"
}