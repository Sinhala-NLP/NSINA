{
       "Source": "hirunews",
       "Timestamp": "Friday, 05 May 2017 - 14:04",
       "Headline": "Update - දුම්රිය ස්ථානාධිපතිවරුන් අඛණ්ඩව සේවයේ",
       "News Content": "දුම්රිය ස්ථානාධිපතිවරුන් වර්ජනයට සහය දෙන බව ප්‍රකාශ කළත් දැනට ධාවනය වන දුම්රිය ගමන්වාර වලට එමගින් බාධාවක් ඇති නොවන බව දුම්රිය පාලක මැදිරිය ප්‍රකාශ කළා.\nකිසිදු ස්ථානාධිපතිවරයෙකු බලහත්කාරයෙන් සේවයේ යෙදවීමක් සිදුකර නොමැති බවයි පාලක මැදිරිය සඳහන් කළේ.\nකෙසේ වෙතත් දුම්රිය ස්ථානාධිපතිවරුන්ගේ සංගමය මීට පෙර කියා සිටියේ දුම්රිය නියාමකවරුන්ගේ වගකීම් බලහත්කාරයෙන් තමන් මත පැටවීමට බලධාරීන් උත්සාහ කළ නිසා සේවා කටයුතුවලින් ඉවත් වී වර්ජනයට සහය දෙන බවයි.\nඅදාළ බලපෑම් පහව යාම නිසා මේ වන විට එම තීරණය අත්හල බව මීට ටික වේලාවකට පෙර හිරු ප්‍රවෘත්ති අංශයට අදහස් දැක්වූ දුම්රිය ස්ථානාධිපතිවරුන්ගේ සංගමයේ ලේකම් රුවන් පතිරණගේ සඳහන් කළා.\nUpdate :- Friday, May 5, 2017 5.12 pm\n------------------------------------------------------------\nrn\nනියාමකවරුන්ගේ රාජකාරිය සිදුකරන ලෙසට බලධාරීන් බලපෑම් කිරීම නිසා සේවයෙන් ඉවත්වී වර්ජනයට සහය දැක්වීමට තීරණය කළ බව දුම්රිය ස්ථානාධිපතිවරුන්ගේ සංගමය ප්‍රකාශ කළා.\nඑහි ලේකම් රුවන් පතිරණගේ හිරු ප්‍රවෘත්ති අංශයට සදහන් කළේ ඒ අනුව අද පස්වරු 4ට දුම්රිය ස්ථාන වසා දමා දුම්රිය ස්ථානාධිපතිවරුන් වර්ජනයට එක්වන බවයි.",
       "URL": "https://www.hirunews.lk/160666/update-දුම්රිය-ස්ථානාධිපතිවරුන්-අඛණ්ඩව-සේවයේ",
       "Category": "Local News",
       "Parent URL": "https://www.hirunews.lk/local-news.php?pageID=4532"
}