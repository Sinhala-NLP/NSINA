{
       "Source": "hirunews",
       "Timestamp": "Thursday, 22 September 2022 - 19:20",
       "Headline": "විහාරස්ථානවලටත් සූර්ය පැනල",
       "News Content": "සිපෙට්කෝ ඉන්ධන පිරවුම්හල් 1250 න් 600ක් පෞද්ගලික ක්ෂේත්‍රයේ ඉන්ධන සැපයුම්කරුවන් වෙත ලබාදීමට ඛනිජ තෙල් අමාත්‍යාංශය තීරණය කර තිබෙනවා.\nඑම වැඩපිළිවෙලේ ප්‍රගති සමාලෝචන රැස්වීම ඊයේ විදුලිබල හා බලශක්ති අමාත්‍යාංශයේ පවත්වනු ලැබුවේ විෂය භාර අමාත්‍ය කංචන විජේසේකරගේ ප්‍රධානත්වයෙන්.\nඒ අනුව, සිපෙට්කෝ ඉන්ධන පිරවුම්හල් පෞද්ගලික අංශයට ලබාදීමේ යෝජනාව යටතේ ඉදිරිපත් වී ඇති සමාගම් 24 ක් අතරින් සුදුසුකම් සපුරන සමාගම් කිහිපයක් වෙනුවෙන් ඉන්ධන ආනයනය කිරීමට, බෙදා හැරීමට, අලෙවි කිරීමට නොවැම්බර් මස සිට අවස්ථාව ලබාදීමට නියමිතයි.\nමේ අතර, විහාරස්ථාන ඇතුළු ආගමික සිද්ධාස්ථානවලට සූර්ය පැනල ලබා දිමට සැලසුම් තර ඇති බව ද අමාත්‍ය කාංචන විජේසේකර සඳහන් කළේ විපක්ෂ නායක සජිත් ප්‍රේමදාස පාර්ලිමේන්තුවේදි නැඟු ප්‍රශ්නයකට පිළිතුරු ලබා දෙමින්.",
       "URL": "https://www.hirunews.lk/316058/විහාරස්ථානවලටත්-සූර්ය-පැනල",
       "Category": "Local News",
       "Parent URL": "https://www.hirunews.lk/local-news.php?pageID=851"
}