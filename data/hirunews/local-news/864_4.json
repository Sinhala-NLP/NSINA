{
       "Source": "hirunews",
       "Timestamp": "Friday, 16 September 2022 - 15:02",
       "Headline": "මෝදර වරායේ නඩුව නොවැම්බර් 30ට කල් යයි",
       "News Content": "අල්ලස් පනත යටතේ හිටපු අමාත්‍ය රාජිත සේනාරත්න, ඇතුළු විත්තිකරුවන් තුන් දෙනෙකුට එරෙහිව ගොනු කර තිබෙන නඩුවක් ”‍පූර්ව නඩු විභාග සම්මන්ත්‍රණය”‍ සඳහා නොවැම්බර් මස 30 වන දා කැඳවන ලෙස කොළඹ මහාධිකරණය නියම කළා.\nමෙම නඩුව අද කොළඹ මහාධිකරණ විනිසුරු නවරත්න මාරසිංහ ඉදිරියේ කැඳවනු ලැබුවා.\nඑහි විත්තිකරුවන් ලෙස හිටපු අමාත්‍ය රාජිත සේනාරත්න, ධීවර වරාය නීතිගත සංස්ථාවේ හිටපු සභාපති උපාලි ලියනගේ සහ එහි කළමනාකාර අධ්‍යක්ෂ නිල් රවීන්ද්‍ර මුණසිංහ යන අය නම් කර තිබෙනවා.\n2014 වසරේ අගෝස්තු මස පලවනදා සහ එම වසරේ නොවැම්බර් මස පළවන දා අතර කාලසීමාව තුළ මෝදර ධීවර වරාය සී ගල්ෆ් යූ.කේ ප්‍රයිවට් ලිමිටඩ් නැමැති සමාගම වෙත අඩු මුදලකට බදු දීම සඳහා ධීවර වරාය නීතිගත සංස්ථාවේ අධ්‍යක්ෂ මණ්ඩලය පෙළඹවීම තුළින් රජයට පාඩුවක් සිදුකල යැයි චෝදනාකොට මෙම නඩුව පවරා තිබුණා.",
       "URL": "https://www.hirunews.lk/315555/මෝදර-වරායේ-නඩුව-නොවැම්බර්-30ට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=864"
}