{
       "Source": "hirunews",
       "Timestamp": "Friday, 28 May 2021 - 17:14",
       "Headline": "රිෂාඩ්ගේ පෙත්සම් විභාගයෙන් විනිසුරුවරයෙකු ඉවත්වේ",
       "News Content": "හිටපු අමාත්‍ය රිෂාඩ් බදියුදීන් සහ ඔහුගේ සොහොයුරු රියාජ් බදියුදීන් ගොනුකර ඇති මූලික අයිතිවාසිකම් පෙත්සම් සලකා බලන විනිසුරු මඩුල්ලෙන් ශ්‍රේෂ්ඨාධිකරණ විනිසුරු ජනක් ද සිල්වා ඉවත් වී තිබෙනවා.\nතමා පාස්කු කොමිසමේ සාමාජිකයෙකු වශයෙන්  කටයුතු කළ බැවින් පෞද්ගලික හේතුවක් මත නඩු විභාගයෙන් ඉවත්  වූ බවයි ඔහු අධිකරණයට අද දැනුම් දුන්නේ.\nවිජිත් මළල්ගොඩ, කුමුදුනී වික්‍රමසිංහ සහ ජනක් ද සිල්වා යන ත්‍රිපුද්ගල විනිසුරු මඩුල්ල ඉදිරියේ මෙම පෙත්සම් කැඳවූ අතර, පෙත්සම සළකා බැලීම ලබන මස හතරවනදා  දක්වා කල් තැබුණා.\nතමන්ව අත්අඩංගුවට ගෙන ත්‍රස්තවාදය වැළැක්වීමේ පනත යටතේ රඳවාගැනීම නීතිවිරෝධී යැයි තීන්දු කරන ලෙස ඉල්ලමිනුයි ඔවුන් මෙම මූලික අයිතිවාසිකම් පෙත්සම් ගොනුකර ඇත්තේ.",
       "URL": "https://www.hirunews.lk/272713/රිෂාඩ්ගේ-පෙත්සම්-විභාගයෙන්-විනිසුරුවරයෙකු-ඉවත්වේ",
       "Category": "Local News",
       "Parent URL": "https://www.hirunews.lk/local-news.php?pageID=1922"
}