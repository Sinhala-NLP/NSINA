{
       "Source": "hirunews",
       "Timestamp": "Thursday, 20 July 2023 - 14:47",
       "Headline": "ඩෙංගු සහායකයින්ට අධිකරණ නියෝගයක්",
       "News Content": "සමස්ත ලංකා ඩෙංගු මර්දන සහායකයින්ගේ සංගමයේ නියෝජිතයන්ට මාර්ග කිහිපයකට ඇතුළුවීම වළක්වාලමින් මාලිගාකන්ද මහේස්ත්‍රාත් අධිකරණය නියෝගයක් නිකුත් කර තිබෙනවා.\nඒ අනුව ඔවුන්ට රෝහල් චතුරස්‍රය, සෞඛ්‍ය අමාත්‍යාංශයට ඇතුළු වීම හා ඒ අවට පිහිටා ඇති රෝහල්වලට බාධා වන පරිදි ඩීන්ස් පාර සහ ඒ අවට මාර්ග මෙන්ම, පදික වේදිකා භාවිත කරමින් උද්ඝෝෂණ සහ පෙළපාලි තහනම් වනවා.\nසමස්ත ලංකා ඩෙංගු මර්දන සහායකයින් අද පෙරවරුවේ විරෝධතාවක් පැවැත්වීමට සූදානම් වන බවත් එමගින් මහජන පීඩාවක් සිදුවිය හැකි බවට තොරතුරු ලැබී ඇති බවත් පවසමින් මරදාන පොලීසිය අධිකරණයෙන් ඉල්ලීමක් කර තිබෙනවා.\nඒ අනුවයි, මාලිගාකන්ද මහේස්ත්‍රාත් ලෝචිනී අබේවික්‍රම මෙම නියෝගය නිකුත් කර ඇත්තේ.",
       "URL": "https://www.hirunews.lk/341894/ඩෙංගු-සහායකයින්ට-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=167"
}