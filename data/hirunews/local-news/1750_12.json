{
       "Source": "hirunews",
       "Timestamp": "Monday, 16 August 2021 - 17:51",
       "Headline": "කුසල් ජනිත් පොලිසියට",
       "News Content": "ශ්‍රී ලංකා ක්‍රිකට් කණ්ඩායමේ හිටපු නායක කුසල් ජනිත් පෙරේරා ශ්‍රී ලංකා පොලිස් ක්‍රිකට් කණ්ඩායම නියෝජනය කිරීමට සූදානම් වන බව වාර්තා වනවා.\nමීට අමතරව ශ්‍රී ලංකා ක්‍රිකට් කණ්ඩායමේ හිටපු නායකයා තීරණය කර ඇත්තේ ශ්‍රී ලංකා පොලිසියට නිලධාරියෙකු ලෙසත් එක් වීමටයි.\nපොලිස් ආරංචි මාර්ග සඳහන් කරන්නේ කුසල් ජනිත් පෙරේරා ප්‍රධාන පොලිස් පරීක්ෂකවරයකු ලෙස ශ්‍රී ලංකා පොලිස් සේවයට අනුයුක්ත කර ගැනීමටත් තීරණය කර ඇති බවයි.\nකුසල් පෙරේරා සිය පළමු පෙළ තරග නියෝජනය සිදු කළේ කෝල්ට්ස් ක්‍රිකට් කණ්ඩායම සමගයි.\nවසර 2009 දී කෝල්ට්ස් ක්‍රීඩා සමාජය හා එක්වූ කුසල් ජනිත් එතැන් පටන් වසර 13ක් එම ක්‍රීඩා සමාජය නියෝජනය කළා.\nකුසල් ජනිත්ගේ මෙම තීරණය හා එක්ව තවත් ජාතික මට්ටමේ ක්‍රීඩකයින් කිහිප පළක් ම ශ්‍රී ලංකා පොලීසිය හා එක්ව පොලිස් ක්‍රීඩා සමාජය නියෝජනය කිරීමට සූදානම් වනවා.\nඔවුන් අතර චාමර සිල්වා, තිලකරත්න සම්පත්, සහ කිත්රුවන් විතානගේ ද සිටින බවයි වාර්තා වන්නේ.",
       "URL": "https://www.hirunews.lk/279861/කුසල්-ජනිත්-පොලිසියට",
       "Category": "Local News",
       "Parent URL": "https://www.hirunews.lk/local-news.php?pageID=1750"
}