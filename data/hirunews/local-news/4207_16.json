{
       "Source": "hirunews",
       "Timestamp": "Tuesday, 21 November 2017 - 18:05",
       "Headline": "ගව ඝාතකාගාරයක් වටලා මාවනැල්ල පොලිසියට ගෙනා එළදෙන පැටවෙකු බිහිකරයි (ඡායාරූප)",
       "News Content": "මාවනැල්ල, දනාගම ප්‍රදේශයේ ගව ඝාතකාගාරයකදී, මරණයට කැපවී සිට මුදාගන්නා ලද එළදෙනක් මාවනැල්ල පොලිස් ස්ථානයේදී පැටවෙකු ප්‍රසූත කර තිබෙනවා.\nඅද (21) පෙරවරු 11.30ට පමණ මෙලොව එළිය දුටු පැටවා සුවෙන් පසුවන බවයි අප වාර්තාකරු සඳහන් කළේ.\nමාවනැල්ල පොලිසියේ ස්ථානාධිපති උප පොලිස් පරීක්ෂක සමන් කුමාරගේ උපදෙස් මත පැටවා බිහිකිරීම සඳහා අවශ්‍ය පහසුකම් පොලිස් නිළධාරීන් සපයා තිබූ අතර පශු වෛද්‍ය නිළධාරීන්ද පොලිස් ස්ථානයට කැඳවා තිබූ බවයි වාර්තා වන්නේ.\nනීති විරෝධි ලෙස ඝාතනය කිරීමට සූදානම් කර තිබූ මෙම ගැබ්බර එළදෙන සහ තවත් එළදෙනුන් 5 දෙනෙකුද මී ගවයින් දෙදෙනෙකුද මරණයෙන් මුදවා ගැනීමට මාවනැල්ල පොලිසිය පසුගිය 7 වනදා සමත් වුණා.\nඅධිකරණය හමුවට ඉදිරිපත් කිරීමෙන් පසු අධිකරණ නියෝගය මතයි එම සත්වයන් පොලිස් භූමියේ මෙලෙස රඳවා තබාගැනුණේ.\nඡායාරූප - අරණායක ප්‍රදීප් කුමාර ධර්මරත්න",
       "URL": "https://www.hirunews.lk/176587/ගව-ඝාතකාගාරයක්-වටලා-මාවනැල්ල-පොලිසියට-ගෙනා-එළදෙන-පැටවෙකු-බිහිකරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4207"
}