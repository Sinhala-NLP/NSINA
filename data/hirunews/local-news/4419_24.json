{
       "Source": "hirunews",
       "Timestamp": "Saturday, 15 July 2017 - 19:07",
       "Headline": "මීතොටමුල්ලේ ඛේදවාචකයට තෙමසක් පිරීම වෙනුවෙන් කුණු කන්ද අසල සමරු ඵලකයක්",
       "News Content": "තුන් මසකට පෙර සිදුවූ මීතොටමුල්ල ඛේදවාචකයෙන් මියගිය පිරිස වෙනුවෙන් ඔවුන්ගේ නම් සටහන් කළ සමරු ඵලකයක් අද (15) මීතොටමුල්ල කුණු කන්ද අභියසදී නිරාවරණය කෙරුණා.\nඒ ප්‍රදේශයේ පදිංචිව සිටි ජනතාවගේ මැදිහත් වීමෙන්.\nසිංහල - දෙමළ අලූත් අවුරුද්ද සැමරුණු ඒ සුන්දර දිනය අසුන්දර වේයැයි කිසිවෙකුත් බලාපොරොත්තු වුණේ නැහැ.\nඑකවරම කඩා වැටුණු මීතොටමුල්ල කුණු කන්ද එම අවස්ථාවේදීම ජීවිත 32 ක් ගොදුරු කරගෙන තිබුණා.\nතුන් මසක් ගතව ඇතත් මීතොටමුල්ලේ ජනතාව පවසන්නේ අදත් තමන් ගැටලූ රැසකට මුහුණදී සිටින බවයි.",
       "URL": "https://www.hirunews.lk/165968/මීතොටමුල්ලේ-ඛේදවාචකයට-තෙමසක්-පිරීම-වෙනුවෙන්-කුණු-කන්ද-අසල-සමරු-ඵලකයක්",
       "Category": "Local News",
       "Parent URL": "https://www.hirunews.lk/local-news.php?pageID=4419"
}