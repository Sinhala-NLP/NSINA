{
       "Source": "hirunews",
       "Timestamp": "Sunday, 26 March 2023 - 13:09",
       "Headline": "අවුරුදු 19 න් පහළ තුන්කොන් තරගාවලියේ ශ්‍රී ලංකාවට තීරණාත්මක තරගයක් අද",
       "News Content": "එක්සත් අරාබි එමීර් රාජ්‍යයේ පැවැත්වෙන වයස අවුරුදු 19 න් පහළ තුන්කොන් තරගාවලියේ ශ්‍රී ලංකාවට තීරණාත්මක තරගයක් අද (26) බංග්ලාදේශය සමඟ පැවැත්වෙනවා.\nමෙරට වේලාවෙන් පස්වරු 4.30ට ආරම්භ වන මෙම තරගය ශ්‍රී ලංකා කණ්ඩායම ජයගතහොත් තරගාවලියේ අවසන් තරගයට සුදුසුකම් ලබනු ඇති.\nතරගාවලියේ ශ්‍රී ලංකා කණ්ඩායම එක් තරගයක් පමණක් ජයගෙන දෙවන ස්ථානයේ පසුවන අතර, ඇෆ්ගනිස්ථාන කණ්ඩායම පළමු ස්ථානයේ පසුවන්නේ ඔවුන් සහභාගි වූ තරග තුනෙන් දෙකක් ජයගනිමින්.\nබංග්ලාදේශ කණ්ඩායම තුන්වන ස්ථානයේ පසුවන අතර, ශ්‍රී ලංකාව ලබන 28 වනදා ඇෆ්ගනිස්ථාන කණ්ඩායම සමඟ තරග වැදීමට නියමිතව තිබෙනවා.\nතරගාවලියේ අවසන් මහා තරගය ලබන 30 වනදා පැවැත්වීමට නියමිතයි.",
       "URL": "https://www.hirunews.lk/330958/අවුරුදු-19-න්-පහළ-තුන්කොන්-තරගාවලියේ-ශ්‍රී-ලංකාවට-තීරණාත්මක-තරගයක්-අද",
       "Category": "Local News",
       "Parent URL": "https://www.hirunews.lk/local-news.php?pageID=453"
}