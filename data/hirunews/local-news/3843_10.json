{
       "Source": "hirunews",
       "Timestamp": "Wednesday, 18 July 2018 - 13:12",
       "Headline": "ඒකාබද්ධ විපක්ෂයේ මන්ත්‍රීවරුන් ප්‍රවාහන අමාත්‍යාංශයට",
       "News Content": "අමාත්‍ය නිමල් සිරිපාල ද සිල්වා එක්සත් ජාතික පක්ෂය නියෝජනය කරන අමාත්‍යවරයෙකු බවට පත්ව ඇතැයි පාර්ලිමේන්තු මන්ත්‍රී මහින්දාන්ද අලූත්ගමගේ පවසනවා.\nඒ, ඒකාබද්ධ විපක්ෂය නියෝජනය කරන මන්ත්‍රීවරුන් පිරිසක් සමඟ ප්‍රවාහන අමාත්‍ය නිමල් සිරිපාල ද සිල්වා හමුවීමෙන් අනතුරුව මාධ්‍ය වෙත අදහස් දක්වමින්.\nමත්තල ගුවන්තොටුපල ඉන්දියාවට ලබාදීම සම්බන්ධයෙන් සාකච්ඡා කිරීමට ඔවුන් අමාත්‍යවරයා හමුවුණා.\nසාකච්ඡාවෙන් අනතුරුව පාර්ලිමේන්තු මන්ත්‍රීවරුන් වන දිනේෂ් ගුණවර්ධන, විමල් වීරවංශ, අනුර ප්‍රියදර්ශන යාපා, මහින්දානන්ද අලූත්ගමගේ සහ සුසිල් ප්‍රේමජයනත් මෙලෙස අදහස් දක්වා සිටියා.\nඑහිදී ඔවුන් කියා සිටියේ මත්තල ගුවන් තොටුපල දේශීය ආයෝජකයෙකුට ලබාදීමට ආණ්ඩුව අකමැත්තෙන් සිටින බවයි.\nඑමෙන්ම ආණ්ඩුවට ආර්ථික කළමනාකරණය සම්බන්ධයෙන් සැළැස්මක් නොමැති බවද ඔවුන් එහිදී කියා සිටියා.",
       "URL": "https://www.hirunews.lk/195474/ඒකාබද්ධ-විපක්ෂයේ-මන්ත්‍රීවරුන්-ප්‍රවාහන-අමාත්‍යාංශයට",
       "Category": "Local News",
       "Parent URL": "https://www.hirunews.lk/local-news.php?pageID=3843"
}