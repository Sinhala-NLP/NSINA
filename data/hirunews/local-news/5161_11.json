{
       "Source": "hirunews",
       "Timestamp": "Friday, 19 February 2016 - 21:03",
       "Headline": "කරාපිටිය රථ ගාලේ අයථා මුදල් අය කිරීම නවතී",
       "News Content": "ගාල්ල - කරාපිටිය රෝහල් රථ ගාලේ අයථා ලෙස මුදල් අයකළ ටෙන්ඩර්කරුගේ  ගිවිසුම අවලංගු කිරීමට පියවර ගන්නා බව ගාල්ල වැඩබලන නගරාධිපති කැළුම් සෙනෙවිරත්න මහතා පවසනවා.\nහිරු සී අයි ඒ ඊයේ කළ හෙළිදරව්ව පිළිබද ප්‍රතිචාර දක්වමින් ඔහු මේ අදහස් පළකළා.\nගාල්ල කරාපිටිය රෝහලට පැමිණෙන ජනතාව පීඩාවට පත්කරමින් රථ ගාලේ ටෙන්ඩර් ලබාගත් තැනැත්තා මුදල් අයකරනා බව හිරු සී අයි ඒ වෙත තොරතුරු ලැබුනා.\nඅදාල ස්ථානයට අප ගොස් ඒ පිළිබද සොයාබැලීමේදී පැයක් සදහා රුපියල් 5 ක මුදලක් අය කළ යුතු වුවත් ටෙන්ඩර්කරු රුපියල් 20 බැගින් අය කරනා බවයි හෙළිවුයේ.",
       "URL": "https://www.hirunews.lk/126680/කරාපිටිය-රථ-ගාලේ-අයථා-මුදල්-අය-කිරීම-නවතී",
       "Category": "Local News",
       "Parent URL": "https://www.hirunews.lk/local-news.php?pageID=5161"
}