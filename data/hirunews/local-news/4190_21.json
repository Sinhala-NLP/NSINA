{
       "Source": "hirunews",
       "Timestamp": "Saturday, 02 December 2017 - 13:21",
       "Headline": "ජල පොම්පාගාරවලට ජෙනරේටර්",
       "News Content": "ලබන වසර තුළ දී දිවයින පුරා පිහිටි ජල පොම්පාගාර වලට විදුලිජනක යන්ත්‍ර සවි කරන බව ජාතික ජල සම්පාදන හා ජලාපවහන මණ්ඩලය පවසනවා.\nඑහි සභාපති කේ.ඒ. අන්සාර් හිරු ප්‍රවෘත්ති අංශයට කියා සිටියේ මූලික අදියරේදී කළුතර, ගාල්ල, මාතර, හම්බන්තොට සහ බදුල්ල දිස්ත්‍රික්කවල පිහිටි ජල පොම්පාගාර සඳහා විදුලිජනක යන්ත්‍ර සවි කරන බවයි.\nජල මූලාශ්‍රවල ජලය පාලනය කිරීම, ජල පොම්පාගාර මගින් සිදුකරන අතර දිවයිනට බලපාන අයහපත් කාලගුණ තත්ත්වයක් තුළ දී විදුලිබලය ඇණහිටීමත් සමඟ ජලය පාලනය කිරීමේ කටයුතු සිදුකළ නොහැකි වනවා.\nඒ අනුව මෙම ව්‍යාපෘතිය ක්‍රියාත්මක කරන බවයි ජාතික ජල සම්පාදන හා ජලාපවහන මණ්ඩලයේ සභාපති කේ.ඒ. අන්සාර් කියා සිටියේ.",
       "URL": "https://www.hirunews.lk/177434/ජල-පොම්පාගාරවලට-ජෙනරේටර්",
       "Category": "Local News",
       "Parent URL": "https://www.hirunews.lk/local-news.php?pageID=4190"
}