{
       "Source": "hirunews",
       "Timestamp": "Monday, 13 June 2022 - 13:05",
       "Headline": "බවුසරවලට ලැබෙන ඉන්ධන ඇණවුම් ප්‍රමාණය අවම වෙයි - ටැංකි රථ හිමියන් (වීඩියෝ)",
       "News Content": "ඉන්ධන අර්බුදය හේතුවෙන් බවුසරවලට ලැබෙන ඉන්ධන ඇණවුම් ප්‍රමාණය අවම වී ඇති බව ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය පවසනවා.\nඑහි සම ලේකම් ශාන්ත සිල්වා ප්‍රකාශ කළේ පෙට්‍රල්වලට වඩා ඩීසල් ඇණවුම් ලැබීමේ අඩුවක් පෙන්නුම් කරන බවයි.\nපවතින තත්වය යටතේ තවදුරටත් ජනතාව දිගු පෝලිම්වල රැඳී සිටින්නේ ප්‍රමාණවත් ඉන්ධන තොග නොලැබීම හේතුවෙන්.\nමේ අතර තවත් පෙට්‍රල් රැගත් නෞකාවක් උස්වැටකෙයියාව පමුණුගම මුහුදු තීරයේ නැංගුරම් ලා තිබෙනවා.\nමේ අතර තවදුරටත් දින හයක් තිස්සේ ලිට්රෝ සමාගම සිය ගෑස් බෙදාහැරීම නවතා දමා තිබෙනවා.\nනව ගෑස් නෞකාවක් දිවයිනට ළඟාවී තිබුණ ද දින පහක් තිස්සේ එය නැංගුරම් ලා ඇත්තේ නිදහස් කරගැනීමට අවශ්‍ය ඩොලර් ප්‍රමාණය මේ වනතුරුත් නොලැබීම හේතුවෙන්.",
       "URL": "https://www.hirunews.lk/307008/බවුසරවලට-ලැබෙන-ඉන්ධන-ඇණවුම්-ප්‍රමාණය-අවම-වෙයි-ටැංකි-රථ-හිමියන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1098"
}