{
       "Source": "hirunews",
       "Timestamp": "Sunday, 05 September 2021 - 16:57",
       "Headline": "තිරිඟු පිටි මිල වැඩි නොකිරීමට රජය  තීරණය කරයි  (වීඩියෝ)",
       "News Content": "තිරිඟු පිටි මිල ඉහළ නොදමන බව සමූපකාර සේවා, අලෙවි සංවර්ධන හා පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න ප්‍රකාශ කළා.\nඅමාත්‍යාංශයේ අද පැවති මාධ්‍ය හමුවකට එක්වෙමින් ඔහු සදහන් කළේ පවතින මිලටම තිරිඟු පිටි අලෙවි කිරීමට  ආනයනකරුවන් එකඟතාව පළ කර ඇති බවයි.\nමේ අතර, පාරිභෝගික කටයුතු පිළිබඳ අධිකාරිය, අනුරාධපුර දිස්ත්‍රික්කයේ වී ගබඩා කර තිබූ ස්ථාන 10 ක් වටලා එහි තිබූ තොග අද සිය භාරයට ගෙන තිබෙනවා.\nඑම ගබඩා පාරිභෝගික කටයුතු පිළිබඳ අධිකාරියේ ලියාපදිංචි කර නොමැති බවටයි පසුව අනාවරණ වී ඇත්තේ.\nකෙසේ වෙතත්, රජය විසින් පාලන මිලක් පැනවීමත් සමඟ සීනි සහ සහල්වල හිඟයක් පවතින බවට වෙළඳසැල් හිමියන් චෝදනා කරනවා.",
       "URL": "https://www.hirunews.lk/281443/තිරිඟු-පිටි-මිල-වැඩි-නොකිරීමට-රජය-තීරණය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1710"
}