{
       "Source": "hirunews",
       "Timestamp": "Wednesday, 24 May 2017 - 13:23",
       "Headline": "ජනපති කැබිනට් සංශෝධනය කළේ දීර්ඝ අධ්‍යයනයකින් පසුවයි - අමරවීර",
       "News Content": "ජනාධිපති මෛත්‍රිපාල සිරිසේන කැබිනට් සංශෝධනය සිදු කරනු ලැබුවේ දිර්ඝ කාලයක සිට ඒ පිළිබදව සිදුකළ අධ්‍යයනයකින් අනතුරුව බව ශ්‍රි ලංකා නිදහස් පක්ෂය පවසනවා.\nපක්ෂ මුලස්ථානයේ අද (24) පැවැති මාධ්‍ය හමුවකට එක්වෙමින් නිදහස් සන්ධාන මහලේකම් අමාත්‍ය මහින්ද අමරවිර මේ බව කියා සිටියා.\nමුදල් අමාත්‍යංශය යටතේ පවතින ආයතන කිහිපයක් රවි කරුණානායක යටතට ලබා දෙන ලෙසට ඉල්ලීමක් කර තිබේද යන්න පිළිබදව ද මාධ්‍යවේදින් මෙහිදී විමසා සිටියා.\nඑවැනි ඉල්ලීමක් ඉදිරිපත් වී නොමැති බවයි ඊට ප්‍රතිචාර දක්වමින් අමාත්‍ය මහින්ද අමරවීර කියා සිටියේ මෙතෙක් එවැනි ඉල්ලීමක් ඉදිරිපත් වී නොමැති බවයි.\nඅමාත්‍යවරයා කියා සිටියේ කැබිනට් සංශෝධනයෙන් පසු ආණ්ඩුවේ ප්‍රධාන පක්ෂ දෙක අතර, ගැටුමක් නිර්මාණය වනු ඇති බවට විපක්ෂය බලාපොරොත්තු වුවද එය ඉටු නොවූ බවයි.\nමේ අතර, අන්තවාදීන් සම්බන්ධයෙන් කිසිදු භේදයකින් තොරව නීතිය ක්‍රියාත්මක කිරීම සඳහා බලය පොලිසියට ලබාදී ඇති බවද එක්සත් ජනතා නිදහස් සන්ධාන මහ ලේකම්, අමාත්‍ය මහින්ද අමරවීර කියා සිටියා.",
       "URL": "https://www.hirunews.lk/162053/ජනපති-කැබිනට්-සංශෝධනය-කළේ-දීර්ඝ-අධ්‍යයනයකින්-පසුවයි-අමරවීර",
       "Category": "Local News",
       "Parent URL": "https://www.hirunews.lk/local-news.php?pageID=4501"
}