{
       "Source": "hirunews",
       "Timestamp": "Tuesday, 26 July 2016 - 12:47",
       "Headline": "ඉන්දීය ධීවරයන් 77කට අද නිදහස",
       "News Content": "මෙරට මුහුදු තීරය ආක්‍රමණය කිරීම නිසා අත්අඩංගුවට පත්වූ ඉන්දීය ධීවරයන් 77 දෙනෙකු අද නිදහස් කෙරෙනවා.\nඒ සඳහා අවශ්‍ය නීතිමය නියෝග මේ වන විටත් නිකුුත් කර ඇති අතර නිදහස් කිරීමේ ක්‍රියාවලිය දින දෙකකදී සම්පූර්ණ කෙරෙනු ඇති.\nමෙයින් ධීවරයින් 49 දෙනෙකු ඌර්කාවන්තුරේ, මන්නාරම සහ පුත්තලම් අධිකරණ මගින් නිදහස් කරනු ලැබුවා.\nඉතිරි ධීවරයන් නිදහස් කිරීමේ නියෝග අද දිනයේ අධිකරණ මගින් ලබාදෙනු ඇතැයි අපේක්ෂිතයි.\nධීවරයන් නිදහස් කර ගැනීම සඳහා ඉන්දීය රජය රාජ්‍ය තාන්ත්‍රික මට්ටමින් මැදිහත් වූ බවයි එරට මාධ්‍ය ප්‍රකාශ කළේ.\nකෙසේ නමුත්, එම ධීවරයන් සමඟ අත්අඩංගුවට ගැණුනු ධීවර බෝට්ටු නිදහස් නොකරන බව ධීවර අමාත්‍ය මහින්ද අමරවීර ප්‍රකාශ කර තිබෙනවා.\nපසුගිය මාස දෙකක කාලය තුළ ඉන්දීය ධීවරයන් 77 දෙනෙකු මෙරට මුහුදු තීරය ආක්‍රමණය කිරීම නිසා අත්අඩංගුවට ගැනුණා.\nදැනට මෙරට භාරයේ ඇති ඉන්දීය ධීවර යාත්‍රා සංඛ්‍යාව 103ක් බවයි තමිල්නාඩු මහඇමතිනිය ජයලලිතා ජයරාම් ඉන්දීය අග්‍රාමාත්‍ය නරේන්ද්‍ර මෝදි වෙත යැවූ අවසන් ලිපියේ දැක්වෙන්නේ.",
       "URL": "https://www.hirunews.lk/138983/ඉන්දීය-ධීවරයන්-77කට-අද-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=4950"
}