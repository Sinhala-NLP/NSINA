{
       "Source": "hirunews",
       "Timestamp": "Sunday, 25 June 2017 - 10:04",
       "Headline": "විශ්‍රාමික පොලිස් නිලධාරියෙකුගේ මළ සිරුරක් නිවසකින් හමුවෙයි (ඡායාරූප)",
       "News Content": "විශ්‍රාමික පොලිස් නිලධාරියෙකුගේ මළ සිරුරක් ඔහු පදිංචිව සිටි නිවසේ තිබී සොයාගෙන තිබෙනවා.\nවව්නියාව කුරුමන්කාඩුව ප්‍රදේශයේ පිහිටි නිවසක තිබී මෙලෙස හමුවී ඇත්තේ 73 හැවිරිදි හිටපු පොලිස් නිලධාරියෙක්ගේ මළ සිරුරක්.\nමෙම පුද්ගලයාගේ බිරිඳ කිලිනොච්චියේ ඥාති නිවසක් වෙත ගොස් සිටි අවස්ථාවක ඔහු මියගොස් ඇතැයි අනාවරණ වී තිබෙනවා.\nඅසල්වාසීන් මෙම විශ්‍රාමික පොලිස් නිලධාරියා පිළිබඳ සොයා බැලීමේදීයි ඔහුගේ මළ සිරුර දැක ඇත්තේ.\nඅනතුරුව ඔවුන් ඒ පිළිබඳ වව්නියාව පොලිසිය දැනුවත් කර තිබෙනවා.\nමරණයට හේතුව මෙතෙක් අනාවරණ වී නොමැති අතර පශ්චාත් මරණ පරීක්ෂණය අද පැවැත්වීමට නියමිතයි.\nඡායාරූප - වව්නියාව මාධව කුලසුරිය",
       "URL": "https://www.hirunews.lk/164362/විශ්‍රාමික-පොලිස්-නිලධාරියෙකුගේ-මළ-සිරුරක්-නිවසකින්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4453"
}