{
       "Source": "hirunews",
       "Timestamp": "Sunday, 02 January 2022 - 8:34",
       "Headline": "2021 දී කොටස් වෙළෙඳපොළ සියයට අසූවක වර්ධනයක්",
       "News Content": "කොළඹ කොටස් වෙළඳපොලේ මිල දර්ශක ගතවූ 2021 වසරේදී සියයට 80 කින් වර්ධනය වී තිබෙනවා.\nඑමෙන්ම මහජන කොටස් නිකුතු වාර්තාගත අන්දමින් ඉහළ යාමක්ද ගත වූ වසරේ දි දක්නට ලැබුණා.\nවසරේ අවසන් ගනුදෙනු දිනයේදී සමස්ත දර්ශකය නව වාර්තාවක් සළකුණු කරමින් 12,226 ක් ලෙස සටහන් වූ අතර, 2020 වසර අවසානයේ සමස්ත දර්ශකය අවසන් කෙරුණේ 6,774 යි දශම දෙකයි දෙකක් ලෙසින්.\nඒ අනුව එහි වර්ධනය සියයට අසූවයි දශම පහක් ලෙස සැළකිය හැකියි.\nකොටස් වෙළඳපොල පසුගිය වසරේ දින 249 ක් ගණුදෙනු සිදුකළ අතර, එම කාලය තුළ විදේශීය ආයෝජකයන් රුපියල් බිලියන 51.8 ක කොටස් අලෙවි කර තිබෙනවා.\nපෙර වසරේදී එලෙස විදේශිකයන් අලෙවි කළ කොටස්වල වටිනාකම රුපියල් බිලියන 22 යි දශම අටක්.\nකොළඹ කොටස් වෙළඳපොලේ ප්‍රධාන විධායක නිලධාරී රජීව බණ්ඩාරනායක සඳහන් කළේ ගතවූ වසරේදී මහජන කොටස් නිකුතු මගින් රුපියල් බිලියන 118 ක ප්‍රාග්ධනය එක්රැස් කරගැනීමට සමාගම් සමත්වූ බවයි.",
       "URL": "https://www.hirunews.lk/292792/2021-දී-කොටස්-වෙළෙඳපොළ-සියයට-අසූවක-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=1455"
}