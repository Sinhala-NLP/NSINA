{
       "Source": "hirunews",
       "Timestamp": "Saturday, 29 June 2019 - 15:27",
       "Headline": "මන්නාරමෙන් තවත් බීඩිකොළ කිලෝග්‍රෑම් 126ක් හමුවෙයි",
       "News Content": "මන්නාරම -  ඕලූතුඩුවායි කැලෑබද ප්‍රදේශයක සිදුකළ සෝදිසි මෙහෙයුමකදී බීඩිකොළ කිලෝග්‍රෑම් 126 යි ග්‍රෑම් 500 ක් නාවික හමුදාව අද අලූයම සොයා ගෙන තිබෙනවා.\nඋතුරුමැද නාවික විධානයට අනුයුක්ත නාවිකයින් පිරිසක් පාර්සල් 4 ක අසුරා තිබූ මෙම බීඩි කොළ තොගය සොයා ගෙන ඇති අතර, ඒවා වැඩිදුර විමර්ශන කටයුතු සදහා යාපනය රේගු කාර්යාලය වෙත භාරදීමට පියවර ගෙන ඇති බව සදහන්.\nපසුගිය දින කිහිපය පුරා මන්නාරම ප්‍රදේශයේ නාවික හමුදාව සිදුකළ සෝදිසි මෙහෙයුම් වලදී බීඩිකොළ කිලෝග්‍රෑම් 3500 කට ආසන්න ප්‍රමාණයක් සොයා ගෙන තිබෙනවා.",
       "URL": "https://www.hirunews.lk/219335/මන්නාරමෙන්-තවත්-බීඩිකොළ-කිලෝග්‍රෑම්-126ක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3275"
}