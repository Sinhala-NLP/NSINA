{
       "Source": "hirunews",
       "Timestamp": "Wednesday, 03 October 2018 - 16:56",
       "Headline": "ත්‍රිරෝද රථ සඳහා මීටර් සවිකිරීම තාවකාලිකව නවතී",
       "News Content": "ප්‍රමිති කාර්යාංශයේ තත්ත්ව සහතිකය ලබාදෙන තෙක් ත්‍රිරෝද රථ සඳහා මීටර් සවිකිරීම තාවකාලිකව නතර කර ඇති බව ප්‍රවාහන අමාත්‍යාංශය පවසනවා.\nඅද පෙරවරුවේ ප්‍රවාහන හා සිවිල් ගුවන් සේවා අමාත්‍ය නිමල් සිරිපාල සමඟ ත්‍රිරෝද රථ සංගම්වල නියෝජිතයින් සමඟ පැවැත්වූ සාකච්ඡාවකින් අනතුරුවයි මෙම තීරණය ගෙන ඇත්තේ.\nත්‍රිරෝද රථ සඳහා මීටර් සවි කිරීම අනිවාර්ය කර තිබුණත් මෙරටට ගෙන්වන ලද මීටර් සම්බන්ධයෙන් නිසි ප්‍රමිතියක් නොමැති බවට ලැබෙන පැමිණිලි සැළකිල්ලට ගනිමින් මීටර්වල තත්ත්වය පිළිබඳව ප්‍රමිති කාර්යාංශය සමඟ සාකච්ඡා කර ඉදිරියේදී ක්‍රමවේදයක් සකස් කරන බවයි අමාත්‍යවරයා එහිදී සඳහන් කරනු ලැබුවේ.",
       "URL": "https://www.hirunews.lk/201325/ත්‍රිරෝද-රථ-සඳහා-මීටර්-සවිකිරීම-තාවකාලිකව-නවතී",
       "Category": "Local News",
       "Parent URL": "https://www.hirunews.lk/local-news.php?pageID=3717"
}