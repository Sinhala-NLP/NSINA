{
       "Source": "hirunews",
       "Timestamp": "Saturday, 12 June 2021 - 13:39",
       "Headline": "කැනඩාවට යාම සඳහා ඉන්දියාවේ රැදී සිටි ශ්‍රී ලාංකිකයින් 65 දෙනෙකු අත්අඩංගුවට",
       "News Content": "නීතිවිරෝධීව කැනඩාවට යාම සඳහා ඉන්දියාවේ රැදී සිටි ශ්‍රී ලාංකිකයන් 65 දෙනෙකු කර්නාටක සහ තමිල්නාඩු පොලිසී විසින් අත්අඩංගුවට ගෙන ඇති බව ඉන්දීය මාධ්‍ය වාර්තා කළා.\nඑහිදී 38 දෙනෙකු කර්නාටක ප්‍රදේශයේදී අත්අඩංගුවට ගෙන ඇති අතර තමිල්නාඩුවේ - මදුරෙයි හිදී තවත් 27 දෙනෙකු අත්අඩංගුවට ගෙන තිබෙනවා.\nඉන්දීය මාධ්‍ය වාර්තා කළේ ඔවුන්ට පහසුකම් සැලසූ පුද්ගලයින් 07 දෙනෙකු ද එහිදී අත්අඩංගුවට ගැණුනු බවයි.\nපොලිසීය ප්‍රකාශ කර ඇත්තේ මෙම පිරිස කැනඩාවට රැගෙන යාම සඳහා ජාවාරම්කරුවන් එක් අයෙකුගෙන් ශ්‍රී ලංකා මුදලින් රුපියල් ලක්ෂ 5 ත් 10 ත් අතර මුදලක් ලබාගෙන ඇති බවයි.\nඅත්අඩංගුවට ගත් 65 දෙනා අතර කාන්තාවන් 40 දෙනෙකු සිටින බව සඳහන්.",
       "URL": "https://www.hirunews.lk/274105/කැනඩාවට-යාම-සඳහා-ඉන්දියාවේ-රැදී-සිටි-ශ්‍රී-ලාංකිකයින්-65-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1889"
}