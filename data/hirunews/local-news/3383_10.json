{
       "Source": "hirunews",
       "Timestamp": "Friday, 26 April 2019 - 13:57",
       "Headline": "රටවල් 39කට වීසා සහන යළි දැනුම් දෙන තුරු අත්හිටුවයි",
       "News Content": "ලබන මස 1 වන දා සිට රටවල් 39ක් සඳහා ලබාදීමට නියමිතව තිබූ වීසා සහන යළි දැනුම් දෙන තුරු අත්හිටුවා තිබෙනවා.\nආගමන, විගමන පාලක පසන් රත්නායක හිරු ප්‍රවෘත්ති අංශය කළ විමසීමකදී කියා සිටියේ පවතින ආරක්ෂක තත්ත්වය සැලකිල්ලට ගෙන මෙම තීරණය ගත් බවයි.\nඒ අනුව විදේශික පුද්ගලයින් මෙරටට පැමිණීමට පෙර වීසා ලබා ගත යුතු වනවා. යෝජිතව තිබූ නව ක්‍රමවේදය හරහා ගුවන් තොටුපළේ දීම වීසා ලබාගෙන රට තුළට ඇතුළුවීමට හැකියාව පැවතුණා.\nකෙසේ වෙතත් එය යළි දැනුම් දෙන තුරු අත්හිටුවීමටයි රජය තීරණය කර ඇත්තේ.",
       "URL": "https://www.hirunews.lk/215220/රටවල්-39කට-වීසා-සහන-යළි-දැනුම්-දෙන-තුරු-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=3383"
}