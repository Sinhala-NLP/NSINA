{
       "Source": "hirunews",
       "Timestamp": "Monday, 01 February 2021 - 8:11",
       "Headline": "වළවේ ගඟේ ගිලී දැරියක මිය යාමේ සිද්ධියට ගුරුවරියක් අත්අඩංගුවට",
       "News Content": "වළවේ ගඟේ දිය නෑමට ගොස් 16 හැවිරිදි දැරියක  මිය යාමේ සිද්ධිය සම්බන්ධයෙන් ඇය ඉගෙනුම ලැබූ බලංගොඩ - තැන්න විද්‍යාලයේ ගුරුවරියක් අත්අඩංගුවට ගෙන තිබෙනවා.\nපෙරේදා දිනයේදී මිය ගිය දැරිය ඇතුළු සිසු සිසුවියන් 12 දෙනෙකු බලංගොඩ - කල්තොට වළවේ ගඟ ආශ්‍රිත ක්ෂේත්‍ර පුහුණු චාරිකාවකට සහභාගි වී තිබෙනවා.\nඑහිදී එම සිසුන් බටකොළ ඇල්ල ප්‍රදේශයේ දිය නෑමට ගිය අවස්ථාවේදීයි අදාළ දැරිය දියේ ගිලී ජීවිතක්ෂයට පත්වුණේ.\nමෙලෙස මිය ගියේ බලංගොඩ - තැන්න විද්‍යාලයේ 11 වන ශ්‍රේණියේ ඉගෙනුම ලැබූ බෙලිගොල්ල ප්‍රදේශයේ පදිංචි 16 හැවිරිදි දැරියක්.\nමිය ගිය දැරියගේ පශ්චාත්  මරණ පරීක්ෂණය බලංගොඩ මූලික රෝහලේදී සිදුකිරීමට නියමිතව තිබෙනවා.\nපොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ සඳහන් කළේ අදාළ ගුරුවරිය පාසලේ විදුහල්පතිවරයාට හෝ කලාප අධ්‍යාපන අධ්‍යක්ෂවරයාගේ අනුමැතියකින් තොරව දරුවන් මෙලෙස රැගෙන ගොස් ඇති බවයි.",
       "URL": "https://www.hirunews.lk/261293/වළවේ-ගඟේ-ගිලී-දැරියක-මිය-යාමේ-සිද්ධියට-ගුරුවරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2177"
}