{
       "Source": "hirunews",
       "Timestamp": "Monday, 01 May 2017 - 13:33",
       "Headline": "Update : ප්‍රධාන පක්ෂවල මැයි පෙළපාලි රැළි පැවැත්වෙන ක්‍රීඩාංගණ වෙත ළඟාවෙමින් පවතී.",
       "News Content": "මැයි දින සැමරුම වෙනුවෙන් ප්‍රධාන දේශපාලන පක්ෂවල පෙළපාලි මේ වනවිට රැළි පැවැත්වෙන ක්‍රීඩාංගණ වෙත ළඟා වෙමින් පවතිනවා.\nශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානයේ මැයි පෙළපාලි මහනුවර උසස් බාලිකා විද්‍යාලය අසළින් සහ ගන්නොරුව මංසන්ධියෙන් අද දහවල් ආරම්භ කෙරුණු අතර, ඒවා මේ වන විට මහනුවර ගැටඹේ ක්‍රීඩාංගණය වෙත ළඟා වෙමින් සිටින බවයි එහි සිටින හිරු මාණ්ඩලික වාර්තාකරු අනුරුද්ධ රත්නායක සඳහන් කළේ.\nඑක්සත් ජාතික පක්ෂ මැයි පෙළපාලිය මරදාන මංසන්ධියෙන් ආරම්භ කෙරුණු අතර, එය මේ වන විට පුංචි බොරැල්ල, බොරැල්ල ඔස්සේ කැම්බල් පිටියට වෙත ළඟාවෙමින් සිටින බවයි එහි සිටින හිරු මාණ්ඩලික වාර්තාකරු සමීර කපුකොටුව ප්‍රකාශ කළේ.\nඒකාබද්ධ විපක්ෂයේ මැයි පෙළපාලිය කොම්පඤ්ඤවීදියෙන් අද දහවල් 1ට ආරම්භ වුණා.\nජනතා විමුක්ති පෙරමුණේ මැයි පෙළපාලියද අද දහවල් දෙහිවල එස්. ද එස් ජයසිංහ ක්‍රීඩාංගණයෙන් ආරම්භ වුණා.\nUpdate   : Monday, May 1, 2017 2.15\n-------------------------------------------------\nමැයි දින සැමරුම වෙනුවෙන් ප්‍රධාන දේශපාලන පක්ෂවල පෙළපාලි මේ වනවිට ආරම්භ වී තිබෙනවා.\nශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානයේ මැයි රැළිය පක්ෂ නායක ජනාධිපති මෛත්‍රීපාල සිරිසේනගේ ප්‍රධානත්වයෙන් පැවැත්වෙන්නේ මහනුවර ගැටඹේ ක්‍රීඩාංගනයේදීයි.\nඒ වෙනුවෙන් පෙළපාලි දෙකක් පැවැත්වෙන අතර, මහනුවර උසස් බාලිකා විද්‍යාලය අසලින් සහ ගන්නෝරුව මංසන්ධියෙන් එම පෙළපාලි දැනටමත් ආරම්භ වී ඇති බවයි  එම ස්ථානයේ සිටින හිරු වාර්තාකරුවන් සඳහන් කළේ.\nඑක්සත් ජාතික පක්ෂ මැයි පෙළපාලිය මරදාන මංසන්ධියෙන් මීට ටික වේලාවකට පෙර ආරම්භ වුණා.\nඑය පුංචි බොරැල්ල, බොරැල්ල ඔස්සේ මැයි රැළිය පැවැත්වෙන කැම්බල් පිටියට ළගා වනු ඇති.\nජනතා විමුක්ති පෙරමුණේ මැයි පෙළපාලියද මේ වනවිට දෙහිවල එස්. ද එස් ජයසිංහ ක්‍රීඩාංගණයෙන් ආරම්භ වී තිබෙනවා.",
       "URL": "https://www.hirunews.lk/160371/update-ප්‍රධාන-පක්ෂවල-මැයි-පෙළපාලි-රැළි-පැවැත්වෙන-ක්‍රීඩාංගණ-වෙත-ළඟාවෙමින්-පවතී",
       "Category": "Local News",
       "Parent URL": "https://www.hirunews.lk/local-news.php?pageID=4538"
}