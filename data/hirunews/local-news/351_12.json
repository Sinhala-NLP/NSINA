{
       "Source": "hirunews",
       "Timestamp": "Thursday, 11 May 2023 - 15:11",
       "Headline": "හොරපාරෙන් ඉන්දියා යවන්න හැදූ හක්බෙල්ලන් තොගයක් හසු වේ",
       "News Content": "ඉන්දියාවට යැවීමට සූදානම් කරමින් සිටි හක්බෙල්ලන් තොගයක් සමඟ සැකකරුවන් සිව් දෙනෙකු ඊයේ(10) පොලිසිය විසින් අත්අඩංගුවට ගෙන තිබෙනවා.\nමෙලෙස සැකකරුවන් සන්තකයේ තිබූ හක්බෙල්ලන් ප්‍රමාණය 2606ක් වන බවත් එහි වටිනාකම රුපියල් ලක්ෂ 45ක් පමණ වන බවයි පොලිසිය පවසන්නේ.\nපුත්තලම, නාගවිල්ලුව ප්‍රදේශයේ සිට කල්පිටියට ලොරි රථයකින් ගෙනවිත් ඇති මෙම හක්බෙල්ලන් තොගය බෝට්ටුවක් මගින් ඉන්දියාවට යැවීමට සූදානම් කර තිබූ අවස්තාවේ දී යි මෙලෙස සැකකරුවන් සමඟ අත්අඩංගුවට පත් වී ඇත්තේ.\nකල්පිටිය පොලිසිය මඟින් ලද තොරතුරක් මත මෙම වැටලීම සිදුකර තිබෙන අතර සැකකරුවන් අද දින මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/334901/හොරපාරෙන්-ඉන්දියා-යවන්න-හැදූ-හක්බෙල්ලන්-තොගයක්-හසු-වේ",
       "Category": "Local News",
       "Parent URL": "https://www.hirunews.lk/local-news.php?pageID=351"
}