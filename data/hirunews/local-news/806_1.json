{
       "Source": "hirunews",
       "Timestamp": "Thursday, 13 October 2022 - 16:30",
       "Headline": "දැරියන් තිදෙනෙකුට අතවර කළ සැකකරුවෙකු රිමාන්ඩ්",
       "News Content": "අනුරාධපුර පදවිය ප්‍රදේශයේ දී පාසල් සිසුවියන් තිදෙනෙකුට ලිංගික අතවර කළ බව කියන පුද්ගලයෙකු ලබන 19 වනදා දක්වා රක්ෂිත බන්ධනාගාර ගත කර තිබෙනවා.\nඒ කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nපසුගිය සැප්තැම්බර් මාසයේ දී අවුරුදු 13 , 14 සහ 15 යන වයස්වල පසුවන සිසුවියන් තුන්දෙනෙකු පාසල් යමින් සිටියදී යතුරු පැදියකින් පැමිණි පුද්ගලයෙක් විසින් ඔවුන්ට බලහත්කාරයෙන් ලිංගික අතරවර කර පළාගොස් තිබුණා.\nදැරියන්ගෙන් ලද පැමිණිලි ඔස්සේ පදවිය පොලිසිය සිදුකළ විමර්ශනයකින් අනතුරුව සැකකරු අත්අඩංගුවට ගෙන ඇති අතර ඔහු 39 හැවිරිදි වියේ පසුවන විවාහක අයෙක් බවටයි අනාවරණ වී ඇත්තේ.",
       "URL": "https://www.hirunews.lk/317774/දැරියන්-තිදෙනෙකුට-අතවර-කළ-සැකකරුවෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=806"
}