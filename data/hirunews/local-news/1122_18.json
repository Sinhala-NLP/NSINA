{
       "Source": "hirunews",
       "Timestamp": "Friday, 03 June 2022 - 7:57",
       "Headline": "විපක්ෂ නායකවරයා විශේෂ නියෝජිත පිරිසක් හමුවෙයි (වීඩියෝ)",
       "News Content": "සංචාරක කර්මාන්තයේ නියුතු නියෝජිත පිරිසක් සහ විපක්ෂ නායක සජිත් ප්‍රේමදාස අතර හමුවක් ඊයේ (02) විපක්ෂ නායක කාර්යාලයේ දී සිදු වී තිබෙනවා.\nසංචාරක කර්මාන්තය මුහුණ දී ඇති ගැටලු පිළිබඳ එහි දී දීර්ඝ වශයෙන් සාකච්ඡාවට ලක් කෙරුණු අතර, සංචාරක ප්‍රවර්ධනය උදෙසා මෙන්ම සංචාරකයින් ඉලක්ක කරගනිමින් පනවා ඇති අවදානම් යෝජනාව ඉවත් කරන ලෙසත් විදේශීය රටවලින් විපක්ෂ නායකවරයා ඉල්ලා සිටි බව යි වාර්තා වන්නේ.\nඑම අවස්ථාවට යුරෝපා සංගමයේ ශ්‍රී ලංකා දූත මණ්ඩලයේ නියෝජ්‍ය ප්‍රධානී සහ දේශපාලන වෙළඳ හා සන්නිවේදන අංශ ප්‍රධානී 'තෝර්ස්ටන් බාර්ග්ෆ්‍රෙඩ්' මහතා ද එක් ව සිටි බව සඳහන්.\nපාස්කු ප්‍රහාරය හේතුවෙන් කඩා වැටුණු සංචාරක කර්මාන්තය ගොඩනැඟීම උදෙසා ලබාදුන් ණය සහන කාල සීමාව තවත් දිගු කොට සංචාරක ප්‍රවර්ධනයට කටයුතු කරන ලෙසත් එහි දී විපක්ෂ නායකවරයා ෛල්ලීමක් කර තිබෙනවා.\nසංචාරක කර්මාන්තයේ ප්‍රවර්ධනය වෙනුවෙන් විදේශීය වශයෙන් ලබාදිය හැකි ආධාර සහ ශක්තිය ලබා දෙන ලෙස ද එහි දී සජිත් ප්‍රාමදාස ජාත්‍යන්තරයෙන් ඉල්ලා සිටි බව සඳහන්.",
       "URL": "https://www.hirunews.lk/306079/විපක්ෂ-නායකවරයා-විශේෂ-නියෝජිත-පිරිසක්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1122"
}