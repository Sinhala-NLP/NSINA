{
       "Source": "hirunews",
       "Timestamp": "Wednesday, 20 January 2016 - 8:47",
       "Headline": "UPDATE: අධිකරණ සේවකයෙකු විශාල මාරා ගසක විරෝධතාවක  (ඡායාරූප)",
       "News Content": "මහේස්ත්‍රාත් අධිකරණ මුරකරුවෙකු මාරා  ගසක් උඩ  උපවාසයනාඋල මහේස්ත්‍රාත් අධිකරණයේ සේවයේ නියුතු මුරකරුවෙකු සිය සේවය ස්ථීර කරන ලෙස ඉල්ලා අද (20) උදාසන සිට උසාවිය ඉදිරිපිට පිහිටි සුවිසල් මාරගසක් මතට නැග විරෝධතාවක නිරත වෙයි.\nඋදාසන අටට පමණ උසාවිය ඉදිරිපිට  දැවැන්ත මාරා ගසකට නැගගත් මුරකරු සිය සේවය ස්ථිකරන ලෙස පාලනාධීකරණයට බල කරමින්  විරෝධතාවයේ  නිරතවෙයි.\nනාඋල පොලිසියේ ස්ථානාධිපතිවරයා -   ගසෙන් බසින ලෙස  දිගින් දිගටම ඉල්ලීම් කළත් මුරකරු එම ඉල්ලීම  ප්‍රතික්ෂේප කළ  බව අප වාර්තාකරු  පවසයි.\nසේවකයා පවසන්නේ   සිය සේවය ස්ථිරකරන බවට ලිඛිතව ලැබෙන තෙක් ගසෙන් නොබසින බවයි.\nමේ සම්බන්ධයෙන් නාඋල මහේස්ත්‍රාත් අධිකරණයේ පාලනාධීකාරියෙන් කළ විමසීමක දි ඔවුන් කියා සිටියේ  මුරකරුගේ සේවය ස්ථිරකීරීමට අදාළ  ලියකියවිලි නිසි අංශ වෙත යොමුකර ඇති බවයි.\n(ඡායාරූප - නාඋල - ඉන්දික අරුණ කුමාර)",
       "URL": "https://www.hirunews.lk/124340/update-අධිකරණ-සේවකයෙකු-විශාල-මාරා-ගසක-විරෝධතාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5203"
}