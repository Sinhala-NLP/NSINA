{
       "Source": "hirunews",
       "Timestamp": "Monday, 20 December 2021 - 15:18",
       "Headline": "ලිඳුල අයවැය දෙවැනි වරටත් පරාදයි",
       "News Content": "තලවකැලේ ලිඳුල නගර සභාවේ 2022 වසර සදහා ඉදිරිපත් කළ අයවැය යෝජනාව දෙවැන වරටත් වැඩි ජන්ද දෙකකින් පරාජයට පත් වී තිබෙනවා.\nතලවකැලේ ලිඳුල නගර සභාවේ 2022 වසර සදහා අයවැය ඇස්තුමේන්තුව දෙවැන වරටත් (20) දින එම නගර සභාවේ සභාපති ලෙච්චුමන් භාරතිදාසන් මහතා විසින් ඉදිරිපත් කළ අවස්තාවේ, අයවැය යෝජනාව වැඩි ජන්ද දෙකකින් පරාජයට පත් වුණු බවයි වාර්තා වෙන්නේ.\nඅයවැය යෝජනාව පරාජයට පත් වීමෙන් අනතුරු ව මාධ්‍යට අදහස් දැක් වූ එම නගර සභාවේ නාගරික මන්ත්‍රි චන්දන ගුණතිලක කියා සිටියේ, 201 අංක 12 දරණ පළාත් පාලන ආයතන පනතේ 7 වැනි වගන්තිය අනුව සභාපතිවරයා ධුරයෙන් ඉල්ලා අස් වූවා සේ සලකනු ලැබිය යුතු බවට සඳහන් නිසා, සභාපතිවරයාගේ ධුර අහෝසි විය යුතු බව යි.\nතලවකැලේ ලිඳුල නගර සභාවේ සභාපතිවරයා සභාවේ අනුමැතියකින් තොර ව ඇතැම් කටයුතු සිදු කිරිම හේතුවෙන් අයවැයට විරුද්ධ ව ශ්‍රි ලංකා පොදු ජන පෙරමුණ නියෝජනය කරන මන්ත්‍රිවරුන් දෙදෙනෙකු ජන්දය ප්‍රකාශ කළ බව ද නාගාරික මන්ත්‍රි චන්දන ගුණතිලක පැවසුවා.\nඅයවැය දෙවැන වරට පරාජයට පත් වීම සම්බන්ධයෙන් අප තලවකැලේ ලිඳුල නගර සභාවේ සභාපති ලෙච්චුමන් භාරතිදාසන්ගෙන් කළ විමසුමකට ඔහු කියා සිටියේ, අයවැය දෙවැනි වර ජන්ද විමසීම පරාජය වුව ද කිසිසෙත් තම ධුරය අහෝසි නොවෙන බව යි.",
       "URL": "https://www.hirunews.lk/291611/ලිඳුල-අයවැය-දෙවැනි-වරටත්-පරාදයි",
       "Category": "Local News",
       "Parent URL": "https://www.hirunews.lk/local-news.php?pageID=1481"
}