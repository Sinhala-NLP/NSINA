{
       "Source": "hirunews",
       "Timestamp": "Wednesday, 25 January 2023 - 7:58",
       "Headline": "නවසීලන්ත නව අගමැති ලෙස කම්කරු නායක ක්‍රිස් හිප්කින්ස් පත් වෙයි",
       "News Content": "නවසීලන්තයේ නව අගමැති ලෙස කම්කරු නායක ක්‍රිස් හිප්කින්ස් පත් වී තිබෙනවා.\nඒ නවසීලන්ත හිටපු අගමැති ජසින්ඩා ආර්ඩන්ගේ ඉල්ලා අස් වීමෙන් පසු ව යි.\nපසුගිය සතියේ ජසින්ඩා ආර්ඩන් අගමැති ධුරයෙන් ඉවත් වුණු අතර, සිය පවුලේ පිරිස සමඟ කාලය ගත කිරීමේ අවශ්‍යතාව මත දැඩි වගකීම් සහගත ධුරයෙන් ඉල්ලා අස් වුණු බව යි ඇය සඳහන් කළේ.\nඑහි ඇති විශේෂත්වය වන්නේ, තවත් වතාවක් අගමැති තනතුර දැරීමට හැකියාව තිබිය දීත් ඇය ධුරයෙන් ඉවත් වීම යි.\nක්‍රිස් හිප්කින්ස් වෙලින්ටන්හි වික්ටෝරියා විශ්වවිද්‍යාලයෙන් දේශපාලනය සහ අපරාධ විද්‍යාව පිළිබඳ ප්‍රධාන උපාධියක් සමඟ ශාස්ත්‍රවේදී උපාධියක් ලබාග්තෙන තිබෙනවා.\nඋපාධිය ලැබීමෙන් පසු හිප්කින්ස්, කර්මාන්ත පුහුණු සම්මේලනයේ ප්‍රතිපත්ති උපදේශකයෙකු ලෙස වැඩ කිරීම සහ තාරනාකි හි ටොඩ් බලශක්ති සඳහා පුහුණු කළමණාකරුවෙකු ලෙස කටයුතු කිරීම ඇතුළු රැකියා ගණනාවක් කර තිබෙන බව සඳහන්.",
       "URL": "https://www.hirunews.lk/325821/නවසීලන්ත-නව-අගමැති-ලෙස-කම්කරු-නායක-ක්‍රිස්-හිප්කින්ස්-පත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=580"
}