{
       "Source": "hirunews",
       "Timestamp": "Thursday, 11 October 2018 - 15:35",
       "Headline": "නගරාධිපති කසල ට්‍රැක්ටරයෙන් රැස්වීමට පැමිණෙයි (ඡායාරූප)",
       "News Content": "වව්නියාව නගර සභාවේ නගරාධිපති කසල ප්‍රවාහනය කරන ට්‍රැක්ටරයක නැගී අද වව්නියාව දිස්ත්‍රික් ලේකම් කාර්යාලයේ රැස්වීමට සහභාගී වුනා.\nතමන්ට වාහනයක් ලබා නොදීමට විරෝධය පළ කරමින් නගරාධිපතිවරයා මෙලෙස පැමිණ ඇති බවයි අප වාර්තාකරු කියාසිටියේ.\nතමන්ට නිකුත්කර ඇති වාහනය අලුත්වැඩියාවන් සඳහා යොමුකර ඇති බැවින් මෙතෙක් තමන්ට ගමන් කිරීමට වාහනයක් නොලැබීම හමුවේ මෙලෙස ට්‍රැක්ටරයක නැගී පැමිණි බව නගරාධිපති ඊ ගෞතම් සඳහන් කළා.\nවාහනයක් ලබාදෙන තෙක් රාජකාරී ගමන් සඳහා කසල ට්‍රැක්ටරයේ නැගී යාමට බලාපොරොත්තුවන බවයි ඔහු වැඩිදුරටත් සඳහන් කර ඇත්තේ.\nඡායාරූප - වව්නියාව මාධව කුලසූරිය",
       "URL": "https://www.hirunews.lk/201909/නගරාධිපති-කසල-ට්‍රැක්ටරයෙන්-රැස්වීමට-පැමිණෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3704"
}