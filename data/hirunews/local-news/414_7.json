{
       "Source": "hirunews",
       "Timestamp": "Friday, 14 April 2023 - 19:49",
       "Headline": "ජනාධිපති නුවරඑළිය ජනපති මැදුරේදී අලුත් අවුරුදු සැමරයි",
       "News Content": "ජනාධිපති රනිල් වික්‍රමසිංහ නුවරඑළිය ජනපති මැදුරේ සිට අද (14) අලුත් අවුරුදු සැමරුම් සඳහා එක්ව තිබෙනවා.\nදින කිහිපයක් නුවරඑළියේ රැදී සිටි ජනාධිපතිවරයා සූම් සාකච්ඡා සහ තවත් හමුවීම් කිහිපයකට එක්වූ බවයි වාර්තා වන්නේ.\nමේ අතර අග්‍රාමාත්‍ය දිනේෂ් ගුණවර්ධනද අරලියගහ මන්දිරයේ සිට අලුත් අවුරුදු උදාව සමරනු ලැබුවා.\nහිටපු ජනාධිපති මහින්ද රාජපක්ෂ තංගල්ල කාල්ටන් නිවසේදී පවුලේ සාමාජිකයන් සමඟ අලුත් අවුරුදු උදාව පිළිගත්තා.\nහිටපු ජනාධිපති මෛත්‍රීපාල සිරිසේන පොළොන්නරුව නිවසේදී අවුරුදු සිරිත් සැමරුමට එක්වුණා.\nජනතා විමුක්ති පෙරමුණේ නායක අනුර කුමාර දිසානායක මේ වන විට දකුණු කොරියාවේ රැදී සිටින අතර එහි පැවැත්වෙන ශ්‍රී ලාංකිකයන් දැනුවත් කිරීමේ හමු කිහිපයකටම ඔහු එක්වීමට නියමිතයි.",
       "URL": "https://www.hirunews.lk/332540/ජනාධිපති-නුවරඑළිය-ජනපති-මැදුරේදී-අලුත්-අවුරුදු-සැමරයි",
       "Category": "Local News",
       "Parent URL": "https://www.hirunews.lk/local-news.php?pageID=414"
}