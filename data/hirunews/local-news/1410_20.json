{
       "Source": "hirunews",
       "Timestamp": "Thursday, 20 January 2022 - 23:05",
       "Headline": "බුත්තල කතරගම පාරේ අලි කරදර - දිවි බේරා ගැනීමට පරිශ්‍රමයක් (වීඩියෝ)",
       "News Content": "නිමාවක් නැති අලි මිනිස් ගැටුම්වලට මිනිස් ක්‍රියාකාරකම්ද හේතුවන බවට විවාදයක් නැහැ.\nමේ අනාවරණය මිනිසුන්ගේ එවැනි නොමනා ක්‍රියාකාරකම් හේතුවෙන් මතුව ඇති අවදානමක් පිළිබඳවයි.\nබුත්තල - කතරගම ප්‍රධාන මාර්ගයේ මේ දිනවල සුලභව දැකිය හැකි දර්ශන පෙළක් වන්නේ වන අලියෙක් රථවාහනවලට පහරදෙන ආකාරයයි.\nඑහිදී ඇතැමුන් දිවි බේරාගන්නේ මහත් පරිශ්‍රමයක් දරමින්.\nවන අලින් මෙලෙස මාර්ගයට පැමිණෙන්නේ රථවාහනවලින් ආහාර ලබාගැනීමේ අරමුණින්.\nවන්දනාවේ පැමි‍ණෙන පිරිස් ආහාර ලබාදීම හේතුවෙන් ඊට පුරුදු වූ වන අලින් මෙලෙස මාර්ගයට පැමිණෙන බවයි ප්‍රදේශවාසීන් පෙන්වා දෙන්නේ.",
       "URL": "https://www.hirunews.lk/294628/බුත්තල-කතරගම-පාරේ-අලි-කරදර-දිවි-බේරා-ගැනීමට-පරිශ්‍රමයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1410"
}