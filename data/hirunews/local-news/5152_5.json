{
       "Source": "hirunews",
       "Timestamp": "Friday, 26 February 2016 - 13:37",
       "Headline": "ඉහළ මධ්‍යම පන්තියක් ඇති කරනවා",
       "News Content": "මෙරට ඉහළ මධ්‍යම පන්තියක් ඇති කිරීම සදහා කටයුතු කරන බව අග්‍රාමාත්‍ය රනිල් වික්‍රමසිංහ පවසනවා.\nකොළඹදී අද (26) ආරම්භ වූ ජාත්‍යන්තර ප්‍රජාතන්ත්‍රීය සංගමයේ විධායක කමිටු රැස්වීමේ සමාරම්භක උත්සවයට සහභාගි වෙමින් අග්‍රාමාත්‍යවරයා මේ බව සඳහන් කළා.\nමෙම රැස්වීමට දිවයිනේ සංචාරයක නිරත වන නවසීලන්ත අග්‍රාමාත්‍ය ජෝන් කී ද එක්ව සිටියා.\nමෙහිදී අදහස් දක්වමින් අග්‍රාමාත්‍යවරයා කියාසිටියේ ප්‍රජාතන්ත්‍රවාදය රැදී පවතින්නේ ආයතන රැසක ක්‍රියාකාරිත්වය මත බවයි.\nඑය පුද්ගලයන් හෝ චරිත පමණක් රදා පවතින්නක් නොවන බව ඔහු ඉන්දහන් කලා.\nපසුගිය වසර 10 ක කාලය තුළ මෙරට අඩුපාඩුකම් රැසක් පැවතුණ ද බිහිවී ඇති ජාතික ආණ්ඩුව හේතුවෙන් අපට තරගකාරි වෙළඳපොලක් බිහිවු බවයි  රනිල් වික්‍රමසිංහ මහතා කියාසිටියේ .\nමෙරට මධ්‍යම පන්තියක් බිහිකිරීම අරමුණ වන අතර එහිදී සමාජයේ දුප්පත්ම කොටස වෙත විශේෂ අවධානයක් යොමුවන බවද ඔහු සඳහන් කලා.",
       "URL": "https://www.hirunews.lk/127205/ඉහළ-මධ්‍යම-පන්තියක්-ඇති-කරනවා",
       "Category": "Local News",
       "Parent URL": "https://www.hirunews.lk/local-news.php?pageID=5152"
}