{
       "Source": "hirunews",
       "Timestamp": "Monday, 29 August 2022 - 16:52",
       "Headline": "ස්ථාවර නියෝග පිළිබඳ කාරක සභාවට නව සාමාජිකයන් පත් කෙරේ",
       "News Content": "ස්ථාවර නියෝග පිළිබඳ කාරක සභාවේ සේවය කිරීම සඳහා මන්ත්‍රීවරුන් පත් කර තිබෙනවා.\nඒ පාර්ලිමේන්තුවේ ස්ථාවර නියෝග 116 හි විධිවිධාන සහ 2022 අගෝස්තු 10 දින පාර්ලිමේන්තුව විසින් සම්මත කරන ලද යෝජනාව අනුව, කථානායකවරයාගේ සභාපතිත්වයෙන්, නියෝජ්‍ය කථානායකවරයා, නියෝජ්‍ය කාරක සභා සභාපතිවරයා සමග පහත සඳහන් මන්ත්‍රීවරයන් තේරීම් කාරක සභාව විසින් නම් කරන ලද බව නියෝජ්‍ය කථානායක ගරු අජිත් රාජපක්ෂ අද (29) පාර්ලිමේන්තුවට නිවේදනය කළා.\nඒ අනුව ආචාර්ය සුසිල් ප්‍රේමජයන්ත, එස්. බී. දිසානායක, පවිත්‍රාදේවී වන්නිආරච්චි, ආචාර්ය සුරේන් රාඝවන්, මයන්ත දිසානායක, චාල්ස් නිර්මලනාදන්, කේ. සුජිත් සංජය පෙරේරා, සාගර කාරියවසම් සහ යදාමිණි ගුණවර්ධන යන මන්ත්‍රීවරයන් ස්ථාවර නියෝග පිළිබඳ කාරක සභාවේ සේවය කිරීම සඳහා පත් කොට තිබෙනවා.",
       "URL": "https://www.hirunews.lk/314055/ස්ථාවර-නියෝග-පිළිබඳ-කාරක-සභාවට-නව-සාමාජිකයන්-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=904"
}