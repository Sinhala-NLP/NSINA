{
       "Source": "hirunews",
       "Timestamp": "Sunday, 30 August 2020 - 8:58",
       "Headline": "ෆේස්බුක් සාදයක් වටලා මත්ද්‍රව්‍ය සමඟ තරුණ තරුණියන් 28ක් අත්අඩංගුවට (වීඩියෝ)",
       "News Content": "ගාල්ල - අක්මීමන ප්‍රදේශයේ හෝටලයක පැවැත්වූ ෆේස්බුක් සාදයක් වටලා තරුණියන් දෙදෙනකු සහ තරුණයන් 26 දෙනෙකු පොලිසිය අත්අඩංගුවට ගෙන තිබෙනවා.\nඅද අලූයම මෙම වැටලීම සිදුකර  ඇති අතර, එහිදී ඔවුන් සතුව තිබී කේරළ ගංජා ග්‍රෑම් 10 කට අධික ප්‍රමාණයක්ද පොලිස් භාරයට ගෙන ඇති බව සඳහන්.\nඔවුන් වයස අවුරුදු 18 ත් 27 ත් අතර පසුවන මොරටුව, අම්පාර, මහනුවර, අනුරාධපුර සහ ගාල්ල ප්‍රදේශවල පදිංචිකරුවන් බවයි පොලීසිය සඳහන් කළේ.\nමත්ද්‍රව්‍ය ළඟතබාගැනීම සහ නිරෝධායන නීතිරීති උල්ලංඝනය කිරීමේ චෝදනාවට ඔවුන් අධිකරණයට ඉදිරිපත් කිරීමට කටයුතු කරන බවයි අක්මීමන පොලීසිය කියා සිටියේ.",
       "URL": "https://www.hirunews.lk/248964/ෆේස්බුක්-සාදයක්-වටලා-මත්ද්‍රව්‍ය-සමඟ-තරුණ-තරුණියන්-28ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2489"
}