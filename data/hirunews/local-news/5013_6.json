{
       "Source": "hirunews",
       "Timestamp": "Thursday, 09 June 2016 - 16:10",
       "Headline": "සාලාව හමුදා කදවුර අවට ළිං ජලය පිරිසිදුයි - ජල සම්පාදනයෙන් කියයි",
       "News Content": "අවිස්සාවේල්ල - කොස්ගම - සාලාව හමුදා කඳවුර අවට පානීය ජලය ලබා ගන්නා ළිං වලින් වැඩි ප්‍රමාණයක් බීමට සුදුසු ජලය පවතින බව ජල සම්පාදන මණ්ඩලය පවසනවා.\nඑම ජලයට කිසිදු අහිතකර රසායනිකයන් මුසුවී නොමැති බවයි වාර්තා වන්නේ.\nමහජන සෞඛ්‍ය පරීක්ෂකවරුන් සහ ජල සම්පාදන මණ්ඩලයේ නිලධාරින් ඇතුළු කණ්ඩායම් කිහිපයක් හමුදා කදවුර අවට නල ළිං 200 කට වැඩි පිරිසක් පරීක්ෂා කර තිබෙනවා.\nඑහිදී හෙළි වී ඇත්තේ එම ළිං වල රසායනික ද්‍රව්‍යයක් හෝ කිසිදු බාහිර ද්‍රව්‍යයක් මුසුවී නොමැති බවයි.\nකෙසේ වෙතත්, ළිං කිහිපයක් සම්පූර්ණයෙන්ම  පිරිසිදු කිරීම ද සිදුකළ බව ජල සම්පාදන මණ්ඩලය ප්‍රකාශ කළා.\nසෞඛ්‍ය අමාත්‍යාංශය නිවේදනය කළේ හමුදා කදවුරේ අවි ගබඩාව පිපිරීම නිසා ඉන් පිටතට නිකුත් වූ රසායනික ද්‍රව්‍ය ළිං වල ජලයට මුසුවීම නිසා පානය කිරීමෙන් වළකින ලෙසයි.",
       "URL": "https://www.hirunews.lk/135144/සාලාව-හමුදා-කදවුර-අවට-ළිං-ජලය-පිරිසිදුයි-ජල-සම්පාදනයෙන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5013"
}