{
       "Source": "hirunews",
       "Timestamp": "Tuesday, 26 November 2019 - 10:55",
       "Headline": "කටුනායක, සීදුව, රාගම ඇතුළු ප්‍රදේශ කිහිපයකට ජල සැපයුම අත්හිටුවයි",
       "News Content": "කඩවත - පිටත වට රවුම් අධිවේගී මාර්ගයේ ඉදිකිරීමකදී ප්‍රධාන නළ මාර්ගයට සිදුව ඇති හානියක් හේතුවෙන් ප්‍රදේශ කිහිපයකට ජල සැපයුම අත්හිටුවා තිබෙනවා.\nඒ අනුව කටුනායක, සීදුව, ජාඇල නගර සභා බල ප්‍රදේශ, ජාඇල ප්‍රාදේශීය සභා බල ප්‍රදේශය, මාබෝල, වැලිසර, කෙරවළපිටිය, දික්ඕවිට, බෝපිටිය යන ප්‍රදේශවලට හදිසියේ ජල සැපයුම අත්හිටුවා ඇති බවයි ජාතික ජල සම්පාදන හා ජලාපවහන මණ්ඩලය සඳහන් කළේ.\nමීට අමතරව උස්වැටකෙයියාව, රාගම, වල්පොළ, බටුවත්ත, බුළුගහගොඩ, හොරපේ, කුරුකුලාව, පොල්ගහහේන සහ බෝයිස්ටවුන් යන ප්‍රදේශවලට ද මෙලෙස ජල සැපයුම අත්හිටුවා තිබෙනවා.",
       "URL": "https://www.hirunews.lk/229006/කටුනායක-සීදුව-රාගම-ඇතුළු-ප්‍රදේශ-කිහිපයකට-ජල-සැපයුම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=3031"
}