{
       "Source": "hirunews",
       "Timestamp": "Tuesday, 06 August 2019 - 16:10",
       "Headline": "චන්දික හතුරුසිංහට චෝදනා පත්‍රයක්",
       "News Content": "දින 14 ක් ඇතුළත නිදහසට කරුණු දක්වන ලෙස දක්වමින් ශ්‍රී ලංකා හිටපු ක්‍රිකට් පුහුණුකරු චන්දික හතුරුසිංහට චෝදනා පත්‍රයක් යොමුකරන්නට ශ්‍රී ලංකා ක්‍රිකට් ආයතනය අද තිරණය කළා.\nඒ, අද පස්වරුවේ පැවැති විශේෂ විධායක කමිටු සාමාජික හමුවේදීයි.\nක්‍රීඩා අමාත්‍යවරයාගේ නියෝගය අනුව හතුරුසිංහ ශ්‍රී ලංකා ක්‍රිකට් පුහුණුකාර ධුරයෙන් ඉවත් කරන්නට ශ්‍රී ලංකා ක්‍රිකට් ආයතනය ඊයේ දිනයේදී කටයුතු කළා.\nඒ, ඔහුගේ කොන්ත්‍රාත් කාලය අවසන් වීමට තවත් මාස 15 ක පමණ කාලයක් ඉතිරිව තිබියදීයි.\nඒ අනුව නවසීලන්ත ටෙස්ට් තරගාවලිය සදහා ශ්‍රී ලංකා කණ්ඩායමේ වැඩබලන පුහුණුකරු ලෙස ජෙරොම් ජයරත්න මහතා පත්කරන්නට ද අද පැවැති විධායක කමිටුවේදී අනුමැතිය හිමිව තිබෙනවා.",
       "URL": "https://www.hirunews.lk/221662/චන්දික-හතුරුසිංහට-චෝදනා-පත්‍රයක්",
       "Category": "Local News",
       "Parent URL": "https://www.hirunews.lk/local-news.php?pageID=3213"
}