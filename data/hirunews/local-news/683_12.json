{
       "Source": "hirunews",
       "Timestamp": "Wednesday, 07 December 2022 - 7:47",
       "Headline": "සිරිපා වන්දනා සමය අදින් ඇරඹෙයි (වීඩියෝ)",
       "News Content": "අදින් ආරම්භ වන සිරිපා වන්දනා සමය වෙනුවෙන් පැමිණෙන ජනතාවගේ ආරක්ෂාව සඳහා අවශ්‍ය සියලු කටයුතු මේ වනවිට සූදානම් කර ඇති පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළා.\nඒ අනුව ශ්‍රීපාදය වන්දනා කිරීමට පැමිණෙන ප්‍රධාන මාර්ගවල සිට සිරිපා මළුව දක්වා රාජකාරි සිදු කිරීමට විශාල පොලිස් නිලධාරින් සංඛ්‍යාවක් යොදවා ඇති බවයි ඔහු කියා සිටියේ.\nඑමෙන්ම ශ්‍රීපාදය වන්දනා කිරීමට පැමිණෙන වන්දනකරුවන් අවිධිමත් ලෙස කසළ බැහැර කළ හොත් ඊට එරෙහි ව නීතිය ක්‍රියාත්මක කරන බව ද පොලිස් මාධ්‍ය ප්‍රකාශකවරයා සඳහන් කළා.",
       "URL": "https://www.hirunews.lk/322130/සිරිපා-වන්දනා-සමය-අදින්-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=683"
}