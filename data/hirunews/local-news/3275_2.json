{
       "Source": "hirunews",
       "Timestamp": "Saturday, 29 June 2019 - 20:10",
       "Headline": "නවීන්ද සොයිසාගේ සායනයට එල්ලවූ ප්‍රහාරයට කුඩා වස්කඩුවේ විරෝධතාවක්",
       "News Content": "වෛද්‍ය නවීන් ද සොයිසා මහතාගේ පෞද්ගලික වෛද්‍ය සායනයට ප්‍රහාරයක් එල්ල කීරීමට විරෝධය පලකරමින් කුඩාවස්කඩුව ප්‍රදේශවාසීන් අද උද්ඝෝෂණයක නිරත වුණා.\nඒ අමාත්‍ය රාජිත සේනාරත්න මහතාගේ මැර පිරිස් අදාළ පහරදීම සිදුකළ බවට චෝදනා කරමින්.\nබණ්ඩාරගම - කළුතර මාර්ගයේ කුඩාවස්කඩුව ප්‍රදේශයේ පිහිටි, රජයේ වෛද්‍ය නිලධාරීන්ගේ සංගමයේ උප ලේකම් වෛද්‍ය නවීන්ද සොයිසා මහතාගේ පෞද්ගලික වෛද්‍ය සායනයකට කිසියම් පිරිසක් විසින් ප්‍රහාරයක් එල්ල කර තිබුණේ ඊයේ අළුයමයි.\nඑම ප්‍රහාරයට විරෝධය පලකරමින් කුඩාවස්කඩුව ප්‍රදේශවාසීන් අද පෙරවරුවේ උද්ඝෝෂණයක නිරතවුණා.\nඋද්ඝෝෂණයේ නිරත පිරිස් චෝදනා කළේල අමාත්‍ය රාජිත සේනාරත්න මහතාගේ මැර පිරිස් විසින් අදාළ ප්‍රහාරය සිදුකර ඇති බවටයි.\nමේ අතර අමාත්‍ය රාජිත සේනාරත්න මහතාගේ ප්‍රජා අයිතිය අහෝසි කරන ලෙස ඉල්ලා මහජන විශ්වාසභංගය අත්සන් කිරීම අද රිකිල්ලගස්කඩ දිස්ත්‍රික් මූලික රෝහලේදී සිදු කෙරුණා.\nමේ අතර අදාළ ප්‍රහාරය සම්බන්ධයෙන් විවිධ පාර්ශ්ව අදහස් පල කළා.\nමේ අතර, අදාළ ප්‍රහාරය සම්බන්ධයෙන් පාර්ලිමේන්තු මන්ත්‍රී රෝහිත අබේගුණවර්ධන මහතාද අදහස් පළ කළා.",
       "URL": "https://www.hirunews.lk/219353/නවීන්ද-සොයිසාගේ-සායනයට-එල්ලවූ-ප්‍රහාරයට-කුඩා-වස්කඩුවේ-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=3275"
}