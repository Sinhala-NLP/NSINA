{
       "Source": "hirunews",
       "Timestamp": "Thursday, 14 July 2022 - 13:42",
       "Headline": "නීතිය හා ප්‍රජාතන්ත්‍රවාදයට ගරු කරන්නැයි අමරපුර මහා සංඝ සභාව ඉල්ලයි",
       "News Content": "සෑම අවස්ථාවකදීම නීතිය හා ප්‍රජාතන්ත්‍රවාදයට ගරු කරන ලෙසත්, ඊට අවනත වන ලෙසත් මේ මොහොතේ සියලු දෙනාගෙන් ඉල්ලා සිටින බව ශ්‍රී ලංකා අමරපුර මහා සංඝ සභාව ප්‍රකාශ කළා.\nනිවේදනයක් නිකුත් කරමින් එම සංඝ සභාව පෙන්වා දෙන්නේ රටේ වැදගත් හා ගෞරවණීය ස්ථාන ලෙස සැලකෙන ජනාධිපති මන්දිරය, ජනාධිපති ලේකම් කාර්යාලය, අරලියගහ මන්දිරය හා අග්‍රාමාත්‍ය කාර්යාලයට ඇතුලු වී ඒවායේ තිබූ යන්ත්‍රෝපකරණවලට හා භාණ්ඩවලට හානි කිරීම අනුමත නොකරන බවයි.\nප්‍රජාතන්ත්‍රවාදී නිදහස් හා ප්‍රබුද්ධ දේශපාලනය මෙය නොවන බව ද අදාල නිවේදනයේ දැක්වෙනවා.",
       "URL": "https://www.hirunews.lk/309961/නීතිය-හා-ප්‍රජාතන්ත්‍රවාදයට-ගරු-කරන්නැයි-අමරපුර-මහා-සංඝ-සභාව-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1022"
}