{
       "Source": "hirunews",
       "Timestamp": "Saturday, 12 August 2017 - 13:05",
       "Headline": "සැමියාට වෙඩි තැබූ පුද්ගලයාට බිරිඳගෙන් කිරි හට්ටි ප්‍රහාරයක් (ඡායාරූප)",
       "News Content": "බද්දේගම, ගොඩවත්ත දකුණ ප්‍රදේශයේ නිවසක අද අලුයම වෙඩි තැබීමක් සිදුව තිබෙනවා.\nඅප වාර්තාකරු කියා සිටියේ අද අලුයම 5.00ට පමණ සිදුව ඇතිවෙඩි තැබීමෙන් පුද්ගලයෙකු බරපතල තුවාල ලබා කරාපිටිය ශික්ෂණ රෝහලට ඇතුලත් කර ඇති බවයි.\nබද්දේගම මහේස්ත්‍රාත් අධිකරණය පිටුපස පිහිටි මෙම නිවසට, වෙඩි තැබීමට පැමිණි පුද්ගලයා එහි දොරගුළු බිඳ ඇතුල්වී තිබෙනවා.\nඑලෙස ඇතුල්වූ පුද්ගලයා නිවස තුල නිදා සිටි පුද්ගලයෙකුට වෙඩි තබා පලා යන්නට උත්සහ කර ඇති බවයි වාර්තා වන්නේ.\nඑහිදී වෙඩි වැදුණු පුද්ගලයා සහ ඔහුගේ බිරිඳ වෙඩි තැබීම සිදුකළ පුද්ගලයා සමඟ පොරබදා ඇති බව සඳහන්.\nඑම අවස්ථාවේදී කාන්තාව විසින් කිරි හට්ටියකින් වෙඩි තැබීම සිදුකළ පුද්ගලයාට පහර දී ඇති අතර ඔහුට බරපතල තුවාල සිදුව තිබෙනවා.\nතුවාල ලැබූ සැකකරු පලාගොස් ඇති අතර වෙඩි වැදීමට ලක්වූ නිවැසියා රෝහල් ගතකර තිබෙනවා.\nවෙඩි වැදුනු පුද්ගලයාගේ අතට බරපතල තුවාල සිදුව ඇති අතර ඔහු නාවික හමුදාවේ සේවයේ යෙදී සිට මේ වනවිට ත්‍රිරෝද රථ රියදුරෙක් ලෙස රැකියාව කරන අයෙක් බවයි වාර්තා වන්නේ.\nසිද්ධිය සම්බන්ධයෙන් බද්දේගම පොලිසිය විමර්ශන ආරම්භ කර ඇති අතර පොර බැදීමේදී බිම වැටී තිබූ වෙඩි තබා පලා ගිය සැකකරුගේ ජංගම දුරකථනය සහ ගිනි අවිය සොයාගෙන තිබෙනවා.\nඡායාරූප - අම්බලන්ගොඩ, දීපාල් සිල්වා",
       "URL": "https://www.hirunews.lk/168254/සැමියාට-වෙඩි-තැබූ-පුද්ගලයාට-බිරිඳගෙන්-කිරි-හට්ටි-ප්‍රහාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4375"
}