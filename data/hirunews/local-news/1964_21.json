{
       "Source": "hirunews",
       "Timestamp": "Sunday, 09 May 2021 - 23:20",
       "Headline": "අත්හැර ගිය සෙනහස (වීඩියෝ)",
       "News Content": "ගෙදර බුදුන් අම්මා ලෙසින් හඳුන්වන්නේ වදනින් අරුත් ගැන්විය නොහැකි වටිනාම වස්තුව මව නිසයි.\nඑසේ වුවත් හැදූ වැඩූ මව්පියන් රෝහලක අත්හැර දමා ගිය සිදුවීමක් මව්වරුන්ගේ දිනය යෙදී තිබෙන අද අපට වාර්තා වුණා.\nකොළඹ ප්‍රදේශයේ රෝහලක බාහිර රෝගී අංශයේ රැඳී සිටින මේ මව් පිය යුවල රෝහලට ඇතුලත් කර ඇත්තේ මීට දින කිහිපයකට පෙරයි.\nකොවිඩ් වසංගතයෙන් සමාජය බැට කමින් සිටින වෙලාවක මේ යුවල දින කිහිපයක් තිස්සේ මෙලෙස රැඳී සිට ඇත්තේ කිසිදු භාරකරුවෙකු ඔවුන් රැගෙන යාමට නොපැමිණීම හේතුවෙන්.\nඑම මව් පියන් සිය කදුළු වචන වලට පෙරලුවේ මෙලෙසින්.",
       "URL": "https://www.hirunews.lk/270911/අත්හැර-ගිය-සෙනහස-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1964"
}