{
       "Source": "hirunews",
       "Timestamp": "Saturday, 16 April 2022 - 11:15",
       "Headline": "පොලිස් ට්‍රක් රථ ඉවත් කෙරෙයි (වීඩියෝ)",
       "News Content": "අද (16) උදෑසන ගාලු මුවදොර අරගල භූමිය අසල පොලිස් ට්‍රක් රථ කිහිපයක් නවත්වා තිබූ බව වාර්තා වුණා.\nමේවා කුමක් සඳහා කොතැනකින් පැමිණියා ද යන්න පිළිබඳ නිල ආරංචියක් ලැබුණේ නෑ.\nකෙසේ වෙතත් උදෑසන සිට ම සමාජ මාධ්‍යය ඔස්සේ පළ වූ නිල නො වන තොරතුරු හරහා අදහස් වුණේ, අද අරගල භූමිය තුළ සුවිශේෂ යමක් සිදු වනු ඇති බව යි.\nනමුත් මේ මොහොත වන විට එම ට්‍රක් රථ නැවත රැගෙන ගොස් ඇති බව යි වාර්තා වන්නේ.\nමේ අතර නීතීඥ සංගමය ද ආණ්ඩුවට ලිපියක් යොමු කර ඇති බව වාර්තා වනවා.\nවිරෝධතාවක් පැවැත්වීමට ජනතාවට ඇති ප්‍රජාතන්ත්‍රවාදී අයිතිය නැති කිරීමට ආණ්ඩුවට බලයක් නැති බව යි එම ලිපියේ දැක්වෙන්නේ.",
       "URL": "https://www.hirunews.lk/302055/පොලිස්-ට්‍රක්-රථ-ඉවත්-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1228"
}