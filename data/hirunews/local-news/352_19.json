{
       "Source": "hirunews",
       "Timestamp": "Thursday, 11 May 2023 - 8:55",
       "Headline": "පාකිස්ථානයේ ගැටුම්වලින් 8 දෙනෙකු ජීවිතක්ෂයට",
       "News Content": "පාකිස්ථායේ හිටපු අග්‍රාමාත්‍ය ඉම්රාන් ඛාන් අත්අඩංගුවට ගැනීමත් සමඟ රට පුරා ඇති වූ විරෝධතා හේතුවෙන් පුද්ගලයින් 8 දෙනෙකු ජීවිතක්ෂයට පත්ව තිබෙනවා.\nවිදෙස් වාර්තා සඳහන් කළේ, තවත් පුද්ගලයින් 150කට වැඩි පිරිසක් තුවාල ලබා ඇති බවයි.\nඑමෙන්ම විරෝධතාවට සම්බන්ධ වූ පුද්ගලයින් 1,000කට වැඩි පිරිසක් අත්අඩංගුවට ගෙන ඇති බවයි එරට මාධ්‍ය වාර්තා සඳහන් කළේ.\nපාකිස්ථානයේ ඇතැම් ප්‍රදේශවලට මේ වන විට දැඩි ආරක්ෂක හමුදාවක් යොදවා ඇති අතර අනතුරු ඇඟවීමේ නිවේදන ද නිකුත් කර ඇති බව සඳහන්.\nදූෂණ චෝදනාවක් සම්බන්ධයෙන් පැවති නඩු විභාගයකට පෙනී සිටීමට ඉස්ලාමාබාද් අධිකරණය වෙත පසුගිය දා පැමිණි අවස්ථාවේදියි ආරක්ෂක අංශ විසින් හිටපු පාකිස්ථාන අග්‍රාමාත්‍ය ඉම්රාන් ඛාන් අත්අඩංගුවට ගනු ලැබුවේ.\nකෙසේ වෙතත් හිටපු අග්‍රාමාත්‍යවරයා නිවැරදිකරු බවට පවසමින් රට පුරා විරෝධතා මතු වුණේ ඉන් අනතුරුවයි.",
       "URL": "https://www.hirunews.lk/334856/පාකිස්ථානයේ-ගැටුම්වලින්-8-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=352"
}