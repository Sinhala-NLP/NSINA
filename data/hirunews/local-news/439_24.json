{
       "Source": "hirunews",
       "Timestamp": "Sunday, 02 April 2023 - 7:33",
       "Headline": "ඇඟලු‍ම් අපනයන ආදායම අඩුවෙයි",
       "News Content": "කොවිඩ් වසංගත සමයේ ද කඩා නොවැටුණු ඇඟලු‍ම් අපනයන ආදායම මේ වනවිට (02) අඩුවෙමින් පවතින බව මහ බැංකුවේ අලු‍ත්ම නිවේදනයක් මගින් අනාවරණය කර තිබෙනවා.\nශ්‍රී ලංකා මහ බැංකුවේ ආර්ථික පර්යේෂණ දෙපාර්තමේන්තුව මේ බව අනාවරණ කර ඇත්තේ මාර්තු 31 වෙනි දින නිකුත් කරන ලද පසුගිය පෙබරවාරි මාසට අදාළ විදේශීය අංශයේ ක්‍රියාකාරිත්වය දැක්වෙන නිවේදනය මගින්.\n2022 පෙබරවාරි මාසයේ ඇඟළු‍ම් අපනයන ආදායම ඩොලර් මිලියන 496.4ක් වී තිබූ අතර මෙම වසරේ පෙබරවාරි මාසයේදී එය ඩොලර් මිලියන 431.3 දක්වා පහත වැටී තිබෙනවා.\nඑසේම පසුගිය 2022 වසරේ ජනවාරි සහ පෙබරවාරි මාස දෙකේදී ඇඟලු‍ම් අපනයනයෙන් ඩොලර් මිලියන 1012.5ක් උපයාගෙන ඇති අතර මෙම වසරේ මුල් මාස දෙකේදී එය ඩොලර් මිලියන 855.7 දක්වා සියයට 15.5කින් අඩු වී ඇති බවයි මහ බැංකු වාර්තාව මගින් වැඩිදුරටත් පෙන්වා දෙන්නේ.",
       "URL": "https://www.hirunews.lk/331501/ඇඟලු‍ම්-අපනයන-ආදායම-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=439"
}