{
       "Source": "hirunews",
       "Timestamp": "Wednesday, 19 July 2023 - 12:06",
       "Headline": "පොලිස් නිලධාරීන් අනතුරට ලක් කළ  ව්‍යාපාරික පුතා අත්අඩංගුවට",
       "News Content": "පොලිස් නිලධාරීන් අනතුරට ලක් කර පලාගිය පලාගිය කාර් රථයේ රියදුරු බම්බලපිටිය පොලීසිය විසින් අත්අඩංගුවට ගෙන තිබෙනවා.\nබොරැල්ල පොලිසියට අනුයුක්තව රාජකාරි කරන පොලිස්  කොස්තාපල්වරුන් දෙදෙනෙකු යතුරු පැදියෙන් කොල්ලුපිටියේ සිට වැල්ලවත්ත දෙසට ගමන් කරන විටදී කාර් රථය මෙලෙස අනතුරට ලක් කර පලා ගොස් ඇති බව පොලීසිය පවසයි.\nසිසි ටිවි දර්ශන පරික්ෂා කිරීමෙන් අනතුරුව සැකකරු අත්අඩංගුවට ගෙන ඇති අතර ඔහු කාර් රථ ව්‍යාපාරිකයෙකුගේ පුත්‍රයකු බවට කරුණු අනාවරණය වී තිබෙනවා.\nඅනතුරින් බරපතළ තුවාල ලැබූ පොලිස් කොස්තාපල්වරුන් දෙදෙනා ජාතික රෝහලට ප්‍රතිකාර සඳහා ඇතුළත් කර ඇත.",
       "URL": "https://www.hirunews.lk/341745/පොලිස්-නිලධාරීන්-අනතුරට-ලක්-කළ-ව්‍යාපාරික-පුතා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=171"
}