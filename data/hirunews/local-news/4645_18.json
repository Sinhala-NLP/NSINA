{
       "Source": "hirunews",
       "Timestamp": "Friday, 24 February 2017 - 7:32",
       "Headline": "මහාශිව රාත්‍රිය අදයි",
       "News Content": "අධිවේගී ආර්ථික තරඟයට මැදිව මහත් මානසික පීඩනයකට ලක්ව දිවිගෙවන ජනයාට ආගමෙන් මහත් අස්වැසිල්ලක් හිමිවන බව අදට යෙදෙන ශිව රාත්‍රි දිනය වෙනුවෙන් පණිවුඩයක් නිකුත් කරන ජනාධිපති මෛත්‍රීපාල සිරිසේන ප්‍රකාශ කරනවා.\nඑය යහපත් සමාජයක් උදාකරදීමේ උත්තේජනයක් ලෙස ක්‍රියාකරන බවයි ජනාධිපතිවරයා පෙන්වා දෙන්නේ.\nසභ්‍යත්වයක් සහිත මිනිසුන් වශයෙන් සියලූදෙනා ජීවත්විය යුතු බව සියලූ ආගම්වල ප්‍රමුඛතම අපේක්ෂාව සහ අරමුණ වන බවද ජනාධිපති මෛත්‍රීපාල සිරිසේන නිකුත් පණිවුඩයේ සඳහන්.\nදෙවියන් වෙත කෘතවේදීත්වය පළ කරමින් ශිව දෙවියන්ගේ පිහිට පතන හින්දු ජනතාවට ඔවුන් අපේක්ෂා කරන ශාන්තිය උදා වේවායි ජනාධිපතිවරයා වැඩිදුරටත් ප්‍රාර්ථනා කරනවා.\nමේ අතර, ආගමික චින්තන, සාහිත්‍ය, කලාව ආදී සෑම අංශයකම ඒකාත්මිකභාවයෙන් සහජීවනය අපේකෂා කරන ශිව රාත්‍රි දිනය හින්දු බැතිමතුන්ට අර්ථවත් ජීවිතයකට මග පෙන්වන බව අග්‍රාමාත්‍ය රනිල් වික්‍රමසිංහ නිකුත් කළ සුබපැතුම් පණිවුඩයේ සඳහන්.\nඑය සමස්ත ජනතාවටම වැදගත් වන බවයි අග්‍රාමාත්‍යවරයා අවධාරණය කරන්නේ. ලෝකවාසී සමස්ත හින්දු ජනතාවට අර්ථ පූර්ණ මහා ශිව රාත්‍රියක් උදා වේවායි ඔහු ප්‍රාර්ථනා කරනවා.",
       "URL": "https://www.hirunews.lk/155308/මහාශිව-රාත්‍රිය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4645"
}