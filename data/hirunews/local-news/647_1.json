{
       "Source": "hirunews",
       "Timestamp": "Friday, 23 December 2022 - 23:28",
       "Headline": "තෙවැනි වරටත් ලංකා ප්‍රිමියර් ලීග් ශූරතාව ජැෆ්නා කිංග්ස් කණ්ඩායමට",
       "News Content": "පිට පිට තෙවැනි වරටත් ලංකා ප්‍රිමියර් ලීග් ශූරතාව දිනාගැනීමට ජැෆ්නා කිංග්ස් කණ්ඩායම අද (23) සමත් වුණා.\nඒ කළම්ඹු ස්ටාර්ස් කණ්ඩායම කඩුලු 2කින් පරාජය කරමින්.\nතරගය කොළඹ ඛෙත්තාරාම ක්‍රීඩාංගණයේදී පැවැත්වුණි.\nතරගයේ කාසියේ වාසිය දිනාගැනීමට ජැෆ්නා කිංග්ස් කණ්ඩායම සමත්වූ අතර ඔවුන් තීරණය කළේ පළමුවෙන් පන්දුවට පහරදීමේ අවස්ථාව කළම්බු ස්ටාර්ස් කණ්ඩායමට ලබාදීමටයි.\nඒ අනුව කලම්බු ස්ටාර්ස් නියමිත පන්දුවාර 20 අවසානයේ කඩුලු 05ක් දැවී ලකුණු 163ක් රැස් කළා.\nදිනේෂ් චන්දිමාල් ලකුණු 49යි.\nරවී බොපාරා නොදැවී ලකුණු 47යි.\nතරගය ජයගැනීම සඳහා ජැෆ්නා කිංග්ස් කණ්ඩායමට හිමිවූ ඉලක්කය ලකුණු 164ක්.\nඒ අනුව ජැෆ්නා කිංග්ස් කණ්ඩායම පන්දුවාර 19.2ක් අවසානයේ කඩුලු 8ක් දැවී තරගය ජය ගැනීමට සමත් වුණා.",
       "URL": "https://www.hirunews.lk/323421/තෙවැනි-වරටත්-ලංකා-ප්‍රිමියර්-ලීග්-ශූරතාව-ජැෆ්නා-කිංග්ස්-කණ්ඩායමට",
       "Category": "Local News",
       "Parent URL": "https://www.hirunews.lk/local-news.php?pageID=647"
}