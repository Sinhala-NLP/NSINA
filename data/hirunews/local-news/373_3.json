{
       "Source": "hirunews",
       "Timestamp": "Wednesday, 03 May 2023 - 8:54",
       "Headline": "ජනක රත්නායක සිදු කරන ප්‍රකාශ වල කිසිදු පදනමක් නැහැ. - ඉන්දික අනුරුද්ධ",
       "News Content": "මහජන උපයෝගීතා කොමිසමේ සභාපතිවරයා සිදුකරන ප්‍රකාශවල කිසිදු පදනමක් නොමැති බව විදුලිබල හා බලශක්ති රාජ්‍ය අමාත්‍ය ඉන්දික අනුරුද්ධ පවසනවා.\nඔහු මෙම අදහස් පළ කළේ මහජන උපයෝගිතා කොමිසමේ සභාපතිවරයා ඊයේ(02) සිදුකළ ප්‍රකාශයකට පිළිතුරු ලබාදෙමින්.\nමහජන උපයෝගීතා කොමිසන් සභාවේ සභාපති ජනක රත්නායක කියා සිටියේ විදුලිබල හා බලශක්ති අමාත්‍යවරයාගේ නිර්දේශ මත පත් කළ කමිටුවක් විසින් ලංකා විදුලිබල මණ්ඩල පනත අහෝසි කර එහි සම්පත්, සමාගම් 14 කට පැවරීම සඳහා යෝජනාවලියක් සහ පනත් කෙටුම්පතක් සකස් කර ඇති බවයි.\nමේ හරහා මහවැලි, ලක්ෂපාන, උමා ඔය ඇතුලු සියලුම ජල විදුලි බලාගාර සහ සෙසු බලාගාර වෙන් වෙන් වූ සමාගම්වලට පැවරීම තුළින් ජාතික බලශක්ති සුරක්ෂිතතාවය සමාගම් පාලනයට නතුවන බවද ඔහු සඳහන් කළා.",
       "URL": "https://www.hirunews.lk/334111/ජනක-රත්නායක-සිදු-කරන-ප්‍රකාශ-වල-කිසිදු-පදනමක්-නැහැ-ඉන්දික-අනුරුද්ධ",
       "Category": "Local News",
       "Parent URL": "https://www.hirunews.lk/local-news.php?pageID=373"
}