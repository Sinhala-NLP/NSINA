{
       "Source": "hirunews",
       "Timestamp": "Tuesday, 25 January 2022 - 10:33",
       "Headline": "වී කිලෝග්‍රෑම් එකකට රුපියල් 25ක වන්දි මුදලක් (වීඩියෝ)",
       "News Content": "මෙවර මහ කන්නනයේ වී අස්වැන්නේ අඩුවීමක් සිදු වුවහොත් වී කිලෝග්‍රෑමයක් සඳහා රුපියල් 25 ක වන්දි මුදලක් ගෙවීමට කැබිනට් අනුමැතිය හිමිව තිබෙනවා.\nඅද (25) පැවති කැබිනට් තීරණ දැනුම්දීමේ ප්‍රවෘත්ති සාකච්ඡාවට එක්වෙමින් කෘෂිකර්ම අමාත්‍ය මහින්දානන්ද අලුත්ගමගේ සඳහන් කළේ, වී කිලෝවක් රුපියල් 75කට මිල දී ගැනීමට ද රජය තීරණය කර ඇති බවයි.\nරසායනික පොහොර භාවිතය නතරකර කාබනික පොහොර භාවිතයට ගොවීන් යොමු කිරීමේ රජයේ වැඩපිළිවෙළ හේතුවෙන් සිය වගාවන්ට හානි සිදු වූ බවට\nගොවීන් පසුගිය කාලයේ චෝදනා කළා.\nවිරෝධතා පවත්වමින් ගොවීන් සඳහන් කළේ සිය අස්වැන්න අඩු වී ඇති බැවින් සාධාරණ වන්දි මුදලක් ලබා දෙන ලෙසයි.\nකෙසේ වෙත් අද පැවති කැබින් තීරණ දැනුම් දීමේ ප්‍රවෘත්ති සාකච්ඡාවට එක් වූ කෘෂිකර්ම අමාත්‍යවරයා සඳහන් කළේ මහකන්නයේ වී වගා කළ ගොවීන්ගෙන් අස්වැන්න අඩුවූ සියලු දෙනා වෙනුවෙන් වන්දි ලබා දෙන බවයි.\nමේ අතර, චීනයෙන් මෙරටට ආනයනය කෙරෙන සහල් කාබනිකව වගා කළ ඒවා බවට සහතික කළ නොහැකි බව අද අමාත්‍ය මණ්ඩල තීරණ දැනුම්දීමේ ප්‍රවෘත්ති සාකච්ඡාවේදී අමාත්‍ය ඩලස් අලහප්පෙරුම සඳහන් කළා.",
       "URL": "https://www.hirunews.lk/295089/වී-කිලෝග්‍රෑම්-එකකට-රුපියල්-25ක-වන්දි-මුදලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1400"
}