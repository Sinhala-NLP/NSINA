{
       "Source": "hirunews",
       "Timestamp": "Monday, 21 June 2021 - 10:29",
       "Headline": "කාන්තාවන් 06ක් මෙහෙයවූ මොරටුමුල්ලේ සූදු පිටිය වටලයි (වීඩියෝ)",
       "News Content": "නිරෝධායන නීති උල්ලංඝනය කරමින් මොරටුමුල්ල ප්‍රදේශයේ මහා පරිමාණයෙන් පවත්වාගෙන ගිය සූදු පිටියක් වටලා පුද්ගලයින් 14 දෙනෙකු ඊයේ (20) අත්අඩංගුවට ගෙන තිබෙනවා.\nමෙලෙස අත්අඩංගුවට ගැනුණු පිරිස අතර සූදු පිටිය පවත්වාගෙන ගිය කාන්තාවන් හය දෙනෙකු ද සිටින බවයි වාර්තා වන්නේ.\nමෙම වැටලීමේදී රුපියල් එක්ලක්ෂ පනස්දහසකට ආසන්න මුදලක්, කාඩ් කුට්ටම් කිහිපයක් සහ ජංගම දුරකථන කිහිපයක් සිය භාරයට ගැනීමට වැටලීම සිදුකළ නිලධාරීන්ට හැකිව තිබෙනවා.\nකාලයක සිට මෙම සුදූ පිටිය පවත්වාගෙන ගොස් ඇති අතර අත්අඩංගුවට පත් සැකකරුවන් අද (21) දින මොරටුව මහේස්ත්‍රාත් අධිකරණයට ඉදිරිපත් කිරීමට නියමිත බවයි මොරටුමුල්ල පොලීසියට සඳහන් කළේ.",
       "URL": "https://www.hirunews.lk/274882/කාන්තාවන්-06ක්-මෙහෙයවූ-මොරටුමුල්ලේ-සූදු-පිටිය-වටලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1871"
}