{
       "Source": "hirunews",
       "Timestamp": "Tuesday, 04 January 2022 - 15:45",
       "Headline": "ෂාටා සොයා ගැනීමට පොලීසිය මහජන සහය පතයි",
       "News Content": "ෂාටා යන අන්වර්ථ නාමයෙන් හඳුන්වන උදයංග ලක්මාල් නැමති පුද්ගලයෙකු සොයාගැනීම සඳහා පොලිසිය මහජන සහය පතනවා.\nපොලිස් මත්ද්‍රව්‍ය කාර්යාංශය මගින් සිදු කරනු ලබන විමර්ශනයක් සඳහා අවශ්‍ය කරනු ලබන 35 හැවිරිදි වැලිගම - කෝවිල්කන්ද කඩේවත්ත ප්‍රදේශයේ පදිංචි මෙම පුද්ගලයා සංචාරක මග පෙන්වන්නෙක්.\nප්‍රබල පාතාල කල්ලි නායකයෙකු සමඟද මෙම සැකකරු සබඳතා පවත්වා ඇති බවටයි තොරතුරු වාර්තාවන්නේ.\nඔහු පොලිස් මත්ද්‍රව්‍ය කාර්යාංශය මගහරිමින් සැඟවී සිටින බැවින් ඔහු සම්බන්ධයෙන් තොරතුරක් වෙතොත් පොලිස් මත්ද්‍රව්‍ය කාර්යාංශයේ දුරකථන අංක 071 859 27 27 හෝ 0112 34 33 33 යන දුරකථන අංකවලට දැනුම් දෙන ලෙසයි පොලීසිය මහජනතාවගෙන් ඉල්ලා සිටින්නේ.",
       "URL": "https://www.hirunews.lk/293012/ෂාටා-සොයා-ගැනීමට-පොලීසිය-මහජන-සහය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=1449"
}