{
       "Source": "hirunews",
       "Timestamp": "Monday, 13 June 2022 - 11:26",
       "Headline": "වී තොග සහල් වශයෙන් වෙළඳපොලට නිකුත් කිරීම අධීක්ෂණය කිරීමට උපදෙස්",
       "News Content": "සහල් මෝල් හිමියන් වී තොග සහල් වශයෙන් වෙළඳපොලට නිකුත් කිරීම පිළිබඳ අධීක්ෂණය කරන්නැයි කෘෂිකර්ම අමාත්‍ය මහින්ද අමරවීර වී අලෙවි මණ්ඩලයට උපදෙස් ලබා දී තිබෙනවා.\nවී අලෙවි මණ්ඩලය සතුව ඇති වී තොග උපයෝගී කරගනිමින් ඊයේ (12) සිට වෙළඳපොල අවශ්‍යතා පරිදි අවශ්‍ය සහල් තොග නිකුත් කිරීම ආරම්භ කෙරුණු බවයි කෘෂිකර්ම අමාත්‍යාංශය පෙන්වා දෙන්නේ.\nජූනි මාසයේ ඉදිරි දින කිහිපය වෙනුවෙන් සහල් මෙට්‍රික් ටොන් 2400 ක් සැපයීමට කෘෂිකර්ම අමත්‍යාංශය ඊයේ කටයුතු කළ අතර, ඉන් සහල් මෙට්‍රික් ටොන් 500 ක් සතොස වෙත ලබා දී තිබෙනවා.\nරටට අවශ්‍ය තරම් සහල් නිපදවීමට අවශ්‍ය වී තොග රජය සහ පෞද්ගලික අංශය සතු බැවින් සහල් හිඟයක් පිළිබඳ අනියත බියක් ඇති කර නොගන්නා ලෙස කෘෂිකර්ම අමාත්‍යාංශය පෙන්වා දෙනවා.",
       "URL": "https://www.hirunews.lk/307000/වී-තොග-සහල්-වශයෙන්-වෙළඳපොලට-නිකුත්-කිරීම-අධීක්ෂණය-කිරීමට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1098"
}