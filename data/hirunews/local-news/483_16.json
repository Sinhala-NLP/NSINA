{
       "Source": "hirunews",
       "Timestamp": "Saturday, 11 March 2023 - 13:48",
       "Headline": "ආදරවන්තයන්ගේ දිනයේදී පෘථිවියට ග්‍රහකයක්",
       "News Content": "2046 වසරේ ආදරවන්තයන්ගේ දිනය යෙදෙන පෙබරවාරි 14 වනදාට විශාල ග්‍රහකයක් පෘථිවිය සමඟ ගැටීමේ වැඩි ඉඩකඩක් පවතින බව නාසා ආයතනය පවසනවා.\n2023 ඩී ඩබ්ලිව් ලෙස නම් කර ඇති මෙම ග්‍රහකය තත්පරයට කිලෝමීටර 24.64 ක වේගයකින් ගමන් බවයි නාසා ආයතනය පෙන්වා දෙන්නේ.\nඑය පෘථිවියේ ගැටීමේ සම්භාවිතාව 625 කට එකක් බව එම ආයතනයේ නිල වෙබ් අඩවියේ සඳහන්.\nමේ අතර ඉදිරි සතිය තුළ දී ග්‍රහක 4 ක් පෘථිවිය ආසන්නයෙන් ගමන් කිරිමට නියමිත බව ද නාසා ආයතනය ප්‍රකාශ කළා.\nඒ අනුව ලබන 14 වනදා අඩි 590ක විශාලත්වයකින් යුත් 2023 සී.එම් නැමති ග්‍රහකය පැයට කිලෝමීටර 50,474 ක වේගයකින් පෘථිවියට කිලෝමීටර විසි ලක්ෂ පනස් දහසක දුරකින් ගමන් කරනු ඇති.\nඑමෙන්ම ලබන 15, 17 සහ 19 වනදාද තවත් ග්‍රහක තුනක් පෘථිවිය ආසන්නයෙන් ගමන් කිරීමට නියමිත බවයි නාසා ආයතනය වැඩිදුරටත් පෙන්වා දෙන්නේ.",
       "URL": "https://www.hirunews.lk/329624/ආදරවන්තයන්ගේ-දිනයේදී-පෘථිවියට-ග්‍රහකයක්",
       "Category": "Local News",
       "Parent URL": "https://www.hirunews.lk/local-news.php?pageID=483"
}