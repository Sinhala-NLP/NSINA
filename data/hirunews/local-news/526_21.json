{
       "Source": "hirunews",
       "Timestamp": "Sunday, 19 February 2023 - 9:41",
       "Headline": "සංවිධානාත්මක අපරාධකරුවෙකු වන බකලා අත්අඩංගුවට",
       "News Content": "සංවිධානාත්මක අපරාධකරුවෙකු වන සිසිර කුමාර ජයසිංහ හෙවත් බකලා අත්අඩංගුවට ගෙන තිබෙනවා.\nපොලිස් විශේෂ කාර්ය බලකායට ලද තොරතුරකට අනුවයි ඌරගස්මංහන්දිය ප්‍රදේශයේ පිහිටි සිය නිවසේ සිටියදී සැකකරු මෙලෙස අත්අඩංගුවට ගෙන ඇත්තේ.\nමොහු සතුව තිබූ කඩුවක්, තහනම් පිහියක් සහ යුද හමුදාව භාවිත කරන කබායක් සොයාගෙන තිබෙනවා. සැකකරු සංවිධානාත්මක අපරාධකරුවෙකු මෙන්ම මත්ද්‍රව්‍ය ජාවාරම්කරුවෙකු වන ප්‍රදීප් කුමාර ජයවර්ධන හෙවත් මයිකල් නමැත්තා සමඟ එක්ව අපරාධ ක්‍රියාවල නිරතව ඇති බවට අනාවරණ වී ඇති බවයි පොලිස් විශේෂ කාර්ය බලකාය සඳහන් කළේ.",
       "URL": "https://www.hirunews.lk/327757/සංවිධානාත්මක-අපරාධකරුවෙකු-වන-බකලා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=526"
}