{
       "Source": "hirunews",
       "Timestamp": "Saturday, 13 April 2019 - 13:01",
       "Headline": "සෙවනගලදී දෙදෙනෙකු ඝාතනය කෙරේ",
       "News Content": "සෙවනගල - නුගේගල යාය ප්‍රදේශයේදී තියුණු ආයුධයකින් පහර දී පුද්ගලයන් දෙදෙනෙකු ඝාතනය කර තිබෙනවා.\nඅද අලූයම ප්‍රදේශයේ වගා ඉඩමක සකස් කර තිබූ වාඩියක නිදාගෙන සිටි මොවුන් දෙදෙනා මෙලෙස ඝාතනය කර තිබූ බවයි පොලීසිය සඳහන් කළේ.\nඝාතනයට ලක්වී ඇත්තේ අවුරුදු 39 සහ 54 යන වයස්වල පසුවන එම ප්‍රදේශයේම පදිංචි පුද්ගලයන් දෙදෙනෙක්.\nඔවුන්ගේ සිරුරුවල තියුණු ආයුධයකින් සිදුකළ විශාල කැපුම් තුවාල සංඛ්‍යාවක් තිබූ බවයි සෙවනගල පොලිසියේ උසස් නිලධාරියෙකු සඳහන් කළේ.\nඝාතනයට හේතුව සහ සැකකරුවන් මෙතෙක් අනාවරණ වී නොමැති අතර, සිරුරු මේ වනවිට ඇඹිලිපිටිය රෝහලට රැගෙනවිත් තිබෙනවා.\nrn",
       "URL": "https://www.hirunews.lk/214397/සෙවනගලදී-දෙදෙනෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3405"
}