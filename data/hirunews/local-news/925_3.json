{
       "Source": "hirunews",
       "Timestamp": "Sunday, 21 August 2022 - 10:45",
       "Headline": "සෞදි සංචාරකයින් වැඩි වශයෙන් ගෙන්වා ගැනීමට අවධානය",
       "News Content": "මෙරට සංචාරක ක්ෂේත්‍රය ප්‍රවර්ධනය කිරීමේ වැඩසටහනට අනුව සෞදි ආරාබි සංචාරකයින් වැඩි වශයෙන් ගෙන්වා ගැනීමට අවධානය යොමු කර තිබෙනවා.\nසෞදි අරාබි මාධ්‍ය වාර්තා කළේ මේ වසරේ විසිට් ශ්‍රී ලංකා නමින් ආරම්භ කළ සංචාරක ප්‍රවර්ධන වැඩසටහන යටතේ මෙලෙස සෞදි අරාබි සංචාරකයන් පිළිබඳවද ශ්‍රී ලංකාව අපේක්ෂාවෙන් පසුවන බවයි.\nසෞදි අරාබි ජාතිකයෙකු මෙරට රැදී සිටින කාලය තුළ එක් දිනකට ඇමරිකානු ඩොලර් 230ක් පමණ වැය කරන අතර, එම මූල්‍යමය හැකියාව සෞදි අරාබි සංචාරකයන් වෙත ශ්‍රී ලංකා බලධාරීන්ගේ වැඩි අවධානයක් යොමුවීමට හේතුවී ඇති බවයි එරට මාධ්‍ය වාර්තාවල වැඩිදුරටත් දැක්වෙන්නේ.",
       "URL": "https://www.hirunews.lk/313340/සෞදි-සංචාරකයින්-වැඩි-වශයෙන්-ගෙන්වා-ගැනීමට-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=925"
}