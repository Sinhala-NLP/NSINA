{
       "Source": "hirunews",
       "Timestamp": "Thursday, 28 April 2016 - 19:08",
       "Headline": "ජනමාධ්‍ය අමාත්‍යාංශ නිවේදනය, දේශපාලන වැඩක්",
       "News Content": "ඒකාබද්ධ විපක්ෂයේ නම පිළිබඳව ජනමාධ්‍ය අමාත්‍යාංශයේ ලේකම්වරයා විසින් නිකුත් කළ නිවේදනය සම්බන්ධයෙන් ඒකාබද්ධ විපක්ෂය නියෝජනය කරන මහජන එක්සත් පෙරමුණේ නායක, පාර්ලිමේන්තු මන්ත්‍රී දිනේෂ් ගුණවර්ධන මාධ්‍ය වෙත අදහස් පළ කළා.\nඑහිදී ඔහු කියා සිටියේ මෙය රජයේ නිලධාරියෙකු විසින් සිදුනොකළ යුතු ක්‍රියාවක් හා එය හුදෙක් දේශපාලන බලපෑමක් මත නිකුත් කළ නිවේදනයක් බවයි.\nමේ අතර සිය එකතුවේ නම යොදා නොගන්නැයි පවසමින් ජනමාධ්‍ය අමාත්‍යාංශය මාධ්‍ය ආයතන වෙත යොමුකළ ලිපිය හෙළා දකින බව ඒකාබද්ධ විපක්ෂය පවසනවා.\nඅද පස්වරුවේ පැවැති ප්‍රවෘත්ති සාකච්ඡාවලදී එහි නියෝජිතයින් සඳහන් කළේ මෙවැනි නිවේදනයක් යොමු කිරීම මාධ්‍යයට එල්ල කරන දැඩි තර්ජනයක් බවයි.",
       "URL": "https://www.hirunews.lk/131969/ජනමාධ්‍ය-අමාත්‍යාංශ-නිවේදනය-දේශපාලන-වැඩක්",
       "Category": "Local News",
       "Parent URL": "https://www.hirunews.lk/local-news.php?pageID=5068"
}