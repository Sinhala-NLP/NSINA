{
       "Source": "hirunews",
       "Timestamp": "Thursday, 11 May 2023 - 11:40",
       "Headline": "මතීෂ IPL කඩුලු සටහනේ ඉදිරියට",
       "News Content": "මෙවර ඉන්දීය ප්‍රිමියර් ලීග් ක්‍රිකට් තරගාවලියේ වැඩිම කඩුලුලාභීන් අතර 11 වන ස්ථානය දක්වා ඉදිරියට පැමිණීමට මතීෂ පතිරණ සමත්ව තිබෙනවා.\nඒ දිල්ලි කැපිටල්ස් කණ්ඩායම සමඟ ඊයේ (10) පැවති තරගයේදී කඩුලු 3ක් බිඳහෙළමින්.\nඒ අනුව චෙන්නායි කණ්ඩායම ජයග්‍රහණය කරා රැගෙන යාමට මතීෂ පතිරණ විශාල දායකත්වයක් ලබා දුන් බවයි ක්‍රිකට් විචාරකයින් සඳහන් කළේ.\nචෙන්නායි සුපර් කිංග්ස් කණ්ඩායම නියෝජනය කරමින් තරග 8කට සහභාගී වූ ඔහු කඩුලු 13ක් දවා ගැනීමට සමත් වුණා.\nමේ අතර ඉන්දීය ප්‍රිමියර් ලීග් ක්‍රිකට් තරගාවලියේ අද (11) පැවැත්වෙන්නේ කොල්කටා නයිට් රයිඩර්ස් සහ රාජස්ථාන් රෝයල්ස් කණ්ඩායම් අතර තරගයයි.",
       "URL": "https://www.hirunews.lk/334874/මතීෂ-ipl-කඩුලු-සටහනේ-ඉදිරියට",
       "Category": "Local News",
       "Parent URL": "https://www.hirunews.lk/local-news.php?pageID=352"
}