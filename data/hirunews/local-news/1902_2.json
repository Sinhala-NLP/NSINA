{
       "Source": "hirunews",
       "Timestamp": "Monday, 07 June 2021 - 8:01",
       "Headline": "දැවි තෙල් ජලයට මිශ්‍රවීම පාලනය කරයි",
       "News Content": "සපුගස්කන්ද තෙල් පිරිපහදුවේ භූගත ටැංකියකින් දැවි තෙල් ජලයට මිශ්‍ර වීම මේ වනවිට පාලනය කර ඇති බව නාවික හමුදාව පවසනවා.\nනාවික හමුදා මාධ්‍ය ප්‍රකාශක කපිතාන් ඉන්දික ද සිල්වා හිරු ප්‍රවෘත්ති අංශයට කියා සිටියේ වෙරළාරක්ෂක බලකායේ සහයෝගය ඇතිව මෙම කටයුතු සිදුවූ බවයි.\nලංකා ඛණිජ තෙල් නීතිගත සංස්ථාවට අයත් සපුගස්කන්ද තෙල් පිරිපහදුවේ භූගත ටැංකියකින් වැසි ජලයට දැවිතෙල් මිශ්‍ර වූ බවට මුලින්ම වාර්තා වූයේ පසුගිය 04 වනදායි.\nතත්ත්වය බරපතලම වූයේ එම ප්‍රදේශයට බලපෑ ගංවතුර තත්වයත් සමග නිවාස තුලටද ගලාගෙන ආ දැවිතෙල් මිශ්‍ර ජලය, පානීය ජලය සපයාගන්නා ළිං වලටද එකතු වීමත් සමගයි.\nඒ අනුව ඉන්ධන අවට පරිසරය පුරා පැතිරීයාම වැලැක්වීමට නාවික හමුදාව සහ වෙරළාරක්ෂක දෙපාර්තමේන්තුව විශේෂ මෙහෙයුමක් අරම්භ කළා.",
       "URL": "https://www.hirunews.lk/273581/දැවි-තෙල්-ජලයට-මිශ්‍රවීම-පාලනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1902"
}