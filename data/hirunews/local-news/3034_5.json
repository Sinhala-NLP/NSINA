{
       "Source": "hirunews",
       "Timestamp": "Sunday, 24 November 2019 - 11:14",
       "Headline": "හෙරොයින් ළඟ තබාගත් දෙදෙනෙකු පොලිස් අත්අඩංගුවට",
       "News Content": "මුල්ලේරියාව - අංගොඩ මංසන්ධියේ වෙළඳ සංකීර්ණය තුළ හෙරොයින් ළඟ තබාගෙන සිටි පුද්ගලයෙකු පොලීසිය අත්අඩංගුවට ගෙන තිබෙනවා.\nමුල්ලේරියාව පොලීසියට ලද තොරතුරක් මත ඊයේ මෙලෙස අත්අඩංගුවට ගෙන ඇත්තේ 56 හැවිරිදි අංගොඩ ප්‍රදේශයේ පදිංචි පුද්ගලයෙක්.\nඔහු සන්තකයේ තිබී හෙරොයින් ග්‍රෑම් 4 කට ආසන්න ප්‍රමාණයක් සොයාගෙන ඇති අතර, සැකකරු අද අලූත්කඬේ මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර බදුල්ල - මැටිතලේ මංසන්ධිියේදී හෙරොයින් ළඟ තබාගෙන සිටි පුද්ගලයෙකු පොලීසිය අත්අඩංගුවට ගෙන තිබුණා.\n38 හැවිරිදි එම පුද්ගලයා බදුල්ල ප්‍රදේශයේ පදිංචිකරුවෙකු වන අතර ඔහු අද බදුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/228866/හෙරොයින්-ළඟ-තබාගත්-දෙදෙනෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3034"
}