{
       "Source": "hirunews",
       "Timestamp": "Saturday, 19 September 2020 - 9:56",
       "Headline": "ගංජා ප්‍රවාහනය කරමින් සිටි අයෙක් බොරැල්ලේදී අත්අඩංගුවට",
       "News Content": "ගංජා කිලෝග්‍රෑම් දෙකක් ත්‍රිරෝද රථයකින් ප්‍රවාහනය කරමින් සිටි පුද්ගලයෙකු බොරැල්ල බේස්ලයින් මාර්ගයේ දුම්රිය හරස්මාර්ගය අසළදී අත්අඩංගුවට ගෙන තිබෙනවා.\nබස්නාහිර පලාත් බුද්ධි කොට්ඨාසයේ නිලධාරීන්ට ලද තොරතුරක් මත ඊයේ පස්වරුවේ සිදුකළ වැටලීමකදී මෙම සැකකරු අත්අඩංගුවට ගත් බවයි පොලීසිය සඳහන් කළේ.\nමට්ටක්කුලිය ප්‍රදේශයේ පදිංචි 30 හැවිරිදි මෙම සැකකරු මාළිගාකන්ද මහේස්ත්‍රාත් අධිකරණයට අද ඉදිරිපත් කිරීමට නියමිතයි.",
       "URL": "https://www.hirunews.lk/250587/ගංජා-ප්‍රවාහනය-කරමින්-සිටි-අයෙක්-බොරැල්ලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2444"
}