{
       "Source": "hirunews",
       "Timestamp": "Friday, 18 March 2022 - 8:38",
       "Headline": "වලවේ ගඟ මායිමේ සිදු කෙරෙන ගොඩවැලි කැපීමේ ස්ථානය සම්බන්ධයෙන් පරීක්ෂණයක්",
       "News Content": "අම්බලන්තොට ප්‍රදේශයේ වලවේ ගඟේ මායිම් අසල සිදු කෙරෙන මහා පරිමාණ ගොඩවැලි කැපීමේ ස්ථාන සම්බන්ධයෙන් විශේෂ පරීක්ෂණයක් සිදු කරන බව පරිසර අමාත්‍ය මහින්ද අමරවීර සඳහන් කළා.\nඑම වැලි කැපීමේ ස්ථාන සම්බන්ධයෙන් භූ විද්‍යා හා පතල් කාර්යාංශයේ නිලධාරීන් පිරිසක් සිදු කළ පරීක්ෂාව පිළිබඳ හිරු ප්‍රවෘත්ති වාර්තා කළේ මෙරට කිසිදු ජනමාධ්‍යයක් ඒ සම්බන්ධයෙන් වාර්තා කිරීමට අවධානයක් යොමු නොකළ පසුබිමකයි.\nඑම ස්ථානයට පැමිණි භූ විද්‍යා හා පතල් කාර්යාංශ නිලධාරීන් වැලි වලවල් 13ක් සහ දැනට අතහැර දමා ඇති පැරණි වැලි වලවල් ද නිරීක්ෂණය කළා.\nමෙහි දී පරිසර හානියක් සිදු වන්නේ ද යන්න සම්බන්ධයෙන් නිලධාරීන් මෙතෙක් නිගමනයකට පැමිණ නැහැ.\nඑහි නිලධාරියෙකු කියා සිටියේ, මෙම පරීක්ෂාවේ අරමුණ පරිසර අමාත්‍යවරයාට වාර්තාවක් ලබාදීම බවයි.\nමෙරට පරිසර සංවේදී පුවත් නොබියව සහ අපක්ෂපාතීව වාර්තා කළ අයුරින්ම මේ සම්බන්ධයෙන් ද හිරු ප්‍රවෘත්ති ඉදිරියේදී තොරතුරු වාර්තා කිරීමට සූදානමින් සිටිනවා.\nජනතා ගැටලු‍ හමුවේ එදත් අදත් නොබියව සහ පළමුව පෙරට පැමිණි අප, ජනතා සුබ සිද්ධිය වෙනුවෙන් ඉදිරියේදීත් කිසිදු අයුරකින් පසුබසින්නේ නැහැ.\nපොදු ජනතාවට කිසියම් හෝ අසාධාරණයක් හෝ අවැඩක් සිදු වන්නේ නම්, ඒ සම්බන්ධයෙන් අන් සියල්ලන්ටම පෙර අප ඒ වෙනුවෙන් සටන් කිරීමට පෙරමුණ ගන්නා බව ජනතාවට අප සහතික වනවා.",
       "URL": "https://www.hirunews.lk/299748/වලවේ-ගඟ-මායිමේ-සිදු-කෙරෙන-ගොඩවැලි-කැපීමේ-ස්ථානය-සම්බන්ධයෙන්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=1286"
}