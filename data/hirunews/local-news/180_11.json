{
       "Source": "hirunews",
       "Timestamp": "Sunday, 16 July 2023 - 10:41",
       "Headline": "වැග්නර් කණ්ඩායම බෙලරුස් වෙත ගොස් ඇති බවට යුක්රේනය තහවුරු කරයි",
       "News Content": "රුසියානු ජනාධිපති ව්ලැදිමීර් පුටින්ට අභියෝග කළ වැග්නර් කුලී හේවායන් බෙලරුස් රාජ්‍යයට පැමිණි බව යුක්රේනය තහවුරු කර තිබෙනවා.\nඊයේ අලුයම වැග්නර් රථ 60 ක් පමණ යුක්රේන දේශසීමාව හරහා බෙලරුස් වෙත ගමන් කර තිබුණා.\nඒ අතර කීදෙනෙකු සිටීද යන්න සම්බන්ධයෙන් මේ වනවිටත් තක්සේරු කරමින් සිටින බවයි යුක්රේන දේශසීමා ආරක්ෂක සේවය විදෙස් මාධ්‍ය වෙත සඳහන් කර ඇත්තේ.\nයෙව්ගිනි ප්‍රිගොෂින්ගේ නායකත්වයෙන් යුත් වැග්නර් කුලී හමුදාව, රුසියාව යටත් කරගැනීමට අසාර්ථක කැරැල්ලක් දියත් කළ අතර, පැය විසි හතරක් ගතවීමටත් මත්තෙන් ඔවුන් එය අතහැර දමනු ලැබුවා.\nයෙව්ගිනි ප්‍රිගොෂින් බෙලරුස් රාජ්‍යය වෙත යන බව ප්‍රකාශ කළත් මේ වනවිට ඔහු සිටින්නේ කුමන ප්‍රදේශයකද යන්න පිළිබඳව කිසිදු තොරතුරක් මෙතෙක් වාර්තාවී නොමැති බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/341378/වැග්නර්-කණ්ඩායම-බෙලරුස්-වෙත-ගොස්-ඇති-බවට-යුක්රේනය-තහවුරු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=180"
}