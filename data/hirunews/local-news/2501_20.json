{
       "Source": "hirunews",
       "Timestamp": "Monday, 24 August 2020 - 12:58",
       "Headline": "මත්ද්‍රව්‍ය ජාවාරම්කරුවෙකුට ජීවිතාන්තය දක්වා සිර දඬුවම්",
       "News Content": "හෙරොයින් ග්‍රෑම් 18යි දශම 01ක් ළඟ තබාගැනීම හා ජාවාරම් කිරීම යන අධිචෝදනා දෙකට වරදකරු වූ පුද්ගලයෙකුට කොළඹ මහාධිකරණය අද ජීවිතාන්තය දක්වා සිර දඬුවම් නියම කළා.\nඒ, මහාධිකරණ විනිසුරු ධම්මික ගනේපොලගේ නියෝගයකට අනුවයි.\nපසුගිය 2013 වසරේ ඔක්තෝම්බර් 30 වනදා ග්‍රෑන්ඞ්පාස් කොස්ගස් හන්දියේදී මෙම සැකකරු පොලිස් විශේෂ කාර්ය බලකාය විසින් අත්අඩංගුවට ගෙන තිබුණා.\nමෙලෙස ජීවිතාන්තය දක්වා සිර දඬුවම් නියම කෙරුණේ 33 හැවිරිදි දෙදරු පියෙකුටයි.",
       "URL": "https://www.hirunews.lk/248526/මත්ද්‍රව්‍ය-ජාවාරම්කරුවෙකුට-ජීවිතාන්තය-දක්වා-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=2501"
}