{
       "Source": "hirunews",
       "Timestamp": "Monday, 15 August 2022 - 13:06",
       "Headline": "ඉන්දියාව ප්‍රධානය කළ ඩ්‍රෝනියර් යානය ජනපති නිල වශයෙන් භාර ගනියි",
       "News Content": "ඉන්දියාවෙන් මෙරටට ප්‍රදානය කළ ඩ්‍රෝනියර් වර්ගයට අයත් ඩ්‍රෝනියර් (INDO - 228) ගුවන් යානය මීට ටික වේලාවකට පෙර ජනාධිපති රනිල් වික්‍රමසිංහ විසින් භාර ගනු ලැබුවා.\nඑම යානය මෙරට ජනාධිපතිවරයාට භාර දුන්නේ ඉන්දීය මහ කොමසාරිස් ගෝපාල් භාග්ලේ විසින්.\nමෙම අවස්ථාවට ඉන්දීය නාවික හමුදා උප ප්‍රධානී වයිස් අද්මිරාල් සතිෂ් එන් ගෝර්මඩේ ඇතුළු දෙස් විදෙස් අමුත්තන් රැසක් සහභාගි වී සිටියා.\nඅදාල අවස්ථාවේ දී උත්සව සභාව ඇමතූ ඉන්දීය මහ කොමසාරිස්වරයා කියා සිටියේ,\n\"ඉන්දියාවේ සහ ශ්‍රී ලංකාවේ ආරක්ෂාව අන්‍යෝන්‍ය අවබෝධය, අන්‍යෝන්‍ය විශ්වාසය සහ සහයෝගීතාවය මගින් ඉහළ නැංවෙන බව සහ ඩෝනියර් 228 ගුවන් යානය තිළිණ කිරීම මේ වෙනුවෙන් ඉන්දියාවේ නවතම දායකත්වය\"\nබවයි.",
       "URL": "https://www.hirunews.lk/312810/ඉන්දියාව-ප්‍රධානය-කළ-ඩ්‍රෝනියර්-යානය-ජනපති-නිල-වශයෙන්-භාර-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=939"
}