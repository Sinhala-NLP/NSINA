{
       "Source": "hirunews",
       "Timestamp": "Tuesday, 01 February 2022 - 20:09",
       "Headline": "රට යළි වසා දැමිය නොහැකි බව මහජන සෞඛ්‍ය පරීක්ෂකවරුන් කියයි  (වීඩියෝ)",
       "News Content": "කොවිඩ් ව්‍යාප්තිය සැලකිල්ලට ගනිමින් ඉදිරියේදී රට වසා දැමීමක් කිසිසේත් සිදු කළ නොහැකි බව මහජන සෞඛ්‍ය පරීක්ෂකවරුන්ගේ සංගමය පවසනවා.\nහිරු සලකුණ දේශපාලන වැඩසටහනට එක්වෙමින් එම සංගමයේ සභාපති උපුල් රෝහණ සඳහන් කළේ රට සාමාන්‍ය තත්ත්වය තුළ පවත්වාගෙන යාම සඳහා සියලු‍ දෙනා සතුව වගකීමක් පවතින බවයි.\nමේ අතර එන්නත්කරණ වැඩසටහන යටතේ ඊයේ දිනයේදී බූස්ටර් එන්නත් මාත්‍රාව පුද්ගලයින් 58969 කට ලබා දී තිබෙනවා.\nඑය පෙරේදා බූස්ටර් එන්නත ලබාගත් 23403ට සාපේක්ෂව දෙගුණයකටත් වඩා වැඩි සංඛ්‍යාවක්.\nමේ අතර අද දිනයේ කොරෝනා ආසාදිතයින් 1,137ක් වාර්තා වුණා.\nඒ අනුව මෙරට මුළු කොරෝනා ආසාදිතයින් ගණන 612,322ක්.",
       "URL": "https://www.hirunews.lk/295902/රට-යළි-වසා-දැමිය-නොහැකි-බව-මහජන-සෞඛ්‍ය-පරීක්ෂකවරුන්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1382"
}