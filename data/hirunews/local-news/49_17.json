{
       "Source": "hirunews",
       "Timestamp": "Wednesday, 06 September 2023 - 7:17",
       "Headline": "සුව ඇමතිට එරෙහි විශ්වාසභංගය ගැන විවාදය අද ඇරඹේ (වීඩියෝ)",
       "News Content": "සෞඛ්‍ය අමාත්‍ය කෙහෙළිය රඹුක්වැල්ලට එරෙහි විශ්වාසභංග යෝජනාව පිළිබඳ විවාදය අද (06) මේ මොහොතේ පාර්ලිමේන්තුවේදී ආරම්භ වුණා.\nඖෂධ වර්ග විෂ වීමෙන් සහ එන්නත් අසාත්මිකතා ඇති වීමෙන් රෝගීන් මිය යාම, බාල බෙහෙත් මෙරටට ගෙන ඒම ආදී නොයෙක් සෞඛ්‍ය ගැටලු ඇති වීම හේතුවෙන් සෞඛ්‍ය අමාත්‍යවරයාට එරෙහි මෙම විශ්වාසභංග යෝජනාව පාර්ලිමේන්තුවට ගෙන ඒමට සූදානම් වන බවයි වාර්තා වන්නේ.\nඑය දින 3 ක් පැවැත්වීමට නියමිතයි. ඊට අදාළ ඡන්ද විමසීම සිකුරාදා පස්වරු 5.30 ට පැවැත්වෙනු ඇති.\nමේ අතර ආයුර්වේද සංශෝධන පනත් කෙටුම්පත සංශෝධන සහිතව ඊයේ පාර්ලිමේන්තුවේදී සම්මත කෙරුණා.\nදයාසිරි ජයසේකර මන්ත්‍රීවරයා නැගූ ප්‍රශ්නයකට පිළිතුරු ලෙස කෘෂිකර්ම අමාත්‍ය මහින්ද අමරවීර මෙහිදී සඳහන් කළේ ආණ්ඩුවට වී සංචිතයක් නොමැති බවයි.\nකෙසේ වෙතත් පසුගිය කාලයේ ඖෂධ භාවිතයෙන් අගතියට පත් පුද්ගලයින්ට සහ ඔවුන්ගේ පවුලේ අයට මෙම විවාදය නැරඹීම සඳහා ආරාධනා කර තිබීම ද විශේෂත්වයක්.",
       "URL": "https://www.hirunews.lk/347288/සුව-ඇමතිට-එරෙහි-විශ්වාසභංගය-ගැන-විවාදය-අද-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=49"
}