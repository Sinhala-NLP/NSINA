{
       "Source": "hirunews",
       "Timestamp": "Monday, 10 October 2022 - 19:30",
       "Headline": "එරික් සෝල්හයිම් දිවයිනට",
       "News Content": "එක්සත් ජාතීන්ගේ පරිසර වැඩසටහනේ හිටපු විධායක අධ්‍යක්ෂවරයෙකු වන එරික් සෝල්හයිම් අද පස්වරුවේ දිවයිනට පැමිණියා.\nඉන්දියානු ගුවන් සේවයට අයත් ඒ.අයි. 271 දරණ යානයෙන් ඔහු කටුනායක ගුවන් තොටුපල වෙත පැමිණි බවයි ගුවන් තොටුපල හිරු වාර්තාකරු සඳහන් කළේ.\nදිවයිනට පැමිණි එරික් සෝල්හයිම් ජනාධිපති රනිල් වික්‍රමසිංහ ද හමුවීමට නියමිතයි.\nනෝර්වීජියානු ජාතිකයෙකු වන ඔහු යුද සමයේදි 2002 වසරේ පැවති සාම සාකච්ඡා සඳහා පහසුකම් සළසන්නෙකු ලෙසද කටයුතු කළා.\nඑමෙන්ම එරික් සෝල්හයිම් 2016 වසරේ සිට 2018 වසර දක්වා එක්සත් ජාතින්ගේ පරිසර වැඩසටහන් විධායක අධ්‍යක්ෂක ලෙසද කටයුතු කර තිබුණා.",
       "URL": "https://www.hirunews.lk/317519/එරික්-සෝල්හයිම්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=812"
}