{
       "Source": "hirunews",
       "Timestamp": "Saturday, 01 July 2017 - 18:23",
       "Headline": "දෑලතුර අදත් උණුසුම් වෙයි",
       "News Content": "වත්තල - බෝපිටිය - දෑලතුර ප්‍රදේශයට අද සිව් වන දිනටත් කසල බැහැර කෙරුණා. ඒ ප්‍රදේශවාසීන්ගෙන් එල්ල වූ දැඩි විරෝධය මධ්‍යයේයි.\nකෙසේ වෙතත්, මෙම ගැටලූව සම්බන්ධයෙන් විශේෂ සාකච්ඡාවක් අද (01) පෙරවරුවේ ප්‍රදේශයේ පිහිටි උත්සවශාලාවකදී පැවැත්වුණා.\nඊට ප්‍රදේශයේ දේශපාලන නියෝජිතයින් මෙන්ම ජනතාව ද එක්ව සිටි අතර එය ආවරණය කිරීමට මාධ්‍යවේදීන්ට අවස්ථාව ලැබුණේ නැහැ.\nඅනතුරුව පිරිස දෑලතුර ප්‍රදේශයේ කසල බැහැර කරන ස්ථානය ද නිරීක්ෂණයට ලක් කළා.\nඔවුන් එම ස්ථානයෙන් පිටව යාමත් සමග කොළඹ මහනගර සභාවට අයත් කසල රැගත් ලොරි රථ එම ස්ථානයට පැමිණියා. ඒ අවස්ථාවේ ප්‍රදේශවාසීන් ඊට දැඩි විරෝධය පළ කළා.\nකෙසේ වෙතත්, පොලිසිය මැදිහත් වී විරෝධතාකරුවන් පාලනය කර කසල බැහැර කිරිමට කටයුතු කළ අතර ඔවුන් එම ස්ථානයේ දිගු වේලාවක් රැදී සිටි බවයි අප වාර්තාකරු කියා සිටියේ.",
       "URL": "https://www.hirunews.lk/164865/දෑලතුර-අදත්-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4443"
}