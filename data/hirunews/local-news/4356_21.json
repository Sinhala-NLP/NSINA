{
       "Source": "hirunews",
       "Timestamp": "Wednesday, 23 August 2017 - 19:14",
       "Headline": "ඒකාබද්ධය ඡන්ද කොමිසමේ",
       "News Content": "එක්සත් ජාතික පක්ෂය අමාත්‍ය විජේදාස රාජපක්ෂට එරෙහිව කටයුතු කිරීමට හේතුව කුමක්දැයි පාර්ලිමේන්තු මන්ත්‍රී ඩලස් අලහප්පෙරුම පැහැදිළි කිරීමක් කළා.\nඒ, විසිවන සංශෝධනය සම්බන්ධයෙන් මැතිවරණ කොමිසම දැනුම්වත් කිරිම සඳහා අද පස්වරුවේ එහි පැමිණීමෙන් අනතුරුව මාධ්‍ය වෙත අදහස් දක්වමින්.\nඑහිදි මන්ත්‍රීවරයා කියා සිටියේ මෙතෙක් පළාත්පාලන පනත සම්බන්ධයෙන් ඉදිරිපත් වී ඇති සංශෝධන කිසිවක් පාර්ලිමේන්තුවට හෝ මැතිවරණ කොමිසමට ලබාදීමට ආණ්ඩුව කටයුතු කර නොමැති බවයි.\nඉන් පෙනී යන්නේ ආණ්ඩුක්‍රම ව්‍යවස්ථාවට පටහැනිව පළාත්පාලන පනත සම්මත කරගැනීමට ආණ්ඩුවේ ක්‍රියාකාරීත්වය බව ඩලස් අලහප්පෙරුම මන්ත්‍රිවරයා එහිදී පෙන්වා දුන්නා.\nමේ අතර ඒකාබද්ධ විපක්ෂය හිටපු අමාත්‍ය විජේදාස රාජපක්ෂ වෙනුවෙන් පෙනී සිටින්නේ ඔහු පොදු අපේක්ෂකයා කිරීමටදැයි කොළඹ අද පැවති මාධ්‍ය හමුවකදී පාර්ලිමේන්තු මන්ත්‍රී දිලූම් අමුණුගමගෙන් මාධ්‍යවේදියෙකු ප්‍රශ්ණ කළා.\nඑහිදී මන්ත්‍රීවරයා පෙන්වා දුන්නේ කිසිවෙකුටත් ඒකාබද්ධ විපක්ෂය පොදු අපේක්ෂකයන් සම්බන්ධයෙන් බලාපොරොත්තුවක් නොමැති බවයි.",
       "URL": "https://www.hirunews.lk/169195/ඒකාබද්ධය-ඡන්ද-කොමිසමේ",
       "Category": "Local News",
       "Parent URL": "https://www.hirunews.lk/local-news.php?pageID=4356"
}