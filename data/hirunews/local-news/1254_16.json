{
       "Source": "hirunews",
       "Timestamp": "Saturday, 02 April 2022 - 19:47",
       "Headline": "ඩොලර් තුන්ලක්ෂයක් වංචා කළ බවට ඇමෙරිකාවේ හිටපු තානාපති ජාලිය වරද පිලිගනී   (වීඩියෝ)",
       "News Content": "වොෂින්ටනයේ නව තානාපති කාර්යාල ගොඩනැගිල්ලක් මිලදී ගැනීමේදී ශ්‍රී ලංකා රජයෙන් ඩොලර් 332,027 ක් වංචා කිරීමට උත්සාහ කිරිම සම්බන්ධයෙන් ඇමෙරිකාවේ හිටපු ශ්‍රී ලංකා තානාපති ජාලිය වික්‍රමසූරිය ඇමෙරිකානු අධිකරණයක් හමුවේ වරද පිලිගෙන තිබෙනවා.\nවිදෙස් මාධ්‍ය මෙම පුවත වාර්තා කලේ ඇමෙරිකානු අධිකරණ දෙපාර්තමේන්තුව උපුටා දක්වමින්.\nඒ අනුව හිටපු තානාපතිවරයාට ජුලි 20 වනදා දඩුවම් නියම කිරීමට නියමිත බවයි වාර්තා වන්නේ.\nඇමෙරිකාවේ හිටපු තානාපති ජාලිය වික්‍රමසූරිය අත්අඩංගුවට ගැනීම සඳහා කොළඹ - කොටුව මහේස්ත්‍රාත් අධිකරණය විවෘත වරෙන්තුවක් ද මීට වසර 4 කට පමණ පෙර නිකුත් කළේ ප්‍රතිකාර ලබා ගැනීම සඳහා ඇමෙරිකාවට යාමට අවසර ලබාදීමට කටයුතු කළත්, පසුව ඔහු අධිකරණයේ පෙනී නොසිටීම හේතුවෙන්.",
       "URL": "https://www.hirunews.lk/301038/ඩොලර්-තුන්ලක්ෂයක්-වංචා-කළ-බවට-ඇමෙරිකාවේ-හිටපු-තානාපති-ජාලිය-වරද-පිලිගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1254"
}