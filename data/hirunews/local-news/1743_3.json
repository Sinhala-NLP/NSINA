{
       "Source": "hirunews",
       "Timestamp": "Friday, 20 August 2021 - 6:50",
       "Headline": "නීති විරෝධී ලෙස මෙරටට ගෙන් වූ දුම්වැටි තොගයක් STF දැලේ",
       "News Content": "පොලිස් විශේෂ කාර්ය බලකාය විසින් දෙහිවල ප්‍රදේශයේ සිදුකළ වැටලීමකින් නීති විරෝධී ලෙස තීරු බදු රහිත ව මෙරටට ගෙන්වන ලද දුම්වැටි තොගයක් සමඟ සැකකරුවෙකු අත්අඩංගුවට ගෙන තිබෙනවා.\nමෙම වැටලීමේ දී එලෙස ගෙන් වූ දුම්වැටි පනස් හතරදහසක් සොයා ගැනීමට හැකි වූ බවයි එම බලකාය සඳහන් කළේ.\nපොලිස් විශේෂ කාර්ය බලකායට ලද තොරතුරක් මත දෙහිවල පොලිස් වසමේ ඩඩ්ලි සේනානායක මාවත ප්‍රදේශයේ දී ඊයේ (19) මෙම වැටලීම සිදුකර තිබෙනවා.\nඅත්අඩංගුවට ගැනුණු සැකකරු 54 හැවිරිදි වියේ පසුවන අයෙක් වන අතර මෙලෙස සොයාගත් දුම්වැටිවල වටිනාකම රුපියල් 3,510,000ක් පමණ වනවා.\nසිද්ධිය සම්බන්ධයෙන් වැඩිදුර විමර්ශන කටයුතු සඳහා සැකකරු සහ දුම්වැටි තොගය දෙහිවල පොලිස් ස්ථානය වෙත භාරදීමට කටයුතු කර ඇති බවයි වාර්තා වන්නේ.",
       "URL": "https://www.hirunews.lk/280147/නීති-විරෝධී-ලෙස-මෙරටට-ගෙන්-වූ-දුම්වැටි-තොගයක්-stf-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1743"
}