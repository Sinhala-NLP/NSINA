{
       "Source": "hirunews",
       "Timestamp": "Sunday, 20 March 2022 - 19:32",
       "Headline": "බස් රථයක් පෙරලීමෙන් පුද්ගලයෙකු මරුට (ඡායාරූප)",
       "News Content": "මුලතිව් මුල්ලිවයික්කාල් ප්‍රදේශයේදී බස් රථයක් පෙරලීමෙන් සිදුවූ අනතුරකින් පුද්ගලයෙකු මියගොස් තිබෙනවා.\nතවත් පිරිසක් මෙම අනතුරින් තුවාල ලබා ඇති බවයි පොලිසිය කියාසිටියේ.\nමුලතිව් සිට යාපනය දක්වා ගමන් ගත් පෞද්ගලික බස් රථයක් මෙලෙස අනතුරට ලක්ව ඇති අතර තුවාල ලැබූ පුද්ගලයන් විසි දෙදෙනෙකු රෝහල් ගතකර ඇතැයි අප වාර්තාකරුවන් සඳහන් කළා.\nඑම අවස්ථාවේ බස් රථයේ මගීන් 30 දෙනෙකු පමණ ගමන් කර තිබෙනවා.\nතුවාලකරුවන් 4 දෙනෙකුගේ තත්වය බරපතල වන අතර ඔවුන් සියලුදෙනා මාන්චෝලෙයි රෝහලේ ප්‍රතිකාර ලබනවා.",
       "URL": "https://www.hirunews.lk/299934/බස්-රථයක්-පෙරලීමෙන්-පුද්ගලයෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1282"
}