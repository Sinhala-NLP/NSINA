{
       "Source": "hirunews",
       "Timestamp": "Thursday, 19 May 2022 - 10:21",
       "Headline": "පෙරටුගාමී සමාජවාදී පක්ෂය ටී.එන්.ඒ සහ සමගි ජන බලවේගය හමුවෙයි (වීඩියෝ)",
       "News Content": "දෙමළ ජාතික සන්ධානය සහ සමගි ජන බලවේගය සමඟ ඊයේ පැවති සාකච්ඡාවල දී විධායක ජනාධිපති ක්‍රමය අහෝසි කිරීම සම්බන්ධයෙන් එකඟත්වයකට පැමිණි බව පෙරටුගාමී සමාජවාදී පක්ෂය පවසනවා.\nඑහි අධ්‍යාපන ලේකම් පුබුදු ජයගොඩ ප්‍රකාශ කළේ, කරුණු 3ක් සම්බන්ධයෙන් එම පක්ෂ දෙක සමග සාකච්ඡා පැවැත්වූ බවයි.\nදෙමළ ජාතික සන්ධානයේ මාධ්‍ය ප්‍රකාශක පාර්ලිමේන්තු මන්ත්‍රී එම්.ඒ. සුමන්දිරන් සහ රාසමානික්කම් ශානක්‍යන් සමග එම සන්ධානයේ පක්ෂ කාර්යාලයේදී පෙරටුගාමී සමාජවාදී පක්ෂය සාකච්ඡා සිදු කර ඇති අතර, විපක්ෂ නායක කාර්යාලයේ දී සමගි ජන බලවේගයේ මහලේකම් පාර්ලිමේන්තු මන්ත්‍රී රංජිත් මද්දුමබණ්ඩාර සහ කබීර් හෂීම් මන්ත්‍රීවරයා හමු වී සාකච්ඡා පවත්වා තිබෙනවා.",
       "URL": "https://www.hirunews.lk/304712/පෙරටුගාමී-සමාජවාදී-පක්ෂය-ටී-එන්-ඒ-සහ-සමගි-ජන-බලවේගය-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1159"
}