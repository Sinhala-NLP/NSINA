{
       "Source": "hirunews",
       "Timestamp": "Monday, 27 June 2022 - 8:24",
       "Headline": "බලපත්‍ර නොමැතිව නීති විරෝධී ලෙස ඉන්ධන ගබඩාකරගෙන සිටි 5ක් අත්අඩංගුවට",
       "News Content": "බලපත්‍ර නොමැතිව නීති විරෝධී ලෙස ඉන්ධන ගබඩාකරගෙන වැඩි මිලට අලෙවිකල සැකකරුවන් හතර දෙනෙකු මාවතගම පොලිසිය විසින් අත්අඩංගුවට ගෙන තිබෙනවා.\nමාවතගම පොලිස් වසමේ පහරදෙනිය , මස්වැව , වෑඋඩ සහ වැලිකුඹුර යන ප්‍රදේශවලයි මෙලෙස බලපත්‍ර නොමැතිව ඉන්ධන ගබඩාකර ගෙන වැඩි මිලට අලෙවි කර ඇත්තේ.\nඅත්අඩංගුවට ගත් සැකකරුවන් සන්තකයේ තිබී ඩීසල් ලීටර් 315 ක් සහ පෙට්‍රල් ලීටර් 20 ක් සොයාගෙන තිබෙනවා.\nසැකකරුවන් අවුරුදු 36 ත් 59 ත් අතර වයස්වල පසුවන අඹකොටේ, පිලැස්ස , ගලහ සහ මාවතගම ප්‍රදේශවල පදිංචිකරුවන්.\nමොවුන්ට ලබන 30 වනදා පිලැස්ස මහේස්ත්‍රාත් අධිකරණයේ පෙනීසිටින ලෙස දන්වා පොලිස් ඇප මත මුදාහැර ඇති බව සදහන්.\nමාවතගම පොලිසියයි වැඩිදුර විමර්ශන මෙහෙයවනවා.\nමේ අතර බලපත්‍ර නොමැතිව නීති විරෝධීව ඉන්ධන ගබඩාකරගෙන සිටි තවත් සැකකරුවෙකු මඩකලපුව කොට්ඨාස අපරාධ විමර්ශන අංශය විසින් අත්අඩංගුවට ගෙන තිබෙනවා.\nමෙම සැකකරු සන්තකයේ තිබී ඩීසල් ලීටර් 550 ක් සහ භූමිතෙල් ලීටර් 258 ක් සොයාගත් බවයි පොලිසිය සදහන් කළේ.\nඅත්අඩංගුවට ගත් සැකකරු මයිලවට්ටුවාන් ප්‍රදේශයේ පදිංචි වයස අවුරුදු 52 ක අයෙක්.\nඔහු අද එරාවුර් මහේස්ත්‍රාත් අධිකරණයට ඉදිරිපත් කිරීමට නියමියත අතර සන්දිවේලි පොලිසියයි වැඩිදුර විමර්ශන මෙහෙයවනු ලබනවා.",
       "URL": "https://www.hirunews.lk/308278/බලපත්‍ර-නොමැතිව-නීති-විරෝධී-ලෙස-ඉන්ධන-ගබඩාකරගෙන-සිටි-5ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1066"
}