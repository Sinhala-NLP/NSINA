{
       "Source": "hirunews",
       "Timestamp": "Monday, 15 May 2017 - 7:57",
       "Headline": "බෙන්තර මුහුදු තීරයේ නෞකාවක ගින්නක් හටගෙන නැහැ",
       "News Content": "බෙන්තර මුහුදු තීරයේ නෞකාවක් ගිනි ගන්නා අයුරු නිරීක්ෂනය කිරීම වැරදි වටහාගැනීමක් බව නාවික හමුදා වැඩ බලන මාධ්‍ය ප්‍රකාශක කොමදෝරු රුවන් ප්‍රේමවීර සඳහන් කළා.\nඔහු කියා සිටියේ සිංගප්පූරුවට අයත් නෞකාවක් එහි සියලූ විදුලි පහන් දැල්වීම නිසා ගිනිගැනීමක් ලෙස ගොඩබිමට නිරීක්ෂණය වී තිබූ බවයි.\nකෙසේ වෙතත් මේ පිළිබඳ ලැබුණු තොරතුරුවලට අනුව ඊයේ රාත්‍රියේ නාවික හමුදාවේ ඩෝරා යාත්‍රා දෙකක් නැව ආසන්නයට ගිය බවද වැඩබලන මාධ්‍ය ප්‍රකාශකවරයා සඳහන් කළා.\nහදිසි අවශ්‍යතාවක් නොවන අවස්ථාවක නෞකාවක එලෙස විදුලි පහන් නොදැල්වීම නීතියක් වන අතර, ඒ පිළිබඳව සිංගප්පූරු නෞකාවේ සිටි කාර්ය මණ්ඩලය දැනුවත් කළ බවයි ඔහු කියා සිටියේ.",
       "URL": "https://www.hirunews.lk/161351/බෙන්තර-මුහුදු-තීරයේ-නෞකාවක-ගින්නක්-හටගෙන-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4517"
}