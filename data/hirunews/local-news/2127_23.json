{
       "Source": "hirunews",
       "Timestamp": "Wednesday, 24 February 2021 - 7:59",
       "Headline": "නීතිඥ සංගමයේ නිලවරණය අද",
       "News Content": "ශ්‍රී ලංකා නීතිඥ සංගමයේ නිලවරණය අද පැවැත්විමට නියමිතයි.\nදිවයින පුරා ඡන්ද මධ්‍යස්ථාන 85 ක් තුළ පැවැත්වෙන නිලවරණයේදී නීතිඥ සංගමයේ සභාපති ධුරයට ජනාධිපති නිතීඥවරුන් වන කුවේරද සොයිසා සහ සාලිය පීරිස් තරඟ වදිනු ඇති.\nරටේ පවතින තත්ත්වය හමුවේ නිලවරණය සෞඛ්‍ය මාර්ගෝපදේශවලට අනුකූලව පැවැත්වෙන අතර, ඡන්දදායකයින් සඳහා කොළඹ අධිකරණය තුළ දිසා අධිකරණ පරිශ්‍රයේ ඡන්ද මධ්‍යස්ථාන තුනක් විවෘතව පවතිනවා.\nදිගු පෝලිම්වල රැඳී සිටීමකින් තොරව සියලු‍ම ඡන්දදායකයින්ට ඡන්දය පාවිච්චි කිරීම සඳහා අවස්ථාව ලැබෙනු ඇති බවයි නීතිඥ සංගමය පවසන්නේ.",
       "URL": "https://www.hirunews.lk/263505/නීතිඥ-සංගමයේ-නිලවරණය-අද",
       "Category": "Local News",
       "Parent URL": "https://www.hirunews.lk/local-news.php?pageID=2127"
}