{
       "Source": "hirunews",
       "Timestamp": "Saturday, 09 October 2021 - 16:13",
       "Headline": "යොහානි ඉන්දීය රියැලිටි ටෙලිවිෂන් තිරයට (වීඩියෝ)",
       "News Content": "“මැණිකේ මගේ හිතේ” ගීතයෙන් ලොව පුරා මිලියන සංඛ්‍යාත රසික හදවත් දිනූ ශ්‍රී ලාංකික යොවුන් ගායිකා යොහානි ඉන්දීය රියැලිටි තිරයට ද පිවිසෙනවා.\nඒ ඉන්දියාවේ අතිශතය ජනප්‍රිය රියැලිටි ටෙලිවිෂන් වැඩසටහනක් වන බිග්බොස් නවතම කලාපයට විශේෂ ආරාධනාවක් ලැබ එක්වීමෙන්.\nබිග්බොස් රියලිටි වැඩසටහනේ 15 වන කලාපය දැන් දිගහැරෙන්නේ බොලිවූඩ්  නළු සල්මාන් ඛාන් සමගයි.\nමේ සති අන්තයේ යොහානි එම වැඩසටහනට එක්වන අතර, ඇය සල්මාන් ඛාන් සමග මැණිකේ මගේ හිතේ ගීතය ගායනා කිරීමට උත්සාහ කරන ප්‍රවර්ධන වීඩියෝවක් ද ඉන්ස්ටර්ග්‍රෑම් සමාජ මාධ්‍යයට එක් කර තිබුණා.\nයොහානිගේ මැණිකේ මගේ හිතේ ගීතය මේ වනවිට යූ ටියුබ් නාලිකාවේ නැරඹුම්වාර දාහතර කෝටි පනස් හය ලක්ෂ පනස් හතර දහස ඉක්මවා තිබෙනවා.",
       "URL": "https://www.hirunews.lk/284536/යොහානි-ඉන්දීය-රියැලිටි-ටෙලිවිෂන්-තිරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1639"
}