{
       "Source": "hirunews",
       "Timestamp": "Friday, 12 May 2023 - 15:43",
       "Headline": "පුත්තලමේ මහා පරිමාණ ස්කාගාරයක් වටලයි",
       "News Content": "පුත්තලමේ පිහිටි සෙල්ලකන්දල් රක්ෂිතයේ පවත්වාගෙන ගිය මහා පරිමාණ ස්කාගාරයක් වැටලීමට සාලියවැව පොලිස් නිලධාරීන් සමත් වී තිබෙනවා.\nඑහිදී එම ස්ථානයේ තිබී නීති විරෝධි මත්ද්‍රව්‍ය සැකසීමට යොදා ගන්නා භාණ්ඩ හා අමුද්‍රව්‍ය තොගයක් ද සිය භාරයට ගත් බවයි පොලිසිය සඳහන් කළේ.\nසිය භාරයට ගත් එම අමුද්‍රව්‍ය හා උපකරණවල වටිනාකම රුපියල් ලක්ෂ 10ට වැඩි බව ද එහිදී පොලිසිය ප්‍රකාශ කර සිටියා.\nඅදාළ ස්ථානයේදීම මෙහි ප්‍රධාන සැකකරු අත්අඩංගුවට ගෙන ඇති අතර ඔහු පුත්තලම මානවේරිය ප්‍රදේශයේ පදිංචි වයස අවුරුදු 30ක් වන පුද්ගලයෙක් බවයි වාර්තා වී ඇත්තේ.\nඑමෙන්ම එම ස්ථානය වසර ගණනාවක් පුරාවටම කිසිදු බාධාවකින් තොරව පවත්වා ගෙන ගොස් ඇතැයි මූලික පොලිස් පරීක්ෂණවල දි අනාවරණය වී තිබෙනවා.",
       "URL": "https://www.hirunews.lk/334984/පුත්තලමේ-මහා-පරිමාණ-ස්කාගාරයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=349"
}