{
       "Source": "hirunews",
       "Timestamp": "Saturday, 11 July 2020 - 13:40",
       "Headline": "ලග්ගලට පැමිණි ජනපතිට උණුසුම් පිළිගැනීමක් (වීඩියෝ)",
       "News Content": "ශ්‍රී ලංකා පොදුජන පෙරමුණේ ජය තහවුරු කර ගැනීමේ ජන හමු මාලාවේ නාවලපිටිය නගරයේ පැවති ජන හමුවකට අද ජනාධිපති ගෝඨාභය රාජපක්ෂ මහතා සහභාගී වුණා.\nඑමෙන්ම මාතලේ දිස්ත්‍රික්කයේ පැවති ජනහමු රැසකට ජනාධිපකිවරයා ඊයේ සහභාගී වුණා.\nමාතලේ දිස්ත්‍රික්කය කේන්ද්‍ර කර ගනිමින් පැවති ජන හමු මාලාවේ ලග්ගල ප්‍රදේශයේ පැවති ජන හමුවකට ජනාධිපතිවරයා ඊයේ සහභාගී වූ අතර එහිදී\nජනතාවගෙන් ජනාධිපතිවරයාට හිමි වූයේ උණුසුම් පිළිගැනීමක්.\nතමන් මුහුණ දෙන ගැටළු රැසක් ජනාධිපතිවරයා වෙත ඉදිරිපත් කිරීමටද මෙහිදී ජනතාවට අවස්ථාව උදා වුණා.\nකොවිඩ් 19 හේතුවෙන් පාසල් වසා තිබූ කාලය තුළ දරුවන් විසින් රචනා කරන ලද පොත් කිහිපයක්ද එම දරුවන් විසින්ම ජනාධිපතිවරයා වෙත ඉදිරිපත් කලා.\nඋකුවෙල නගරයේදීද ජනාධිපතිවරයාට හිමි වූයේ උණුසුම් පිළිගැනීමක්.\nමේ අතර අද උදෑසන ජනාධිපතිවරයා නාවලපිටිය ප්‍රධාන බස්නැවතුම්පල අසල පැවති ශ්‍රී ලංකා පොදුජන පෙරමුණේ ජන හමුවකට ද සහභාගී වුණා.\nඑහිදී පැමිණ සිටි ජනතාවගෙන් ජනාධිපතිවරයාට උණුසුම් පිළිගැනීමක් හිමිවුණා",
       "URL": "https://www.hirunews.lk/245216/ලග්ගලට-පැමිණි-ජනපතිට-උණුසුම්-පිළිගැනීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2594"
}