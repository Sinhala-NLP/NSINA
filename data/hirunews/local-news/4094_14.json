{
       "Source": "hirunews",
       "Timestamp": "Saturday, 03 February 2018 - 19:37",
       "Headline": "මහ මඟ හැලුණු දරු සෙනෙහස (ඡායාරූප)",
       "News Content": "කටුවන වීරකුට්ටිගොඩ ප්‍රදේශයේ අතුරු මාර්ගයක අතරමං කර දමාගොස් සිටි කුඩා දැරියක් හමුවී තිබෙනවා.\nලැබුනු තොරතුරකට අනුවයි අද අලුයම 1.40 ට පමණ කටුවන පොලිසිය විසින් දැරිය සිය භාරයට ගෙන ඇත්තේ.\nඅවුරුදු එක හමාරක් පමණ වයසැති මෙම දැරිය හඩමින් සිටියදී අසල්වාසීන් පිරිසක් විසින් සොයාගෙන තිබෙනවා.\nඅනතුරුවයි ඔවුන් ඒ පිළිබඳ පොලිසිය දැනුවත් කර ඇත්තේ.\nඅතරමං කර දමා ගොස් සිටි දැරිය අසල ඇයගේ උප්පැන්න සහතිකය සහ ඇඳුම් කිහිපයක් ද තිබී ඇතැයි සඳහන්.\nමෙම කුඩා දැරියගේ මව පසුගිය වසරේ අසල්වැසි පුද්ගලයෙකු සමග ගොස් ඇති අතර පසුව ඇය දැරිය මෙලෙස අතරමං කර දමා ගොස් ඇති බවටයි මුලික විමර්ශණවලදී හෙළිවී ඇත්තේ.\nපහරදීම් හේතුවෙන් හටගත් කැළැල් කිහිපයක් ද දැරියගේ පිට කොන්දෙහි තිබු අතර ඇය ප්‍රතිකාර සඳහා ඇඹිලිපිටිය රෝහලට ඇතුලත් කර තිබෙනවා.\nකටුවන පොලිසිය මේ පිළිබඳ විමර්ශණ සිදු කරනවා.\nඡායාරූප - අනීෂා මානගේ",
       "URL": "https://www.hirunews.lk/182827/මහ-මඟ-හැලුණු-දරු-සෙනෙහස-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4094"
}