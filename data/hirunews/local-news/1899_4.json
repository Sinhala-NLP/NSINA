{
       "Source": "hirunews",
       "Timestamp": "Tuesday, 08 June 2021 - 12:38",
       "Headline": "මාළු වෙළඳාමට මුවාවෙන් කසිප්පු බෙදූ අයෙක් හෝමාගමදී අල්ලයි (වීඩියෝ)",
       "News Content": "සංචරණ සීමා පවතින කාලසීමාවේදී හෝමාගම, ගැමුණු මාවත ප්‍රදේශයේ නිවසක පවත්වාගෙන ගිය නීති විරෝධී මත්පැන් නිෂ්පාදනාගාරයක් පොලිසිය විසින් වටලා තිබෙනවා.\nඑහිදී ගෝඩා මිලි ලීටර් 610,000ක්, කසිප්පු බෝතල් 32ක් ඇතුළුව කසිප්පු නිෂ්පාදනයට යොදාගන්නා උපකරණ රැසක්ද පොලිස් භාරයට ගැනුණා.\nමෙම නීති විරෝධී මත්පැන් නිෂ්පාදනාගාරය පවත්වාගෙන ගිය පුද්ගලයා මාළු වෙළඳාම් කිරීම සඳහා අත්‍යවශ්‍ය සේවා බලපත්‍රයක් ලබාගෙන මාළු වෙළඳාම් කරන මුවාවෙන් සංචරණ සීමා පවතින කාලසීමාව තුල කසිප්පු බෙදාහැර ඇති බවයි වාර්තා වන්නේ.\nමෙහිදී අත්අඩංගුවට ගැනුණු 51 හැවිරිදි සැකකරු අද (08) හෝමාගම අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/273708/මාළු-වෙළඳාමට-මුවාවෙන්-කසිප්පු-බෙදූ-අයෙක්-හෝමාගමදී-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1899"
}