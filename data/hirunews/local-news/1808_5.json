{
       "Source": "hirunews",
       "Timestamp": "Tuesday, 20 July 2021 - 13:38",
       "Headline": "දරුවන් දෙදෙනෙකුට මත්පැන් පෙවූ පුද්ගලයෙකු අත්අඩංගුවට (වීඩියෝ)",
       "News Content": "පාසල් යන වයසේ කුඩා දරුවන් දෙදෙනෙකුට පැණි බීම බව පවසමින් මත්පැන් පෙවීමේ සිද්ධියක් මහියංගණය, ගිරාඳුරුකෝට්ටේ, රත්කිඳ මහවැලි ගම්මානයෙන් වාර්තාවනවා.\nපොලීසිය පැවසුවේ, සිද්ධියට සම්බන්ධ 58 හැවිරිදි සැකකරු අත්අඩංගුවට ගත් බවයි.\nපොලිස් පරීක්ෂණවලින් අනාවරණය වී ඇත්තේ වයස අවුරුදු 9ත් 10ත් අතර වයස්වල පසුවන මෙම දරුවන් දෙදෙනා වෙළඳ සැළකට යන අවස්ථාවකදී සැකකාර පුද්ගලයා ඔවුන් සිය නිවසට කැඳවා මත්පැන් පානය කිරීමට දී ඇති බවයි.\nඒ අනුව කුඩා දරුවන් දෙදෙනා මත්පැන් පානය කර ඇති අතර පසුව ඔවුන් නිවෙස් වෙත ගිය අවස්ථාවේදී ඇස් රතුවීම් සහ හැසිරීමේ වෙනසක් දුටු දෙමාපියන් විසින් මේ පිළිබඳව තොරතුරු අනාවරණය කර තිබෙනවා.\nසිද්ධියට අදාළව අත්අඩංගුවට ගත් 58 හැවිරිදි සැකකාර පුද්ගලයා මේ මස 22 වැනිදා දක්වා රක්ෂිත බන්ධනාගාර ගත කිරීමටයි පියවර ගෙන ඇත්තේ.",
       "URL": "https://www.hirunews.lk/277502/දරුවන්-දෙදෙනෙකුට-මත්පැන්-පෙවූ-පුද්ගලයෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1808"
}