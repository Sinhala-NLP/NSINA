{
       "Source": "hirunews",
       "Timestamp": "Friday, 23 December 2022 - 14:57",
       "Headline": "යුක්රේන යුද්ධය අවසන් කිරිමට අවශ්‍ය බව පුටින් කියයි",
       "News Content": "යුක්රේන යුද්ධය අවසන් කිරීමට අවශ්‍ය බව රුසියානු ජනාධිපති ව්ලැදිමීර් පුටින් පවසනවා.\nඑය රාජ්‍ය තාන්ත්‍රික ක්‍රමවේදයක් හරහා සිදුවිය යුතු බවයි ඔහු ප්‍රකාශ කර ඇත්තේ.\nයුද්ධය කඩිනමින් අවසන් කිරිම සියල්ලන්ට යහපතක් වනු ඇති බව ද රුසියානු ජනාධිපතිවරයා සඳහන් කර තිබෙනවා.\nකෙසේ වෙතත් රුසියානු ජනාධිපති පුටින්ගේ ප්‍රකාශයට ප්‍රතිචාර දක්වමින් ඇමරිකා එක්සත් ජනපදය ප්‍රකාශ කර ඇත්තේ යුද්ධය සාකච්ඡා මාර්ගයෙන් අවසන් කිරීමට ඔහුට කිසිදු වුවමනාවක් නොමැති බවයි.\nකාලය ලබාගැනීම සඳහා ඔහු මෙවැනි ප්‍රකාශ සිදු කරන බවටයි ඇමරිකාව චෝදනා කරන්නේ.",
       "URL": "https://www.hirunews.lk/323390/යුක්රේන-යුද්ධය-අවසන්-කිරිමට-අවශ්‍ය-බව-පුටින්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=647"
}