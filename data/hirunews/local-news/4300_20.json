{
       "Source": "hirunews",
       "Timestamp": "Wednesday, 27 September 2017 - 16:00",
       "Headline": "රාජ්‍ය පරිපාලන ප්‍රශ්න පත්‍රය පිටවී නැතැයි විභාග දෙපාර්තමේන්තුව කියයි",
       "News Content": "රාජ්‍ය පරිපාලන සේවයේ තුන්වන ශ්‍රේණියට බඳවාගැනීමේ විවෘත තරඟ විභාග ප්‍රශ්න පත්‍රය කළින් පිටවී නොමැති බව විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර පවසනවා.\nඒ පිළිබඳව තමන් දැනටමත් විමර්ශනයක් ආරම්භ කර ඇති බවයි විභාග කොමසාරිස් ජනරාල්වරයා සඳහන් කළේ.\nවිමර්ශන වාර්තාව ලබාගැනීමෙන් පසු අපේක්ෂකයින්ට අසාධාරණයක් නොවන අයුරින් ඉදිරි ක්‍රියාමාර්ග ගැනීමට බලාපොරොත්තු වන බවද ඔහු ප්‍රකාශ කළා.\nරාජ්‍ය පරිපාලන සේවයට බඳවා ගැනීම සඳහා වන තරඟ විභාගයට ප්‍රශ්න පත්‍ර 5 ක් ඇතුළත්.\nඉන් එක් ප්‍රශ්න පත්‍රයක අඩංගු ප්‍රශ්න, තවත් ප්‍රශ්න පත්‍රයකින් උපුටාගෙන ඇති බවට අධ්‍යාපන අමාත්‍යාංශයට ලැබුණු පැමිණිල්ලක් මතයි අධ්‍යාපන අමාත්‍යවරයා මෙලෙස විමර්ශන සිදුකරන ලෙස විභාග දෙපාර්තමේන්තුවට නියෝග කළේ.",
       "URL": "https://www.hirunews.lk/171983/රාජ්‍ය-පරිපාලන-ප්‍රශ්න-පත්‍රය-පිටවී-නැතැයි-විභාග-දෙපාර්තමේන්තුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4300"
}