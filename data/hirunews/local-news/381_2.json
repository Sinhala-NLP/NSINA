{
       "Source": "hirunews",
       "Timestamp": "Sunday, 30 April 2023 - 6:53",
       "Headline": "දෙමස්සිනෝ අතර ආරවුලකින් අයෙක් මරුට",
       "News Content": "හසලක අඹගහපැලැස්ස ප්‍රදේශයේ දී ඊයේ(29) පස්වරුවේ පුද්ගල ඝාතනයක් වාර්තා වෙනවා.\nපුද්ගලික ආරවුලක් හේතුවෙන් මරණකරුගේ සහෝදරියගේ පුරුෂයා විසින් පිහියකින් ඇන ඝාතනය කර ඇති බව පොලිසිය පවසනවා.\nඅඹගහපැලැස්ස පාසල අසල මාර්ගයේ දී පුද්ගලයෙකු වැටී සිටින බවට හසලක පොලිසියට ලද තොරතුරක් මත එම ස්ථානයට පැමිණෙන විටත් අදාල පුද්ගලයා මියගොස් තිබෙනවා.\nසිද්ධියට සම්බන්ධ සැකකරු අත් අඩංගුවට ගෙන ඇති අතර ඝාතනයට යොදාගත් පිහිය ද පොලිසිය විසින් සිය බාරයට ගෙන ඇති බව සඳහන්.\nපශ්චාත් මරණ පරීක්ෂණය අද සිදුකිරීමට නියමිත අතර, සිදුවීම සම්බන්ධ‍යෙන් හසලක පොලිසිය වැඩිදුර විමර්ශන සිදුකරනු ලබයි.",
       "URL": "https://www.hirunews.lk/333810/දෙමස්සිනෝ-අතර-ආරවුලකින්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=381"
}