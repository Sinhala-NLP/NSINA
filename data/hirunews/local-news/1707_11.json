{
       "Source": "hirunews",
       "Timestamp": "Tuesday, 07 September 2021 - 9:27",
       "Headline": "සතියකදී රේගුවට බිලියන 9 කට වැඩි බදු ආදායමක්",
       "News Content": "පසුගිය මස 28 වනදා සිට මේ මස 03 වනදා දක්වා කාලය තුළ ශ්‍රි ලංකා රේගුව විසින් රුපියල් බිලියන 9 යි දශම 3 යි 4 ක ආනයන බදු ආදායමක් උපයා තිබෙනවා.\nමෙම කාලසීමාව තුළ රේගුව අනුමත කළ අපනයනවල වටිනාකම රුපියල් බිලියන 46 දශම 4 යි 3 ක්.\nදැනට පවතින කොරෝනා ව්‍යාප්තිය හමුවේ රේගුවේ රාජකාරී සඳහා සැලකිය යුතු බලපෑමක් සිදුවූවද, සෞඛ්‍ය ආරක්ෂිත ක්‍රමවේදයන් දැඩිව අනුගමනය කරමින් රේගුවේ කටයුතු සාමාන්‍ය පරිදි පවත්වාගෙන යන බවයි එහි මාධ්‍ය ප්‍රකාශක, නියෝජ්‍ය රේගු අධ්‍යක්ෂ සුදත්ත සිල්වා නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/281571/සතියකදී-රේගුවට-බිලියන-9-කට-වැඩි-බදු-ආදායමක්",
       "Category": "Local News",
       "Parent URL": "https://www.hirunews.lk/local-news.php?pageID=1707"
}