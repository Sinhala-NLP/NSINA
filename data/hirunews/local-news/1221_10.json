{
       "Source": "hirunews",
       "Timestamp": "Wednesday, 20 April 2022 - 8:30",
       "Headline": "යුක්රේනයේ ගැටුම් උග්‍ර වෙයි",
       "News Content": "නැගෙනහිර යුක්රේනයේ ගැටුම් දරුණු ලෙස ඇවිළෙමින් තිබෙන බව විදෙස් මාධ්‍ය වාර්තා කළා.\nඑම ප්‍රදේශයේ ඉලක්ක දහසකට පමණ රුසියානු හමුදා ප්‍රහාර එල්ල කර ඇති අතර, යුක්රේන හමුදාවන් ද ඊට දැඩි ප්‍රතිචාර දක්වා ඇති බවයි වාර්තා වන්නේ.\nයුක්රේනයේ තත්ත්වය වඩාත් අයහපත්වීමත් සමග ඇමරිකානු ජනාධිපති ජෝ බයිඩ්න් සිය මිත්‍ර රටවල් සමග විශේෂ සාකච්ඡාවක් ද කැදවා ඇති බව සදහන්.\nඑක්සත් ජාතීන්ගේ සංවිධානය ඊයේ නිවේදනය කළේ රුසියානු - යුක්රේන ගැටුම්වලින් සිවිල් වැසියන් 2000ක් පමණ ජීවිතක්ෂයට පත්ව ඇති බවයි.\nමේ අතර ඇමරිකාව, බ්‍රිතාන්‍ය සහ කැනඩාව යුදමය ආධාර රැසක් යුක්රේනයට ලබාදීමට තීරණය කර තිබෙනවා.\nවීඩියෝ තාක්ෂණය ඔස්සේ එම රටවල් තුනෙහි ප්‍රධානීන් ඊයේ සිදුකළ සාකච්ඡාවකදීයි මෙම තීරණයට එළඹ ඇත්තේ.",
       "URL": "https://www.hirunews.lk/302336/යුක්රේනයේ-ගැටුම්-උග්‍ර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1221"
}