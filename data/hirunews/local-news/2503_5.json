{
       "Source": "hirunews",
       "Timestamp": "Sunday, 23 August 2020 - 19:52",
       "Headline": "අම්පාර - ඉඟිනියාගල දී සිව් හැවිරිදි දැරියක් පැහැර ගනී (වීඩියෝ)",
       "News Content": "අම්පාර - ඉඟිනියාගල ධීවර ගම්මානයේ නිවසක රැදී සිටි අවුරුදු 4ක කුඩා දැරියක් පැහැර ගෙන යාමේ සිද්ධියක් සම්බන්ධයෙන් සැකකරුවෙකු පොලීසිය විසින් අත්අඩංගුවට ගෙන තිබෙනවා.\nඊයේ රාත්‍රී දැරිය තම මව සමග කාමරයේ නිදා සිටියදීයි සැකකරු විසින් මෙලෙස පැහැරගෙන ඇත්තේ. එහිදී මව දැරිය නොමැති බව දැනුම්දීමත් සමඟ ප්‍රදේශවාසීන්, දරුවා සෙවීම ආරම්භ කර තිබුණා.\nපසුව පොලිසිය මේ පිළිබදව විමර්ශන සිදුකර ඇති අතර, කුඩා දැරියක් මාර්ගයේ සැක සහිත අයුරින් ගමන් කරන ආකාරය සිවිල් ආරක්ෂක නිලධාරියෙකු දැක ඒ පිළිබදව විමසිලිමත්ව තිබෙනවා.\nඅනතුරුව තවත් පුද්ගලයෙකු සැකකටයුතු ලෙස දරුවා ආසන්නයේ රැදී සිට ඇති අතර එම අවස්ථාවේදී ඔහු සිවිල් ආරක්ෂක බලකා නිලධාරියාට ප්‍රකාශ කර ඇත්තේ දැරිය මාර්ගයේ ගමන් කරමින් සිටියදී තමන්ට හමුවු බවයි.\nඒ අනුව වහාම දරුවා තම යතුරුපැදිය නංවාගත් සිවිල් ආරක්ෂක බලකා උපනියාමකවරයා දරුවා නිවසට භාරදීම සඳහා තමන්ට සහාය වන ලෙසට ඉල්ලීමක් කර ඇති අතර, මුලින් අකමැත්ත පලකල ද පසුව අදාල සැක කටයුතු පුද්ගලයා ද යතුරුපැදියක නැග තිබෙනවා.\nඒ අනුව දැරිය නිවසට භාරදීමට ගිය අවස්ථාවේදී සැකකරු අත්අඩංගුවට ගැනීමට ඉඟිනියාගල පොලිසිය කටයුතු කළ අතර, එලෙස අත්අඩංගුවට පත්වුණේ ඉගිනියාගල ප්‍රදේශයේ පදිංචි 35 හැවිරිදි අයෙක්.",
       "URL": "https://www.hirunews.lk/248473/අම්පාර-ඉඟිනියාගල-දී-සිව්-හැවිරිදි-දැරියක්-පැහැර-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2503"
}