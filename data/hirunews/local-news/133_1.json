{
       "Source": "hirunews",
       "Timestamp": "Tuesday, 01 August 2023 - 15:05",
       "Headline": "අමු ආහාර අනුභව කිරීම නිසා කාන්තාවක් ජීවිතක්ෂයට",
       "News Content": "අමු ආහාර අනුභව කිරීම නිසා ජීවිතක්ෂයට පත් වූ කාන්තාවක් පිළිබඳව තොරතුරු වාර්තා වෙනවා.\nනමින් ඡානා සැම්සොනෝවා වන මැය වයස අවුරුදු 39ක කාන්තාවක් බවයි විදෙස් මාධ්‍ය සඳහන් කොට සිටින්නේ.\nඇය නිර්මාංශ ආහාර අනුභව කිරීමට පමණක් යොමුව තිබුණා.\nඑහි පැවති සුවිශේෂිත්වය නම් ඇය එම ආහාර අනුභව කරන ලද්දේ අමු ආහාර වේලක් ලෙසයි.\nකිසිදු විටෙක පිසින ආහාර අනුභව නොකළ නිසා ඇගේ සෞඛ්‍ය තත්ත්වය දිනෙන් දින දුර්වල වන්නට පටන් ගත් බවයි වාර්තා වෙන්නේ.\nඅමු ආහාර ප්‍රවර්ධනයට දායක වූ මෙම කාන්තාව මීට මාස කිහිපයකට ඉහ ඉහතදී ශ්‍රී ලංකාවේද සංචාරය කොට ඇති බවයි සඳහන් වෙන්නේ.\nඅග්නිදිග ආසියාවේ සංචාරයක් අතරතුර දැඩි ලෙස රෝගාතුර වූ ඇය වෛද්‍ය ප්‍රතිකාර ලබා ගැනීමෙන් අනතුරුව ජීවිතක්ෂයට පත් වූ බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/343293/අමු-ආහාර-අනුභව-කිරීම-නිසා-කාන්තාවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=133"
}