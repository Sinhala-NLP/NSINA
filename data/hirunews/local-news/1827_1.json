{
       "Source": "hirunews",
       "Timestamp": "Sunday, 11 July 2021 - 17:29",
       "Headline": "සහල් මාෆියාවට සම්පූර්ණයෙන්ම තිත තැබීමට රජය සූදානම් - අමාත්‍ය බන්දුල ගුණවර්ධන",
       "News Content": "පසුගිය කාලය තුළ ජනතාව ඉතාම පීඩාවට පත් කරමින් සහල් මාෆියාව ක්‍රියාත්මක වීමත්, රජයේ නීති රීති උල්ලංඝනය කරමින් සහල් මිළ ඉතාම අසාධාරණ ලෙස ඉහළ දමමින් කටයුතු කිරීමත් හේතුවෙන්, සහල් මාෆියාවට සම්පූර්ණයෙන්ම තිත තැබීමට රජය විසින් සෑම ආකාරයකින්ම සූදානම් බව බන්දුල ගුණවර්ධන පවසනවා.\nමෙරට තුළ ප්‍රමාණවත් සහල් තොග තිබියදීත්, වී තොග පවා පවතිද්දීත් සහල් මිළ අසාධාරණ ලෙස ඉහළ දැමීමට තවදුරටත් ඉඩ නොතබන බව අමාත්‍යවරයා වැඩි දුරටත් සදහන් කළා.\nඑමෙන්ම දේශීය කෘෂි නිෂ්පාදන සඳහා ඉහළ හා සාධාරණ, සහතික මිළක් ලබා දෙමින්, රාජ්‍ය අංශයේ මැදිහත් වීමෙන් යුතුව මිළ දී ගෙන සතොස හරහා උසස් තත්වයෙන් හා අවම මිළ ගණන් යටතේ ඉදිරියේදී ජනතාවට අවශ්‍ය අහාර පාන ලබා ගැනීමට අවස්ථාව සලසන බවද මෙහිදී අමාත්‍යවරයා අවධාරණය කර සිටියා.",
       "URL": "https://www.hirunews.lk/276704/සහල්-මාෆියාවට-සම්පූර්ණයෙන්ම-තිත-තැබීමට-රජය-සූදානම්-අමාත්‍ය-බන්දුල-ගුණවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=1827"
}