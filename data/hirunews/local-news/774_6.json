{
       "Source": "hirunews",
       "Timestamp": "Thursday, 27 October 2022 - 20:02",
       "Headline": "සත විසි පහට කළකිරුණු මෝල් හිමියෝ",
       "News Content": "සහල් ආනයනය නතර නොකළහොත් මෙරට සුළු හා මධ්‍ය පරිමාණ සියලු සහල් මෝල් වැසී යාමේ අවදානමකට ලක්ව ඇති බව එක්සත් සහල් නිෂ්පාදකයින්ගේ සංගමය පවසනවා.\nඑහි සභාපති මුදිත පෙරේරා හිරු ප්‍රවෘත්ති අංශයට සඳහන් කළේ සහල් සඳහා පනවා ඇති ආනයන බද්ද ශත 25 ක් දක්වා අඩුකර ඇති බවයි.\nඑබැවින් අසීමාන්තික ලෙස පිටරටින් සහල් ආනයනය කිරීමෙන් තමන් දැඩි අපහසුතාවට පත්ව ඇති බවයි ඔහු වැඩිදුරටත් කියා සිටියේ.\nමේ අතර අත්‍යාවශ්‍ය භාණ්ඩ විවිධ මිල ගණන් යටතේ අලෙවිකරන කළුකඩ වෙළඳුන්ට එරෙහිව නීතිමය ක්‍රියාමාර්ග ගැනීමට පවතින නීතිය තුල හැකියාවක් නොමැති බව පවසමින් ලංකා ජනතා පක්ෂය අද (27) පාරිභෝගික අධිකාරියට සංදේශයක් භාර දුන්නා.",
       "URL": "https://www.hirunews.lk/318995/සත-විසි-පහට-කළකිරුණු-මෝල්-හිමියෝ",
       "Category": "Local News",
       "Parent URL": "https://www.hirunews.lk/local-news.php?pageID=774"
}