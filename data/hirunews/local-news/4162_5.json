{
       "Source": "hirunews",
       "Timestamp": "Thursday, 21 December 2017 - 18:17",
       "Headline": "තහනම් දෙයක් හේනකින් මතු වෙයි",
       "News Content": "විදේශයක නිශ්පාදිත ගිනි අවියක් සහ බෙහෙත් කොටන ගිනි අවි 2 ක් සමග පුද්ගලයන් දෙදෙනෙකු පොලිස් අත්අඩංගුවට ගෙන තිබෙනවා.\nතංගල්ල කොට්ඨාශ අපරාධ විමර්ශණ අංශය කළ මෙහෙයුමකදී කිරින්ද ප්‍රදේශයේදීයි විදේශයක නිශ්පාදිත බෝර 12 ගිනි අවිය අත්අඩංගුවට ගැනුනේ.\nඒ එම පුද්ගලයාට අයත් හේනකදීයි.\nඑමෙන්ම මෙරට නිශ්පාදිත බෙහෙත් කොටන ගිනි අවි දෙකක් සමග අද අලුයම හොරගහඋල්පත ප්‍රදේශයේදී පුද්ගලයෙකු අත්අඩංගුවට ගෙන තිබෙනවා.\nඅවුරුදු 34 සහ 45 වයස්වල පසුවන සැකකරුවන් දෙදෙනා තිස්සමහාරාම ප්‍රදේශයේ පදිංචිකරුවන්.\nඔවුන් තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/178991/තහනම්-දෙයක්-හේනකින්-මතු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4162"
}