{
       "Source": "hirunews",
       "Timestamp": "Friday, 07 December 2018 - 17:31",
       "Headline": "මව මඟහැරුණු වන අලි පැටවා",
       "News Content": "හම්බන්තොට, වීරවිල තිස්ස ප්‍රධාන මාර්ගය ආසන්නයේ නිවසකට අද (07) උදෑසන අතරමං වූ වන අලි පැටවෙකු පැමිණ තිබෙනවා.\nමෙලෙස පැමිණි වන අලි පැටවා ප්‍රදේශවාසින් විසින් මහත් වෙහෙසක් දරා අල්ලා බුන්දල වන ජීවි නිලධාරීන් වෙත බාර දීමට කටයුතු කල බවයි අප වාර්තාකරු පැවසුවේ.\nමේ දිනවල වීරවිල ප්‍රදේශයේ වන අලි පලවා හැරීමේ මෙහෙයුමක් ක්‍රියාත්මක අතර ඒ අතරතුර මෙම අලි පැටවා අතරමං වන්නට ඇති බවටයි වනජීවී නිලධාරින් සැක පළකරන්නේ.\nවන අලි පැටවාගේ මව සොයා මේ වන විට වනජීවි නිලධාරීන් විසින් මෙහෙයුමක් දියත් කර ඇති බවයි වාර්තා වන්නේ.",
       "URL": "https://www.hirunews.lk/205688/මව-මඟහැරුණු-වන-අලි-පැටවා",
       "Category": "Local News",
       "Parent URL": "https://www.hirunews.lk/local-news.php?pageID=3615"
}