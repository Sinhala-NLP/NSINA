{
       "Source": "hirunews",
       "Timestamp": "Tuesday, 10 May 2022 - 14:10",
       "Headline": "ශ්‍රී ලංකා ආගමන හා විගමන නිලධාරීන්ගෙන් රතු එළියක්",
       "News Content": "රට තුල නීතිය හා සාමය නිසි පරිදි තහවුරු නොකරන්නේ නම් වහාම ක්‍රියාත්මක වන පරිදි රාජකාරී වලින් බැහැරවීමේ වෘත්තීය ක්‍රියාමාර්ගයකට අවතීර්ණ වන බව ශ්‍රී ලංකා ආගමන හා විගමන නිලධාරීන්ගේ සංගමය පවසනවා.\nනිවේදනයක් නිකුත් කරමින් එම සංගමය සඳහන් කළේ පවතින තත්වය හමුවේ ඇතැම් පුද්ගලයන් රටින් බැහැරව යෑමක් පිළිබඳව සංවාදයක් පවතින පසුබිමක සිය නිලධාරීන්ටද අවදානම් තත්වයක් පවතින බවයි.\nඒ අනුව ඔවුන්ගේ රාජකාරී කටයුතු වලටද දැඩි බලපෑමක් සිදුව ඇති බැවින් වහාම රට තුල නීතිය හා සාමය නිසි පරිදි ස්ථාපිත කර එම නිලධාරීන්ගේ ආරක්ෂාව තහවුරු කරන ලෙස ඔවුන් ජනාධිපතිවරයාගෙන්, කතානායකවරයාගෙන් සහ ආරක්ෂක අංශ වලින් ඉල්ලා සිටිනවා.",
       "URL": "https://www.hirunews.lk/304002/ශ්‍රී-ලංකා-ආගමන-හා-විගමන-නිලධාරීන්ගෙන්-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=1178"
}