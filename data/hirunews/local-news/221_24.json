{
       "Source": "hirunews",
       "Timestamp": "Saturday, 01 July 2023 - 17:32",
       "Headline": "සිනහව, හාස්‍යය සහ කලාව සමරන දිනය අදයි",
       "News Content": "ජාත්‍යන්තර විහිළු දිනය අදට (1) යෙදී තිබෙනවා.\nහාස්‍යය, සිනහව සහ කලාව වෙනුවෙන් වෙන්කර ඇති දිනයක් ලෙසයි බොහෝදෙනා අර්ථකථනය කරනු ලබන්නේ.\nජාත්‍යන්තර විහිළු දිනය තනි පුද්ගල නිර්මාණයක්.\nඒ සඳහා සම්බන්ධ වී ඇත්තේ 1994 දී Wayne Reinagel නම් ඇමෙරිකාවේ ලේඛකයෙකු වන අතර ඔහු ජූලි 01 දින විහිළු දිනය නමින් දිනය සමරා ඇත්තේ ඔහුගේ විහිළු පිළිබඳ ග්‍රන්ථ ජනතාව අතර ප්‍රචලිත කිරීම සඳහා ය.\nඉන් පසුව ලොව බොහෝ රටවල් ජූලි 01 දින මෙම දිනය සැමරීමට පටන් ගැනීමත් සමඟ ජූලි 01 දින ජාත්‍යන්තර විහිළු දිනය වශයෙන් නම් වී තිබෙනවා.\nලොව පුරා මෙම දිනය සමරනු ලබන ජනතාව සිදුකරණුයේ මිනිසුන්ට විහිළු කිරීම මඟින් එකිනෙකා අතර සිනහව සහ සතුට බෙදා ගැනීමටයි.\nඑමෙන්ම ඒ හරහා සිනහවේ ඇති වැදගත්කම අවධාරණය කිරීමත් සිදුවන අතර සැබවින්ම මෙම දිනයේ සිදුවන්නේ මිනිසුන්ගේ සිනහව සැමරීමක්.\nමිනිසුන්ට ඔවුන්ගේ කාලසටහනෙන් මිනිත්තු කිහිපයක් ප්‍රීතිය සඳහා ගත කිරීමට සහ එකට සිනහව සැමරීම මෙම දිනයේ අරමුණ වන බව සඳහන්.\n“සිනහව හොඳම ඖෂධය” යන කියමනට අවනත වෙමින්, ජාත්‍යන්තර විහිළු දිනය කාර්යබහුල සහ පීඩාකාරී ජීවිතවලට විහිළු හරහා විවේකයක් ලබාදෙන බව විදෙස් මාධ්‍ය වාර්තා කරනවා.",
       "URL": "https://www.hirunews.lk/339678/සිනහව-හාස්‍යය-සහ-කලාව-සමරන-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=221"
}