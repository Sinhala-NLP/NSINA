{
       "Source": "hirunews",
       "Timestamp": "Saturday, 19 August 2017 - 19:53",
       "Headline": "කුඹුක්කන් ඔයේ අනවසර මැණික් ගැරීමක්",
       "News Content": "මොනරාගල කුඹුක්කන ප්‍රදේශය හරහා ගලා බසිනා කුඹුක්කන් ඔයේ ජලයෙන් බුත්තල, ඔක්කම්පිටියල මොනරාගල ආදී ප්‍රදේශවල ගම්මාන රැසක පවුල් 30000 කට අධික පිරිසක් තම පානීය ජල අවශ්‍යතාව සපයා ගන්නවා.\nමේ දිනවල පවතින දැඩි නියං තත්ත්වය හේතුවෙන් ඔයේ ජල මට්ටම සීග්‍ර ලෙස පහල බැස තිබෙනවා.\nජල මට්ටම පහලයාමත් සමග කුඹුක්කන් ඔය ඔක්කම්පිටිය මාර්ගයේ ප්‍රධාන පාලමෙන් පහල කොටසේ ස්ථාන රැසක් අනවසර මැණික් ජාවාරම්කරුවන්ගේ ග්‍රහණයට නතුව තිබෙනවා.\nමේ ක්‍රියාකාරකම් හේතුවෙන් ඔයේ ජලයට මඩ මිශ්‍රවීම හරහා තම ජල අවශ්‍යතාව සපුරා ගැනීමේදී දැඩි ගැටළුවක් මුහුණ දෙන බවයි ජනතාව ප්‍රකාශ කලේ.\nමෙහි සත්‍ය අසත්‍යතාව සොයා හිරු සී.අයි.ඒ කණ්ඩායම වන මැදින් අනවසර මැණික් ජාවාරම්කරුවන් සොයා මෙම ස්ථානයට ලගාවුයේ දැඩි පරිශ්‍රමයකින් අනතුරුවයි.\nකුඹුක්කන් ඔයේ ඉවුරට ද ජාවාරම්කරුවන් දැඩි ලෙස හානි කර අනවසර මැණික් කැණීම් සිදුකර ඇති බවට මෙලෙස සාක්ෂි හමුවුණා.\nජාවාරම්කරුවන් අවට පිළිබද දැඩි අවධානයෙන් අනවසර මැණික් ගැරීම් සිදුකළ ද ඔවුන්ට වඩා සුක්ෂම වු අප මෙහි සිදුවන නිතිවිරෝධී ක්‍රියාකාරකම් හිරු සී.අයි.ඒ රහසිගත කැමරා කාචයේ සටහන් කර ගත්තා.\nඅප මේ පිළිබදව මොනරාගල දිස්ත්‍රික් ලේකම් ඩී.එස්. පත්මකුලසුරිය මහත්මියගෙන්  සිදුකළ විමසීමේදී ඇය පවසා සිටියේ මැණික් හා ස්වර්ණාභරණ අධිකාරිය හෝ භූ විද්‍යා හා පතල් කැණීම් කාර්යාංශය මගින් කුඹුක්කන් ඔයේ මැණික් ගැරීම සදහා කිසිදු අවසරයක් ලබාදී නොමැති බවයි.\nමොනරාගල ජනතාවගේ පානීය ජලයට වින කරමින් මෙම මැණික් ජාවාරම්කරුවන්ට කුඹුක්නන් ඔයේ ජලය විනාශ කිරීමට බලධාරීන් තව කොතෙක් කලක් ඉඩ දෙනවාද ?\nහිරු.සී. අයි.ඒ ඉදිරියේදීත් මේ පිළිබද අවධානයෙන්.",
       "URL": "https://www.hirunews.lk/168872/කුඹුක්කන්-ඔයේ-අනවසර-මැණික්-ගැරීමක්",
       "Category": "Local News",
       "Parent URL": "https://www.hirunews.lk/local-news.php?pageID=4363"
}