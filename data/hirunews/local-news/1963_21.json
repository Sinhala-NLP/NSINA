{
       "Source": "hirunews",
       "Timestamp": "Monday, 10 May 2021 - 13:36",
       "Headline": "පෙම්වතියගේ ඥාතීන් කළ පහරදීමකින් ආරච්චිකට්ටුවේ 17 හැවිරිදි තරුණයෙකු මරුට",
       "News Content": "ප්‍රේම සබඳතාවක් මුල් කර ගනිමින් ආරච්චිකට්ටුව අත්තංගණය ප්‍රදේශයේදි දේපාර්ශවයක් අතර ඇති වු ගැටුමකින් 17 හැවිරිදි තරුණයෙකු ජිවිතක්ෂයට පත්වුණා.\nඔහු ප්‍රදේශයේම තරුණියක සමඟ ප්‍රේම සබඳතාවක් පවත්වාගෙන ගොස් ඇති අතර, මහමඟ ගමන් කරමින් සිටියදි තරුණියගේ පාර්ශවයේ පිරිසක් ගැටලුමක් ඇති කරගෙන තිබෙනවා.\nඑහිදි කිසියම් අයෙකු එම තරුණයාට උදලු මිටකින් පහරදි ඇති අතර, එහිදි ඇති වු බරපතල තුවාල හේතුවෙන් අද අලුයම ඔහු මිය ගිය බවයි පොලිසිය ප්‍රකාශ කළේ\nමේ අතර දේපල ගැටලු මත දරුවන් විසින් මව හෝ පියා ඝාතනය කළ අවස්ථා පහක් ජනවාරියේ සිට මේ දක්වා වාර්තා වී තිබෙනවා.\nමෙහි ආසන්නතම සිදු විම වාර්තාවන්නේ වේයන්ගොඩ - කූරිකොටුව ප්‍රදේශයෙන්.\nතනිව උපදින අප තනිව මිය යන බව ලොව සියලු ආගමික දර්ශනයන් තුළ සඳහන් වන්නක්.\nඑවන් ධර්මතාවක් පදනම් කරගත් රටක දේපළ ඉල්ලා දරුවන් මවිපියන් ඝාතනය කරන සිද්ධි කිහිපයක් හෝ වාර්තා විම අනුමත කළ නොහැකියි.\nඒ මෙරට බෝහෝ දරුවන් තම දෙමාපියන් තමන් සතු වටිනාම වස්තුව ලෙස සැලකීම හේතුවෙන්.\nවේයන්ගොඩ කූරිකොටුවේ පදිංචි 67 හැවිරිදි පුද්ගලයෙකු ඇඳ වැටිමකින් පසු වතුපිටිවල රෝහලට ඇතුළත් කිරිමෙන් අනතුරුව මියගොස් තිබු අතර, සිද්ධියෙන් පසු ඔහුගේ දියණිය පොලිසියට පැමිණිල්ලක් සිදු කර තිබුණා.\nඑහි දැක්වුනේ කෝපයට පත් තම සහොයුරා විසින් කළ තල්ලු කිරිමකින් පියා ඇඳ වැටි මෙම මරණය සිදු වු බවයි.\nපෙරේදා නිවසට පැමිණි සොහොයුරා තමන්ට කිසිදු දේපළක් ලබා නොදෙන ලෙස පියා තර්ජනය කරමින් ආරවුලක් ඇති කරගත් අතර එහිදි මෙය සිදු වු බවට ඇය සඳහන් කර තිබුණා.\nඒ අනුව පියාගේ ඝාතනය සමබන්ධයෙන් සැක පිට 32 හැවිරිදි පුතු අත්අඩංගුවට ගත් බවයි පොලිස් මාධ්‍ය ප්‍රකාශන නියෝජ්‍ය පොලිස්පති අජිත් රෝහණ පැවසුවේ.",
       "URL": "https://www.hirunews.lk/270952/පෙම්වතියගේ-ඥාතීන්-කළ-පහරදීමකින්-ආරච්චිකට්ටුවේ-17-හැවිරිදි-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1963"
}