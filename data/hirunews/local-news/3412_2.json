{
       "Source": "hirunews",
       "Timestamp": "Tuesday, 09 April 2019 - 10:52",
       "Headline": "ගෙළ වැළලාගෙන සිය දිවි හානිකරගත් 16 හැවිරිදි පාසල් සිසුවිය",
       "News Content": "මස්කෙළිය, ගුලැනූජි තේ වතුයායේ පදිංචිව සිටි පාසල් සිසුවියක් තම නිවස තුළදී ගෙළ වැළලාගෙන සිය දිවි හානිකරගෙන තිබෙනවා.\nමෙලෙස සියදිවි හානිකරගෙන ඇත්තේ 16 හැවිරිදි පාසල් සිසුවියක් බවයි මස්කෙළිය පොලීසියේ නිලධාරියෙකු අප සමඟ පවසා සිටියේ.\nමෙවර (2018) අධ්‍යන පොදු සහතික පත්‍ර සාමාන්‍ය පෙළ විභාගය සඳහා පෙනී සිට උසස් පෙළ හැදෑරීමට සුදුසුකම් ලබා සිටි ඇය පවුලේ එකම දියණියයි.\nනිවසේ බාල්කයක මවගේ සාරියක් ආධාරයෙන් ගෙළ වැළලාගෙන ඇය මෙලෙස සියදිවි හානිකරගෙන ඇති අතර පසුව දැරියගේ මව අසල්වාසීන් සමඟ එක්ව දැරිය රෝහල් ගතකරන විටත් ඇය මියගොස් සිටි බවයි වාර්තා වන්නේ.\nමළ සිරුර සම්බන්ධයෙන් වන පශ්චාත් මරණ පරීක්ෂණය අද (09) දික්ඔය රෝහලේදී සිදුකිරීමට නියමිත බවයි පොලිසිය වැඩිදුරටත් පවසා සිටියේ.\nමෙලෙස සියදිවි හානිකර ගැනීමට හේතුව මෙතෙක් අනාවරණය වී නොමැති අතර මෙම සිසුවියගේ පියා ඇය කුඩා කාලයේදීම අතහැර ගොස් ඇති බවයි පොලීසිය පැවසුවේ.",
       "URL": "https://www.hirunews.lk/214121/ගෙළ-වැළලාගෙන-සිය-දිවි-හානිකරගත්-16-හැවිරිදි-පාසල්-සිසුවිය",
       "Category": "Local News",
       "Parent URL": "https://www.hirunews.lk/local-news.php?pageID=3412"
}