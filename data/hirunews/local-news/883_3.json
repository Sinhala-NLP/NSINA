{
       "Source": "hirunews",
       "Timestamp": "Thursday, 08 September 2022 - 13:15",
       "Headline": "මුදල් වංචා කළ රජයේ ආයතනයක හිටපු සභාපතිවරයෙකුට ඇප",
       "News Content": "විදේශ සේවා නියුක්ති කාර්යාංශයේ ලියාපදිංචි බලපත්‍රයක් රහිත ව රුමේනියාව, ජපානය හා දකුණු කොරියාව යන රටවල රැකියා ලබාදෙන බව පවසා මුදල් වංචා කළ රජයේ ආයතනයක හිටපු සභාපතිවරයෙකු රුපියල් ලක්ෂ 2ක ශරීර ඇපයක් මත මුදා හැරීමට කඩුවෙල මහේස්ත්‍රාත්වරයා නියෝග කර තිබෙනවා.\nසැකකරු බත්තරමුල්ල සහ පන්නිපිටිය ප්‍රදේශයේ රැකියා නියෝජිත ආයතනය පවත්වාගෙන ගොස් ඇති අතර, ඔහු විදේශ රැකියා ලබාදෙන බවට පුද්ගලයන් 500කට අධික පිරිසකගෙන් රුපියල් ලක්ෂ 21කට වැඩි මුදලක් ලබාගෙන ඇති බවට යි විමර්ශනවලදී අනාවරණ වී ඇත්තේ.\nවිදේශ සේවා නියුක්ති කාර්යාංශයේ විශේෂ විමර්ශන ඒකකයට ලද පැමිණිල්ලකට අනුව සැකකරු පසුගිය 29 වන දා අත්අඩංගුවට ගෙන තිබුණා.",
       "URL": "https://www.hirunews.lk/314861/මුදල්-වංචා-කළ-රජයේ-ආයතනයක-හිටපු-සභාපතිවරයෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=883"
}