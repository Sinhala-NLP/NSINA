{
       "Source": "hirunews",
       "Timestamp": "Saturday, 22 October 2022 - 13:17",
       "Headline": "ධීවර හා නාවික ප්‍රජාවට කාලගුණයෙන් අනතුරු ඇඟවීමක් (වීඩියෝ)",
       "News Content": "උතුරු අන්දමන් මුහුද, දකුණු අන්දමන් මුහුද සහ ගිණිකොණ දිග බෙංගාල බොක්ක ආශ්‍රිත මුහුදු ප්‍රදේශවල පවතින අඩු පීඩන කලාපය පීඩන අවපාතයක් දක්වා වර්ධනය වීමේ හැකියාව පවතින බැවින් එම කලාපයේ ධීවර හෝ නාවික කටයුතුවල නොයෙදෙන ලෙස කාලගුණ දෙපාර්තමේන්තුව දැනුම් දෙනවා.\nමේ හේතුවෙන් ඔක්තෝම්බර් 25 වනදා දක්වා කාලය තුළ එම කලාපයේ සුළගේ වේගය 85 ත් 105 ත් අතර වැඩිවිය හැකි බැවින් මෙම මුහුදු ප්‍රදේශවල ධීවර කටයුතුවල යෙදී සිටින පිරිස ආරක්ෂිත ස්ථානයක් වෙත ගමන් කළ යුතු බවයි එම දෙපාර්තමේන්තුව සඳහන් කළේ.\nඑමෙන්ම ඉදිරියේදී නිකුත් කරන කාලගුණ නිවේදනය පිළිබඳව ධීවරයින්ගේ අවධානයෙන් කටයුතු කරන ලෙසටයි කාලගුණ විද්‍යා දෙපාර්තමේන්තුව ධීවර හා නාවික ප්‍රජාවෙන් වැඩිදුරටත් ඉල්ලා සිටින්නේ.",
       "URL": "https://www.hirunews.lk/318538/ධීවර-හා-නාවික-ප්‍රජාවට-කාලගුණයෙන්-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=786"
}