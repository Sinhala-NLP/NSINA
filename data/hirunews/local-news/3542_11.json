{
       "Source": "hirunews",
       "Timestamp": "Tuesday, 22 January 2019 - 8:57",
       "Headline": "පුත්තලම - ප්‍රාදේශීය සභාවේ උප සභාපතිවරයා අත්අඩංගුවට",
       "News Content": "පුත්තලම - ප්‍රාදේශීය සභාවේ උප සභාපතිවරයා පොලිසිය ඊයේ (21) අත්අඩංගුවට ගෙන තිබෙනවා.\nපුත්තලම ප්‍රාදේශීය සභාවට අයත් සෙම්බැට්ටේ සිට වේලාසිය දක්වා දිවෙන මාර්ගය ප්‍රතිසංස්කරණය කිරීමේදී බෝක්කුවක් සවි කිරීම සඳහා කපා තිබූ අනතුරුදායක වළකට වැටී 32 හැවිරිදි පුද්ගලයෙකු මිය යාමේ සිද්ධියට අදාළවයි මොහු අත්අඩංගුවට ගෙන ඇත්තේ.\nඑම මාර්ගය ප්‍රතිසංස්කරණය කිරීමේ කොන්ත්‍රාත්තුව මෙම උප සභාපතිවරයා විසින් ලබාගෙන ඇති අතර මාර්ගය ඉදිකිරීමේදී එහි අනතුරුදායක බව අඟවන පුවරු කිසිවක් සවි කර නොතිබීම ඊට හේතුව වී තිබෙනවා.\nමෙලෙස අත්අඩංගුවට ගෙන ඇත්තේ ශ්‍රී ලංකා නිදහස් පක්ෂය නියෝජනය කරන පුත්තලම ප්‍රාදේශීය සභාවේ උප සභාපති ජයම්පති බන්දුරාජ නැමැත්තායි.",
       "URL": "https://www.hirunews.lk/208754/පුත්තලම-ප්‍රාදේශීය-සභාවේ-උප-සභාපතිවරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3542"
}