{
       "Source": "hirunews",
       "Timestamp": "Friday, 18 August 2023 - 22:09",
       "Headline": "ඇසළ පෙරහැරට 25දා සිට විශේෂ දුම්රිය සේවාවක්",
       "News Content": "මහනුවර දළදා මාලිගාවේ ඇසළ උත්සවය වෙනුවෙන් විශේෂ දුම්රිය ගමන් වාර රැසක් මේ මස 25 වැනිදා සිට 30 වැනිදා දක්වා ධාවනය කිරීමට දුම්රිය දෙපාර්තමේන්තුව පියවර ගෙන තිබෙනවා.\nකොළඹ කොටුව - මහනුවර, මහනුවර - කොළඹ කොටුව, මහනුවර - මාතලේ, මහනුවර - නාවලපිටිය සහ මහනුවර - බදුල්ල ලෙස මෙම විශේෂ දුම්රිය ධාවනය කිරීමට නියමිතයි.\nඒ අනුව, කොළඹ කොටුවේ සිට මහනුවර දක්වා මේ මස 26 වැනිදා සිට 30 වැනිදා දක්වා දිනපතා පෙරවරු 9.50 ට දුම්රියක් පිටත් වන අතර, ඊට අමතරව කොළඹ කොටුවේ සිට මහනුවර දක්වා මේ මස 26, 27 සහ 30 යන දිනවල පෙරවරු 6.30 ට දුම්රියක් ද, කොළඹ කොටුවේ සිට මහනුවර දක්වා මේ මස 25 සහ 29 දෙදින පස්වරු 5.35 ට දුම්රියක් ද, පිටත් වෙනවා.",
       "URL": "https://www.hirunews.lk/345335/ඇසළ-පෙරහැරට-25දා-සිට-විශේෂ-දුම්රිය-සේවාවක්",
       "Category": "Local News",
       "Parent URL": "https://www.hirunews.lk/local-news.php?pageID=87"
}