{
       "Source": "hirunews",
       "Timestamp": "Friday, 27 January 2023 - 15:24",
       "Headline": "පාස්කු ප්‍රහාරයේ සැකකරුවෙකු වෙනුවෙන් කළ ඇප ඉල්ලීම ප්‍රතික්ෂේප වෙයි (වීඩියෝ)",
       "News Content": "පාස්කු ප්‍රහාරයට අදාළව වසර තුනක කාලයක් රක්ෂිත බන්ධනාගාර ගතකර සිටින මොහොමඩ් ඊබ්‍රහිම් ස්මයිල්ට ඇප ලබාදෙන ලෙස සිදුකළ ඉල්ලීමක් අද (27) කොළඹ මහාධිකරණය ප්‍රතික්ෂේප කළා.\nවිත්තිකාර පාර්ශවයේ නීතිඥවරුන් මෙම ඉල්ලීම අද (27) සිදුකළ අතර කොළඹ මහාධිකරණ විනිසුරු නවරත්න මාරසිංහ විසින් එය ප්‍රතික්ෂේප කළ බවයි හිරු අධිකරණ වාර්තාකරු සඳහන් කළේ.\nපාස්කු ප්‍රහාරයේ තොරතුරු දැනගෙන ඒ පිළිබඳ පොලිසිය දැනුම් නොදීම ඇතුළු අධි චෝදනා යටතේ සැකකරු ත්‍රස්තවාදය වැළැක්වීමේ පනත යටතේ අත්අඩංගුවට ගෙන තිබුණා.",
       "URL": "https://www.hirunews.lk/326024/පාස්කු-ප්‍රහාරයේ-සැකකරුවෙකු-වෙනුවෙන්-කළ-ඇප-ඉල්ලීම-ප්‍රතික්ෂේප-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=575"
}