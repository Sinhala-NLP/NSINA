{
       "Source": "hirunews",
       "Timestamp": "Wednesday, 28 April 2021 - 8:01",
       "Headline": "ලිට්රෝ ගෑස් ලංකා සමාගමෙන් පැහැදිලි කිරීමක් (වීඩියෝ)",
       "News Content": "පසුගියදා කථාබහට ලක්වූ ලිට්රෝ සමාගම විසින් වෙළඳපලට හඳුන්වාදුන් ලීටර 18 ගෑස් සිලින්ඩරය වෙන්ව හඳුනාගත හැකි ආකාරයට නව නිෂ්පාදනයක් ලෙස නිකුත් කරන බව ලිට්රෝ ගෑස් ලංකා සමාගම පවසනවා.\nඑහි සභාපති අනිල් කොස්වත්තගේ අත්සනින් යුතුව නිකුත් කළ නිවේදනයක දැක්වෙන්නේ පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න ලබාදුන් උපදෙස්වලට අනුව අදාළ සියලු කටයුතු ඉදිරි සතියක කාලය තුළ ඉටු කිරීමට සමාගම බලාපොරොත්තු වන බවයි.\nවෙළඳපලෙහි පවතින කිලෝග්‍රෑම් 12.5 හේ ගෑස් සිලින්ඩර වෙළඳපලේ පැවති මිලටම කිසිදු හිඟයකින් තොරව පාරිභෝගිකයින්ට ලබාදීමට කටයුතු කරන බවට සහතික වන බවයි එහි දැක්වෙන්නේ.\nකිසියම් අයුරකින් එලෙස ගෑස් සිලින්ඩර ලබාගත නොහැකි නම් 1311 ඇමතීම මගින් හෝ ලිට්රෝ ගෑස් ජංගම දුරකථන යෙදවුම තුළින් ඇණවුම් කිරීමෙන් ලිට්රෝ ගෑස් පාරිභෝගිකයාට ලබාගැනීමේ හැකියාව පවතින බවයි එහි සභාපති අනිල් කොස්වත්ත වැඩිදුරටත් කියා සිටියේ.",
       "URL": "https://www.hirunews.lk/269741/ලිට්රෝ-ගෑස්-ලංකා-සමාගමෙන්-පැහැදිලි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1991"
}