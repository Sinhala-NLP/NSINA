{
       "Source": "hirunews",
       "Timestamp": "Wednesday, 17 August 2016 - 16:17",
       "Headline": "ඒකාබද්ධ ග්‍රාමීය සංවර්ධන ක්‍රමවේදයක් සැකසෙන ලකුණු",
       "News Content": "ඒකාබද්ධ ග්‍රාමීය සංවර්ධන ක්‍රමවේදයක් සකස් කිරීම සඳහා මෙහෙයුම් කමිටුවක් පිහිටුවීමට රජය සූදානම් වනවා.\nඊට අදාළව අග්‍රාමාත්‍ය රනිල් වික්‍රමසිංහ ඉදිරිපත් කළ කැබිනට් පත්‍රිකාවකට අමාත්‍ය මණ්ඩල අනුමැතියද හිමිව ඇති බව සඳහන්.\nවිවිධ අමාත්‍යාංශ මගින් ග්‍රාමීය ව්‍යාපෘති ක්‍රියාවට නැංවිමේදී මතුවන ගැටළු මගහරවා ගැනීම මෙම කමිටුව පිහිටුවීමේ අරමුණයි.\nජාතික ප්‍රතිපත්ති සහ ආර්ථික කටයුතු, මුදල්, ස්වදේශ කටයුතු, ග්‍රාමීය ආර්ථික සහ පළාත්පාලන අමාත්‍යාංශවල නිලධාරීන්ගෙන් මෙම කමිටුව සමන්විත වනු ඇති.",
       "URL": "https://www.hirunews.lk/140848/ඒකාබද්ධ-ග්‍රාමීය-සංවර්ධන-ක්‍රමවේදයක්-සැකසෙන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=4919"
}