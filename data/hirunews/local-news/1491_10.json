{
       "Source": "hirunews",
       "Timestamp": "Wednesday, 15 December 2021 - 20:30",
       "Headline": "කොටදෙණියාවේ දරුවන් දෙදෙනා අතුරුදන් වී දින 22ක් - තවමත් තොරතුරක් නැහැ (වීඩියෝ)",
       "News Content": "දින 22ක් තිස්සේ අතුරුදන් වී සිටින කොටදෙණියාව ප්‍රදේශයේ පිරිමි ළමුන් දෙදෙනා සම්බන්ධයෙන් තවමත් කිසිඳු තොරතුරක් වාර්තා වී නැහැ.\nඒ සම්බන්ධයෙන් සොයා බැලීමට හිරු ප්‍රවෘත්ති කණ්ඩායමක් අද එම ප්‍රදේශයට ගියා.\nකොටදෙණියාව - වත්තේමුල්ල - බාදුරාගොඩ ප්‍රදේශයේ පදිංචිව සිටි අවුරුදු 10 සහ 12 වයස්වල පසුවන පිරිමි ළමුන් දෙදෙනෙකු දින 22ක සිට අතුරුදන් වීමේ සිද්ධියක් සම්බන්ධයෙන් අප පසුගියදා තොරතුරු වාර්තා කළා.\nකෙසේ වෙතත් එම දරුවන් දෙදෙනා සම්බන්ධයෙන් තවමත් තොරතුරක් වාර්ථා වී නැහැ.\nඑවන් පසුබිමක හිරු ප්‍රවෘත්ති කණ්ඩායමක් දරුවන් පදිංචිව සිටි බාදුරාගොඩ ප්‍රදේශයට ළඟා වුණේ මේ පිළිබඳව තවදුරටත් තොරතුරු සොයා බැලීමටයි.\nඅතුරුදන්වූ දරුවන් අතරින් 12 හැවිරිදි අකිල දේදුණුගේ පවුලේ සහෝදරයින් 9 දෙනෙකු සිටිනවා.\nකවීෂ සඳකැලුම් නම් අනෙක් දරුවා අකිලගේ ඥාති සොහොයුරෙක්.\nඅප කළ විමසීමකදී කොටදෙණියාව පොලිසියේ ප්‍රකාශකයකු සඳහන් කළේ, පරීක්ෂණ කණ්ඩායම් දෙකක් යොදවා මේ වන විට දරුවන් සොයා විශේෂ විමර්ශන සිදුකරමින් සිටින බවයි.\nමෙම අතරුදන් වීමේ සිද්ධිය සම්බන්ධයෙන් දරුවෙකුගේ මව ඇතුළු 50 දෙනෙකුට වැඩි පිරිසකගෙන් පොලිසිය ප්‍රකාශ සටහන් කර ගෙන තිබෙනවා.",
       "URL": "https://www.hirunews.lk/291159/කොටදෙණියාවේ-දරුවන්-දෙදෙනා-අතුරුදන්-වී-දින-22ක්-තවමත්-තොරතුරක්-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1491"
}