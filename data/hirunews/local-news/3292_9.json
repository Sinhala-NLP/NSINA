{
       "Source": "hirunews",
       "Timestamp": "Wednesday, 19 June 2019 - 13:47",
       "Headline": "ඇමරිකානු රාජ්‍ය ලේකම්වරයාගේ ශ්‍රී ලංකා සංචාරය අවලංගු කෙරේ",
       "News Content": "ඇමරිකානු රාජ්‍ය ලේකම් මයික් පොම්පියෝ මේ මස අවසානයේ ශ්‍රී ලංකාවේ සිදුකිරීමට නියමිතව තිබූ සංචාරය අවලංගු කර තිබෙනවා.\nමෙරට පිහිටි ඇමරිකානු තානාපති කාර්යාලය නිවේදනයක් නිකුත් කරමින් සදහන් කළේ ජපානයේ පැවැත්වෙන ජී - 20 සමුළුවට, ඇමරිකානු ජනාධිපති ඩොනල්ඩ් ට්‍රම්ප් සමග සහභාගි වීමට නියමිත බැවින් රාජ්‍ය ලේකම්වරයා මෙම සංචාරය අවලංගු කර ඇති බවයි.\nකෙසේ වෙතත්, අනාගතයේදී ශ්‍රී ලංකාවේ සංචාරයක නියැලී දෙරට අතර, සහයෝගිතාව ශක්තිමත් කර ගැනීමට ඇමරිකානු රාජ්‍ය ලේකම්වරයා අපේක්ෂාවෙන් පසුවන බව ද අදාළ නිවේදනයේ වැඩිදුරටත් සදහන්.",
       "URL": "https://www.hirunews.lk/218707/ඇමරිකානු-රාජ්‍ය-ලේකම්වරයාගේ-ශ්‍රී-ලංකා-සංචාරය-අවලංගු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3292"
}