{
       "Source": "hirunews",
       "Timestamp": "Saturday, 27 February 2016 - 13:44",
       "Headline": "අනුරාධපුර බන්ධනාගාරයේ රැඳවියන් දෙදෙනාගේ වර්ජනය අවසන්",
       "News Content": "ආහාර වර්ජනයේ නිරතව සිටි අනුරාධපුර බන්ධනාගාරයේ රැඳවියන් දෙදෙනා අද සිය වර්ජනය අවසන් කළා.\nසිය නඩු කටයුතු කඩිනම් කරන ලෙස ඉල්ලමින් ඔවුන් සිය වර්ජනය ආරම්භ කළේ මීට දින 6 කට පෙරදියි.\nනඩු කටයුතු සිදුකිරීමට බන්ධනාගාර බලධාරීන් පියවර ගෙන තිබීම හේතුවෙන්  ඔවුන් මෙම වර්ජනය අවසන් කර ඇති බවයි බන්ධනාගාර කොමසාරිස් ජනරාල් එච් එන් සී ධනසිංහ ප්‍රකාශ කළේ.\nකෙසේ වෙතත් මෙම ඉල්ලීම මුල් කර ගනිමින් කොළඹ මැගසින් බන්ධනාගාරයේ රැඳවියන් 13 දෙනෙකු ආරම්භ කළ ආහාර වර්ජනය තවදුරටත් ක්‍රියාත්මකයි.",
       "URL": "https://www.hirunews.lk/127281/අනුරාධපුර-බන්ධනාගාරයේ-රැඳවියන්-දෙදෙනාගේ-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=5150"
}