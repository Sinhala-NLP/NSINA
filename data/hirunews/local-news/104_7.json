{
       "Source": "hirunews",
       "Timestamp": "Saturday, 12 August 2023 - 10:42",
       "Headline": "මීගමුවේ වෙඩි තැබිමක් (UPDATE) (වීඩියෝ)",
       "News Content": "(Update): මීගමුව - පිටිපන ලෙල්ලම තුලදී සිදුවූ වෙඩි තැබීමෙන් තුවාල ලබා මීගමුව රෝහලේ ප්‍රතිකාර ලබමින් සිටි තරුණයා අද (12) දහවල් මියගියා.\nපෞද්ගලික ආරවුලක් දුරදිගයාම හේතුවෙන් මෙම වෙඩි තැබීම සිදුකරන්නට ඇති බවටයි පොලීසිය සැක කරන්නේ.\n.........................\nමීගමුව - දුන්ගල්පිටිය ප්‍රදේශයේ ලෙල්ලමේදී සිදුවූ වෙඩි තැබීමකින් තරුණයෙකු තුවාල ලබා මීගමුව රෝහළට ඇතුළත් කර තිබෙනවා.\nඅද උදෑසන යතුරුපැදියකින් පැමිණි නාඳුනන පුද්ගලයින් දෙදෙනෙකු මෙම වෙඩි තැබීම සිදුකර පලාගොස් ඇති බවයි පොලිස් මාධ්‍ය කොට්ඨාසය සදහන් කළේ.\nසිද්ධියෙන් තුවාල ලබා ඇත්තේ අවුරුදු 25 ක් වයසැති පිටිපන ප්‍රදේශයේ පදිංචිකරුවෙක්.\nමොහු ලෙල්ලමට ඇතුලු කරන වාහන සඳහා ප්‍රවේශපත් නිකුත් කිරීමේ කාර්යයේ නියුතු වූ පුද්ගලයා ලෙසද හඳුනාගෙන තිබෙනවා.\nවෙඩි තැබීමට හේතුව අනාවරණ වී නොමැති අතර, පලාගිය සැකකරුවන් සොයා විමර්ශන ක්‍රියාත්මකයි.",
       "URL": "https://www.hirunews.lk/344553/මීගමුවේ-වෙඩි-තැබිමක්-update-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=104"
}