{
       "Source": "hirunews",
       "Timestamp": "Monday, 31 May 2021 - 15:36",
       "Headline": "කුරුණෑගල නගරාධිපතිගේ උපන්දිනය සැමරු  ඒ.එස්.පී.ට ස්ථාන මාරුවක්  (වීඩියෝ)",
       "News Content": "කුරුණෑගල නගරාධිපති තුෂාර සංජීව විතාරණගේ උපන්දින සැමරුම සම්බන්ධයෙන් සොයාබැලීම සඳහා ද පොලීසිය විමර්ශන දෙකක්  ආරම්භ කර තිබෙනවා.\nකොරෝනා වසංගතය දුරුවේවා යැයි ප්‍රාර්ථනා කරමින් කුරුණෑගල පොලිසිය සංවිධාන කළ පිරිත් දේශනාවක් මේ දිනවල කුරුණෑගල පොලිස් ස්ථාන පරිශ්‍රයේදී පැවැත්වෙනවා.\nඑම පිරිත් දේශනය ශ්‍රවණය කිරීම සඳහා නගරාධිපතිවරයා ඊයේ එම ස්ථානයට පැමිණි අතර, ඔහු වෙනුවෙන් පොලීසිය උපන් දින සාදයක්ද සංවිධාන කර තිබුණා. එහිදී පොලීසිය කේක් කැපීමක්ද සංවිධාන කර තිබූ අතර, ඊට නගරාධිපති තුෂාර සංජීව විතාරණ සහ ඔහුගේ බිරිඳ ඇතුලු පිරිසක් එක්ව තිබෙනවා.\nමේ අතර ඊට සහභාගි වූ කුරුණෑගල සහකාර පොලිස් අධිකාරිවරයා ට ස්ථාන මාරුවක් ලබාදීමට පියවර ගෙන ඇති බවයි පොලිස් මාධ්‍ය ප්‍රකාශකවරයා සඳහන් කළේ.",
       "URL": "https://www.hirunews.lk/272975/කුරුණෑගල-නගරාධිපතිගේ-උපන්දිනය-සැමරු-ඒ-එස්-පී-ට-ස්ථාන-මාරුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1916"
}