{
       "Source": "hirunews",
       "Timestamp": "Wednesday, 05 July 2023 - 23:14",
       "Headline": "කොළඹ ජාතික අක්ෂි රෝහලේ දී ඇසේ ශල්‍ය කර්මයක් කළ දෙදරු මව ජීවිතක්ෂයට",
       "News Content": "කොළඹ ජාතික අක්ෂි රෝහලේ දී ඇසේ ශල්‍ය කර්මයක් කළ සිට 35 හැවිරිදි දෙදරු මවක් ජීවිතක්ෂයට පත්ව තිබෙන පුවතක් වාර්තා වෙනවා.\nඇ‍යට සිදුකළ ශල්‍ය කර්මයෙන් පසු සිහිය නොලබාම මියගොස් ඇති බවයි වාර්තා වෙන්නේ.\nමෙසේ මියගොස් ඇත්තේ කොස්ගොඩ බොරලුකැටිය දකුණ පදිංචි දෙදරු මවක් බව සඳහන්.\nමියගිය කත මිට පෙර කොළඹ ජාතික අක්ෂි රෝහලෙන් ඇසට කාචයක් දමාගෙන ඇති අතර ශල්‍ය කර්මය කළ අගේ ඇසේ ඇතිවූ අසාත්මික තාවයක් හේතුවෙන් ඇය යළි පෙරේදා (3) අක්ෂි රෝහලේ වෛද්‍යවරුන්ට පෙන්වා ඇති අතර එහිදී වෛද්‍යවරුන්ගේ නියමයකට අනුව යළි එම ඇසේ ශල්‍ය කර්මයක් කිරීමට එදිනම රෝහලට ඇතුළත් වී ඇති බවයි වාර්තා වෙන්නේ.\nඇයට ඊයේ (4) දින ශල්‍යකර්මයකට භාජනය කර තිබෙන අතර එසේ ශල්‍ය කර්මය සිදු කිරීමෙන් පසු ඇය සිහි නොලබාම මියගොස් ඇති බවයි වැඩිදුරටත් සඳහන් වෙන්නේ.",
       "URL": "https://www.hirunews.lk/340155/කොළඹ-ජාතික-අක්ෂි-රෝහලේ-දී-ඇසේ-ශල්‍ය-කර්මයක්-කළ-දෙදරු-මව-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=210"
}