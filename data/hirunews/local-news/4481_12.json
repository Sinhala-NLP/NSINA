{
       "Source": "hirunews",
       "Timestamp": "Tuesday, 06 June 2017 - 19:36",
       "Headline": "අර්බුදයට ලක්වූ සහල් වර්ගයට සමාන සහල් වර්ගයක් ගාල්ලේ",
       "News Content": "ආනයනික සහල් වර්ගයක් සම්බන්ධයෙන් පසුගියදා සමාජය තුල දැඩි කතාබහක් දැකිය හැකිවුණා.\nකෙසේ වෙතත් ගාල්ල ලබුදූව ප්‍රදේශයේ ගොවිමහතෙකු අද පැවසුවේ තමන් වගා කළ සහල් වලද එවැනි ලක්ෂණ පෙන්නුම් කරන බවයි.\nලංකා සතොස වෙළෙඳසැල්වල පසුගිය දිනවල අලෙවි කළ සහල් වර්ගයක් සම්බන්ධයෙන් ජනතාව අතර, දැඩි සැකයක් මතුව ඇති බව පසුගියදා  අප  වාර්තා කළා.\nඑල්ලවන චෝදනා ප්‍රතික්ෂේප කරන ලංකා සතොස සභාපතිවරයා සඳහන් කළේ ඒ සම්බන්ධයෙන් ආයතනික මට්ටමින් පරීක්ෂණයක් පැවැත්වෙන බවයි.\nඅදාළ සහල් වර්ගය පිළිබදව කාර්මික තාක්ෂණ ආයතනය ද පරීක්ෂණයක් ආරම්භ කර තිබෙනවා.\nකෙසේ වෙතත් ගාල්ල ලබුදූව ප්‍ර දේශයේ පදිංචි ලලිත් කුමාර නැමැති මෙම ගොවි මහතා පවසන්නේ තමන් අස්වැද්දවූ කුඹුරෙන් ලබා ගත් සහල් වලද එවැනි ලක්ෂණ ඇති බවයි.",
       "URL": "https://www.hirunews.lk/162985/අර්බුදයට-ලක්වූ-සහල්-වර්ගයට-සමාන-වර්ගයක්-ගාල්ලේ",
       "Category": "Local News",
       "Parent URL": "https://www.hirunews.lk/local-news.php?pageID=4481"
}