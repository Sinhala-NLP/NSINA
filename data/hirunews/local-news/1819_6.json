{
       "Source": "hirunews",
       "Timestamp": "Thursday, 15 July 2021 - 13:03",
       "Headline": "”‍සෙලෙන්දිවා”‍ සමාගමට එරෙහිව ගොනු කළ මූලික අයිතිවාසිකම් පෙත්සම සලකා බැලීමට දින නියම වෙයි",
       "News Content": "අමාත්‍ය මණ්ඩලය විසින් ගනු ලැබු තීරණයක් මත ස්ථාපිත කර ඇති සෙලෙන්දිවා ඉන්වෙස්මන්ට් සමාගම සහ සෙලෙන්දිවා ලෙශර් ඉන්වෙන්ට්මන්ට් සමාගම් වෙත රජය සතු දේපළ පැවරීම, බදු දීම හෝ එම කටයුතු සඳහා යෙදවීම වලක්වාලන තහනම් නියෝගයක්, නිකුත් කරන ලෙස ඉල්ලා ගොනු කළ මූලික අයිතිවාසිකම් පෙත්සම සලකා බැලීම සඳහා සැප්තැම්බර් මස 21 වන දා කැඳවන ලෙස ශ්‍රේෂ්ඨාධිකරණය නියම කළා.\nඒ එම පෙත්සම ගාමිණි අමරසේකර, කුමුදුනි වික්‍රමසිංහ සහ ශිරාන් ගුණරත්නගෙන් සමන්විත ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල ඉදිරියේ අද කැඳවූ අවස්ථාවේදීයි.\nඑහිදී පෙත්සම්කරු වෙනුවෙන් පෙනී සිටි නීතිඥ දර්ශන වේරදුවගේ අධිකරණය හමුවේ ඉල්ලීමක් කරමින් මෙම පෙත්සම සංශෝධනය කිරීමටත් ඊට තවත් වගඋත්තරකරුවන් පිරිසක් එක් කිරීමට අවසර දෙන ලෙසත් ඉල්ලා සිටියා.\nඑම ඉල්ලීමට අවසර දුන් ශ්‍රේෂ්ඨාධිකරණය පෙත්සම සලකා බැලීම සඳහා සැප්තැම්බර් මස 21 වනදා කැඳවන ලෙස නියම කළ බවයි හිරු අධිකරණ වාර්තාකරු සඳහන් කළේ.",
       "URL": "https://www.hirunews.lk/277025/‍සෙලෙන්දිවා‍-සමාගමට-එරෙහිව-ගොනු-කළ-මූලික-අයිතිවාසිකම්-පෙත්සම-සලකා-බැලීමට-දින-නියම-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1819"
}