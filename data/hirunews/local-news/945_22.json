{
       "Source": "hirunews",
       "Timestamp": "Friday, 12 August 2022 - 22:22",
       "Headline": "සර්ව පාක්ෂික රජයේ ඇමති ධුරයක් ලැබුණොත් භාර ගන්නවා (වීඩියෝ)",
       "News Content": "සර්ව පාක්ෂික ආණ්ඩුවේ අමාත්‍ය ධුරයක් ලබා දුන්නොත් එය භාර ගැනීමට සුදානම් බව පාර්ලිමේන්තු මන්ත්‍රී කුමාර වෙල්ගම මහතා පවසනවා.\nඔහු මේ බව ප්‍රකාශ කළේ සර්ව පාක්ෂික ආණ්ඩුව පිහිටුවීම සබන්ධයෙන් අග්‍රාමාත්‍යවරයාගේ ප්‍රධානත්වයෙන් පාර්ලිමේන්තු සංකීර්ණයේ පැවති සාකච්ඡාවකින් අනතුරුව මාධ්‍ය වෙත අදහස් දක්වමින්.\nසර්ව පාක්ෂික ආණ්ඩුව පිහිටුවීම සහ 22වැනි ආණ්ඩුක්‍රම ව්‍යවස්ථා සංශෝධනය සම්බන්ධයෙන් සාකච්ඡා කිරීම සඳහා පක්ෂ නායකයින් සහ පාර්ලිමේන්තු මන්ත්‍රීවරුන්ගේ විශේෂ සාකච්ඡාවක් පාර්ලිමේන්තු සංකීර්ණයේදී පැවැත්වුණේ අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන්.\nමේ අතර වත්මන් දේශපාලන තත්ත්වය සම්බන්ධයෙන් තවත් පාර්ශ්ව අදහස් පලකළා.",
       "URL": "https://www.hirunews.lk/312598/සර්ව-පාක්ෂික-රජයේ-ඇමති-ධුරයක්-ලැබුණොත්-භාර-ගන්නවා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=945"
}