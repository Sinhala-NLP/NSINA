{
       "Source": "hirunews",
       "Timestamp": "Tuesday, 17 January 2023 - 10:00",
       "Headline": "QR ක්‍රමවේදයට පරිබාහිර ව කටයුතු කළ ඉන්ධනහල් කීපයක කටයුතු අත්හිටුවීමට පියවර",
       "News Content": "ඉන්ධන ඇනවුම් කිරීම සහ බෙදා හැරීම පිළිබඳ ලංකා ඛණිජ තෙල් නීතිගත සංස්ථාවේ සහ ලංකා ඛණිජ තෙල් ගබඩා පර්යන්තයේ නිලධාරීන් සමග ප්‍රගති සමාලෝචන හමුවක් ඊයේ (16) දිනයේ පැවැත්වුණා.\nඑහි දී QR ක්‍රමවේදයට පරිබාහිර ව කටයුතු කළ ඉන්ධනහල් කීපයක කටයුතු අත්හිටුවීමට පියවර ගත් බව යි වාර්තා වන්නේ.\nඉන්ධන බෙදා හැරීමේ දී ජාතික ඉන්ධන අවසරපත් ක්‍රමය අනුගමනය නො කරන ඉන්ධන පිරවුම්හල් ගණනාවක සේවය අත්හිටුවනු ලැබූ බව සඳහන්.\nඊයේ වන විට ලංකා විදුලිබල මණ්ඩලයෙන් අය විය යුතු රුපියල් බිලියන 105ක මුදල කඩිනමින් අය කර ගැනීමටත්, අඛණ්ඩව ඉන්ධන සැපයීම සිදු කිරීමට සහ පිරිපහදුව ක්‍රියාත්මකව පවත්වාගෙන යාමටත් අවශ්‍ය සැලසුම් සාකච්ඡා කරනු ලැබූ බව ද වාර්තා වනවා.",
       "URL": "https://www.hirunews.lk/325239/qr-ක්‍රමවේදයට-පරිබාහිර-ව-කටයුතු-කළ-ඉන්ධනහල්-කීපයක-කටයුතු-අත්හිටුවීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=596"
}