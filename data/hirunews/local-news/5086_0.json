{
       "Source": "hirunews",
       "Timestamp": "Sunday, 17 April 2016 - 9:58",
       "Headline": "වෛද්‍යවරුන්ගේ නොසැලකිල්ලෙන් බිළිදෙකුගේ දෑස් පිය වෙයි",
       "News Content": "වීරකැටිය හකුරැවෙල මැදගොඩ ප්‍රදේශයේ බිළිදෙකු වෛද්‍යවරුන්ගේ නොසැලකිලිමත්කම හේතුවෙන් මිය ගොස් ඇතැයි තොරතුරු වාර්තාවනවා.\nපසුගිය 30 වනදා තංගල්ල රෝහලේදී මව විසින් මෙම දරුවා ප්‍රසුත කර තිබුණා.\nයම් රෝගී තත්වයක් පෙන්නුම් කිරීම හමුවේ 31 වනදා බිළිදා කරාපිටිය ශික්ෂණ රෝහලට මාරු කර තිබුණේ ඉන් අනතුරුවයි.\nකරාපිටිය රෝහලේ දැඩිසත්කාර ඒකකයේදී බිළිදා සැත්කමකටද භාජනය කර තිබෙනවා.\nසිය දරුවාගේ මුඛයෙන් යම් ශ්‍රාවයක් පිට වන බව  තමන් වෛද්‍යවරුන්ට දන්වා තිබුණද ඔවුන් ඒ පිළිබද වැඩි අවධානයක් යොමු නොකල බවයි මිය ගිය දරුවාගේ මව ප්‍රකාශ කලේ.\nකෙසේ වෙතත් පසුගිය  14 වනදා බිළිදා මිය ගොස් තිබෙනවා.\nමරණ පරික්ෂණයේදී අනාවරණ වී  ඇත්තේ මෙම මරණය වෛද්‍යවරුන්ගේ නොසැලකිල්ල නිසා සිදුව ඇති බවයි.\nඡායාරූප- රත්ගම රොෂාන්",
       "URL": "https://www.hirunews.lk/131021/වෛද්‍යවරුන්ගේ-නොසැලකිල්ලෙන්-බිළිදෙකුගේ-දෑස්-පිය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5086"
}