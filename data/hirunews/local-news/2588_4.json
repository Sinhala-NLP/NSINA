{
       "Source": "hirunews",
       "Timestamp": "Tuesday, 14 July 2020 - 6:35",
       "Headline": "පොලිස් මාර්ග බාධකයක රාජකාරී කළ කොස්තාපල්වරයෙක් යටකර ටිපර් රථක් පලා යයි (වීඩියෝ)",
       "News Content": "හක්මන - කෝන්ගල ප්‍රදේශයේ පොලිස් මාර්ග බාධකයක සිටි පොලිස් නිලධාරීන් යට කරගෙන ටිපර් රථයක් ඊයේ (13) රාත්‍රියේ පළා ගොස් ඇති බව වාර්තා වනවා.\nඑහිදී පොලිස් නිලධාරීන් තිදෙනෙකු තුවාල ලැබූ අතර ඉන් පොලිස් කොස්තාපල්වරයෙකු ජීවිතක්ෂයට පත්වූ බවයි පොලිස් මාධ්‍ය කොට්ඨාශය සඳහන් කළේ.\nමෙලෙස ජිවිතක්ෂයට පත්ව ඇත්තේ 36 හැවිරිදි නිලධාරියෙක්.\nඅනෙක් පොලිස් නිලධාරීන් දෙදෙනා ප්‍රතිකාර සඳහා මාතර මහ රෝහලට ඇතුළත් කර ඇති අතර එක් අයෙකුගේ තත්ත්වය බරපතල බවයි රෝහල් ආරංචි මාර්ග කියා සිටියේ.",
       "URL": "https://www.hirunews.lk/245434/පොලිස්-මාර්ග-බාධකයක-රාජකාරී-කළ-කොස්තාපල්වරයෙක්-යටකර-ටිපර්-රථක්-පලා-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2588"
}