{
       "Source": "hirunews",
       "Timestamp": "Wednesday, 26 July 2017 - 8:42",
       "Headline": "වර්ජිත ඛනිජ තෙල් සේවකයින්ට සේවයට එන්නැයි ජනපතිගෙන් ඉල්ලීමක්",
       "News Content": "මහජනතාවට සිදුවන අපහසුතා තේරුම් ගෙන සේවයට වාර්තා කරන්නැයි ජනාධිපති මෛත්‍රීපාල සිරිසේන වර්ජනයේ නිරත ඛනිජ තෙල් සේවකයින්ගෙන් ඉල්ලීමක් කරනවා.\nඊයේ මධ්‍යම රාත්‍රියේ සිට තෙල් බෙදා හැරීම අත්‍යවශ්‍ය සේවාවක් බවට පත් කෙරුණු අතර ඊට අදාළ අති විශේෂ ගැසට් නිවේදනය ද නිකුත් කෙරුණා.\nමේ අතර, ඛනිජ තෙල් බෙදා හැරීම අත්‍යවශ්‍ය සේවාවක් බවට පත් කිරීමෙන් පසුව ඉන්ධන බෙදා හැරීම සඳහා එක් නොවන පෞද්ගලික බවුසර්වල බලපත්‍ර අවලංගු කිරීමට කටයුතු කරන බව රජයේ ප්‍රවෘත්ති දෙපාර්තමේන්තුව පවසනවා.\nඔවුන් කියා සිටියේ කොළොන්නාව සහ මුතුරාජවෙල තෙල් ගබඩා සංකීර්ණවල බෙදා හැරීමේ කටයුතු මේ වන විට යථා තත්වයට පත් කර ඇති බැවින් බවුසර්වලට එම ස්ථානයට යන ලෙසයි.\nඑමෙන්ම ඛණිජ තෙල් බෙදා හැරීම අතවශ්‍ය සේවාවක් බවට පත් කිරීමෙන් පසුව සේවයට වාර්තා නොකරන ඛණිජ තෙල් සේවකයන් සේවය අතහැර ගියා සේ සලකන බව ද රජයේ ප්‍රවෘත්ති දෙපාර්තමේන්තුව පවසනවා.",
       "URL": "https://www.hirunews.lk/166788/වර්ජිත-ඛනිජ-තෙල්-සේවකයින්ට-සේවයට-එන්නැයි-ජනපතිගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4403"
}