{
       "Source": "hirunews",
       "Timestamp": "Sunday, 22 May 2022 - 16:22",
       "Headline": "සාදයකට සහභාගි වූ තරුණයෙකුගේ සිරුරක් උණවටුනේ හෝටලයක් අසළින් හමුවේ",
       "News Content": "උණවටුන - යක්දෙහිමුල්ල ප්‍රදේශයේ හෝටලයක සාදයකට සහභාගි වූ තරුණයෙකුගේ සිරුරක් අද අලුයම එම හෝටලය අසළ තිබී සොයාගෙන තිබෙනවා.\nඅදාළ හෝටලයේ ගේට්ටුව අසළ ඇද වැටී සිටි මෙම තරුණයා ගිලන් රථයක් ආධාරයෙන් කරාපිටිය ශික්ෂණ රෝහල වෙත රැගෙන ගොස් ඇති අතර ඒ වන විටත් ඔහු ජීවිතක්ෂයට පත්ව සිට ඇති බවයි පොලීසිය සදහන් කළේ.\nමෙලෙස මිය ගොස් ඇත්තේ මල්වාන - යටිහේන ප්‍රදේශයේ පදිංචි 22 හැවිරිදි තරුණයෙක්. මෙම මරණයට හේතුව මෙතෙක් අනාවරණ වී නොමැති අතර පශ්චාත් මරණ පරීක්ෂණ මේ වන විට සිදුකරමින් පවතින බවයි රෝහල් ආරංචි මාර්ග කියා සිටියේ.",
       "URL": "https://www.hirunews.lk/305012/සාදයකට-සහභාගි-වූ-තරුණයෙකුගේ-සිරුරක්-උණවටුනේ-හෝටලයක්-අසළින්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1151"
}