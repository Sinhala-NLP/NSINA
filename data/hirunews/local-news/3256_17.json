{
       "Source": "hirunews",
       "Timestamp": "Wednesday, 10 July 2019 - 7:14",
       "Headline": "ඉඩම් ප්‍රතිසංස්කරණ පනත යටතේ මෙරට ඉඩම් ඇමරිකාවට - නිදහස් පක්ෂයෙන් චෝදනා",
       "News Content": "නව ඉඩම් ප්‍රතිසංස්කරණ පනත් කෙටුම්පත මගින් ආණ්ඩුව සිදුකිරීමට උත්සාහ කරන්නේ මෙරට ඉඩම් ඇමරිකාව ඇතුළු බහු ජාතික සමාගම් වෙත පැවරීමට බව ශ්‍රී ලංකා නිදහස් පක්ෂය පවසනවා.\nඑහි මහලේකම් පාර්ලිමේන්තු මන්ත්‍රී දයාසිරි ජයසේකර මේ බව කියා සිටියේ පක්ෂ මූලස්ථානයේ ඊයේ කැදවා තිබූ මාධ්‍ය හමුවකට එක්වෙමින්.\nමේ අතර, ඒකාබද්ධ විපක්ෂය ද කොළඹ ඊයේ මාධ්‍ය හමුවක් කැදවා තිබූ අතර එහිදී පාර්ලිමේන්තු මන්ත්‍රී බන්දුල ගුණවර්ධන කියා සිටියේ ඉඩම් ප්‍රතිසංස්කරණ කෙටුම්පත මගින් සිදුවන හානිය සෝෆා ගිවිසුමෙන් සිදුවන හානියට සමාන බවයි.",
       "URL": "https://www.hirunews.lk/220003/ඉඩම්-ප්‍රතිසංස්කරණ-පනත-යටතේ-මෙරට-ඉඩම්-ඇමරිකාවට-නිදහස්-පක්ෂයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=3256"
}