{
       "Source": "hirunews",
       "Timestamp": "Monday, 07 June 2021 - 9:56",
       "Headline": "වැල්ලවායේ නිවසකින් අඹුසැමි යුවළකගේ සිරුරු හමුවෙයි (ඡායාරූප)",
       "News Content": "වැල්ලවාය,  සෙල්ලබාව 02 ප්‍රදේශයේ පිහිටි නිවසක් තුල තිබී අභිරහස් ලෙස මියගිය අඹුසැමි යුවලකගේ සිරුරු ඊයේ (06) පස්වරුවේ සොයාගෙන තිබෙනවා.\nලද තොරතුරක් මත මෙම සිරුරු දෙක සොයාගෙන ඇති අතර මෙලෙස මියගොස් ඇත්තේ 36 හැවිරිදි පුද්ගලයෙකුගේ සහ 21ක් හැවිරිදි කාන්තාවකගේ සිරුරුයි.\nමොවුන් දෙදෙනා වැල්ලවාය සෙල්ලබාව ප්‍රදේශයේ නිවසක් කුලී පදනම මත ලබාගෙන එහි සිට දේශීය වෙදකම් සිදුකරගෙන ගොස් ඇති බවටයි කරුණු අනාවරණය වී ඇත්තේ.\nමොවුන් දෙදෙනා මියයාමට හේතුව තවමත් ආනාවරණය කරගෙන නොමැති අතර පොලිසිය සැකපල කරන්නේ මොවුන් දෙදෙනා සියදිවි හානිකරගන්නට ඇති බවයි.\nමළ සිරුරු සම්බන්ධයෙන් වන පශ්චාත් මරණ පරීක්ෂණය සිදුකිරීමට නියමිත අතර සිද්ධිය සම්බන්ධයෙන් වැල්ලවාය පොලිසිය වැඩිදුර පරීක්ෂණ සිදුකරනු ලබනවා.",
       "URL": "https://www.hirunews.lk/273590/වැල්ලවායේ-නිවසකින්-අඹුසැමි-යුවළකගේ-සිරුරු-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1901"
}