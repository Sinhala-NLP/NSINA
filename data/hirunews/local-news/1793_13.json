{
       "Source": "hirunews",
       "Timestamp": "Tuesday, 27 July 2021 - 8:30",
       "Headline": "සයිනෝෆාම් එන්නත් මාත්‍රා මිලියනයක් දිවයිනට (වීඩියෝ)",
       "News Content": "චීනය විසින් ප්‍රදානය කරන ලද තවත් කොරෝනා එන්නත් මාත්‍රා ලක්ෂ 10ක් අද (27) පෙරවරුවේ දිවයිනට රැගෙන එනු ලැබුවා.\nඑම එන්නත් තොගය රැගත් ශ්‍රී ලංකන් ගුවන් සේවයේ යූ.එල්. 865 දරන විශේෂ භාණ්ඩ ප්‍රවාහන ගුවන් යානය චීනයේ බීජිං නුවර සිට කටුනායක ජාත්‍යන්තර ගුවන් තොටුපලට පැමිණියේ අද පෙරවරු 8.05ටයි.\nඅද (27) දිනයේදී චීනය ප්‍රදානය කරන ලද තවත් සයිනොෆාම් එන්නත් මාත්‍රා ලක්ෂ 06ක් දිවයිනට ලැබීමට නියමිත අතර, එම ගුවන් යානය පෙරවරු 10.10 ට කටුනායක ගුවන් තොටුපල වෙත ළඟාවනු ඇති බවයි එහි සිටින හිරු වාර්තාකරු සඳහන් කළේ.\nමෙම කොරෝනා එන්නත් සමඟ එන්නත්කරණ සිරින්ජ මිලියන 1.6 ක්ද චීනය විසින් ශ්‍රී ලංකාවට පරිත්‍යාග කරනු ලබනවා.",
       "URL": "https://www.hirunews.lk/278110/සයිනෝෆාම්-එන්නත්-මාත්‍රා-මිලියනයක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1793"
}