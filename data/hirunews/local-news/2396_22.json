{
       "Source": "hirunews",
       "Timestamp": "Sunday, 11 October 2020 - 12:20",
       "Headline": "ටිපර් රථයක් ප්‍රපාතයකට පෙරලීමෙන් දෙදෙනෙකුට බරපතල තුවාල",
       "News Content": "හැටන් නුවරඑළිය ප්‍රධාන මාර්ගයේ නානුඔය ෆාමස්ටන් වත්ත ප්‍රදේශයේදී ටිපර් රථයක් ප්‍රපාතයකට පෙරළීමෙන් රියදුරා සහ රිය සහායකයා බරපතල තුවාල ලබා තිබෙනවා.\nඅද උදෑසන 11ට පමණ තලවකැලේ සිට මහියංගණය දක්වා ධාවනය වෙමින් තිබූ මෙම ටිපර් රථය මාර්ගයෙන් ඉවතට පැන අඩි 100ක පමණ ප්‍රපාතයකට පෙරලී ඇති බවයි අප වාර්තාකරු සඳහන් කළේ.\nතුවාලකරුවන් දෙදෙනා නුවරඑළිය මහ රෝහලට ඇතුලත් කර තිබෙනවා.\nපවතින අයහපත් කාලගුණික තත්වයත් සමග අධික වේගයෙන් ධාවනය වූ රථය ලිස්සා ගොස් අනතුරට ලක්වී ඇති බවටයි අනාවරණ වී ඇත්තේ.\nඑම මාර්ගයේ රථ වාහන ධාවනය කිරීමේදී සැලකිලිමත් වන ලෙසට නානුඔය පොලිසිය රියදුරන්ට දැනුම් දෙනවා.",
       "URL": "https://www.hirunews.lk/252288/ටිපර්-රථයක්-ප්‍රපාතයකට-පෙරලීමෙන්-දෙදෙනෙකුට-බරපතල-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2396"
}