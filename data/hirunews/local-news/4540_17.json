{
       "Source": "hirunews",
       "Timestamp": "Sunday, 30 April 2017 - 7:54",
       "Headline": "කොළඹ යාචකයින්ට ජූනි සිට වැඩවරදින ලකුණු",
       "News Content": "කොළඹ නගරයේ සිගමනේ යෙදෙන යාචකයින් ලබන ජුනි මාසයේ සිට අම්බලන්ගොඩ - රිදියගම ප්‍රදේශයේ පිහිටි රැදවුම් මධ්‍යස්ථානයට යොමුකිරීමට කටයුතු කරන බව මහනගර සහ බස්නාහිර පළාත් සංවර්ධන අමාත්‍යාංශය පවසනවා.\nඑහි ලේකම් නිහාල් රූපසිංහ කියා සිටියේ මේ වනවිට එම මධ්‍යස්ථානයේ පළමු අදියරේ ඉදිකිරීම් රුපියල් මිලියන 100 ක් වැය කර අවසන් කර ඇති බවයි.\nඑහි දෙවන අදියර යටතේ එහි සනීපාරක්ෂක පහසුකම් වැඩිදියුණු කිරීමෙන් අනතුරුව කොළඹ නගරයේ සහ බස්නාහිර පළාතේ සිටින යාචකයින් ඊට යොමු කිරීමට පියවර ගැනීමට බලාපොරොත්තු වන බවයි අමාත්‍යාංශ ලේකම්වරයා තවදුරටත් සඳහන් කළේ.",
       "URL": "https://www.hirunews.lk/160286/කොළඹ-යාචකයින්ට-ජූනි-සිට-වැඩවරදින-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=4540"
}