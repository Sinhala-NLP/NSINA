{
       "Source": "hirunews",
       "Timestamp": "Friday, 22 January 2016 - 20:12",
       "Headline": "ඇඹිලිපිටිය තරුණයාගේ ඥාතීන් පොලිස් කොමිසමට",
       "News Content": "ඇඹිලිපිටියේදී පොලිසිය හා ඇතිවූ ගැටුමෙන් ජීවිතක්ෂයට පත්වූ සුමිත් ප්‍රසන්න ජයවර්ධනගේ පරීක්ෂණ ස්වාධීනව ක්‍රියාත්මක කරන ලෙස ඉල්ලමින් ඔහුගේ බිරිඳ ඇතුලු පවුලේ ඥාතීන් කොළඹ ජාතික පොලිස් කොමිෂන් සභාවට පැමිණ ඉල්ලීමක් කළා.\nමේ අතර ඇඹිලිපිටියේදී පොලීසිය සමඟ ඇතිවූ ගැටුමකින් පුද්ගලයෙකු මියයාම පිළිබඳව නිසි පරිදි නීතිය ක්‍රියාත්මක නොකිරීම සම්බන්ධයෙන් පොලිස්පතිවරයාට එරෙහිව අධිකරණය හමුවට යන බව නීතීඥ උදුල් ප්‍රේමරත්න පවසනවා.\nසිද්ධිය සම්බන්ධයෙන් මියගිය පුද්ගලයාගේ පවුලේ ඥාතීන් ඊයේ ජාතික පොලිස් කොමිසම් සභාවට පැමිණිල්ලක් සිදුකළා. ඊට එක්වෙමිනුයි ඔහු මේ බව සඳහන් කළේ.\nපසුගිය 4 වනදා ඇඹිලිපිටිය - මහඇළ ප්‍රදේශයේ නිවසක පැවති සාදයකදී පොලීසිය සමඟ ඇතිවූ ගැටුමකින් 29 හැවිරිදි සුමිත් ප්‍රසන්න ජයවර්ධන ජීවිතක්ෂයට පත්වුණා.\nඔහුගේ බිරිඳ සහ ඥාතීන් දිගින් දිගටම චෝදනා එල්ල කළේ ඇඹිලිපිටිය සහකාර පොලිස් අධිකාරිවරයා ඔහුට පහරදී ඉහළ මාලයකින් පහළට තල්ලූ කිරීමෙන් ඔහු මියගිය බවයි.",
       "URL": "https://www.hirunews.lk/124555/ඇඹිලිපිටිය-තරුණයාගේ-ඥාතීන්-පොලිස්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=5199"
}