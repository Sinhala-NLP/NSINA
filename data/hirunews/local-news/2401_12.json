{
       "Source": "hirunews",
       "Timestamp": "Friday, 09 October 2020 - 8:35",
       "Headline": "තලෙයි මන්නාරමේ ඉඩම් විකිණීමේ සිද්ධියට සම්බන්ධ අනෙක් සැකකරුවන් අත්අඩංගුවට ගන්න නියෝග",
       "News Content": "ව්‍යාජ ඔප්පු සකස් කර තලෙයි මන්නාරම ප්‍රදේශයේ අක්කර 80 කින් යුත් ඉඩම් කොටස් දෙකක් නීති විරෝධි ලෙස විකිණීම සම්බන්ධයෙන් හිටපු අමාත්‍ය රිෂාඞ් බදියුදීන්ගේ සොහොයුරු රිෆ්කාන් බදියුදීන් ඇතුළු දෙදෙනෙකුට එරෙහිව ඉදිරිපත් වී ඇති පැමිණිල්ලට සම්බන්ධ තවත් සැකකරුවන් සිටිත් නම් අත්අඩංගුවට ගන්නැයි අධිකරණය නියෝග කළා.\nමෝසමක් මාර්ගයෙන් ඊයේ මෙම පැමිණිල්ල කැඳවු අවස්ථාවේදි කොළඹ ප්‍රධාන මහේස්ත්‍රාත් මොහොමඞ් මිහාර් අපරාධ පරීක්ෂණ දෙපාර්තමේන්තුවට මෙම නියෝගය නිකුත් කරනු ලැබුවා.\nමෙහිදී අගතියට පත් පාර්ශවය වෙනුවෙන් පෙනි සිටි නිීතිඥ මංජු ශ්‍රී චන්ද්‍රසේන සඳහන් කළේ පසුගිය පෙබරවාරි මාසයේ සෙසු සැකකරුවන් අත්අඩංගුවට ගන්නා ලෙස අපරාධ පරීක්ෂණ දෙපාර්තමේන්තුවට නියෝග නිකුත් කර තිබුණද මෙතෙක් එය ක්‍රියාත්මක වී නොමැති බවයි.\nමෙම පැමිණිල්ල යලි එළඹෙන 22 වනදා කැඳවීමටද කොළඹ ප්‍රධාන මහේස්ත්‍රාත්වරයා ඊයේ නියෝග කළා.",
       "URL": "https://www.hirunews.lk/252128/තලෙයි-මන්නාරමේ-ඉඩම්-විකිණීමේ-සිද්ධියට-සම්බන්ධ-අනෙක්-සැකකරුවන්-අත්අඩංගුවට-ගන්න-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=2401"
}