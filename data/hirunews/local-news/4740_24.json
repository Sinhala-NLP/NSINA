{
       "Source": "hirunews",
       "Timestamp": "Friday, 23 December 2016 - 18:42",
       "Headline": "ඉඩම් බදු දීමට එරෙහිව අදත් හම්බන්තොට විරෝධතා",
       "News Content": "හම්බන්තොට ඉඩම් අක්කර 15000ක් චිනයට බදු දීමට එරෙහිව හම්බන්තොට ඉඩම් සුරැකීමේ සංවිධානය අද (23) විරෝධතාවක නිරත වුණා.\nඊට ප්‍රදේශයේ ජනතාව ගොවි සංවිධාන නියෝජිතයන් මෙන්ම ජනතා විමුක්ති පෙරමුණේ නියෝජිතයන් පිරිසක් ද එක්ව සිටියා.\nහම්බන්තොට සම්මන්ත්‍රණශාලා පරිශ්‍රය අසලින් විරෝධතා පා ගමන ආරම්භ කල ඔවුන් හම්බන්තොට පරිපාලන පරිශ්‍රය දක්වා පැමිණ පැයක පමණ කාලයක් උද්ඝෝෂණයේ නිරත වූ බවයි අප වාර්තාකරු ප්‍රකාශ කළේ.\nඑහිදී අදහස් දැක්වූ ජනතා විමුක්ති පෙරමුණේ දේශපාලන මණ්ඩල සභික කේ.ඩි.ලාල්කාන්ත කියා සිටියේ ජනතාව අකමැති කටයුතු සිදුකිරීමට ආණ්ඩුවට බලයක් නොමැති බවයි.",
       "URL": "https://www.hirunews.lk/150433/ඉඩම්-බදු-දීමට-එරෙහිව-අදත්-හම්බන්තොට-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=4740"
}