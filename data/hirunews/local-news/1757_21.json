{
       "Source": "hirunews",
       "Timestamp": "Friday, 13 August 2021 - 7:37",
       "Headline": "මහනුවර ඇසළ පෙරහර මංගල්‍යයේ - පළමු කුඹල් පෙරහර අද (වීඩියෝ)",
       "News Content": "මහනුවර - ඇසළ පෙරහර මංගල්‍යයේ පළමු කුඹල් පෙරහර අද රාත්‍රියේ වීථි සංචාරය කරනවා.\nමෙවර ඇසළ පෙරහර මංගල්‍යය වෙනුවෙන් පසුගිය 8 වනදා කප් සිටවූ අතර, කුඹල් පෙරහර මෙන්ම රන්දෝලි පෙරහර ද ජනතාවට නැරඹීමට අවස්ථාවක් හිමිවන්නේ නැහැ. ඒ පවතින කොරෝනා අවදානම හේතුවෙන්.\nඅද ආරම්භ වන කුඹල් පෙරහර දින 5 ක් වීථි සංචාරය කරන අතර 18 වනදා ආරම්භ වන රන්දෝලි පෙරහර අගෝස්තු 22 වනදා දක්වා වීථි සංචාරය කිරීමට නියමිතයි.\n23 වනදා පැවැත්වෙන දියකැපීමේ චාරිත්‍රයෙන් අනතුරුව දහවල් පෙරහරෙන් මෙවර පෙරහර මංගල්‍යය අවසන් වනවා.\nරජයේ ප්‍රවෘත්ති දෙපාර්තමේන්තුව සඳහන් කළේ පෙරහර සඳහා අලි ඇතුන් 100 ක් පමණ මෙන්ම, නර්තන ශිල්පීන් ඇතුළු කලා ශිල්පීන් 5600 දෙනෙකු පමණ මෙවර එක්වන බවයි.\nපෙරහර මංගල්‍යයේ සූදානම පිලිබඳ දියවඩන නිලමේ ප්‍රදීප් නිලංග දෑල මෙලෙස අදහස් පළ කළා.",
       "URL": "https://www.hirunews.lk/279562/මහනුවර-ඇසළ-පෙරහර-මංගල්‍යයේ-පළමු-කුඹල්-පෙරහර-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1757"
}