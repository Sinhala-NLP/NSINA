{
       "Source": "hirunews",
       "Timestamp": "Monday, 12 June 2017 - 13:53",
       "Headline": "ඒකාබද්ධ විපක්ෂය ජිනීවා යයි",
       "News Content": "ජීනිවා නුවර ආරම්භ වී ඇති ජගත් මානව හිමිකම් සැසි වාරයට තමන් ඇතුළු කණ්ඩායම සහභාගි වන බව ජාතික සංවිධාන එකමුතුව පවසනවා.\nකොළඹ අද කැඳවා මාධ්‍ය හමුවට එක්වෙමින් ජාතික සංවිධාන සම්මේලනයේ සභාපති හිටපු පාර්ලිමේන්තු මන්ත්‍රී, අද්මිරාල් සරත් වීරසේකර කියා සිටියේ පසුගියදා මෙරටට පැමිණි ජගත් සංවිධානයේ විශේෂ නියෝජිතවරිය වන මොනිකා පින්ටෝ මෙවර මානව හිමිකම් සැසිවාරයට ඉදිරිපත් කරන වාර්තාව අභියෝගයට ලක් කරමින් එහිදී තමන් ඇතුළු කණ්ඩායම කරුණු දක්වන බවයි.\nමානව හිමිකම් කොමිසමේ මහ කොමසාරිස් සෙයිද් රාද් අල් හුසේන් කුමරු ශ්‍රී ලංකාව සම්බන්ධයෙන් ඉදිරිපත් කළ වාර්තාවට එරෙහිව හිටපු පාර්ලිමේන්තු මන්ත්‍රී සරත් වීරසේකර මීට පෙර වාර්තාවක් මානව හිමිකම් කොමිසමට ඉදිරිපත් කළා.\nඑම වාර්තාවට මානව හිමිකම් කොමිසම ප්‍රතිචාර දක්වා ඇති බවයි මාධ්‍ය හමුවේදී හිටපු පාර්ලිමේන්තු මන්ත්‍රීවරයා සඳහන් කළේ.",
       "URL": "https://www.hirunews.lk/163392/ඒකාබද්ධ-විපක්ෂය-ජිනීවා-යයි",
       "Category": "Local News",
       "Parent URL": "https://www.hirunews.lk/local-news.php?pageID=4473"
}