{
       "Source": "hirunews",
       "Timestamp": "Monday, 11 September 2023 - 16:04",
       "Headline": "බොරු ලියකියවිලි හදලා විදුලි උපකරණ අරගෙන (වීඩියෝ)",
       "News Content": "නිවෙස් බිඳ දේපොළ සොරා ගන්නා ලද කාන්තාවන් දෙදෙනෙකු ඇතුළු පුද්ගලයන් හය දෙනෙකු අත්අඩංගුවට ගැනීමට වැල්ලවත්ත පොලිස් අපරාධ විමර්ශන අංශයේ නිලධාරීන් සමත් වී තිබෙනවා.\nමේ අතර ව්‍යාජ ලෙස භාණ්ඩ ඇණවුම්පත් සකසා මහා පරිමාණයෙන් ගෘහ විදුලි උපකරණ වංචා කළ පුද්ගලයකු කළුතර කොට්ඨාස අපරාධ විමර්ශන මගින් අත්අඩංගුවට ගැනුණා.\nව්‍යාජ ලෙස භාණ්ඩ ඇණවුම්පත් සකසා මහා පරිමාණයෙන් ගෑස් සහ විදුලි උඳුන් වංචා කළ පුද්ගලයකු අත්අඩංගුවට ගැනීමට කළුතර කොට්ඨාස අපරාධ විමර්ශන ඒකකය සමත් වී තිබෙනවා.\nඔහු මෙම වංචාව සිදුකර ඇත්තේ කොළඹ, පිටකොටුව සහ අතුරුගිරිය යන ප්‍රදේශවල ඇති තොග අලෙවිසැල් වෙත මාර්ගගත ක්‍රමවේදය ඔස්සේ ව්‍යාජ ඇණවුම්පත් ඉදිරිපත් කරමින්.\nගාල්ල සහ මාතර ප්‍රදේශවල ගෘහ විදුලි උපකරණ අලෙවිසැල්වල භාණ්ඩ ඇණවුම්පත්වලට සමාන ව්‍යාජ ඇණවුම්පත් සකසා කොළඹ, පිටකොටුව සහ අතුරුගිරිය ප්‍රදේශවල තොග අලෙවිසැල් වෙත ඉදිරිපත් කර ඔහු මෙම වංචාව සිදුකර තිබුණා.\nඑම උපකරණ දක්ෂිණ අධිවේගී මර්ගය ඔස්සේ ගෙන්වන අතරතුර දොඩංගොඩ හුවමාරුවේදී සියභාරයට ගැනීමට සැකකරු කටයුතු කර තිබෙනවා.\nපොලිසිය පවසන්නේ සැකකරු විසින් වංචා කළ ගෑස් උඳුන් 143 ක් සහ රයිස් කුකර් 40 ක් ඇතුළු උපකරණ රැසක් සොයාගත් බවයි.\nසැකකරු කටුනායක ප්‍රදේශයේ පදිංචි 33 හැවිරිදි පුද්ගලයෙක්.",
       "URL": "https://www.hirunews.lk/347933/බොරු-ලියකියවිලි-හදලා-විදුලි-උපකරණ-අරගෙන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=37"
}