{
       "Source": "hirunews",
       "Timestamp": "Tuesday, 30 August 2022 - 21:07",
       "Headline": "ඉන්ධන බෙදා හැරීම අඛණ්ඩව - අමාත්‍ය කංචන විජේසේකර (වීඩියෝ)",
       "News Content": "පෙට්‍රල් සහ ඩීසල් බෙදාහැරීම මේ වනවිට කාර්යක්ෂම කර ඇති බව බලශක්ති ඇමති කංචන විජේසේකර පවසනවා.\nඔහු පෙන්වා දෙන්නේ පසුගිය දින 04 තුළ පැවැති ඉන්ධන බෙදාහැරීමේ අඩුපාඩු මේ වනවිට නිවැරදි කර ඇති අතර තවත් තොග එවා ඇති බවයි.\nඛනිජ තෙල් තොග ගබඩා පර්යන්තය හරහා දෛනිකව ඩීසල් මෙට්‍රික් ටොන් 4,000ක් සහ පෙට්‍රල් මෙට්‍රික් ටොන් 3,000ක් බෙදාහැරීමට නියමිත බවද අමාත්‍යවරයා සඳහන් කරනවා.\nඔහු වැඩිදුරටත් සඳහන් කරන්නේ බස්රථ සහ පාසල් ළමුන් ප්‍රවාහන රථ සඳහා අවශ්‍ය ඉන්ධන ද බෙදාහරිමින් ඇති බවයි.\nඅද රාත්‍රියේදී ඔක්ටේන් 92 තවත් ටොන් 35,000ක් ගොඩබෑමට නියමිත බවද ට්විටර් සටහනක් තබමින් කංචන විජේසේකර පවසනවා.",
       "URL": "https://www.hirunews.lk/314171/ඉන්ධන-බෙදා-හැරීම-අඛණ්ඩව-අමාත්‍ය-කංචන-විජේසේකර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=901"
}