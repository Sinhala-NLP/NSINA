{
       "Source": "hirunews",
       "Timestamp": "Thursday, 25 February 2021 - 8:32",
       "Headline": "හෙරොයින් කිලෝ 45 ක් හොරණින් සොයා ගැනේ - ජාවාරමට සම්බන්ධ හමුදා සෙබලුන්ට දැඩි ක්‍රියාමාර්ග",
       "News Content": "පානදුර මධ්‍යම දූෂණ මර්දන කොට්ඨාශයේ නිලධාරීන් හොරණ ප්‍රදේශයේ සිදුකළ වැටලීමකදී වෑන් රථයක තිබී හෙරොයින් කිලෝ 45 යි ග්‍රෑම් 376 ක් සොයාගෙන තිබෙනවා.\nඅද උදෑසන සිදුකළ මෙම වැටලීමේදී යුද හමුදා සෙබලෙකු සහ යුද හමුදාවෙන් පළාගිය ලාන්ස් ක්‍රෝපල්වරයෙකු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ.\nමේ අතර, යුද හමුදා ජනමාධ්‍ය අධ්‍යක්ෂ බි්‍රගේඩියර් නිලන්ත ප්‍රේමරත්න කියා සිටියේ මෙම සිද්ධියට සම්බන්ධ යුද හමුදා සෙබළුන්ට එරෙහිව විනයානුකූල ක්‍රියාමාර්ග ගෙන උපරිම දඬුවම් ලබාදීමට යුද හමුදාපතිවරයා මේ වනවිටත් උපදෙස් ලබා දී ඇති බවයි.",
       "URL": "https://www.hirunews.lk/263613/හෙරොයින්-කිලෝ-45-ක්-හොරණින්-සොයා-ගැනේ-ජාවාරමට-සම්බන්ධ-හමුදා-සෙබලුන්ට-දැඩි-ක්‍රියාමාර්ග",
       "Category": "Local News",
       "Parent URL": "https://www.hirunews.lk/local-news.php?pageID=2126"
}