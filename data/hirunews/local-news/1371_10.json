{
       "Source": "hirunews",
       "Timestamp": "Monday, 07 February 2022 - 9:39",
       "Headline": "මහමග දී ත්‍රීරෝද රථයකින් කළ පැහැර ගැනීම",
       "News Content": "ඊයේ (06) පෙරවරුවේ පේදුරුතුඩුව පොලිස් වසමේ දී පුද්ගලයෙකු ත්‍රීරෝද රථයකින් පැහැරගෙන ගොස් රුපියල් ලක්ෂ දෙකක් පමණ වටිනා රන් භාණ්ඩ සහ ලක්ෂයකට ආසන්න වටිනාකමකින් යුත් ජංගම දුරකතන 02ක් කොල්ලකෑමක් සිදුකර එම පුද්ගලයා මහමග දමා යෑමේ සිද්ධියක් සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබෙනවා.\nසිද්ධිය සම්බන්ධයෙන් පේදුරුතුඩුව පොලිස් ස්ථානය වෙත ලද පැමිණිල්ලකට අනුව සිදුකළ විමර්ශනවලින් අනාවරණය වූ තොරතුරු මත ඊයේ රාත්‍රී මෙම සැකකරු අත්අඩංගුවට ගෙන තිබෙනවා.\nසැකකරු වයස අවුරුදු 46ක් වන පේදුරුතුඩුව ප්‍රදේශයේ පදිංචිකරුවෙකු වන අතර, ඔහු අද පේදුරුතුඩුව මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි පොලීසිය පවසන්නේ.",
       "URL": "https://www.hirunews.lk/296363/මහමග-දී-ත්‍රීරෝද-රථයකින්-කළ-පැහැර-ගැනීම",
       "Category": "Local News",
       "Parent URL": "https://www.hirunews.lk/local-news.php?pageID=1371"
}