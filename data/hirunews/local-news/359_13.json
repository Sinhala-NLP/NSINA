{
       "Source": "hirunews",
       "Timestamp": "Monday, 08 May 2023 - 20:17",
       "Headline": "ICC නියෝජ්‍ය සභාපති දිවයිනට",
       "News Content": "ජාත්‍යන්තර ක්‍රිකට් කවුන්සලයේ නියෝජ්‍ය සභාපති ඉම්‍රාන් කවාජා අනිද්දා (10) මෙරටට පැමිණිමට නියමිතව තිබෙනවා.\nක්‍රිකට් ආරංචි මාර්ග පැවසුවේ, ශ්‍රි ලංකා ක්‍රිකට් ආයතනය ට දේශපාලන බලපෑම් එල්ලවීම සම්බන්ධයෙන් පවතින පැමිණිලි පිලිබද සොයා බැලීම ඔහුගේ මෙම සංචාරයේ අරමුණ බවයි.\nකෙසේ වෙතත් ජාත්‍යන්තර ක්‍රිකට් කවුන්සලයේ නියෝජ්‍ය සභාපතිවරයාගේ මෙම සංචාරය පිළිබඳ තමන්ව මෙතෙක් දැනුවත් කර නොමැති බව අප කළ විමසීමක දී ක්‍රිඩා අමාත්‍ය රොෂාන් රණසිංහ සඳහන් කළා.\nඑමෙන්ම තමන් මීට පෙර ජාත්‍යන්තර ක්‍රිකට් කවුන්සලයට ලිපියක් යොමු කල අවස්ථාවේ දී මෙරට ක්‍රිකට් ක්‍රිඩාවට දේශපාලන බලපෑම් ඇති බවට සොයා බැලීමට අවශ්‍යතාවයක් නොමැති බවට ඔවුන් පිළිතුරු ලිපියකින් දැනුම් දුන් බවයි ක්‍රිඩා අමාත්‍යවරයා කියා සිටියේ.",
       "URL": "https://www.hirunews.lk/334624/icc-නියෝජ්‍ය-සභාපති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=359"
}