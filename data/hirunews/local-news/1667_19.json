{
       "Source": "hirunews",
       "Timestamp": "Sunday, 26 September 2021 - 15:01",
       "Headline": "වත්මන් රජය වී ගොවියා දුර්වල කර මෝල් හිමියන් ශක්තිමත් කරන ආණ්ඩුවක් නොවේ -  රාජ්‍ය ඇමති ශෙහාන් සේමසිංහ (වීඩියෝ)",
       "News Content": "වත්මන් ආණ්ඩුව වී ගොවියා දුර්වල කර මෝල් හිමියන් ශක්තිමත් කරන ආණ්ඩුවක් නොවන බව රාජ්‍ය අමාත්‍ය ශෙහාන් සේමසිංහ මහතා පවසනවා.\nමේ අතර පාරිභෝගික සේවා අධිකාරිය භාරයට ගත් වී තොගයක් රාජ්‍ය ආයතන හරහා බෙදාහැරීමට පියවරගෙ ගෙන තිබෙනවා.\nවවුනියාව වෙප්පන්කුලම ප්‍රදේශයේ හා වවුනියාව නගරයේ අනවසරයෙන් ගබඩාකර තිබියදී පාරිභෝගික සේවා අධිකාරිය භාරයට ගත් වී මෙට්‍රික් ටොන් 50ක් මුලතිව් විවිධ සේවා සමුපකාර සමිතිය වෙත හා වවුනියා වී අලෙවි මණ්ඩලය වෙත පවරාදීම ඊයේ සිදු කෙරුණා.\nසෞභාග්‍යා වැඩසටහන් මාලාවේ තෙවන අධියර යටතේ අනුරාධපුර දිස්ත්‍රික්කයේ පලාගල ඇරඹීම වම්බටුවැව ග්‍රාමයේ මිටි මුරුංගා ආශ්‍රිත නිෂ්පාදන ගම්මානයක් ඇරඹීම රාජ්‍ය අමාත්‍ය ශෙහාන් සේමසිංහ මහතාගේ ප්‍රධානත්වයෙන් සිදුකෙරුණා.\nමෙයට සමගාමීව තඹුත්තේගම ප්‍රාදේශීය ලේකම් කොට්ඨාසය සඳහා කරපිංචා සහ නයි මිරිස් වගා ආශ්‍රිත නිෂ්පාදන ගම්මානයක්ද රාජ්‍ය අමාත්‍යවරයාගේ ප්‍රධානත්වයෙන් ආරම්භ කෙරුණා.",
       "URL": "https://www.hirunews.lk/283289/වත්මන්-රජය-වී-ගොවියා-දුර්වල-කර-මෝල්-හිමියන්-ශක්තිමත්-කරන-ආණ්ඩුවක්-නොවේ-රාජ්‍ය-ඇමති-ශෙහාන්-සේමසිංහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1667"
}