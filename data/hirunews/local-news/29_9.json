{
       "Source": "hirunews",
       "Timestamp": "Friday, 15 September 2023 - 7:42",
       "Headline": "පාස්කු වන්දි නඩුවට මෛත්‍රී, පූජිත ඇතුලු වගඋත්තරකරුවන් අද ශ්‍රේෂ්ඨාධිකරණයට",
       "News Content": "පාස්කු වන්දි නඩුවට පෙනී සිටීම සඳහා හිටපු ජනාධිපති මෛත්‍රීපාල සිරිසේන, හිටපු පොලිස්පති පූජිත් ජයසුන්දර ඇතුලු වගඋත්තරකරුවන් අද (15) ශ්‍රේෂ්ඨාධිකරණය හමුවේ පෙනී සිටීමට නියමිතව තිබෙනවා.\nඔවුන්ට පසුගිය ජනවාරි 12 වනදා ශ්‍රේෂ්ඨාධිකරණ සත් පුද්ගල විනිසුරු මඩුල්ලක් විසින්, ප්‍රහාරයෙන් මියගිය සහ තුවාල ලැබූවන්ට වන්දි ගෙවන ලෙස නියෝග කළා.\nකෙසේ වෙතත් පසුව මෝසමක් ගොනු කරමින් පෙත්සම්කරුවන් කිහිපදෙනෙකු කියා සිටියේ වගඋත්තරකරුවන් විසින් අදාළ වන්දි මුදල් නිසියාකාරව ගෙවා නොමැති බැවින් ඔවුන්ට එරෙහිව අධිකරණයට අපහාස කිරීමේ චෝදනා යටතේ නීතිමය පියවර ගන්නා ලෙසයි.\nඒ අනුව එම පෙත්සම් අද ශ්‍රේෂ්ඨාධිකරණය හමුවේ කැඳවීමට නියමිතව තිබෙනවා.\nමේ අතර හිටපු ජනාධිපති ගෝඨාභය රාජපක්ෂ පාස්කු ප්‍රහාරය සම්බන්ධයෙන් සිදුකළ පරීක්ෂණවල තොරතුරු සැඟවීමට කටයුතු කළ බවට විපක්ෂ නායක සජිත් ප්‍රේමදාස චෝදනා කළා.",
       "URL": "https://www.hirunews.lk/348312/පාස්කු-වන්දි-නඩුවට-මෛත්‍රී-පූජිත-ඇතුලු-වගඋත්තරකරුවන්-අද-ශ්‍රේෂ්ඨාධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=29"
}