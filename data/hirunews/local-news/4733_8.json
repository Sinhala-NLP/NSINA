{
       "Source": "hirunews",
       "Timestamp": "Thursday, 29 December 2016 - 13:16",
       "Headline": "විමල් අදත් FCIDයේ",
       "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශට අද (29) උදෑසන යළිත් පොලිස් මූල්‍ය අපරාධ විමර්ශණ කොට්ඨාශය හමුවේ පෙනී සිටියා.\nඒ රජයේ වාහන අවභාවිතා කිරීම සම්බන්ධයෙන් එල්ල වී ඇති චෝදනාව පිළිබදව ප්‍රකාශයක් ලබාදීමටයි.\nඊයේ දිනයේදිද ඔහු පොලිස් මූල්‍ය අපරාධ කොට්ඨාශය හමුවේ පෙනී සිටියේ අධිකරණ නියෝග මත අදාළ සිද්ධිය සම්බන්ධයෙන් ප්‍රකාශයක් ලබාදීමටයි.\nඑහිදී ඔහුගෙන් පැය 5 කට අධික කාලයක් ප්‍රශ්න කර ප්‍රකාශ සටහන් කරගෙන තිබෙනවා.\nරජයේ වාහන අවභාවිතා කිරීමේ සිද්ධියක් සම්බන්ධයෙන් විමල් වීරවංශ මන්ත්‍රීවරයාගේ  සොහොයුරු සරත් වීරවංශ සහ පාර්ලිමේන්තු මන්ත්‍රී ජයන්ත සමරවීර ඇතුළු 5 දෙනෙකුට එරෙහිව පොලිස් මූල්‍ය අපරාධ කොට්ඨාශය, කොළඹ කොටුව මහේස්ත්‍රාත් අධිකරණය හමුවේ නඩුවක් ද ගෙනුකර තිබෙනවා.\nඑම නඩුව විභාගයට ගත් පසුගිය 16 වැනිදා පොලිසිය අධිකරණයට දැනුම් දුන්නේ සිද්ධියට අදාළ විමර්ශන කඩිනම් කිරීම සදහා විමල් වීරවංශ මන්ත්‍රීවරයාගෙන් ප්‍රකාශයක් ලබා ගැනීමට අවශ්‍ය වුව ද ඔහු නියමිත දිනයන්හිදී මූල්‍ය අපරාධ කොට්ඨාශය හමුවේ පෙනී නොසිටි බවයි.\nඇතැම් අවස්ථාවල ඔහුගෙන් ප්‍රකාශ සටහන් කර ගනිමින් සිටියදී විශේෂ වැඩකටයුතු වලට යාමට අවශ්‍ය බව සඳහන් කරමින් ඉන් පිටව යන බව ද ඔවුන් වැඩිදුරටත් කියා සිටියා.\nඑහිදී, කොළඹ කොටුව මහේස්ත්‍රාත් ලංකා ජයරත්න මන්ත්‍රීවරයාට නියෝග කළේ ඊයේ සහ අද දිනයන්හිදී පොලිස් මූල්‍ය අපරාධ විමර්ශණ කොට්ඨාශය හමුවේ පෙනී සිටින ලෙසයි.\nඒ අනුව, පාර්ලිමේන්තු මන්ත්‍රී විමල් වීරවංශ අද උදෑසනත් පොලිස් මූල්‍ය අපරාධ කොට්ඨාශය වෙත පැමිණියේ.",
       "URL": "https://www.hirunews.lk/150839/විමල්-අදත්-fcidයේ",
       "Category": "Local News",
       "Parent URL": "https://www.hirunews.lk/local-news.php?pageID=4733"
}