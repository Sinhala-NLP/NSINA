{
       "Source": "hirunews",
       "Timestamp": "Wednesday, 08 November 2017 - 7:53",
       "Headline": "පුත්තලම රෝහලේ ශල්‍ය වෛද්‍යවරුන් සේවයෙන් බැහැරවීම වරදක් බව කියයි",
       "News Content": "මුන්දලම ප්‍රදේශයේදී පෙරේදා සිදුවූ බස් රථ අනතුරින් වැඩි රෝගීන් පිරිසක් ඇතුළත් කෙරුණු පුත්තලම රෝහලේ විශේෂඥ ශල්‍ය වෛද්‍යවරුන් දෙදෙනා සේවා කාලය තුළ රෝහලේ නොසිටීම වරදක් බව පළාත් සෞඛ්‍ය සේවා අධ්‍යක්‍ෂ වෛද්‍ය එන්. ෆරීඩ් පවසනවා.\nමෙම වෛද්‍යවරුන් දෙදෙනා සම්බන්ධයෙන් සෞඛ්‍ය සේවා අධ්‍යක්‍ෂ ජනරාල්ට කරුණු වාර්තා කර දැඩි දඬුවම් ලබාදෙන බවයි ඔහු සඳහන් කළේ.\nකොළඹ - පුත්තලම ප්‍රධාන මාර්ගයේ මුන්දලම - මදුරන්කුලිය 10 කණුව ප්‍රදේශයේදී පෙරේදා සිදුවූ බස් රථ අනතුරෙන් පුද්ගලයින් 07 දෙනෙකු ජිවිතක්ෂයට පත්ව තවත් 40 දෙනෙකු තුවාල ලැබුවා.\nඅනතුරින් තුවාල ලැබූවන් ඇතුළත් කෙරුණේ මුන්දලම ප්‍රාදේශීය රෝහලට සහ පුත්තලම මූලික රෝහලටයි.\nතුවාලකරුවන් 31 දෙනෙකු ඇතුළත් කළ පුත්තලම මූලික රෝහලේ විශේෂඥ ශල්‍ය වෛද්‍යවරුන් දෙදෙනාම අනුමත නිවාඩු ලබා නොගෙන එම අවස්ථාවේ රෝහලේ නොසිටි බවට චෝදනා එල්ලවුණා.",
       "URL": "https://www.hirunews.lk/175509/පුත්තලම-රෝහලේ-ශල්‍ය-වෛද්‍යවරුන්-සේවයෙන්-බැහැරවීම-වරදක්-බව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4230"
}