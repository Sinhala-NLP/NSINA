{
       "Source": "hirunews",
       "Timestamp": "Tuesday, 27 June 2023 - 14:45",
       "Headline": "ගිනස් වාර්තාවක් තැබීමේ අරමුණින් ටයිටන් චාරිකාවට එක් වූ සුලේමාන්",
       "News Content": "ටයිටන් සබ්මැරීනය හරහා ටයිටැනික් සුන්බුන් නැරඹීමට ගිය පාකිස්තාන ජාතික කෝටිපති ව්‍යාපාරිකයාගේ බිරිඳ වන ක්‍රිස්ටීන් දාවුඩ් බීබීසී වෙත ප්‍රකාශ කර අත්තේ ඇයගේ පුතා වූ සුලේමාන් දාවුඩ් එම චාරිකාව සඳහා එක් වී ඇත්තේ ගිනස් වාර්තාවක් තැබීමේ අරමුණින් බවයි.\nසුලේමාන් දාවුඩ් රුබික් කැටයේ ක්‍රීඩාවට අති දක්ෂයෙකු වන අතර ඔහුට තත්පර 12කින් එය විසඳීමට හැකියාව ඇති බවයි වාර්තා වන්නේ.\nඒ අනුව ඔහුගේ අරමුණ වී ඇත්තේ ටයිටන් සබ්මැරීනයෙන් මීටර් 3,700ක් ගැඹුරු මුහුදට ගොස් එය විසඳා ගිනස් වාර්තාවක් තැබීමයි.\nකෙසේ වෙතත් ඔහු ඒ සඳහා ගිනස් ලෝක වාර්තා කමිටුවටද අයදුම්පතක් යොමු කර තිබූ බවයි විදෙස් මාධ්‍ය වාර්තා කරන්නේ.\nපාකිස්තාන ජාතික කෝටිපති ව්‍යාපාරිකයාගේ බිරිඳ වැඩිදුරටත් පවසා සිටියේ තම ස්වාමිපුරුෂයා පුත්‍රයාගේ ගිනස් වාර්තාව වීඩියෝගත කිරීමට කැමරාවක් ද රැගෙන ගිය බවයි.",
       "URL": "https://www.hirunews.lk/339257/ගිනස්-වාර්තාවක්-තැබීමේ-අරමුණින්-ටයිටන්-චාරිකාවට-එක්-වූ-සුලේමාන්",
       "Category": "Local News",
       "Parent URL": "https://www.hirunews.lk/local-news.php?pageID=232"
}