{
       "Source": "hirunews",
       "Timestamp": "Thursday, 27 January 2022 - 14:08",
       "Headline": "නීතිවිරෝධී පලිබෝධනාශක හා රසායනික ද්‍රව්‍ය කම්හලකට මුද්‍රා තැබේ",
       "News Content": "හෝමාගම - මාකුඹුර ප්‍රදේශයේ බලපත්‍ර නොමැතිව පවත්වාගෙන ගිය පළිබෝධ නාශක හා රසායනික ද්‍රව්‍ය නිෂ්පාදන ආයතනයක් මුද්‍රා තබා තිබෙනවා.\nඒ ජනාධිපති කාර්යාල පරිසර ආරක්ෂණ හා විශේෂ පැවැරුම් ඒකකයට ලද පැමිණිල්ලකට අනුව මධ්‍යම පරිසර අධිකාරිය, මහරගම සෞඛ්‍ය වෛද්‍ය නිලධාරී කාර්යාලය සහ පාරිභෝගික කටයුතු පිළිබඳ අධිකාරිය ඊයේ (26) කළ පරීක්ෂා කිරීමෙන් අනතුරුවයි.\nඒ අනුව ප්‍රමිතියෙන් තොර රසායනික ද්‍රව්‍ය හා පළිබෝධ නාශක නිෂ්පාදනය කර ගබඩා කිරීම සම්බන්ධයෙන් එම ආයතනයට එරෙහිව පාරිභෝගික සේවා අධිකාරිය මගින් නීතිමය පියවර ගැනීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළා.\nඅදාළ ස්ථානයට පොලිස් ආරක්ෂාව ද යොදවා තිබෙනවා.",
       "URL": "https://www.hirunews.lk/295347/නීතිවිරෝධී-පලිබෝධනාශක-හා-රසායනික-ද්‍රව්‍ය-කම්හලකට-මුද්‍රා-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=1394"
}