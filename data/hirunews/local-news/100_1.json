{
       "Source": "hirunews",
       "Timestamp": "Monday, 14 August 2023 - 10:14",
       "Headline": "පැහැරගැනීමට ලක්වූ ව්‍යාපාරිකයා බලංගොඩින් සොයාගැනේ",
       "News Content": "ලක්ෂ 50 ක ණය මුදලක් ලබා ගෙන එය නැවත ලබා නොදීම හේතුවෙන් පැහැරගත් වේයන්ගොඩ වදුරව ප්‍රදේශයේ පදිංචි ව්‍යාපාරිකයා බලංගොඩ ප්‍රදේශයේදී  සොයාගත් බව  නිට්ටඹුව පොලිසිය අනාවරණය කරනවා.\n2018 වර්ෂයේදීලක්ෂ 50 ක ණය  මුදල ලබාගෙන ඇති අතර වසර කිහිපයක් තිස්සේ එම මුදල නොගෙවීම හේතුවෙන් මුදල් දුන් පුද්ගලයා විසින් මෙම ව්‍යාපාරිකයා පැහැරගෙන ගොස් තිබුණා.\nඑලෙස පැහැරගෙන ගිය පුද්ගලයා  මෙම  ව්‍යාපාරිකයාගේ සොයුරියට ඇමතුමක් ලබාදී පවසා ඇත්තේ මුදල ලබා නොදුනහොත් සොයුරා මරා දමන බවටයි.\nඑම ඇමතුමට පසු  පැහැර ගැනීමට ලක්වූ  පුද්ගලයාගේ සොයුරිය නිට්ටඹුව පොලිසියට  පැමිණිල්ලක් ඉදිරිපත් කර තිබෙනවා.එම පැමිණිල්ල අනුව විමර්ශන සිදුකර මෙම පුද්ගලයා බලංගොඩ ප්‍රදේශයේ දී සොයා ගත් බව  පොලිසිය අනාවරණය කරනවා.\nපැහැරගැනීම සිදු කළ   පුද්ගලයා  අත්අඩංගුවට ගෙන නොමැති අතර  ඔහු අත්අඩංගුවට ගැනීමට මේ වන විට විමර්ශන  ක්‍රියාත්මක බව වැඩිදුරටත් පොලිසිය අනාවරණය කරනවා.",
       "URL": "https://www.hirunews.lk/344764/පැහැරගැනීමට-ලක්වූ-ව්‍යාපාරිකයා-බලංගොඩින්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=100"
}