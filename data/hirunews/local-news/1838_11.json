{
       "Source": "hirunews",
       "Timestamp": "Tuesday, 06 July 2021 - 14:08",
       "Headline": "සාගර දූෂණය ගැන එල්ල වන චෝදනා සොයාබැලීමට විෂයභාර ඇමතිගෙන් උපදෙස්",
       "News Content": "සාගරයට ප්ලාස්ටික් සහ පොලිතින් මුදාහරින ලොව රටවල් අතරින් ශ්‍රී ලංකාව පස්වන ස්ථානයට පත්ව ඇති බවට සමීක්ෂණයක් මගින් අනාවරණ වී ඇතැයි ජාත්‍යන්තර සංවිධාන එල්ල කර ඇති චෝදනාව සම්බන්ධයෙන් සොයාබලන ලෙස පරිසර අමාත්‍යාංශය මධ්‍යම පරිසර අධිකාරියට උපදෙස් ලබාදී තිබෙනවා.\nඑම වාර්තාවේ සඳහන් වන්නේ ශ්‍රී ලංකාවෙන් දිනකට බැහැර කරන ඒකපුද්ගල කසළ ප්‍රමාණය කිලෝග්‍රෑම් 5.1 ක් බවයි. එහෙත් මෙරට ඒකපුද්ගල කසළ බැහැර කිරීම ග්‍රෑම් 500 ක් පමණක් බව මධ්‍යම පරිසර අධිකාරිය පවසනවා.\nකෙසේ වෙතත් මේ සම්බන්ධයෙන් අධ්‍යයනය කර ජාත්‍යන්තර සංවිධානය වෙත පිළිතුරු ලබාදිය යුතු බවටයි පරිසර අමාත්‍ය මහින්ද අමරවීර අවධාරණය කර ඇත්තේ.",
       "URL": "https://www.hirunews.lk/276235/සාගර-දූෂණය-ගැන-එල්ල-වන-චෝදනා-සොයාබැලීමට-විෂයභාර-ඇමතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1838"
}