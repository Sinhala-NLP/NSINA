{
       "Source": "hirunews",
       "Timestamp": "Tuesday, 19 September 2023 - 12:01",
       "Headline": "පාසල් සිසුවෙකු සියදිවි හානිකර ගනී",
       "News Content": "පාසල් සිසුවෙකු වූ ගෙල වැලලාගෙන සියදිවි හානිකර ගැනීමේ පුවතක් දඹදෙණිය,සිරිගල ප්‍රදේශයෙන් වාර්තා වෙනවා.\nමෙලෙස මියගොස් ඇත්තේ 18 හැවිරිදි කුරුණෑගල ජනප්‍රිය පාසලක ඉගෙනුම ලැබූ සිසුවෙකු බව අනාවරණය වෙනවා.\nසාමාන්‍ය පෙළ විභාගයෙන් ඒ සමාර්ථ නමයක් ලබා  කුරුණෑගල ප්‍රදේශයේ ජනප්‍රිය පාසලකට ඇතුළත් ව සිටි මෙම දරුවාට පන්තියේ පළමු වැනියා වීමට නොහැකි වීම හේතුවෙන් මෙලෙස සියදිවි හානි කරගෙන ඇති බව විමර්ශනවලදී හෙළිවී තිබෙනවා.\nමෙම දරුවා මාස කිහිපයක සිට තමාව පාසලෙන් ඉවත් කර ගන්නා ලෙසටත් තමන්ට සියදිවි නසාගැනීමට හිතෙන බවත් දෙමව්පියන් දැනුවත් කර  තිබී ඇති බව විමර්ශන නිලධාරීන් පවසනවා.\nපෙරේදා දිනයේ දෙමව්පියන්   නිවසින් බැහැරට ගිය අවස්ථාවේදී මෙලෙස සියදිවි හානි කරගෙන ඇති බව වාර්තා වෙනවා.\nමිශ්‍ර පාසලක සාමාන්‍ය පෙළ දක්වා ඉගෙන ගෙන ඇති මෙම සියදිවි හානි කර ගත් සිසුවා පිරිමි පාසලකට ඇතුලත් කිරීම සම්බන්ධයෙන්ද කලකිරීමට පත්ව සිටි බවද අනාවරණය වෙනවා.\nමෙම  සම්බන්ධයෙන් ගිරිඋල්ල පොලීසිය ඉදිරි විමර්ශන සිදුකරන බව අප වාර්තාකරු පැවසුවා.",
       "URL": "https://www.hirunews.lk/348737/පාසල්-සිසුවෙකු-සියදිවි-හානිකර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=20"
}