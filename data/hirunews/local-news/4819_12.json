{
       "Source": "hirunews",
       "Timestamp": "Friday, 28 October 2016 - 12:11",
       "Headline": "වැට් බද්ද දැනෙන දවස හිටපු ජනපති කියයි",
       "News Content": "වත්මන් රජය අසරණ රෝගීන්ගෙන් පවා බදු අය කිරීමේ ක්‍රමවේදයක් ක්‍රියාත්මක කරමින් සිටින බව හිටපු ජනාධිපති මහින්ද රාජපක්ෂ පවසනවා.\nඔහු මේ බව සදහන් කළේ දැරණියගල ප්‍රදේශයේ අද (28) උදෑසන පැවති ආගමික උත්සවයකට එක්වෙමින්.\nරජයේ නාස්තිය සහ සොරකම වළක්වා ගතහොත් ජනතාව මත වැට් බද්දක් පැනවීමට අවශ්‍ය නොවන බවයි ඔහු එහිදී තවදුරටත් සදහන් කළේ.\nලබන නොවැම්බර් පළමුවැනිදායින් පසු ජනතාවට වැට් බද්ද දැනීමට පටන් ගනු ඇති බව ද හිටපු ජනාධිපතිවරයා කියා සිටියා.\nවත්මන් ආණ්ඩුව අනුගමනය කරන්නේ පික්පොකට් න්‍යායක් බව ද මහින්ද රාජපක්ෂ මහතා සඳහන් කළා.",
       "URL": "https://www.hirunews.lk/146264/වැට්-බද්ද-දැනෙන-දවස-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4819"
}