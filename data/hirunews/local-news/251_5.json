{
       "Source": "hirunews",
       "Timestamp": "Wednesday, 21 June 2023 - 0:29",
       "Headline": "හෝමාගම වෙඩි තබා මනුෂ්‍ය ඝාතනයක්",
       "News Content": "හෝමාගම - නියඳගල ප්‍රදේශයේ අද(20) රාත්‍රියේ දී නිවසක සිටි පුද්ගලයෙකුට නාඳුනන පිරිසක් වෙඩි තබා පලාගොස් ඇති බව පොලිසිය පවසනවා.\nහෝමාගම පොලිස් ස්ථානයට ලද තොරතුරක් මත විමර්ශන ආරම්භ කර ඇති අතර, වෙඩි තැබීමෙන් තුවාල ලැබූ තැනැත්තා රොහල් ගත කර ප්‍රතිකාර ලබමින් සිටියදී මිය ගිය බවයි නිවේදනයක් නිකුත් කරමින් පොලිස් මාධ්‍ය කොට්ඨාස සඳහන් කරන්නේ.\nමියගිය තැනැත්තා වයස අවුරුදු 46ක් වන එම ප්‍රදේශයේම පදිංචිකරුවෙක්.\nහෝමාගම පොලිසිය පවසන්නේ වෙඩි තබා පලා ගිය සැකකරුවන් සොයා විමර්ශන ක්‍රියාත්මක බවයි.",
       "URL": "https://www.hirunews.lk/338552/හෝමාගම-වෙඩි-තබා-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=251"
}