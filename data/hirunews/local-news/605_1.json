{
       "Source": "hirunews",
       "Timestamp": "Friday, 13 January 2023 - 14:44",
       "Headline": "චීන නව වසර උදාව කොරෝනාවට අත වනයි",
       "News Content": "චීන නව වසර එළඹීමත් සමඟ එරට කොරෝනා ආසාදිතයන්ගේ වැඩිවීමක් අපේක්ෂා කරන බව එරට ප්‍රධාන වසංගත රෝග විද්‍යාඥයෙකු වන සෙන් ග්වෑන් පවසනවා.\nමේ වනවිට චීනයේ ප්‍රධාන නගර ආශ්‍රිත රෝහල් රැසක් කොරෝනා රෝගීන්ගෙන් පිරී ගොස් ඇති බවයි විදෙස් මාධ්‍ය වාර්තා කළේ.\nලබන 21 වන දා සිට චීන නව වසර උදාවන අතර එහිදී ලෝකය පුරා සිටින චීන ජාතිකයින් සිය රටට පැමිණීම සිදුවනවා.\nඒ සමඟ චීනයේ නගර ආශ්‍රිතව මේ වනවිට වැඩි ව්‍යාප්තියක් සහිත කොරෝනා වසංගතය ග්‍රාමීය ප්‍රදේශවලටද පැතිර යනු ඇති බවටයි චීනයේ ප්‍රධාන වසංගත රෝග විද්‍යාඥයෙකු වන සෙන් ග්වෑන් විශ්වාසය පළ කරන්නේ.",
       "URL": "https://www.hirunews.lk/324946/චීන-නව-වසර-උදාව-කොරෝනාවට-අත-වනයි",
       "Category": "Local News",
       "Parent URL": "https://www.hirunews.lk/local-news.php?pageID=605"
}