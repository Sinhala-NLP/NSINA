{
       "Source": "hirunews",
       "Timestamp": "Monday, 17 January 2022 - 15:33",
       "Headline": "බාල වයස්කාර දැරියක් අපයෝජනය කිරීමේ සිද්ධියකට 6ක් අත්අඩංගුවට",
       "News Content": "බාල වයස්කාර දැරියකට මත්ද්‍රව්‍ය ලබාදී ඇයව අපයෝජනයට ලක් කළ බව කියන සිද්ධියකට තරුණයන් සිව් දෙනෙකු සහ තරුණියන් දෙදෙනෙකු තලංගම පොලීසිය විසින් අත්අඩංගුවට ගෙන තිබෙනවා.\n11 හැවිරිදි දැරියක් මෙලෙස අපයෝජනයට ලක්වී ඇති අතර ඇය මේ වන විට මුල්ලේරියාව රෝහලේ ප්‍රතිකාර ලබන බවයි පොලීසිය සදහන් කළේ.\nඅදාළ තරුණයින් පිරිස මෙම දැරිය අවස්ථා කිහිපයකදී කොළඹ ප්‍රදේශයේ පිහිටි සාදවලට ද කැදවාගෙන ගොස් ඇති අතර එහිදී මත්ද්‍රව්‍ය පානය කිරීම සඳහා යොමු කරගෙන ඇති බවටයි දැනට සිදුකරන ලද පොලිස් පරීක්ෂණවලින් අනාවරණ වී ඇත්තේ.\nඅත්අඩංගුවට ගත් තරුණ තරුණියන් රාජගිරිය, මට්ටක්කුලිය සහ කැළණිය යන ප්‍රදේශවල පදිංචිකරුවන් වනවා.",
       "URL": "https://www.hirunews.lk/294245/බාල-වයස්කාර-දැරියක්-අපයෝජනය-කිරීමේ-සිද්ධියකට-6ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1419"
}