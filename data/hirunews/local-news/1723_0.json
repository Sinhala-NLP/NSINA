{
       "Source": "hirunews",
       "Timestamp": "Monday, 30 August 2021 - 10:16",
       "Headline": "ෆයිසර් එන්නත ලබාගැනීමෙන් පසු නවසීලන්තයේ කාන්තාවක් මරුට",
       "News Content": "ෆයිසර් කොරෝනා මර්දන එන්නත ලබා ගත් නවසීලන්ත කාන්තාවක් මිය ගොස් ඇති බව, එරට සෞඛ්‍ය අංශ වාර්තා කරනවා.\nවෙලිංග්ටන් සෞඛ්‍ය බලධාරීන් සඳහන් කරන්නේ ෆයිසර් කෝවිඩ් -19 එන්නත හා සම්බන්ධ ව එරටින් වාර්තා වූ පළමු මරණය මෙය බවයි.\nඑරට සෞඛ්‍ය අමාත්‍යාංශයේ ස්වාධීන COVID-19 එන්නත් ආරක්‍ෂක අධීක්ෂණ මණ්ඩල සමාලෝචනයෙන් පසු මෙම මරණය පිළිබඳ ව නිවේදනය කළ ද අදාළ කාන්තාව පදිංචි ප්‍රදේශය,නම, හෝ වයස ආදී පෞද්ගලික තොරතුරු කිසිවක් හෙළිදරව් නො කිරිමට එරට සෞඛ්‍ය බලධාරීන් වගබලා ගත්තා.\nකෙසේ වෙතත් අදාළ කාන්තාවගේ මරණය හෘද පේශිවල දැවිල්ලක් සමඟින් හෘද ස්පන්දන රිද්මයේ වෙනස්කම් ඇතිකර එමඟින් රුධිරය පොම්ප කිරීමේ හැකියාව සීමා කෙරෙන මයිකාඩයිටිස් නැමති සංකූලතාව නිසා ඇති වූවක් බව නවසීලන්ත වෛද්‍ය මණ්ඩලය සලකනවා.\nමෙය ෆයිසර් කෝවිඩ් -19 එන්නතෙහි දුර්ලභ අතුරු ආබාධයක් ලෙසයි සඳහන් වන්නේ.",
       "URL": "https://www.hirunews.lk/280914/ෆයිසර්-එන්නත-ලබාගැනීමෙන්-පසු-නවසීලන්තයේ-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1723"
}