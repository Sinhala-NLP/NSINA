{
       "Source": "hirunews",
       "Timestamp": "Friday, 11 November 2022 - 13:08",
       "Headline": "යළි බිත්තර හිඟයක් (වීඩියෝ)",
       "News Content": "වෙළදපලේ යළි බිත්තර හිඟයක් මතුව තිබෙනවා.\nපාරිභෝගිකයින් පවසන්නේ රජයේ පාලන මිල ඉක්මවා වෙළඳුන් බිත්තර අලෙවි කළ ද වෙළඳපල තුල ප්‍රමාණවත් බිත්තර නොමැති බවයි.\nසුදු බිත්තරයක් රුපියල් 43 ක හා දුඹුරු හෝ රතු බිත්තරයක් රුපියල් 45 ක උපරිම සිල්ලර මිලක් නියම කරමින් රජය පසුගිය අගොස්තු මස 19 වැනිදා ගැසට් නිවේදනයක් නිකුත් කළා.\nඑහෙත් බිත්තරයක් රුපියල් 50ක උපරිම සිල්ලර මිලකට අළෙවි කිරීම සඳහා වාචික එකඟතාවකට බිත්තර නිෂ්පාදකයින් පැමිණියේ මිල ප්‍රමාණවත් නොවන බවට අමාත්‍යවරයා සමඟ පැවති සාකච්ඡාවකින් පසුවයි.\nබිත්තර වෙළඳුන් පවසන්නේ නිෂ්පාදකයින්ගෙන් තමන්ට ලැබෙන්නේ රජයේ පාලන මිල ඉක්මවූ මිලට බැවින් බිත්තර අලෙවියෙන් ඉවත්ව ඇති බවයි.\nමේ අතර සමස්ත ලංකා බිත්තර නිෂ්පාදකයින්ගේ සංගමය පවසන්නේ වෙළඳපොලේ පවතින බිත්තර හිගයට හේතුවී ඇත්තේ පාරිභෝගික අධිකාරියේ ක්‍රියා කලාපය බවයි.\nකෙසේ වෙතත් රුපියල් 50 ඉක්මවා බිත්තර අලෙවි කරන වෙළඳුන් සොයා දිවයින පුරා තවදුරටත් මෙහෙයුම් සිදුකරන බවයි පාරිභෝගික කටයුතු පිළිබද අධිකාරිය ප්‍රකාශ කළේ.",
       "URL": "https://www.hirunews.lk/320143/යළි-බිත්තර-හිඟයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=742"
}