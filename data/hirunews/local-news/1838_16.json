{
       "Source": "hirunews",
       "Timestamp": "Tuesday, 06 July 2021 - 13:01",
       "Headline": "පොහොර හිඟයක් නොමැති බව කෘෂිකර්ම ඇමති පාර්ලිමේන්තුවේදී කියයි  (වීඩියෝ)",
       "News Content": "මින් ඉදිරියට මෙරට තුළ කිසිදු පොහොර හිඟයක් ඇති නොවන බවත්, ඉදිරි මාස 4 ඇතුළත ගොවියාට පොහොර ලබාදීමට කටයුතු කරන බවත් කෘෂිකර්ම අමාත්‍ය මහින්දානන්ද අලුත්ගමගේ අද පාර්ලිමේන්තුවේදී ප්‍රකාශ කළා. ඔහු මේ බව කියා සිටියේ විශේෂ ප්‍රකාශයක් සිදුකරමින්.\nමේ අතර, අද පැවති කැබිනට් තීරණ දැනුම්දීමේ මාධ්‍ය හමුවේදී ද පොහොර ගැටළුව සම්බන්ධයෙන් මාධ්‍යවේදීන් ප්‍රශ්න කළ අතර එහිදී සම කැබිනට් ප්‍රකාශක අමාත්‍ය වෛද්‍ය රමේෂ් පතිරණ සඳහන් කළේ කාබනික පොහොර මෙරටට ආනයනය කිරීමට අවශ්‍ය සංඝටක පිළිබඳ අවසන් ලැයිස්තුවක් සකස් කරමින් පවතින බවයි.",
       "URL": "https://www.hirunews.lk/276224/පොහොර-හිඟයක්-නොමැති-බව-කෘෂිකර්ම-ඇමති-පාර්ලිමේන්තුවේදී-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1838"
}