{
       "Source": "hirunews",
       "Timestamp": "Friday, 12 May 2023 - 14:04",
       "Headline": "ලබන සතියේ සිමෙන්ති මිල අඩු වන ලකුණු",
       "News Content": "සිමෙන්ති මිල ලබන සතියේ අඩු කිරීමට නියමිත බව වාර්තා වෙනවා.\nමේ වනවිට සිමෙන්ති කොට්ටයක මිල දැක්වෙන්නේ රුපියල් 2750ක් ලෙසයි.\nකෙසේ වෙතත්, ලබන සතියේ දී සිමෙන්ති කොට්ටයක මිල සැලකිය යුතු ප්‍රමාණයක් අඩු කිරීමට අපේක්ෂා කරන බවයි සිමෙන්ති නිෂ්පාදකයින් සඳහන් කළේ.\nමේ අතර, නිවාස ඉදිකිරීම සඳහා ණය ගැනීම සීමාවීමත් සමඟ සිමෙන්ති සඳහා පැවති ඉල්ලුම මේ වනවිට 50%කින් පමණ අඩුවී ඇති බව සිමෙන්ති නිෂ්පාදකයින් ප්‍රකාශ කළා.\nමෙරට ප්‍රමුඛ පෙලේ සිමෙන්ති නිෂ්පාදන සමාගමක් මේ වනවිට සිය කර්මාන්තශාලා හතරෙන් තුනක්ම වසා දමා ඇත්තේ ඉල්ලුම අඩුවීම හේතුවෙන්.",
       "URL": "https://www.hirunews.lk/334975/ලබන-සතියේ-සිමෙන්ති-මිල-අඩු-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=349"
}