{
       "Source": "hirunews",
       "Timestamp": "Friday, 18 March 2022 - 16:30",
       "Headline": "ආසියානු ක්‍රිකට් කවුන්සිලයේ සභාපතිවරයා ජනපති හමුවෙයි",
       "News Content": "ආසියානු ක්‍රිකට් කවුන්සිලයේ සභාපති සහ ඉන්දීය ක්‍රිකට් පාලක මණ්ඩලයේ ප්‍රධාන ලේකම් ජේ ෂා (Jay Shah) මහතා අද (18) දහවල් ජනාධිපති කාර්යාලයේ දී ජනාධිපති ගෝඨාභය රාජපක්ෂ හමු වී තිබෙනවා.\nආසියානු ක්‍රිකට් කවුන්සිලයේ වාර්ෂික මහා සභා රැස්වීමට සහභාගී වීම සඳහා ජේ ෂා ඇතුළු ආසියානු රටවල නියෝජිතයෝ 40දෙනෙක් මෙරටට පැමිණියා\nක්‍රීඩා හා තරුණ කටයුතු අමාත්‍ය නාමල් රාජපක්ෂ, ශ්‍රී ලංකා ක්‍රිකට් සභාපති ශම්මි සිල්වා, ප්‍රධාන විධායක නිලධාරී ඇෂ්ලි ද සිල්වා යන මෙම අවස්ථාවට එක්ව සිටියා.",
       "URL": "https://www.hirunews.lk/299786/ආසියානු-ක්‍රිකට්-කවුන්සිලයේ-සභාපතිවරයා-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1286"
}