{
       "Source": "hirunews",
       "Timestamp": "Thursday, 21 October 2021 - 6:50",
       "Headline": "ග්‍රෑන්ඩ්පාස් - කජිමාවත්තේ දී මනුෂ්‍ය ඝාතනයක්",
       "News Content": "ග්‍රෑන්ඩ්පාස් පොලිස් වසමේ කජිමාවත්ත ප්‍රදේශයේ දී ඊයේ (20) දින තියුණු ආයුධයකින් පහර දී සිදු කළ මනුෂ්‍ය ඝාතනයක් පිළිබඳ වාර්තා වෙනවා.\nඑක ම පවුලේ සහෝදරයින් දෙදෙනෙක් අතර ඇති වූ මුදල් ආරවුලක් දුරදිග යාමෙනු යි මෙම ඝාතනය සිදු වී ඇත්තේ.\nපිහි ඇනුම් ලද තුවාලකරු කොළඹ ජාතික රෝහලට ඇතුළත් කිරීමේ දි මිය ගොස් තිබෙනවා.\nමරණකරු වයස අවුරුදු 26ක් වූ ෆර්ගියුසන් පාර කොළඹ 14 පදිංචිකරුවෙක්.\nමෘත ශරීරය කොළඹ ජාතික රෝහලේ මෘත ශරීරාගාරයේ තැන්පත් කර ඇති අතර, මෘත ශරීරය සම්බන්ධ මරණ පරීක්ෂණය සිදු කිරීමට නියමිතයි.\nසැකකරු මේ වෙනවිට පොලිස් අත් අඩංගුවේ පසු වෙනවා.\nසැකකරු වයස අවුරුදු 28ක පුද්ගලයෙක් වෙන අතර, ඔහු ව අද (21) දින මාළිඟාකන්ද මහෙස්ත්‍රාත් අධිකරණයට ඉදිරිපත් කිරීමට නියමිතයි.\nවැඩිදුර පරීක්ෂණ ග්‍රෑන්ඩ්පාස් පොලිසිය විසින් සිදු කෙරෙනු ඇති.",
       "URL": "https://www.hirunews.lk/285573/ග්‍රෑන්ඩ්පාස්-කජිමාවත්තේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1616"
}