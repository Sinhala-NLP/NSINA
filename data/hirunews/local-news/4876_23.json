{
       "Source": "hirunews",
       "Timestamp": "Friday, 16 September 2016 - 16:32",
       "Headline": "පාලන මිල ඉක්මවා සීනි විකුණන වෙළඳුන් සොයා වැටලීම්",
       "News Content": "රුපියල් 95 පාලන මිල ඉක්මවා සීනි අලෙවි කරන වෙළඳුන් සොයා වැටලීම් සිදුකරන ලෙස මුදල් අමාත්‍ය රවී කරුණානායක අදාළ අංශ වෙත උපදෙස් ලබාදී තිබෙනවා.\nආනයනික සීනි මත පනවා තිබූ විශේෂ වෙළඳ භාණ්ඩ බද්ද ඊයේ මධ්‍යම රාත්‍රීයේ සිට ඉහළ දැමුණු අතර, ඒ අනුව සීනි කිලෝග්‍රෑමයක් සඳහා මෙතෙක් පැවති ශත 25 ක විශේෂ වෙළඳ භාණ්ඩ බද්ද රුපියල් දෙක දක්වා ඉහළ ගියා.\nඑමෙන්ම ආනයනික දුඹුරු සීනි සඳහා කිලෝග්‍රෑමයක් සඳහා රුපියල් 15 ක විශේෂ වෙළඳ භාණ්ඩ බද්දක් පනවා තිබෙනවා.\nදේශීය සීනි කර්මාන්තය ආරක්ෂා කරගැනීම සඳහා අදාළ බදු පනවා ඇති අතර, ඒ හේතුවෙන් සීනි මිල වැඩි කිරීමට කිසිදු අවසරයක් නොමැති බව ද මුදල් අමාත්‍යවරයා සදහන් කළා.",
       "URL": "https://www.hirunews.lk/143127/පාලන-මිල-ඉක්මවා-සීනි-විකුණන-වෙළඳුන්-සොයා-වැටලීම්",
       "Category": "Local News",
       "Parent URL": "https://www.hirunews.lk/local-news.php?pageID=4876"
}