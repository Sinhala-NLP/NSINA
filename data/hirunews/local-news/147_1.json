{
       "Source": "hirunews",
       "Timestamp": "Thursday, 27 July 2023 - 16:25",
       "Headline": "කාම්බෝජ අගමැති හුන් සෙන් ඉල්ලා අස්වෙයි",
       "News Content": "දකුණු ආසියානු රටක් වන කාම්බෝජයේ පාර්ලිමේන්තු මැතිවරණය පසුගියදා අවසන් වුණා.\nපාලක පක්ෂය වන කාම්බෝජ මහජන පක්ෂය ද මැතිවරණයට සහභාගී වූ අතර ආසන 125කින් සමන්විත පාර්ලිමේන්තුවේ ආසන 120ක් දිනා ගැනීමට කාම්බෝජ මහජන පක්ෂය සමත් වී තිබෙනවා.\nමේ අනුව මුළු ඡන්ද ප්‍රමාණයෙන් සියයට 96ක් එම පක්ෂයට ලැබුණු බවයි වාර්තා වන්නේ.\nමෙයින් පසු දීර්ඝ කාලයක් ආසියානු රටවල අග්‍රාමාත්‍යවරයා ලෙස කටයුතු කළ හුන් සෙන් (වයස 70) නැවතත් අග්‍රාමාත්‍යවරයා ලෙස දිවුරුම් දෙනු ලැබුවා.\nමේ තත්ත්වය තුළ සෙන් පවසා ඇත්තේ තමන් අගමැති ධුරයෙන් ඉවත් වීමට යන බවයි.\nසිය වැඩිමහල් පුත් හුන් මැනට් වෙත සියලු වගකීම් පවරමින් සති 3ක් ඇතුළත තමන් අගමැති ධුරයෙන් ඉවත් වන බව හුන් සෙන් නිවේදනය කර තිබෙන බවයි වාර්තා වන්නේ.\nHun Manet මේ වන විට රටේ ආරක්ෂක දෙපාර්තමේන්තුව බලා ගෙන සිටීම විශේෂත්වයකි.",
       "URL": "https://www.hirunews.lk/342720/කාම්බෝජ-අගමැති-හුන්-සෙන්-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=147"
}