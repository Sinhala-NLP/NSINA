{
       "Source": "hirunews",
       "Timestamp": "Wednesday, 14 December 2022 - 16:59",
       "Headline": "සපුගස්කන්ද තෙල් පිරිපහදුව අනිද්දා සිට යළි වැඩ අරඹයි",
       "News Content": "ආනයනික බොරතෙල් නොමැතිවීම හේතුවෙන් වසා දමා තිබූ සපුගස්කන්ද තෙල් පිරිපහදුවේ නිෂ්පාදන කටයුතු අනිද්දා (16) සිට යළිත් ආරම්භ කරන බව ඛනිජ තෙල් නීතිගත සංස්ථාව පවසනවා.\nමර්බර්න් නමැති ආනයනික බොරතෙල් මෙට්‍රික් ටොන් 90,000 ක් රැගත් නෞකාවක් කොළඹ වරායට සේන්දු වී ඇති අතර ඒවා සපුගස්කන්ද පිරිපහදු සංකීර්ණය වෙත ගොඩබෑමේ කටයුතු සිදුකරමින් පවතින බවයි එම සංස්ථාව ප්‍රකාශ කළේ.\nඑමෙන්ම, තවත් මෙට්‍රික් ටොන් 90,000 ක බොරතෙල් තොගයක් ආනයනය කිරීමට අවශ්‍ය ප්‍රසම්පාදන කටයුතු දැනටමත් අවසන් කර තිබෙනවා.",
       "URL": "https://www.hirunews.lk/322678/සපුගස්කන්ද-තෙල්-පිරිපහදුව-අනිද්දා-සිට-යළි-වැඩ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=667"
}