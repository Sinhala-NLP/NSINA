{
       "Source": "hirunews",
       "Timestamp": "Tuesday, 10 May 2016 - 13:23",
       "Headline": "සුදු වෑන් යළි එපා",
       "News Content": "සුදුවෑන් සංස්කෘතිය නැවත රට තුළ ඇතිවීමට ඉඩ ලබානොදෙන ලෙස ඉල්ලමින් අතුරුදන්වූවන්ගේ පවුල් එකමුතුව අද පෙරවරුවේ අග්‍රාමාත්‍ය ලේකම් කාර්යාලයට සංදේශයක් භාර දෙනු ලැබුවා.\nමොවුන් අද පෙරවරුවේ ප්‍රථමයෙන් ජාතික සංවාද පිළිබද අමාත්‍යාංශය ඉදිරිපිට නිහඩ විරෝධතාවයක් සිදුකර අමාත්‍ය මනෝ ගනේෂන්ට සංදේශයක් භාර දී තිබෙනවා.\nඉන් පසුව බ්‍රිතාන්‍ය මහකොමසාරිස් කාර්යාලයට සහ එක්සත් ජාතීන්ගේ සංවිධානයේ මෙරට පිහිටි කාර්යාලයට ද ඔවුන් සංදේශ භාර දෙනු ලැබුවා.\nඉන් පසුවයි ඔවුන් අග්‍රාමාත්‍ය ලේකම් කාර්යාලය ඉදිරිපිටට පැමිණ නිහඬ විරෝධතාවයකින් පසුව සංදේශයක් භාර දී ඇත්තේ.",
       "URL": "https://www.hirunews.lk/132870/සුදු-වෑන්-යළි-එපා",
       "Category": "Local News",
       "Parent URL": "https://www.hirunews.lk/local-news.php?pageID=5052"
}