{
       "Source": "hirunews",
       "Timestamp": "Saturday, 20 August 2022 - 15:29",
       "Headline": "ආසියානු කුසලානයට යන ශ්‍රී ලංකා සංචිතය නම් කෙරේ",
       "News Content": "ආසියානු කුසලාන තරගාවලියට එක්වන 20 දෙනෙකුගෙන් යුත් ශ්‍රී ලංකා සංචිතය නම් කර තිබෙනවා.\nආබාධයකට ලක්වූ බිනුර ප්‍රනාන්දු සහ කසුන් රාජිත වෙනුවට අසිත ප්‍රනාන්දු සහ ප්‍රමෝද් මදුෂාන් සංචිතයට කැඳවා ඇති බවයි ශ්‍රී ලංකා ක්‍රිකට් ආයතනය කියාසිටියේ.\nදසුන් ශානක, ධනුෂ්ක ගුණතිලක, පැතුම් නිස්සංක, කුසල් මෙන්ඩිස්, චරිත් අසලංක, භානුක රාජපක්ෂ, අශේන් බණ්ඩාර, ධනංජය ද සිල්වා, වනිඳු හසරංග, මහීෂ් තීක්ෂණ ජෙෆ්රි වැන්ඩසේ මෙම සංචිතයට ඇතුලත්.\nඊට අමතරව ප්‍රවීන් ජයවික්‍රම, චාමික කරුණාරත්න, දිල්ෂාන් මදුෂංක, මතීෂ පතිරණ, නුවනිඳූ ප්‍රනාන්දු, දුෂ්මන්ත චමීර, දිනේෂ් චන්දිමාල් මෙම සංචිතයට නම්කර තිබෙනවා.\nමේ අතර මෙම තරගාවලිය සදහා වන කණ්ඩායම වෙනුවෙන් අනුමැතිය ලබා ගැනීමට එවූ ලිපිය ප්‍රමාද කළ බවට පළවන වාර්තා පිළිබදව ක්‍රීඩා අමාත්‍යාංශය නිවේදනයක් නිකුත් කළ තිබුණා.\nඑහි දැක්වුනේ අදාළ ලිපිය අමාත්‍යවරයාට ලැබුණේ ඊයේ දිනයේ බවයි.\nකෙසේ වෙතත් ක්‍රීඩා අමාත්‍යාංශයේ හෝ අදාළ ආයතනයකින් යම් ප්‍රමාදයක් සිදුව ඇත්නම් ඒ පිළිබද වහාම සොයා බලා අවශ්‍ය නීතිමය සහ විනය ක්‍රියාමාර්ග ගන්නා ලෙස ක්‍රීඩා අමාත්‍ය රොෂාන් රණසිංහ අමාත්‍යාංශ ලේකම්වරයාට උපදෙස් ලබා දී තිබෙනවා.",
       "URL": "https://www.hirunews.lk/313285/ආසියානු-කුසලානයට-යන-ශ්‍රී-ලංකා-සංචිතය-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=926"
}