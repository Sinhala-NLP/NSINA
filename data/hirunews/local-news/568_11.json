{
       "Source": "hirunews",
       "Timestamp": "Tuesday, 31 January 2023 - 13:53",
       "Headline": "වසන්ත මුදලිගේට නිදහස",
       "News Content": "ත්‍රස්තවාදය වැළැක්වීමේ පනත යටතේ රිමාන්ඩ් භාරයේ සිටි අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ නිදහස් කරන ලෙස කොළඹ ප්‍රධාන මහේස්ත්‍රාත්වරයා නියෝග කර තිබෙනවා.\nවසන්ත මුදලිගේ දින 150කට වඩා වැඩි කාලයක් ත්‍රස්ථවාදය වැළැක්වීමේ පනත යටතේ රඳවා තබා සිටියා.\nවසන්ත මුදලිගේට චෝදනා කිරීම සඳහා ත්‍රස්ථවාදය වැළැක්වීමේ පනත භාවිත කිරීම පදනම් විරහිත ක්‍රියාවක් බව යි අධිකරණය අවධාරණය කර ඇත්තේ.\nඅද මෙම නඩුවෙන් ඔහු නිදහස් කෙරුණ ද තවත් නඩු කිහිපයකට අදාළව ඔහු තවදුරටත් රක්ෂිත බන්ධනාගාරගතව සිටිනවා.",
       "URL": "https://www.hirunews.lk/326310/වසන්ත-මුදලිගේට-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=568"
}