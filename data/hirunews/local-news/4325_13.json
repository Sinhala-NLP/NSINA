{
       "Source": "hirunews",
       "Timestamp": "Tuesday, 12 September 2017 - 20:21",
       "Headline": "ලලිත් වීරතුංග නිර්දෝෂී පුද්ගලයෙක් - කාලෝ ෆොන්සේකා",
       "News Content": "සිරගතව සිටින හිටපු ජනාධිපති ලේකම් ලලිත් වීරතුංග නිර්දෝෂී පුද්ගලයෙකු බව ශ්‍රී ලංකා වෛද්‍ය සභාවේ හිටපු සභාපති මහාචාර්ය කාලෝ ෆොන්සේකා ප්‍රකාශ කළා.\nඔහු මේ බව කියා සිටියේ හිටපු ජනාධිපති ලේකම්වරයාගේ සුවදුක් විමසීම සඳහා අද (12) පෙරවරුවේ වැලිකඩ බන්ධනාගාරයට පැමිණි අවස්ථාවේදී මාධ්‍ය වෙත අදහස් දක්වමින්.\nමේ අතර, නියෝජ්‍ය අමාත්‍ය රංජන් රාමනායක මෙම සිද්ධිය පිළිබදව මෙවැනි අදහසක් පළ කළා.\n‘‘ දැන් ඉන්න මේ චීවරධාරීන් මේ හොරුන්ට කඩේ යනවා. මේ හොරුන් හොරකම් කරලා තියෙන්නේ ජනතාවගේ කෝටි 60 ක්ග මේ කෝටි 60 හොරකම් කරපු හොරුන්ගේ සල්ලි ගෙවන්න අද බී.එම්.ඩබ්ලිව් සංඝ මුදලාලිලා අද පාරට බැහැලා සල්ලි එකතු කරන්න හදනවා. මොහාන් පීරිස් කියන ලෝක හොරා. හිටපු අගවිනිසුරු සරත් එන් ද සිල්වා කියන ලෝක හොරා. සරත් ආබෘෘ කියන අර සොල්දරයෙන් වැටිලා බිලා මැරුණු ඒ දූෂිත විනිසුරුවරයා, හෝමාගම විනිසුරුවරයා එතකොට තිළිණ ගමගේ අලි හොරාග ඉතිං ඒ ගැන තමයි මම කිව්වේ ඒ අය දූෂිතයිග ඒක මම පැහැදිලිව කියනවාග ඒ හින්දා යූගආර්ගද සිල්වා ඇතුළු නීතිඥ සංගමය අපිට නඩු දානකල් අපි සියලු දෙනා බලාගෙන ඉන්නවා. අද වැඩියෙන් ම හම්බ කරන්නේ ලංකාවේ ආගමික නායකයොයි. දුෂිත නීතිඥවරුයි. ඊට පස්සේ තමයි දේශපාලනඥයෝ ඉන්නේ. අපි සල්ලි තියෙන තැනුත් දන්නවා. දුෂිතයනුත් දන්නවා අපි රජයෙන් ඉල්ලා සිටිනවා මේකට සෘජුව මැදිහත් වෙලා මේ නීතිය පිරිසිදු කරලා දෙන්න කියලා’’ යනුවෙන් ඔහු එහිදී සඳහන් කළා.",
       "URL": "https://www.hirunews.lk/170757/ලලිත්-වීරතුංග-නිර්දෝෂී-පුද්ගලයෙක්-කාලෝ-ෆොන්සේකා",
       "Category": "Local News",
       "Parent URL": "https://www.hirunews.lk/local-news.php?pageID=4325"
}