{
       "Source": "hirunews",
       "Timestamp": "Monday, 27 June 2016 - 13:34",
       "Headline": "කැමරන්ගේ ඡන්ද වැඩට ලංකාවෙන් කණ්ඩායම ගිය එක වැරදි",
       "News Content": "බ්‍රිතාන්‍යයේ පැවති ජනමත විචාරණයේදී එරට අග්‍රාමාත්‍ය ඩේවිඩ් කැමරන්ට සහය පළ කරමින් මෙරට රජයේ නියෝජිතයින් පිරිසක් සහභාගි කරවීම අනුමත කළ නොහැකි බව හිටපු අමාත්‍ය ඩිව් ගුණසේකර පවසනවා.\nසමාජවාදී ජනතා පෙරමුණ කොළඹ අද පැවැත්වූ මාධ්‍ය හමුවකට එක්වෙමින් ඔහු කියා සිටියේ මෙරට මැතිවරණ පවත්වන අවස්ථාවකදී ඊට මැදිහත්වීමට මෙමගින් බ්‍රිතාන්‍යයට ද අවස්ථාව හිමිවන බවයි.\nඑම මාධ්‍ය හමුවට එක්වූ ලංකා සමසමාජ පක්ෂයේ ප්‍රධාන ලේකම් මහාචාර්ය තිස්ස විතාරණ ද එක්ව සිටි අතර, එහිදී ඔහු කියා සිටියේ 1953 හර්තාලයට වසර 63 ක් සැපිරෙන ලබන අගෝස්තු 12 වැනිදා රට පුරා හර්තාල් ව්‍යාපාරයක් පැවැත්වීමට රටම සූදානම් විය යුතු බවයි.",
       "URL": "https://www.hirunews.lk/136570/කැමරන්ගේ-ඡන්ද-වැඩට-ලංකාවෙන්-කණ්ඩායම-ගිය-එක-වැරදි",
       "Category": "Local News",
       "Parent URL": "https://www.hirunews.lk/local-news.php?pageID=4989"
}