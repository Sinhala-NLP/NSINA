{
       "Source": "hirunews",
       "Timestamp": "Sunday, 02 January 2022 - 15:06",
       "Headline": "එංගලන්ත ක්‍රිකට් පිළේ ප්‍රධාන පුහුණුකරුට කොරෝනා",
       "News Content": "අළු බඳුන ක්‍රිකට් තරගාවලිය සඳහා ඕස්ටේ්‍රලියාවට පැමිණ සිටින එංගලන්ත ක්‍රිකට් පිළේ ප්‍රධාන පුහුණුකරු ක්‍රිස් සිල්වර්වුඩ්ට කොරෝනා ආසාදනය වී තිබෙනවා.\nපූර්ණ එන්නත්කරණය ලබා සිටින ඔහුගේ පවුලේ සාමාජිකයෙකු කොරෝනා ආසාදිතයෙකු ලෙස හඳුනා ගැනීමෙන් පසු මෙල්බර්න් නුවර නිරෝධායනයට ලක්ව සිටින අතරතුරයි 46 හැවිරිදි සිල්වර්වුඩ් ද මෙලෙස ආසාදිතයෙකු ලෙස හඳුනාගෙන ඇත්තේ.\nඒ අනුව ලබන 8 වන දා දක්වා ඔහුට තවදුරටත් නිරෝධායනයේ සිටීමට සිදුවන අතර ලබන බදාදා ඇරඹෙන අළුබඳුන තරගාවලියේ 4 වන ටෙස්ට් තරඟයට දායක වීමට නොහැකි වනු ඇති.\nකෙසේ වෙතත්, හොබාට් හිදී ලබන 14 වන දා ඇරඹෙන 5 වන ටෙස්ට් තරඟය සඳහා එක්වීමට ඔහුට හැකි වනු ඇති බවයි එංගලන්ත ක්‍රිකට් කළමනාකාරීත්වය සඳහන් කළේ.",
       "URL": "https://www.hirunews.lk/292829/එංගලන්ත-ක්‍රිකට්-පිළේ-ප්‍රධාන-පුහුණුකරුට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1454"
}