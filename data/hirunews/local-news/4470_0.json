{
       "Source": "hirunews",
       "Timestamp": "Wednesday, 14 June 2017 - 18:37",
       "Headline": "කරාපිටිය ශික්ෂණ රෝහලේදී විස්මිත සැත්කමක් (ඡායාරූප)",
       "News Content": "පොල් ගසකින් ඇද වැටී  කකුලේ කලවා ප්‍රදේශය පසාරුකර ගෙන ඇනී තිබු අඩි පහක් පමණ දිග උලක් කරාපිටිය ශික්ෂණ රෝහලේදී විස්මිත සැත්කමකින් ඉවත් කිරිමට හැකි ව තිබෙනවා.\nමෙම අනතුරට ලක්ව ඇත්තේ අගුණකොලපෑලැස්ස උස්වැව පදිංචි එදිරිගේ පියසිරි නැමැති පනස් පස් හැවිරිදි සිව්දරු පියෙකු බවයි සඳහන් වන්නේ.\nපසුගිය 12 වැනි දින සිදු වූ මෙම අනතුරෙන් මොහුගේ වම් පාදයේ කලවා ප්‍රදේශය පසාරු කර ගෙන ගොස් එම උල ඇනී තිබූ බවයි වෛද්‍ය රංජුක උබේසිරි අප වෙත පැවසුවේ.\nතුවාලකරු ඇඹිලිපිටිය රෝහලට ඇතුලු කිරීමෙන් පසුව උලත් සමග 12 වැනි දිනම සවස කරාපිටිය ශීක්ෂණ රෝහලට මාරු කර යවා ඇති බවයි සඳහන් වන්නේ.\nකෙසේ වෙතත් පැය දෙකහමාරක් තිස්සේ කරන ලද විස්මිත සැත්කමකින් පසුව කකුලේ ඇනී තිබූ උල ඉවත් කිරීමට හැකිව තිබෙනවා.\nරෝගියා තවමත් රෝහලේ නේවාසිකව ප්‍රතිකාර ලබන බවත් ඔහුගේ සුසුම්නාව සම්බන්ධයෙන් තවත් පරීක්ෂණ කිහිපයක් සිදු කිරීමට නියමිත බවත් වෛද්‍ය රංජුක උබේසිරි අප වෙත ප්‍රකාශ කළා.",
       "URL": "https://www.hirunews.lk/163576/කරාපිටිය-ශික්ෂණ-රෝහලේදී-විස්මිත-සැත්කමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4470"
}