{
       "Source": "hirunews",
       "Timestamp": "Thursday, 11 August 2016 - 20:07",
       "Headline": "ආධාර එකතු කිරීමේ අලුත්ම ජාවාරමක්",
       "News Content": "අනුරාධපුර ප්‍රදේශයේ විහාරස්ථානයකට ආධාර ලබා ගැනීමේ මුවාවෙන් පැමිණ නිවාස 24 ක් කොල්ලකෑ පුද්ගලයන් දෙදෙනකු දුම්මලසූරිය පොලිසිය අත්අඩංගුවට ගෙන තිබෙනවා.\nඅද C.I.A වෙන්වන්නේ මෙම සංවිධානාත්මක ජාවාරම සිදුකළ අයුරු හෙළිදරව් කිරීමටයි.\nඅනුරාධපුර - 4 කණුව ප්‍රදේශයේ සිරි සම්බෝධි සහන සේවා සත්කාරක පදනමට ආධාර ලබා ගැනීම සඳහා මෙම පොත් කට්ටල සහ ටිකට් පත් මුද්‍රණය කර තිබෙනවා.\nමෙම පදනමේ නියෝජිතයින් ලෙස පෙනී සිටි ඇතැම් පිරිස් දිවයිනේ විවිධ ප්‍රදේශවල නිවෙස් කරා දහවල් කාලයේ ගොස් ඇත්තේ ඊට ආධාර ලබාගැනීමේ මුවාවෙන්.\nඑහිදී කාන්තාවන් තනිව සිටින නිවෙස් විශේෂයෙන් ඉලක්ක කර ගත් මොවුන් කොල්ලකෑමේ නිරතව තිබෙනවා.",
       "URL": "https://www.hirunews.lk/140410/ආධාර-එකතු-කිරීමේ-අලුත්ම-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4926"
}