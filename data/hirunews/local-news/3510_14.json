{
       "Source": "hirunews",
       "Timestamp": "Saturday, 09 February 2019 - 18:40",
       "Headline": "දොරටු විවෘත බව අගමැති කියයි",
       "News Content": "ජාතික ආණ්ඩුවක් යටතේ යළි වැඩකටයුතු සිදුකර ගැනීමට කැමති  ඕනෑම අයෙකුට එක්සත් ජාතික පක්ෂය හා එක්වීමට දොරටු විවෘත කර ඇති බව අග්‍රාමාත්‍ය රනිල් වික්‍රමසිංහ පවසනවා.\nඅග්‍රාමාත්‍යවරයා මේ බව කියා සිටියේ පළාත් පාලන ආයතනවලට ඝණ අපද්‍රව්‍ය කළමනාකරණයට අවශ්‍ය වාහන බෙදා හැරීමේ උත්සවයකට ගාල්ලේදී එක්වෙමින්.\nමාධ්‍ය තමන්ට චෝදනා එල්ල කරද්දී තම වස් දොස් දුරුවන බව ද  අග්‍රාමාත්‍ය රනිල් වික්‍රමසිංහ මහතා සඳහන් කළා.\nගාල්ල දිස්ත්‍රික් ලේකම් කාර්යාලයේ ඉදිරිකරන ලද නව කායවර්ධන මධ්‍යස්ථානය විවෘත කිරීම සහ පළාත් පාලන ආයතන 93 ක් සඳහා කසල බැහැර කිරීමේ යන්ත්‍රෝපකරණ බෙදා දීම අද පෙරවරුවේ අග්‍රාමාත්‍යවරයාගේ ප්‍රධානත්වයෙන් සිදුකෙරුණා.\nඉන් අනතුරුව, උත්සවය අවසානයේ බෙදා දුන් රථ සහ යන්ත්‍රෝපකරණ නිරීක්ෂණයට ද අග්‍රාමාත්‍යවරයා එක්වුණා.",
       "URL": "https://www.hirunews.lk/210062/දොරටු-විවෘත-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3510"
}