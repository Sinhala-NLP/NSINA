{
       "Source": "hirunews",
       "Timestamp": "Wednesday, 26 January 2022 - 7:42",
       "Headline": "කරන්දෙණියේ දී තරුණ යුවළක් සියදිවි නසා ගනියි",
       "News Content": "ගාල්ල - කරන්දෙණිය - පිහිඹියකන්ද ප්‍රදේශයේ තිබී සියදිවි හානිකරගත් බවට සැක කරන තරුණ යුවළකගේ සිරුරු සොයාගෙන තිබෙනවා.\nපොලිසිය සඳහන් කළේ, වයස අවුරුදු 16ක තරුණියක් සහ 20 හැවිරිදි තරුණයෙකු මෙලෙස සියදිවි හානිකරගෙන ඇති බව යි.\nඔවුන් දෙදෙනා ප්‍රේම සබඳතාවක් ද පවත්වා ඇති අතර, තරුණිය එම තරුණයාගෙන් අපයෝජනයට ලක්වීම සම්බන්ධයෙන් නඩුවක් ද විභාග වෙමින් පවතින බවයි පොලිසිය ප්‍රකාශ කළේ.\nකෙසේ වෙතත් සියදිවි හානිකරගැනීමට හේතුව මෙතෙක් අනාවරණ වී නැහැ.\nමේ අතර ආරච්චිකට්ටුව ප්‍රදේශයේ කෝටිපති ව්‍යාපාරිකයෙකුට අයත් ව්‍යාපාරික ගොඩනැගිල්ලක උඩුමහලේ තිබී ඝාතනය කරන ලද බවට සැක කෙරෙන පුද්ගල මළ සිරුරක් ඊයේ සොයාගෙන තිබෙනවා.\nඅදාළ ගොඩනැගිල්ල භාවිතයට නොගෙන අතහැර දමා තිබූ ගොඩනැගිල්ලක් වන අතර, මළ සිරුරේ අනන්‍යතාව මෙතෙක් තහවුරු කරගෙන නැහැ.",
       "URL": "https://www.hirunews.lk/295194/කරන්දෙණියේ-දී-තරුණ-යුවළක්-සියදිවි-නසා-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=1397"
}