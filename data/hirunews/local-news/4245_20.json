{
       "Source": "hirunews",
       "Timestamp": "Monday, 30 October 2017 - 11:58",
       "Headline": "අම්බළුවාවේ ප්‍රධාන පාලමක් කැඩී ගොස් පවුල් නවයක් අසරණවෙයි (ඡායාරූප)",
       "News Content": "අම්බළුවාවේ කුණු කන්ද නැවත නැවත සුළු නාය යෑම් තත්වයන්ට ගොදුරු විම හේතුවෙන් පවුල් 9 කට යෑමට තිබු ප්‍රධාන පාලමක් 28, 29 වැනි දින අයහපත් කාලගුණ තත්වය හේතුවෙන් මේවන විට සම්පුර්ණයෙන්ම කැඩී ගොස් ඇති බව වාර්තාවනවා.\nලක්ෂ 5 කට ආසන්න පිරිවැයක් දරමින් අම්බලාව පහල ගම්මානයේ ජනතාව එක්ව සිය නිවාසවලට යෑමට අම්බුළුවාවේ සිට ගලා බසින ගිනි හින්න ඇල මාර්ගයට මෙම පාලම සකස් කර තිබුණා.\nපවුල් 9 ක පාසල් දරුවන් මෙන්ම එම කොටසේ බොහෝ දෙනෙකු සිය දෛනික කටයුතු වෙනුවෙන් මෙම ඇල මාර්ගයෙන් එගොඩ වි සිය සේවා ස්ථානවලට යෑමට ගම්පොළ ප්‍රධාන මාර්ගයට පිවිසිය යුතු වනවා.\nතවද ඇලෙන් එගොඩ බොහෝ දෙනෙකුගේ කෘෂි කර්මික ඉඩම් පවතින අතර මෙම පාලම ඒ සඳහා විශාල සේවාවක් සපයන්නේ වෙනත් විකල්ප මාර්ග නොමැතිකම නිසාවෙන්.\nඅධික වැසි සහිත අවස්ථාවන් වලදි මෙම පාලම කැඩි යෑම හේතුවෙන් එම ජනතාවට ඒහා මෙහා පිවිසිය නොහැකි අතර ඊට හේතුව ගිනිහින්න ඇල මාර්ගයේ විශාල ජල කඳක් අනතුරුදායක ලෙස පහතට ගලා ගෙන යෑමයි.\nමෙම පාලම දැනට මාස කිහිපයකට කලින් තිබුණු තත්වයට වඩා ඉහළ මට්ටමේ සංවර්ධනයක් සිදු කර ඔවුන් අද චෝදනා කරන්නේ පාලම කැඩි යෑමට හේතුව අම්බුළුවාවේ කුණු කන්දේ ඉතිරි කුණුද මෙ අයහපත් කාලගුණය සමග නැවත නැවත පහත් බැවුම් කරා සේදි එම නිසා බවයි.\nඑහි අපද්‍රව්‍ය ප්ලාස්ටික් ඇතුලූ දෑ සේදි බෝක්කු හිර වි ජලය ගලා යෑමට නොහැකි නිසා මෙම පාලම කැඩි ගිය බවයි ගම්මුන් ප්‍රකාශ කළේ.\n2016 වසරේ මැයි 17 වැනි දින උදෑසන අම්බුළුවාව කුණු කන්ද නිවාස 2 ක් යට කොට මිනිස් ජිවිත බේරමින් ඉහළ කදු මුදුනේ සිට කිලෝමිටර් 2 ක පමණ දුරකට නාය ගියේ පහත් බිමේ මාවනැල්ල ප්‍රාදේශිය ලේකම් කාලාපයට අයිති ගම්මාන රැසකට හානි සිදු කරමින්.\nඑම කුණු මධ්‍යම පළාතට අයත් ගම්පොල නගර සභාව මගින් ඉහළ කදු මුදුනේ ගොඩ කළ අතර ඊට වසර ගණනාවක සිට දැඩි මහජන විරෝධතාවයක්ද තිබුණා.\nහෙම්මාතගම - සමන් විජය බංඩාර",
       "URL": "https://www.hirunews.lk/174781/අම්බළුවාවේ-ප්‍රධාන-පාලමක්-කැඩී-ගොස්-පවුල්-නවයක්-අසරණවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4245"
}