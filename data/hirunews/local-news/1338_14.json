{
       "Source": "hirunews",
       "Timestamp": "Wednesday, 23 February 2022 - 14:45",
       "Headline": "කොළඹ දිස්ත්‍රික්කයේ විහාරස්ථානවල ඩෙංගු මර්දන විශේෂ වැඩසටහනක්",
       "News Content": "ලබන 27 වන දා කොළඹ දිස්ත්‍රික්කයේ සියළු විහාරස්ථානවල ඩෙංගු මර්දන විශේෂ වැඩසටහනක් ආරම්භ කිරීමට කොළඹ දිස්ත්‍රික් ශාසනාරක්ෂක බල මණ්ඩලය තීරණය කර තිබෙනවා.\nඒ අනුව දිස්ත්‍රික්කය තුළ සිටින සෞඛ්‍ය වෛද්‍ය නිලධාරීන්ගේ සහයෝගය ඇතිව දහම් පාසල් දරුවන් සහ දෙමව්පියන් විහාරස්ථාන දායකයින්ගේ සහභාගීත්වයෙන් මෙම ඩෙංගු මර්දන විශේෂ වැඩසටහන ක්‍රියාත්මක කිරීමට නියමිතයි.\nමෙම වැඩසටහන සඳහා ත්‍රිවිධ හමුදාව, පොලීසිය ඇතුළු ආරක්ෂක අංශ එක්වන බවයි කොළඹ දිස්ත්‍රික් ලේකම් කාර්යාලය නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/297822/කොළඹ-දිස්ත්‍රික්කයේ-විහාරස්ථානවල-ඩෙංගු-මර්දන-විශේෂ-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=1338"
}