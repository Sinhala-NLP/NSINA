{
       "Source": "hirunews",
       "Timestamp": "Wednesday, 29 June 2022 - 7:33",
       "Headline": "ළමාරක්ෂක අධිකාරියට ගැටලුවක්",
       "News Content": "මව්වරුන්ට ගෘහ සේවයට යාමට තිබූ බාධාවන් ලිහිල් කිරීමට අමාත්‍ය මණ්ඩලය ගෙන ඇති තීරණය සම්බන්ධයෙන් ජාතික ළමාරක්ෂක අධිකාරියේ මත විමසීමක් හෝ දැනුවත් කිරීමක් සිදු කර නොමැති බව වාර්තාවනවා.\nහිරු ප්‍රවෘත්ති අංශය කළ විමසීමක දී එම අධිකාරියේ සභාපති උදය කුමාර අමරසිංහ කියා සිටියේ, අදාළ තීරණය මගින් කුඩා දරුවන්ට මවගේ සෙනෙහස සහ රැකවරණය අවශ්‍යම කාලසීමාව අහිමි වී යනු ඇති බවයි.\nපවුල් පසුබිම් වාර්තාවක් ඉදිරිපත් කිරීම අනිවාර්ය නොමැති බවට මීට පෙර සඳහන් කර තිබුණේ, වයස අවුරුදු 5 හෝ ඊට වැඩි දරුවන් සිටින කාන්තාවන් සඳහා පමණ යි.\nකෙසේ වෙතත් එය සංශෝධනය කරමින් වයස අවුරුදු 2 හෝ ඊට වැඩි දරුවන් සිටින කාන්තාවන් සඳහා ද පවුල් පසුබිම් වාර්තාවක් ඉදිරිපත් කිරීම අනිවාර්ය නො කිරීමට යි තීරණය කර ඇත්තේ.",
       "URL": "https://www.hirunews.lk/308458/ළමාරක්ෂක-අධිකාරියට-ගැටලුවක්",
       "Category": "Local News",
       "Parent URL": "https://www.hirunews.lk/local-news.php?pageID=1061"
}