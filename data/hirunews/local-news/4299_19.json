{
       "Source": "hirunews",
       "Timestamp": "Thursday, 28 September 2017 - 7:34",
       "Headline": "අද සිට තේ, ආප්ප, බත් පාර්සල් මිල ඉහළට",
       "News Content": "ගෑස් මිල ඉහළ යාමත් සමග ආහාර නිෂ්පාදන මිල අද සිට ඉහළ දමන බව සමස්ත ලංකා ආපනශාලා හිමියන්ගේ සංගමය ප්‍රකාශ කළා.\nඒ අනුව තේ කෝප්පයක මිල රුපියල් 20 දක්වාත්, කිරි තේ කෝප්පයක මිල රුපියල් 40 දක්වාත් ඉහළ නංවන බවයි ඔවුන් කියා සිටියේ.\nආප්පයක මිල රුපියල් 15 දක්වාත් ඉහළ දැමෙන අතර, බත් පාර්සලයක මිල රුපියල් 130 දක්වා ඉහළ දැමීමට සිදුවන බව සමස්ත ලංකා ආපනශාලා හිමියන්ගේ සංගමය සඳහන් කළා.\nකෙසේ වෙතත් මෙම මිල ඉහළ දැමීමේ ක්‍රමවේදය තුළ කිසිදු සාධාරණත්වයක් නොමැති බව පාරිභෝගික අයිතීන් සුරැකීමේ ජාතික ව්‍යාපාරය ප්‍රකාශ කළේ.\nමේ අතර පාරිභෝගික සේවා අධිකාරිය සඳහන් කළේ අදාළ නිෂ්පාදනවලට පාලන මිලක් පැනවීම සිදු කළ නොහැකි බවයි.",
       "URL": "https://www.hirunews.lk/business/172016/අද-සිට-තේ-ආප්ප-බත්-පාර්සල්-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4299"
}