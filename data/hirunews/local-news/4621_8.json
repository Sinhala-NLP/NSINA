{
       "Source": "hirunews",
       "Timestamp": "Friday, 10 March 2017 - 13:23",
       "Headline": "ඌව පළාත් සභාව වෙනස් කළ නොහැකියි - මහඇමතිගෙන් ප්‍රකාශයක්",
       "News Content": "ඌව පළාත් සභාව 2019 වසර දක්වා විසුරුවා හැරීමට පළාත් ආණ්ඩුකාරවරයාට හෝ බලයක් නොමැති බව ඌව පළාත් ප්‍රධාන අමාත්‍ය චාමර සම්පත් දසනායක පවසනවා.\nබදුල්ලේ ඊයේ පැවති උත්සවයකට එක්වෙමිනුයි ඔහු මේ බව සඳහන් කළේ.\nකෙසේ වෙතත්, පසුගිය මස 24 වනදා බණ්ඩාරවෙල ප්‍රදේශයේ පැවති උත්සවයකට එක්වෙමින් එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි කියා සිටියේ පළාත් ප්‍රධාන අමාත්‍යවරුන් තම සීමාව ඉක්මවා කටයුතු කරන්නේ නම් ඔවුන්ගේ බලය බිඳ දැමීමට සිදුවන බවයි.\nබදුල්ලේ ඊයේ (09) පැවති උත්සවයකදී ඌව පළාත් ප්‍රධාන අමාත්‍ය චාමර සම්පත් දසනායක කියා සිටියේ පළාත් සභාවේ බලය වෙනස් කළ නොහැකි බවයි.",
       "URL": "https://www.hirunews.lk/156528/ඌව-පළාත්-සභාව-වෙනස්-කළ-නොහැකියි-මහඇමතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4621"
}