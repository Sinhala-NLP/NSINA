{
       "Source": "hirunews",
       "Timestamp": "Thursday, 21 January 2016 - 7:49",
       "Headline": "මීටියාගොඩ තවත් ඝාතනයක්  (ඡායාරූප)",
       "News Content": "මීටියාගොඩ - බේරතුඩුව ප්‍රදේශයේ දී පුද්ගලයෙකු මුගුරකින් පහරදී ඝාතනය කර තිබෙනවා. පොලීසිය පැවසුවේ මානසික රෝගී පුද්ගලයෙකු විසින් ඊයේ (20) මෙම පහරදීම සිදුකර ඇති බවයි. සිද්ධියෙන් මිය ගොස් ඇත්තේ වයස අවුරුදු 42ක බේරතුඩුව ප්‍රදේශයේ පදිංචිව සිටි දෙදරු පියෙක්. කෙසේ වෙතත්, මානසික ආබාධයෙන් පෙළෙන පුද්ගලයා ඔහුගේ ඥාතීන් විසින් අංගොඩ මානසික රෝහලට රැගෙන ගොස් තිබෙනවා.\nඊයේ පස්වරුවේ  මුගුරකින් කළ  පහරදීමෙන් දෙදෙනකු  බරපතල තුවාල ලැබුවා. ඔවුන් දෙදෙනා කරාපිටිය රෝහලට ඇතුළත් කර තිබියදී නීල් දසනායක නැමැත්තා මියගොස් ඇත.\nඒ.ජි. ජිනදාස නැමති අය කරාපිටිය රෝහලේ ප්‍රතිකාර ලබයි. ඔහු 60  හැවිරිදි විවාහක බේකරි හිමිකරැවෙක්.\nමානසික ආබාධයක් ඇති බව පැවසෙන අය එම ප්‍ර‍දේශයේම පදිංචි  29 හැවිරිදි දෙදරු  පියෙක් බව සඳහන්.\n(ඡායාරූප -  හිනිදුම රවීන්ද්‍ර චන්ද්‍රලාල් / රත්ගම රොෂාන් පියතිලක)",
       "URL": "https://www.hirunews.lk/124400/මීටියාගොඩ-තවත්-ඝාතනයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5202"
}