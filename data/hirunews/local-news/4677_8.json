{
       "Source": "hirunews",
       "Timestamp": "Saturday, 04 February 2017 - 16:04",
       "Headline": "තාජුඩීන් නෞකාව ත්‍රිකුණාමලයට",
       "News Content": "බංග්ලාදේශ වෙරළාරක්ෂක බලකායට අයත් තාජුඩීන් නමැති නෞකාව ත්‍රිකුණාමලය වරායට ළගා වී තිබෙනවා.\nඑම නෞකාව සුහද සංචාරයක් සදහා මෙරටට පැමිණ ඇති බවයි නාවික හමුදාව ප්‍රකාශ කළේ.\nනෞකාව වරායට පැමිණීමෙන් අනතුරුව එහි අණදෙන නිලධාරි කපිතාන් මොහොමඩ් හසන් තාරික් නැගෙනහිර නාවික විධාන මූලස්ථානයේදී පිළිගෙන තිබෙනවා.\nඊයේ දිනයේ ත්‍රිකුණාමලය වරායට ළගා වූ තාජුඩීන් නෞකාවේ කාර්ය මණ්ඩල සාමාජිකයින් දෙරට අතර ද්වීපාර්ශවීය මිත්‍රත්වය වර්ධනය කර ගැනීමේ අරමුණින් සංවිධාන කරන විවිධ වැඩසටහන් කිහිපයකට සහභාගි වීමට නියමිතයි.\nනෞකාව අද දිවයිනෙන් පිටත්ව යාමට සැලසුම් කර ඇති බව සදහන්.",
       "URL": "https://www.hirunews.lk/153667/තාජුඩීන්-නෞකාව-ත්‍රිකුණාමලයට",
       "Category": "Local News",
       "Parent URL": "https://www.hirunews.lk/local-news.php?pageID=4677"
}