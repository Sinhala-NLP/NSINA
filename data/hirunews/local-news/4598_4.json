{
       "Source": "hirunews",
       "Timestamp": "Friday, 24 March 2017 - 12:49",
       "Headline": "අන්තරේ ලක්ෂ 25 ක ජනතා පෙත්සමක් අත්සන් කරයි",
       "News Content": "මාලඹේ පෞද්ගලික වෛද්‍ය විද්‍යාලය අහෝසි කිරීම ඇතුළු ඉල්ලීම් කිහිපයක් මුල් කරගනිමින් අන්තර් විශ්වවිද්‍යාලයීය ශිෂ්‍ය බලමණ්ඩලය අත්සන් ලක්ෂ 25 ක් ලබාගැනීමේ ජනතා පෙත්සමකට අත්සන් ලබාගැනීමේ ව්‍යාපාරයක් ආරම්භ කළා.\nකොළඹ කොටුව දුම්රියපොල ඉදිරිපිටින් ආරම්භ වූ මෙම වැඩපිළිවෙල දිවයින පුරා ක්‍රියාත්මක කෙරෙන බවයි එහි කැඳවුම්කරු ලහිරු වීරසේකර හිරු ප්‍රවෘත්ති අංශයට අදහස් දක්වමින් කියා සිටියේ.\nමේ අතර, මාළඹේ පෞද්ගලික වෛද්‍ය විද්‍යාලයේ දෙමව්පිය සංසදය ඊයේ කොළඹ දී මාධ්‍ය හමුවක් කැඳවා තිබුණා.\nඑහි සභාපති ටී.එම්.ටී.කේ. තෙන්නකෝන් කියා සිටියේ මෙරටට පෞද්ගලික වෛද්‍ය විද්‍යාල මෙන්ම තවත් පෞද්ගලික විශ්වවිද්‍යාල අවශ්‍ය බවයි.\nනිසි විසඳුමක් ලබා නොදුනහොත් මාලඹේ පෞද්ගලික වෛද්‍ය විද්‍යාලයට එරෙහිව තම සංගමය දියත් කරන ක්‍රියාමාර්ග ඉදිරියේදී දැඩි කරන බව රජයේ වෛද්‍ය නිලධාරීන්ගේ සංගමය ප්‍රකාශ කළා.\nකොළඹ ඊයේ පැවති මාධ්‍ය හමුවකට එක්වෙමින් එම සංගමයේ ලේකම් වෛද්‍ය හරිත අලූත්ගේ මේ බව කියා සිටියා.",
       "URL": "https://www.hirunews.lk/157621/අන්තරේ-ලක්ෂ-25-ක-ජනතා-පෙත්සමක්-අත්සන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4598"
}