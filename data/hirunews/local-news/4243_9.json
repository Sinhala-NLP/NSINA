{
       "Source": "hirunews",
       "Timestamp": "Tuesday, 31 October 2017 - 16:07",
       "Headline": "ඩෑන් ප්‍රියසාද් ඇප කඩ කළ බවටත් චෝදනා",
       "News Content": "රොහින්ග්‍යා සරණාගතයින්ට රැකවරණය ලබාදීමට එරෙහි සංවිධානයේ ක්‍රියාකාරී සාමාජික ඩෑන් ප්‍රියසාද් ලබන මස 10 වනදා දක්වා රක්ෂිත බන්ධනාගාර ගත කිරීමට කොටුව මහේස්ත්‍රාත් අධිකරණය අද නියෝග කළා.\nඒ, කොළඹ - කොටුව ප්‍රදේශයේදී ඉස්ලාම් දහමට සහ මුස්ලිම් ජාතිකයින්ට එරෙහිව ප්‍රකාශයක් සිදුකර ජාතීන් අතර සංහිඳියාව කඩවන ආකාරයට කටයුතු කිරීමේ චෝදනාව යටතේයි.\nඊට අදාළ නඩුව අද කොටුව මහේස්ත්‍රාත් ලංකා ජයරත්න හමුවේ විභාගයට ගැනුනා.\nකොළඹ අපරාධ කොට්ඨාශය අධිකරණයට කරුණු දක්වමින් කියා සිටියේ ජාතීන් අතර සංහිඳියාව කඩවන අයුරින් කටයුතු නොකරන ලෙස අවවාද කර ඇප මත මුදාහැර සිටියදීත් සැකකරු ඇප කොන්දේසි කඩකර ඇති බවයි.\nගල්කිස්ස ප්‍රදේශයේ රොහින්ග්‍යා සරණාගතයින් පිරිසක් රඳවා සිටි කුලී නිවාසයක් ඉදිරිපිට කළහකාරී ලෙස හැසිරීමේ චෝදනාව යටතේ සැකකරු මේ වනවිට පසුවන්නේ රක්ෂිත බන්ධනාගාර ගතවයි.",
       "URL": "https://www.hirunews.lk/174907/ඩෑන්-ප්‍රියසාද්-ඇප-කඩ-කළ-බවටත්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4243"
}