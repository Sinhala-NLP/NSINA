{
       "Source": "hirunews",
       "Timestamp": "Monday, 17 May 2021 - 7:41",
       "Headline": "අත්‍යාවශ්‍ය සේවා ගමන් දැඩි සීමා යටතේ",
       "News Content": "අත්‍යාවශ්‍ය සේවා සඳහා ගමන් ගන්නා පුද්ගලයින්ට දැඩි සීමා යටතේ බස් රථ යොදවා ඇති බවයි ශ්‍රී ලංකා ගමනාගමන මණ්ඩලයේ සභාපති කිංස්ලි රණවක ප්‍රකාශ කළේ.\nඑමෙන්ම මහනුවර, මහව, රඹුක්කන, හලාවත සහ බෙලිඅත්තේ සිට කොළඹ දක්වා අද විශේෂ දුම්රිය 5ක් ධාවනයට යොදවා තිබුණ ද ඒවා ධාවනය නොකරන බව ප්‍රවාහන රාජ්‍ය අමාත්‍ය දිලුම් අමුණුගම ප්‍රකාශ කළා.\nඊට හේතුව වී ඇත්තේ දුම්රිය සේවකයින් පිරිසක් වෘත්තීය සමිති ක්‍රියාමාර්ගයකට අවතීරණවීමට උත්සාහ කිරීමයි.\nඅදාළ ප්‍රදේශවල සිට කොළඹ කොටුව දක්වා දුම්රිය ධාවනයට කටයුතු සූදානම් කර තිබුණ ද ඊයේ මධ්‍යම රාත්‍රිය ආසන්න වනතුරුත් එම දුම්රිය අදාළ දුම්රිය ස්ථාන වෙත පිටත්ව ගොස් තිබුණේ නැහැ.\nකෙසේ වෙතත්, දුම්රියෙන් කොළඹට පැමිණීමට අපේක්ෂාවෙන් සිටි මගීන්ගේ ප්‍රවාහන කටයුතු සඳහා ලංකා ගමනාගමන මණ්ඩලයට අයත් අතිරේක බස් රථ යෙදවීමට කටයුතු කරන බවයි ප්‍රවාහන රාජ්‍ය අමාත්‍ය දිලුම් අමුණුගම වැඩිදුරටත් සඳහන් කළේ.",
       "URL": "https://www.hirunews.lk/271571/අත්‍යාවශ්‍ය-සේවා-ගමන්-දැඩි-සීමා-යටතේ",
       "Category": "Local News",
       "Parent URL": "https://www.hirunews.lk/local-news.php?pageID=1949"
}