{
       "Source": "hirunews",
       "Timestamp": "Friday, 07 October 2016 - 17:08",
       "Headline": "උසස් පෙළ ප්‍රායෝගික පරීක්ෂණ 18 වන දා ඇරඹේ",
       "News Content": "2016 උසස් පෙළ විභාගයට අයත් ප්‍රායෝගික පරීක්ෂණ මේ මස 18 වන දා සිට නොවැම්බර් 7 වන දා දක්වා පැවැත්වෙන බව විභාග දෙපාර්තමේන්තුව ප්‍රකාශ කළා.\nසෞන්දර්යය සහ ගෘහ ආර්ථික විද්‍යා ප්‍රායෝගික පරීක්ෂණ 18 වන දා ආරම්භ වන අතර, ඉංජිනේරු තාක්ෂණවේදය ප්‍රායෝගික පරීක්ෂණ මේ මස 21 වන දා ආරම්භ වනවා.\nජෛව පද්ධති තාක්ෂණවේදය සඳහා ප්‍රායෝගික පරීක්ෂණ නොවැම්බර් 5 වන දා ආරම්භ වන බවයි විභාග දෙපාර්තමේන්තුව සදහන් කළේ.\nඋසස් පෙළ විභාග අපේක්ෂකයන් 51,773 දෙනෙකු අදාළ ප්‍රායෝගික පරීක්ෂණ සඳහා සහභාගිවීමට නියමිතයි.",
       "URL": "https://www.hirunews.lk/144678/උසස්-පෙළ-ප්‍රායෝගික-පරීක්ෂණ-18-වන-දා-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4847"
}