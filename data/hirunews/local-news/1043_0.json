{
       "Source": "hirunews",
       "Timestamp": "Wednesday, 06 July 2022 - 13:28",
       "Headline": "22 වැනි දාට පෙර වැඩි මිලට ඉන්ධන නෞකාවක් ගැනීමේ තීරණයක් (වීඩියෝ)",
       "News Content": "ඉන්ධන අර්බුදය මඟ හරවා ගැනීම සඳහා ලබන 22 වනදාට පෙර වැඩි මිල මිලට පෙට්‍රල් නෞකාවක් මිලදී ගැනීමට තීරණය කළ බව විදුලිබල හා බලශක්ති අමාත්‍ය කංචන විජේසේකර පාර්ලිමේන්තුවේදී අද ප්‍රකාශ කළා.\nඊට අදාළව පෙර ගෙවීම් ද සිදු කළ බවයි ඔහු කියා සිටියේ.\nමේ අතර ඊයේ දිනයේදීත් ඉන්ධන පිරවුම්හල් කිහිපයකම උණුසුම් තත්ත්වයන් මතුවූයේ ඇතැම් පිරිස් කලහකාරි ලෙස හැසිරීම හේතුවෙන්.\nවැල්ලවාය ප්‍රදේශයේ ඉන්ධන පිරවුම්හලක ඊයේ රාත්‍රියේ ඇති වූ උණුසුම් තත්ත්වයත් සමඟ පුද්ගලයින් 13 දෙනකු අත්අඩංගුවට ගනු ලැබුවා.\nඑමෙන්ම ගල්ගමුව ප්‍රදේශයේ ඉන්ධන පිරවුම්හලක ආරක්ෂාව සඳහා රැදී සිටි පොලිස් නිලධාරීන්ට බැණ වැදුනු පුද්ගලයින් දෙදෙනෙකු ද පොලිස් භාරයට ගෙන තිබෙනවා.",
       "URL": "https://www.hirunews.lk/309213/22-වැනි-දාට-පෙර-වැඩි-මිලට-ඉන්ධන-නෞකාවක්-ගැනීමේ-තීරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1043"
}