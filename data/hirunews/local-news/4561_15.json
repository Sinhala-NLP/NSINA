{
       "Source": "hirunews",
       "Timestamp": "Sunday, 16 April 2017 - 10:58",
       "Headline": "ගන්දර වෙරළේ දී සැඩ රළ පහරකට ගොදුරු වූ දැරියක් ජීවිතක්ෂයට",
       "News Content": "ගන්දර - නූනවැල්ල මුහුදු තීරයේ සිරිනරඹමින් සිටි දැරියක් සැඩ රළපහරකට හසුවී දියේ ගිලීමෙන් මියගොස් තිබෙනවා.\nමෙසේ මියගොස් ඇත්තේ නුගේගොඩ - ගංගොඩවිල පදිංචි 11 හැවිරිදි පාසල් සිසුවියක්.\nගන්දර ඥාති නිවසකට පැමිණි ඔවුන් තම දෙමාපියන් සමග ඊයේ සන්ධ්‍යාවේ මුහුදු තීරයේ ගල්පර අතර සිරි නරඹමින් සිටියදී එකවර පැමිණි සැඩ රළ පහරකට හසුවී තුන්දෙනාම මුහුදට වැටී තිබෙනවා.\nඉන් මව සහ පියා දිවි බේරා ගැනීමට සමත්ව වුව ද  දැරිය රෝහල් ගත කරන විටත් මියගොස් ඇති බවයි පොලිසිය සදහන් කළේ.\nමේ වනවිට දේහය මාතර මහරෝහලේ තැන්පත් කර තිබෙනවා.",
       "URL": "https://www.hirunews.lk/159284/ගන්දර-වෙරළේ-දී-සැඩ-රළ-පහරකට-ගොදුරු-වූ-දැරියක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4561"
}