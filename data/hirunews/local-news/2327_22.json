{
       "Source": "hirunews",
       "Timestamp": "Tuesday, 17 November 2020 - 13:42",
       "Headline": "විපක්ෂයෙන් දුරකථන මධ්‍යස්ථානයක් (වීඩියෝ)",
       "News Content": "කොවිඩ් වසංගතය හේතුවෙන් පීඩාවටපත්ව සිටින ජනතාවගේ හඬ පාර්ලිමේන්තුවට ගෙන ගොස් සාධනීය විසඳුම් ලබා දීමට ප්‍රබල නූතනවාදී විපක්ෂයක් ලෙස තමන් කටයුතු කරන බව විපක්ෂ නායක සජිත් ප්‍රේමදාස මහතා පවසනවා.\nඔහු මේ බව සඳහන් කළේ ජනතා ගැටලු ඉදිරිපත් කිරීම සඳහා විපක්ෂ නායක කාර්යාලයේ ස්ථාපනය කළ දුරකථන මධ්‍යස්ථානයේ කටයුතු ආරම්භ කරමින්.\nකොවිඩ් 19 වසංගයත් සමඟ ජනතාවගේ දුක් ගැනවිලිවලට සවන් දීම සඳහා විපක්ෂ නායක කාර්යාලයේ ස්ථාපනය කෙරුණුදුරකථන මධ්‍යස්ථානයේ කටයුතු අද නිල වශයෙන් ආරම්භ කෙරුණා.\nඒ අනුව පළමු දුරකථන ඇමතුම සඳහා පිළිතුරු ලබා දුන්නේ විපක්ෂ නායක සජිත් ප්‍රේමදාස මහතායි.\n0117701300 යන දුරකථන අංකය ඔස්සේ පෙරවරු 8.00 සිට පස්වරු 8.00 දක්වා ජනතාවට මෙම මධ්‍යස්ථානයට ගැටලු ඉදිරිපත් කළ හැකියි.\nමේ අතර මෙරට කොවිඩ් 19 ව්‍යාප්තිය සම්බන්ධයෙන් පක්ෂ සහ විපක්ෂ දේශපාලනඥයින් මෙලෙස අදහස් පළ කළා.",
       "URL": "https://www.hirunews.lk/254928/විපක්ෂයෙන්-දුරකථන-මධ්‍යස්ථානයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2327"
}