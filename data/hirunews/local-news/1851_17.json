{
       "Source": "hirunews",
       "Timestamp": "Wednesday, 30 June 2021 - 6:52",
       "Headline": "\"රත්මලානේ අංජු\"ගේ ගෝලයෙකු අත්අඩංගුවට (වීඩියෝ)",
       "News Content": "සංවිධානාත්මක අපරාධ කල්ලි නායකයෙකු මෙන්ම මත්ද්‍රව්‍ය ජාවාරම්කරුවෙකු වන රත්මලානේ අංජුගේ ගෝලයෙකු ගල්කිස්ස - කල්දෙමුල්ල ප්‍රදේශයේදී  අත්අඩංගුවට ගෙන තිබෙනවා.\nවිසි දෙහැවිරිදි සැකකරු ප්‍රදේශයේ සිදුව ඇති අපරාධ රැසකටම සම්බන්ධ \"මදුශංක සිල්වා\" හෙවත් \"මද්දා\" නැමති පුද්ගලයෙක්.\nජීව අත්බෝම්බයක් සමඟ මොහුව අත්අඩංගුවට ගත් බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියා සිටියේ.\nමේ අතර යුද සමයේදී එල්.ටී.ටී.ඊ. සංවිධානය සඟවා තිබූ ක්ලේමෝ බෝම්බයක් ඇතුළු යුද උපකරණ කිහිපයක් මුලතිව් - චලෙයි කැලෑබද ප්‍රදේශයක තිබී පොලිස් විශේෂ කාර්ය බලකා නිලධාරීන් විසින් සොයාගෙන තිබෙනවා.\nඑහි මාධ්‍ය ඒකකය සඳහන් කළේ නාවික හමුදා නිලධාරීන්ගෙන් ලද තොරතුරක් මත මෙම මෙහෙයුම සිදුකළ බවයි.\nඒ අනුව ක්ලේමෝ බෝම්බයක්, පීඩන බෝම්බයක්, ජීව අත්බෝම්බ දෙකක් සහ ඩෙටනේටරයක්ද සොයාගෙන තිබුණා.",
       "URL": "https://www.hirunews.lk/275661/රත්මලානේ-අංජු-ගේ-ගෝලයෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1851"
}