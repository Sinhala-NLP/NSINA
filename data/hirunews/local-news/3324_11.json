{
       "Source": "hirunews",
       "Timestamp": "Friday, 31 May 2019 - 20:44",
       "Headline": "කල්ලාරු වන කලාපයේ යළිත් නිවාස ව්‍යාපෘතියක් සඳහා හෙළි පෙහෙළි කිරීම්",
       "News Content": "විල්පත්තු වනාන්තර පද්ධතියට අයත් කල්ලාරු වන කලාපයේ නැවත වරක් නිවාස ව්‍යාපෘතියක් සඳහා හෙළිපෙහෙළි කිරීම් සිදුකරමින් පවතිනවා.\nඅද සී.අයි.ඒ අනාවරණය ඒ පිළිබඳවයි.\nයුද්ධයෙන් අවතැන් වූවන් නැවත පදිංචි කරන බව අඟවමින් විල්පත්තු රක්ෂිත වනාන්තරයේ පරිවාර වනාන්තර කලාපය නීතිවිරෝධීව හෙළිපෙහෙළි කර සිදුකළ මහා වන විනාශය පිළිබඳව හිරු සී.අයි.ඒ. 2015 සිට වරින්වර කරුණු අනාවරණය කළා.\nජනාධිපති මෛත්‍රීපාල සිරිසේන මහතාගේ උපදෙස් පරිදි උතුරු නැගෙනහිර ආශ්‍රිත වනාන්තර හෙළිපෙහෙලි කිරීම් සම්බන්ධයෙන් නව චක්‍රලේඛ පවා නිකුත් කෙරුණේ ඒ අනුවයි.\nතත්ත්වය එසේ පවතිද්දී කල්ලාරු රක්ෂිතයේ මරිච්චිකඩ්ඩිල කරඩික්කුලි ආශ්‍රිතව නව නිවාස ව්‍යාපෘතියක් සඳහා කැලෑ හෙළිපෙහෙළි කරන බව හිරු සී.අයි.ඒ. වෙත අනාවරණ වුණා.",
       "URL": "https://www.hirunews.lk/217482/කල්ලාරු-වන-කලාපයේ-යළිත්-නිවාස-ව්‍යාපෘතියක්-සඳහා-හෙළි-පෙහෙළි-කිරීම්",
       "Category": "Local News",
       "Parent URL": "https://www.hirunews.lk/local-news.php?pageID=3324"
}