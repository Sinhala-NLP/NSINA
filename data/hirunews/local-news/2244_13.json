{
       "Source": "hirunews",
       "Timestamp": "Wednesday, 30 December 2020 - 18:41",
       "Headline": "පානදුර රෝහලේදී රුධිර පරීක්ෂාවකට ගිය දැරියකට වැරදීමකින් ජලභීතිකා එන්නතක්",
       "News Content": "පානදුර මූලික රෝහලේ ඩෙංගු රෝග පරීක්ෂාවක් සඳහා පැමිණි දැරියකට හෙදියක විසින් වැරදීමකින් ජලභීතිකා එන්නතක් ලබාදී ඇති බව එම දැරියගේ මිත්තණිය හිරු ප්‍රවෘත්ති අංශයට ප්‍රකාශ කළා.\nඊයේ උදෑසන අවුරුදු 1 යි මාස 7 ක් පමණ වන මෙම කුඩා දැරිය සහ ඇයගේ මව මෙන්ම මිත්තණිය ද රුධිර පරීක්ෂාවක් සඳහා රෝහල වෙත පැමිණ තිබෙනවා.\nමේ සම්බන්ධයෙන් හිරු ප්‍රවෘත්ති අංශය පානදුර මූලික රෝහලේ අධ්‍යක්ෂවරියගෙන් කරුණු විමසූ අතර ඇය කියා සිටියේ සිද්ධිය සම්බන්ධයෙන් තමන් පූර්ණ දැනුවත්භාවයක් නොමැති බවයි.\nකෙසේ වෙතත්, සිද්ධියට අදාළව විමර්ශනයක් ක්‍රියාත්මක කරන බව ද ඇය කියා සිටියා.",
       "URL": "https://www.hirunews.lk/258343/පානදුර-රෝහලේදී-රුධිර-පරීක්ෂාවකට-ගිය-දැරියකට-වැරදීමකින්-ජලභීතිකා-එන්නතක්",
       "Category": "Local News",
       "Parent URL": "https://www.hirunews.lk/local-news.php?pageID=2244"
}