{
       "Source": "hirunews",
       "Timestamp": "Monday, 28 August 2023 - 8:44",
       "Headline": "දෙවන පාසල් වාරයේ දෙවැනි අදියර ඇරඹේ (වීඩියෝ)",
       "News Content": "රජයේ පාසල්වල දෙවන පාසල් වාරයේ දෙවැනි අදියර අද ආරම්භ කෙරෙනවා.\nඑම අදියර ඔක්තෝබර් මස 27 වනදා දක්වා ක්‍රියාත්මක වන බවයි අධ්‍යාපන අමාත්‍යාංශය සඳහන් කළේ.\nදෙවන පාසල් වාරයේ පළමු අදියර පසුගිය ජූලි මස සිට 24 වනදා ආරම්භ වූ අතර, එය අගෝස්තු මස 16 වනදා අවසන් වුණා.\nඑමෙන්ම උසස් පෙළ වෘත්තිය විෂය ධාරාව සඳහා 12 වන ශ්‍රේණියට සිසුන් ඇතුළත් කරගැනීමේ අයදුම්පත් කැඳවීම ද මේ වන විට ආරම්භ කර තිබෙනවා.\nමේ අතර 2022 වසරට අදාළ උසස් පෙළ විභාග ප්‍රතිඵල සැප්තැම්බර් 10 ට පෙර නිකුත් කළ හැකි බව අධ්‍යාපන රාජ්‍ය අමාත්‍ය අරවින්ද් කුමාර් පසුගිය දා ප්‍රකාශ කළා.",
       "URL": "https://www.hirunews.lk/346368/දෙවන-පාසල්-වාරයේ-දෙවැනි-අදියර-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=67"
}