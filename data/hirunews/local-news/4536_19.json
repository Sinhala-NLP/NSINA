{
       "Source": "hirunews",
       "Timestamp": "Tuesday, 02 May 2017 - 19:43",
       "Headline": "ජාත්‍යන්තරයට දුන් පණිවුඩයක් ගැන ඒකාබද්ධය කියයි",
       "News Content": "ගාලූ මුවදොර මැයි රැළිය මගින් ජාත්‍යන්තරයට නව පණිවුඩයක් ලබාදුන් බව ඒකාබද්ධ විපක්ෂය පවසනවා.\nකොළඹ අද පැවති මාධ්‍ය හමුවකදී ඒ පිළිබඳ අදහස් දැක්වු පාර්ලිමේන්තු මන්ත්‍රි ඩලස් අලහප්පෙරුම කියා සිටියේ ප්‍රජාතන්ත්‍රවාදයට පිටුපාමින් ආණ්ඩුව තවදුරටත් ගමන් කිරීමට උත්සාහ කළහොත් මැයි දින රැළියට වඩා වැඩි ජනතාවක් අගනුවර ආයතන වටලනු ඇති බවයි.\nඒකාබද්ධ විපක්ෂයේ මැයි දින රැළියට අනෙකුත් ප්‍රධාන පක්ෂ තුනේ මැයි රැළිවලට එක්වූ ජනතාවට වඩා විශාල ජනතාවක් එක්වූ බවයි ඔහු තවදුරටත් ප්‍රකාශ කළේ.\nජාතික නිදහස් පෙරමුණේ නායක, පාර්ලිමේන්තු මන්ත්‍රී විමල් වීරවංශ ද මාධ්‍ය හමුවට එක්වෙමින් කියා සිටියේ ඊයේ ඒකාබද්ධ විපක්ෂයේ මැයි දින රැළියට එක්වූ ජනතාව පැහැදිළි පණිවුඩයක් ආණ්ඩුවට ලබාදුන් බවයි.",
       "URL": "https://www.hirunews.lk/160458/ජාත්‍යන්තරයට-දුන්-පණිවුඩයක්-ගැන-ඒකාබද්ධය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4536"
}