{
       "Source": "hirunews",
       "Timestamp": "Wednesday, 12 August 2020 - 13:00",
       "Headline": "එජාපය විශේෂ සාකච්ඡාවක (වීඩියෝ)",
       "News Content": "එක්සත් ජාතික පක්ෂයට නව නායකයෙකු තෝරා ගැනීම සදහා විශේෂ සාකච්ජාවක් සිරිකොත පක්ෂ මුලස්ථානයේදි මේ වනවිට පැවත්වෙනවා.\nපාර්ලිමේන්තු මැතිවරණයෙන් එක්සත් ජාතික පක්ෂය ලැබූ පරාජයත් සමග පක්ෂ නායකත්වයෙන් ඉවත්වීමට සුදානම් බව රනිල් වික්‍රමසිංහ පක්ෂ නියෝජිතයින්ට පසුගියදා දැනුම් දී තිබුණා.\nඒ අනුව පසුගිය 10 වනදා පැවති පක්ෂ ජ්‍යෙෂ්ඨයින්ගේ සාකච්ජාවේදි නායකත්වය සදහා යෝජනා කර තිබුනේ පක්ෂ මහලේකම් අකිල විරාජ් කාරියවසම්, උපනායක රවී කරුණානායක, භාණ්ඩාගාරික දයාගමගේ, වජිර අබේවර්ධනයි.\nඊට අමතරව පක්ෂ නායකත්වය සදහා ජාතික සංවිධායක නවීන් දිසානයක, රුවන් විජේවර්ධන, අරජුන රණතුංග, පාලිත රංගේ බණ්ඩාර ගේ නම් ද යෝජනා වී ඇති බවයි වාර්තා වන්නේ.\nපක්ෂ නායක රනිල් වික්‍රමසිංහ තවදුරටත් එම ධූරයේ කටයුතු කරන අතර නායකත්වය සදහා යොජනා වු නම් සම්බන්ධයෙන් සාකච්ජා කිරීම සදහා සිරිකොත පක්ෂ මුලස්ථානයේදි මේ වන විට සාකච්ජාව පැවත්වෙන බවයි වාර්තා වන්නේ.\nඒ , පක්ෂ නායක රනිල් වික්‍රමසිංහගේ ප්‍රධානත්වයෙන්.",
       "URL": "https://www.hirunews.lk/247637/එජාපය-විශේෂ-සාකච්ඡාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2525"
}