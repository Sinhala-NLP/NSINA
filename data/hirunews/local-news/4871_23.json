{
       "Source": "hirunews",
       "Timestamp": "Tuesday, 20 September 2016 - 9:44",
       "Headline": "නිධන් හැරූ 6 දෙනෙක් නාගොඩදී අත්අඩංගුවට (ඡායාරූප)",
       "News Content": "නාගොඩ - ගෝනගොඩ - කිතුල්දූව දේවාලේ ගෙදර ඉඩමේ අනවසරයෙන් නිධන් හාරමින් සිටි සැකකරුවන් 6 දෙනෙකු පොලීසිය ඊයේ අත්අඩංගුවට ගෙන තිබෙනවා.\nඔවුන් සමඟ ගල් ඉනි, උදලු, තාච්චි, කුළු ගෙඩියක් සහ පුවක්මලක් ඇතුළු නිධන් හැරීම සඳහා උපයෝගී කර ගන්නා භාණ්ඩ රැසක් ද අත්අඩංගුවට ගත් බවයි පොලීසිය සඳහන් කළේ.\nනාගොඩ, කහතුඩුව, අතුරුගිරිය, මිරිහාන, නවගමුව, පිටිගල සහ මාතර පදිංචිකරුවන් වන මෙම සැකකරුවන් අද දින බද්දේගම මහේස්ත්‍රාත් අධිකරණය වෙත ඉදිරිපත් කිරිමට නියමිතයි.\nඡායාරූප - හිනිදුම රවින්ද්‍ර චන්ද්‍රලාල්",
       "URL": "https://www.hirunews.lk/143380/නිධන්-හැරූ-6-දෙනෙක්-නාගොඩදී-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4871"
}