{
       "Source": "hirunews",
       "Timestamp": "Monday, 09 May 2016 - 7:09",
       "Headline": "දිස්ත්‍රික්ක 4කට නාය යාමේ අවධානමක්",
       "News Content": "කුරුණෑගල මොණරාගල බදුල්ල සහ රත්නපුර දිස්ත්‍රික්කවලට නිකුත් කළ නායයෑමේ අවදානම තවදුරටත් ක්‍රියාත්මක බව ජාතික ගොඩනැගිලි පර්යේෂණ සංවිධානය පවසනවා.\nඔවුන් මෙලෙස අදාළ දිස්ත්‍රික්කවලට නායයෑමේ සහ කණ්ඩි කඩාවැටීමේ අවදානමක් නිකුත් කරනු ලැබුවේ ඊයේ රාත්‍රියේයි.\nදිවයිනේ බොහෝ පළාත්වලට පස්වරු 2 න් පසුව වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඒ අනුව මධ්‍යම සබරගමුව සහ ඌව පළාත්වලට මිලිමීටර 75 ඉක්මවූ තද වැසි ඇතිවිය හැකි බවයි නිවේදනයක් නිකුත් කරමින් එම දෙපාර්තමේන්තුව සඳහන් කළේ.\nවැසි ඇතිවන අවස්ථාවලදී අකුණු අනතුරු ඇතිවිය හැකි බැවින් ඒ පිළිබඳව අවධානයෙන් පසුවන ලෙස ඔවුන් ජනතාවගෙන් ඉල්ලීමක්ද කරනවා.",
       "URL": "https://www.hirunews.lk/132727/දිස්ත්‍රික්ක-4කට-නාය-යාමේ-අවධානමක්",
       "Category": "Local News",
       "Parent URL": "https://www.hirunews.lk/local-news.php?pageID=5054"
}