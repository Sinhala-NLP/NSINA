{
       "Source": "hirunews",
       "Timestamp": "Tuesday, 28 February 2023 - 14:47",
       "Headline": "පාකිස්ථාන නාවික හමුදා ප්‍රධානී සහ ගුවන් හමුදාධිපතිවරයා අතර නිල හමුවක්",
       "News Content": "ශ්‍රී ලංකාවේ සංචාරයක නියුතු පාකිස්ථාන නාවික හමුදා ප්‍රධානී අද්මිරාල් මුහම්මද් අම්ජාඩ් ඛාන් නියාසි (Admiral Muhammad Amjad Khan Niazi) හා ශ්‍රී ලංකා ගුවන් හමුදාධිපති එයාර් මාර්ෂල් සුදර්ශන පතිරණ අතර නිල හමුවක් අද (27) දින ගුවන් හමුදා මූලස්ථානයේ දී පැවැත්වුණා.\nශ්‍රී ලංකා ගුවන් හමුදා මුලස්ථානයට පැමිණි පාකිස්ථාන නාවික හමුදාපතිවරයා ව ගුවන් හමුදා කොළඹ කදවුරු අණදෙන නිළධාරී එයාර් කො‍මොඩෝර් සුරේෂ් ප්‍රනාන්දු විසින් පිලිගත් අතර ඔහු වෙත ගෞරව සම්මාන මුරයක් ද පිරිනැමුණා.\nගුවන් හමුදාධිපති එයාර් මාර්ෂල් සුදර්ශන පතිරණ සහ පාකිස්ථාන නාවික හමුදා ප්‍රධානී අද්මිරාල් මුහම්මද් අම්ජාඩ් ඛාන් නියාසි අතර හමුවේ දී දෙරටේ ආරක්ෂාවට බලපාන සාධක හා ඒකාබද්ධ පුහූණු වීම් පිළිබද ප්‍රධාන වශයෙන් අවධානය යොමු කෙරුණු බවත් වාර්තා වනවා.\nඅනතුරු ව මෙම හමුවීම සිහිපත් වීම පිණිස දෙපාර්ශවය විසින් සමරු තිළිණ හුවමාරුවක් ද සිදු කළ අතර, මෙම අවස්ථාව සදහා ගුවන් හමුදා නියෝජ්‍ය මාණ්ඩලික ප්‍රධානි ඇතුළු අධ්‍යක්ෂක මණ්ඩලයේ නිළධාරින් පිරිසක් ද සහභාගි වුණා.",
       "URL": "https://www.hirunews.lk/328594/පාකිස්ථාන-නාවික-හමුදා-ප්‍රධානී-සහ-ගුවන්-හමුදාධිපතිවරයා-අතර-නිල-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=507"
}