{
       "Source": "hirunews",
       "Timestamp": "Wednesday, 26 May 2021 - 17:39",
       "Headline": "නෞකාවේ ගින්න මතට ගුවනින් ගිනි නිවන පවුඩර් කිලෝ 850ක් (වීඩියෝ)",
       "News Content": "කොළඹ වරායට නාවික සැතපුම් 9.5ක් දුරින් ගිනි ගැනීමට ලක්ව ඇති එක්ස් ප්‍රෙස් පර්ල් නෞකාවේ ගින්න නිවීම සඳහා සිදු කෙරෙන ගුවන් මෙහෙයුම තවදුරටත් ක්‍රියාත්මක බව ශ්‍රී ලංකා ගුවන් හමුදාව පවසනවා.\nමේ සඳහා අද දිනය තුලදී බෙල් 212 වර්ගයේ හෙලිකොප්ටර් යානාවක් මගින් අවස්ථා දෙකකදී රසායනික ගිනි නිවීම් සඳහා භාවිත කෙරෙන වියළි රසායනික ද්‍රව්‍ය පවුඩර් (dry chemical powder) කිලෝග්‍රෑම් 850ක් අවස්ථා දෙකකදී ගින්න මතට හෙළා තිබෙනවා.\nමීට අමතරව නෞකාවේ ගින්නේ වර්තමාන තත්වය පිළිබඳ සිදුකළ නිරීක්ෂණයන් පිළිබඳ තොරතුරු අදාළ අංශ වෙත දැනුම්දීමටත් ඔවුන් කටයුතු කර තිබෙනවා.\nඑමෙන්ම පිළිස්සුනු නෞකාවෙන් ප්‍රීතිපුර සිට මීගමුව දක්වා වෙරළ තීරයට ගොඩගසා ඇති පිළිස්සුනු බහාලුම් සහ සුන්බුන් ආදිය පිළිබඳවත් ගුවන් හමුදා ඩ්‍රෝන යානා මගින් අඛණ්ඩ නිරීක්ෂණයක් සිදුකරන  බවයි ශ්‍රී ලංකා ගුවන් හමුදාව පවසන්නේ.",
       "URL": "https://www.hirunews.lk/272516/නෞකාවේ-ගින්න-මතට-ගුවනින්-ගිනි-නිවන-පවුඩර්-කිලෝ-850ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1927"
}