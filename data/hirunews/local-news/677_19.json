{
       "Source": "hirunews",
       "Timestamp": "Friday, 09 December 2022 - 18:41",
       "Headline": "ශ්‍රී ලංකා ක්‍රිකට් ආයතනය මිලියන 500ක් ඉල්ලා කැන්ටින් අසේල ඇතුළු නඩයට එරෙහිව නඩු පවරයි",
       "News Content": "ශ්‍රී ලංකා ක්‍රිකට් ආයතනයේ නාමයට සහ එහි පැවැත්මට හානි කරන අයුරින් ද්වේශසහගත ලෙස සිදු කළ චෝදනා සම්බන්ධයෙන් නඩු මගට පිවිසීමට ශ්‍රී ලංකා ක්‍රිකට් ආයතනය තීරණය කර තිබෙනවා.\nඒ එම ප්‍රකාශ සිදු කළ සමස්ත ලංකා ආපණශාලා හිමියන්ගේ සංගමයේ සභාපති අසේල සම්පත්, සංජය මහවත්ත ඇතුළු තිදෙනෙකුට එරෙහිවයි.\nමෙම නඩුකරය ගොනු කිරීමට ශ්‍රී ලංකා ක්‍රිකට් ආයතනයේ එහි සභාපති ශම්මි සිල්වා, ශ්‍රී ලංකා ක්‍රිකට් විධායක කමිටුව ඇතුළු නිලධාරින් පිරිසක් සූදානම්ව සිටින බව ද ශ්‍රී ලංකා ක්‍රිකට් ආයතනය විසින් නිවේදනයක් නිකුත් කරමින් සඳහන් කරනවා.\nතහවුරු නොකළ සහ ජනතාව නොමඟ යවන ආකාරයේ අසත්‍ය පුවත් ශ්‍රී ලංකා ක්‍රිකට් ආයතනය සම්බන්ධයෙන් සමාජගත කිරීමට අසේල සම්පත් ඇතුළු පිරිස කටයුතු කර ඇත්තේ ඉතාමත් පහත් අන්දමින් බවයි ශ්‍රී ලංකා ක්‍රිකට් ආයතනය විසින් නිකුත් කරනු ලැබූ නිවේදනයේ වැඩිදුරටත් දැක්වෙන්න්නේ.\nඒ අනුව රුපියල් මිලියන 500ක් ඉල්ලා අදාළ පාර්ශ්වයන්ට එරෙහිව නඩුකරය ශ්‍රී ලංකා ක්‍රිකට් ආයතනය මගින් ගොනු කරනු ඇති.",
       "URL": "https://www.hirunews.lk/322310/ශ්‍රී-ලංකා-ක්‍රිකට්-ආයතනය-මිලියන-500ක්-ඉල්ලා-කැන්ටින්-අසේල-ඇතුළු-නඩයට-එරෙහිව-නඩු-පවරයි",
       "Category": "Local News",
       "Parent URL": "https://www.hirunews.lk/local-news.php?pageID=677"
}