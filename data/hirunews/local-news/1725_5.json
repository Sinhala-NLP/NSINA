{
       "Source": "hirunews",
       "Timestamp": "Sunday, 29 August 2021 - 7:42",
       "Headline": "කොරෝනා මර්දන එන්නත්කරණය අදත්",
       "News Content": "කොරෝනා මර්ධන එන්නත්කරණ වැඩසටහන අද දිනයේදී ද දිවයිනේ ප්‍රදේශ රැසක ක්‍රියාත්මක වනවා.\nඑසේම ආර්ථක මධ්‍යස්ථාන තොග වෙළඳාම සඳහා පමණක් අද දිනයේදී ද විවෘතව තැබීමට නියමිතයි.\nමේ අතර ඊයේත් කොරෝනා මරණ 212ක් සෞඛ්‍ය සේවා අධ්‍යක්ෂ ජනරාල්වරයා විසින් තහවුරු කළ අතර, ඒ අනුව, මෙරට සමස්ත කොරෝනා මරණ සංඛ්‍යාව 8500 ඉක්මවුවා.\nඅගෝස්තු 27 වනදා සිදුවූ කොරෝනා මරණ 212ක් ඊයේ සෞඛ්‍ය අධ්‍යක්ෂ ජනරාල්වරයා තහවුරු කල අතර ඒ අනුව මෙරට සමස්ථ මරණ සංඛ්‍යාව 8583ක් දක්වා ඉහළ ගියා.\nඊයේ තවත් කොරෝනා ආසාදිතයින් 4596 දෙනෙකු හඳුනා ගැනුණු බව යුධ හමුදාපති ජෙනරාල් ශවේන්ද්‍ර සිල්වා සඳහන් කළා.\nඒ අතරින් විදේශයන්හි සිට පැමිණි  පුද්ගලයන් 14 දෙනෙකු ද සිටින බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඒ අනුව මෙරටින් වාර්තා වන මුලු කොරෝනා ආසාදිතයන් සංඛ්‍යාව හාර ලක්ෂ 21,557ක්  දක්වා ඉහළ ගියා.\nතවත් කොරෝනා ආසාදිතයන් 2203 දෙනෙකු ඊයේ සුවය ලබා රෝහල් වලින් පිටව ගියා.\nඑමෙන්ම, කොළඹ නගරය තුල සියයට සියයක් පැතිර යන්නේ කොරෝනා ඩෙල්ටා ප්‍රභේදය බව ශ්‍රී ජයවර්ධනපුර විශ්වවිද්‍යාලයේ ආසාත්මිකතා ප්‍රතිශක්ති විද්‍යාව සහ සෛල ජෛව විද්‍යායතනය සිදුකළ නවතම පරීක්ෂණයකින් අනාවරණ වී තිබුණා.\nදිවයිනේ සෙසු ප්‍රදේශවල ද ඇල්ෆා ප්‍රභේදය අභිබවා ඩෙල්ටා ප්‍රභේදය පැතිර යමින් පවතින බව ඊට අදාළ පරීක්ෂණ වාර්තාවේ සඳහන්.\nමේ අතර කොරෝනා වෛරසයේ අලුතින් නිර්මාණය වන ප්‍රභේද පිළිබඳ නිරන්තර අවධානයෙන් සිටින බව රාජ්‍ය ඖෂධ නීතිගත සංස්ථාවේ සභාපති විශේෂඥ වෛද්‍ය ප්‍රසන්න ගුණසේන ප්‍රකාශ කළා.",
       "URL": "https://www.hirunews.lk/280832/කොරෝනා-මර්දන-එන්නත්කරණය-අදත්",
       "Category": "Local News",
       "Parent URL": "https://www.hirunews.lk/local-news.php?pageID=1725"
}