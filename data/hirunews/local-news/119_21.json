{
       "Source": "hirunews",
       "Timestamp": "Sunday, 06 August 2023 - 17:32",
       "Headline": "අරුණ දර්ශන මීටර් 400 ලෝක ශූරතා තරගාවලියට",
       "News Content": "දහඅට වසරකට පසුව මීටර් 400 තනි ඉසව්වකින් ලෝක ශූරතා තරගාවලියකට සුදුසුකම් ලබාගැනීමට ශ්‍රී ලංකා මලල ක්‍රීඩක අරුණ දර්ශනයට හැකියාව ලැබී තිබෙනවා.\nශ්‍රී ලංකා මීටර් 400 ක්‍රීඩකයෙක් ලෝක ශූරතා මලල ක්‍රීඩා තරගාවලියකට සුදුසුකම් ලබාගත්තේ ලබා ගත්තේ 2005 වසරෙන් පසුවයි.\nප්‍රසන්න අමරසේකර 2005 වසරේ ලෝක ශුරතා ශූරතා මලල ක්‍රීඩා තරගාවලියට සෘජුව සුදුසුකම් ලබා ගත්තේ තත්ත්පර 45.40 ක දක්ෂතාවක් දක්වා ඒ කාණ්ඩයෙන්.\nඑවකට සුදුසුකම් ලබා ගැනීමේ පරිසාධන මට්ටම පැවතියේ ඒ කාණ්ඩයෙන් 45.55 ලෙසත් බී කාණ්ඩයෙන් 45.95 ලෙසයි.\nනමුත් වර්තමානයේ පවතින්නේ 45.00 ලෙසයි.\nඒ හේතුව නිසාම සෘජුව සුදුසුකම් ලබන්නන්ට අමතර ශ්‍රේණිගත කිරීම් අනුව සුදුසුකම් ලබා ගැනීමට අවස්තාව හිමි වනවා.\nයම් හෙයකින් වර්තමානයේ ද පරිසාධන මට්ටම් ඒ කාණ්ඩයෙන් 45.55 ලෙසත් බී කාණ්ඩයෙන් 45.95 ලෙසත් පැවතියානම් මෙවර ලෝක ශූරතාවට 45.07 හා 45.45 පුද්ගලික හොඳම දක්ෂතා දක්වා සිටින කාලිංග කුමාරගේ හා අරුණ දර්ශනට සෘජුවම සුදුසුකම් ලබා ගැනීමේ අවස්තාව හිමිවනවා.\nතරග අවස්තා අවම වීම මත කාලිංග කුමාරගේට ශ්‍රේණිගත කිරීම් හී ඉහල ස්ථානයකට පැමිණීමට නොහැකි වී තිබෙනවා.\nපුද්ගලික වියදමින් ශ්‍රේණිගත කිරීම් හී ඉහළ ජපානයේ තරගාවලි දෙකකට සහභාගී වෙමින් උපරිම දක්ෂතා දැක්වීම මත අරුණට ශ්‍රේණිගත කිරීම් හී ඉදිරියට පැමිණීමට හැකි වී තිබෙනවා.\nඅරුණ දර්ශන මෙම වසර තුළ හය වතාවක් තත්පර 46 ට අඩුවෙන් තරග අවසන් කර තිබෙනවා.\nඉන් අවස්තා තුනකදී පුද්ගලික හොඳම කාලය වාර්තා කිරීමටද ඔහු සමත් වී තිබෙනවා.",
       "URL": "https://www.hirunews.lk/343851/අරුණ-දර්ශන-මීටර්-400-ලෝක-ශූරතා-තරගාවලියට",
       "Category": "Local News",
       "Parent URL": "https://www.hirunews.lk/local-news.php?pageID=119"
}