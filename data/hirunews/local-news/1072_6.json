{
       "Source": "hirunews",
       "Timestamp": "Friday, 24 June 2022 - 11:28",
       "Headline": "අවසන් තරගයට පෙර ලසිත් මාලිංගගෙන් විශේෂ ප්‍රකාශයක්",
       "News Content": "පන්දු යැවීමේ උපාය මාර්ගික පුහුණුකරු ලෙස ක්‍රියාකරන අවසන් දවස අද (24) බව ශ්‍රී ලංකා කණ්ඩායමේ හිටපු සුපිරි වේග පන්දු යවන ක්‍රීඩක ලසිත් මාලිංග පවසනවා.\nශ්‍රී ලංකා කණ්ඩායමේ ප්‍රගතිය සහ කාර්ය සාධනය ගැන තමන් ඉතා ම සතුටු වෙන බවත් ලසිත් මාලිංග මෙහි දී අවධාරණය කරනවා.\nමෙම තරුණ කණ්ඩායම ගෙන යන තරගකාරිත්වය පුදුම සහගත බව හා තරගාවලිය හතරට එකක් ලෙස නිමා කිරීමට ද තමන් ඇතුළු කණ්ඩායමට හැකි බව ලසිත් මාලිංග අවසන් වශයෙන් පවසනවා.\nඔහු මේ බව සඳහන් කළේ, තම නිල ෆේස්බුක් පිටුවට වීඩියෝ පටයක් මුදා හරිමින්.",
       "URL": "https://www.hirunews.lk/308045/අවසන්-තරගයට-පෙර-ලසිත්-මාලිංගගෙන්-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1072"
}