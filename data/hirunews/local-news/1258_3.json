{
       "Source": "hirunews",
       "Timestamp": "Friday, 01 April 2022 - 8:02",
       "Headline": "ඖෂධ හිඟයෙන් රෝහල්වල ප්‍රතිකාර කටයුතු සීමා කෙරේ",
       "News Content": "පවතින ඖෂධ සහ සෞඛ්‍ය උපකරණ හිඟය හමුවේ රෝහල්වල ප්‍රතිකාර කටයුතු සීමා කිරීමට රෝහල් පරිපාලන අංශ තුළ සාකච්ඡා ආරම්භ කර ඇති බව රජයේ වෛද්‍ය නිලධාරීන්ගේ සංගමය පවසනවා.\nඑහි මාධ්‍ය කමිටු සාමාජික වෛද්‍ය ප්‍රසාද් කොළඹගේ සඳහන් කළේ රෝහල් තුල අත්‍යවශ්‍ය ඖෂධ රැසක තොග පවතින්නේ ඉදිරි සතිය සඳහා පමණක් බවට තොරතුරු ලැබී ඇති බවයි.\nකෙසේ වෙතත් මේ සම්බන්ධයෙන් විෂය භාර රාජ්‍ය අමාත්‍ය චන්න ජයසුමනගෙන් අප කල විමසීමක දී ඔහු කියා සිටියේ, අවශ්‍ය ඖෂධ තොග රෝහල් වෙත ලබාදීම සම්බන්ධයෙන් අද උදෑසන රජයේ වෛද්‍ය නිලධාරීන්ගේ සංගමය සමඟ හදිසි සාකච්ඡාවක් පවත්වන බවයි.",
       "URL": "https://www.hirunews.lk/300906/ඖෂධ-හිඟයෙන්-රෝහල්වල-ප්‍රතිකාර-කටයුතු-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1258"
}