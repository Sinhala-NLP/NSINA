{
       "Source": "hirunews",
       "Timestamp": "Thursday, 16 June 2022 - 14:43",
       "Headline": "වැලිගම සහ වැලිපිටිය ඇතුළු ප්‍රදේශ රැසක රාජ්‍ය ආයතන කටයුතුවලට බාධා",
       "News Content": "පෙර සැලසුම් කල විදුලි නඩත්තු කටයුත්තක් වුවත් ආයතන වල විදුලි ජනක යන්ත්‍ර සදහා ඉන්ධන නොමැති වීමෙන් වැලිගම සහ වැලිපිටිය ඇතුළු ප්‍රදේශ රැසක රාජ්‍ය ආයතනවල දෛනික රාජකාරි කටයුතු අද (16 ) දින උදෑසන සිට ම අඩාල ව පවතින බවට ජනතාව පවසනවා.\nකෙසේ වෙතත් පෙර සැලසුම් කළ නඩත්තු කටයුතු සදහා ලංකා විදුලිබල විදුලි බල මණ්ඩලය මගින් වැලිගම සහ වැලිපිටිය ඇතුළු ප්‍රදේශ රැසක විදුලිය අත්හිටුවන බවට පූර්ව දැනුම් දීමක් සිදු කර තිබෙනවා.\nමෙම විදුලි බලය ඇනහිටීම සමග වැලිගම සහ වැලිපිටිය ඇතුළු ප්‍රදේශ රැසක රාජ්‍ය ආයතනවල දෛනික රාජකාරි කටයුතු අඩාල වූ බවත් සේවාවන් ලබා ගැනීමට පැමිණි විශාල පිරිසක් දැඩි අපහසුතාවට පත් වූ බවත් සඳහන්.\nමෙ පිළිබඳ දුරකථනය ඔස්සේ කළ විමසීමක දී වැලිගම ප්‍රාදේශීය ලේකම් කාර්යාලයේ නිලධාරියෙකු පවසා ඇත්තේ, විදුලි කප්පාදුව සැලසුම් කළ\nතීරණයක් වුවත් ආයතනයේ විදුලි ජනක යන්ත්‍ර සඳහා ඉන්ධන නොමැති වීම නිසා අද දවසේ රාජකාරි කටයුතුවලට ගැටලූවක් ඇති වූ බව යි.",
       "URL": "https://www.hirunews.lk/307291/වැලිගම-සහ-වැලිපිටිය-ඇතුළු-ප්‍රදේශ-රැසක-රාජ්‍ය-ආයතන-කටයුතුවලට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=1091"
}