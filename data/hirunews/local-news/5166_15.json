{
       "Source": "hirunews",
       "Timestamp": "Tuesday, 16 February 2016 - 11:04",
       "Headline": "වන අලි ප්‍රහාරයකින් පුද්ගලයෙකු මරුට",
       "News Content": "අනුරාධපුර - මරදන්කඩවල - කට්ටමුරිච්චාන - තෝරන්කුලම ප්‍රදේශයේදී වන අලි ප්‍රහාරයකින් පුද්ගලයෙකු ජීවිතක්ෂයට පත්ව තිබෙනවා.\nකුඹුරේ පැල් රැකීම සඳහා යමින් සිටියදී එල්ල වූ වන අලි ප්‍රහාරයෙන් මෙලෙස ජීවිතක්ෂයට පත්ව ඇත්තේ කට්ටමුරිච්චාන ප්‍රදේශයේම පදිංචි 47 හැවිරිදි පුද්ගලයෙක්.\nරිටිගල වන රක්ෂිතයේ සිටින වන අලි ගම්වැදීම නිසා තම ජීවිතවලට විශාල තර්ජනයක් එල්ල වී ඇති බව කට්ටමුරිච්චාන ගම්වාසීන් හිරු ප්‍රවෘත්ති අංශයට ප්‍රකාශ කළා.\nමේ අතර හබරන - මින්නේරිය ප්‍රධාන මාර්ගයේ රිලා වංගුව ප්‍රදේශයේදී මාළු ප්‍රවාහනය කරන කුඩා ලොරි රථයක් වන අලියෙකුගේ ගැටීමෙන් එහි සිටි පුද්ගලයන් දෙදෙනෙකු තුවාල ලැබුවා.\nඅද අලූයම මෙම අනතුර සිදුව ඇති අතර වන අලියා නැවතත් වනාන්තරයට පළා ගොස් ඇති බවයි හිරු වාර්තාකරු සදහන් කළේ.",
       "URL": "https://www.hirunews.lk/126383/වන-අලි-ප්‍රහාරයකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5166"
}