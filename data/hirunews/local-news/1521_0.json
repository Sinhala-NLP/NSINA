{
       "Source": "hirunews",
       "Timestamp": "Friday, 03 December 2021 - 9:21",
       "Headline": "මාතලේ දී මනුෂ්‍ය ඝාතනයක්",
       "News Content": "මාතලේ - අඹගහමුල බස්නැවතුම්පොළ අසල දී පොල්ලකින් පහර දී පුද්ගලයෙකු ඝාතනය කර තිබෙනවා.\nඊයේ අලුයම හදිසි ඇමතුම් අංකයට ලැබුණු තොරතුරකට අනුව පහර දීමට ලක් වූ පුද්ගලයා රෝහල්ගත කිරීමට පොලිසිය කටයුතු කළ අතර, එම අවස්ථාව වනවිටත් ඔහු ජීවිතක්ෂයට පත් ව ඇති බවයි පොලිසිය සඳහන් කළේ.\nඅනියම් පෙම් සබඳතාවක් මත ඇති වූ ආරවුලක් දුරදිගයාමෙන් මෙම ඝාතනය සිදුව ඇති බව සඳහන්.\nමෙලෙස මියගොස් ඇත්තේ, 37 හැවිරිදි මාතලේ පහළ කොටස ප්‍රදේශයේ පදිංචිකරුවෙක්.\nසිද්ධියට සම්බන්ධ සැකකරු අත්අඩංගුවට ගෙන ඇති බවයි පොලිසිය සඳහන් කළේ.",
       "URL": "https://www.hirunews.lk/289887/මාතලේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1521"
}