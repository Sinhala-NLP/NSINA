{
       "Source": "hirunews",
       "Timestamp": "Thursday, 04 August 2022 - 12:49",
       "Headline": "හදිසි අපදා තත්ත්වයකට මුහුණ දීමට ශ්‍රි ලංකා ගුවන් හමුදාව සුදානමින්",
       "News Content": "කාලගුණ විද්‍යා දෙපාර්තු‍මේන්තු දත්තයන්ට අනුව නිරිත දිග මෝසම සක්‍රීය වීමත් සමඟ ඇති විය හැකි අයහපත් කලගුණික තත්ත්වය හමුවේ, දිවයිනේ පලාත් කීපයකට ගංවතුර හා නාය යාමේ අවදානමක් ඇති විය හැකි බව අපදා කළමණාකරන මධ්‍යස්ථානය විසින් දැනුමි දී තිබෙනවා.\nඑහි දී ඇති විය හැකි අපදා තත්ත්වයන්ට සහන සැලසිම හා මුදවා ගැනිමේ කටයුතු සදහා ගුවන් යානා හා ඊට අදාළ භට පිරිස් ස්ථානගත කර සුදානමින් තැබීමට ගුවන් හමුදාධිපති එයාර් මාර්ෂල් සුදර්ශන පතිරණ විසින් උපදෙස් ලබා දී ඇති බව සඳහන්.\nගුවන් හමුදා නිරික්ෂණ ගුවන් යනා මෙන් ම අපදා තත්ත්වයක් ඇති වුව හොත් මුදවා ගැනිමේ මෙහෙයුම් සඳහා ගුවන් හමුදාව සතු හෙලිකොප්ටර් යානා මෙන්ම මුදවා ගැනිම් සදහා සුවිශේෂි පුහුණුවක් ලබා ඇති ගුවන් හමුදා රෙජිමේන්තු විශේෂ බලකා භට පිරිස් ද මේ සඳහා යෙදවෙනු ඇති.\nඒ සඳහා රත්මලාන, කටුනායක, හිගුරක්ගොඩ යන ගුවන් හමුදා කදවුරුවල භට පිරිස් සුදානමින් සිටින බව යි වාර්තා වන්නේ.",
       "URL": "https://www.hirunews.lk/311856/හදිසි-අපදා-තත්ත්වයකට-මුහුණ-දීමට-ශ්‍රි-ලංකා-ගුවන්-හමුදාව-සුදානමින්",
       "Category": "Local News",
       "Parent URL": "https://www.hirunews.lk/local-news.php?pageID=966"
}