{
       "Source": "hirunews",
       "Timestamp": "Monday, 06 August 2018 - 12:06",
       "Headline": "නීති විරෝධී සංක්‍රමනිකයින් රැගත් යාත්‍රාවක් කොළඹ මුහුදේ දී අත්අඩංගුවට",
       "News Content": "නීතිවිරෝධී ලෙස ප්‍රංශය බලා පිටත්ව යාමට උත්සහ දැරූ ශ්‍රී ලාංකිකයන් 21 දෙනෙකු නාවික හමුදාව අත්අඩංගුවට ගෙන තිබෙනවා.\nධීවර කටයුතුවල යෙදෙන මුවාවෙන් ගමන් කළ මොවුන් ඊයේ සවස අත්අඩංගුවට ගෙන ඇත්තේ කොළඹට නාවික සැතපුම් 117ක් දුරින් පිහිටි මුහුදේදියි.\nනාවික හමුදා මාධ්‍ය ප්‍රකාශක කමාන්ඩර් දිනේෂ් බණ්ඩාර සඳහන් කළේ මෙම පිරිස මීගමුව ප්‍රදේශයේ පදිංචිකරුවන් බවයි.\nඅත්අඩංගුවට ගත් පිරිස අතර පිරිමි 19 දෙනෙකු සහ කාන්තාවන් දෙදෙනෙකු වනවා.\nමේ වනවිට විමර්ශණ සඳහා මොවුන් කොළඹ වරාය පොලිසියට භාර දී තිබෙනවා.",
       "URL": "https://www.hirunews.lk/196907/නීති-විරෝධී-සංක්‍රමනිකයින්-රැගත්-යාත්‍රාවක්-කොළඹ-මුහුදේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3812"
}