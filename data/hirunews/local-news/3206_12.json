{
       "Source": "hirunews",
       "Timestamp": "Saturday, 10 August 2019 - 12:56",
       "Headline": "නිවාඩු සමයේ දී විනෝද චාරිකා යන අයට නාවික හමුදාවෙන් දැනුම් දීමක්",
       "News Content": "අනාරක්ෂිත ස්ථානවල දියනෑමේදී සහ ඡායාරූප ගැනීමේදී සැළකිලිමත් වන ලෙස නාවික හමුදාව දෙස් විදෙස් සංචාරකයින්ගෙන් ඉල්ලීමක් කරනවා.\nමෙම නිවාඩු සමයේ දිවයින වටා වෙරළ තීරයේ සහ රට අභ්‍යන්තරයේ වැව් සහ ගංඟා ආශ්‍රිත සංචාරක ස්ථාන නැරඹීමට පැමිණෙන සංචාරකයන්ගේ සීග්‍ර වැඩිවීමක් පෙන්නුම් කෙරෙන අතර, එම ස්ථාන රැසක මේ වනවිටත් නාවික හමුදාවේ ජීවිතාරක්ෂක කණ්ඩායම් යොදවා ඇති බවයි නාවික හමුදා මාධ්‍ය ප්‍රකාශක ලූතිනන් කමාන්ඩර් ඉසුරු සුරියබණ්ඩාර සඳහන් කළේ.\nගාල්ල - රූමස්සල මුහුදු තීරයේ සහ යාල මුහුදු තීරයේ මෙවැනි අනාරක්ෂිත දිය නෑම සහ ඡායාරූප ගැනීමේ අවස්ථාවන් හිදී ජීවිත හානි රැසක් පසුගිය කාලය තුළ වාර්තා වුණා.\nඊයේ දිනයේදී ද මාතර - මඩිහ - මුහුදු වෙරළේ දිය නාමින් සිටි විදේශීය කාන්තාවක් දියේ ගිලී ජීවිතක්ෂයට පත්වී තිබෙනවා.\n30 හැවිරිදි ඇය චීන ජාතික කාන්තාවක බවයි පොලීසිය සඳහන් කළේ.\nඊයේ පස්වරුවේ ඇය මුහුදු වෙරළේ දිය නාමින් සිටියදී රළ පහරකට හසුව දියේ ගිලී මාතර රෝහලට ඇතුළත් කිරීමේදී මෙලෙස මිය ගොස් ඇති බව සඳහන්.",
       "URL": "https://www.hirunews.lk/221937/නිවාඩු-සමයේ-දී-විනෝද-චාරිකා-යන-අයට-නාවික-හමුදාවෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=3206"
}