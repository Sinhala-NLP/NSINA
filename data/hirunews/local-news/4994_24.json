{
       "Source": "hirunews",
       "Timestamp": "Wednesday, 22 June 2016 - 19:30",
       "Headline": "බැසිල්ගේ සංවිධායකත්වයෙන් පක්ෂයක් නැහැ - මන්ත්‍රී වෙල්ගම කියයි",
       "News Content": "හිටපු අමාත්‍ය බැසිල් රාජපක්ෂ මහතාගේ සංවිධායකත්වයෙන් යුතුව දේශපාලන පක්ෂයක් නිර්මාණය කිරීමට කිසිදු තීරණයක් ගෙන නොමැති බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කුමාර වෙල්ගම මහතා පවසනවා.\nඔහු මේ බව සදහන් කළේ ඊයේ පැවැති ශ්‍රී ලංකා නිදහස් පක්ෂ මධ්‍යම කාරක සභා රැස්වීමෙන් අනතුරුව මාධ්‍යවේදීන් නැගූ ප්‍රශ්නයකට පිළිතුරු දෙමින්.\nශ්‍රී ලංකා නිදහස් පක්ෂයේ මධ්‍යම කාරක සභා රැස්වීම පක්ෂ සභාපතිල ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොළඹ විජේරාමයේ පිහිටි ජනාධිපතිවරයාගේ නිවසේදී ඊයේ රාත්‍රියේ පැවැත්වුණා.\nඉදිරියේ පැවැත්වීමට නියමිත පක්ෂ සංවත්සරය සහ පළාත් සභා මැතිවරණයට සූදානම් වීම සම්බන්ධයෙන් මෙහිදී සාකච්ඡා වී තිබෙනවා.",
       "URL": "https://www.hirunews.lk/136218/බැසිල්ගේ-සංවිධායකත්වයෙන්-පක්ෂයක්-නැහැ-මන්ත්‍රී-වෙල්ගම-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4994"
}