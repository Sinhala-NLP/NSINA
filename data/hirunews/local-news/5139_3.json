{
       "Source": "hirunews",
       "Timestamp": "Monday, 07 March 2016 - 13:19",
       "Headline": "මහින්දට අගමැතිකම ?",
       "News Content": "ශ්‍රී ලංකා නිදහස් පක්ෂය ආරක්ෂා කර ගැනීමට නම් හිටපු ජනපති මහින්ද රාජපක්ෂ අග්‍රාමාත්‍ය ධූරයට පත් කළ යුතු බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කුමාර වෙල්ගම පවසනවා.\nඅගලවත්ත ප්‍රදේශයේ ඊයේ පැවති ජන හමුවකට එක්වෙමින් ඔහු කියා සිටියේ ජන්දයෙන් තේරීපත් වූ එක්සත් ජනතා නිදහස් සන්ධාන මන්ත්‍රීවරුන් 96 දෙනා එකට සිටිමින් ආණ්ඩුවේ සිටින තවත් පිරිසක් එක්කරගතහොත් නිදහස් සන්ධාන ආණ්ඩුවක් පිහිටුවීමට හැකියාව පවතින බවයි.\nමාතලේ ප්‍රදේශයේ ඊයේ පැවති මාධ්‍ය හමුවකට එක්වූ හිටපු නියෝජ්‍ය අමාත්‍ය නන්දිමිත්‍ර ඒකනායක කියා සිටියේ ආණ්ඩුවේ සිටින නිදහස් පක්ෂයේ සියලූදෙනා ඉවත්වුවද වත්මන් ආණ්ඩුව කඩා නොවැටෙන බවයි.\nයහපාලනයට ඡුන්දය දුන් ඇතැම් පිරිස් දැන් ආණ්ඩුව විවේචනය කරමින් සිටින බව හිටපු නියෝජ්‍ය අමාත්‍ය රෝහිත අබේගුණවර්ධන ප්‍රකාශ කළේ කළුතර ඊයේ පැවති ඒකාබද්ධ විපක්ෂයේ ජන හමුවකට එක්වෙමින්.",
       "URL": "https://www.hirunews.lk/127989/මහින්දට-අගමැතිකම",
       "Category": "Local News",
       "Parent URL": "https://www.hirunews.lk/local-news.php?pageID=5139"
}