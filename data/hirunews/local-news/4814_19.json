{
       "Source": "hirunews",
       "Timestamp": "Monday, 31 October 2016 - 13:21",
       "Headline": "එට්කා විරෝධීන්ට ප්‍රහාරයක්",
       "News Content": "රජය විසින් ඉදිරියේදී ඉන්දියාව සමග අත්සන් කිරීමට නියමිත එට්කා ගිවිසුමට එරෙහිව ජනතාව දැනුවත් කිරීමේ අත්පත්‍රිකා බෙදමින් පුද්ගලයන් කිහිප දෙනෙකුට කිසියම් පිරිසක් අද (31) උදෑසන පහරදී තිබෙනවා.\nපොලිසිය සදහන් කළේ පහරදීමේ සිද්ධිය සම්බන්ධයෙන් පුද්ගලයන් දෙදෙනෙකු දැනට අත්අඩංගුවට ගෙන ඇති බවයි.\nඑක්සත් වෘත්තීයවේදීන්ගේ සංගමය මෙලෙස අත්පත්‍රිකා බෙදා හැරීමේ ව්‍යාපාරයක් සිදුකරනු ලැබුවේ කොටුව දුම්රියපොල ඉදිරිපිටදීයි.\nඑම අවස්ථාවේදී එම ස්ථානයට පැමිණි පිරිසක් ඔවුන්ට පහරදී ඇති බව කොටුව පොලිසිය සදහන් කළා.\nපහරදීමට සම්බන්ධ පුද්ගලයින්ගෙන් මේ වනවිට ප්‍රශ්න කිරීම් සිදුකරන බවයි පොලිසිය ප්‍රකාශ කළේ.",
       "URL": "https://www.hirunews.lk/146487/එට්කා-විරෝධීන්ට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4814"
}