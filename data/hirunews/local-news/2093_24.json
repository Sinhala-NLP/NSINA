{
       "Source": "hirunews",
       "Timestamp": "Friday, 12 March 2021 - 7:58",
       "Headline": "මාර්තු 21 වනදා දැවැන්ත උල්කාවක් පෘථිවිය අභියසින්",
       "News Content": "අඩි 3,000ක පමණ විෂ්කම්භයෙන් යුත් දැවැන්ත උල්කාවක් ලබන 21 වනදා පෘථිවිය ආසන්නයෙන් ගමන් කිරීමට නියමිත බව ඇමරිකානු නාසා ආයතනය ප්‍රකාශ කළා.\nඑය මේ වසරේ පෘථිවියට ආසන්න වන විශාලතම උල්කාව බවයි එමඟින් සඳහන් කළේ.\nමීට විසි වසරකට පෙර සොයා ගැනුනු 2001 - එෆ් ඕ 32 ලෙස නම් කෙරුණු මෙම උල්කාව පෘථිවියට සැතපුම් මිලියන 1.5 ක් තරම් ආසන්නයෙන් ගමන් කරනු ඇති.\nඑය, දළ වශයෙන් පෘථිවිය සහ සඳ අතර පවතින දුර මෙන් පස් ගුණයක්.\nකෙසේ නමුත් එය අනතුරුදායක විය හැකි උල්කාවක් ලෙසයි විද්‍යාඥයන් නම් කර ඇත්තේ.\nනාසා ආයතනය ප්‍රකාශ කරන පරිදි මෙම උල්කාව පෘථිවිය පසුකර යනු ඇත්තේ පැයට සැතපුම් 77,000 ක වේගයෙන්.",
       "URL": "https://www.hirunews.lk/265089/මාර්තු-21-වනදා-දැවැන්ත-උල්කාවක්-පෘථිවිය-අභියසින්",
       "Category": "Local News",
       "Parent URL": "https://www.hirunews.lk/local-news.php?pageID=2093"
}