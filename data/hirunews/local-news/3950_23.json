{
       "Source": "hirunews",
       "Timestamp": "Friday, 11 May 2018 - 8:22",
       "Headline": "උඩරට මාර්ගයේ දුම්රිය වර්ජනය තාවකාලිකව නවතී",
       "News Content": "නාවලපිටිය මෙහෙයුම් කොට්ඨාශයේ දුම්රිය ස්ථානවල ස්ථානාධිපතිවරුන් සහ කාර්ය මණ්ඩලය ඊයේ රාත්‍රියේ සිට ආරම්භ කළ හදිසි වර්ජනය මේ වනවිට තාවකාලිකව අවසන් කර තිබෙනවා.\nඒ දුම්රිය සාමාන්‍යාධිකාරිවරයා ලබාදුන් සාකච්ඡාවක් හේතුවෙන්.\nදුම්රිය ස්ථානාධිපතිවරුන්ගේ සංගමය ප්‍රකාශ කළේ අද පෙරවරු 9 ට එය පැවැත්වෙන බවයි.\nවටගොඩ දුම්රිය ස්ථානයේ සේවකයෙකු සම්බන්ධයෙන් විනය ක්‍රියාමාර්ග ගැනීමේ සිද්ධියක් මුල්කරගෙනයි මෙම හදිසි වර්ජනය ආරම්භ කර තිබුණේ.\nඒ හේතුවෙන් රඹුක්කනින් ඉහළ උඩරට දුම්රිය මාර්ගයේ ධාවන කටයුතු වලට දැඩි බාධා එල්ල වුණා.",
       "URL": "https://www.hirunews.lk/190474/උඩරට-මාර්ගයේ-දුම්රිය-වර්ජනය-තාවකාලිකව-නවතී",
       "Category": "Local News",
       "Parent URL": "https://www.hirunews.lk/local-news.php?pageID=3950"
}