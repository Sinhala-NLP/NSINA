{
       "Source": "hirunews",
       "Timestamp": "Wednesday, 25 January 2017 - 17:31",
       "Headline": "විමල්ගෙන් ජනපතිට ඉල්ලීමක්",
       "News Content": "බැඳුම්කර සිද්ධියට අදාළ විවාදය අද දිනයේදීත් පාර්ලිමේන්තුවේදී පැවැත්වෙනවා.\nඅද දිනයේ විවාදයට එක්වෙමින් පාර්ලිමේන්තු මන්ත්‍රී විමල් වීරවංශ සඳහන් කළේ පරගැති හවුල සමග ඉදිරියට නොයන ලෙසට ජනාධිපතිවරයාගෙන් ඉල්ලා සිටින බවයි.\nරක්ෂිත බන්ධනාගාර ගතකර  සිටින මන්ත්‍රීවරයා අද දිනයේදීත් බන්ධනාගාර නිලධාරීන්ගේ ආරක්ෂාව යටතේ පාර්ලිමේන්තුවට පැමිණ තිබුනා.\nඅග්‍රාමාත්‍ය රනිල් වික්‍රමසිංහගේ න්‍යාය රත්‍රන් ලෙසට ජනාධිපතිවරයා සිතන්නේදැයි මන්ත්‍රීවරයා මෙහිදී ප්‍රශ්ණ කළා.\nවිවාදයට එක්වෙමින් ජනතා විමුක්ති පෙරමුණේ නලින්ද ජයතිස්ස මන්ත්‍රීවරයා විමල් වීරවංශ මන්ත්‍රීවරයාට වාග් ප්‍රහාර කිහිපයක්ම එල්ල කළා.\nකෙසේවෙතත් එම අවස්ථාවේදී විමල් වීරවංශ පාර්ලිමේන්තු සභා ගර්භයේ නොසිටි බවයි අප වාර්තාකරු කියාසිටියේ.",
       "URL": "https://www.hirunews.lk/152888/විමල්ගෙන්-ජනපතිට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4693"
}