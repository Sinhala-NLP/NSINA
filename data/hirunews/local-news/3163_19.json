{
       "Source": "hirunews",
       "Timestamp": "Wednesday, 04 September 2019 - 19:24",
       "Headline": "දිසාපතිවරුන් 16 කට අනිසි බලපෑමක්",
       "News Content": "වත්මන් ආණ්ඩුව ජනාධිපතිවරණය ඉලක්ක කරගනිමින් රාජ්‍ය සම්පත් අවභාවිතා කරන බැවින් හැකි ඉක්මනින් ජනාධිපතිවරණය පවත්වන දිනය ප්‍රකාශයට පත් කරන්නැයි ඒකාබද්ධ විපක්ෂය මැතිවරණ කොමිසන් සභාවෙන් ඉල්ලීමක් කරනවා.\nපාර්ලිමේන්තු මන්ත්‍රී ඩලස් අලහප්පෙරුම මේ බව කියා සිටියේ කොළඹ පිහිටි විපක්ෂ නායක කාර්යාලයේ අද පැවති මාධ්‍ය හමුවකට එක්වෙමින්.\nමේ අතර ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ ද අද කොළඹදී මාධ්‍ය හමුවක් කැඳවා තිබුණා.\nඑහිදි ඔහු කියා සිටියේ අමාත්‍ය වජිර අබේවර්ධන දිස්ත්‍රික් ලේකම්වරුන් 16 දෙනෙකුට එරෙහිව පරික්ෂණ සිදුකිිරිමට උත්සාහ කරන්නේ ඉදිරි ජනාධිපතිවරණය ඉලක්ක කරගෙන සිදුකරන කුමන්ත්‍රණයක් ලෙස බවයි.",
       "URL": "https://www.hirunews.lk/223609/දිසාපතිවරුන්-16-කට-අනිසි-බලපෑමක්",
       "Category": "Local News",
       "Parent URL": "https://www.hirunews.lk/local-news.php?pageID=3163"
}