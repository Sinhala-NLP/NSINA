{
       "Source": "hirunews",
       "Timestamp": "Sunday, 28 August 2016 - 15:26",
       "Headline": "දෙදරු මවකට කළ අපරාධය",
       "News Content": "අරණායක ප්‍රදේශයේ දෙදරු මවක් අපයෝජනය කළ පුද්ගලයන් සිව් දෙනෙකුගෙන් තිදෙනෙක් අත්අඩංගුවට ගෙන ඇති අතර අනෙක් සැකකරු සොයා පරීක්ෂණ ආරම්භ කර තිබෙනවා.\nසැකකරුවන් තිදෙනෙක් ත්‍රීරෝද රථ රියදුරන් වන අතර අනෙක් පුද්ගලයා හමුදා සෙබෙළෙක් බව සඳහන්.\nඅපයෝජනයවූ කාන්තාවගේ සැමියා වසර 06ට පෙර මියගිය හමුදා සෙබළෙක් වන අතර තම දරු දෙදෙනා සමඟ මවගේ නිවස ආසන්නයේ නිවසක ජීවත්ව ඇති බවයි අප වාර්තාකරු සඳහන් කළේ.\nඇය දෛනික ගමන් සඳහා දෙබත්ගම නගරයේ ත්‍රීරෝද රථ රියදුරන් තිදෙනෙකුගේ රථ යොදාගෙන ඇති අතර ඔවුන් විසිනුයි මෙම අපරාධය කර ඇත්තේ.\nපසුගිය 05 වනදා මෙවුන් විසින් මෙම කාන්තාව දුෂණය කළ  ඇති අතර ඒ පිළබඳ හෙළිකළ හොත් පවුලේ සියලුදෙනාම ඝාතනය කරන බවට තර්ජනය කර ඇති බවයි පොලිසිය ප්‍රකාශ කළේ.\nමේ අතර 19දා රාත්‍රියේ අදාළ සැකකරුවන් නැවත වරක් කාන්තාවගේ නිවසට පැමිණ ඇති අතර එය කාන්තාවගේ මව්පියන්ට දැන ගැනීමට ලැබී තිබෙනවා.\nඒ අනුව කළ සෝදිසි කිරීම් අතරතුරදී සැකකරුවන් පළා ගොස් ඇති අතර පසුදා මේ පිළිබඳව ඇය අරණායක පොලිසියට පැමිණිලි කළේ පෙර තමන් දුෂණය වූ සිදුවීම වසන් කරමිනුයි.\nකෙසේ වෙතත් කාන්තාව පොලිසියට පැමිණිලි කළ බව දැනගත් සැකකරුවන් ඇයට මරණ තර්ජන එල්ල කර ඇති අතර ඒ පිළිබඳවද පොලිසියට පැමිණිලි කරන අවස්ථාවේදී පෙර සිදුවූ අතවරයද ගැනද සඳහන් කළ බවයි අප වාර්තාකරු පැවසුවේ.\nමේ පිළිබඳව පරීක්ෂණ ආරම්භකළ පොලිසිය ත්‍රීරෝද රථ රියදුරන් තිදෙනා අත්අඩංගුවට ගෙන අධිකරණය වෙත ඉදිරිපත් කිරීමෙන් පසු ලබන 06 දක්වා බන්ධනාගාර ගත කිරීමට නියෝග කළ බව සඳහන්.\nඅතවරයට පත් කාන්තාව මාවනැල්ල රෝහලට ඇතුලත්කර ඇති අතර හමුදා සෙබළා සොයා පරීක්ෂණ ආරම්භ කර තිබෙනවා.",
       "URL": "https://www.hirunews.lk/141663/දෙදරු-මවකට-කළ-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=4904"
}