{
       "Source": "hirunews",
       "Timestamp": "Friday, 23 June 2017 - 12:07",
       "Headline": "කුමාර් ගුණරත්නම්ට ආණ්ඩුවෙන් විශේෂ දැනුම් දීමක්",
       "News Content": "පෙරටුගාමී සමාජවාදී පක්‍ෂයේ සංවිධායක ලේකම් කුමාර් ගුණරත්නම්ට මෙරට පූර්ණ පුරවැසිභාවය හිමි වී තිබෙනවා.\nඊයේ (22 ) ඊට අදාළ ලිපිය ලැබුණ බව එම පක්ෂයේ අධ්‍යාපන ලේකම් පුබුදු ජයගොඩ කියා සිටියා.\nඅභ්‍යන්තර කටයුතු සහ වයඹ සංවර්ධන ඇමැති එස්‌. බී. නාවින්න මහතා සහ එම අමාත්‍යාංශ ලේකම්වරයාගේ අත්සනින් යුත් ඊට අදාළ ලිපිය ඊයේ (22 දා) සවස කුමාර් ගුණරත්නම් වෙත යොමු කර තිබුණා.\nඕස්‌ට්‍රේලියා සහ මෙරට ද්විත්ව පුරවැසිභාවය හිමිව තිබූ කුමාර් ගුණරත්නම්ගේ ඕස්‌ට්‍රේලියානු පුරවැසිභාවය පසු ගිය 31 වැනිදා අවලංගු කරමින් එරට රජය ශ්‍රී ලංකා රජයට ලිඛිතව දැනුම් දී තිබු බව සදහන්.\nමේ අනුව මින් ඉදිරියට කුමාර් ගුණරත්නම්ට දේශපාලන කටයුතු බාධාවකින් තොරව කරගෙන යැමට හැකියාව ලැබෙනවා.",
       "URL": "https://www.hirunews.lk/164239/කුමාර්-ගුණරත්නම්ට-ආණ්ඩුවෙන්-විශේෂ-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=4455"
}