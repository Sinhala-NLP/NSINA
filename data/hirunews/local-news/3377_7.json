{
       "Source": "hirunews",
       "Timestamp": "Tuesday, 30 April 2019 - 7:44",
       "Headline": "ත්‍රිවිධ හමුදා, පොලිස් ඒකාබද්ධ මෙහෙයුම් මූලස්ථානය, ස්ථාපනය කෙරේ",
       "News Content": "ඒකාබද්ධ මෙහෙයුම් අණ දෙන නිලධාරීවරයා ලෙස මේජර් ජෙනරාල් සත්‍යප්‍රිය ලියනගේ පත් කර තිබෙනවා.\nබස්නාහිර පළාත් සහ පුත්තලම දිස්ත්‍රික්කයේ සියළුම යුද, නාවික, ගුවන් හමුදා සහ පොලිස් වසම් වහාම ක්‍රියාත්මක වන පරිදි අවශ්‍ය වන ක්‍රියාන්විතයන් සඳහා මෙම ඒකාබද්ධ මෙහෙයුම් මූලස්ථානය යටතේ ක්‍රියාත්මක වනු ඇති.\nඑම මූලස්ථානයේ සම්බන්ධීකරණ නිලධාරීන් ලෙස ත්‍රිවිධ හමුදා සහ පොලිස් නිලධාරීන් පත් කර ඇති බවයි හමුදා මාධ්‍ය ඒකකය සදහන් කළේ.\nකොළඹ පිහිටි ඒකාබද්ධ මෙහෙයුම් මූලස්ථානය ආරක්ෂක මාණ්ඩලික ප්‍රධානී යටතේ වහා ක්‍රියාත්මක වන ලෙස පිහිටුවා ඇති බව යුද හමුදාපති ලූතිනන් ජෙනරාල් මහේෂ් සේනානායක ආරක්ෂක අමාත්‍යාංශයට දන්වා තිබෙනවා.",
       "URL": "https://www.hirunews.lk/215435/ත්‍රිවිධ-හමුදා-පොලිස්-ඒකාබද්ධ-මෙහෙයුම්-මූලස්ථානය-ස්ථාපනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3377"
}