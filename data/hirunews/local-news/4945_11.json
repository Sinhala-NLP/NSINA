{
       "Source": "hirunews",
       "Timestamp": "Friday, 29 July 2016 - 6:46",
       "Headline": "මාලදිවයින් අත්අඩංගුවේ සිටින ලාංකිකයාගේ හඬ පටයක් එයි",
       "News Content": "මාලදිවයින් ජනාධිපති ඝාතන තැතක් සම්බන්ධයෙන් අත්අඩංගුවට පත්ව සිටින ශ්‍රී ලාංකිකයා නිදහස් කර ගැනීම සදහා අවශ්‍ය පුර්ණ සහය ලබාදීමට සූදානම් බව පාකිස්තානයේ මානව හිමිකම් පිළිබඳ හිටපු අමාත්‍ය අන්සාර් බර්නි මහතා පවසනවා.\nමාලදිවයිනේ අත්අඩංගුවේ පසුවන ශ්‍රී ලාංකිකයාගේ පවුලේ ඥාතීන් අද හමුවූ අවස්ථාවේදී ඔහු මේ බව සදහන් කළා.\nමාලදිවයින් ජනාධිපති යමීන් අබ්දුල් ගයූම් ඝාතන කුමන්ත්‍රණයක් සම්බන්ධ සැකපිට ශ්‍රී ලාංකික ස්නයිපර් ‍වෙඩික්කරුවෙකු 2015 ඔක්කෝම්බර් 24 වන දින අත්අඩංගුවට ගත් බව මාලදිවයින මාධ්‍ය වාර්තා කර තිබුණා.\nපසුව ඔහු මාලබේ ප්‍ර දේශයේ පදිංචි ලහිරු මධුශංක ලෙසට හඳුනාගනු ලැබුවා.\nඔහු මේ වනවිට වසරකට ආසන්න කාලයක් එරට සිරභාරයේ පසුවනවා.\nලහිරු මධුශංක නිදහස් කර ගැනීම සදහා මේ වනවිට ජාත්‍යන්තර මානව හිමිකම් ක්‍රියාකාරීන්ගේ ද සහය හිමිව තිබෙනවා.\nඑක්සත් ජාතීන්ගේ මානව හිමිකම් සංවිධානයේ උපදේශකයෙකු මෙන්ම පාකිස්තානයේ හිටපු මානව හිමිකම් පිළිබද අමාත්‍ය අන්සාර් බර්නි ලහිරුගේ මාලබේ පිහිටි නිවසට පැමිණ ඔහුගේ ඥාතීන් හමුවී සාකච්ඡා කළා.",
       "URL": "https://www.hirunews.lk/139273/මාලදිවයින්-අත්අඩංගුවේ-සිටින-ලාංකිකයාගේ-හඬ-පටයක්-එයි",
       "Category": "Local News",
       "Parent URL": "https://www.hirunews.lk/local-news.php?pageID=4945"
}