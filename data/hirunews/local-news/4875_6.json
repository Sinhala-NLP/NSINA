{
       "Source": "hirunews",
       "Timestamp": "Sunday, 18 September 2016 - 6:40",
       "Headline": "බදු බරට එරෙහි බව නිදහස් පක්ෂය කියයි",
       "News Content": "ඉදිරි මාස 09 තුළ වැට් බදු අඩු කිරීමට නිදහස් පක්ෂය යළි යෝජනාවක් ඉදිරිපත් කර ඇති බව ඛනිජ තෙල් හා පෙට්‍රෝලියම් වායු පිළිබඳ අමාත්‍ය චන්දිම වීරක්කොඩි පවසනවා.\nහබරාදුව ප්‍රදේශයේ මාර්ග සංවර්ධන ව්‍යාපෘතියක් ආරම්භ කිරීමේ අවස්ථාවට ඊයේ එක්වෙමිනුයි ඔහු මේ බව කියා සිටියේ.\n‘‘ඔය වැට් බද්දක් ගැන කතා කරනවා. වැට් ෆයිල් ලංකාවේම තියෙන්නේ 18,000 යි. ඒ ප්‍රමාණය වැඩි කළ යුතුද, නැද්ද ? ආදායම් නොලබන දුප්පත් අහිංසක ජනතාවට මේ බර පටවන එකට අපි විරුද්ධයි. ශ්‍රී ලංකා නිදහස් පක්ෂය හැටියට අපි කැමතියි බදු නොගහම ඉන්නවට. නමුත් ඉතිං රට ගෙනියන්න බද්දකුත් ගහන්න  ඕනේ. ඉතිං අපි ඉදිරියේදී බලාපොරොත්තුව සහ අපි ඉල්ලූවා මාස 09 ක් ඇතුළත මේ සඳහා බදු ප්‍රමාණ තවත් අඩු කරන්න අපිට විසඳුම් අවශ්‍යයි කියලා. අපි ඒ අරමුණු එක්ක තමයි මේ කටයුතු ගෙනියන්නේ.’’\nනව රජයේ සංවර්ධන ව්‍යාපෘති විනිවිදභාවයකින් යුතුව ක්‍රියාත්මක කිරීමට කටයුතු කර ඇති බවද අමාත්‍යවරයා මෙහිදී වැඩිදුරටත් සඳහන් කළා.",
       "URL": "https://www.hirunews.lk/143215/බදු-බරට-එරෙහි-බව-නිදහස්-පක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4875"
}