{
       "Source": "hirunews",
       "Timestamp": "Saturday, 06 February 2016 - 16:48",
       "Headline": "මානව හිමිකම් කොමසාරිස්ට විරෝධතා (ඡායාරූප)",
       "News Content": "එක්සත් ජාතීන්ගේ මානව හිමිකම් කොමසාරිස් සෙයිද් රාද් අල් හුසේන් කුමරුගේ මෙරට සංචාරයට විරෝධය පළ කරමින් ජාතික නිදහස් පෙරමුණ අද (06) විරෝධතා පා ගමනක් සංවිධාන කර තිබුණා.\nඒ, කොළඹ ලිප්ටන් වටරවුම ඉදිරිපිටදී පැවැති විරෝධතාවයකින් අනතුරුවයි.\nපසුව ඔවුන් පුරහල පසුකරමින් විරෝධතා පා ගමනකින් තුම්මුල්ල මංසන්ධියේ පිහිටි එක්සත් ජාතීන්ගේ කාර්යාලය වෙත ගමන් කළා.\nඑම ස්ථානයට පක්ෂයේ නායක පාර්ලිමේන්තු මන්ත්‍රී විමල් වීරවංශ ද එක්වුණා.\nපා ගමන හේතුවෙන් තුම්මුල්ල ප්‍රදේශය අවට මාර්ගවල වාහන ගමනාගමනයට බාධා එල්ල වූ බවයි අප වාර්තාකරු සදහන් කළේ.\nකොළඹ ලිප්ටන් වටරවුමේ පැවැති විරෝධතාවට ජාතික නිදහස් පෙරමුණේ පාර්ලිමේන්තු සහ පළාත් සභා මන්ත්‍රීවරුන් ඇතුළු විශාල පිරිසක් විරෝධතා පුවරු ප්‍රදර්ශනය කරමින් එක්ව සිටියා.\nවිරෝධතා පා ගමන කොළඹ නගර සභාව ඉදිරිපිටින් ගමන් කල අයුරු.",
       "URL": "https://www.hirunews.lk/125612/මානව-හිමිකම්-කොමසාරිස්ට-විරෝධතා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5180"
}