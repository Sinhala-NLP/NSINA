{
       "Source": "hirunews",
       "Timestamp": "Monday, 19 April 2021 - 13:37",
       "Headline": "ආණ්ඩු පක්ෂ නායකයින් අරලියගහ මන්දිරයට",
       "News Content": "ආණ්ඩුවේ පක්ෂ නායකයින්ගේ සහ අග්‍රාමාත්‍ය මහින්ද රාජපක්ෂ අතර හමුවක් අද පෙරවරුවේ අරලිය ගහ මන්දිරයේදි පැවත්වුනා.\nමෙම හමුවේදි වරාය නගර කොමිෂන් සභා පනත් කෙටුම්පත මෙන්ම පළාත් සභා මැතිවරණය සම්බන්ධයෙන් මතුව ඇති මතභේදාත්මක තත්ත්වය පිළිබද සාකච්ජා කිරීමටයි නියමිතව තිබුනේ.\nකෙසේ වෙතත් මෙම හමුවට තවත් පාර්ශව කිහිපයක් එක්ව සිටිම හේතුවෙන් ආණ්ඩුවේ හවුල්කාර පක්ෂ අග්‍රාමාත්‍යවරයාගෙන් ඉල්ලා ඇත්තේ අර්බුදකාරි තත්ත්වයන් පිළිබද සාකච්ජා කිරීමට වෙනත් අවස්ථාවක් ලබාදෙන ලෙසයි.\nඅග්‍රාමාත්‍යවරයා ඊට එකග තාවය පල කල බවයි ආණ්ඩුවේ හවුල්කාර පක්ෂයක මන්ත්‍රීවරයෙකු ෂා ප්‍රවෘත්ති අංශයට සඳහන් කළේ.\nමේ අතර හෙට පෙරවරුවේ පාර්ලිමේන්තු සංකීර්ණයේදී පැවැත්වීමට නියමිතව තිබූ ආණ්ඩු පක්ෂයේ මන්ත්‍රී කණ්ඩායම් රැස්වීම අද පස්වරුවේ පැවැත්වීමට තීරණය කර තිබෙනවා.\nජනාධිපතිවරයාගේ සහ අග්‍රාමාත්‍යවරයාගේ ප්‍රධානත්වයෙන් පස්වරු 6යි 30ට අරලියගහ මන්දිරයේදී එම හමුව පැවැත්වීමට නියමිතයි.",
       "URL": "https://www.hirunews.lk/268878/ආණ්ඩු-පක්ෂ-නායකයින්-අරලියගහ-මන්දිරයට",
       "Category": "Local News",
       "Parent URL": "https://www.hirunews.lk/local-news.php?pageID=2010"
}