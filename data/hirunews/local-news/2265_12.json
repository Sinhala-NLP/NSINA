{
       "Source": "hirunews",
       "Timestamp": "Saturday, 19 December 2020 - 19:49",
       "Headline": "මධ්‍යම අධිවේගයේ තුන්වන කොටස ඇරඹේ (වීඩියෝ)",
       "News Content": "රුපියල් බිලියන 142 යි දශම 5 ක පිරිවැයකින් යුත් යෝජිත මධ්‍යම අධිවේගී මාර්ගයේ තුන්වන අදියර වන පොතුහැර සිට ගලගෙදර දක්වා කොටසෙහි ඉදිකිරීම් අද ආරම්භ වුණා.\nඒ අග්‍රාමාත්‍ය මහින්ද රාජපක්ෂගේ ප්‍රධානත්වයෙන්. විෂයභාර අමාත්‍ය ජොන්ස්ටන් ප්‍රනාන්දු ඇතුළු මැති ඇමතිවරුන් පිරිසක් ද මෙම අවස්ථාවට එක්ව සිටියා.\nමේ අතර, මෙරට කතෝලික ජනතාව දුෂ්කරතම අවස්ථාවන්වලදී මනුෂ්‍යා කෙරෙහි දක්වන ප්‍රේමයේ පණිවුඩය සුරක්ෂිත කර ගත් බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඒ කුරුණෑගල ශුද්ධ වූ ෆාතිමා දේවමාතා දේවස්ථානයේ අද පැවති රාජ්‍ය නත්තල් උත්සවය අමතමින්.",
       "URL": "https://www.hirunews.lk/257418/මධ්‍යම-අධිවේගයේ-තුන්වන-කොටස-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2265"
}