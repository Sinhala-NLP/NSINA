{
       "Source": "hirunews",
       "Timestamp": "Wednesday, 19 April 2023 - 16:04",
       "Headline": "නීතිවිරෝධී ලෙස මසුන් මැරූ ධීවරයින් පිරිසක් නාවික හමුදාවට කොටුවෙයි",
       "News Content": "යාපනය මාමුනෙයි සහ චුන්ඩිකුලම් ප්‍රදේශයන්ට ඔබ්බෙන් වූ මුහුදු සීමාව තුළ නීතිවිරෝධී ලෙස මසුන් මරමින් සිටි දේශීය ධීවරයින් පිරිසක් නාවික හමුදාව විසින් සිය භාරයට ගෙන තිබෙනවා.\nසිදු කල විශේෂ වැටලීමක දී ධීවරයින් 12 දෙනෙකු, යාත්‍රා 3ක් සහ ධීවර උපකරණ තොගයක් සිය භාරයට ගත් බවයි නාවික හමුදාව පවසන්නේ.\nඅත්අඩංගුවට ගත් යාත්‍රා නාවික හමුදා භාරයේ තබා ගෙන ඇති අතර, ධීවරයින් සහ ධීවර ආම්පන්න තොගය ධීවර හා ජලජ සම්පත් දෙපාර්තමේන්තු කාර්යාලය වෙත භාර දී තිබෙනවා.",
       "URL": "https://www.hirunews.lk/332925/නීතිවිරෝධී-ලෙස-මසුන්-මැරූ-ධීවරයින්-පිරිසක්-නාවික-හමුදාවට-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=404"
}