{
       "Source": "hirunews",
       "Timestamp": "Wednesday, 05 July 2017 - 13:32",
       "Headline": "කොළඹ කුණු මුතුරාජවෙලට බැහැර කරලීම තහනම් කරමින් ශ්‍රේෂ්ඨාධිකරණ නියෝගයක්",
       "News Content": "කොළඹ එක්රැස් වන කැලි කසල මුතුරාජවෙල ප්‍රදේශයට බැහැර කරලීමට තහනම් කරමින් ශ්‍රේෂ්ඨාධිකරණය අද අතුරු තහනම් නියෝගයක් නිකුත් කළා.\nඒ ප්‍රදේශවාසීන් 35 දෙනෙකු ගොනුකළ මූලික අයිතිවාසිකම් පෙත්සමක් අගවිනිසුරු ප්‍රියසාද් ඩෙප් ප්‍රමුඛ ත්‍රිපුද්ගල විනිසුරු මඩුල්ලක් හමුවේ කැදවූ අවස්ථාවේදීයි.\nඒ අනුව මේ මස 20 වනදා දක්වා කැලි කසල එම ප්‍රදේශයට බැහැර කරලීම තහනම් කරමින් ශ්‍රේෂ්ඨාධිකරණය මෙම නියෝගය නිකුත් කර තිබෙනවා.",
       "URL": "https://www.hirunews.lk/165137/කොළඹ-කුණු-මුතුරාජවෙලට-බැහැර-කරලීම-තහනම්-කරමින්-ශ්‍රේෂ්ඨාධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4437"
}