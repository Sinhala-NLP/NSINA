{
       "Source": "hirunews",
       "Timestamp": "Friday, 25 May 2018 - 21:06",
       "Headline": "බිරිඳ මියගිය ශෝකයෙන් පොලිස් කොස්තාපල්වරයෙක් වෙඩි තබාගෙන මියයයි",
       "News Content": "ගොකරැල්ල පොලිසියට අනුයුක්තව රාජකාරී කළ කොස්තාපල්වරයෙක් සිය රාජකාරී ගිනි අවියෙන් වෙඩි තබාගෙන සියදිවි හානිකරගෙන තිබෙනවා.\nඅද රාත්‍රී 7.30 ට පමණ මෙම සියදිවි නසාගැනීම සිදුවී ඇති බවයි පොලිසිය කියාසිටියේ.\n48 හැවිරිදි මෙම කොස්තාපල්වරයා ගොකරැල්ල පොලිසියේ තනිකඩ භට නිවාසයේදී වෙඩි තබාගෙන ඇතැයි සඳහන්.\nමීට වසර දෙකකට පමණ සිදුවූ රිය අනතුරකින් මෙම පොලිස් කොස්තාපල්වරයාගේ බිරිඳ අසනීප තත්වයකින් පසුවී ඇති අතර අද සවස ඇය මරණයට පත්ව තිබෙනවා.\nඑම පණිවුඩය ලැබීමත් සමග මෙම නිලධාරියා මෙලෙස වෙඩි තබාගෙන සියදිවි නසාගෙන ඇති බවයි අනාවරණ වී ඇත්තේ.\nඔහු දරුවන් තිදෙනෙකුගේ පියෙක් බව පොලිසිය සඳහන් කළා.\nසිද්ධිය පිළිබඳ මහේස්ත්‍රාත් පරීක්ෂණයක් ද පැවැත්වීමට නියමිතයි.",
       "URL": "https://www.hirunews.lk/191582/බිරිඳ-මියගිය-ශෝකයෙන්-පොලිස්-කොස්තාපල්වරයෙක්-වෙඩි-තබාගෙන-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3926"
}