{
       "Source": "hirunews",
       "Timestamp": "Monday, 14 March 2022 - 13:11",
       "Headline": "ශ්‍රී ලංකාවේ සංචාරය ගැන බ්‍රිතාන්‍යය පුරවැසියන්ට නව උපදේශයක්",
       "News Content": "ශ්‍රී ලංකාවේ සංචාරකයන් සම්බන්ධයෙන් එක්සත් රාජධානිය සිය පුරවැසියන් වෙත නව උපදෙස් මාලාවක් නිකුත් කර තිබෙනවා.\nමෙරට සංචාරකයන් සම්බන්ධයෙන් වන උපදේශනයට සංශෝධනයක් ලෙස එමඟින් දැනුවත් කර ඇත්තේ, ශ්‍රී ලංකාවේ වත්මන් ආර්ථික වාතාවරණය පිළිබඳව යි.\nශ්‍රී ලංකාවේ පිරිහෙමින් පවතින ආර්ථික තත්වය හේතුවෙන් ඖෂධ, ඉන්ධන සහ ආහාර ඇතුලු අත්‍යවශ්‍ය ද්‍රව්‍යවල හිඟයක් ඇතිවිය හැකි බව එමඟින් ප්‍රකාශ කළා.\nආනයනය සඳහා ප්‍රමාණවත් විදේශ විනිමය හිඟවීම එම තත්වයට හේතුව ලෙසයි බි්‍රතාන්‍ය විදේශ ලේකම් කාර්යාලය සඳහන් කළේ.\nභාණ්ඩ අලෙවිසැල්, ඉන්ධන පිරවුම්හල් සහ ඖෂධශාලා අසළ දිගු පෝලිම් ඇතිවිය හැකි බවත් එම සංචාරක උපදේශනයේ දක්වා ඇති අතර, දැනට ක්‍රියාත්මක වන විදුලිබල කප්පාදුව පිළිබඳව සඳහන් කර තිබෙනවා.",
       "URL": "https://www.hirunews.lk/299446/ශ්‍රී-ලංකාවේ-සංචාරය-ගැන-බ්‍රිතාන්‍යය-පුරවැසියන්ට-නව-උපදේශයක්",
       "Category": "Local News",
       "Parent URL": "https://www.hirunews.lk/local-news.php?pageID=1295"
}