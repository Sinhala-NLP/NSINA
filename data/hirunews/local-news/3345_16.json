{
       "Source": "hirunews",
       "Timestamp": "Sunday, 19 May 2019 - 10:48",
       "Headline": "දක්ෂිණ අධිවේගී මාර්ගයේ රිය අනතුරකින් පුද්ගලයෙක් මරුට",
       "News Content": "දක්ෂිණ අධිවේගී මාර්ගයේ කුරුඳූගහහැතැක්ම පිවිසුම ආසන්නයේදී සිදුවු රිය අනතුරකින් එක් පුද්ගලයෙකු මියගොස් තවත් 8 දෙනෙකු තුවාල ලබා තිබෙනවා.\nඊයේ සවස වෑන් රථයක් සහ ලොරියක් ගැටීමෙනුයි අනතුර සිදුවී ඇත්තේ.\nමියගොස් ඇත්තේ වෑන් රථයේ රියදුරා බව සඳහන්.\nඔහු කලුතර නාගොඩ ප්‍රදේශයේ පදිංචි 47 හැවිරිදි පුද්ගලයෙක්.\nතුවාලකරුවන් ඇල්පිටිය රෝහලට ඇතුලත් කර තිබෙනවා.\nතුවාල ලැබුවන් ද කලුතර නාගොඩ ප්‍රදේශයේ පදිංචිකරුවන් වන අතර ගාල්ල වඳුරඹ ප්‍රදේශයේ ආගමික වැඩසටහනකට සහභාගී වී යළි නිවෙස් වෙත යමින් සිටියදීයි අනතුර සිදුවී ඇත්තේ.\nසිද්ධිය පිළිබඳ පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/216654/දක්ෂිණ-අධිවේගී-මාර්ගයේ-රිය-අනතුරකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3345"
}