{
       "Source": "hirunews",
       "Timestamp": "Thursday, 29 December 2022 - 10:48",
       "Headline": "සන්ෆ්ලවර් චලන පියුමන්ත හදිසියේ මිය යයි",
       "News Content": "සන්ෆ්ලවර් සංගීත කණ්ඩායමේ ලීඩ් ගිටාර් වාදන ශිල්පී චලන පියුමන්ත හදිසියේ ඇති වූ හෘදයාබාධයක් හේතුවෙන් ජිවිතක්ෂයට පත්ව තිබෙනවා.\nඇහැලියගොඩ ප්‍රදේශයේ ඊයේ (28) රාත්‍රියේ පැවති සංගීත සංදර්ශනයක් අතරතුර ඇති වූ හෘදයාබාධයක් හේතුවෙනුයි ඔහු මෙලෙස ජිවිතක්ෂයට පත්ව ඇත්තේ.\nමිය යන විට ඔහු 36 වන වියේ පසුවුණා.\nචලන පියුමන්තගේ හදිසි අභාවය සම්බන්ධයෙන් සන්ෆ්ලවර් සංගීත කණ්ඩායමේ ජ්‍යේෂ්ඨ සාමාජිකයෙකු වන රිදම් ගිටාර් වාදන ශිල්පී සුදත් නාවලගේ මෙලෙස අදහස් පළ කළා.\n“ෂෝ එකක් තිබුණා. ඉතිං ඒක ඉවර වෙලා කෑම කන අවස්ථාවේදී මෙයා එකපාරටම වැටුණා.\nඉතිං එතකොට ටක්ගාලා අපි හොස්පිටල් ගෙනාවා. හොස්පිටල් එකෙන් කියන්නේ හාට්ඇටෑක් එක්ක ඇවිල්ලා තමා.\nඇටෑක් එක නිසා නැතිවෙලාම තමා වැටිලා තියෙන්නේ. ගොඩාක් ඩොක්ටස්ලා ඉතිං මහන්සි වුණා පැය භාගයක් විතර පංච් කරකර. ඉතිං ඒගොල්ලෝ කියන්නේ ගේනකොටම නැති වෙලා කියලා.”\nමේ අතර, පසුගියදා සංගීත ප්‍රසංගයක් අතරතුර වේදිකාවේ සිටියදී ගල් ප්‍රහාරයට ලක්ව තුවාල ලැබූ ගායන ශිල්පී ඉඳුනිල් අන්ද්‍රමාන මේ වනවිට සුවය ලබා තිබෙනවා.\nහිරු ප්‍රවෘත්ති අංශය කළ විමසීමකදී ඔහු ප්‍රේක්ෂකයින්ගෙන් ඉල්ලා සිටින්නේ මෙවැනි සිදුවීම් යළි ඇති නොවීමට කටයුතු කරන ලෙසයි.",
       "URL": "https://www.hirunews.lk/323804/සන්ෆ්ලවර්-චලන-පියුමන්ත-හදිසියේ-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=636"
}