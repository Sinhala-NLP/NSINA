{
       "Source": "hirunews",
       "Timestamp": "Thursday, 08 April 2021 - 8:06",
       "Headline": "ඉන්දියාවේ දෛනික කොරෝනා ආසාදිතයින් අදත් ලක්ෂය ඉක්මවයි",
       "News Content": "ඉන්දියාවේ කොරෝනා එන්නත්කරණ ක්‍රියාවලිය අඛණ්ඩව ක්‍රියාත්මක කෙරුණ ද එරට ආසාදිතයින් වාර්තා වීම දිනෙන් දින ඉහළ යමින් පවතිනවා.\nගත වූ පැය 24 රේදී එරටින් ආසාදිතයින් එක්ලක්ෂ 26,315ක් වාර්තා වූ බවයි විදෙස් වාර්තා සදහන් කළේ.\nඑය කොරෝනා ආරම්භයේ සිට ඉන්දියාවෙන් පැය 24ක් තුළ වාර්තා වූ වැඩිම ආසාදිතයන් සංඛ්‍යාව ලෙසයි සටහන් වන්නේ.\nඑය පසුගිය මාස 2 තුළ 13න් ගුණයක වැඩිවීමක් බව ද ඉන්දීය වාර්තා පෙන්වා දුන්නා.\nඑරටින් දෛනික මරණ 684ක් ද වාර්තා වනවා.\nමේ අතර, කොරෝනා වෛරසයේ වැඩිම බලපෑමක් එල්ල වී ඇත්තේ මහාරාෂ්ට්‍ර සහ ඔඩීෂා ප්‍රාන්තවලටයි.\nඑහි සෞඛ්‍ය අමාත්‍යවරුන් සදහන් කළේ තම ප්‍රාන්තවලට එන්නත්කරණ ක්‍රියාවලිය සඳහා එන්නත් මාත්‍රා ලැබීමේ අඩුවක් පවතින බවයි.\nඑමෙන්ම, බ්‍රසීලයේ කොරෝනා තත්ත්වය මේ වන විට උග්‍ර අතට පත්වී ඇති අතර ගත වූ පැය 24රේ එරටින් මරණ 3733ක් වාර්තා වන අතර, ආසාදිතයින් සංඛ්‍යාව දැක්වෙන්නේ 90,973ක් ලෙසයි.\nලොව පුරා කොරෝනා ආසාදිතයින් 13න් කෝටි 36 ලක්ෂ 71,527ක් ලෙස දැක්වෙන අතර, මරණ සංඛ්‍යාව 28 ලක්ෂ 98,522ක් ලෙස සටහන් වනවා.",
       "URL": "https://www.hirunews.lk/267826/ඉන්දියාවේ-දෛනික-කොරෝනා-ආසාදිතයින්-අදත්-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2034"
}