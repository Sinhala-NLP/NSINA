{
       "Source": "hirunews",
       "Timestamp": "Tuesday, 18 April 2017 - 19:05",
       "Headline": "මීතොටමුල්ලේ සෝදිසි මෙහෙයුම් අඛණ්ඩව",
       "News Content": "මීතොටමුල්ල කුණු කන්දේ නායයෑමෙන් විනාශ වූ නිවාසවල සිරවී සිටින පුද්ගලයින් සොයා පස්වන දිනටත් අද මෙහෙයුම් ක්‍රියාත්මක වුණා.\nහමුදා මාධ්‍ය ප්‍රකාශක බ්‍රිගේඩියර් රොෂාන් සෙනෙවිරත්න සඳහන් කළේ මේ වනවිට සිද්ධියෙන් මියගිය සංඛ්‍යාව 31 ක් ලෙස සටහන් වන බවයි.\nආපදා කළමනාකරන මධ්‍යස්ථානයේ සහකාර අධ්‍යක්‍ෂ ප්‍රදීප් කොඩිප්පිලි සඳහන් කළේ 11 දෙනෙකු තවමත් අතුරුදන් වී ඇති බවයි.\nමේ අතර නාය යාමෙන් විනාශයට පත්වූ ප්‍රදේශයේ තක්සේරු කටයුතු ද අද සිදු කෙරුණා.\nමෙම නායයෑමෙන් මෙගොඩ කොළොන්නාව ග්‍රාම නිලධාරීවරයාගේ බිරිඳද මියගිය අතර, ඇයගේ දේහය කොළොන්නාව රජමහා විහාරස්ථානයට අද පස්වරුවේ රැගෙන එනු ලැබුවා.\nදේහය පිළිබඳව අවසන් කටයුතු සිදු කෙරුණේ කොළොන්නාව පොදු සුසාන භූමියේයි.",
       "URL": "https://www.hirunews.lk/159446/මීතොටමුල්ලේ-සෝදිසි-මෙහෙයුම්-අඛණ්ඩව",
       "Category": "Local News",
       "Parent URL": "https://www.hirunews.lk/local-news.php?pageID=4558"
}