{
       "Source": "hirunews",
       "Timestamp": "Thursday, 08 December 2022 - 10:24",
       "Headline": "ජනක රත්නායකගෙන් ඇමති කංචනට තද ප්‍රකාශයක්",
       "News Content": "විදුලිබල මණ්ඩලය පාඩු ලබන නිසා මෙම වසරේ කිසිඳු පාර්ශවයකට පාරිතෝෂිත ගෙවිය නොහැකි බව ලිපියකින් දැනුම් දී ඇති බවත් පාඩු ලබන ආයතනවල සේවකයන්ට බෝනස් ගෙවිය නොහැකි බවත් මහජන උපයෝගිතා කොමිසමේ සභාපති ජනක රත්නායක පවසනවා.\nමහජන උපයෝගිතා කොමිසම යහතින් සිටින තාක්කල් කිසිඳු තුන්වැනි පාර්ශවයකට විදුලි බිල ඉහළ දැමීමට ඉඩ නොදෙන බව යි ඔහු පවසන්නේ.\nවිදුලි ගාස්තු ඉහළ දමන ලෙස 2017 වසරේ තමන් ඉල්ලීමක් කරන තෙක් කිසිවෙක් එවැනි ඉල්ලීමක් නො කළා මෙන්ම එසේ ඉල්ලීමක් කර බව කියන ප්‍රකාශ ද අසත්‍ය බව ඔහු අවධාරණය කරනවා.\nවිෂය භාර අමාත්‍යවරයා පැය හත අටක් විදුලි කපන බවට බිය පතුරුවා ගාස්තු ඉහළ දැමීමට සූදානම් වන බවත් එවැනි දෙයකට මහජන උපයොගිතා කොමිසම කිසි දිනක නොදෙන බවත් සභාපතිවරයා වැඩි දුරටත් සඳහන් කරනවා.",
       "URL": "https://www.hirunews.lk/322210/ජනක-රත්නායකගෙන්-ඇමති-කංචනට-තද-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=681"
}