{
       "Source": "hirunews",
       "Timestamp": "Monday, 10 December 2018 - 12:38",
       "Headline": "පාඨලීට ගම්මන්පිලගෙන් පිලිතුරු",
       "News Content": "දේශපාලන බල පෙරළි සඳහා රාජ්‍ය නිලධාරින් භාවිත නොකරන ලෙස පිවිතුරු හෙළ උරුමය එක්සත් ජාතික පෙරමුණෙන් ඉල්ලීමක් කරනවා.\nකොළඹ අද කැදවා තිබු මාධ්‍ය හමුවකට එක්වෙමින් එහි නායක පාර්ලිමේන්තු මන්ත්‍රී උදය ගම්මන්පිල මෙම ඉල්ලීම සිදු කළේ පාර්ලිමේන්තු මන්ත්‍රී පාඨලි චම්පික රණවක අරලියගහ මන්දිරයේ ඊයේ පැවති මාධ්‍ය හමුවකදී සිදුකළ ප්‍රකාශයට පිලිතුරු ලබාදෙමින්.\nඅග්‍රාමාත්‍ය ලේකම්වරයා ඇතුළු ප්‍රධාන රාජ්‍ය නිලධාරින් කිහිපදෙනෙකු පාර්ලිමේන්තුවේ වරප්‍රසාද හා මුල්‍ය කමිටුව හමුවට කැදවා ප්‍රශ්ණ කිරිමට පියවර ගන්නා බව පාර්ලිමේන්තු මන්ත්‍රී පාඨලි චම්පික රණවක එහිදී සඳහන් කළා.\nමේ අද පැවති මාධ්‍ය හමුවේදී ඊට ප්‍රතිචාර දැක්වූ  පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල කියා සිටියේ දේශපාලන බල පෙරළියේ ගැටුමට රාජ්‍ය නිලධාරීන් යොදා නොගන්නා ලෙසයි.",
       "URL": "https://www.hirunews.lk/205852/පාඨලීට-ගම්මන්පිලගෙන්-පිලිතුරු",
       "Category": "Local News",
       "Parent URL": "https://www.hirunews.lk/local-news.php?pageID=3611"
}