{
       "Source": "hirunews",
       "Timestamp": "Wednesday, 07 October 2020 - 9:21",
       "Headline": "බ්‍රැන්ඩික්ස් පොකුරේ ඇති පෙර නොතිබූ භයානකත්වය GMOA හෙළි කරයි (වීඩියෝ)",
       "News Content": "බ්‍රැන්ඩික්ස් කොරෝනා පොකුරේ පෙර නොතිබූ භයානකත්වයක් ඇති බව රජයේ වෛද්‍ය නිලධාරීන්ගේ සංගමය පවසනවා.\nඑහි සංස්කාරක වෛද්‍ය හරිත අලුත්ගේ කියා සිටියේ මෙම පොකුරෙන් හඳුනාගත් රෝගීන්ගේ වෛරස් සාන්ද්‍රණය ඉහළ මට්ටමක ඇති බව, වෛද්‍ය පර්යේෂණ ආයතනය තමන්ට ප්‍රකාශ කළ බවයි.\nඒ අනුව මෙරට තුළ මිට පෙර තිබූ කොරෝනා වෛරසයේ ස්වභාවය වෙනස් වී ඇතිද යන්න සෙවිය යුතු බවද එසේ වෛරසයේ ප්‍රබලත්වය වැඩිවී ඇත්නම්, එය භයානක බවද ඔහු සඳහන් කළා.\nවෛද්‍ය හරිත අලුත්ගේ මෙම අදහස් පළ කළේ හිරු ටී වී පත්තරේ විස්තරේ වැඩසටහනට අද(07) පෙරවරුවේ එක්වෙමින්.",
       "URL": "https://www.hirunews.lk/251987/බ්‍රැන්ඩික්ස්-පොකුරේ-ඇති-පෙර-නොතිබූ-භයානකත්වය-gmoa-හෙළි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2406"
}