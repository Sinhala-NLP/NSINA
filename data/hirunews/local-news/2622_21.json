{
       "Source": "hirunews",
       "Timestamp": "Tuesday, 30 June 2020 - 7:45",
       "Headline": "නැන්දම්මාගේ කීමට මාමණ්ඩියට ගංජා රැගෙන යමින් සිටි බෑණා අත්අඩංගුවට",
       "News Content": "රන්න,18 යාය ප්‍රදේශයේ සිදුවන ගංජා ජාවාරමක් සම්බන්ධයෙන් තොරතුරකට අනුව  හම්බන්තොට දිසා වැටලිම් ඒකකයේ නිළධාරීන් විසින් ඊයේ (29) සවස  සිදුකළ වැටලීමකදී පුද්ගලයෙක්  අත්අඩංගුවට ගෙන තිබෙනවා.\nඅත්අඩංගුවට ගත් සැකකරු සන්තකයේ තිබී ගංජා ග්‍රෑම් 95ක් පොලිස් භාරයට ගැනුණා.\nමෙලෙස අත්අඩංගුවට පත්ව ඇත්තේ හුංගම පොලිස් වසමට අයත් හුංගම, කට්ටකඩුව, 18 යාය ප්‍රදේශයේ පදිංචි 26 හැවිරිදි එක් දරු පියෙක්.\nසැකකරුගෙන් සිදුකළ  ප්‍රශ්ණ කිරීමේදි අනාවරණය වි ඇත්තේ බිරිදගේ මවගෙන් ලද උපදෙස් මත සිය මාමණ්ඩියට ලබාදීම සදහා ගංජා රැගෙන ගිය බවයි.\nසිද්ධිය සම්බන්ධන්යෙන් වැඩිදුර විමර්ශණ කටයුතු හුංගම පොලිසියට විසින් සිදුකරනවා.",
       "URL": "https://www.hirunews.lk/244274/නැන්දම්මාගේ-කීමට-මාමණ්ඩියට-ගංජා-රැගෙන-යමින්-සිටි-බෑණා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2622"
}