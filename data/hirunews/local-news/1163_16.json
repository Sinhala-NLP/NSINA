{
       "Source": "hirunews",
       "Timestamp": "Tuesday, 17 May 2022 - 10:24",
       "Headline": "නියෝජ්‍ය කථානායක ධූරය තවම හිස්  (වීඩියෝ)",
       "News Content": "නියෝජ්‍ය කථානායක ධූරය සඳහා නැවතත් පාර්ලිමේන්තුවේ දී නම් දෙකක් යෝජනා වුණා.\nඑහිදී සමගි ජන බලවේගයේ නායක සජිත් ප්‍රේමදාස විසින් රෝහිණී කවිරත්නව නියෝජ්‍ය කථානායක ධූරයට යෝජනා කළ අතර එම පක්ෂයේ පාර්ලිමේන්තු මන්ත්‍රී ලක්ෂ්මන් කිරිඇල්ල විසින් එම යෝජනාව ස්ථීර කළා.\nමේ අතර ජී.එල් පීරිස් විසින් අජිත් රාජපක්ෂගේ නම යෝජනා කළ අතර, බණ්ඩාර විසින් එම යෝජනාව ස්ථීර කළා.\nකෙසේවෙතත් එම අවස්ථාවේ දී නියෝජ්‍ය කථානායක ධූරය වෙනුවෙන් ඡන්ද විමසීමට විරෝධය දක්වමින් විමල් වීරවංශ පවසා සිටියේ, ජනතාවගේ මුදල් නාස්ති නොකර කථාකර එකඟත්වයකට පැමිණෙන ලෙසයි.\nඡන්දයක් පැවැත්වීමට මිලියන 9ක පමණ මුදලක් වැයවෙන බව ද ඔහු සඳහන් කළා.\nකෙසේ වෙතත් තවම නියෝජ්‍ය කථානායකවරයෙක් පත් කර නැහැ.",
       "URL": "https://www.hirunews.lk/304557/නියෝජ්‍ය-කථානායක-ධූරය-තවම-හිස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1163"
}