{
       "Source": "hirunews",
       "Timestamp": "Tuesday, 11 April 2023 - 9:25",
       "Headline": "මීරිගම වෙළඳ සංකීර්ණයේ පුද්ගල ඝාතනයක්",
       "News Content": "මීරිගම පොදු වෙළඳ සංකීර්ණය තුළ දී වෙළඳාම් කටයුතු සඳහා පැමිණි දෙදෙනෙක් අතර අද(11) අලුයම ඇති වූ ආරවුලක් නිසා තියුණු ආයුධයකින් පහර දී එක් පුද්ගලයෙකු ඝාතනය කර තිබෙනවා.\nමෙහිදී මීරිගම පොලිස් ස්ථානයට පොලිස් හදිසි ඇමතුම් ඒකක‍ය මඟින් ලද පණිවිඩයක් මත නිලධාරීන් විසින් එම ස්ථානයට ගොස් ඇති අතර, එහිදී තුවාල ලබා සිටි සැකකරු රෝහල් ගත කිරීම සඳහා ගිලන් රථයක් කැඳවා ඇති නමුත් එම අවස්ථාව වන විටත් අදාල තුවාලකරු මියගොස් තිබෙනවා.\nමෙම මියගිය පුද්ගලයා වයස අවුරුදු 55ක් වන මුගුරුගම්පල, මීරිගම ප්‍රදේශයේ පදිංචිකරුවෙක්.\nමෙම ඝාතනය සිදුකළ සැකකරුව පොලිසිය විසින් එම ස්ථානයේ දී ම අත්අඩංගුවට ගෙන තිබෙන බවත් සඳහන්.",
       "URL": "https://www.hirunews.lk/332249/මීරිගම-වෙළඳ-සංකීර්ණයේ-පුද්ගල-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=421"
}