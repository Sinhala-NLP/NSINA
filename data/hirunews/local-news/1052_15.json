{
       "Source": "hirunews",
       "Timestamp": "Saturday, 02 July 2022 - 9:31",
       "Headline": "කෝටි හතරක රත්‍රං කටුනායක දී අල්ලයි",
       "News Content": "ඩුබායි සිට මෙරටට රැගෙන ආ රුපියල් කෝටි හතරකට අධික වටිනාකමකින් යුතු රත්‍රං තොගයක් සමඟ ශ්‍රී ලාංකිකයෙකු කටුනායක ගුවන් තොටුපලේදී අද (02) අලුයම අත්අඩංගුවට ගෙන තිබෙනවා.\nගුවන් තොටුපල රේගුව සඳහන් කළේ එම රත්‍රං තොගය තුළ රන් බිස්කට් 16 ක් සහ උණුකරන ලද රත්‍රං කැබලි හතරක් පැවති බවයි.\nඑහි මුළු බර කිලෝග්‍රෑම් දෙකයි ග්‍රෑම් 98 ක් බවට සොයා ගෙන තිබෙනවා.\nඅත්අඩංගුවට ගත් පපුද්ගලයා කොළඹ - දෙමටගොඩ ප්‍රදේශයේ පදිංචි 35 හැවිරිදි අයෙක්.\nඑම රත්‍රං තොගය රාජසන්තක කර සැකකරුට රුපියල් 50,000 දඩයක් නියම කළ බව ගුවන් තොටුපල රේගුව වැඩිදුරටත් සඳහන් කළා.",
       "URL": "https://www.hirunews.lk/308790/කෝටි-හතරක-රත්‍රං-කටුනායක-දී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1052"
}