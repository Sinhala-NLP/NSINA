{
       "Source": "hirunews",
       "Timestamp": "Wednesday, 09 November 2022 - 11:23",
       "Headline": "අලි ප්‍රහාර වලින් මිය ගිය වනජිවි නිලධාරින් දෙදෙනාට වන්දි",
       "News Content": "උඩවලව - ඇත්අතුරු සෙවණ හා පින්නවල අලි සුරැකුම් මධ්‍යස්ථානයේ දී අලි ප්‍රහාරයට ලක්ව ජිවිතක්ෂයට පත්වූ වනජිවි නිලධාරින් දෙදෙනාට වන්දි මුදලක් ලබාදීමට පියවර ගන්නා ලෙස වනජිවි හා වන සම්පත් සංරක්ෂණ අමාත්‍ය මහින්ද අමරවීර උපදෙස් ලබාදී තිබෙනවා.\nඅමාත්‍යාංශ ලේකම් චන්ද්‍රා හේරත්ට අදාළ උපදෙස් ලබා දී ඇති ඇත්තේ ස්ථිර පත්වීමක් නොමැති ඇත්අතුරු සෙවණේ දී ජිවිතක්ෂයට පත්වූ වනජිවි සේවකයාගේ පවුලේ සාමාජිකයින්ට රුපියල් ලක්ෂ දෙකක වන්දි මුදලක් ලබාදෙන ලෙසයි.\nඑමෙන්ම, පින්නවල අලි සුරැකුම් මධ්‍යස්ථානයේදී ජිවිතක්ෂයට පත්වූ වනජිවි නිලධාරියා ද ස්ථිර සේවකයෙකු නොවන බැවින් ඔහුට ද වන්දි ප්‍රදානය කිරීමට ද තීරණය කර තිබෙනවා.",
       "URL": "https://www.hirunews.lk/319959/අලි-ප්‍රහාර-වලින්-මිය-ගිය-වනජිවි-නිලධාරින්-දෙදෙනාට-වන්දි",
       "Category": "Local News",
       "Parent URL": "https://www.hirunews.lk/local-news.php?pageID=747"
}