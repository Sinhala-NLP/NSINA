{
       "Source": "hirunews",
       "Timestamp": "Monday, 28 June 2021 - 8:08",
       "Headline": "පළාත් තුළ පොදු ප්‍රවාහනය අද සිට යථා තත්ත්වයට",
       "News Content": "අද සිට දුම්රිය ගමන්වාර 70 ක් ධාවනයට එක් කරන බව දුම්රිය දෙපාර්තමේන්තුව සඳහන් කළා.\nඑම දෙපාර්තමේන්තුවේ නියෝජ්‍ය සාමාන්‍යාධිකාරි ගාමිණී සෙනෙවිරත්න හිරු ප්‍රවෘත්ති අංශයට සඳහන් කළේ අද පෙරවරුවේ දුම්රිය ගමන් වාර 35 ක් අත්‍යවශය රාජකාරි සඳහා සේවය පැමිණෙන මගී ජනතාව සඳහා යොදා ඇති බවයි.\nඑසේම, අද දිනයේදී කලාප සහ දිස්ත්‍රික්ක තුල අත්‍යවශ්‍ය සේවාවල යෙදෙන මගී ජනතාව සඳහා අවශ්‍යතාවය පරිදි බස් රථ යොදවා ඇති බවයි ශ්‍රී ලංකා ගමනාගමන මණ්ඩලයේ නියෝජ්‍ය සාමාන්‍යාධිකාරී පණ්ඩුක ස්වර්ණහංස සඳහන් කළේ.\nලංකා පෞද්ගලික බස් රථ හිමියන්ගේ සංගමයද සඳහන් කළේ මගී අවශ්‍යතාවය පරිදි පළාත් තුල සීමිත බස් සංඛ්‍යාවක් අද සිට ධාවනයට එක් කිරීමට නියමිත බවයි.",
       "URL": "https://www.hirunews.lk/275510/පළාත්-තුළ-පොදු-ප්‍රවාහනය-අද-සිට-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=1855"
}