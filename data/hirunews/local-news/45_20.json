{
       "Source": "hirunews",
       "Timestamp": "Thursday, 07 September 2023 - 16:58",
       "Headline": "පාරිභෝගික කටයුතු අධිකාරියෙන් නිවේදනයක්",
       "News Content": "සහල් සදහා උපරිම සිල්ලර මිලක් නියම කරමින් පාරිභෝගික කටයුතු අධිකාරිය නිවේදනයක් නිකුත් කර තිබෙනවා.\n2278/02 දරණ ගැසට් නිවේදනයට අනුව මෙම උපරිම සිල්ලර මිල නියම කොට තිබෙනවා.\nඅනුව සහල් විකිණිය හැකි උපරිම සිල්ලර මිල ගණන් වන්නේ, කීරි සම්බා රු.260/-, සම්බා රු.230/-, නාඩු රු.220/-, රතු කැකුලු රු.210/- ක් ලෙසයි.\nඒ අනුව සහල් අලෙවි කිරිමේදී ඉහත මිල ගණන් වලට සහල් අලෙවි කරන ලෙසඋඉ පාරිභෝගික කටයුතු පිළිබද අධිකාරිය වෙළඳුන් වෙත මින් දැනුම් දී සිටින්නේ.\nවැඩි මිලට සහල් අලෙවි කිරිම සම්බන්ධව නඩු පැවරීමකදී තනි පුද්ගල ව්‍යාපාරයකට අවමය රුපියල් ලක්ෂයේ සිට උපරිමය රුපියල් ලක්ෂ 5 දක්වා දඩ මුදලක්ද, පුද්ගලික සමාගමක් සඳහා අවමය රුපියල් ලක්ෂ 5 යේ සිට රුපියල් මිලියන 5 දක්වා දඩ මුදලක් ද ගරු අධිකරණය මගින් නියම කිරීමට යැකියාවක් පවතින බවද එම අධිකාරිය සඳහන් කොට සිටිනවා.\nසහල් වැඩි මිලට අලෙවි කිරිම සම්බන්ධව දිවයින පුරා වැටලීම් අඛණ්ඩව සිදුකරනු ලබන බවත් නීතිය තදින්ම ක්‍රියාත්මක කරන ලෙසත් නිලධාරීන්ට උපදෙස් ලබා දී තිබෙන බව සඳහන් .\nඒ අනුව සහල් වැඩි මිලට අලෙවි කරන වෙළඳසලක් වේ නම් ඒ සම්බන්ධව පාරිභෝගික කටයුතු පිළිබඳ අධිකාරියේ කෙටි දුරකථන අංකය වන 1977 වෙත තොරතුරු ලබා දෙන ලෙසයි මහජනතාවගෙන් ඉල්ලා සිටින්නේ.",
       "URL": "https://www.hirunews.lk/347489/පාරිභෝගික-කටයුතු-අධිකාරියෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=45"
}