{
       "Source": "hirunews",
       "Timestamp": "Monday, 29 April 2019 - 10:14",
       "Headline": "මාවනැල්ලේ ගොඩනැගිල්ලක ගින්නක්",
       "News Content": "මාවනැල්ල නගරයේ ඇති වෙළෙඳසැල් විශාල ප්‍රමාණයකින් සමන්විත තට්ටු ගොඩනැගිල්ලක ඉහළ මහලේ හට ගත් ගින්නක් පැතිර යෑමට පෙර මාවනැල්ල ප්‍රාදේශිය සභාවේ ගිනි නිවන ඒකකය විසින් නිවා දැමීමට ඊයේ (28) රාත්‍රියේදි සමත්ව තිබෙනවා.\nමාවනැල්ල නගරයේ මෙම ගොඩනැගිල්ල පිහිටා ඇත්තේ නුවර සිට කොළඹ බලා යන දුර ගමන් සේවා බස් රථ නැවතුම් ස්ථානයට ඉදිරිපසින් මාවනැල්ල අධිකරණය වෙත ගමන් කරන මාර්ගයට යාබදව ඇති ස්ථානයකයි.\nමෙම ගොඩනැගිල්ලේ ඉහළ මහලේ අමතර පන්ති පැවැත්වෙන බවත් ගින්න එම ස්ථානයෙන් හට ගෙන පැතිර ගොස් ඇති බවත් වාර්තාවනවා.\nගින්නට හේතුව මෙතෙක් අනාවරණය වී නොමැති අතර මාවනැල්ල පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/215377/මාවනැල්ලේ-ගොඩනැගිල්ලක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=3378"
}