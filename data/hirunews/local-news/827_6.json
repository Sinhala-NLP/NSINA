{
       "Source": "hirunews",
       "Timestamp": "Monday, 03 October 2022 - 16:20",
       "Headline": "බඩඉරිඟු වගාවට අවශ්‍ය යූරියා පොහොර දිස්ත්‍රික්ක 3 කට බෙදා හැරීම ඇරඹේ",
       "News Content": "මහකන්නයේ බඩඉරිඟු වගාව සඳහා අවශ්‍ය යූරියා පොහොර මොනරාගල, කුරුණෑගල හා අනුරාධපුර යන දිස්ත්‍රික්කවලට බෙදා හැරීම ආරම්භ කර ඇති බව කෘෂිකර්ම වනජිවි හා වන සම්පත් සංරක්ෂණ අමාත්‍යාංශය පවසනවා.\nඒ අනුව, අදාළ දිස්ත්‍රික්ක 3 ට පොහොර මෙටි්‍රක් ටොන් එක්ලක්ෂ 75,000 ක ප්‍රමාණයක් නිකුත් කර ඇති බවයි එම අමාත්‍යාංශය සඳහන් කළේ.\nඑමෙන් ම, ගොවීන්ගේ අවශ්‍යතාවය අනුව ඉතිරි තොග සැපයීමට ද තීරණය කර තිබෙනවා.\nබඩඉරිඟු වගා කරන හෙක්ටයාරයක් සඳහා යූරියා පොහොර කිලෝග්‍රෑම් 200 ක ප්‍රමාණයක් ලබාදෙන අතර, කිලෝග්‍රෑම් 50 ක බරකින් යුත් යූරියා පොහොර මිටියක් ගොවිජන සේවා මධ්‍යස්ථානය ඔස්සේ ගොවීන්ට නිකුත් කෙරෙනුයේ රුපියල් 15,500 ක මිලකටයි.",
       "URL": "https://www.hirunews.lk/316958/බඩඉරිඟු-වගාවට-අවශ්‍ය-යූරියා-පොහොර-දිස්ත්‍රික්ක-3-කට-බෙදා-හැරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=827"
}