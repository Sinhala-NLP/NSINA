{
       "Source": "hirunews",
       "Timestamp": "Monday, 18 July 2022 - 8:37",
       "Headline": "පොල්දූවේ දී ගිනිඅවි පැහැරගැනීම ගැන ප්‍රකාශ 10 ක් සටහන් කරගැනේ",
       "News Content": "බත්තරමුල්ල - පොල්දූව මංසන්ධියේදී ඇති වූ ගැටුම්කාරී තත්ත්වය අතරතුර ටී 56 ගිනි අවි දෙක සහ එම උණ්ඩ පැහැරගැනීමේ සිද්ධිය සම්බන්ධයෙන් කොළඹ අපරාධ කොට්ඨාසය මේ වනවිට ප්‍රකාශ 10 ක් පමණ සටහන් කරගෙන තිබෙනවා.\nඑහි ප්‍රකාශකයෙකු සඳහන් කළේ සිද්ධිය ඇති වූ අවස්ථාවේ එහි රාජකාරි කළ හමුදා නිලධාරීන්ගෙන් සහ පොලිස් නිලධාරීන්ගෙන් මෙලෙස ප්‍රකාශ සටහන් කරගෙන ඇති බවයි.\nපසුගිය 13 වනදා රාත්‍රි කාලයේදී පාර්ලිමේන්තු සංකීර්ණයට ඇතුළු වීමට විරෝධතාකරුවන් පිරිසක් උත්සාහ කළ අතර, එම අවස්ථාවේදී යුද හමුදා සාමාජිකයින් දෙදෙනෙකුට සිහිසුන් වනතුරු පහර දී ඔවුන් සතුව තිබූ ටී - 56 ගිනි අවි දෙකක් පැහැර ගෙන ගොස් තිබුණා.\nඑහිදී පතොරම් ගැබ් දෙකක් අස්ථානගත වී ඇති බවයි වාර්තා වුණේ.",
       "URL": "https://www.hirunews.lk/310262/පොල්දූවේ-දී-ගිනිඅවි-පැහැරගැනීම-ගැන-ප්‍රකාශ-10-ක්-සටහන්-කරගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1012"
}