{
       "Source": "hirunews",
       "Timestamp": "Sunday, 07 May 2023 - 9:56",
       "Headline": "පොලීසියෙන් යළි සිහි කැඳවීමක්",
       "News Content": "අනාරක්ෂිත ලෙස ගංඟා සහ ජලාශ ආශ්‍රිතව දිය නෑමට යාමෙන් වළකින ලෙස පොලිසිය ජනතාවගෙන් ඉල්ලා සිටිනවා.\nවිශේෂයෙන් කුඩා දරුවන් පිළිබදව දැඩි අවධානයෙන් කටයුතු කරන ලෙසයි නිවේදනයක් නිකුත් කරමින් පොලිස් මාධ්‍ය කොට්ඨාසය ඉල්ලා සිටින්නේ.\nබෙලිහුල් ඔයේ දිය නෑමට ගිය කුඩා දරුවන් දෙදෙනෙකු ඊයේ (06) අනතුරට ලක්වුණා.\nඥාති සහෝදරයන් වන එම දරුවන් අතරින් 13 හැවිරිදි දැරිය මියගිය අතර, 12 හැවිරිදි පිරිමි ළමයා ඇය මුදා ගැනීමට උත්සහා දරා තිබෙනවා.\nඑහිදී දෙදෙනාම දියේ ගසාගෙන ගොස් ඇති බවයි පොලිස් මාධ්‍ය කොට්ඨාසය පැවසුවේ.\nඅනතුරුව ප්‍රදේශවාසින් දැරිය රෝහල් ගතකර ඇති අතර, ඇය ජිවිතක්ෂයට පත්වුණා.\nඅතුරුදන්වූ පිරිමි දරුවා පිළිබඳ මේ දක්වා තොරතුරක් වාර්තාවී නොමැති අතර, ඔහු සොයා තවදුරටත් මෙහෙයුම් සිදුකරමින් සිටින බවයි පොලිසිය සඳහන් කළේ.",
       "URL": "https://www.hirunews.lk/334467/පොලීසියෙන්-යළි-සිහි-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=363"
}