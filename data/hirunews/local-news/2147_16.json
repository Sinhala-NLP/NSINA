{
       "Source": "hirunews",
       "Timestamp": "Sunday, 14 February 2021 - 17:25",
       "Headline": "ආදරවන්තයින්ගේ දිනයට සැබෑ අරුතක් එක්කළ අපූරු විවාහ මංගල්‍ය (වීඩියෝ)",
       "News Content": "වසර 19ක කාලයක් ආබාධිතව සිටි තරුණයෙකු සමඟ අතිනත ගත් තරුණියක පිළිබඳ පුවතක් ගාල්ල, ඉමදූව ප්‍රදේශයෙන් වාර්තා වනවා.\nශිරෝමි පතිරණ නමැති මෙම තරුණිය විවාහා දිවියට පිවිසියේ සුනිල් ශාන්ත නම් තරුණයා සමඟයි.\n2002 වසරේදී අඹ කැඩිමට ගොස් ඉන් ඇද වැටී අනතුරට ලක්ව ඇති මෙම තරුණයා එදින සිට මේ දක්වා වසර 19ක කාලයක් ඇවිදීමට නොහැකිව ආබාධිත තත්ත්වයේ පසුවනවා.\nමොවුන්ගේ විවාහ ලියාපදිංචිය හටන්ගල ග්‍රාම නිලධාරිනිය, ආර්ථික සංවර්ධන නිලධාරිනිය, ඉමදූව ප්‍රාදේශීය ලේකම් කාර්යාලයේ සමාජ සේවා අංශයේ නිලධාරීන් සහ ප්‍රදේශයේ තරුණයින් එක්ව සංවිධානය කර තිබූ බවයි වන්නේ.\nඅද දිනට යෙදී තිබෙන ආදරවන්තයින්ගේ දිනයට සැබෑ අරුතක් එක්කරමින් සිදු වූ මෙම විවාහ මංගල්‍ය පිළිබඳව බොහෝ දෙනෙකුගේ අවදානය මේ වනවිටත් යොමුව තිබීම විශේෂත්වයක්.",
       "URL": "https://www.hirunews.lk/262572/ආදරවන්තයින්ගේ-දිනයට-සැබෑ-අරුතක්-එක්කළ-අපූරු-විවාහ-මංගල්‍ය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2147"
}