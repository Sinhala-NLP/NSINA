{
       "Source": "hirunews",
       "Timestamp": "Tuesday, 13 June 2017 - 20:15",
       "Headline": "ආණ්ඩුව ජාතික සම්පත් විකිණීමේ උත්සහයක - මන්ත්‍රී බන්දුල කථා කරයි",
       "News Content": "ආණ්ඩුවේ අමාත්‍ය විෂය පථයන් වෙන් කිරීම බරපතල ගැටළු මතු කරන බව ඒකාබද්ධ විපක්ෂය පවසනවා.\nඑහි පාර්ලිමේන්තු මන්ත්‍රි බන්දුල ගුණවර්ධන මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nඅමාත්‍යාංශවල විෂය පථයන් නිසියාකාරව බෙදී නොමැති බවත්, අමාත්‍යවරුන් සඳහා කාර්යාල පහසුකම් වෙන් කර නොමැති බවත් සඳහන් කළ මන්ත්‍රීවරයා ගෑස් සඳහා නව මිල සූත්‍රයක් ගෙන ඒමට රජය සූදානමින් සිටින බවද කියා සිටියා.\nරටේ ජාතික සම්පත් විකිණීමේ උත්සාහයක ආණ්ඩුව නිරතවන බවටද මන්ත්‍රීවරයා මෙහිදී චෝදනා කළා.\nකෙසේ වෙතත් කොළඹ අද පැවති මාධ්‍ය හමුවකදී නිදහස් සන්ධානයේ මහ ලේකම්, අමාත්‍ය මහින්ද අමරවීර ඒකාබද්ධ විපක්ෂයේ චෝදනා සම්බන්ධයෙන් අදහස් පළ කරමින් කියා සිටියේ ඔවුන් ප්‍රබන්ධ නිර්මාණය කරමින් සිටින බවයි.\nරටට අහිතකර තීන්දු ගැනීමට ඉඩ නොතබන බව සඳහන් කළ අමාත්‍යවරයා වැඩිදුරටත් කියා සිටියේ මෙරට දේපළ හෝ ඉඩම් කිසිදු රටකට විකිණීමට ඉඩ ලබා නොදෙන බවයි.",
       "URL": "https://www.hirunews.lk/163498/ආණ්ඩුව-ජාතික-සම්පත්-විකිණීමේ-උත්සහයක-මන්ත්‍රී-බන්දුල-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4471"
}