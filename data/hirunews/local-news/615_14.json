{
       "Source": "hirunews",
       "Timestamp": "Sunday, 08 January 2023 - 14:30",
       "Headline": "කැනඩාවෙන් ඩොලර් මිලියන 3 ක ආධාර",
       "News Content": "මෙරට පවතින ආර්ථික අර්බුදය හමුවේ වැඩි අවදානමකට ලක්විය හැකි ප්‍රජාවන්ගේ අවශ්‍යතා සපුරාලීමට කැනඩාව ඩොලර් මිලියන 3 ක ආධාර ලබා දී තිබෙනවා.\nඑක්සත් ජාතින්ගේ සංවිධානය, අන්තර්ජාතික රතු කුරුස සහ අයි.එෆ්.ආර්. සී සංවිධානය එක්ව සිදුකරන ලද ඉල්ලීම්වලට ප්‍රතිචාර ලෙස මෙම ආධාර ලබා දී ඇති බවයි කැනේඩියානු මහ කොමසාරිස් කාර්යාලය සඳහන් කළේ.\nඒ යටතේ ආහාර, සෞඛ්‍ය, පෝෂණ සේවා, පානීය ජල අවශ්‍යතා ඇතුලු අත්‍යවශ්‍ය සේවාවන් මෙරට වැඩි අවදානමකට ලක්ව සිටින ප්‍රජාවන්ට ලබාදීමට හැකිවනු ඇති.",
       "URL": "https://www.hirunews.lk/324556/කැනඩාවෙන්-ඩොලර්-මිලියන-3-ක-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=615"
}