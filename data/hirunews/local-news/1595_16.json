{
       "Source": "hirunews",
       "Timestamp": "Saturday, 30 October 2021 - 14:22",
       "Headline": "ඉඳුරුව ප්‍රධාන සෞඛ්‍ය වෛද්‍ය නිලධාරීවරයා කොරෝනා ආසාදිතව මිය යයි",
       "News Content": "ඉඳුරුව සෞඛ්‍ය වෛද්‍ය නිලධාරී කාර්යාලයේ ප්‍රධාන සෞඛ්‍ය වෛද්‍ය නිලධාරීවරයා කොරෝනා ආසාදිතව මියගොස් තිබෙනවා.\nකොරෝනා ආසාදනය වීමත් සමඟ ඉකුත් 11 වන දා බලපිටිය රෝහලට ඇතුළුත් කිරීමෙන් අනතුරුව පසුව කරාපිටිය ශික්ෂණ රෝහලට ඇතුලත් කර දැඩි සත්කාර ඒකකයේ ප්‍රතිකාර ලබමින් සිටිය දී ඊයේ (29) රාත්‍රීයේ මියගොස් ඇති බවයි කරාපිටිය ශික්ෂණ රෝහල් අධ්‍යක්ෂවරයා සඳහන් කළේ.\nමියගිය වෛද්‍යවරයා අම්බලන්ගොඩ ප්‍රදේශයේ පදිංචි 53 හැවිරිදි අයෙක්.\nමේ අතර කොරෝනා එන්නත්කරණ වැඩසටහන යටතේ ෆයිසර් එන්නතේ පළමු මාත්‍රාව පුද්ගලයන් 88,083 දෙනෙකුට සහ එහි දෙවන මාත්‍රාව ලබාදුන් සංඛ්‍යාව 882ක්.\nමීට අමතරව සයිනොෆාම් එන්නතේ පළමු මාත්‍රාව ඊයේ දිනයේදී 3248 දෙනෙකුට ලබාදී ඇති අතර, දෙවන මාත්‍රාව 37612 දෙනෙකුට ලබා දී ඇති බවයි වසංගත රෝග විද්‍යා අංශය ප්‍රකාශ කළේ.",
       "URL": "https://www.hirunews.lk/286502/ඉඳුරුව-ප්‍රධාන-සෞඛ්‍ය-වෛද්‍ය-නිලධාරීවරයා-කොරෝනා-ආසාදිතව-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=1595"
}