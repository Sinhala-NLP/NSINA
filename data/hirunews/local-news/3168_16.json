{
       "Source": "hirunews",
       "Timestamp": "Sunday, 01 September 2019 - 20:04",
       "Headline": "ගැටලුවලට විසඳුම මහින්ද රාජපක්ෂ හා ගෝඨාභය රාජපක්ෂ සුසංයෝගයයි - ගම්මන්පිල",
       "News Content": "වර්තමානයේ රට මුහුණ පා ඇති සියලු ගැටලුවලට විසඳුම මහින්ද රාජපක්ෂ හා ගෝඨාභය රාජපක්ෂ සුසංයෝගය බව පිවිතුරු හෙළ උරුමයේ නායක උදය ගම්මන්පිල මහතා පවසනවා.\nපැලවත්ත බුද්ධදාස ක්‍රීඩාංගනයේ පැවති පිවිතුරු හෙළ උරුමයේ විශේෂ මහා සම්මේලනය එක් වෙමින් ඔහු මේ අදහස් පළ කළ අතර එම අවස්ථාව සදහා විපක්ෂ නායක මහින්ද රාජපක්ෂ මහතා සහ ජනාධිපතිධුර අපේකෂක ගෝඨාභය රාජපක්ෂ මහතාද එක් ව සිටියා.\nමෙම සම්මේලනය සදහා ඒකාබද්ධ විපක්ෂය නියෝජනය කරමින් පක්ෂ නායකයින් සහ මන්ත්‍රීවරුන් එක්ව සිටි අතර ශ්‍රී ලංකා පොදුජන පෙරමුණ ප්‍රමුඛ ඒකාබද්ධ විපක්ෂයේ ජනාධිපතිධුර අපේක්ෂක ගෝඨාභය රාජපක්ෂ මහතාගේ පැමිණමත් සමඟ සම්මේලනය ආරම්භ වුණා.\nසම්මේලනය ආරම්භයේදී ගෝඨාභය රාජපක්ෂ මහතාට සහය පළ කිරීමේ  විශේෂ යෝජනාවක්ද පිවිතුරු හෙළ උරුමය විසින් සම්මත කර ගත්තා.",
       "URL": "https://www.hirunews.lk/223408/ගැටලුවලට-විසඳුම-මහින්ද-රාජපක්ෂ-හා-ගෝඨාභය-රාජපක්ෂ-සුසංයෝගයයි-ගම්මන්පිල",
       "Category": "Local News",
       "Parent URL": "https://www.hirunews.lk/local-news.php?pageID=3168"
}