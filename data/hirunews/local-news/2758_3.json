{
       "Source": "hirunews",
       "Timestamp": "Sunday, 03 May 2020 - 7:19",
       "Headline": "එංගලන්තයේ රැඳී සිටින ශ්‍රී ලාංකික සිසුන් රැගෙන ඒමට ගුවන් යානයක් පිටත්වයයි",
       "News Content": "කොරෝනා වෛරසයේ බලපෑමත් සමඟ එංගලන්තයේ රැඳී සිටින ශ්‍රී ලාංකික සිසුන් දිවයිනට රැගෙන ඒම සඳහා ශ්‍රී ලංකන් ගුවන් සේවයට අයත් විශේෂ ගුවන් යානයක් අද අලුයම කටුනායක ජාත්‍යන්තර ගුවන් තොටුපලෙන් පිටත්ව ගියා.\nයූ.එල්. 503 දරණ මෙම විශේෂ ගුවන් යානය අද අලුයම 4.40 ට ලන්ඩනයේ හීත්‍රෝ ගුවන් තොටුපල බලා පිටත්ව ගිය අතර, එමඟින් ශ්‍රී ලාංකික සිසුන් 250 දෙනෙකු පමණ දිවයිනට රැගෙන ඒමට නියමිත බව වාර්තාවනවා.\nකොරෝනා වෛරසයේ බලපෑමත් සමඟ එංගලන්තයේ සහ ඕස්ට්‍රේලියාවේ රැදී සිටින ශ්‍රී ලාංකික සිසුන් දිවයිනට ගෙන්වා ගැනීම සඳහා විශේෂ ගුවන් ගමන්වාර කිහිපයක් මෙලෙස ක්‍රියාත්මක කිරීමටයි ශ්‍රී ලංකන් ගුවන් සේවය සැළසුම් කර ඇත්තේ.\nඒ අනුව, එංගලන්තයේ ලන්ඩන් නුවර වෙත අද දිනයට අමතරව හෙට සහ අනිද්දා දිනවලදීද විශේෂ ගුවන් යානා යොදවනු ලබනවා.\nඑමෙන්ම ඕස්ට්‍රේලියාවේ මෙල්බන් නුවර වෙත මේ මස 8 වනදා, ශ්‍රී ලංකන් විශේෂ ගුවන් යානයක් පිටත්ව යාමට නියමිතයි.",
       "URL": "https://www.hirunews.lk/239941/එංගලන්තයේ-රැඳී-සිටින-ශ්‍රී-ලාංකික-සිසුන්-රැගෙන-ඒමට-ගුවන්-යානයක්-පිටත්වයයි",
       "Category": "Local News",
       "Parent URL": "https://www.hirunews.lk/local-news.php?pageID=2758"
}