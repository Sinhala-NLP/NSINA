{
       "Source": "hirunews",
       "Timestamp": "Sunday, 25 July 2021 - 19:42",
       "Headline": "යල කන්නයේ අස්වැන්න අඩු වූ බවට ලග්ගල ගොවීන්ගෙන් චෝදනා (වීඩියෝ)",
       "News Content": "මෙවර යල කන්නයේ වී අස්වැන්න සැලකිය යුතු මට්ටමකින් පහළ බැස ඇති බව ගොවීන් චෝදනා කරනවා.\nඔවුන් පෙන්වා දෙන්නේ මෙවර තමන් වගා කළේ ගොවිජන සේවා දෙපාර්තමේන්තුව විසින් බෙදා දුන් බීජ විශේෂයක් බවයි.\nමාතලේ දිස්ත්‍රික්කයේ ලග්ගල සහ විල්ගමුව ආදී ප්‍රදේශවල යල කන්නයේ වී අස්වනු නෙලීම මේ දිනවල සිදුකෙරෙන අතර ඔවුන් ද පවසන්නේ සිය අස්වැන්න මෙවර පහළ බැස ඇති බවයි.\nපණුවන්, දළඹුවන්, කීඩෑවන් ඇතුළු කෘමීන්ගේ ග්‍රහණයට නතුවීම හේතුවෙන් සිය අස්වැන්නට විශාල හානියක් සිදුව ඇති බව ද ගොවීන් ප්‍රකාශ කළා.\nවිල්ගමුව සහ ලග්ගල ප්‍රදේශවල ගොවීන් සිය ගොවිතැන් කටයුතු මෙවර සිදුකර ඇත්තේ කාබනික පොහොර භාවිතයෙන්. කෙසේ වෙතත් ඉන් සාර්ථක අස්වැන්නක් ලබා ගන්නා ආකාරය පිළිබද තමන් දැනුවත් කර නොමැති බවයි ගොවීන් චෝදනා කරන්නේ.",
       "URL": "https://www.hirunews.lk/277993/යල-කන්නයේ-අස්වැන්න-අඩු-වූ-බවට-ලග්ගල-ගොවීන්ගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1796"
}