{
       "Source": "hirunews",
       "Timestamp": "Saturday, 11 May 2019 - 21:02",
       "Headline": "28 වසරක රැකියාව අහිමි වීමෙන් දිවියට සමුදුන් ආනන්ද රාජා",
       "News Content": "වසර 28 ක් පුරා තම ජීවිතය රැකගත් වෘත්තිය අහිමිවීමේ ශෝකය දරා ගත නොහැකිව හෘද්‍යාබාධයක් වැළදී පුද්ගලයෙකු මියගිය පුවතක් අපට කඳාන ප්‍රදේශයෙන් වාර්තා වුණා.\nආනන්ද රාජා නම් මෙම පුද්ගලයා පුරා වසර 28 ක් සිය රැකියාව ලෙස ජාඇල ප්‍රාදේශීය සභාව ඉදිරිපිට කඩල විකිණීමේ නිරතව තිබෙනවා.\nඒල මෙම තාවකාලික කරත්තය උපයෝගී කරගනිමින්.\nකෙසේ වෙතත් කඩල විකුණමින් ජීවිකාව සරි කරගත් ඔහුගේ ජීවිතයට කණ කොකා හඩන්නේ පසුගිය 04 වැනිදායි.\nඔහුගේ බිරිද පවසන පරිදි එදින කඩල කරත්තය වෙත පැමිණි ජා-ඇල ප්‍රාදේශීය සභාවේ සභාපතිවරයා මෙම ස්ථානයේ වෙළදාම් නොකරන ලෙසට ආනන්ද රාජාට දන්වා තිබෙනවා.\nතම රැකියාව අහිමි වීමෙන් දින කිහිපයක් නොකා නොබී ශෝකයෙන් කල් ගත කළ ඔහු ඉන් අනතුරුව දැඩි ලෙස රෝගාතුරවී තිබුනා.\nප්‍රතිකාර සදහා ආනන්ද රාජාව රෝහල්ගත කලත් පසුගිය 09 වැනිදා ඔහු ජීවිතක්ෂයට පත්වන්නේ හෘදයාබාදයක් හේතුවෙන්.\nආනන්ද රාජාගේ කඩල කරත්තය එම ස්ථානයෙන් ඉවත් කිරීමට විරෝධය පළකරමින් ජා- ඇල ප්‍රාදේශීය සභාවේ විපක්ෂ මන්ත්‍රීවරුන් පිරිසක් අද මෙලෙස\nවිරෝධතාවයේ නිරත වුණා.\nකෙසේ වෙතත් මේ පිළිබඳව අප කළ විමසීමකදී ජාඇළ ප්‍රා දේශීය සභාවේ සභාපති චන්ද්‍රපාල මදුරප්පෙරුම මහතා සඳහන් කළේ වත්මන් ආරක්ෂක තත්ත්වය පිළිබඳ සැලකිල්ලට ගනිමින් මෙම අනවසර වෙළෙඳසැල ඉවත්කර ගන්නා ලෙස මියගිය පුද්ගලයාට අවස්ථා කිහිපයකදීම දැනුම්දුන් බවයි.",
       "URL": "https://www.hirunews.lk/216211/28-වසරක-රැකියාව-අහිමි-වීමෙන්-දිවියට-සමුදුන්-ආනන්ද-රාජා",
       "Category": "Local News",
       "Parent URL": "https://www.hirunews.lk/local-news.php?pageID=3356"
}