{
       "Source": "hirunews",
       "Timestamp": "Wednesday, 17 March 2021 - 15:37",
       "Headline": "කොවිඩ් තුන්වන රැල්ලක් ඇතිවීමේ අවධානමක් (වීඩියෝ)",
       "News Content": "කොවිඩ් තුන්වන රැල්ලක් ඇතිවීම වළක්වා ගැනීම සදහා එළඹෙන උත්සව සමයේදී සෞඛ්‍ය මාර්ගෝපදේශ දැඩි ලෙස අනුගමනය කරන ලෙස මහජන සෞඛ්‍ය පරීක්ෂකවරුන්ගේ සංගමය ජනතාවගෙන් ඉල්ලීමක් කරනවා.\nමේ අතර ගම්පහ දිස්ත්‍රික්කයේ කටුනායක ප්‍රදේශයෙන් ඊයේ වැඩිම ආසාදිතයින් පිරිසක් වාර්තා\nවුණා.\nනව ආසාදිතයින් 286 දෙනෙකු වාර්තාවීමත් සමග මෙරට සමස්ත කොවිඩ් ආසාදිතයින් සංක්‍යාව 88524ක් දක්වා ඉහළ ගියා.\nඉන් 250 දෙනෙකු පෑලියගොඩ පොකුරේ ආශ්‍රිතයින් වන අතර බන්ධනාගාර පොකුරෙන්ද ආසාදිතයින් 24 දෙනෙකු වාර්තා වී තිබෙනවා.\nවිදේශයන්හි සිට පැමිණි 12ක්ද මෙම නව ආසාදිතයින් අතරට ඇතුළත්.\nවැඩිම ආසාදිතයින් පිරිසක් වාර්තා වී ඇත්තේ ගම්පහ දිස්ත්‍රික්කයෙන් වන අතර එම ගණන 94ක්.\nගම්පහ දිස්ත්‍රික්කයේ වැඩිම ආසාදිතයින් පිරිස 47ක් වශයෙන් වාර්තා වී ඇත්තේ කටුනායක ප්‍රදේශයෙන් ඊට අමතරව කොළඹින් ආසාදිතයින් 59ක් සහ කළුතරින් ආසාදිතයින් 26ක් වාර්තා වී තිබෙනවා.\nතවත් මරණ 2ක් වාර්තා වීමත් සමග මෙරට සමස්ත කොවිඩ් මරණ සංඛ්‍යාව 534ක් දක්වා ඉහළ ගියා.\nඑලෙස මියගොස් ඇත්තේ මහනුවර සහ මීගමුව ප්‍ර දේශවල කාන්තාවක් සහ පිරිමි පුද්ගලයෙක්.",
       "URL": "https://www.hirunews.lk/265638/කොවිඩ්-තුන්වන-රැල්ලක්-ඇතිවීමේ-අවධානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2082"
}