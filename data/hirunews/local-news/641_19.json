{
       "Source": "hirunews",
       "Timestamp": "Monday, 26 December 2022 - 20:29",
       "Headline": "යුසුෆ්ගේ වාර්තාව බාබර් බිඳහෙළයි",
       "News Content": "පාකිස්ථානයේ හිටපු පිතිකරු මොහොමඩ් යුසුෆ් තබා තිබු වාර්තාවක් වසර 16කට පසු බිද හෙලිමට එරට වත්මන් ටෙස්ට් නායක බාබර් අසාම් අද (26) සමත්වුණා.\nඒ වසරකදි පාකිස්ථාන ක්‍රිඩකයෙකු එක්දින, පන්දුවාර විස්ස සහ ටෙස්ට් යන අංශ තුනේදීම රැස් කළ ඉහලම ලකුණු සංඛ්‍යාවේ වාර්තාව තමන් සතුකරගනිමින්.\n2006 වසරේදි තරග 33කදි මොහොමඩ් යුසුෆ් රැස් කර තිබූ මුළු ලකුණු සංඛ්‍යාව 2435ක්.\nබාබර් අසාම් මෙම වසරේ පැවති තරග 44 කදි ලකුණු 2477ක් මේ වන විට රැස්කරගෙන තිබෙනවා.\nක්‍රීඩකයෙකු වසරකදි ටෙස්ට්,එක්දින සහ පන්දුවාර විස්ස තරගවලදි රැස්කරගෙන ඇති ලකුණු සංඛ්‍යාවේ තවදුරටත් ඉහලින්ම පසුවන්නේ ශ්‍රී ලංකා කණ්ඩායමේ හිටපු සුපිරි පිතිකරු කුමාර් සංගක්කාරයි.\nඔහු 2014 වසරේදි තරග 48කට මුහුණ දි රැස්කරගත් ලකුණු සංඛ්‍යාව 2868 ක්.",
       "URL": "https://www.hirunews.lk/323620/යුසුෆ්ගේ-වාර්තාව-බාබර්-බිඳහෙළයි",
       "Category": "Local News",
       "Parent URL": "https://www.hirunews.lk/local-news.php?pageID=641"
}