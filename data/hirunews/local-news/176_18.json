{
       "Source": "hirunews",
       "Timestamp": "Monday, 17 July 2023 - 16:24",
       "Headline": "ජයන්ත කැටගොඩගේ සංශෝධන පනතට එරෙහිව තවත් පෙත්සමක්",
       "News Content": "පාර්ලිමේන්තු මන්ත්‍රී ජයන්ත කැටගොඩ විසින් පාර්ලිමේන්තුවට ඉදිරිපත් කර ඇති මහනගර සභා සහ ප්‍රාදේශීය සභාවලට අදාළ සංශෝධන පනත් කෙටුම්පතේ ඇතැම් වගන්ති ආණ්ඩුක්‍රම ව්‍යවස්ථාවට පටහැනි බවට තීන්දුකරන ලෙස ඉල්ලා ශ්‍රේෂ්ඨාධිකරණයට තවත් පෙත්සමක් ඉදිරිපත් කර තිබෙනවා.\nජාතික ජනබලවේගයේ කොළඹ මහනගර සභාවට ඉදිරිපත් වී ඇති අපේක්ෂිකාවක් විසින් මෙම පෙත්සම ඉදිරිපත් කර ඇති බවයි හිරු අධිකරණ වාර්තාකරු සඳහන් කළේ.\nමීට පෙර අදාළ පනත් කෙටුම්පත අභියෝගයට ලක් කරමින් සමගි ජනබලවේගයේ මහලේකම් පාර්ලිමේන්තු මන්ත්‍රී රංජිත් මද්දුමබණ්ඩාර ඇතුළු දෙදෙනෙකු විසින් පෙත්සම් දෙකක් ගොනුකරනු ලැබුවා.",
       "URL": "https://www.hirunews.lk/341523/ජයන්ත-කැටගොඩගේ-සංශෝධන-පනතට-එරෙහිව-තවත්-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=176"
}