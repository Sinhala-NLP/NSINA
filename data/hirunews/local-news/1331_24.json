{
       "Source": "hirunews",
       "Timestamp": "Saturday, 26 February 2022 - 12:55",
       "Headline": "මැයි මාසය වනවිට තෙල් බැරලයක් ඩොලර් 125 ඉක්මවන ලකුණු (වීඩියෝ)",
       "News Content": "රුසියාව සහ යුක්රේනය අතර අර්බුදය හේතුවෙන් සැපයුමට බාධා එල්ල වුවහොත් ලබන මැයි මාසය වනවිට ලෝක වෙළඳපොලේ බ්‍රෙන්ට් වර්ගයේ බොරතෙල් බැරලයක මිල ඇමරිකානු ඩොලර් 125 දක්වා ඉහළ යනු ඇති බවට අනාවැකි පළ වනවා.\nගෝල්ඩ්මන් සාච් ඇමරිකානු ආයෝජන බැංකු සහ මූල්‍ය සේවාව පවසන පරිදි ඒ අනුව ලෝක වෙළඳපොලේ ඉන්ධන මිල සියයට 25 කින් පමණ ඉහළ යනු ඇති.\nරුසියාව විසින් යුක්රේන ආක්‍රමණය ආරම්භ කළ පසුගිය බ්‍රහස්පතින්දා ලෝක වෙළඳපොලේ බොරතෙල් බැරලයක මිල ඩොලර් 105 දක්වා ඉහළ ගියා.\nරුසියානු බලශක්ති කර්මාන්තය ඉලක්ක කරගත් සම්බාධක පැනවීමෙන් අනතුරුව එය, සමනය වීමක් දක්නට ලැබෙනවා.\nකෙසේ නමුත් ලෝක වෙළඳපොල් තෙල් බැරලයක මිල තවදුරටත් පවතින්නේ ඩොලර් 100 කට ආසන්න අගයකයි.",
       "URL": "https://www.hirunews.lk/298100/මැයි-මාසය-වනවිට-තෙල්-බැරලයක්-ඩොලර්-125-ඉක්මවන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1331"
}