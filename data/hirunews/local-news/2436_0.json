{
       "Source": "hirunews",
       "Timestamp": "Wednesday, 23 September 2020 - 12:46",
       "Headline": "20ට එරෙහිව සමගි ජනබලවේගයෙන් ශ්‍රේෂ්ඨාධිකරණයට පෙත්සමක්",
       "News Content": "පාර්ලිමේන්තුවට ඉදිරිපත් කෙරුණු 20 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත අභියෝගයට ලක් කරමින් සමගි ජනබලවේගය අද ශ්‍රේෂ්ඨාධිකරණයට පෙත්සමක් ගොනුකරනු ලැබුවා.\nඑම පක්ෂයේ මහලේකම් පාර්ලිමේන්තු මන්ත්‍රී රංජිත් මද්දුම බණ්ඩාර විසින් මෙය ගොනුකළ බවයි හිරු අධිකරණ වාර්තාකරු කියා සිටියේ.\nඊයේ දිනයේදී මෙම පනත් කෙටුම්පතට එරෙහිව නීතිඥවරයෙකු වන ඉන්දික ගාල්ලගේ ද ශ්‍රේෂ්ඨාධිකරණයට පෙත්සමක් ගොනුකළ අතර, එමගින් ඔහු ඉල්ලා තිබුණේ මෙම පනත් කෙටුම්පත තුළින් මූලික අයිතීන් උල්ලංඝනය වීමක් සිදුවන හෙයින් එම පනත් කෙටුම්පත ජනමත විචාරණයකින් අනුමත විය යුතු බවට තීන්දුවක් ලබාදෙන ලෙසයි.",
       "URL": "https://www.hirunews.lk/250892/20ට-එරෙහිව-සමගි-ජනබලවේගයෙන්-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=2436"
}