{
       "Source": "hirunews",
       "Timestamp": "Friday, 13 May 2022 - 18:30",
       "Headline": "අරගලය මුවාවෙන් කළ සොරකම (වීඩියෝ)",
       "News Content": "පසුගියදා අරලියගහ මන්දිරය සහ ගාලුමුවදොර අරගලවලට එල්ල වූ ප්‍රහාරයෙන් පසු දිවයින පුරා ප්‍රචණ්ඩ ක්‍රියා රැසක් වාර්තා වූ අතර බොහෝ ප්‍රදේශවල මංකොල්ලකෑම් ද වාර්තා වුණා.\nමේ පසුගිය 9 වැනිදා මොරටුව ප්‍රදේශයේ මත් පැන් අලෙවි සැලකට සහ ප්‍රදේශයේ තවත් වෙළෙඳ සැලකට ද ප්‍රහාර එල්ල වූ අතර\nඑම ප්‍රචණ්ඩකාරී ක්‍රියා අතරතුර පිරිසක් මීගමුව ඇවන්රා හෝටලයේ දේපළද සොරගෙන ගොස් තිබූණා.\nඑලෙස සොරාගෙන යන පිරිසකට ප්‍රදේශවාසීන්ගේ විරෝධය එල්ල වන අයුරු දැක්වෙන වීඩියෝවක් සමාජ මාධ්‍ය ඔස්සේ සංසරණය වනවා.\nමේ අතර රට තුළ ඕනෑම ස්ථානයක මැර හෝ ප්‍රචණ්ඩකාරී කණ්ඩායම් විසින් සිදු කරන නීතිය හා සාමය කඩවීම් එනම් ගෙවල් ගිනි තැබීම්, මංකොල්ලකෑම්, පහරදීම් සහ රාජ්‍ය හෝ පෞද්ගලික දේපළවලට හානි කිරීම වැනි සිද්ධීන් පිළිබඳව තොරතුරු දැනුම්දෙන ලෙස ආරක්‍ෂක අමාත්‍යාංශය ජනතාවගෙන් ඉල්ලීමක් කරනවා.",
       "URL": "https://www.hirunews.lk/304260/අරගලය-මුවාවෙන්-කළ-සොරකම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1171"
}