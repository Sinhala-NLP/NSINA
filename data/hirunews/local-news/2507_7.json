{
       "Source": "hirunews",
       "Timestamp": "Friday, 21 August 2020 - 15:55",
       "Headline": "හැටන් දික්ඔය ඇළේ නාදුනන පුද්ගල මළ සිරුරක් (වීඩියෝ)",
       "News Content": "හැටන් සිට කාසල්රි ජලාශය දක්වා ජලය ගලා බසිනා දික්ඔය ඇළ මාර්ගයේ තිබි නාදුනන පුද්ගල මළ සිරුරක් හමුවී තිබෙනවා.\nදික්ඔය තේ කර්මාන්ත ශාලාව අසල ඇළ මාර්ගයේ, පුද්ගල මළ සිරුරක් තිබෙන බවට එම ස්ථානයේ තණකොළ කැපිමට ගිය වතු කම්කරුවෙක් හැටන් පොලීසිය දැනුවත් කර ඇති බවයි අප වාර්තාකරු පැවසුවේ.\nවයස අවුරුදු 30ක් 35ක් පමණ වන පුද්ගලයෙකුගේ බවට අනුමාන කෙරෙන මළ සිරුර දින ගණනාවක් ජලයේ තිබීම හේතුවෙන් හඳුනාගැනීමට නොහැකිවන සේ විකෘති වී ඇතැයි පොලිසිය ප්‍රකාශ කර තිබෙනවා.\nහැටන් මහෙස්ත්‍රාත්වරයාගේ පරීක්ෂාවෙන් පසුව සිරුර පශ්චාත් මරණ පරික්ෂණය සඳහා දික්ඔය මුලික රෝහලේ අධිකරණ වෛද්‍යවරයා වෙත\nයොමු යොමු කිරීමට නියමිත බවයි පොලීසිය වැඩිදුරටත් පවසන්නේ.\nසිද්ධිය සම්බන්ධයෙන් හැටන් පොලීසිය පරීක්ෂණ මෙහෙයවනවා.",
       "URL": "https://www.hirunews.lk/248322/හැටන්-දික්ඔය-ඇළේ-නාදුනන-පුද්ගල-මළ-සිරුරක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2507"
}