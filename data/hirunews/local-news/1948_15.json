{
       "Source": "hirunews",
       "Timestamp": "Monday, 17 May 2021 - 10:12",
       "Headline": "රථ අනතුරු සහ වැරදි ගැන තොරතුරු ලබාදීමට නව ජංගම දුරකථන යෙදවුමක්",
       "News Content": "අදින් ඇරඹෙන ලෝක රිය අනතුරු නිවාරණ සතියට සමගාමීව රථ වාහන වැරදි සහ රිය අනතුරු පිළිබද මහජන තොරතුරු ලබා ගත හැකි ජංගම දුරකථන යෙදවුමක් හඳුන්වා දීමට පොලීසිය අද(17) පියවර ගත්තා.\nඒ අනුව ඊ - ට්‍රැෆික් පොලිස් ශ්‍රී ලංකා නම් ජංගම දුරකථන යෙදවුම හරහා මහජනතාවට කිසිදු මුදලක් අය නොවන පරිදි රථ වාහන වැරදි මෙන්ම රිය අනතුරු පිළිබද තොරතුරු පොලීසියට දැනුම් දීම සඳහා පහසුකම් සැලසෙනු ඇති.\nමෙම උත්සවය අද පැවැත්වුණේ මහජන ආරක්ෂක අමාත්‍ය විශ්‍රාමික රියර් අද්මිරාල් ආචාර්ය සරත් වීරසේකරගේ ප්‍රධානත්වයෙන් එම අමාත්‍යාංශයේදීයි.\nමෙහිදී අමාත්‍යවරයා කියා සිටියේ නීතිපතිවරයා පාස්කු ප්‍රහාරයේ විමර්ශණ සම්බන්ධයෙන් සිදුකළ ප්‍රකාශයට අනුව තමන් අපරාධ පරීක්ෂණ දෙපාර්තමේන්තුවෙන් කැඳවු වාර්තාව අද ලැබීමට නියමිත බවයි.\nඑමෙන්ම එහිදී අමාත්‍යවරයා රිෂාඩ් බදියුදීන් මන්ත්‍රීවරයාට පාර්ලිමේන්තුවට පැමිණීමට අවස්ථාව ලබාදෙන ලෙසට කථානායකවරයා කර ඇති දැනුම්දීම සම්බන්ධයෙන් ද අදහස් පළ කළා.\nඔහු කියා සිටියේ බන්ධනාගාරගතව සිටින සැකාර මන්ත්‍රීවරයෙකු පාර්ලිමේන්තුවට පැමිණීමට අවසර ලබාදීමෙන් විමර්ශනවලට බාධා සිදුවීමේ තර්ජනයක් පවතින බවයි.",
       "URL": "https://www.hirunews.lk/271588/රථ-අනතුරු-සහ-වැරදි-ගැන-තොරතුරු-ලබාදීමට-නව-ජංගම-දුරකථන-යෙදවුමක්",
       "Category": "Local News",
       "Parent URL": "https://www.hirunews.lk/local-news.php?pageID=1948"
}