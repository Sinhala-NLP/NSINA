{
       "Source": "hirunews",
       "Timestamp": "Sunday, 12 December 2021 - 20:17",
       "Headline": "ආසියාවේ රැජිණට ඉහළ ඉල්ලුමක් - ගිනස් පොතටත් යන ලකුණු (වීඩියෝ)",
       "News Content": "ආසියාවේ රැජින හෙවත් ක්වීන් ඔෆ් ඒෂියා නමින් හදුන් වන ලොව විශාලතම ස්වභාවික කොරොන්ඩම් බ්ලූ සෆායාර් මැණික සඳහා මේ වන විට ඉහළ ඉල්ලුමක් ලැබී ඇති බව එහි හිමිකාර ආයතනය පවසනවා.\nරත්නපුර - බලංගොඩ ප්‍රදේශයේ පතලකින් මෙම මැණික හමුවී ඇත්තේ මීට මාස 6ට පෙරයි.\nඑතැන් සිට මැණික පරීක්ෂණ සඳහා භාර කෙරුණේ ජෙමලොජිකල් ඉන්ස්ටටියුට් ඇන්ඩ් රිසර්ච් ප්‍රයිවඩ් ලිමිටඩ් ආයතනයටයි. කොරොන්ඩම් සෆායාර් පවුලට අයත් මෙම මැණික කිලෝ ග්‍රෑම් 310 ක බරකින් යුක්තයි.\nඑහි කැරට් ප්‍රමාණය ආසන්න වශයෙන් පහලොස් ලක්ෂ පනස් දහසකට ආසන්න බවයි මැණිකේ හිමිකාර ආයතනයේ අධ්‍යක්ෂක චමිල සුරංග හිරු ප්‍රවෘත්ති අංශයට සඳහන් කළේ.\nමේ වන විට බ්ලූ සෆායාර්  මැණික ජාතික මැණික් හා සවර්ණාභරණ අධිකාරියේ වාර්තා ද සමඟින් හොරණ ප්‍රදේශයේ තැම්පත් කර තිබෙනවා.\nඒ පිළිබඳව ජාතික මැණික් හා ස්වර්ණාභරණ අධිකාරියේ සභාපති තිලක් වීරසිංහගේ අධීක්ෂණයට ද ලක් වුණා.",
       "URL": "https://www.hirunews.lk/290805/ආසියාවේ-රැජිණට-ඉහළ-ඉල්ලුමක්-ගිනස්-පොතටත්-යන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1499"
}