{
       "Source": "hirunews",
       "Timestamp": "Tuesday, 19 September 2017 - 18:41",
       "Headline": "දැරියට පහරදුන් පියා වරද පිළිගනී",
       "News Content": "පළමු විවාහයේ බාලවයස්කාර දැරියට සිය නිවසේදී පහරදී වදහිංසා පැමිණවීම සම්න්ධයෙන් වරද පිළිගත් ඇගේ පියාට සහ ඔහු දෙවැනිවරට විවාහකරගත් කාන්තාවද වරද පිලිගත් හෙයින් අවුරුදු දහයකට අත්අහිට වු බරපතල වැඩ ඇතිව අවුරුදු දෙක බැගින් සිරදඩුවම් සහ රුපියල් 2500 බැගින් දඩ පානදුර පළාත් බද මහාධිකරණ විනිසුරු අද (19) නියම කළා.\nඑම දඩුවමට අමතරව රුපියල් එක් ලක්ෂ විසිපන්දාහ බැගින් වන්දි මුදල් පැමිනිලිකාර බාලවයස්කාර දියනිය නමින් බැංකුවක ඉතිරි කිරීමේ ගිනුමක් විවෘත කර එම මුදල් තැන්පත් කර බැංකු පොත අධිකරණයට ඉදිරිපත් කරන ලෙසටද  විත්තිකාර යුවලට නියම කළා.\nඑම වන්දි මුදල තැන්පත් නොකරන්නේ නම් තවත් අවුරුදු දෙක බැගින් සාමාන්‍ය සිරදඩුවම්ද ඔවුනට නියම කෙරුනා.\nමෙම දඩුවම් සහ වන්දී මුදල් ගෙවීමට නියම වුයේ බොරලැස්ගමුවේ පදිංචි අඹුසැමි යුවලකටයි.\nඔවුන් අධිචෝදනා ලබා සිටියේ වර්ෂ 2000 ඔක්තෝම්බර් මස හෝ ඊට අාසන්න දිනයකදී බාලවයස්කාර දියනියට සිය නිවස‍ෙදී පහරදී වදහිංසා සිදු කිරීම සම්බන්ධයෙන්.",
       "URL": "https://www.hirunews.lk/171325/දැරියට-පහරදුන්-පියා-වරද-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4314"
}