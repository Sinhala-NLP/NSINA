{
       "Source": "hirunews",
       "Timestamp": "Saturday, 03 February 2018 - 19:35",
       "Headline": "හිටපු ජනපතිගෙන් චෝදනාවක්",
       "News Content": "70 වන නිදහස් දින සැමරුම් උත්සවය මෙරට සංස්කෘතිය විනාශ කරන්නක් බවට පත්ව ඇති බව හිටපු ජනාධිපති මහින්ද රාජපක්ෂ මහතා පවසනවා.\nහිටපු ජනාධිපතිවරයා මේ බව ප්‍රකාශ කළේ නුවරඑළියේ පැවති ජන හමුවකදී.\nශ්‍රී ලංකා පොදුජන පෙරමුණ පළාත් පාලන මැතිවරණය වෙනුවෙන් සංවිධාන කරන ජන රැළි මාලාවේ තවත් ජනරැළික් හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන්  නුවරඑළිය නගරයේදී පැවැත්වුණා.\nඅද පස්වරු 4ට පමණ හිටපු ජනාධිපති මහින්ද රාජපක්ෂ මහතා ජන රැළියට එක්වුණා.\nනිදහස් දින උළෙලේදී මෙරට සංස්කෘතිය විදහා දැක්වීම වෙනුවට ලැප්ටොප් යොදාගෙන නර්තන සකස් කර ඇති  බව ද හිටපු ජනාධිපතිවරයා මෙහිදී කියා සිටියා.\nමේ අතර ශ්‍රී ලංකා නිදහස් පක්ෂයේ ප්‍රතිපත්ති ආරක්ෂා කරන්නේ ශ්‍රී ලංකා පොදුජන පෙරමුණ පමණක් බව හිටපු ජනාධිපති මහින්ද රාජපක්ෂ පවසනවා.\nඔහු මේ බව ප්‍රකාශ කළේ අද (03) පෙරවරුවේ බණ්ඩාරවෙල නගරයේ පැවති ජනරැළියකට එක්වෙමින්.\nහිටපු ජනාධිපතිවරයා එහිදී උමා ඔය ව්‍යාපෘතිය සම්බන්ධයෙන් ද අදහස් පළ කරමින් කියා සිටියේ ජනතා විමුක්ති පෙරමුණ මේ සම්බන්ධයෙන් මත දෙකක කටයුතු කරන බවයි.",
       "URL": "https://www.hirunews.lk/182826/හිටපු-ජනපතිගෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4094"
}