{
       "Source": "hirunews",
       "Timestamp": "Thursday, 23 June 2022 - 16:39",
       "Headline": "පස්යාල ප්‍රදේශයේ ඉන්ධන පිරවුම්හල් ආශ්‍රිතව කප්පම් ලබා ගැනීමේ ජාවාරමක්",
       "News Content": "නිට්ටඹුව - පස්යාල ප්‍රදේශයේ ඉන්ධන පිරවුම්හල් ආශ්‍රිතව සිදුවන කප්පම් ලබා ගැනීමේ ජාවාරමක් සම්බන්ධයෙන් පොලීසිය විමර්ශනයක් ආරම්භ කර තිබෙනවා.\nරාත්‍රී කාලයේදී ඉන්ධන ලබා ගැනීම සඳහා පිරවුම්හල් වෙත පැමිණෙන පාරිභෝගිකයින්ගෙන් මුදල් ලබා ගැනීමටයි මෙම කප්පම්කරුවන් පියවර ගෙන ඇත්තේ.\nඇතැම් පුද්ගලයින් පාරිභෝගිකයින් බියවද්දා පෝලිම්වලට යතුරුපැදි සහ ත්‍රිරෝද රථ ද ඇතුළු කිරීම සිදුකරන බවට පොලීසියට පැමිණිලි ලැබී තිබෙනවා.\nඑමෙන්ම, ඉන්ධන ලබා ගැනීම සඳහා පෝලිම්වල නතර කර ඇති යතුරුපැදිවල හිස්වැසුම් ද සොරකම් කිරීමේ ජාවාරමක් ද ආරම්භ වී ඇති බවටයි පාරිභෝගිකයින් පොලීසියට පැමිණිලි කර ඇත්තේ.",
       "URL": "https://www.hirunews.lk/307979/පස්යාල-ප්‍රදේශයේ-ඉන්ධන-පිරවුම්හල්-ආශ්‍රිතව-කප්පම්-ලබා-ගැනීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=1073"
}