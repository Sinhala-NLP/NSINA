{
       "Source": "hirunews",
       "Timestamp": "Tuesday, 10 May 2022 - 13:35",
       "Headline": "යළිත් ගොඩනැගෙන ගෝඨා ගෝ ගම",
       "News Content": "ගාලු මුවදොර ගෝඨා ගෝ ගම අරගල භූමියට ඊයේ (09) සිදුකළ පහරදීමට විරෝධය පළ කරමින් වෘත්තිය සමිති සම්බන්ධීකරණ මධ්‍යස්ථානය දියත් කර ඇති අඛණ්ඩ වර්ජනයට සමගාමීව අද (10) විරෝධතා පා ගමනක් සංවිධානය කර තිබුණා.\nකොටුව දුම්රියපොළ ඉදිරිපිටට රැස්වු සියලු ක්ෂේත්‍ර නියෝජනය කරන වෘත්තිය සමිති නායකයින් සහ නියෝජිතයින් එහිදි උද්ඝෝෂණයක නිරත වුනේ මෙලෙසින්.\nඅනතුරුව ඔවුන් පාගමනින් ගාලු මුවදොර ගෝඨා ගෝ ගම අරගල භූමියට ගමන් කළා.\nඑහිදී අරගල භුමියේ සිටි පිරිස ඔවුන් සුහදව පිළිගත් බවයි අප වාර්තාකරු ප්‍රකාශ කළේ.\nඑහිදි වෘත්තීය සමිති සම්බන්ධිකරණ මධ්‍යස්ථානයේ සම කැදවුම්කරු වසන්ත සමරසිංහ අදහස් පළ කළා.\nමේ අතර, නොසන්සුන්කාරි තත්ත්වය සමඟ කොළඹ සහ තදාසන්න ප්‍රදේශවල ආරක්ෂාවට පොලිසියට අමතරව යුදහමුදාව ද ආරක්ෂාවට යොදවා තිබෙනවා.\nමේ අතර කටුනායක ගුවන් තොටුපළ පරිශ්‍රයට ඇතුළුවන ඇවරිවත්ත මං සන්ධිය ආසන්නයේ පිරිසක් මේ වන විට විරෝධතාවක නිරත වන්නේ අර්බුදයට වගකිව යුතු කිසිදු දේශපාලනඥයෙකුට රටින් පිටවීමට ඉඩ ලබා නොදෙන බව පවසමින්.",
       "URL": "https://www.hirunews.lk/303998/යළිත්-ගොඩනැගෙන-ගෝඨා-ගෝ-ගම",
       "Category": "Local News",
       "Parent URL": "https://www.hirunews.lk/local-news.php?pageID=1178"
}