{
       "Source": "hirunews",
       "Timestamp": "Tuesday, 05 July 2016 - 18:26",
       "Headline": "පියා මියගිය සොවින් පුතෙකු දිවි නසාගනී (ඡායාරූප)",
       "News Content": "සිය පියාගේ අභාවය දරාගත නොහැකිව පියාගේ සොහොන අසලදී ගෙළ වැළලාගෙන මියගිය පුතෙකු පිළිබඳ පුවතක් අද එප්පාවල - කන්ඩක්කුලම ප්‍රදේශයෙන් වාර්තා වුණා.\nමෙලෙස මියගොස් තිබුණේ 49 හැවිරිදි දෙදරු පියෙක්. ඔහුගේ පියා පසුගිය 30 වනදා මියගිය අතර, සත්දවසේ දානමය පිංකම අදට යෙදී තිබුණා.\nපවුලේ ඥාතීන් පවසන්නේ පියාගේ අභාවයෙන් දැඩි ලෙස කම්පනයට පත්ව සිටි මෙම පුතු දානයට අවශ්‍ය සියලූ ද්‍රව්‍ය ගෙනවිත් දී මෙලෙස දිවි නසාගෙන ඇති බවයි.\nමියයෑමට පෙර ඔහු පොහොර වර්ගයක් ආහාරයට ගෙන ඇති අතර, එමඟින් දිවි හානිකරගැනීමට ගත් උත්සාහය සාර්ථක නොවීම නිසා පසුව පියාගේ සොහොන ආසන්නයේ කැළෑ රොදක පිහිටි ගසක ගෙළ වැළලාගෙන තිබුණා.\nඡායාරූප - එප්පාවල තිසර සෝමරත්න",
       "URL": "https://www.hirunews.lk/137279/පියා-මියගිය-සොවින්-පුතෙකු-දිවි-නසාගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4977"
}