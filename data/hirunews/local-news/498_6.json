{
       "Source": "hirunews",
       "Timestamp": "Saturday, 04 March 2023 - 15:13",
       "Headline": "උමා ඔය ව්‍යාපෘතිය ජුනිවල අවසන් (වීඩියෝ)",
       "News Content": "උමාඔය බහුකාර්ය සංවර්ධන ව්‍යාපෘතියේ වැඩකටයුතු අවසන් කර එළැඹෙන ජුනි මාසය වන විට එය ජනතා අයිතියට පත්කළ හැකි බව වාරිමාර්ග හා ක්‍රීඩා අමාත්‍ය රොෂාන් රණසිංහ පවසනවා.\nඋමාඔය කරදගොල්ල විදුලි බල ව්‍යාපෘතිය හා අලිකොටආර ජලාශයේ නිරීක්ෂණ චාරිකාවකට සහභාගී වෙමින් අමාත්‍යවරයා මේ බව සදහන් කළා.\nඋමාඔය බහුකාර්ය සංවර්ධන ව්‍යාපෘතිය 2008 වර්ෂයේදී ආරම්භ කෙරුණේ ඉරාන ශ්‍රී ලංකා ඒකාබද්ධ ව්‍යාපෘතියක් ලෙසයි.\n2015 වර්ෂයේදී උමාඔය බහුකාර්ය ව්‍යාපෘතියේ වැඩ අවසන් කිරීමට නියමිතව තිබුණද කොවිඩ් වසංගතය ඇතුළු කරුණු හේතුවෙන් එය දිගින් දිගටම ප්‍රමාද වුණා.\nකෙසේ වෙතත් මේ වන විට එම ව්‍යාපෘතියේ වැඩකටයුතු සියයට 97ක් අවසන් කර ඇති අතර එය ජනතා අයිතියට පත්කළ පසු මොගාවොට් 120ක් ජාතික විදුලි පද්ධතියට එක් කිරීමට බලාපොරොත්තු වන බවයි වාරිමාර්ග හා ක්‍රීඩා අමාත්‍ය රොෂාන් රණසිංහ එහි නිරීක්ෂණ චාරිකාවකට එක්වෙමින් ප්‍රකාශ කළේ.\nමේ අතර උමාඔය ව්‍යාපෘතිය ක්‍රියාත්මක කිරීමෙන් අනතුරුව මාසිකව ගල්අඟුරු නෞකා තුනකට වැය වන ඩොලර් ප්‍රමාණය ඉතිරි කර ගත හැකි බව ද\nඅමාත්‍යවරයා සඳහන් කළා.",
       "URL": "https://www.hirunews.lk/328981/උමා-ඔය-ව්‍යාපෘතිය-ජුනිවල-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=498"
}