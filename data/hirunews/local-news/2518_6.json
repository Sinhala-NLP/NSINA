{
       "Source": "hirunews",
       "Timestamp": "Sunday, 16 August 2020 - 11:47",
       "Headline": "ලොරියක් දුම්රියක ගැටීමෙන් ලොරියේ රියදුරා ජීවිතක්ෂයට (වීඩියෝ)",
       "News Content": "මඩකලපුව කල්කුඩා ප්‍රදේශයේදී ලොරි රථයක් දුම්රියක ගැටීමෙන් සිදුවූ අනතුරකින් එම ලොරියේ රියදුරා මියගොස් තිබෙනවා.\nඊයේ සවස කල්කුඩා - පාසිකුඩා ප්‍රධාන මාර්ගයේ පිහිටි දුම්රිය ගේට්ටුවක් අසලදීයි අනතුර සිදුවී ඇත්තේ.\nමඩකලපුවේ සිට කොළඹ බලා ධාවනය වූ ඉන්ධන ප්‍රවාහන දුම්රියක ලොරිය ගැටී තිබෙනවා.\nදුම්රියට ගමන් කිරීම සඳහා ගේට්ටුව වසා තිබී ඇති අතර ලොරියේ වේගය පාලනය කර ගැනීමට නොහැකිව ඉදිරියට ගමන් කර දුම්රියේ ගැටී ඇති බවටයි අනාවරණ වී ඇත්තේ.",
       "URL": "https://www.hirunews.lk/247932/ලොරියක්-දුම්රියක-ගැටීමෙන්-ලොරියේ-රියදුරා-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2518"
}