{
       "Source": "hirunews",
       "Timestamp": "Thursday, 11 March 2021 - 19:37",
       "Headline": "උත්සව සමයේ අත්‍යාවශ්‍ය ආහාර ද්‍රව්‍ය හිඟ නොවන බව ආනයනකරුවන් කියයි",
       "News Content": "සිංහල - දෙමළ අලුත් අවුරුදු සමයේදී කිසිදු හිඟයකින් තොරව ආහාර ද්‍රව්‍ය ලබාදිය හැකි බව අත්‍යාවශ්‍ය ආහාර ද්‍රව්‍ය ආනයනකරුවන්ගේ සහ වෙළඳුන්ගේ සංගමයේ සභාපති නිහාල් සෙනෙවිරත්න ප්‍රකාශ කළා.\nහිරු ප්‍රවෘත්ති අංශය කළ විමසීමකදී ඔහු සඳහන් කළේ රුපියලේ අගයේ තවදුරටත් අවප්‍රමාණය වීම සහ රජය විසින් බදු පැනවීමක් සිදු කළහොත් අත්‍යාවශ්‍ය ආහාර ද්‍රව්‍ය වල මිල ගණන් ඉහළ යා හැකි බවයි.\nමේ අතර, රට තුල පවතින පොල් හිඟය සහ ආනයනික පොල්තෙල් හේතුවෙන් වෙළඳපලේ පොල්තෙල් මිල ඉහළ ගොස් තිබෙනවා.\nමේ වනවිට මිලිලීටර් 750 පොල්තෙල් බෝතලයක මිල රුපියල් 400 ඉක්මවා අලෙවි වන බවයි හිරු වාර්තාකරුවන් සඳහන් කළේ.\nඑමෙන්ම සහල් වල මිල ගණන් ද මේ වනවිට පවතින්නේ ඉහළ මට්ටමකයි",
       "URL": "https://www.hirunews.lk/265067/උත්සව-සමයේ-අත්‍යාවශ්‍ය-ආහාර-ද්‍රව්‍ය-හිඟ-නොවන-බව-ආනයනකරුවන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2094"
}