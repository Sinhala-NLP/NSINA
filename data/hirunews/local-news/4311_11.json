{
       "Source": "hirunews",
       "Timestamp": "Thursday, 21 September 2017 - 13:49",
       "Headline": "වයස්ගත කාන්තාවක් රවටා තරුණයෙකු මුදල් වංචා කරයි",
       "News Content": "බණ්ඩාරගම- රයිගම අවුරුදු 71ක වයස්ගත කාන්තාවකට මුහුණ වසා පැමිණි තරුණයෙකු කළ නොහොබිනා දෙයක් පිළිබඳ පොලිසියට පැමිණිල්ලක් ලැබී තිබෙනවා.\nහෙල්මටයක් පැළඳ, ජැකට් එකකින් සැරසී ඔහු පැමිණ ඇත්තේ එම කාන්තාව නිවස තුළ නිදා සිටින අවස්ථාවේ දියි.\nවිදුලි මීටරය ඇති බිත්තිය අසලට පැමිණි ඔහු ඇයව එම බිත්තිය අසලට කැඳවාගෙන තිබෙනවා.\nඑම මීටරයේ දෝෂයක් ඇති බවත්, එය ගිනි ගැනීමට පවා හැකියාව තිබෙන බවත් පවසා තරුණයා 71 වියැති වියපත් කාන්තාව හා හිතවත් වී ඇති බව සඳහන්.\nනව මීටරයක් සවි කිරීමට රු 9000ක මුදලක් යන බවද තරුණයා ඒ අතර පවසා තිබෙනවා.\nමුදල් තිබේනම් මේ මොහොතේම නව මීටරය සවි කළ හිකි බව ඔහු කියා ඇති බවයි කාන්තාව පොලිසියට සඳහන් කර ඇත්තේ.\nපසුව ගෙතුලට ගිය කාන්තාව සැමියා නිදි අතරේ නිවසේ තිබු රු 7300ක් තරුණයාට දී තිබෙනවා.\nඑය රැගෙන , නව මීටරය ගෙනෙන බව කියා ඔහු පිටව ගියත් නැවත පැමිණ නැහැ.\nපසුව පොලිස් හදිසි ඇමතුම් අංශයට පැමිණිලි කළත් පැමිණි යතුරු පැදියේ අංකයවත් සටහන් කරගෙන නොමැති නිසා වංචාකරු අත්අඩංගුවට ගැනීම දුෂ්කර වී ඇතිබව සඳහන්.",
       "URL": "https://www.hirunews.lk/171464/වයස්ගත-කාන්තාවක්-රවටා-තරුණයෙකු-මුදල්-වංචා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4311"
}