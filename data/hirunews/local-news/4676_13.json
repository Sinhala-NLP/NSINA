{
       "Source": "hirunews",
       "Timestamp": "Sunday, 05 February 2017 - 10:55",
       "Headline": "වවුනියාවේ ගමනාගමන මණ්ඩල සේවක වර්ජනය අත්හිටුවයි",
       "News Content": "උතුර ප්‍රදේශයේ ලංකා ගමනාගමන මණ්ඩල සේවකයන් සිදුකළ වැඩවර්ජනය අද සිට අවසන් කෙරෙනවා.\nමේ අනුව වවුනියාව ලංගම ඩිපෝවේ සේවකයන් පිරිසක් දියත් කර තිබූ උපවාසයද ඊයේ සිට අතහැර දමා තිබෙනවා.\nඋතුර පළාතේ ලංගම බස් රථවලට සහ සේවකයන්ට පහරදීම මෙන්ම වවුනියාව නව බස් නැවතුම් පළේ බස් රථ ගාල් කිරීම නිසි පරිදි සිදු නොවීමට විරෝධය පළ කිරීමක් ලෙසයි මෙම වැඩවර්ජනය සිදුකර ඇත්තේ.\nමාර්තු 31 වනදා වනවිට ලංගම සහ පෞද්ගලික බස් රථ සඳහා ඒකාබද්ධ කාලසටහනක් සකස් කරන තුරු පැරණි ආකාරයට බස් රථ ධාවනය සඳහා බලධාරීන්ගේ අවසරය ලබාදීමෙන් පසු වර්ජනය අවසන් කර තිබෙනවා.",
       "URL": "https://www.hirunews.lk/153703/වවුනියාවේ-ගමනාගමන-මණ්ඩල-සේවක-වර්ජනය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=4676"
}