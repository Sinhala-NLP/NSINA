{
       "Source": "hirunews",
       "Timestamp": "Thursday, 11 August 2022 - 22:42",
       "Headline": "දළදා පෙරහර නැරඹීමට ජනපති එක් වෙයි",
       "News Content": "මහනුවර ශ්‍රී දළදා මාළිගාවේ අවසන් රන්දෝලි පෙරහර නැරඹීමට ජනාධිපති රනිල් වික්‍රමසිංහ එක්වුණා. ‍\nමෙම අවස්ථාවට අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය ආචාර්ය විජයදාස රාජපක්ෂ, ජනාධිපති කාර්ය මණ්ඩල ප්‍රධානි හා ජනාධිපති ජ්‍යෙෂ්ඨ උපදේශක සාගල රත්නායක, මෙන්ම මධ්‍යම පළාත් හිටපු ආණ්ඩුකාර සරත් ඒකනායක යන මහත්වරු ද එක්ව සිටියා.\nමහනුවර ඓතිහාසික ඇසළ පෙරහැර මංගල්‍යයේ අවසන් රන්දෝලි පෙරහැර මේ වන විට වීදි සංචාරය කෙරෙන අතර ඉන්ධන අර්බුදය ඇතුළු ආර්ථික ගැටලු රැසක් පවතින කාලසීමාවකදී වුවද පෙරහර මංගල්‍යයය නැරඹීම සඳහා\nමහනුවර නගරයට අති විශාල ජනතාවක් පැමිණ සිටියා.\nපස්වරු 6.35ට යෙදී තිබූ සුබ මොහොතින් ඓතිහාසික ඇසළ පෙරහර මංගල්‍යයේ අවසන් රන්දෝලි පෙරහර වීදි සංචාරය ආරම්භ කෙරුණා.\nඅවසන් රන්දෝලි පෙරහරේ පෙරහර කරඬුව වැඩම කරවන්නේ ඉන්දිරාජා හස්තියායි. මියන් රාජා සහ බුරුම රාජා දැලේ ගමන් කරනවා.\nහෙට උදෑසන යෙදෙන සුබ මොහොතින් දිය කැපීමේ මංගල්‍යය පවත්වා දහවල් පෙරහර යළි මාලිගාවට ගෙවදීමෙන් මෙවර ඇසළ පෙරහර මංගල්‍යය නිමාවට පත්වෙනවා.",
       "URL": "https://www.hirunews.lk/312506/දළදා-පෙරහර-නැරඹීමට-ජනපති-එක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=948"
}