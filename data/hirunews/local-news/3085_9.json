{
       "Source": "hirunews",
       "Timestamp": "Tuesday, 22 October 2019 - 16:08",
       "Headline": "තැපැල් ඡන්දයටත් වලංගු හැඳුනුම්පතක් අවශ්‍ය බව මැතිවරණ කොමිසම කියයි",
       "News Content": "ජනාධිපතිවරණයට අදාළව තැපැල් ඡන්ද ප්‍රකාශ කිරීම සඳහා වලංගු හැඳුනුම්පතක් ඉදිරිපත් කර අනන්‍යතාව තහවුරු කිරීම අවශ්‍ය බව මැතිවරණ කොමිෂන් සභාව පවසනවා.\nනිවේදනයක් නිකුත් කරමින් එම කොමිෂන් සභාව පෙන්වා දෙන්නේ ඒ සඳහා ජාතික හැඳුනුම්පත, රියදුරු බලපත්‍රය, ගමන් බලපත්‍රය හෝ මැතිවරණ කොමිෂන් සභාව නිකුත් කරන තාවකාලික හැඳුනුම්පත භාවිත කළ හැකි බවයි.\nජනාධිපතිවරණයේ තැපැල් ඡුන්ද විමසීම මේ මස 31 සහ නොවැම්බර් මස 1 වන දා සිදුකෙරෙනවා.\nසියළුම පොලිස් ස්ථානවල සහ දිස්ත්‍රික් ලේකම් කාර්යාලවල තැපැල් ඡන්ද සලකුණු කිරීම ලබන මස 4 සහ 5 යන දිනවලදී සිදුකෙරෙන අතර අදාළ දිනයන් හි ඡුන්දය ප්‍රකාශ කිරීමට නොහැකි වන තැපැල් ඡන්දදායකයින්ට ලබන මස 7 වන දා ඊට අවස්ථාව සලසා දී තිබෙනවා.",
       "URL": "https://www.hirunews.lk/226760/තැපැල්-ඡන්දයටත්-වලංගු-හැඳුනුම්පතක්-අවශ්‍ය-බව-මැතිවරණ-කොමිසම-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3085"
}