{
       "Source": "hirunews",
       "Timestamp": "Friday, 28 April 2017 - 14:20",
       "Headline": "මැයි මුල් සතියේ වර්ජනයක්",
       "News Content": "සයිටම් ගැටළුව පදනම් කර ගනිමින් ලබන මස 3 වන දා සහ 5 වන දා අතර දිනෙක දීප ව්‍යාප්ත වැඩ වර්ජනයක් ක්‍රියාත්මක කරන බව රජයේ වෛද්‍ය නිලධාරීන්ගේ සංගමය අද ප්‍රකාශ කළා.\nකොළඹ පැවැති මාධ්‍ය හමුවකට එක්වෙමින් එම සංගමයේ සංස්කාරක වෛද්‍ය නලින්ද හේරත් කියා සිටියේ වෘත්තීය සමිති රැසක් ඊට සහය දෙන බවයි.\nමාධ්‍ය හමුවෙන් පසුව වර්ජනය සඳහා සහාය දෙන වෘත්තීය සමිති ලේඛනයක් ද රජයේ වෛද්‍ය නිලධාරීන්ගේ සංගමය මාධ්‍ය වෙත නිකුත් කළා.\nඑහි දැක්වුණේ වෛද්‍ය, හෙද, ප්‍රවාහන, ඛනිජ තෙල්, වරාය, විදුලි, තැපැල්, රේගු, ගොවි යන ක්ෂේත්‍ර රැසක වෘත්තීය සමිති ඊට සහය දක්වන බවයි.",
       "URL": "https://www.hirunews.lk/160179/මැයි-මුල්-සතියේ-වර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=4542"
}