{
       "Source": "hirunews",
       "Timestamp": "Friday, 10 February 2023 - 7:41",
       "Headline": "මහජන උපයෝගීතා කොමිසමේ පෙත්සම අද විභාගයට",
       "News Content": "උසස් පෙළ විභාගය පැවැත්වෙන කාලසීමාවේ විදුලිය විසන්ධි නොකරන ලෙස ලංකා විදුලිබල මණ්ඩලය වෙත නියෝගයක් නිකුත් කරන ලෙස ඉල්ලා මහජන උපයෝගිතා කොමිසම විසින් ඉදිරිපත් කළ රීට් පෙත්සම විභාගයට ගැනීම පිළිබද තීරණය අද (10) අභියාචනාධිකරණයේ දී ප්‍රකාශයට පත් කිරීමට නියමිතව තිබෙනවා.\nඅදාළ පෙත්සම මගින් ඉල්ලා ඇත්තේ විදුලිය විසන්ධි කිරීම වැළැක්වීමේ අතුරු නියෝගය ලබාදෙන ලෙසයි.\nමේ අතර 12 වැනි ගල් අඟුරු නෞකාව මෙරටට පැමිණ ඇති නමුත් මුදල් නොගෙවීම නිසා එහි ඇති ගල්අඟුරු ගොඩබෑමට නොහැකිවී ඇති බවට විදුල ඉංජිනේරු සංගමය චෝදනා කරනවා.\nමේ හේතුවෙන් ප්‍රමාද ගාස්තු ගෙවීමට සිදුවී ඇති බවයි කොළඹ ඊයේ (09) පැවති මාධ්‍ය හමුවකට එක්වෙමින් එහි සභාපති නිහාල් වීරරත්න කියා සිටියේ.\nමේ අතර, සඳුඳා දිනයේදී ගල් අඟුරු ඇණවුම් කිරීමේ කැබිනට් පත්‍රිකාවෙන් ඇමෙරිකානු ඩොලර් බිලියන 3ක වංචාවක් සිදුකිරීමට සැරසෙන බවට සමස්ත ලංකා ආපනශාලා හිමියන්ගේ සංගමය චෝදනා කරනවා.\nඑහි සභාපති අසේල සම්පත් මේ බව කියා සිටියේ කොළඹ ඊයේ කැඳවා තිබූ මාධ්‍ය හමුවකට එක්වෙමින්.",
       "URL": "https://www.hirunews.lk/327084/මහජන-උපයෝගීතා-කොමිසමේ-පෙත්සම-අද-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=546"
}