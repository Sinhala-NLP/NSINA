{
       "Source": "hirunews",
       "Timestamp": "Sunday, 04 June 2017 - 19:40",
       "Headline": "ඔලිම්පික් පදක්කම වෙන්දේසි කිරීමට සූදානම් වන සුසන්තිකාගේ චෝදනාවලට ක්‍රීඩා ඇමතිගෙන් පිළිතුරු",
       "News Content": "ඔලිම්පික් රිදී පදක්කම් ලාභී සුසන්තිකා ජයසිංහ ආර්ථික අපහසුතා හේතුවෙන් සිය පදක්කම වෙන්දේසි කිරීමට සූදානම් වන බව හිරු ප්‍රවෘත්ති තුළින් අප ඊයේ\nඅනාවරණ කළා.\nසුසන්තිකා 2000 වසරේ සිඩ්නි ඔලිම්පික් උළෙලේදී කාන්තා මීටර් 200 ඉසව්වේ තුන්වන ස්ථානය දිනාගත් අතර පසුව ඇයට රිදී පදක්කම හිමිවුණේ එම ඉසව්ව ජයගත් ඇමරිකාවේ මේරියන් ජෝන්ස් තහනම් උත්තේජක භාවිත කළ බවට අනාවරණ වීමත් සමගයි.\nකෙසේ වෙතත්, මේවන විට මෙරට ක්‍රීඩාව දැවැන්ත කඩා වැටීමකට ලක්ව ඇති බවත්, රටට ඉහළම ජයග්‍රහණයක් හිමිකරදුන් තමන්ට දැඩි ආර්ථික අර්බුදයකට මුහුණදීමට සිදුව ඇති බවත් ඇය පෙන්වා දෙනවා.",
       "URL": "https://www.hirunews.lk/162829/ඔලිම්පික්-පදක්කම-වෙන්දේසි-කිරීමට-සූදානම්-වන-සුසන්තිකාගේ-චෝදනාවලට-ක්‍රීඩා-ඇමතිගෙන්-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=4484"
}