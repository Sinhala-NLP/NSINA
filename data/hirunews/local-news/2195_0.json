{
       "Source": "hirunews",
       "Timestamp": "Friday, 22 January 2021 - 20:11",
       "Headline": "සූරියවැව උපවාසයේ සිටි දෙදෙනෙකු රෝහලට - අලි, මිනිස් ගැටළුවට විසදුම් ඉල්ලා මැදවච්චියේදී උද්ඝෝෂණයක් (වීඩියෝ)",
       "News Content": "හම්බන්තොට යෝජිත වන අලි කළමනාකරණ රක්ෂිතය ගැසට් කිරීම ඇතුළු ඉල්ලීම් කිහිපයක් මුල් කරගනිමින් ආරම්භ කර ඇති මාරාන්තික උපවාසය අතරතුර අසාධ්‍ය තත්ත්වයට පත්වු උපවාසකරුවන් දෙදෙනෙකු අද රෝහල් ගත කෙරුණා.\nගොවි සංවිධාන නියෝජිතයන් ආරම්භ කළ සත්‍යග්‍රහයට සහ උපවාසයට මේ වනවිට දින 5ක් ගත වනවා.\nහම්බන්තොට, සුරියවැව, වල්සපුගල ප්‍රදේශයේදී පසුගිය 18 වැනිදා ගොවි සංවිධාන 86ක නියෝජිතයන් සත්‍යග්‍රහය ආරම්භ කිරීමට ප්‍රධාන හේතුව වුයේ යෝජිත වන අලි කළමනාකරණ රක්ෂිතය වහා ගැසට් කරන ලෙස බලකරමින්.\nඊට අමතරව ගොවීන්ගේ අනෙකුත් ඉල්ලීම් වුයේ අක්‍රීයව ඇති විදුලි වැට වෙනුවට රක්ෂිතය වටා ශක්තිමත් විදුලි වැටක් ඉදිකිරීමට සංවර්ධන බිම්වල සිටින වන අලින් වහා ඉවත් කිරීම සහ හම්බන්තොට ආශ්‍රීතව සිදුවන ඉඩම් කොල්ලය නැවැත්වීමට වහා පියවර ගත යුතු බවටයි.\nමේ අතර අලි - මිනිස් ගැටළුවලට විසදුම් ඉල්ලා උද්ඝෝෂණයක් මැදවච්චිය නගර මධ්‍යයේදි අද පැවත්වුණා.\nසමස්ත ලංකා ගොවි ජන සම්මේලනයේ සමාජිකයන් සංවිධාන කර තිබු මෙම උද්ඝෝෂණ අතරතුර වන අලි හානි කළ වගාවෙන් කොටසක්ද එම ස්ථානයට රැගෙනවිත් තිබුණා.",
       "URL": "https://www.hirunews.lk/260454/සූරියවැව-උපවාසයේ-සිටි-දෙදෙනෙකු-රෝහලට-අලි-මිනිස්-ගැටළුවට-විසදුම්-ඉල්ලා-මැදවච්චියේදී-උද්ඝෝෂණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2195"
}