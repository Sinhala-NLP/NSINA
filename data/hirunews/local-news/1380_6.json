{
       "Source": "hirunews",
       "Timestamp": "Wednesday, 02 February 2022 - 19:21",
       "Headline": "බූස්ටර් එන්නත ගන්නැයි යළිත් ඉල්ලීමක්",
       "News Content": "කොරෝනා වෛරසය පාලනය කිරීම සඳහා බූස්ටර් එන්නත් මාත්‍රාව ලබා ගැනීම සියලුදෙනාගේම වගකීම බව සෞඛ්‍ය අංශ අවධාරණය කරනවා.\nකොළඹ මහ නගර සභාවේ ප්‍රධාන සෞඛ්‍ය වෛද්‍ය නිලධාරී රුවන් විජේමුණි කොළඹ අද පැවති මාධ්‍ය හමුවකදී කියා සිටියේ වසරේ මේ දක්වා කොළඹ මහ නගර සභා බල ප්‍රදේශයේ මිය ගිය සියලු කොරෝනා ආසාදිතයන් බූස්ටර් මාත්‍රාව ලබා ගෙන නොමැති බවයි.\nමේ අතර දුම්ය සේවා බිඳ වැටීම වලක්වා ගැනීමට කොරෝනා ආසාදනය වී සිටින සහ නිරෝධායනයට ලක් වෙමින් සිටින දුම්රිය නියාමකවරුන්ගේ රාජකාරී ආවරණය සඳහා තාවකාලිකව දුම්රිය ස්ථානාධිපතිවරුන් යෙදවීමට දුම්රිය ස්ථානාධිපති සංගමය තීරණය කර තිබෙනවා.\nනිවේදනයක් නිකුත් කරමින් එම සංගමය සඳහන් කලේ ඒ පිළිබඳව ප්‍රවාහන අමාත්‍යංශය සහ දුම්රිය පාලන අධිකාරිය දැනුවත් කර ඇති බවයි.\nපවතින තත්වය හමුවේ දෛනික කාර්යාල දුම්රිය ගමන්වාර විශාල සංඛ්‍යාවක් අවලංගු කිරීමට දුම්රිය පාලන අධිකාරිය මේ වන විට  කටයුතු කර ඇති බවද අදාල නිවේදනයේ සඳහන්.",
       "URL": "https://www.hirunews.lk/295996/බූස්ටර්-එන්නත-ගන්නැයි-යළිත්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1380"
}