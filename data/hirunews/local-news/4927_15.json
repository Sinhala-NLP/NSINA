{
       "Source": "hirunews",
       "Timestamp": "Thursday, 11 August 2016 - 13:25",
       "Headline": "ජොන්ස්ටන් ප්‍රනාන්දුට විදේශගතවීමට අවසර",
       "News Content": "හිටපු වෙළඳ අමාත්‍ය ජොන්ස්ටන් ප්‍රනාන්දුට විදෙස් ගතවීමට පනවා තිබූ තහනම කොළඹ ප්‍රධාන මහේස්ත්‍රාත් ගිහාන් පිලපිටිය අද තාවකාලිකව ඉවත් කළා.\nඒ, තම බිරිඳට ප්‍රතිකාර ලබාගැනීම සඳහා සිංගප්පූරුවට යාමට අවසර ලබාදෙන ලෙස ජොන්ස්ටන් ප්‍රනාන්දු අධිකරණයෙන් කරනු ලැබුූ ඉල්ලීමකට අනුවයි.\nසැප්තැම්බර් මස 6 වනදා දක්වා මෙම තහනම ලිහිල් කිරීමටයි ප්‍රධාන මහේස්ත්‍රාත්වරයා මෙහිදී නියෝග කළේ.\nහිටපු අමාත්‍ය, පාර්ලිමේන්තු මන්ත්‍රී ජොන්ස්ටන් ප්‍රනාන්දු වත්කම් බැරකම් ප්‍රකාශ ඉදිරිපත් නොකිරීමේ චෝදනා මත පවරා තිබූ නඩුවට අදාළව මොහුට විදෙස් ගමන් තහනමක් පනවා තිබුණා.",
       "URL": "https://www.hirunews.lk/140376/ජොන්ස්ටන්-ප්‍රනාන්දුට-විදේශගතවීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4927"
}