{
       "Source": "hirunews",
       "Timestamp": "Wednesday, 12 July 2023 - 21:29",
       "Headline": "කෲඩියා සෙලනිකා ශාඛය වළදමා ඇති බවට සැකයක් (වීඩියෝ)",
       "News Content": "කොළඹ - මහනුවර අධිවේගී මාර්ගයේ ඉදි කිරීම්වලට බාධාවක්ව පැවතීම හේතුවෙන් ඉවත් කෙරුණු කෲඩියා සෙලනිකා ශාඛය උදුරා ඉවත් කළ ස්ථානයට නුදුරින් වළදමා ඇති බවට සැකයක් මතුව තිබෙනවා.\nසිද්ධිය ඇසින් දුටුවන් කිහිප දෙනෙකුද ඒ පිළිබඳව හිරු ප්‍රවෘත්ති වෙත තොරතුරු අනාවරණ කළේ එවන් පසුබිමකයි.\nගම්පහ දාරළුව ප්‍රදේශයේ පිහිටි වසර සියයකටත් වඩා ඉපැරණි මෙම කෲඩියා සෙලනිකා ශාකය වන සත්ත්ව හා වෘක්ෂලතා පනත යටතේ ආරක්ෂිත ශාකයක් ලෙස නම් කර තිබූ එකක්.\nපඬු කරඳ හෙවත් කෘඩියා සෙලනිකා විද්‍යාත්මක නාමයෙන් හඳුන්වන මෙම ශාඛය එළෙස ආරක්ෂිත ශාකයක් ලෙස නම් කර ඇත්තේ එය ලෝකයෙන් වඳවීයාමේ තර්ජනයට මුහුණ දී ඇති බවට හඳුනා ගැනීම හේතුවෙන්.\nමේ පිළිබඳව පසුගිය කාලයේ වඩාත් කතාබහට ලක්වුණේ කොළඹ - මහනුවර අධිවේගී මාර්ගය ඉදි කිරීම සඳහා මෙම ශාකය ඉවත් කිරීමේ අවශ්‍යතාව මතු වීමත් සමඟයි.\nකෙසේ වෙතත් එම ශාකය පසුගියදා ගලවා ඉවත් කර තිබූ අතර ඒ සම්බන්ධයෙන් මේ වන විට සමාජයේ දැඩි කතාබහක් මතුව තිබෙනවා .\nනමුත් රජය පවසන්නේ කැබිනට් තීරණයක් අනුව මෙම ශාකය ඉවත් කළ බවයි.\nමෙවන් පසුබිමක ගළවා ඉවත් කෙරුණු පඬුකරඳ ශාඛයට සිදුවූයේ කුමක්ද යන්න තවමත් නිශ්චිතව අනාවරණ නොවන බවයි මාර්ග සංවර්ධන අධිකාරිය පවසන්නේ.\nමේ අතර පුරා වස්තු සුරැකීමේ සංවිධානයේ සභාපති උදස්ගිරියේ සමිත හිමියන් ද ගස උදුරා ඉවත් කළ ස්ථානය නිරීක්ෂණය කළා",
       "URL": "https://www.hirunews.lk/341001/කෲඩියා-සෙලනිකා-ශාඛය-වළදමා-ඇති-බවට-සැකයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=189"
}