{
       "Source": "hirunews",
       "Timestamp": "Sunday, 21 October 2018 - 17:11",
       "Headline": "ගලහ රෝහලට පහරදුන් තවත් 5 දෙනෙකු අත්අඩංගුවට",
       "News Content": "ගලහ රෝහලට පහර දී අලාභ හානි සිදුකිරීමට සම්බන්ධ තවත් සැකකරුවන් 05 දෙනෙකු අද පෙරවරුවේ අත්අඩංගුවට ගෙන තිබෙනවා.\nහැදල සහ දෙහිවල ප්‍රදේශවල සැඟව සිටියදී සැකකරුවන් අත්අඩංගුවට ගත් බවයි පොලීසිය සඳහන් කළේ.\nඅවුරුදු 21ත්, 28ත් අතර, වයස්වල පසුවන ඔවුන් ගලහ ප්‍රදේශයේ පදිංචිකරුවන්.\nසිද්ධිය සම්බන්ධයෙන් මීට පෙර අත්අඩංගුවට ගත් 12 දෙනෙකු රක්ෂිත බන්ධනාගාර ගත කර තිබෙනවා.\nඅවුරුදු එක හමාරක දරුවෙකු මියයාම සිද්ධියක් සම්බන්ධයෙන් පසුගිය අගෝස්තු මස 28 වන දින රෝහලට පහරදී අලාභ හානි සිදුකළ අතර, මේ හේතුවෙන් වසා දැමුණු ගලහ රෝහල මේ වන තෙක් විවෘත කර නැහැ.",
       "URL": "https://www.hirunews.lk/202613/ගලහ-රෝහලට-පහරදුන්-තවත්-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3688"
}