{
       "Source": "hirunews",
       "Timestamp": "Monday, 30 July 2018 - 7:59",
       "Headline": "දෙහිවල නිවසකින් හෙරොයින් මත්කුඩු හමුවේ විදේශීය කාන්තාවක් සොයා මෙහෙයුම්",
       "News Content": "දෙහිවල - ටෙරන්ස් පාරේ පිහිටි නිවසක් පරීක්ෂා කිරීමේදී හෙරොයින් ග්‍රෑම් 886 ක් අඩංගු පාර්සලයක් ඊයේ සොයාගත්තා.\nඒ, පොලීසියට ලද තොරතුරකට අනුවයි.\nබංග්ලාදේශ කාන්තාවක් කුලී පදනම මත මෙම නිවසේ පදිංචිව සිට ඇති බවට අනාවරණ වී ඇති අතර, වැටලීම සිදුකරන අවස්ථාවේ ඇය නිවසේ සිට නැහැ.\nමූලික පරීක්ෂණවලදී අනාවරණ වී ඇත්තේ එම කාන්තාව මේ වනවිටත් විදේශ ගතව සිටින බවයි. මෙම වැටලීමෙන් පසු අවට ප්‍රදේශවාසීන් සහ තවත් පුද්ගලයන් කිහිපදෙනෙකුගෙන් ප්‍රකාශ සටහන් කරගෙන ඇති බව විමර්ශන මෙහෙයවන නිලධාරියෙකු අප කළ විමසීමකදී කියා සිටියා.",
       "URL": "https://www.hirunews.lk/196346/දෙහිවල-නිවසකින්-හෙරොයින්-මත්කුඩු-හමුවේ-විදේශීය-කාන්තාවක්-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=3825"
}