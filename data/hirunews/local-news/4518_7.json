{
       "Source": "hirunews",
       "Timestamp": "Sunday, 14 May 2017 - 16:26",
       "Headline": "කොස්ගොඩ ඝාතනයේ සැකකරු පොලීසියට භාර වෙයි (ඡායාරුප)",
       "News Content": "කොස්ගොඩ - දකුණු බොරළුකැටිය ප්‍රදේශයේදී 38 හැවිරිදි මවක සහ සයමස් බිළිදෙකු තියුණු ආයුධයකින් පහරදී ඝාතනය කිරීමේ සිද්ධියට සම්බන්ධ 65 හැවිරිදි පුද්ගලයා අද පස්වරුවේ පොලීසියට බාර වී තිබෙනවා.\nඑම පුද්ගලයා ඝාතනයට ලක් වූ කාන්තාවගේ අනියම් සැමියා බවයි මූලික පරීක්ෂණවලදී අනාවරණ වී ඇත්තේ.\nඝාතනයෙන් අනතුරුව මොහු එම ස්ථානයේ සිට කිලෝමීටර 5 ක් දුරින් පිහිටි සිය නිවසට ගොස් ඇති බව ද පරීක්ෂණවලදී අනාවරණය වී තිබෙනවා.\nකොස්ගොඩ - දකුණු බොරළුකැටිය ප්‍රදේශයේදී 38 හැවිරිදි මවක සහ සයමස් බිළිදෙකු තියුණු ආයුධයකින් පහරදී ඝාතනය කර තිබුණේ පසුගිය 9 වනදායි.\nඝාතනයට ලක්වූ මව සහ බිළිදා\nඡායාරුප -  අම්බලන්ගොඩ දීපාල් සිල්වා",
       "URL": "https://www.hirunews.lk/161317/කොස්ගොඩ-ඝාතනයේ-සැකකරු-පොලීසියට-භාර-වෙයි-ඡායාරුප",
       "Category": "Local News",
       "Parent URL": "https://www.hirunews.lk/local-news.php?pageID=4518"
}