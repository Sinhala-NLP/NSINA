{
       "Source": "hirunews",
       "Timestamp": "Wednesday, 15 February 2023 - 16:57",
       "Headline": "මැතිවරණ කඩාකප්පල් කළ සියලු දෙනා අධිකරණයට පමුණුවන බවට සජිත්ගෙන් සහතිකයක්",
       "News Content": "මැතිවරණය කඩාකප්පල් කිරීමට කටයුතු කළ සියලු දෙනා නීතිය හමුවට ඒකාන්ත වශයෙන්ම ගෙන එන බව විපක්ෂ නායක සජිත් ප්‍රේමදාස පවසනවා.\nපොහොර තහනම් කිරීමට ගෝඨාභය රාජපක්ෂ ජනාධිපතිවරයා ගත් අදූරදර්ශී තීන්දුව සමඟ හිට ගනිමින් මෙරට ගොවි පරපුර විනාශ කිරීමට කටයුතු කළේ කවු ද කියා රට ම දන්න බව පැවසූ විපක්ෂ නායකවරයා, අද අලි කපුටු පොහොට්ටු කුමන්ත්‍රණයක් සිදු කරමින් මැතිවරණය පවා කල් දැමීමට කටයුතු කරමින් සිටින බව ද අවධාරණය කරනවා.\nවිපක්ෂ නායකවරයා මේ බව පවසා සිටියේ, නාවලපිටිය නගරයේ පැවති ජන රැලියකට එක්වෙමින්.",
       "URL": "https://www.hirunews.lk/327496/මැතිවරණ-කඩාකප්පල්-කළ-සියලු-දෙනා-අධිකරණයට-පමුණුවන-බවට-සජිත්ගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=534"
}