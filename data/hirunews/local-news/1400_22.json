{
       "Source": "hirunews",
       "Timestamp": "Tuesday, 25 January 2022 - 9:52",
       "Headline": "ඩ්‍රෝන යානා මගින් සිදු කළ STF වැටලීම (ඡායාරූප)",
       "News Content": "විශේෂ කාර්ය බලකාය හපුතලේ කඳවුරේ නිලධාරීන්ට ලද තොරතුරකට අනුව සිදු කරන ලද වැටලීමක දී නීතිවිරෝධී ලෙස වගා කරන ලද ගංජා හේන් 05ක් සොයා ගැනීමට හැකිව තිබෙනවා.\nතණමල්විල පොලිස් වසමේ ගල්කොටුකන්ද රක්ෂිත ප්‍රදේශයේ දී මෙම වැටලීම් සිදු කර ඇති බවයි වාර්තා වන්නේ.\nඊයේ (24) පෙරවරු 8 සිට පස්වරු 5.30 තෙක් සිදු කෙරුණු මෙම වැටලීම්වල දියි, අදාළ ගංජා හේන් 05 සොයා ගැනුණේ.\nමෙම මෙහෙයුම් නුවරඑළිය, මස්කෙළිය සහ තලවකැලේ යන කඳවුරුවල නිලධාරින් සමග ඒකාබද්ධව අධි තාක්ෂණික ඩ්‍රෝන යානා භාවිත කිරීමෙන් අදාළ වැටලීම් සිදු කෙරුණා.\nතවමත් මෙම ගංජා හේන් වැවූ පුද්ගලයින් අත් අඩංගුවට ගෙන නොමැති අතර, වැඩිදුර විමර්ශන කටයුතු සඳා එම වගාවන්වලින් ගලවා ගත් ගංජා ගස්වල සාම්පල් 10ක් ද පොලිස් භාරයට ගෙන තිබෙනවා.\nගිනි තබා විනාශ කළ ගංජා පැළ ගණන 11,700ක්.\nඉතිරි සියල්ල ගිනි තබා විනාශ කර ඇති අතර, වැඩිදුර විමර්ශන තණමල්විල පොලීසිය මගින් ක්‍රියාත්මකයි.",
       "URL": "https://www.hirunews.lk/295078/ඩ්‍රෝන-යානා-මගින්-සිදු-කළ-stf-වැටලීම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1400"
}