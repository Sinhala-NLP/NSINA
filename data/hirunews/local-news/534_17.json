{
       "Source": "hirunews",
       "Timestamp": "Wednesday, 15 February 2023 - 13:46",
       "Headline": "පඬුවස්නුවර සහ දෙමටගොඩ සමගි ජනබලවේග පක්ෂ කාර්යාලවලට පහරදීමක්",
       "News Content": "පළාත් පාලන ජන්ද විමසීම සඳහා ඉදිරිපත් වි සිටින පඩුවස්නුවර සමගි ජනබලවේගයේ අපේක්ෂකයෙකුගේ ප්‍රචාරක කාර්යාලයට සිදුකළ පහරදීමක් හේතුවෙන් ඔහු ඇතුළු තවත් දෙදෙනෙකු තුවාල රෝහල් ගත කර තිබෙනවා.\nඊයේ (14) තියුණූ ආයුධයක් අතැතිව පැමිණි පුද්ගලයෙකු මෙම පහරදීම සිදුකර ඇති බවයි පොලීසිය සඳහන් කළේ.\nඅදාළ ප්‍රචාරක කාර්යාලය පිහිටි නිවසේ හිමිකරු සහ ඔහුගේ පුත්‍රයා සහ සමගි ජන බලවේගයේ අපේක්ෂකයා මෙලෙස තුවාල ලබා රෝහල් ගතකර තිබෙනවා.\nසැකකරු ප්‍රදේශයෙන් පලාගොස් ඇති අතර, ඔහු අපේකෂකයාගේ නිවසට ද ගිනිතබා ඇති බවයි වාර්තා වන්නේ.\nමේ අතර, දෙමටගොඩ පිහිටි සමගි ජනබලවේගයේ පක්ෂ කාර්යාලයට ද, අද (15) උදෑසන පුද්ගලයින් පිරිසක් විසින් පහර දී අලාභ හානි සිදුකර තිබෙනවා.\nපොලීසිය සඳහන් කළේ එම පක්ෂ කාර්යාලයේ ඇතුලත තිබූ ඡායාරූප සහිත නාම පුවරු ඔවුන් විසින් විනාශ කර ඇති බවයි.",
       "URL": "https://www.hirunews.lk/327476/පඬුවස්නුවර-සහ-දෙමටගොඩ-සමගි-ජනබලවේග-පක්ෂ-කාර්යාලවලට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=534"
}