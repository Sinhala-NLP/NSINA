{
       "Source": "hirunews",
       "Timestamp": "Wednesday, 18 November 2020 - 21:20",
       "Headline": "මෙරටින් තවත් කොවිඩ් මරණ 03ක් (වීඩියෝ)",
       "News Content": "තවත් කොවිඩ් 19 මරණ 3ක් අද පස්වරුවේ වාර්තා වුණා.\nඒ අනුව මෙරටින් වාර්තාවන කොවිඩ් 19 මරණ සංඛ්‍යාව 69 දක්වා ඉහළ යනවා.\nකඳාන ප්‍රදේශයේ පදිංචි 70 හැවිරිදි පුද්ගලයෙකු නිවසේදීම මියගොස් තිබු අතර, ඔහුගේ මරණයට හේතුව ලෙස දැක්වුණේ කොවිඩ් 19 ආසාදනයත් සමග ඇතිවූ දියවැඩියා රෝගයේ සංකූලතායි.\nකොළඹ 12 ප්‍රදේශයේ පදිංචි 74 හැවිරිදි කාන්තාවක්ද හෝමාගම මූලික රෝහලේ ප්‍රතිකාර ලබමින් සිටියදී මියගොස් තිබෙනවා.\nකොවිඩ් 19 ආසාදිතයෙකු ලෙස හඳුනාගැනීමෙන් පසු ඇය රෝහල් ගතකර තිබූ අතර, අධික රුධිර පීඩනය සහ දියවැඩියාව සමග කොවිඩ් 19 ආසාදනයෙන් සිදුවූ පෙනහළු දුර්වල වීම මරණයට හේතුවයි.\nකොළඹ 13 ප්‍රදේශයේ පදිංචි 48 හැවිරිදි පුද්ගලයෙකුද නිවසේදී මියගොස් තිබෙනවා.\nඔහුගේ මරණයට හේතුව ලෙස දැක්වෙන්නේ දියවැඩියා රෝගයේ සංකූලතා කොවිඩ් 19 ආසාදනය සමග උත්සන්නවීමයි.\nඒ සම්බන්ධයෙන් නිකුත් කළ නිවේදනය පහතින්.",
       "URL": "https://www.hirunews.lk/255052/මෙරටින්-තවත්-කොවිඩ්-මරණ-03ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2325"
}