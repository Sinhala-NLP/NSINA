{
       "Source": "hirunews",
       "Timestamp": "Monday, 31 July 2023 - 7:58",
       "Headline": "ඩොලරයට සාපේක්ෂව රුපියල අතිප්‍රමාණය වීමේ අඩුවක්",
       "News Content": "ජූලි 28 දක්වා ගතවූ සතිය තුළදී ශ්‍රී ලංකා රුපියල, ඩොලරයට සාපේක්ෂව සියයට 10.3 ක් අතිප්‍රමාණ වී තිබෙනවා.\nඑසේම අනෙකුත් විදේශ ව්‍යවහාර මුදල් ඒකකවලටද සාපේක්ෂව රුපියල අතිප්‍රමාණ වී ඇති බවයි මහ බැංකුව ප්‍රකාශ කළේ.\nකෙසේ වෙතත් මෙය පසුගිය කාලය හා සැසඳීමේදී පහළ අගයක්.\nඑමෙන්ම ගතවූ සතියේදී ජපන් යෙන්වලට සාපේක්ෂව සියයට 15.9 කින් සහ ස්ටර්ලිං පවුමට සාපේක්ෂව සියයට 3.8 කින්ද රුපියල අතිප්‍රමාණ වී තිබෙනවා.\nතවද ඉන්දීය රුපියලට සාපේක්ෂව රුපියල සියයට 9.4 කින් සහ යුරෝ මුදල් ඒකකයට සාපේක්ෂව සියයට 7 කින්ද රුපියල අතිප්‍රමාණය වූ බවයි පසුගිය සතියේ ආර්ථීකයේ හැසිරීම පිළිබඳ මහ බැංකුව නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/343104/ඩොලරයට-සාපේක්ෂව-රුපියල-අතිප්‍රමාණය-වීමේ-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=137"
}