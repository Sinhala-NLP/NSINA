{
       "Source": "hirunews",
       "Timestamp": "Monday, 28 May 2018 - 8:31",
       "Headline": "ඒකාබද්ධය සහ දහසයේ කණ්ඩායම සමඟ හිටපු ඇමති ටී.බී., එෆ්.සී.අයි.ඩී. යට.",
       "News Content": "හිටපු ඉඩම් රාජ්‍ය අමාත්‍ය, පාර්ලිමේන්තු මන්ත්‍රී ටී.බී. ඒකනායක අද පෙරවරුවේ පොලිස් මූල්‍ය අපරාධ කොට්ඨාශය වෙත පැමිණියා.\nඒ, ඔහු පසුගිය රජයේ සංස්කෘතික අමාත්‍යවරයා වශයෙන් කටයුතු කිරීමේදී සිදුකළ බව කියන වාහන අවභාවිතයක් සම්බන්ධයෙන් ප්‍රකාශයක් ලබාදීම සඳහායි.\nඔහුගෙන් සිද්ධිය සම්බන්ධයෙන් මේ වනවිටත් පොලිස් මූල්‍ය අපරාධ කොට්ඨාශය අදාළ ප්‍රකාශය ලබා ගනිමින් සිටිනවා.\nපසුගිය 24 වනදා ටී.බී ඒකානායක මන්ත්‍රීවරයාට මුල්‍ය අපරාධ කොට්ඨාශයට පැමිණෙන ලෙස දැනුම්දී තිබූ නමුත්  එදින පාර්ලිමේන්තු දිනයක් වු බැවින් පැමිණීමට නොහැකි බවට ඔහු  දන්වා තිබුණා.\nඅද දිනයේ ඒකාබද්ධ විපක්ෂය නියෝජනය කරන මන්ත්‍රීවරුන් වන බන්දුල ගුණවර්ධන සහ මහින්දානන්ද අලූත්ගමගේ මෙන්ම පසුගියදා ආණ්ඩුවෙන් ඉවත්වූ නිදහස් පක්ෂයේ 16 දෙනාගේ කණ්ඩායමේ මන්ත්‍රීවරුන් පිරිසක්ද පාර්ලිමේන්තු මන්ත්‍රී ටී.බී. ඒකනායක සමඟ පොලිස් මූල්‍ය අපරාධ කොට්ඨාශයට පැමිණියා.\nමේ හේතුවෙන් පොලිස් මූල්‍ය අපරාධ කොට්ඨාශයට පිවිසෙන කොළඹ - චැතම් වීථිය තාවකාලිකව වසා දැමීමටයි පොලීසිය පියවර ගත්තේ.",
       "URL": "https://www.hirunews.lk/191731/ඒකාබද්ධය-සහ-දහසයේ-කණ්ඩායම-සමඟ-හිටපු-ඇමති-ටී-බී-එෆ්-සී-අයි-ඩී-යට",
       "Category": "Local News",
       "Parent URL": "https://www.hirunews.lk/local-news.php?pageID=3923"
}