{
       "Source": "hirunews",
       "Timestamp": "Sunday, 09 October 2022 - 13:48",
       "Headline": "මාමාගේ පිහි පහරින් බෑණා මරුට - සැමියා අහිමි දියණියගේ උදලු පහරින් පියා රෝහලේ",
       "News Content": "හබරණ සේනාධිරියාගමදී මාමණ්ඩිය විසින් පිහියෙන් ඇන බෑණා ඝාතනය කළ ලැබූ සිද්දියක් සම්බන්ධයෙන් හබරණ පොලිසිය පරීක්ෂණ ආරම්භ කර තිබෙනවා.\nපලුගස්වැව සේනාධිරියාගම ප්‍රදේශයේදී මෙම ඝාතනය සිදුව ඇත්තේ මාමණ්ඩිය හා බෑණා අතර ඇතිවූ බහින්බස් වීමක් දුරදිග යාමෙන්.\nමිය ගොස් ඇත්තේ අම්පාර ප්‍රදේශයේ යුධ හමුදා කදවුරකට අනියුක්තව සේවය කළ 38 හැවිරිදි එක් දරු පියෙක්.\nඔහු නිවාඩු ලබා තම බිරිඳ සමග සිය මාමණ්ඩියගේ නිවසට පැමිණ සිටි අවස්ථාවේදී මාමණ්ඩිය සමග ඇතිවූ බහින්බස් වීමක් දුරදිග ගොස් ඇති අතර එහිදී මෙම පිහි ඇණූම සිදුකර ඇති බව අනාවරණ වී තිබෙනවා.\nබරපතළ තත්වයේ සිටි එම සෙබලා බිරිඳ හා අසල්වැසියන් විසින් රෝහල ගත කිරීමට උත්සහ ගෙන ඇතත් ප්‍රධාන මාර්ගය අසළට රැගෙන එන අවස්ථාවේ මිය ගොස් ඇතැයි සඳහන්.\nතම සැමියා ඝාතනය කළ පියාට මියගිය පුද්ගලයාගේ බිරිඳ විසින් උදැල්ලකින් පහරදීම හේතුවෙන් තුවාල ලබා රෝහල් ගතකර ඇති බවද පොලිසිය පවසනවා.\nඑම ඝාතනයට සම්බනධ පුද්ගලයා මේ වනවිට පොලිස් අත්අඩංගුවට ගෙන ඇති අතර ඔහු සේනාධීරියාගම පදිංචි 48 හැවිරිදි දෙදරු පියෙක්.\nඔහු මේ වනවිට පොලිස් ආරක්ෂාව යටතේ ප්‍රතිකාර සදහා දඹූල්ල රෝහලට ඇතුළත් කර තිබෙනවා.\nආරවුල ඇතිවූ අවස්ථාවේ සැකකරු විසින් මියගිය පුද්ගලයාගේ බිරිඳට ද පහර දී ඇති අතර එලෙස පියාගේ පහර කෑමට ලක්වූ 20 හැවිරිදි දියණිය ද මේ වනවිට දඹූල්ල රෝහලේම ප්‍රතිකාර ලබමින් සිටිනවා.\nසිද්ධිය සම්බන්ධයෙන් වූ මහේස්ත්‍රාත් පරීක්ෂණය අද දහවල් පැවැත්වීමට නියමිතව තිබු අතර යුධ හමුදා පොලිසිය ද සිද්ධිය සම්බන්ධයෙන් විමර්ශන ආරම්භ කර ඇතැයි සඳහන්.\nඝාතනය සම්බනධයෙන් වූ වැඩිදුර විමර්ශන හබරණ පොලිස් ස්ථානය මගින් සිදු කරනවා.",
       "URL": "https://www.hirunews.lk/317426/මාමාගේ-පිහි-පහරින්-බෑණා-මරුට-සැමියා-අහිමි-දියණියගේ-උදලු-පහරින්-පියා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=815"
}