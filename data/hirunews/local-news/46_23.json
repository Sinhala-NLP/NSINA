{
       "Source": "hirunews",
       "Timestamp": "Thursday, 07 September 2023 - 11:54",
       "Headline": "යාපනයේ දැරියගේ අතේ කොටසක් ඉවත් කිරීම හෙදියගේ වරදක් බවට තොරතුරු හෙළි වෙයි",
       "News Content": "උණ රෝගයක් හේතුවෙන් රෝහල් ගත වූ දැරියකගේ අතේ කොටසක් කපා ඉවත්කිරීම යාපනය ශික්ෂණ රෝහලේ සේවය කරන හෙදියකගේ වරදක් බවට තොරතුරු හෙළි වී තිබෙනවා.\nඅප වාර්තාකරු සඳහන් කළේ අදාළ රෝහලේ හෙදිය විසින් එන්නත් කරන ලද වැරදි එන්නතක් නිසා මෙම දැරියගේ අතේ කොටසක් කපා ඉවත් කිරීමට සිදු වූ බවයි.\nඑසේම ඇය මීට පෙරද රෝගීන්ට වැරදි ඖෂධ හා එන්නත් ලබා දීමේ වරදට චෝදනා ලබා සිටින බවයි වාර්තා වන්නේ.\nඅප වාර්තාකරු පවසන්නේ මෙම හෙදිය වරදකාරී බවට කිසිදු නිර්දේශයක් මේවන තෙක් යාපනය ශික්ෂණ රෝහලෙන් ඉදිරිපත් කර නොමැති බවයි.\nඅදාළ සිදුවීම සම්බන්ධයෙන් ඇති වූ මතභේදකාරී තත්ත්වය හේතුවෙන් ඊයේ (06) රෝහල් පරිශ්‍රයේ දැඩි නොසන්සුන්කාරී තත්ත්වයක් හට ගෙන තිබෙනවා.",
       "URL": "https://www.hirunews.lk/347440/යාපනයේ-දැරියගේ-අතේ-කොටසක්-ඉවත්-කිරීම-හෙදියගේ-වරදක්-බවට-තොරතුරු-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=46"
}