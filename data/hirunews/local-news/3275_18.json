{
       "Source": "hirunews",
       "Timestamp": "Saturday, 29 June 2019 - 14:04",
       "Headline": "වව්නියාවේ පාලමක් යටින් ජීව උණ්ඩ තොගයක් හමුවෙයි",
       "News Content": "ඒ 9 මාර්ගයේ වව්නියාව - නොච්චිමෝටෙයි පාලම යට තිබී ජීව උණ්ඩ තොගයක් සොයා ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ එම පාලම යට තිබූ සැක සහිත පාර්සලයක් පරීක්ෂා කිරීමේදී පොලීසිය අද පෙරවරුවේ මෙම ජීව උණ්ඩ තොගය සොයා ගෙන ඇති බවයි.\nඑහි, ජීව උණ්ඩ 148 ක් තිබූ බව සදහන්.\nමෙම ජීව උණ්ඩ කවුරුන් විසින් රැගෙන තැබුවේ ද යන්න සම්බන්ධයෙන් වව්නියාව පොලීසිය විමර්ශනයක් සිදුකරන බවයි පොලිස් මාධ්‍ය ප්‍රකාශක කාර්යාලය වැඩිදුරටත් ප්‍රකාශ කළේ.",
       "URL": "https://www.hirunews.lk/219332/වව්නියාවේ-පාලමක්-යටින්-ජීව-උණ්ඩ-තොගයක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3275"
}