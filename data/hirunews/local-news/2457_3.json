{
       "Source": "hirunews",
       "Timestamp": "Monday, 14 September 2020 - 6:25",
       "Headline": "මං තීරු නීතිය අද සිට (වීඩියෝ)",
       "News Content": "අද (14) සිට මං තීරු නීතිය යළි ක්‍රියාත්මක කිරීමට පොලිස් මූලස්ථානය පියවර ගෙන තිබෙනවා.\nමූලික අදියර යටතේ අද (14) සිට මාර්ග හතරක එය ක්‍රියාත්මක වනු ඇති.\nඒ, අනුව බේස්ලයින් මාර්ගයේ නව කැලණි පාලමේ සිට ඔරුගොඩවත්ත, දෙමටගොඩ,බොරැල්ල, නාරාහේන්පිට හරහා හයිලෙවල් බේස්ලයින් හංදිය දක්වා මං තීරු නීතිය ක්‍රියාත්මක වනවා.\nඑමෙන්ම ශ්‍රී ජයවර්ධනපුර මාවතේ පොල්දූව හංදියේ සිට රාජගිරිය ගුවන් පාලම,ආයුර්වේද හංදිය, ඩී.එස්. සේනානායක හංදිය, හෝර්ටන් වටරවුම, පුස්තකාල හංදිය සහ ලිබර්ටි වටරවුම දක්වාද මං තීරු නීතිය ක්‍රියාත්මකයි.\nගාලු පාරේ විලියම් මංසන්ධියේ සිට ඩික්මන් පාර හංදිය, බම්බලපිටිය,කොල්ලුපිටිය, ගාලු මුවදොර වටරවුම, එන්.එස්.ඒ. වටරවුම දක්වා වන මාර්ගයේද අද දිනයේ සිට මංතීරු නීතිය ක්‍රියාත්මක කෙරෙනවා.\nඊට අමතරව, හයිලෙවල් මාර්ගයේ නුගේගොඩ අනුලා විද්‍යාලය අසල සිට හයිලෙවල් බේස්ලයින් හංදිය, පාර්ක් පාර හංදිය, තිඹිරිගස්යාය හංදිය, තුම්මුල්ල වටරවුම,ග්ලාස්හවුස් හංදිය, පුස්තකාල හංදිය සහ පිත්තල හංදිය දක්වාද මං තීරු නීතිය ක්‍රියාත්මක බවයි පොලිස් මූලස්ථානය පැවසුවේ.",
       "URL": "https://www.hirunews.lk/250136/මං-තීරු-නීතිය-අද-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2457"
}