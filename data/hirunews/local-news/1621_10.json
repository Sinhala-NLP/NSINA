{
       "Source": "hirunews",
       "Timestamp": "Monday, 18 October 2021 - 9:49",
       "Headline": "නිවසකට පැන භාණ්ඩ සොරාගත් දෙදෙනෙකු අත්අඩංගුවට",
       "News Content": "ඇමරිකාවේ පදිංචි යුවළකට අයත් රාජගිරිය නාවල ප්‍රදේශයේ නිවසකින් ලක්ෂ හතකට ආසන්න භාණ්ඩ තොගයක් සොරා ගත් පුද්ගලයින් දෙදෙනකු අත්අඩංගුවට ගෙන තිබෙනවා.\nපොලිස් භාරයට ගත් භාණ්ඩ අතර රූපවාහිනී යන්ත්‍ර, පරිගණක, පිත්තල සෙම්බු, පිත්තල බන්දේසි, පිත්තල පහන්, ග්‍රයින්ඩර් ඇතුළු භාණ්ඩ තොගයක් ඇතුළත්.\nමෙම භාණ්ඩ විකුණා ලබාගත් මුදලින් සැකකරුවන් හෙරොයින් අයිස් පානය කර ඇති බවයි පොලිසිය පවසන්නේ.\nඒ අතර තිබූ ලක්ෂ තුනකට ආසන්න භාණ්ඩ තොගයක් රුපියල් 4000කට විකුණා තිබෙනවා.\nරාජගිරිය බණ්ඩාරනායකපුර ප්‍රදේශයේ පදිංචි සැකකරුවන් දෙදෙනා අළුත්කඩේ අංක හතර අධිකරණයට ඉදිරිපත් කිරීමට නියමිතයි\nසිද්ධිය සම්බන්ධයෙන් වැඩිදුර පරීක්ෂණ වැලිකඩ පොලිසිය විසින් පරීක්ෂණ පවත්වනු ඇති.",
       "URL": "https://www.hirunews.lk/285322/නිවසකට-පැන-භාණ්ඩ-සොරාගත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1621"
}