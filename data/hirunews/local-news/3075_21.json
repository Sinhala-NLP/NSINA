{
       "Source": "hirunews",
       "Timestamp": "Monday, 28 October 2019 - 13:54",
       "Headline": "විදේශ භාෂා ඉගැන්වීම සඳහා උපාධිධාරි ගුරුවරුන් බඳවා ගැනීමට කැබිනට් අනුමැතිය",
       "News Content": "රජයේ පාසල්වල විදේශ භාෂා ඉගැන්වීම සඳහා උපාධිධාරි ගුරුවරුන් බඳවා ගැනීමට කැබිනට් අනුමැතිය හිමිව තිබෙනවා.\nඒ අනුව, ගුරුවරුන් 729 දෙනෙකු බඳවා ගැනීමට නියමිත අතර, ඔවුන් දැනට විදේශ භාෂා ඉගැන්වීම් සිදුකරන ජාතික පාසල්වල හා ඉදිරියේදී විදේශ භාෂා ඉගැන්වීම සඳහා යෝජිත ජාතික පාසල්වල 10 සහ 11 ශ්‍රේණි සහ උසස් පෙළ ශ්‍රේණි සඳහා යෙදවීමට නියමිත බවයි අධ්‍යාපන අමාත්‍යාංශය නිවේදනය කළේ.\nපාසල් විෂය මාලා තුළ ප්‍රංශ, ජර්මන්, හින්දි, ජපන්, අරාබි සහ කොරියානු භාෂා ඉගැන්වීම සඳහා මෙලෙස විෂය පදනමින් උපාධිධාරි ගුරුවරුන් බඳවා ගනු ලබන්නේ ප්‍රථම අවස්ථාවට වීම විශේෂත්වයක්.",
       "URL": "https://www.hirunews.lk/227145/විදේශ-භාෂා-ඉගැන්වීම-සඳහා-උපාධිධාරි-ගුරුවරුන්-බඳවා-ගැනීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=3075"
}