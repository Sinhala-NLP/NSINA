{
       "Source": "hirunews",
       "Timestamp": "Monday, 19 October 2020 - 9:13",
       "Headline": "මහ බැංකුව, සෞභාග්‍යා කොවිඩ් 19 පුනරුද සහන ණය පහසුකම යටතේ ණය 61,907ක් සඳහා රුපියල් බිලියන 178ක් අනුමත කරයි",
       "News Content": "කොවිඩ් 19 වසංගතයෙන් පීඩාවට පත් වූ ව්‍යාපාර විසින් එවන ලද ණය අයදුම්පත් 61,907ක් සඳහා ශ්‍රී ලංකා මහ බැංකුව අනුමැතිය ලබා දී තිබෙනවා.\nසෞභාග්‍යා කොවිඩ් 19 පුනරුද සහන ණය පහසුකමෙහි අදියර තුනම යටතේ ලියාපදිංචි කළ මෙම අයදුම්පත්වල වටිනාකම රුපියල් මිලියන 177,954 ක්.\nබලපත්‍රලාභී බැංකු විසින් දිවයින පුරා විසිරී සිටින පීඩාවට පත් වූ ප්‍රතිලාභීන් 45,582ක් වෙත රුපියල් මිලියන 133,192ක මුදල් ප්‍රමාණයක් මේ වන විට මුදා හැරි බවයි මහ බැංකුව සඳහන් කළේ.\nමෙම ණය යෝජනා ක්‍රමයේ පළමු අදියර 2020 අප්‍රේල් මස 01 වන දින සිට ක්‍රියාත්මක කළ අතර දෙවන හා තුන්වන යන අදියර දෙකම 2020 ජුලි මස 01 වන දින සිට බලාත්මක වන පරිදි හඳුන්වා දෙනු ලැබුවා.",
       "URL": "https://www.hirunews.lk/252838/මහ-බැංකුව-සෞභාග්‍යා-කොවිඩ්-19-පුනරුද-සහන-ණය-පහසුකම-යටතේ-ණය-61907ක්-සඳහා-රුපියල්-බිලියන-178ක්-අනුමත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2381"
}