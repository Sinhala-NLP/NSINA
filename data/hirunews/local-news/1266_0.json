{
       "Source": "hirunews",
       "Timestamp": "Monday, 28 March 2022 - 11:31",
       "Headline": "පෝලිමක සිදු වූ පස්වැනි මරණයත් වාර්තා වෙයි",
       "News Content": "තෙල් පෝලිමේ සිටියදී සිදු වූ තවත් මරණයක් පිළිබඳ තොරතුරු වාර්තා වනවා.\nමෙලෙස මියගොස් ඇත්තේ අතුරුගිරිය ප්‍රදේශයේ ඉන්ධන පෝලිමක ඉන්ධන ලබා ගැනීම සඳහා පැය ගණනාවක් රැඳී සිටි පුද්ගලයෙක්.\nපසුගිය සෙනසුරාදා (26) මෙම පුද්ගලයා ඉන්ධන පෝලිමේ රැඳී සිටියදී හෘදයාබාධයක් වැළඳීම හේතුවෙන් ඔහු රෝහල්ගත කර තිබෙනවා.\nකෙසේ වෙතත් ඉන් අනතුරුව ඔහු මිය ගොස් ඇති අතර මරණයට හේතුව හෘදයාබාධයක් බවයි හදිසි මරණ පරීක්ෂණ යෙදී හෙළි වී ඇත්තේ .\nපොලිස් ආරංචිමාර්ග සඳහන් කරන ආකාරයට මෙලෙස ඉන්ධන පෝලිමේ දී මියගිය පුද්ගලයා 85 වැනි වියේ පසු වන්නෙක්.\nඔහු අතුරුගිරිය ප්‍රදේශයේම පදිංචිකරුවෙකු බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/300592/පෝලිමක-සිදු-වූ-පස්වැනි-මරණයත්-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1266"
}