{
       "Source": "hirunews",
       "Timestamp": "Friday, 31 March 2023 - 18:42",
       "Headline": "අනුරුද්ධ බණ්ඩාර සහ ධානීෂ් අලී අත්අඩංගුවට (වීඩියෝ)",
       "News Content": "අරගලයේ ප්‍රධාන පෙළේ ක්‍රියාකාරීන් ලෙස සමාජයේ වැඩි ප්‍රසිද්ධියක් උසුලන සමාජ ක්‍රියාකාරී අනුරුද්ධ බණ්ඩාර සහ ධානීෂ් අලී යන දෙදෙනාව මීට ස්වල්ප වේලාවකට (31) පෙර පොලිසිය විසින් අත් අඩංගුවට ගනු ලැබුවා.\nඒ හිටපු ජනාධිපති ගෝඨාභය රාජපක්ෂගේ පුද්ගලික නිවස පිහිටා ඇති මිරිහාන ප්‍රදේශයේ දියි.\nපසුගිය වසරේ මාර්තු 31 වැනි දින රටේ දේශපාලනික හා සමාජීය බල පෙරළියක මූලාරම්භය සනිටුහන් වූයේ මිරිහානේ පිහිටි ගෝඨාභය රාජපක්ෂගේ පුද්ගලික නිවසට ජනතාව ඇතුල්වීමට උත්සාහ කිරීමත් සමගයි.\nඑහිදී විරෝධතාකරුවන් සහ ආරක්ෂක අංශ අතර විශාල කලබගෑනියක් හටගත් අතර, බස් ගිනි තැබීම් ද පහරදීම් ද තුවාල ලැබීම් ද සිදු වුණා.\nඑම පෙරළියේ සිදුවීමට අදට වසරක් පිරීම නිමිත්තෙනුයි විවිධ බලපෑම් කණ්ඩායම් රැසක් අද දිනයේදිත් ඒකරාශී වී මිරිහානේ පිහිටි හිටපු ජනාධිපතිවරයාගේ නිවස වෙත ගමන් කිරීම ආරම්භ කළේ.\nමෙම විරෝධතාකරුවන් සමග තවත් දෙදෙනකු ද අත් අඩංගුවට ගෙන ඇති බවත් වාර්තා වනවා.\nකෙසේවෙතත් අභ්‍යන්තර ආරංචි මාර්ග සඳහන් කරන්නේ, ආරක්ෂක අංශ විසින් විරෝධතාකරුවන් හට පහර දුන් බවයි.",
       "URL": "https://www.hirunews.lk/331390/අනුරුද්ධ-බණ්ඩාර-සහ-ධානීෂ්-අලී-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=443"
}