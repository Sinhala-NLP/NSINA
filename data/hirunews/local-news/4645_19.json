{
       "Source": "hirunews",
       "Timestamp": "Friday, 24 February 2017 - 6:56",
       "Headline": "අලූතින් සොයාගත් ග්‍රහලෝකවල ජීවය ගැන හොයන්න වසර 80 ක කාලයක්",
       "News Content": "නාසා ආයතනය විසින් සොයාගත් තනි තරුවක් වටා භ‍්‍රමණය වන පෘථිවියට සමාන ග්‍රහලෝක හතේ ජීවයක් පවතීද යන්න සම්බන්ධයෙන් ප්‍රතිචාරයක් ලබාගැනීමට වසර 80 ක් පමණ ගතවනු ඇති බව ආතර් සී ක්ලාක් මධ්‍යස්ථානයේ ජ්‍යෙෂ්ඨ තාරකා විද්‍යාඥ ආචාර්ය චන්දන ජයරත්න පවසනවා.\nමෙම ග්‍රහලෝක සියල්ලෙහිම ජලය තිබිය හැකි බව පවසන නාසා ආයතනය සඳහන් කරන්නේ ග්‍රහ ලෝක තුනක ජීවය පැවතිය හැකි බවයි.\nමීට පෙරද පෘථිවියට සමාන ග්‍රහලෝක සොයාගෙන තිබුණද එකවර ග්‍රහලෝක 7 ක් සොයාගත් පළමු අවස්ථාව මෙයයි.\nමෙමඟින් පෘථිවියෙන් පිටත ජීවය පිළිබඳව නව බලාපොරොත්තු තබාගත හැකි බවටයි නාසා විද්‍යාඥයන්ගේ මතය වී ඇත්තේ.",
       "URL": "https://www.hirunews.lk/155305/අලූතින්-සොයාගත්-ග්‍රහලෝකවල-ජීවය-ගැන-හොයන්න-වසර-80-ක-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=4645"
}