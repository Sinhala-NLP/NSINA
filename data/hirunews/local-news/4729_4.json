{
       "Source": "hirunews",
       "Timestamp": "Sunday, 01 January 2017 - 16:00",
       "Headline": "2017 වර්ෂයට එළඹෙන මොහොතේ සිදුවූ අතුරුගිරිය කම්පා කළ ඝාතනය",
       "News Content": "අතුරුගිරිය - බොරලුගොඩපාර ප්‍රදේශයේ දී අද අලුයම නිවසක් තුළ තියුණු ආයුධයකින් පහරදී කාන්තාවක් ඝාතනය කර තිබෙනවා.\nමෙලෙස ඝාතනයට ලක්වී ඇත්තේ 36 හැවිරිදි දෙදරු මවක්.\nඇය නිවසේ මුළුතැන්ගෙයි ආහර පිළියෙළ කරමින් සිට ඇති අතර එම ස්ථානයට ඇයගේ සැමියාද පැමිණ තිබෙනවා.\nඑම අවස්ථාවේ ඔවුන් දෙදෙනා අතර මුදල් සම්බන්ධ ආරවුලක් ඇතිව පසුව එය දුරදිග යාමෙන් මෙම ඝාතනය සිදුවන්නට ඇති බවටයි පොලීසිය සැකපළකරන්නේ.\nසිද්ධිය සම්බන්ධයෙන් ඇයගේ 44  හැවිරිදි සැමියා අත්අඩංගුවට ගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/151040/2017-වර්ෂයට-එළඹෙන-මොහොතේ-සිදුවූ-අතුරුගිරිය-කම්පා-කළ-ඝාතනය",
       "Category": "Local News",
       "Parent URL": "https://www.hirunews.lk/local-news.php?pageID=4729"
}