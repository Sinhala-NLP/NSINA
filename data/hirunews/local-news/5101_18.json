{
       "Source": "hirunews",
       "Timestamp": "Tuesday, 05 April 2016 - 7:44",
       "Headline": "පෝට්සිටිවලට එරෙහිව කොළඹදී විරෝධතාවක්",
       "News Content": "වරාය නගර ව්‍යාපෘතියට එරෙහිව පැවැත්වූ විරෝධතාවක් හේතුවෙන් කොළඹ කොටුවේ ගාලූමුවදොර මාර්ගය තාවකාලිකව වසා දැමීමට ඊයේ (04) සිදුවුණා.\nවිරෝධතාව සංවිධාන කර තිබුණේ පෝර්ට් සිටි විරෝධි ජනතා ව්‍යාපාරයයි.\nජනාධිපති ලේකම් කාර්යාලයෙන් සහ අග්‍රාමාත්‍ය කාර්යාලයෙන් පැමිණි නියෝජිතයන් වෙත සංදේශයක් භාරදීමෙන් අනතුරුව විරෝධතාකරුවන් විසිර ගියා.\nනව රජය බලයට පත්වීමෙන් අනතුරුව අත්හිටුවනු ලැබූ පෝට් සිටි හෙවත් කොළඹ වරාය නගර ව්‍යාපෘතිය නව පාරිසරික ඇගයීම් වාර්තා විශ්ලේෂණයකින් පසු යළි ආරම්භ කිරීමට නියමිතයි.",
       "URL": "https://www.hirunews.lk/130140/පෝට්සිටිවලට-එරෙහිව-කොළඹදී-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=5101"
}