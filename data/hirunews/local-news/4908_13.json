{
       "Source": "hirunews",
       "Timestamp": "Thursday, 25 August 2016 - 12:44",
       "Headline": "සම්මත වූ අතුරුදහන්වූවන් පිළිබඳ කාර්යාල පනතට සංශෝධන - අගමැති මැති සබයේදී පවසයි",
       "News Content": "අතුරුදහන්වූවන් පිළිබඳ කාර්යාලයක් පිහිටුවීමේ පනතට සංශෝධන ඇතුළත් කළ හැකි බව අග්‍රාමාත්‍ය රනිල් වික්‍රමසිංහ අද පාර්ලිමේන්තුවේදී ප්‍රකාශ කළා.\nඒ, විපක්ෂයේ ප්‍රධාන සංවිධායක පාර්ලිමේන්තු මන්ත්‍රී අනුර කුමාර දිසානායක සිදුකළ විමසීමකට පිළිතුරු ලෙසයි.\nමෙම පනතට ජනතා විමුක්ති පෙරමුණ ඉදිරිපත් කළ සංශෝධනයක් ඇතුළත් නොකිරීම සම්බන්ධයෙන් අනුර කුමාර දිසානායක මන්ත්‍රිවරයා මෙහිදී අග්‍රාමාත්‍යවරයාගෙන් විමසීමක් කළා.\nපාර්ලිමේන්තුවේදී සම්මත වූ අතුරුදන්වූවන් පිළිබඳ කාර්යාලය පිහිටුවීමේ පනතට කථානායකවරයා අත්සන් තැබුවේ පසුගිය අඟහරුවාදායි.",
       "URL": "https://www.hirunews.lk/141445/සම්මත-වූ-අතුරුදහන්වූවන්-පිළිබඳ-කාර්යාල-පනතට-සංශෝධන-අගමැති-මැති-සබයේදී-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=4908"
}