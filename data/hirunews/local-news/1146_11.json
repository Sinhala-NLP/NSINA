{
       "Source": "hirunews",
       "Timestamp": "Tuesday, 24 May 2022 - 14:40",
       "Headline": "ඉන්දු-අමෙරිකානු නායකයන් අතර හමුවක්",
       "News Content": "අද (24) ඉන්දීය අග්‍රාමාත්‍ය නරේන්ද්‍ර මෝඩි සහ අමෙරිකා එක්සත් ජනපදයේ ජනාධිපති ජෝ බයිඩන් අතර ද්විපාර්ශවික සාකච්ඡාවක් පැවැත්වුණා.\nඒ ටෝකියෝ හි පැවති Quad සමුළුවට සමගාමීවයි.\nමෙම ද්විපාර්ශ්වික සාකච්ඡාව, පිළිබඳ අදහස් දක්වමින් එක්සත් ජනපද ජනාධිපති ජෝ බයිඩන් පසුගිය අඟහරුවාදා කියා සිටියේ එක්සත් ජනපද-ඉන්දියා හවුල්කාරිත්වය යනු “පෘථිවියේ අපට සිටින සමීපතමයන්” ගොඩනගන හමුවක් වන අබ්වයි.\nඑම ද්විපාර්ශ්වික හමුව ඉන්දීය අග්‍රාමාත්‍ය නරේන්ද්‍ර මෝදි හැඳින්වූයේ “විශ්වාසයේ හවුල්කාරිත්වය” යනුවෙන්.\nතව ද නායකයින් දෙදෙනා ම පසුගිය සඳුදා අත්සන් කරන ලද එක්සත් ජනපද ආයෝජන දිරිගැන්වීමේ ගිවිසුම පිළිබඳව විශ්වාසය පූර්ණ විශ්වාසය පල කරන බව ද සාකච්ඡාවේ දී ප්‍රකාශ කර සිටියා.\nඑහි දී අදහස් දැක් වූ අමෙරිකානු ජනාධිපතිවරයා, “අගමැතිතුමනි, අපේ රටවලට එකට කළ හැකි සහ කළ හැකි බොහෝ දේ තිබෙනවා. එලෙස ම, එක්සත් ජනපද-ඉන්දියා හවුල්කාරිත්වය පෘථිවියේ අපට සිටිනා සමීපතමයින් අතරත් ඇති කිරීමට මම කැපවී සිටිනවා. එලෙස ම ඉන්දියාවේ වැදගත් වැඩකටයුතු දිගට ම කරගෙන යාමට, එන්නත් නිෂ්පාදනයට සහ පිරිසිදු බලශක්ති නිෂ්පාදනයට මුලපිරීම්වලට අපි එකඟතාවකට පැමිණීම ගැන මම සතුටු වෙනවා. අපි ඉන්දු-එක්සත් ජනපද එන්නත් ක්‍රියාකාරී වැඩසටහන අලුත් කිරීම ගැන ද මම සතුටු වෙනවා. ” යනුවෙන් අමෙරිකානු ජනාධිපතිවරයා ප්‍රකාශ කළ බව විදිස් මාධ්‍ය වාර්තා කොට තිබුණා.\nඊට අමතරව රුසියානු-යුක්රේන යුද්ධයේ ඍණාත්මක බලපෑම් ලෝක පර්යායට අවම කර ගන්නේ කෙසේ ද යන්න පිළිබඳව දෙරට දෙරට ම අවධානය යොමු කරන බව ද අමෙරිකානු ජනාධිපතිවරයා ප්‍රකාශ කොට තිබෙනවා.",
       "URL": "https://www.hirunews.lk/305186/ඉන්දු-අමෙරිකානු-නායකයන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1146"
}