{
       "Source": "hirunews",
       "Timestamp": "Thursday, 05 March 2020 - 12:06",
       "Headline": "යුධ හමුදා කමාන්ඩෝ රෙජිමේන්තුවේ 40 වැනි සංවසත්සරය උත්කර්ශවත් අන්දමින් ආරම්භ වෙයි (වීඩියෝ)",
       "News Content": "යුධ හමුදා කමාන්ඩෝ රෙජිමේන්තුවේ 40 වැනි සංවසත්සරය නිමිත්තෙන් නුවර , හලාවත, ගාල්ල නගරවල සිට අද පාගමනක් ආරම්භ කළා.\n\"Commando Footslog walk\" නමින් මෙය නම් කර තිබෙනවා.\nනුවරින් ආරම්භ කරන පාගමන කෑගල්ල දක්වාද, ගනේමුල්ලෙන් ආරම්භ කරන පාගමන නයිනමඩවල දක්වාත්, ගාල්ලෙන් ආරම්භ කරන පාගමන අහුංගල්ල දක්වාත් අද ගමන් කිරීමට නියමිතය.\nඑමෙන්ම මෙම මස 07වනදා ගනේමුල්ල කමාන්ඩෝ රෙජිමේන්තු මුලස්ථානයට එක්වෙයි.\n08වනදා පෙරවරුවේ රථ පෙලපාලිය බම්බලපිටියට පැමිණේ.\nදහවල් 01ට බම්බලපිටියෙන් ගෝල්ෆේස් දක්වා පිටත්වෙයි.\n1981 ආරම්භ කරන ලද මෙම රෙජිමේන්තුවේ සිටි සියලුම කමාන්ඩෝ නිලධාරීන් මේ සඳහා සහභාගීවීමට නියමිතය.\nමෙහි විශේෂත්වය වන්නේ යුධ හමුදා කමාන්ඩෝ රෙජිමේන්තුව නිර්මාණය කරන ලද  කර්නල් සුනිල් ඩී පිරීස්  මහතාද සහභාගී වීමයි.\nමෙම 40වන සංවත්සරය සඳහා යුධ හමුදාපති ලුතිනල් ජනරාල් (වැඩබලන ආරක්ෂක මාණ්ඩලික ප්‍රධානී) ශවේන්ද්‍ර සිල්වා ප්‍රධාන අමුත්තා ලෙස සහභාගීවීමට නියමිතය.\nඅනෙක් ආරාධිත අමුත්තා වන්නේ කමාන්ඩෝ රෙජිමේන්තුවේ අධිපති මේජර් ජනරාල් ප්‍රදීප් ද සිල්වාය.",
       "URL": "https://www.hirunews.lk/235835/යුධ-හමුදා-කමාන්ඩෝ-රෙජිමේන්තුවේ-40-වැනි-සංවසත්සරය-උත්කර්ශවත්-අන්දමින්-ආරම්භ-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2869"
}