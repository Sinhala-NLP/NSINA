{
       "Source": "hirunews",
       "Timestamp": "Tuesday, 01 September 2020 - 11:12",
       "Headline": "ජනපති අල්ටයර් ගොඩනැගිලි සංකීර්ණය නිරීක්ෂණ කරයි (ඡායාරූප)",
       "News Content": "බේරවැව ආසන්නයේ අක්කර දෙක හමාරක භූමි ප්‍රදේශයක ඉදිකෙරෙන අල්ටයර් නේවාසික සහ වාණිජ ගොඩනැගිල්ල ඊයේ ජනාධිපති ගෝඨාභය රාජපක්ෂගේ නිරීක්ෂණයට ලක්ව තිබෙනවා.\nමෙම ගොඩනැගිල්ල කොළඹ පිහිටි උසම ගොඩනැගිලි අතරින් එකක් ලෙසයි සැලකෙන්නේ.\nආයෝජන මණ්ඩලයේ ලියාපදිංචි ව්‍යාපෘතියකට අනුව නාගරික සංවර්ධන අධිකාරියේ අධීක්ෂණය යටතේ ඉදිකෙරෙන මෙම ගොඩනැගිල්ලෙහි ආයෝජනය ඇමරිකානු ඩොලර් මිලියන 250ක්.\nකුළුණු දෙකකින් යුත් මෙම ගොඩනැගිලි සංකීර්ණය මහල් 68කින් සහ 63කින් සමන්විතයි.\nගොඩනැගිලි සංකීර්ණයේ ඉදිකිරිම් කටයුතු සියයට 98 ක් පමණ මේ  වනවිට අවසන් කර ඇති අතර, ඉතිරි ඉදිකිරීම් කටයුතු ලබන වසරේ ජනවාරි මාසය වනවිට අවසන් කෙරෙනු ඇති.\nනිරීක්ෂණ චාරිකාවට එක්වෙමින් ජනාධිපති ගෝඨාභය රාජපක්ෂ සදහන් කළේ සංචාරක ආකර්ශනයට මෙවැනි ගොඩනැගිලි ඉදිකිරීම් හේතු වන බවයි.",
       "URL": "https://www.hirunews.lk/249137/ජනපති-අල්ටයර්-ගොඩනැගිලි-සංකීර්ණය-නිරීක්ෂණ-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2485"
}