{
       "Source": "hirunews",
       "Timestamp": "Monday, 12 March 2018 - 6:59",
       "Headline": "යාපනයේ බැංකුවකට අයත් මුදල් වංචාවකට සම්බන්ධ සැකකරුවන් 4 ක් අත්අඩංගුවට",
       "News Content": "යාපනයේ රාජ්‍ය බැංකුවකට ගෙන එන ලද රුපියල් 11,074,000 ක මුදලකින් රුපියල් 8,020,000 ක මුදලක් අස්ථානගත වීම සම්බ්නධයෙන් පෞද්ගලික ආරක්ෂක ආයතනයක සේවකයන් 4 දෙනෙකු අත්අඩංගුවට ගෙන තිබෙනවා.\nපසුගිය 9 වනදා අනුරාධපුර ප්‍රදේශයේ බැංකුවකිනුයි යාපනයේ බැංකුවට මෙම මුදල් රැගෙනවිත් ඇත්තේ.\nසැකකරුවන් මුදල් රැගෙන යමින් සිටියදී තේ පානය කිරීමට අතමරග ප්‍රදේශයකදී වාහනය නතර කර තිබෙනවා.\nඔවුන් තේ පානය කර යළි පැමිණෙන විට මුදල් අඩංගුව තිබු බෑග් දෙකක් අතුරුදන් බවටයි පොලිසියට ප්‍රකාශකර ඇත්තේ.\nඑම මුදල් බෑග් දෙක කිසියම් අයෙක් සොරකම් කරන්නට ඇතැයි සැක කරන බව ද ඔවුන් ප්‍රකාශකර ඇතැයි සඳහන්.\nඅනතුරුව සිදුකළ විමර්ශණවලින් පසුවයි මුදල් රැගෙන ගිය නිලධාරීන් අත්අඩංගුවට ගෙන ඇත්තේ.\nවයස අවුරුදු 56, 43, 24 සහ 23 වයස්වල පසුවන සැකකරුවන් කැබිතිගොල්ලෑව, අනුරාධපුර සහ ඇලයාපත්තුව ප්‍රදේශවල පදිංචිකරුවන්.\nඔවුන් පසුගිය 10 වනදා යාපනය මහේස්ත්‍රාත් අධිකරණයට ඉදිරිපත් කිරීමෙන් පසු ලබන 23 වනදා දක්වා රක්ෂිත බන්ධනාගාර ගතකර තිබෙනවා.\nයාපනය පොලිසිය වැඩිදුර විමර්ශණ මෙහෙයවනවා.",
       "URL": "https://www.hirunews.lk/185661/යාපනයේ-බැංකුවකට-අයත්-මුදල්-වංචාවකට-සම්බන්ධ-සැකකරුවන්-4-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4042"
}