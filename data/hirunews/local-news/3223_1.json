{
       "Source": "hirunews",
       "Timestamp": "Monday, 29 July 2019 - 16:12",
       "Headline": "ත්‍රී රෝද රථයක් ගිනිගෙන විනාශ වෙයි",
       "News Content": "බදුල්ල මහියංගණය ප්‍රධාන මාර්ගයේ මැඩිතලේ ප්‍රදේශයේදී ත්‍රී රෝද රථයක් ගිනිගෙන විනාශවී තිබෙනවා.\nගිරාඳුරුකෝට්ටේ ප්‍රදේශයේ සිට බණ්ඩාරවෙල දක්වා ධාවනය වෙමින් තිබියදී ත්‍රී රෝද රථය ගිනිගෙන ඇති අතර අඹුසැමි යුවළක් සහ කුඩා දරුවෙක් එම අවස්ථාවේ එහි ගමන් කර ඇති බවයි අප වාර්තාකරු සඳහන් කළේ.\nත්‍රී රෝද රථය පිටුපසින් ගිනිගන්නා අයුරු දුටු රියදුරු ත්‍රී රෝද රථයෙන් පැන බිරිඳ සහ දරුවා ඉවත්කරගෙන තිබෙනවා.\nඅනතුරුව ත්‍රී රෝද රථය පිටුපසට ඇදී ගොස් පෙරලී ගිය බව ප්‍රකාශකර තිබෙනවා.\nබිරිඳගේ ගුරු පත්වීමක් සඳහා වන සම්මුඛ පරීක්ෂණයකට යමින් සිටියදී ත්‍රී රෝද රථය ගිනිගෙන ඇති අතර එහිදී සහතික පත් ඇතුලු සියලුදෑ විනාශවී ඇතැයි සඳහන්.",
       "URL": "https://www.hirunews.lk/221263/ත්‍රී-රෝද-රථයක්-ගිනිගෙන-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3223"
}