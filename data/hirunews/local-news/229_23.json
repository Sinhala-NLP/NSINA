{
       "Source": "hirunews",
       "Timestamp": "Wednesday, 28 June 2023 - 14:26",
       "Headline": "ගිරිතලේ ජලාශයේ මාළු නෑ: ධීවරයින්ට ගැටලු රැසක්",
       "News Content": "පොළොන්නරුව, ගිරිතලේ ජලාශයේ මසුන් හිඟවීමෙන් ඒ ආශ්‍රිත ධීවර රැකියාවේ නිරත පවුල් ගැටලු රැසකට මුහුණ පා සිටිනවා.\nඔවුන් පවසන්නේ, ජලාශයට මසුන් මුදාහැරීමේ ක්‍රියාවලිය වසර කිහිපයක සිට බලධාරීන් විසින් සිදු කර නොමැති බවයි.\nපොළොන්නරුව ගිරිතලේ ජලාශයේ ධීවර රැකියාවේ නිරත පවුල් සංඛ්‍යාව 50කට අධිකයි.\nකොරළි, ලූලන් ආදි මසුන් අල්ලා ජීවිකාව සපයා ගන්නා ඔවුන්ගේ ප්‍රධානම සවිය වන්නේ මේ ජලාශයයි.\nනමුත් ජලාශයේ මසුන් හිඟවීමෙන් එම පවුල් ගැටලු රැසකට මුහුණ පා සිටිනවා.\nඋතුරු මැද පළාත් ජලජ ජීවි ආයතනය මඟින් මත්ස්‍ය අස්වැන්න වැඩි කර ගැනීම සඳහා වාර්ෂිකව ජලාශයට මසුන් මුදා හැරීම සිදු කළ යුතු වුවද වසර 3කට ආසන්න කාලයක සිට එම ක්‍රියාවලිය සිදු වී නැතැයි ධීවරයින් පෙන්වා දෙනවා.\nමෙම ගැටලුව හේතුවෙන් ධීවරයින්ගේ ආදායම් තත්ත්වය ද පහත වැටෙමින් පවතින බැවින් මේ සඳහා කඩිනම් විසඳුම් ලබා දෙන්නැයි ඔවුන් බලධාරීන්ගෙන් ඉල්ලා සිටිනවා.",
       "URL": "https://www.hirunews.lk/339363/ගිරිතලේ-ජලාශයේ-මාළු-නෑ-ධීවරයින්ට-ගැටලු-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=229"
}