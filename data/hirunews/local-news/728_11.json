{
       "Source": "hirunews",
       "Timestamp": "Thursday, 17 November 2022 - 13:22",
       "Headline": "ඉස්තාන්බුල් බෝම්බ ප්‍රහාරයේ සී.සී.ටීවී දර්ශන එළියට",
       "News Content": "තුර්කියේ ඉස්තාන්බුල් අගනුවර ජනාකීර්ණ තක්ෂිම් චතුරශ්‍රයේදී බෝම්බයක් පුපුරා ගියේ ඉකුත් ඉරිදා පස්වරුවේයි.\nඉන් පුද්ගලයන් 6 දෙනෙකු ජීවිතක්ෂයට පත්ව තවත් 81 දෙනෙක් තුවාල ලැබුවා. ඒ අතර විදේශිකයන්ද වනවා.\nබෝම්බ ප්‍රහාරයට අදාළ ප්‍රධාන සැකකාරිය එය ගෙනැවිත් තක්ෂිම් චතුරශ්‍රයේ තබායන අයුරු දැක්වෙන ආරක්ෂක කැමරා දර්ශන මේ වන විට මාධ්‍යයට නිකුත් කර තිබෙනවා.\nඅදාළ සැකකාරිය විශාල බෑගයක් රැගෙන ඉස්තාන්බුල්නුවර වීදි ඔස්සේ ගොස් එක් ස්ථානයකදී එම බෑගය අසුනක් මත තබා පලායන අයුරුයි එම රූපරාමුවල පැහැදිලිව දැක්වෙනවා.\nමෙම ප්‍රහාරයට අදාළව අත්අඩංගුවට ගත් සිරියානු ජාතික මෙම ප්‍රධාන සැකකාර කාන්තාවට අමතරව එරට විමර්ශන ඒකක විසින් තවත් 47 දෙනෙක් අත්අඩංගුවට ගෙන තිබෙනවා.",
       "URL": "https://www.hirunews.lk/320604/ඉස්තාන්බුල්-බෝම්බ-ප්‍රහාරයේ-සී-සී-ටීවී-දර්ශන-එළියට",
       "Category": "Local News",
       "Parent URL": "https://www.hirunews.lk/local-news.php?pageID=728"
}