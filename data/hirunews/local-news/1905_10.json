{
       "Source": "hirunews",
       "Timestamp": "Saturday, 05 June 2021 - 10:16",
       "Headline": "කොත්මලේ සහ ලක්ෂපාන ජලාශ වල වාන්දොරටු විවෘත කෙරේ",
       "News Content": "මධ්‍යම කඳුකර ප්‍රදේශයට ඇදහැලෙන අධික වැසි සමඟ ඉහළ කොත්මලේ ජලාශයේ එක් වාන්දොරටුවක් විවෘත කර තිබෙනවා.\nජලාශයේ ඉහළ ජල පෝෂක ප්‍රදේශයට ඇද හැලුණු අධික වර්ෂාව හේතුවෙන් එක් වාන්දොරටුවක් ස්වයංක්‍රීයව විවෘත වී ඇති බවයි නුවරඑළිය ආපදා කළමනාකරණ ඒකකය ප්‍රකාශ කළේ.\nඒ හේතුවෙන් ජලාශ වේල්ල පහලින් කොත්මලාඔයේ දෙපස පහත්බිම්වල සිටින ජනතාව සැලකිලිමත් වන ලෙසට නුවරඑළිය ආපදා කළමනාකරණ ඒකකයේ සහකාර අධ්‍යක්ෂ රංජිත් අහලකෝන් ඉල්ලීමක් කරනවා.\nමේ අතර, විමලසුරේන්ද්‍ර ජලාශය ද වාන් දැමීමට පටන් ගෙන ඇති අතර, ලක්ෂපාන ජලාශයේ ද එක් වාන්දොරටුවක් විවෘත කර තිබෙනවා.",
       "URL": "https://www.hirunews.lk/273437/කොත්මලේ-සහ-ලක්ෂපාන-ජලාශ-වල-වාන්දොරටු-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1905"
}