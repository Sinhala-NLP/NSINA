{
       "Source": "hirunews",
       "Timestamp": "Saturday, 05 September 2020 - 7:25",
       "Headline": "ඉන්දියාවේ කොරෝනා ආසාදිතයන් මිලියන හතර ඉක්මවයි - අවසන් මිලියනය දින 13ක් තුල",
       "News Content": "ඉන්දියාවේ කොරෝනා වෛරස් ආසාදිතයන් සංඛ්‍යාව ඊයේ මිලියන හතරේ සීමාව ඉක්මවූවා.\nඒ, ගතවූ පැය විසි හතර තුළ තවත් නව ආසාදිතයන් 87,800ක් වාර්තාවීමත් සමඟයි.\nඉන්දියාවෙන් දිනක වැඩිම නව ආසාදිතයන් මෙලෙස වාර්තාවූයේ අඛන්ඩ තුන්වන දිනටයි.\nඉන්දියාවේ කොරෝනා වෛරස් ආසාදිතයන් මිලියන තුනේ සිට මිලියන හතර දක්වා වැඩිවීමට ගතවී ඇත්තේ දින 13ක් පමණයි.\nඑය ලොව ඕනෑම රටක කොරෝනා ආසාදිතයන් මිලියනයක් වාර්තාවූ අඩුම කාලය ලෙස සැළකෙන බව ටයිම්ස් ඔෆ් ඉන්දියා පුවත්පත සඳහන් කළා.\nඉන්දියාවේ පළමු කොරෝනා ආසාදිතයන් මිලියනය, මිලියන දෙක දක්වා වැඩිවීමට දින 21 ක් ගතවූ අතර, මිලියන තුන වාර්තාවූයේ දින 16 කින්.\nමේ වනවිට ලොව පුරා කොරෝනා ආසාදිතයන් සංඛ්‍යාව දෙකෝටි 67 ලක්ෂ 73,000 ඉක්මවා ඇති අතර, මරණ සංඛ්‍යාව අටලක්ෂ 78,000 කට අධිකයි.",
       "URL": "https://www.hirunews.lk/249449/ඉන්දියාවේ-කොරෝනා-ආසාදිතයන්-මිලියන-හතර-ඉක්මවයි-අවසන්-මිලියනය-දින-13ක්-තුල",
       "Category": "Local News",
       "Parent URL": "https://www.hirunews.lk/local-news.php?pageID=2475"
}