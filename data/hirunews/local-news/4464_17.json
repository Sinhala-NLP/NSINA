{
       "Source": "hirunews",
       "Timestamp": "Sunday, 18 June 2017 - 7:45",
       "Headline": "ශ්‍රී ලංකාවේ ප්‍රමාණය වෙනස් වෙයි",
       "News Content": "දැනට සිදු කෙරෙන සංවර්ධන ව්‍යාපෘති හේතුවෙන් මෙරට භූමියේ ප්‍රමාණාත්මක වෙනසක් සිදුව ඇති බව ශ්‍රී ලංකා මිනින්දෝරු දෙපාර්තමේන්තුව පවසනවා.\nමිනුම්පති පී.එන්.පී. උදයකාන්ත කියා සිටියේ ඒ අනුව වර්ග කිලෝමීටර 65 610 ක් ලෙස පවතින මෙරට භූමි ප්‍රමාණය වර්ග කිලෝමීටර දෙකකින් පමණ වැඩි විය හැකි බවයි.\nදැනට ක්‍රියාත්මක වරාය නගර ව්‍යාපෘතිය හේතුවෙන් අලූතින් වර්ග කිලෝමීටර දෙකහමාරක පමණ භූමි ප්‍රමාණයක් එක්වනු ඇති බවත්, හම්බන්තොට වරාය ව්‍යාපෘතිය හේතුවෙන් භූමියෙන් ප්‍රමාණයක් අහිමිව ගොස් ඇති බවත් ඔහු සඳහන් කළා.",
       "URL": "https://www.hirunews.lk/163812/ශ්‍රී-ලංකාවේ-ප්‍රමාණය-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4464"
}