{
       "Source": "hirunews",
       "Timestamp": "Wednesday, 08 June 2016 - 15:14",
       "Headline": "කාලගුණයෙන් අනතුරු ඇගවීමක්",
       "News Content": "දිවයින තුල සහ අවට මුහුදු ප්‍රදේශවල තද සුළං තත්වයක් ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nදිවයින වටා වන මුහුදු ප්‍රදේශවල සුළං වේගය පැයට කිලෝමීටර් 70 ත් 80 ත් දක්වා වැඩිවීමට හැකි බවයි දෙපාර්තමේන්තුව නිවේදනය කලේ.\nවිටින් විට මුහුදු ප්‍රදේශ ඉතා රලු විය හැකි බැවින් මේ සම්බන්ධයෙන් විමසිලිමත් වන ලෙසට ධීවර සහ නාවික ප්‍රජාවගෙන් කාලගුණ විද්‍යා දෙපාර්තමේන්තුව ඉල්ලීමක් කරනවා.\nදිවයින හරහා මෙන්ම මධ්‍යම කඳුකරයේ බටහිර බෑවුම් ප්‍රදේශවල / උතුර / උතුරු මැද සහ නැගෙනහිර පළාත්වල විටින් විට හමන තද සුළං ද ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කලා.",
       "URL": "https://www.hirunews.lk/135062/කාලගුණයෙන්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=5014"
}