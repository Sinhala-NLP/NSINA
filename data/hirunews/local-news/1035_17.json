{
       "Source": "hirunews",
       "Timestamp": "Friday, 08 July 2022 - 23:58",
       "Headline": "බිරිඳ දරුවා ද සමග ප්‍රංශයට ගිය පුවත ගැන නාමල්ගෙන් පැහැදිළි කිරීමක්",
       "News Content": "පාර්ලිමේන්තු මන්ත්‍රී නාමල් රාජපක්ෂගේ බිරිඳ ලිමිණි රාජපක්ෂ, ඇගේ දරුවා ද රැගෙන අද අලුයම් කාලයේ සිංගප්පූරුව හරහා ප්‍රංශයට ගත් බව ට මාධ්‍ය වාර්තා පළවුණා.\nළිමිණි මෙලෙස දිවයිනෙන් බැහැරව ගොස් ඇත්තේ සිංගප්පූරු ගුවන් සේවාවට අයත් SQ-469 දරන ගුවන් යානයෙන්.\nඅද අලුයම කටුනායක ගුවන් තොටුපළේ පිටත් වූ මේ දෙපළ ගුවන් තොටුපළට ඇරලවීම සඳහා නාමල් රාජපක්ෂ ද පැමිණ සිටි බව එම වාර්තාවල සඳහන් වුණා.\nකෙසේ වෙතත්, එම වාර්තා උපුටා දක්වමින් පාර්ලිමේන්තු මන්ත්‍රී නාමල් රාජපක්ෂ සඳහන් කරන්නේ එම චාරිකාව සම්පූර්ණයෙන්ම ඇයගේ වෘත්තීය ජීවිතයට අදාළ බවයි.\nසංචාරක ක්ෂේත්‍රයට සම්බන්ධ ව්‍යාපාරයක නියැළෙන සිය බිරිඳගේ විදෙස් සංචාර සහ තමාගේ දේශපාලන දිවිය අතර කිසිදු සම්බන්ධතාවක් නොමැති බව ඔහු සඳහන් කරනවා.\nඑමෙන්ම නාමල් රාජපක්ෂ වැඩිදුරටත් සඳහන් කරන්නේ, සිය බිරිඳ තව දුරටත් සංචාරක ක්ෂේත්‍රයට අදාළ කටයුතුවල අඛණ්ඩව නියැලෙනු ඇති බවටයි.\nඇයගේ සාමාන්‍ය ක්‍රියාකාරකමක් වන මෙය විශේෂ ප්‍රවෘත්තියක් වන්නෙ කෙසේ දැයි යන්න තමාට සිතා ගත නොහැකි බවත් ඔහු තැබූ සටහනේ සඳහන්.",
       "URL": "https://www.hirunews.lk/309495/බිරිඳ-දරුවා-ද-සමග-ප්‍රංශයට-ගිය-පුවත-ගැන-නාමල්ගෙන්-පැහැදිළි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1035"
}