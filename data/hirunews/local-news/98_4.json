{
       "Source": "hirunews",
       "Timestamp": "Monday, 14 August 2023 - 23:24",
       "Headline": "''රජය අයි නාලිකාව විකුණන්න හදනවා\" - සජිත් ප්‍රේමදාස",
       "News Content": "ආයෝජකයින්ට රාජ්‍ය මාධ්‍ය ආයතන ලබා දීමේදී විනිවිදභාවයකින් යුත් තරගකාරී ක්‍රමවේදයක් යටතේ සිදුකළ යුතු බව විපක්ෂ නායක සජිත් ප්‍රේමදාස පවසනවා.\nවිපක්ෂ නායකවරයා මේ බව සඳහන් කළේ, අම්පාර සමන්තුරේ මුස්ලිම් මධ්‍ය මහා විද්‍යාලයේ පැවැති සක්වළ වැඩසටහනට එක්වෙමින්.\nවිපක්ෂ නායක සජිත් ප්‍රේමදාස මහතාගේ සංකල්පයක් මත ක්‍රියාත්මක කෙරෙන සක්වළ වැඩසටහන යටතේ අම්පාර සමන්තුරේ මුස්ලිම් මධ්‍ය මහා විද්‍යාලයට රුපියල් ලක්ෂ 50ක් වටිනා බස් රථයක් පරිත්‍යාග කිරීම අද (14) සිදු කෙරුණා.\nඑහිදී වැඩිදුරටත් අදහස් දක්වමින් ඔහු ප්‍රකාශකර සිටියේ රටේ පවතින මූල්‍ය ගැටලු හමුවේ රාජ්‍ය රූපවාහිනී නාලිකා විකුණා දැමීමට රජය කටයුතු කරන බවයි.\nවැඩිදුරටත් අදහස් දක්වමින් ඔහු පවසා සිටියේ\n\"රූපවාහිනී අයි නාලිකාව විකුණන්න යනවා. අපිට ආරංචියි බදු දීලා කියලා. මේ රටේ මූල්‍ය ප්‍රශ්නයට විසඳුම් අවශ්‍යයි. අලුත් ආයෝජකයෝ රාජ්‍ය මාධ්‍යයට සම්බන්ධ කරද්දී. යම් කිසි පිළිවෙළක් තියෙන්න ඕනේ.'' යන්නයි.",
       "URL": "https://www.hirunews.lk/344845/රජය-අයි-නාලිකාව-විකුණන්න-හදනවා-සජිත්-ප්‍රේමදාස",
       "Category": "Local News",
       "Parent URL": "https://www.hirunews.lk/local-news.php?pageID=98"
}