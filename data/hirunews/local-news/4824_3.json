{
       "Source": "hirunews",
       "Timestamp": "Tuesday, 25 October 2016 - 7:17",
       "Headline": "Update- රංගේ බණ්ඩාරගේ පුත්‍රයා අද අධිකරණයට",
       "News Content": "ආණමඩුව - කුරුණෑගල ප්‍රධාන මාර්ගයේ ධර්මපාල ප්‍රදේශයේදී සිදුවූ මාරක රිය අනතුර සම්බන්ධයෙන් අත්අඩංගුවට ගත් රාජ්‍ය අමාත්‍ය පාලිත රංගේ බණ්ඩාරගේ පුත්‍රයා ඇතුඵ තුන්දෙනා ආණමඩුව මහේස්ත්‍රාත් අධිකරණය වෙත අද ඉදිරිපත් කෙරෙනවා.\nඊයේ රාත්‍රි 7.30ට පමණ සිදු වු මෙම අනතුරින් ආනමඩුව නගරයේ වෙළදසැලක සේවය කරන 42 හැවිරිදි පුද්ගලයෙකු ජිවිතක්ෂයට පත් වුණා.\nඔහු වෙළදසැලේ  සේවය අවසන් කර සිය පා පැදියෙන් නිවස බලා යන අතරතුර රාජ්‍ය අමාත්‍යවරයාගේ පුත්‍රයා ගමන් ගත් ජිප් රථයේ ගැටිමෙන් මෙම අනතුර සිදුව ඇති බවයි පොලිසිය සඳහන් කළේ.\nඅනතුරින් පසු නිකවැරටිය දෙසට නොනවත්වා ධාවනය කළ මෙම ජීප් රථය, එම ස්ථානයේ තිබූ මෝටර් රථයක් විසින් ලුහුබැද ගොස් තිබෙනවා.\nකොටවෙහෙර - කණුකැටිය ප්‍රදේශයේදි අදාල ජීප් රථය නවතා ගත් මෝටර් රථයේ සිටි පුද්ගලයන් එය කොටවෙහෙර රථවාහන පොලිස් නිලධාරින් වෙත බාර දී ඇති බව සඳහන්.\nපසුව ජීප් රථය සහ එහි ගමන් ගත් පුද්ගලයින් තුන්දෙනා ආණමඩුව පොලිසිය මගින් අත්අඩංගුවට ගනු ලැබුවා.\nඅත්අඩංගුවට ගත් රාජ්‍ය අමාත්‍යවරයාගේ පුත්‍රයා ඇතුඵ තුන්දෙනා ගමන් ගත් ජීප් රථය රාජ්‍ය අමාත්‍යවරයාගේ  බිරිදට අයත් රථයක්  බවයි පොලිසිය සඳහන් කළේ.\nUpdate- Tuesday, October 25, 2016 12.59\n--------------------------------------------------------\nආණමඩුව - ධර්මපාල ප්‍රදේශයේදී ඊයේ රාත්‍රියේ සිදුවූ මාරක රිය අනතුරක් සම්බන්ධයෙන් රාජ්‍ය අමාත්‍ය පාලිත රංගේ බණ්ඩාරගේ පුත්‍රයා පළුගස්හන්දිය පොලිස් මාර්ග බාධකයේදී අත්අඩංගුවට ගෙන තිබෙනවා.\nරාජ්‍ය අමාත්‍යවරයාගේ පුත් යශෝධ රංගේ බණ්ඩාර සමඟ අනතුර සිදුකර ඇති බව සැළකෙන ජීප් රථයද මෙහිදී අත්අඩංගුවට ගැනුනා.\nඅනතුර සිදුකළේ තමා බව පවසමින් තවත් පුද්ගලයෙකු මෙහිදී පොලීසියට භාරවී ඇති අතර, ඔහුද අත්අඩංගුවට ගැනුනු බවයි ආණමඩුව පොලීසිය සඳහන් කළේ.\nඊයේ රාත්‍රී 7.30 ට පමණ සිදුව ඇති මෙම අනතුරෙන් ආණමඩුව නගරයේ වෙළඳසැළක සේවය කරන 42 හැවිරිදි පුද්ගලයෙකු ජීවිතක්ෂයට පත්ව තිබෙනවා.\nඔහු වෙළඳසැලේ සේවය අවසන් කර සිය පාපැදියෙන් නිවස බලා යන අතරතුර රාජ්‍ය අමාත්‍යවරයාගේ පුත්‍රයාගේ ජීප් රථයේ ගැටී අනතුරට ලක්වී ඇති බවයි වාර්තාවන්නේ.\nඅනතුරින් පසු එම රථය නිකවැරටිය දෙසට ධාවනය කරමින් තිබියදී මෙලෙස පොලිස් මාර්ග බාධකයකදී අත්අඩංගුවට ගෙන තිබෙනවා.\nඅනතුරින් බරපතල තුවාල ලැබූ පුද්ගලයා රෝහලට ඇතුළත් කරන විටත් මියගොස් සිටි බවයි පොලීසිය සඳහන් කළේ.",
       "URL": "https://www.hirunews.lk/145992/update-රංගේ-බණ්ඩාරගේ-පුත්‍රයා-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4824"
}