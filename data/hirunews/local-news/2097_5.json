{
       "Source": "hirunews",
       "Timestamp": "Wednesday, 10 March 2021 - 19:11",
       "Headline": "බදුල්ලේ ඓතිහාසික වැල්බෝධිය කඩා වැටෙයි",
       "News Content": "බදුල්ල ප්‍රධාන ඉන්ධන පිරවුම් අසල තිබූ වැල්බෝධිය අද (10) ප්‍රධාන මාර්ගයට කඩා වැටීමෙන් විශාල අනතුරක් වී තිබෙනවා.\nබදුල්ල පහළ රජවීදියේ උදයරාජ මංසන්ධියේ පිහිටි මෙම වැල් බෝධිය එකවරම විශාල ශබ්දයක් නඟමින් ප්‍රධාන මාර්ගයට කඩා වැටී ඇති බවයි වාර්තා වන්නේ.\nඑම අවස්ථාවේ ප්‍රධාන මාර්ගයේ ගමන් ගත් කාර් රථයක්  සහ යතුරුපැදියක් මතට මෙම ගස කඩා වැටී ඇති අතර ඉන් කිසිවෙකුටත් ජීවීත හානි සිදුවී නැති බව, බදුල්ල පොලිසිය තහවුරු කළා.\nමීට මාස කිහිපයකට පෙර ප්‍රදේශවාසීන් විසින් කළ ඉල්ලීමකට අනුව බදුල්ල මහ නගර සභාවෙන් පැමිණ මෙම ගසේ දිරාපත් වූ අතු කපා දැමූ බවයි ප්‍රදේශවාසීන් පැවසුවේ.\nමෙම සිදුවීම හේතුවන් ප්‍රධාන මාර්ගයේ ගමනාගමනයට ද බාධා එල්ල වී තිබුණා.\nබදුල්ල මහ නගර සභාවේ ගිනි නිවීමේ ඒකකයේ නිළධාරීන්, කර්මාන්ත අංශයේ නිළධාරින් සහ විදුලිබල මණ්ඩලයේ සේවකයන්ගේ පැමිණ කඩා වැටුනු ගස ඉවත් කිරීමේ කටයුතුවල නිරත වන අයුරු දැක ගත හැකි වුණා",
       "URL": "https://www.hirunews.lk/264956/බදුල්ලේ-ඓතිහාසික-වැල්බෝධිය-කඩා-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=2097"
}