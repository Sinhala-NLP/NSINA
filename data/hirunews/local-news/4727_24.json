{
       "Source": "hirunews",
       "Timestamp": "Monday, 02 January 2017 - 13:40",
       "Headline": "බලය ගැන නොසිතා රට ගොඩනගමු ‘‘තිරසර යුගයක් - සංවර්ධන දැක්ම’’එළි දක්වමින් ජනපති කියයි",
       "News Content": "බලය ගැන නොසිතා රට තිරසාර යුගයකට ගෙනයාමට සියලුදෙනා එක්ව කටයුතු කළ යුතු බව ජනාධිපති මෛත්‍රීපාල සිරිසේන පවසනවා.\nඔහු මේ බව ප්‍රකාශ කළේ ජගත් සංවිධානය මගින් ප්‍රකාශයට පත් කළ 2030 තිරසාර යුගයක් - සංවර්ධන දැක්ම එළිදැක්වීමේ  උත්සවයට ජනාධිපති ලේකම් කාර්යාලයේදී අද එක්වෙමින්.\nමෙම අවස්ථාවට එක්වූ අග්‍රාමාත්‍ය රනිල් වික්‍රමසිංහද එක්ව සිටි අතර, ඔහු කියා සිටියේ රට සංවර්ධනය කරා ගෙන යාමේදී දේශපාලනඥයින් අතර විවිධ අදහස් පැවතිය හැකි බවයි.\nඑහෙත් සියලු දෙනා එක්ව සංවර්ධන ඉලක්ක සපුරාගත යුතු බවයි අග්‍රාමාත්‍යවරයා එහිදී තවදුරටත් කියා සිටියේ.\nමෙම අවස්ථාවට කථානායක කරූ ජයසූරිය, අගවිනිසුරු කේ ශ්‍රීපවන් සහ රජයේ අමාත්‍යවරුන් මෙන්ම පළාත් ප්‍රධාන අමාත්‍යවරුන් ඇතුලු රාජ්‍ය නිලධාරීන් රැසක් එක්ව සිටියා.",
       "URL": "https://www.hirunews.lk/151107/බලය-ගැන-නොසිතා-රට-ගොඩනගමු-තිරසර-යුගයක්-සංවර්ධන-දැක්මඑළි-දක්වමින්-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4727"
}