{
       "Source": "hirunews",
       "Timestamp": "Saturday, 02 September 2017 - 19:33",
       "Headline": "සම්මේලනයට ලැබෙන ආරාධනා ගැන විවිධ අදහස්",
       "News Content": "හෙට පැවැත්වීමට නියමිත ශ්‍රී ලංකා නිදහස් පක්ෂයේ 66 වන සංවත්සරය පිළිබඳව නිදහස් පක්ෂය සහ ඒකාබද්ධ විපක්ෂයේ මන්ත්‍රීවරුන් විවිධ අදහස් පළ කළා.\nපාර්ලිමේන්තු මන්ත්‍රී රමේෂ් පතිරණ කියා සිටියේ තමන්ට පක්ෂ සම්මේලනයට ආරාධනා ලැබී නොමැති බවයි.\nඑසේ ලැබුණත් ඊට සහභාගිවීමට තරම් වටපිටාවක් නොමැති බවයි ඔහු කියා සිටියේ.\nබස්නාහිර පළාත් ප්‍රධාන අමාත්‍ය ඉසුර දේවප්‍රිය ඒ සම්බන්ධයෙන් අදහස් පළ කරමින් කියා සිටියේ පක්ෂයේ කිසිවෙකුටත් එවැනි ආරාධනාවක් විශේෂයෙන් සිදුකර නොමැති බවයි.\nආරාධනා පත්‍රයක් ලැබුණත් හිටපු ජනාධිපතිවරයා සම්මේලනයට සහභාගි නොවන බව ප්‍රකාශ කර තිබීම හේතුවෙන් ඒකාබද්ධ විපක්ෂයේ සියලූදෙනා එම තීන්දුවට අනුව කටයුතු කරන බවයි පාර්ලිමේන්තු මන්ත්‍රී ප්‍රසන්න රණතුංග කියා සිටියේ.\nනියෝජ්‍ය අමාත්‍ය නිශාන්ත මුතුහෙට්ටිගම මේ සම්බන්ධයෙන් අදහස් පළ කරමින් කියා සිටියේ තමන් තුන්වන වරටත් හිටපු ජනාධිපතිවරයාට පක්ෂ සම්මේලනයට එක්වන ලෙසට ආරාධනා කරන බවයි.\nඔහු නොමැතිව පක්ෂය පාලූ ස්වභාවයක් ගන්නා බවද නියෝජ්‍ය අමාත්‍යවරයා සඳහන් කළා.",
       "URL": "https://www.hirunews.lk/170016/සම්මේලනයට-ලැබෙන-ආරාධනා-ගැන-විවිධ-අදහස්",
       "Category": "Local News",
       "Parent URL": "https://www.hirunews.lk/local-news.php?pageID=4341"
}