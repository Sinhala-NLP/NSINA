{
       "Source": "hirunews",
       "Timestamp": "Tuesday, 20 June 2017 - 15:56",
       "Headline": "අඩු කළ රුධිර පරීක්ෂණ ගාස්තු සහනය ජනතාවට ලැබෙන්නේ දැයි විමර්ශනයක්",
       "News Content": "පෞද්ගලික අංශයෙන් රුධිර පරික්ෂණ සදහා අය කරන ගාස්තුව අඩු කිරීමේ වාසිය ජනතාවට ලැබෙන්නේදැයි සෙවීමට විමර්ශනයක් සිදුකරන ලෙසට සෞඛ්‍ය අමාත්‍ය රාජිත සේනාරත්න ඖෂධ නියාමන අධිකාරියට අද දැනුම් දී තිබෙනවා.\nඒ අනුව ජාතික ඖෂධ නියාමන අධිකාරියේ ආහාර සහ ඖෂධ පරික්ෂකවරුන් මෙම විමර්ශනය සිදුකරන අතර ඊට අදාළ වාර්තාවක්ද සෞඛ්‍ය අමාත්‍යවරයා වෙත ලබාදීමට නියමිතයි.\nඑසේම මිල අඩු කිරීමේ වාසිය ජනතාවට ලබා නොදෙන පෞද්ගලික රෝහල් සහ රසායනාගාර පිළිබදව නීතිමය පියවර ගන්නා බවයි සෞඛ්‍ය අමාත්‍යාංශය සදහන් කළේ.\nඩෙංගු රෝගය ඉහළ යාම හේතුවෙන් රුධිර පරික්ෂණ වැඩි වශයෙන් සිදුකිරීම නිසා පූර්ණ රුධිර පරික්ෂණ සදහා අය කරන ගාස්තුව රුපියල් 250 දක්වා අඩු කෙරුණු අතර, ඩෙංගු රුධිර පරික්ෂණ සදහා අයකරන උපරිම මුදල රුපියල් දහසක් විය යුතු බවටයි සෞඛ්‍ය අමාත්‍යාංශය පසුගියදා ප්‍රකාශ කළේ.",
       "URL": "https://www.hirunews.lk/164006/අඩු-කළ-රුධිර-පරීක්ෂණ-ගාස්තු-සහනය-ජනතාවට-ලැබෙන්නේ-දැයි-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=4460"
}