{
       "Source": "hirunews",
       "Timestamp": "Thursday, 27 October 2016 - 13:13",
       "Headline": "මැදවච්චිය සහ ගල්නෑව ප්‍රදේශයෙන් අත්බෝම්බ සොයාගැනේ",
       "News Content": "මැදවච්චිය සහ ගල්නෑව ප්‍රදේශවලදී අත්බෝම්බ දෙකක් පොලීසිය සොයාගෙන තිබෙනවා.\nමැදවච්චිය ප්‍රාදේශීය සෞඛ්‍ය වෛද්‍ය නිලධාරී කාර්යාල භූමියේ තිබී එක් අත් බෝම්බයක් සොයාගැනුනේ භූමිය පිරිසිදු කරමින් සිටි සේවකයින් පිරිසක් විසින්.\nඅනෙක් අත්බෝම්බය ගල්නෑව - සේනපුර - කලාවැව ඉස්මත්තේ තිබී ගල්නෑව පොලීසියට හමුවී තිබෙනවා.\nඒ, ප්‍රදේශවාසියෙකු 119 පොලිස් හදිසි ඇමතුම් අංකයට ලබාදුන් තොරතුරකට අනුවයි.\nඊයේ සොයා ගැනුනු මෙම අත්බෝම්බ අද දිනයේ පොලිස් විශේෂ කාර්ය බලකායේ නිලධාරීන් විසින් නිශ්ක්‍රිය කිරීමට කටයුතු යොදා තිබෙනවා.",
       "URL": "https://www.hirunews.lk/146201/මැදවච්චිය-සහ-ගල්නෑව-ප්‍රදේශයෙන්-අත්බෝම්බ-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4820"
}