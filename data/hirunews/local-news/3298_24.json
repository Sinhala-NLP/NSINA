{
       "Source": "hirunews",
       "Timestamp": "Saturday, 15 June 2019 - 19:30",
       "Headline": "විපක්ෂයේ තවත් දේශපාලන තීන්දුවක් හෙළිවේ",
       "News Content": "ලබන අගෝස්තු මාසයේ පැවැත්වෙන තම පක්ෂ ජාතික මහා සම්මේලනයේ දී ජනාධිපතිවරණ අපේක්ෂකයා නිල වශයෙන් ප්‍රකාශයට පත් කරන බව ශ්‍රී ලංකා පොදුජන පෙරමුණ ප්‍රකාශ කළා.\nඑම පෙරමුණ නියෝජනය කරන පාර්ලිමේන්තු මන්ත්‍රී රෝහිත අබේගුණවර්ධන අද පැවති මාධ්‍ය හමුවකදී මේ බව සදහන් කළා.\nඉදිරියේදී ජනමත විචාරණයක් පැවැත්වීමේ සූදානමක් ඇතැයි ද මන්ත්‍රීවරයා එහිදී කියා සිටියා.\nඔවුන් පෙන්වා දුන්නේ පාර්ලිමේන්තු මැතිවරණයක් පැවැත්විය යුතුද නැද්ද යන්න සම්බන්ධයෙන් ජනමත විචාරණයක් පැවැත්වීම පිළිබදව තොරතුරු ලැබි ඇති බවයි.\nමේ අතර, එක්සත් ජාතික පක්ෂ නායකත්වයේ වෙනසක් සිදුවිය යුතු බවට අමාත්‍ය අජිත් පී.පෙරේරා සිදුකළ ප්‍රකාශය සම්බන්ධයෙන් ද ඔහු අදහස් පළ කළා.",
       "URL": "https://www.hirunews.lk/218474/විපක්ෂයේ-තවත්-දේශපාලන-තීන්දුවක්-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=3298"
}