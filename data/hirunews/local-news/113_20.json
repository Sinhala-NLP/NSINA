{
       "Source": "hirunews",
       "Timestamp": "Tuesday, 08 August 2023 - 16:30",
       "Headline": "පොළොන්නරුව - “මානික්කම් පට්ටිය” දුම්රිය හරස් මාර්ගය දින 4 කට වැසේ",
       "News Content": "අලුත්වැඩියා කටයුත්තක් හේතුවෙන් පොළොන්නරුව සහ මනම්පිටිය දුම්රිය ස්ථාන අතර “මානික්කම් පට්ටිය” මාර්ගයේ දුම්රිය හරස් මාර්ගය ලබන 10 වනදා සිට 13 වනදා දක්වා වසා තැබෙන බව දුම්රිය දෙපාර්තමේන්තුව පවසනවා.\nඒ අනුව සැතපුම් 160 දම්වැල් 60 දරණ ස්ථානයේ පිහිටි මෙම හරස් මාර්ගය 10 වනදා පෙරවරු හතේ සිට පසුදා පස්වරු 8.30 දක්වා අර්ධ වශයෙන් වසා තැබීමට නියමිතයි.\nඑමෙන්ම 12 වනදා පෙරවරු හතේ සිට පසුදා පස්වරු 8.30 දක්වා එය වාහන ගමනාගමනයට සම්පූර්ණයෙන්ම වසා තැබෙනවා.\nඅදාළ කාලය තුළදී මුස්ලිම් කොළණි පාර දුම්රිය හරස් මාර්ගය ඔස්සේ රථවාහන ධාවනය කළ හැකි බවයි දුම්රිය දෙපාර්තමේන්තුව වැඩිදුරටත් නිවේදනය කළේ.",
       "URL": "https://www.hirunews.lk/344111/පොළොන්නරුව-මානික්කම්-පට්ටිය-දුම්රිය-හරස්-මාර්ගය-දින-4-කට-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=113"
}