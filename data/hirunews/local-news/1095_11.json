{
       "Source": "hirunews",
       "Timestamp": "Wednesday, 15 June 2022 - 7:22",
       "Headline": "අයිස් මත්ද්‍රව්‍ය සන්තකයේ තබාගෙන සිටි පුද්ගලයකු අත් අඩංගුවට",
       "News Content": "වත්තල පොලිස් වසමේ සුපිරි වෙළෙඳසලක් අසල ඊයේ (14) සිදු කළ වැටලීමකින් අයිස් මත්ද්‍රව්‍ය සමඟ පුද්ගලයකු විශේෂ කාර්‍ය බලකාය විසින් අත් අඩංගුවට ගෙන තිබෙනවා.\nඅත් අඩංගුවට ගෙන ඇත්තේ, මන්නාරම ප්‍රදේශයේ පදිංචි වයස අවුරුදු 37ක පුද්ගලයෙක්.\nසැකකරු සතු ව අත් අඩංගුවට ගන්නා අවස්ථාවේ, අයිස් මත්ද්‍ර‍ව්‍ය කිලෝග්‍රෑම් 01යි ග්‍රෑමි 20ක් තිබී ඇති අතර, ඒවා කාර් රථයක් මඟින් ප්‍රවාහණය කරමින් සිටිය දී යි අත් අඩංගුවට ගෙන ඇත්තේ.\nවැඩිදුර විමර්ශන කටයුතු පොලිස් මත්ද්‍රව්‍ය නාශක කාර්යංශය මඟින් මෙහෙයවනු ඇති.\nමේ අතර, මට්ටක්කුලිය ප්‍රදේශයේ සිදුකළ වැටලීමකදී කාන්තාවක් හෙරොයින් ග්‍රෑම් 20 මිලිග්‍රෑම් 360ක් සමඟ අත්අඩංගුවට ගෙන තිබෙනවා.",
       "URL": "https://www.hirunews.lk/307141/අයිස්-මත්ද්‍රව්‍ය-සන්තකයේ-තබාගෙන-සිටි-පුද්ගලයකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1095"
}