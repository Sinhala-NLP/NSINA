{
       "Source": "hirunews",
       "Timestamp": "Sunday, 25 July 2021 - 14:29",
       "Headline": "දහසේ වැටුප නොලැබෙන බව පවසමින් වතු කම්කරුවන් පිරිසක් උද්ඝෝෂණයක",
       "News Content": "පඩි පාලක සභාව විසින් දිනක වැටුප රුපියල් දහස දක්වා ඉහළ දමන ලෙසට වතු සමාගම්වලට දැනුම් දී තිබුණ ද එම වැටුප මෙතෙක් තමන්ට ලැබී නොමැති බව පවසමින් වතු කම්කරු වෘත්තීය සමිති කිහිපයක් අද මස්කෙලිය නගරයේ උද්ඝෝෂණයක නිරත වුණා.\nපාර්ලිමේන්තු මන්ත්‍රී පලනි දිගම්බරන් විසින් මෙම උද්ඝෝෂණය සංවිධානය කර තිබූ අතර වතු කම්කරුවන් රැසක් එම උද්ඝෝෂණයට එක්ව සිටියා.\nරුපියල් දහසේ වැටුප ලබාදීමට නම් දිනකට නෙලනු ලබන අමු තේ දළු කිලෝ 18 වෙනුවට කිලෝ 20ක් නෙලන ලෙසට වතු සමාගම් බල කරන බවයි විරෝධතාවයේ නියුතු වූවන් ප්‍රකාශ කළේ.",
       "URL": "https://www.hirunews.lk/277974/දහසේ-වැටුප-නොලැබෙන-බව-පවසමින්-වතු-කම්කරුවන්-පිරිසක්-උද්ඝෝෂණයක",
       "Category": "Local News",
       "Parent URL": "https://www.hirunews.lk/local-news.php?pageID=1797"
}