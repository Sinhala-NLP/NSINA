{
       "Source": "hirunews",
       "Timestamp": "Tuesday, 04 May 2021 - 7:28",
       "Headline": "පාර්ලිමේන්තුව කල් තැබීමේ විවාදයක් අද",
       "News Content": "රට තුළ පවතින කොරෝනා වසංගත තත්වය සම්බන්ධයෙන් පාර්ලිමේන්තුවේ කල් තැබීමේ විවාදයක් අද පැවැත්වෙනවා.\nඒ විපක්ෂය විසින් පසුගිය පක්ෂ නායක රැස්වීමේදී කළ ඉල්ලීමකට අනුවයි.\nඒ අනුව පෙරවරු 10ට ආරම්භ කරන එම විවාදය පස්වරු පහ දක්වා පැවැත්වෙනු ඇති.\nකොරෝනා වසංගත තත්ත්වය හේතුවෙන් මෙම සතියේ පාර්ලිමේන්තු සැසිවාරය දින දෙකකට සීමා කිරීමට පසුගිය පක්ෂ නායක රැස්වීමේදි තීරණය කෙරුණා.\nඒ අනුව අද සහ හෙට පමණක් පාර්ලිමේන්තු සැසිවාරය පැවැත්වීමටයි සැළසුම් කර ඇත්තේ.\nවේත්‍රධාරී නරේන්ද්‍ර ප්‍රනාන්දු කියා සිටියේ සෞඛ්‍ය මාර්ගෝපදේශවලට අනුකූලව පාර්ලිමේන්තු සැසිවාරය පැවැත්වීමට සියලු කටයුතු යොදා ඇති බවයි.\nමේ අතර වරාය නගරය ආර්ථික කොමිෂන් සභා පනත් කෙටුම්පත හෙට විවාදයට ගෙන එදිනම ඡන්ද වීමසීම සිදු කිරීමට පක්ෂ නායක රැස්වීමේදි තීරණය කෙරුණා.",
       "URL": "https://www.hirunews.lk/270362/පාර්ලිමේන්තුව-කල්-තැබීමේ-විවාදයක්-අද",
       "Category": "Local News",
       "Parent URL": "https://www.hirunews.lk/local-news.php?pageID=1977"
}