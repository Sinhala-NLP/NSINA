{
       "Source": "hirunews",
       "Timestamp": "Monday, 17 January 2022 - 13:35",
       "Headline": "මහනුවර නව රදගුරු ලෙස වැලන්ස් මෙන්ඩිස් හිමිපාණන් පත් කෙරේ",
       "News Content": "මහනුවර නව රදගුරු ලෙස වැලන්ස් මෙන්ඩිස් හිමිපාණන් අද අභිෂේක ගන්වනු ලැබූවා.\nඒ, අගරදගුරු මැල්කම් කාදිනල් රංජිත් හිමිපාණන්ගේ ප්‍රධානත්වයෙන් මහනුවර ශාන්ත අන්තෝනි මුනිඳුන්ගේ ආසන දෙව්මැදුරේදීයි.\n1958 මැයි 21 වන දා උපත ලද උන්වහන්සේ, ප්‍රථම වරට හලාවත පදවියෙන් පදවි පූජකවරය ලබන්නේ 1985 වසරේදී යි.\nඑතැන් සිට මේ දක්වා මහනුවර සහ අම්පිටිය යන ප්‍රදේශ වල දේවස්ථාන කිහිපයකම මීසම් භාර පියතුමෙකු, අධ්‍යක්ෂක පියතුමෙකු, යුව රදගුරු සහ රදගුරු ලෙස උන්වහන්සේ කටයුතු කර තිබෙනවා.\nකතෝලික ජනතාවගේ සහභාගීත්වයෙන් මහනුවර ශාන්ත අන්තෝනි මුනිඳුන්ගේ ආසන දෙව්මැදුරේදී අද පෙරවරුවේ විශේෂ දේව මෙහෙයක් සිදු කෙරුණේ නව රදගුරුතුමන්ට ආශිර්වාද එක් කරමින්.",
       "URL": "https://www.hirunews.lk/294238/මහනුවර-නව-රදගුරු-ලෙස-වැලන්ස්-මෙන්ඩිස්-හිමිපාණන්-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1419"
}