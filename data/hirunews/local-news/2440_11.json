{
       "Source": "hirunews",
       "Timestamp": "Monday, 21 September 2020 - 11:19",
       "Headline": "මහනුවර සියලු පර්යන්ත රෝහල්වල වෛද්‍යවරු සංකේත වර්ජනයක",
       "News Content": "මැණික්හින්න ප්‍රාදේශීය රෝහලේ වෛද්‍යවරයෙකුට පසුගියදා සිදුකළ පහරදීමට විරෝධය පළ කරමින් මහනුවර දිස්ත්‍රික්කයේ සියලු පර්යන්ත රෝහල්වල වෛද්‍යවරු පැය 04ක සංකේත වර්ජනයක් නිරත වුණා.\nරාජකාරි වේලාවේ පළාත් සෞඛ්‍ය සේවා අධ්‍යක්‍ෂ කාර්යාලය තුළදී ප්‍රාදේශීය දේශපාලඥයෙකු මෙම වෛද්‍යවරයාට පහර දී ඇති බවයි වාර්තා වන්නේ.\nපහරදීම සිදුකළ පුද්ගලයා අත්අඩංගුවට ගන්නා ලෙස ඉල්ලමින් දිස්ත්‍රික්කයේ සියලුම පර්යන්ත රෝහල්වල වෛද්‍යවරු මෙම වර්ජනය ආරම්භ කරනු ලැබුවේ උදෑසන 8ටයි.\nඅදාළ පුද්ගලයා පැය 24ක් තුළ අත්අඩංගුවට නොගතහොත් මධ්‍යම පළාත තුළ දීපව්‍යාප්ත වර්ජනයක් සිදුකරන බවයි රජයේ වෛද්‍ය නිලධාරීන්ගේ සංගමයේ මහනුවර ශාඛාවේ මධ්‍යම කාරක සභික වෛද්‍ය තෙනුවන් වික්‍රමසිංහ කියා සිටියේ.\nමේ අතර ලග්ගල ප්‍රාදේශීය සභාවේ පොදුජන පෙරමුණේ මන්ත්‍රිවරයෙකු සහ ඔහුගේ සමීපතමයෙකු පහරදීමක් සම්බන්ධයෙන් පොලීසිය අත්අඩංගුවට ගෙන තිබෙනවා.\nඊයේ (20) රාත්‍රියේ අටට පමණ අදාළ පහරදීම සිදුව ඇති අතර, පහරකෑ පුද්ගලයා ලග්ගල ප්‍රදේශයේ පදිංචිකරුවෙක්.\nකෙසේ වෙතත් දෙපාර්ශවය මෙම සිද්ධිය මේ වනවිට සමථයකට පත් කරගෙන තිබෙනවා.",
       "URL": "https://www.hirunews.lk/250731/මහනුවර-සියලු-පර්යන්ත-රෝහල්වල-වෛද්‍යවරු-සංකේත-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=2440"
}