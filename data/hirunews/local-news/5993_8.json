{
       "Source": "hirunews",
       "Timestamp": "Monday, 06 May 2013 - 13:13",
       "Headline": "අසාත් සාලිට නිදහස ඉල්ලීම පළක් නැහැ. - හුළුගල්ල.",
       "News Content": "අත්අඩංගුවට ගත් අසාත් සාලි නිදහස් කරන ලෙස ජනාධිපතිවරයාගෙන් ඉල්ලීමක් කිරීමෙන් පළක් නොමැති බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්‍ෂ ජනරාල් ලක්ෂ්මන් හුළුගල්ල පවසනවා. කොළඹ අද පැවති මාධ්‍ය හමුවකට එක්වෙමින් ඔහු මේ බව කියා සිටියේ මාධ්‍යවේදියෙකු නැගූ ප්‍රශ්නයකට පිළිතුරු ලෙසයි. අත්අඩංගුවේ සිටින තම පියා නිදහස් කරන ලෙස අසාත් සාලිගේ දියණිය ජනාධිපතිවරයා වෙත ලිපියක් යවමින් ඊයේ ඉල්ලීමක් කළා.\nකෙසේ වෙතත් අද (06) පැවති මාධ්‍ය හමුවේදී ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්‍ෂ ජනරාල්වරයා කියා සිටියේ අසාත් සාලි අත්අඩංගුවට ගැනීමට ප්‍රධාන හේතුව ශ්‍රී ලංකාවට එරෙහිව ඉන්දියාවේ සඟරාවකට ඔහු සිදුකළ ප්‍රකාශයක් බවයි.\n[MP3]s58448_1[/MP3]\nරඳවා තබාගැනීමේ නියෝග මත ඔහුගෙන් තවදුරටත් ප්‍රශ්න කිරීම් සිදුකරන බවද ලක්‍ෂ්මන් හුළුගල්ලේ සඳහන් කළා. ආහාර ගැනීමෙන් වැළකී සිටි අසාත් සාලි ඊයේ සිට නැවත ආහාර ලබාගැනීම ආරම්භ කළ බවයි ඔහු තවදුරටත් කියා සිටියේ.\n[MP3]s58448_2[/MP3]",
       "URL": "https://www.hirunews.lk/58448/අසාත්-සාලිට-නිදහස-ඉල්ලීම-පළක්-නැහැ-හුළුගල්ල",
       "Category": "Local News",
       "Parent URL": "https://www.hirunews.lk/local-news.php?pageID=5993"
}