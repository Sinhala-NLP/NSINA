{
       "Source": "hirunews",
       "Timestamp": "Thursday, 25 August 2022 - 7:56",
       "Headline": "දරුවන්ගේ බඩගින්නට, හාල් කිලෝ 03ක් සොරාගත් පියෙකු අත්අඩංගුවට",
       "News Content": "දින 04ක් පුරා කුසගින්නේ සිටි තම දරුවන්ට ලබාදීම සඳහා සහල් කිලෝ 03ක් සහ කුඩා ප්‍රමාණයේ ධාන්‍යමය ආහාර පැකට්ටුවක් සොරාගත් පියෙකු අත්අඩංගුවට ගැනීමේ පුවතක් බොරැල්ල ප්‍රදේශයෙන් වාර්තා වනවා.\nදෙහිවල ප්‍රදේශයේ පදිංචි මෙම දෙදරු පියා බොරැල්ල ප්‍රදේශයේ සුපිරි වෙළඳසැලකින් මෙම භාණ්ඩ සොරාගෙන තිබුණේ.\nවෙළඳසැලේ ආරක්ෂකයින් කරනු ලැබූ දැනුම් දීමකට අනුවයි පොලීසිය මොහු අත්අඩංගුවට ගනු ලැබුවේ.\nකෙසේ වෙතත්, බොරැල්ල පොලිසියට රැගෙන ආ මෙම පියා සත්‍ය කරුණු ප්‍රකාශ කිරීමත් සමඟ එම සොරාගත් භාණ්ඩවල වටිනාකම පොලිස් නිලධාරියෙකු පියවා ඇති බවට යි වාර්තා වන්නේ.\nපසුව ඔහුට උපදෙස් ලබා දී මුදා හැරීමටද කටයුතු කර තිබෙනවා.",
       "URL": "https://www.hirunews.lk/313655/දරුවන්ගේ-බඩගින්නට-හාල්-කිලෝ-03ක්-සොරාගත්-පියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=916"
}