{
       "Source": "hirunews",
       "Timestamp": "Monday, 06 December 2021 - 13:53",
       "Headline": "යළි වෙළෙඳපොළට එන ගෑස්  (ඡායාරූප)",
       "News Content": "ගැටලුකාරී තත්ත්වයෙන් පසු වෙළෙඳපොළට නිකුත් කෙරෙන ගෑස් සිලින්ඩර හඳුනාගැනීම සඳහා නව ක්‍රමවේදයක් හඳුන්වා දී තිබෙනවා.\nඒ අනුව ගෑස් සිලින්ඩර භාවිත කිරීමට පෙර ඉවත් කරනු ලබන පොලිතින් ආවරණයෙහි වර්ණය මෙලෙස වෙනස් කර ඇති බවයි පාරිභෝගික කටයුතු පිළිබඳ අධිකාරිය සඳහන් කළේ.\nලිට්රෝ ගෑස් සිලින්ඩරයෙහි පොලිතින් ආවරණය සුදු පසුබිමේ රතු ලාංඡනය සහිතව සකස් කර ඇති අතර, ලාෆ්ස් සමාගම සිය ගෑස් සිලින්ඩරවල පොලිතින් ආවරණයේ වර්ණය කහ පසුබිමේ නිල් ලාංඡනය සහිතව වෙනස් කර තිබෙනවා.\nකෙසේ වෙතත් සමාගම් දෙකම සිලින්ඩරයේ වර්ණය වෙනස් කිරීමක් සිදුකර නැහැ.",
       "URL": "https://www.hirunews.lk/290178/යළි-වෙළෙඳපොළට-එන-ගෑස්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1514"
}