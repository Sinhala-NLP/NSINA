{
       "Source": "hirunews",
       "Timestamp": "Saturday, 28 January 2017 - 12:16",
       "Headline": "ආනයනික සහල් ලබන සතියේ සිට වෙළඳපලේ",
       "News Content": "ආනයනික සහල් ලබන සතියේ සිට වෙළදපොළේදී මිලදී ගත හැකි බව අත්‍යවශ්‍ය ආහාර ආනයනකරුවන්ගේ සංගමය පවසනවා.\nහිරු ප්‍රවෘත්ති අංශය කළ විමසීමකදී එම සංගමයේ සභාපති නිහාල් සෙනෙවිරත්න මේ බව කියා සිටියා.\nආනයනික සහල් කිලෝග්‍රෑමයක් මත පනවා තිබූ රුපියල් 15ක විශේෂ වෙළඳ භාණ්ඩ බද්ද ඊයේ මධ්‍යම රාත්‍රියේ සිට රුපියල් 5 දක්වා අඩු කිරීමට රජය පියවර ගත්තා.\nමුදල් අමාත්‍යාංශය කියා සිටියේ රතු කැකුළු, නාඩු සහ සම්බා යන සහල් වර්ග සදහා මෙම සහනය ක්‍රියාත්මක බවයි.\nඑසේම මෙම සහල් රුපියල් 76 කට වඩා වැඩි මිලකට අලෙවි කළ නොහැකි බවටද ජනාධිපතිවරයා නියෝග කර තිබුණා.",
       "URL": "https://www.hirunews.lk/153109/ආනයනික-සහල්-ලබන-සතියේ-සිට-වෙළඳපලේ",
       "Category": "Local News",
       "Parent URL": "https://www.hirunews.lk/local-news.php?pageID=4688"
}