{
       "Source": "hirunews",
       "Timestamp": "Thursday, 28 September 2017 - 16:43",
       "Headline": "ජනපති ප්‍රශ්න කිරීමෙන් පසු බඩු මිල අඩුවේ",
       "News Content": "අත්‍යාවශ්‍ය ආහාර ද්‍රව්‍ය අලෙවියේදී පෞද්ගලික වෙළෙඳුන් අධික ලාභ ඉපැයීම පාලනයට මෙතෙක් මැදිහත් නොවුණේ ඇයි දැයි ජනාධිපති මෛත්‍රීපාල සිරිසේන ආදළ බලධාරින්ගෙන් ප්‍රශ්න කළා.\nඒ අත්‍යාවශ්‍ය ආහාර ද්‍රව්‍ය වල මිළ ගණන් සම්බන්ධයෙන් ජනාධිපතිවරයාගේ ප්‍රධානත්වයෙන් ඊයේ (27) පැවැති සාකච්ඡාවකදීයි.\nමේ අතර, ජනාධිපතිවරයාගේ උපදෙස් මත ලක් සතොස මගින් අලෙවි කරන භාණ්ඩ රැසක මිල අඩු කර තිබෙනවා.\nඒ අනුව අද මධ්‍යම රාත්‍රියේ සිට අත්‍යවශ්‍ය ආහාර ද්‍රව්‍ය කිහිපයක මිල පහත දැමීමට පියවර ගන්නා බවයි සතොස සභාපති ටී.එම්.කේ.බී.තෙන්නකෝන් සඳහන් කළේ.\nකොළඹ අද පැවති මාධ්‍ය හමුවකදී ඔහු කියා සිටියේ සුදු නාඩු සහල් රුපියල් 74 කටත්, සුදු කැකුළු රුපියල් 65 කටත්, සම්බා සහල් රුපියල් 84 කටත්, රතු කැකුළු රුපියල් 75 කටත්, රතු නාඩු සහල් රුපියල් 80 කටත්, සුදු කැකුළු සම්බා රුපියල් 90 කටත් අලෙවි කරන බවයි.\nඑමෙන්ම, බී ළුෑණු කිලෝග්‍රෑමයක් රුපියල් 125 කටත්, දේශීය අර්තාපල් කිලෝග්‍රෑමයක් රුපියල් 130 කටත්, තායිලන්ත හාල්මැස්සන් කිලෝග්‍රෑමයක් රුපියල් 525 කටත්, සීනි කිලෝග්‍ර‍්‍රෑමයක් 107 කටත්, පරිප්පු කිලෝග්‍රෑමයක් රුපියල් 152 කටත්, සැමන් ටින් එකක් රුපියල් 130 කටත්, පාන් පිටි කිලෝග්‍රෑමයක් රුපියල් 86 කටත් අලෙවි කරන බවයි ඔහු වැඩිදුරටත් සඳහන් කළේ.\nමේ අතර, රුපියල් 110 කින් ගෘහස්ථ ගෑස් සිලින්ඩරයක මිල වැඩි කිරීමත් සමඟ සමස්ත ලංකා ආපනශාලා හිමියන්ගේ සංගමය ආහාර ද්‍රව්‍යවල මිල ගණන් වැඩි කිරීමට ගත් තීරණය සම්බන්ධයෙන් වෙළඳසැල් හිමියන් සහ ජනතාව දක්වන්නේ විවිධ ප්‍රතිචාරයන්.\nඇතැම් වෙළඳසැල් හිමියන් ප්‍රකාශ කළේ මිල ගණන් වැඩිවීමක් සිදුකර නොමැති බවයි.",
       "URL": "https://www.hirunews.lk/172074/ජනපති-ප්‍රශ්න-කිරීමෙන්-පසු-බඩු-මිල-අඩුවේ",
       "Category": "Local News",
       "Parent URL": "https://www.hirunews.lk/local-news.php?pageID=4298"
}