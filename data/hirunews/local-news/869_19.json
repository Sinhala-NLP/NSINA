{
       "Source": "hirunews",
       "Timestamp": "Wednesday, 14 September 2022 - 14:17",
       "Headline": "හිටපු ඇමති නාමල්ට එරෙහි නඩුවේ වැඩිදුර සාක්ෂි විභාගය දෙසැම්බර් 08 වැනි දා",
       "News Content": "රුපියල් මිලියන 30ක මුදලක් අයථා ලෙස උපයාගැනීම ඇතුළු අධිචෝදනා 11ක් යටතේ පාර්ලිමේන්තු මන්ත්‍රී නාමල් රාජපක්ෂට එරෙහි නඩුවේ වැඩිදුර සාක්ෂි විභාගය දෙසැම්බර් 08 වනදා දක්වා කල් තැබීමට කොළඹ මහාධිකරණය අද (14) නියෝග කළා.\nමෙම නඩුවේ විත්තිකරුවන් ලෙස මන්ත්‍රීවරයාට අයත් ගවර්ස් කෝපරේට් සර්විසස් සමාගම සහ තවත් 05 දෙනෙකු නම් කර තිබෙනවා.\nඅද නඩුව කැඳවූ අවස්ථාවේ හිටපු අමාත්‍ය නාමල් රාජපක්ෂගේ නීතිඥවරුන් ඉල්ලා සිටියේ, නැවත නඩුව කැදවන දිනය දක්වා කාලසීමාව තුළ සිය සේවාදායකයාට විදේශගත වීමට අවසර ලබා දෙන ලෙස යි.\nඑම ඉල්ලීමට අවසර ලබා දුන් අධිකරණය විදේශගතවන දිනය සහ නැවත පැමිණෙන දිනය මෝසමක් මඟින් දැනුම් දෙන ලෙස නියෝග කළා.",
       "URL": "https://www.hirunews.lk/315365/හිටපු-ඇමති-නාමල්ට-එරෙහි-නඩුවේ-වැඩිදුර-සාක්ෂි-විභාගය-දෙසැම්බර්-08-වැනි-දා",
       "Category": "Local News",
       "Parent URL": "https://www.hirunews.lk/local-news.php?pageID=869"
}