{
       "Source": "hirunews",
       "Timestamp": "Tuesday, 11 September 2018 - 17:41",
       "Headline": "දුම්රිය ස්ථානයට පැමිණි කැරළිකරුවන් අත්අඩංගුවට ගත් දියකාවා මෙහෙයුම",
       "News Content": "දියකාවා ක්ෂේත්‍ර පුහුණු යුද අභ්‍යාසයේ 4 වන දිනය අද උදෑසන වැලිකන්ද දුම්රිය ස්ථානය කේන්ද්‍ර කර ගනිමින් පැවැත්වුනා.\nඑහිදී ආදර්ශ පුහුණු මෙහෙයුමක් ක්‍රියාත්මක කළ අතර දුම්රිය ස්ථානයට පැමිණි දුම්රියේ මැදිරියක් තුල කැරළිකරුවන් දෙදෙනෙකු සැගව පැමිණ ඇති බවට හමුදා බුද්ධි අංශ වෙත ලැබුනු තොරතුරක් අනුව භට පිරිස් ක්‍රියාත්මක වන ආකාරය පිළිබඳ ආදර්ශ පුහුණුවකුයි පැවැත්වුනේ.\nමෙම මෙහෙයුමට විශේෂ බලකා යතුරුපැදි ප්‍රහාරක බලඇණි දෙකක් ක්‍රියාත්මක වු බවයි යුද හමුදා මූලස්ථානය සඳහන් කළේ.\nඔවුන්ගේ සහය සඳහා විදේශීය හමුදා සාමාජිකයන් ද ඇතුලත් නාගරික සටන් ප්‍රහාරක බලඇණිය ද එක්වුනා.\nමෙහිදී උපායශීලීව අවම බලය භාවිත කරමින් කැරළිකරුවන් දෙදෙනා අත්අඩංගුවට ගන්නා ආකාරය පෙරහුරුවේ නිරතවු බව යුද හමුදාව ප්‍රකාශ කළා.",
       "URL": "https://www.hirunews.lk/199663/දුම්රිය-ස්ථානයට-පැමිණි-කැරළිකරුවන්-අත්අඩංගුවට-ගත්-දියකාවා-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=3753"
}