{
       "Source": "hirunews",
       "Timestamp": "Tuesday, 15 March 2022 - 11:23",
       "Headline": "දියවැඩියා රෝගීන්ගේ ඖෂධ ගෙන්වීම ගැන කැබිනට් තීන්දුවක්",
       "News Content": "දියවැඩියා රෝගීන්ට ප්‍රතිකාර කිරීම සඳහා භාවිත කරනු ලබන එන්නත වන බසිසේෆික් අයිසෝෆන් ඉන්සියුලින් එන්නත බීපී 30?70,1000 අයො.යූ මිලිලීටර් 10 වයල් 1,900,000ක් සැපයීම සඳහා වූ ප්‍රසම්පාදන ක්‍රියාවලිය සම්බන්ධයෙන් අමාත්‍ය මණ්ඩලය අනුමැතිය හිම්වුණා.\nඒ ඊට අදාළ ලංසු ජාත්‍යන්තර තරගකාරී ලංසු යටතේ කැඳවීමටයි.\nඅමාත්‍ය මණ්ඩලය විසින් පත් කරන ලද අවම ලංසුකරු වන ඉන්දියාවේ පෞද්ගලික ආයතනය වෙත ලංසුව ප්‍රදානය කිරීම නිර්දේශ කෙරුණා.\nඑකී නිර්දේශය ප්‍රසම්පාදන අභියාචන මණ්ඩලය විසින් ද ථවුරු කර තිබෙනවා.\nඒ අනුව අදාළ ඖෂධයේ එන්නත් මාත්‍රා මිලියන 1.5ක් පමණක් සැපයීමේ කොන්ත්‍රාත්තුව ඉන්දීය පෞද්ගලික ආයතනය වෙත පිරිනැමීමටත්, ඉතිරි එන්නත් ප්‍රමාණය 2022 වසරේ සත්‍ය පරිභෝජනය මත පදනම්ව ඉදිරියේ දී මිල දී ගැනීමටත් සෞඛ්‍ය අමාත්‍යවරයා ඉදිරිපත් කළ යෝජනාවට අමාත්‍ය මණ්ඩලයේ අනුමැතිය ලැබුණා.",
       "URL": "https://www.hirunews.lk/299529/දියවැඩියා-රෝගීන්ගේ-ඖෂධ-ගෙන්වීම-ගැන-කැබිනට්-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=1292"
}