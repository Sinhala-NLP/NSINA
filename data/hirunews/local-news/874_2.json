{
       "Source": "hirunews",
       "Timestamp": "Monday, 12 September 2022 - 13:20",
       "Headline": "මානව හිමිකම් කවුන්සිලය නිහඬ වෙයි (වීඩියෝ)",
       "News Content": "අද(12) ආරම්භ වූ එක්සත් ජාතීන්ගේ මානව හිමිකම් කවුන්සිලයේ 51 වැනි නිත්‍ය සැසිවාරය ආරම්භයේ දී, අභාවප්‍රාප්ත වු දෙවන එලිසබෙත් මහ රැජින සිහිකර, ඒ වෙනුවෙන් විනාඩියක නිශ්ශබ්දතාවයක් පවත්වා තිබෙනවා.\nඅද ස්විට්සර්ලන්තයේ ජිනීවා නුවර දී ආරම්භ වූ එක්සත් ජාතීන්ගේ මානව හිමිකම් කවුන්සිලයේ 51 වැනි නිත්‍ය සැසිවාරය සඳහා ලොව පුරා සිටින මානව හිමිකම් ප්‍රවර්ධනය සහ ආරක්ෂා කිරීම සඳහා වගකිවයුතු රාජ්‍යයන් 47ක් සහභාගි වන අතර ගෙවුණු වසර පුරාවට සිය අවධානය යොමුකළ යුතු සියලු මානව හිමිකම් ගැටළු සහ තත්වයන් පිළිබඳ සාකච්ඡා කරනවා.\nඒ සඳහා ශ්‍රී ලංකාව නියෝජනය කරමින් විදේශ කටයුතු අමාත්‍ය අලි සබ්රි සහ අධිකරණ අමාත්‍ය ආචාර්ය විජේදාස රාජපක්ෂ ප්‍රමුඛ නියෝජිත කණ්ඩායමක් සහභාගි වීමට නියමිත අතර විදේශ කටයුතු අමාත්‍යවරයා අද මෙම සැසිවාරය ඇමතීමට ද නියමිතයි.",
       "URL": "https://www.hirunews.lk/315217/මානව-හිමිකම්-කවුන්සිලය-නිහඬ-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=874"
}