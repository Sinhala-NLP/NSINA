{
       "Source": "hirunews",
       "Timestamp": "Thursday, 04 January 2018 - 8:02",
       "Headline": "උපක්‍රම හෙළි නොකරන බව පොහොට්ටුව කියයි",
       "News Content": "රටේ ආර්ථිකය මේ වනවිට සම්පූර්ණයෙන්ම කඩා වැටී ඇති බව පාර්ලිමේන්තු මන්ත්‍රී දිනේෂ් ගුණවර්ධන පවසනවා.\nඔහු මේ බව කියා සිටියේ ඒකාබද්ධ විපක්ෂය කොළඹ ඊයේ (03) කැඳවා තිබූ මාධ්‍ය හමුවට එක්වෙමින්.\nමේ අතර, ගම්පහ උඩුගම්පොල ප්‍රදේශයේ ඊයේ පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී ප්‍රසන්න රණතුංග කියා සිටියේ රටේ ආර්ථිකය කඩා වැටීමට බැඳුම්කර වංචාව මුල් වූ බවයි.\nඑමෙන්ම, පොහොට්ටුවේ උපක්‍රම හෙළි නොකරන බවත්, ගම්පහ - යක්කල පැවැත්වෙන රැළියේදී දැක ගැනීමට හැකියාව ලැබෙනු ඇති බවත් මන්ත්‍රීවරයා සදහන් කළා.\nපසුගියදා නියෝජ්‍ය අමාත්‍ය ධුරයෙන් ඉවත් වු ඩුලිප් විජේසේකර මන්ත්‍රීවරයා ද මෙම මාධ්‍ය හමුවට එක්ව සිටි අතර ඔහු කියා සිටියේ ආණ්ඩුවට ජනතාව මේ වනවිට රතු එළියක් දල්වා ඇති බවයි.\nඑමෙන්ම අග්‍රාමාත්‍යවරයාට ඉහලින් ජනතාව සිටින බවත් මන්ත්‍රීවරයා ප්‍රකාශ කළා.",
       "URL": "https://www.hirunews.lk/180096/උපක්‍රම-හෙළි-නොකරන-බව-පොහොට්ටුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4143"
}