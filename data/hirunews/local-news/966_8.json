{
       "Source": "hirunews",
       "Timestamp": "Thursday, 04 August 2022 - 13:22",
       "Headline": "යල කන්නයේ ඉන්ධන ගැටලුවක් ගැන ගොවීන්ගෙන් චෝදනා",
       "News Content": "යල කන්නයේ දී අස්වැන්න නෙලිම සඳහා ප්‍රමාණවත් ඉන්ධන ලබා ගැනිමට නො හැකි තත්ත්වයක් මතු ව ඇති බවට ගොවි සංවිධාන චෝදනා කරනවා.\nඅක්කර ගණන් වගා කර ඇති වී වගාවෙහි ඇස්වැන්න යන්ත්‍රානුසාරයෙන් නෙළිම සඳහා ඉන්ධන වැඩි වශයෙන් අවශ්‍ය වන බැවින් එලෙස ඉන්ධන ලබා ගැනිමට යාමේ දී පිරවුම්හල්වලින් ඉන්ධන නිකුත් නො කරන බව යි ගොවින් ප්‍රකාශ කළේ.\nමේ අතර, පොලීසිය මීගොඩ ප්‍රදේශයේ දී සොයා ගන්නා ලද සාම්පල අද (04) පෙරවරුවේ ඛනිජ තෙල් නීතිගත සංස්ථා නිලධාරියෙකු පරික්ෂා කරනු ලැබුවා.\nමෙම සිද්ධියට අත්අඩංගුවට ගත් සැකකරුවන් සිව් දෙනා රුපියල් ලක්ෂ 5 බැගින් වු ඇපයක් මත මුදා හැරිමට යි ඊයේ හෝමාගම මහේස්ත්‍රාත් නිලුපුලි ලංකාපුර නියෝග කළේ.\nකිව් ආර් කේතය යටතේ ඉන්ධන ලැබිම ප්‍රමාණවත් නොවන බව ව්‍යාපාරවල නිරත වන්නන් පවසනවා.\nසතියකට ඉන්ධන ලීටර් 15 ප්‍රමාණයක්වත් අවශ්‍ය බවයි ව්‍යාපරික ප්‍රජාව කියා සිටියේ.\nකෙසේ වෙතත් , ඉන්ධන ලබා ගැනිමට පැමිණි ඇතැම් පුද්ගලයින් පවසන්නේ කිව් ආර් කේතය යටතේ ඉන්ධන ලබා දිමේ වැඩපිළිවෙළ සාර්ථක බවයි.",
       "URL": "https://www.hirunews.lk/311866/යල-කන්නයේ-ඉන්ධන-ගැටලුවක්-ගැන-ගොවීන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=966"
}