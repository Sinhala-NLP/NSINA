{
       "Source": "hirunews",
       "Timestamp": "Wednesday, 18 October 2017 - 13:19",
       "Headline": "නුවරඑලිය සහ අඹගමුව 6 ට බෙදෙයි",
       "News Content": "පළාත්පාලන නව සංශෝධන යටතේ නුවරඑලිය දිස්ත්‍රික්කය සඳහා අලූතින් ප්‍රාදේශීය සභා 04ක් පිහිටුවීමට තීරණය කර ඇති බව පළාත් සභා සහ පළාත් පාලන අමාත්‍යාංශය ප්‍රකාශ කළා.\nඒ අනුව අඹගමුව ප්‍රාදේශීය සභාව කොටස් 03කට වෙන්වී අඹගමුව, නෝවුඩ් සහ මස්කෙලිය ලෙස ප්‍රාදේශීය සභා 03ක් සැකසෙනු ඇති.\nනුවරඑළිය ප්‍රාදේශීය සභා බල ප්‍රදේශය ආගරපතන, කොටගල සහ නුවරඑළිය ලෙස තවත් ප්‍රාදේශීය සභා තුනකට වෙන්වනවා.\nඊට අදාළ ගැසට් පත්‍රය ලබන සතිය ඇතුළත නිකුත් කරන බවද එම අමාත්‍යාංශය වැඩිදුරටත් සඳහන් කළා.\nමේ අතර කොළඹ අද පැවති මාර්තු 12 ව්‍යාපාරයේ මාධ්‍ය හමුවකට එක්වෙමින් පැෆ්රල් සංවිධානයේ විධායක අධ්‍යක්‍ෂ රෝහණ හෙට්ටිආරච්චි කියා සිටියේ පවතින තත්ත්වය මත නුවරඑළියේ හැර අනෙකුත් ප්‍රාදේශීය සභාවල මැතිවරණය නියමිත පරිදි පැවැත්විය හැකි බවයි.",
       "URL": "https://www.hirunews.lk/173821/නුවරඑලිය-සහ-අඹගමුව-6-ට-බෙදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4265"
}