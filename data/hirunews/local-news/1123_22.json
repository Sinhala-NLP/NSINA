{
       "Source": "hirunews",
       "Timestamp": "Thursday, 02 June 2022 - 18:04",
       "Headline": "නව ආරක්ෂක මාණ්ඩලික ප්‍රධානි සහ යුද හමුදාපති ජනපති හමුවෙයි",
       "News Content": "නව ආරක්ෂක මාණ්ඩලික ප්‍රධානි ජෙනරාල් ශවේන්ද්‍ර සිල්වා අද (02) පෙරවරුවේ කොළඹ, කොටුව ජනාධිපති මන්දිරයේ දී ජනාධිපති ගෝඨාභය රාජපක්ෂ හමු වී තිබෙනවා.\nඅනතුරුව නව යුද හමුදාපති ලුතිතන් ජෙනරාල් විකුම් ලියනගේ මහතා ද ජනාධිපතිවරයා හමුවූ බවයි ජනාධිපති මාධ්‍ය අංශය කියාසිටියේ.\nඅදාළ ධුරයන්හි රාජකාරී ආරම්භ කිරීමෙන් පසු සේනාධිනායක, ජනාධිපති හමුවීම සාම්ප්‍රදායානුකූලව සිදු වනවා.\nමේ අතර හමුදාධිපති ලුතිනන් ජෙනරල් විකුම් ලියනගේ අද දින ආරක්‍ෂක අමාත්‍යාංශ පරිශ්‍රයේදී ආරක්‍ෂක ලේකම් කමල් ගුණරත්නද හමුවුණා.\nමෙම සුහද හමුවේදී, කමල් ගුණරත්න විසින් නව ධූරයේ රාජකාරි භාරගත් යුද්ධ හමුදාධිපතිවරයා වෙත සුබපැතුම් පිරිනැමීමෙන් අනතුරුව සුහද පිළිසඳරක නිරත වී තිබෙනවා.",
       "URL": "https://www.hirunews.lk/306040/නව-ආරක්ෂක-මාණ්ඩලික-ප්‍රධානි-සහ-යුද-හමුදාපති-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1123"
}