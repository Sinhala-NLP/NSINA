{
       "Source": "hirunews",
       "Timestamp": "Sunday, 29 January 2017 - 13:41",
       "Headline": "වරදක් සිදුවූ සෑම අවස්ථාවකදීම නිසි ක්‍රමවේදයන් අනුගමනය කරන බව ඇමති රාජිත කියයි",
       "News Content": "පසුගිය රජය වැරදි කළ පුද්ගලයින් දඬුවම් නොදී එය වසන් කළ ද වත්මන් රජය වරදක් සිදුවූ සෑම අවස්ථාවකදීම නිසි ක්‍රමවේදයන් අනුගමනය කරන බව සෞඛ්‍ය අමාත්‍ය රාජිත සේනාරත්න පවසනවා.\nගාල්ල ප්‍රදේශයේ පැවති උත්සවයකට එක්වෙමින් අමාත්‍යවරයා කියා සිටියේ බැඳුම්කර ගණුදෙනුව ඊට හොඳම නිදසුනක් බවයි.\n‘‘අද බැඳුම්කරය ගැන කථා කරනවා. අලාභය ගැන කථා කරනවා. කීයද බිලියන 10 යි. ඒ කෝප් වාර්තාවේ. හිටපු ආණ්ඩුව යටතේ කෝප් වාර්තා අලාභය කෝටි 33000 යි. ඒ ගැන හෙව්වද? අද මේ කෝටි 1000 වංචාව ගැන අගමැතිතුමා, ජනාධිපතිතුමා වෙන වෙනම විමර්ශන කරනවා. අද වැරදි කළොත් ඒ වැරදිවලට දඬුවම විඳින්න සිද්ධ වෙනවා. මේක තමා වෙනස. වැරදි වෙනකොට ඒ වැරදි නිවැරදි කරගැනීම රජයේ යුතුකමක්.\"",
       "URL": "https://www.hirunews.lk/153180/වරදක්-සිදුවූ-සෑම-අවස්ථාවකදීම-නිසි-ක්‍රමවේදයන්-අනුගමනය-කරන-බව-ඇමති-රාජිත-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4687"
}