{
       "Source": "hirunews",
       "Timestamp": "Thursday, 06 January 2022 - 6:25",
       "Headline": "දිවයිනේ ප්‍රදේශ කිහිපයකට මඳ වැසි වාර කිහිපයක්",
       "News Content": "උතුරු, උතුරු-මැද, නැගෙනහිර සහ ඌව පළාත්වලත් මාතලේ සහ නුවරඑළිය දිස්ත්‍රික්කවලත් වැසි වාර කිහිපයක් ඇති වෙන බව කාලගුණ විද්‍යා දෙපාර්තමේන්තුව නිවේදනය කරනවා.\nරත්නපුර, කළුතර, ගාල්ල සහ මාතර දිස්ත්‍රික්වල සවස් කාලයේ දී හෝ රාත්‍රි කාලයේ දී තැනින් තැන වැසි හෝ ගිගුරුම් සහිත වැසි ඇති විය හැකි යි.\nඋතුරු, උතුරු-මැද සහ නැගෙනහිර පළාත්වලත් හම්බන්තොට දිස්ත්‍රික්කයේත් විටින් විට හමන පැයට කිලෝ මීටර් 40ක පමණ තරමක තද සුළං පැමිණෙනු ඇති.\nගිගුරුම් සහිත වැසි සමඟ ඇතිවිය හැකි තාවකාලික තද සුළංවලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස යි කාලගුණ විද්‍යා දෙපාර්තමේන්තුව ජනතාවගෙන් ෛල්ලා සිටින්නේ.",
       "URL": "https://www.hirunews.lk/293147/දිවයිනේ-ප්‍රදේශ-කිහිපයකට-මඳ-වැසි-වාර-කිහිපයක්",
       "Category": "Local News",
       "Parent URL": "https://www.hirunews.lk/local-news.php?pageID=1446"
}