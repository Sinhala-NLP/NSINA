{
       "Source": "hirunews",
       "Timestamp": "Sunday, 05 February 2017 - 8:04",
       "Headline": "රුපියල් එකොළොස් ලක්ෂ හැත්තෑ හයදහසක් වංචා කළ තුන්දෙනෙකු අත්අඩංගුවට",
       "News Content": "ජංගම දුරකථන ආයතනයක් මගින් පවත්වනු ලබන තරඟයකින් ජයග්‍රහණය කර ඇති බව පවසා රුපියල් එකොළොස් ලක්ෂ 76 දහසක මුදලක් වංචා කළ බව කියන සැකකරුවන් දෙදෙනෙකු සහ සැකකාරියක පොලීසිය අත්අඩංගුවට ගෙන තිබෙනවා.\nමේ සම්බන්ධයෙන් ගල්කිස්ස විශේෂ අපරාධ අංශයට පැමිණිල්ලක් ඉදිරිපත් වී ඇත්තේ පසුගිය ජනවාරි 28 වනදායි.\nඒ අනුව ඊයේ දිනයේදී, එම පැමිණිලිකාරියගෙන් එලෙස රුපියල් 230 000 ක මුදලක් ලබාගැනීමට පැමිණි සැකකරුවන් දෙදෙනෙකු සහ සැකකාරිය අත්අඩංගුවට ගත් බව පොලීසිය සඳහන් කළා.\nඔවුන් වැල්ලම්පිටිය, කොළොන්නාව සහ මාවනැල්ල ප්‍රදේශවල පදිංචිකරුවන් වන අතර ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nපොලිසිය මහජනතාවගෙන් ඉල්ලා සිටින්නේ මෙවැනි සංවිධානාත්මක ජාවාරම්කරුවන් විසින් සිදුකරන වංචාවන් පිළිබඳ දැඩි විමසිල්ලෙන් සිටිය යුතු අතර එමෙන්ම ඒවාට නොරැවටෙන ලෙසටයි.",
       "URL": "https://www.hirunews.lk/153691/රුපියල්-එකොළොස්-ලක්ෂ-හැත්තෑ-හයදහසක්-වංචා-කළ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4676"
}