{
       "Source": "hirunews",
       "Timestamp": "Tuesday, 29 March 2022 - 17:02",
       "Headline": "විදුලි බලාගාර ආශ්‍රිත ජලාශයන්හි ජලය අවම මට්ටමක (වීඩියෝ)",
       "News Content": "ලංකා විදුලිබල මණ්ඩලයට අයත් ජල විදුලි බලාගාර ආශ්‍රිත ජලාශයන්හි ජල මට්ටම මේ වනවිට ඉතාමත් අවම මට්ටමක පැවතීම හේතුවෙන් ජල විදුලි උත්පාදනයට තවදුරටත් බාධා පැමිණෙනු ඇතැයි විදුලිබල අමාත්‍යාංශය පවසනවා.\nමේ වනවිට දිවයිනටම බලපා ඇති දැඩි වියලි කාලගුණික තත්වයන් මත විදුලිබලය උත්පාදනය කිරීම සඳහා යොදාගනු ලබන ජලාශයන්හි ජල මට්ටම සීග්‍රයෙන් පහත බසිමින් පවතින බවයි එම අමාත්‍යාංශය සඳහන් කළේ.\nඑබැවින් විදුලිය අරපිරිමැස්මෙන් පරිහරණය කරන ලෙසයි විදුලිබල අමාත්‍යාංශය ජනතාවගෙන් ඉල්ලා සිටින්නේ.",
       "URL": "https://www.hirunews.lk/300716/විදුලි-බලාගාර-ආශ්‍රිත-ජලාශයන්හි-ජලය-අවම-මට්ටමක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1262"
}