{
       "Source": "hirunews",
       "Timestamp": "Sunday, 19 February 2023 - 10:21",
       "Headline": "නීතිවිරෝධී විදේශ රැකියා ඒජන්සියක් වටලා පුද්ගලයෙකු අත්අඩංගුවට",
       "News Content": "මඩකලපුව - කාත්තන්කුඩි නගරයේ බලපත්‍ර නොමැතිව පවත්වාගෙන ගිය නීතිවිරෝධී විදේශ රැකියා ඒජන්සියක් වටලා තිබෙනවා.\nවිදේශ සේවා නියුක්ති කාර්යාංශයට ලද තොරතුරකට අනුව සිදුකළ වැටලීමේදී එම ස්ථානයේ සේවයේ යෙදී සිටි 26 හැවිරිදි සැකකරුවෙකු ද අත්අඩංගුවට ගෙන ඇති බව සඳහන්.\nමෙම ස්ථානයේ තිබී විදේශ ගමන් බලපත්‍ර 88 ක් සොයාගෙන ඇති අතර, රැකියා ඒජන්සිය පවත්වාගෙන ගිය ප්‍රධාන සැකකරු අත්අඩංගුවට ගැනීම සඳහා විමර්ශන සිදු කරන බවයි විදේශ සේවා නියුක්ති කාර්යාංශය සඳහන් කළේ.",
       "URL": "https://www.hirunews.lk/327761/නීතිවිරෝධී-විදේශ-රැකියා-ඒජන්සියක්-වටලා-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=526"
}