{
       "Source": "hirunews",
       "Timestamp": "Sunday, 04 June 2023 - 8:06",
       "Headline": "හද කම්පා කළ දුම්රිය අනතුරට ජනපති ඉන්දියාවට සොව පළ කරයි",
       "News Content": "ජනාධිපති රනිල් වික්‍රමසිංහ මහහා ඉන්දියාවේ නැඟෙනහිර ඔඩීෂා ප්‍රාන්තයේ සිදු වූ ලොවම කම්පා කළ දුම්රිය අනතුර පිළිබඳව සිය ශෝකය පළ කර තිබෙනවා.\nජනධීපතිවරයා ඉන්දීය අගමැති නරේන්ද්‍ර මෝදි වෙත විශේෂ ශෝක පණිවිඩයක් නිකුත් කරමින් කියා සිටින්නේ මෙම අනතුර සැලවීමෙන් තමන් මහත් කම්පනයට පත් වූ බවයි.\nශ්‍රී ලංකා රජය සහ ජනතාව මෙම අසීරු අවස්ථාවේ සිය අසල්වාසී රාජ්‍යය වූ ඉන්දියාව සහ එහි සහෝදර ජනතාව සමඟ අත්වැල් බැඳගෙන සිටින බව ජනාධිපතිවරයා වැඩිදුරටත් කියා සිටිනවා.\nමෙම මාරක දුම්රිය අනතුරින් මියගිය සියලු දෙනාගේ පවුල්වල සාමාජිකයන් වෙත සිය බලවත් ශෝකය පළ කරන රනිල් වික්‍රමසිංහ මහතා තුවාල් ලැබූ අයට ද ඉක්මන් සුවය ප්‍රාර්ථනය කරනවා.\nමෙම කණගාටුදායක සිදුවීමට මුහුණ දීමට ඉන්දීය රජයට ශක්තිය, ධෛර්යය ප්‍රාර්ථනා කරන බව ජනාධිපතිවරයා සිය පණිවුඩයේ තවදුරටත් සඳහන් කරනවා.",
       "URL": "https://www.hirunews.lk/336988/හද-කම්පා-කළ-දුම්රිය-අනතුරට-ජනපති-ඉන්දියාවට-සොව-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=296"
}