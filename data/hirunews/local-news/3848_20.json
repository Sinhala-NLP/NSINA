{
       "Source": "hirunews",
       "Timestamp": "Sunday, 15 July 2018 - 7:33",
       "Headline": "නව ව්‍යවස්ථාවේ දළ කෙටුම්පත දින 3 කින්",
       "News Content": "නව ආණ්ඩුක්‍රම ව්‍යවස්ථාවට අදාළ දළ කෙටුම්පත ලබන බදාදා රැස්වන ආණ්ඩුක්‍රම ව්‍යවස්ථා මෙහෙයුම් කමිටුවට භාරදීමට නියමිතයි.\nඑහිදී දැනට තිබෙන මෙහෙයුම් කමිටුවේ අතුරු වාර්තාව සහ අනුකමිටු හයේ වාර්තා මත පදනම් වූ දළ කෙටුම්පතක් භාරදීමට කටයුතු කරන බවයි ආණ්ඩුක්‍රම ව්‍යවස්ථා මෙහෙයුම් කමිටුවේ සාමාජික පාර්ලිමේන්තු මන්ත්‍රී ආචාර්ය ජයම්පති වික්‍රමරත්න කියා සිටියේ.\nවිවිධ පක්ෂ ඊට දැක්වූ වෙනස් අදහස් පිළිබඳ සටහනක්ද මෙම කෙටුම්පතට ඇතුළත්.\nමෙම දළ කෙටුම්පත නව ආණ්ඩුක්‍රම ව්‍යවස්ථාව පිළිබද ඉදිරි සාකච්ඡා සදහා පාදක කර ගන්නා ලියවිල්ලක් පමණක් වන බවයි පාර්ලිමේන්තු මන්ත්‍රී ආචාර්ය ජයම්පති වික්‍රමරත්න ප්‍රකාශ කළේ.",
       "URL": "https://www.hirunews.lk/195248/නව-ව්‍යවස්ථාවේ-දළ-කෙටුම්පත-දින-3-කින්",
       "Category": "Local News",
       "Parent URL": "https://www.hirunews.lk/local-news.php?pageID=3848"
}