{
       "Source": "hirunews",
       "Timestamp": "Saturday, 14 August 2021 - 10:17",
       "Headline": "සංචරණ සීමා උල්ලංඝණය කල 234 දෙනෙකු යළි හරවා යවයි",
       "News Content": "ඊයේ දිනය තුල පළාත් සංචරණ සීමා උල්ලංඝණය කරමින් බස්නාහිර පළාතට ඇතුලු වීමට උත්සාහ කල පුද්ගලයන් 234 දෙනෙකු, වාහන 165ක් සමග යළි හරවා යවා තිබෙනවා.\nපොලිස් මාධ්‍ය ප්‍රකාශක ජේ්‍යෂ්ඨ නියෝජ්‍ය පොලිස්පති අජිත් රෝහණ සඳහන් කළේ අතුරු මාර්ග වලින් බස්නාහිර පළාතට ඇතුලු වීමට හා පිටවීමට උත්සහ කල පුද්ගලයන් 3 දෙනෙකු වාහනද සමග අත්අඩංගුවට ගත් බවයි.\nබස්නාහිර පළාතට ඇතුලු වන ස්ථාන 3කදී ඊයේ වාහන 1,670ක් සහ පුද්ගලයන් 2,493 දෙනෙකු පරික්ෂාවට ලක් කර තිබෙනවා.\nඑමෙන්ම, නිරෝධායන නීති උල්ලංඝණය කිරීම සම්බන්ධයෙන් තවත් පුද්ගලයන් 151 දෙනෙකු ඊයේ අත්අඩංගුවට ගැණුනා.\nමේ අතර සයිනොෆාම් කොරෝනා එන්නත් මුදලට අලෙවි කල පුද්ගලයෙක් මොරටුව ලුනාව ප්‍රදේශයේදී අත්අඩංගුවට ගෙන තිබෙනවා.\nලුනාව රෝහලේ සුළු සේවකයෙකු වන මොහු එක් එන්නත් මාත්‍රාවක් රුපියල් දෙදහස බැගින් අලෙවි කල බවටයි චෝදනා එල්ල වී ඇත්තේ.",
       "URL": "https://www.hirunews.lk/279665/සංචරණ-සීමා-උල්ලංඝණය-කල-234-දෙනෙකු-යළි-හරවා-යවයි",
       "Category": "Local News",
       "Parent URL": "https://www.hirunews.lk/local-news.php?pageID=1755"
}