{
       "Source": "hirunews",
       "Timestamp": "Tuesday, 12 September 2017 - 20:15",
       "Headline": "අගමැති රනිල්, ගංඟාරාමයේ",
       "News Content": "ගංගාරාම විහාරාධිපති පූජ්‍ය ගලබොඩ ඥානීස්සර ස්වාමින් වහන්සේට නිරෝගී සුවය පතා අග්‍රාමාත්‍යවරයාගේ ප්‍රධානත්වයෙන් මහා සංඝරත්නය විෂයෙහි දානමය පිංකමක් අද (12) පැවැත්වුණා.\nඅද දහවල් හුණුපිටිය ගංගාරාම විහාරස්ථානයේ පැවති දානමය පුන්‍ය කර්මයෙන් අනතුරුව  ගංගාරාම විහාරාධිපති පූජ්‍ය ගලබොඩ ඥානීස්සර හිමියන් අනුශාසනාවක් සිදුකළා.\n‘‘ ඊයේ පෙරේදා විජේදාස රාජපක්ෂ මැතිතුමා මාවත් අරන් ගියා සිංගප්පූරුවට. එතුමා ගැන මල්වතු අස්ගිරි, අමරපුර , රාමාඤ්ඤ මහා නායක සුවාමීන් වහන්සේලා විවිධ ප්‍රකාශන ඉදිරිපත් කළා. අද එතුමා ඒ තත්ත්වයේ නැහැ. එහෙම තමයි ලාභ අලාභ එක එක කාළවල ඇති වන විපරියාසග මහානායක ස්වාමීන්වහන්සේලා ඉල්ලීමක් කළා බුද්ධ ශාසන ඇමතිකම ජනාධිපතිතුමා භාරගත යුතුයි කියලා. ඒ ඉල්ලීම දෙවැනි වතාවටග මීට කලින් මහානායක ස්වාමීන්වහන්සේලා ඉල්ලුවා මහින්ද රාජපක්ෂ මැතිතුමා දෙවැනි වතාවේ ජනාධිපතිවරණය ඉල්ලද්දී. මම එදා පත්තරේ ලියුමක් ලියල කිව්වා.  දැන්ද මේ ස්වාමීන්වහන්සේලාට මතක් වුණේ මේක නැතිවෙච්ච දවස මතකද කියලා. නැතිවුණ දවස මම කියන්නම්. ජනාධිපති මන්දිරයේ තිබුණා චන්ද්‍රිකා ජනාධිපතිතුමිය සමග අන්‍යාගමට හැරවීම සම්බන්ධ භයානක සාකච්ඡාවක් තිබිච්ච වෙලාවෙ ජනාධිපතිතුමියට කේන්ති ගියා. දොරෙන් එළියට බැස්සා. කියපු වචන මම කියන්නේ නැහැ. එදාම ජනාධිපතිතුමිය බුද්ධශාසන ඇමතිකම ලක්ෂ්මන් ජයකොඩි මගේ හිතවත් දායකයා එතුමාව පත්කළා. එහෙමනම් අපිට ඕනේ කරන දේ කරගැනීමේ හැකියාවක් අපිට නැහැග අද බුරුමය ගිනිගන්නවා. උඩගිය ගිනි කඳුළුල ගිනි බෝම්බ නැවත මතුවෙන බව පේනවා. ඒවා භුක්ති විඳින්න අපි කැමතිද නැද්ද කියන එක තීරණය කරගැනීම අප සතු දෙයක්’’ යනුවෙන් උන්වහන්සේ එහිදී සඳහන් කළා.",
       "URL": "https://www.hirunews.lk/170756/අගමැති-රනිල්-ගංඟාරාමයේ",
       "Category": "Local News",
       "Parent URL": "https://www.hirunews.lk/local-news.php?pageID=4325"
}