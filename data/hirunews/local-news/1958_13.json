{
       "Source": "hirunews",
       "Timestamp": "Wednesday, 12 May 2021 - 18:21",
       "Headline": "බදුල්ල පස්සර මාර්ගයේ වෑන් රථයක් පෙරළීමෙන් රියදුරු ජීවිතක්ෂයට",
       "News Content": "බදුල්ල පස්සර මාර්ගයේ 2කණුව දියනගල ප්‍රදේශයේදි මගී ප්‍රවාහන වෑන් රථයක් මාර්ගයෙන් ඉවතට පැන පෙරළීමෙන් රියදුරු මියගොස් තවත් දස දෙනෙකු තුවාල ලබා තිබෙනවා.\nතුවාල ලැබුවන් මේ වන විට බදුල්ල මහ රෝහලට ඇතුලත් කර තිබෙන බව පොලිසිය සඳහන් කළා.\nමෙම අනතුර සිදුව ඇත්තේ බදුල්ල නගරයේ සිට ගැනර්පිල් වත්තට මගීන් ප්‍රවාහනය කරමින් සිටියදියි.\nවෑන් රථයේ රියදුරු යම් කිසි කටයුත්තකට වෑන් රථය නවතා ඉන් බැස ගොස් ඇත්තේ රථයේ අත් තිරිංග ක්‍රියාත්මක කිරීමෙන් තොරවයි.\nකෙසේ වෙතත් ඉන් පසු අත් තිරිංග ක්‍රියාත්මක නොකර ඇති බව දුටු ඔහු නැවත දුව ගොස් හදිස්සියේ එය ක්‍රියාත්මක කිරීමට යාමේදීයි මෙම අනතුර සිදුව තිබෙන්නේ.\nබදුල්ල පොලිසිය මේ පිළිබඳව වැඩි දුර පරීක්ෂණ පවත්වනු ලබනවා",
       "URL": "https://www.hirunews.lk/271181/බදුල්ල-පස්සර-මාර්ගයේ-වෑන්-රථයක්-පෙරළීමෙන්-රියදුරු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1958"
}