{
       "Source": "hirunews",
       "Timestamp": "Wednesday, 21 June 2023 - 10:14",
       "Headline": "මෙරට කිරි ගව පාලනයට බ්‍රසීලයෙන් තාක්ෂණික සහය",
       "News Content": "ශ්‍රී ලංකාවේ කිරි ගව පාලනයට බ්‍රසීලයේ තාක්ෂණික සහයෝගය ලබා දීමට එකඟතාවය පළ කර තිබෙනවා.\nඊට අදාළව අවබෝධතා ගිවිසුමට එළඹීමටයි ඊයේ තීරණය කෙරුණේ. බ්‍රසීල සහයෝගිතා ඒජන්සියේ නියෝජිතයන් පිරිසක් කෘෂිකර්ම අමාත්‍ය මහින්ද අමරවීර හමුවූ අතර එහිදී මෙම එකගතාවයට පැමිණියා.\nසත්ව පෝෂණය, සත්ව අභිජනනය, ගොවිපළ පරිපාලනය හා කළමණාකරණ මෙන්ම කිරි ප්‍රවාහනය, ගබඩා කිරීම සහ කිරිවල ප්‍රමිතිය පවත්වාගෙන යාම සම්බන්ධයෙන් මෙලෙස තාක්ෂණික සහය ලබා ගැනීමට නියමිතයි.",
       "URL": "https://www.hirunews.lk/338584/මෙරට-කිරි-ගව-පාලනයට-බ්‍රසීලයෙන්-තාක්ෂණික-සහය",
       "Category": "Local News",
       "Parent URL": "https://www.hirunews.lk/local-news.php?pageID=250"
}