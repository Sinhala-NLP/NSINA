{
       "Source": "hirunews",
       "Timestamp": "Monday, 19 December 2022 - 7:57",
       "Headline": "හංවැල්ලේ වෙඩි තැබීමකින් ආපණශාලා හිමිකරුවෙකු මරුට (වීඩියෝ)",
       "News Content": "හංවැල්ල - ප්‍රදේශයේදී පුද්ගලයෙකුට වෙඩි තබා ඝාතනය කර තිබෙනවා.\nමෙලෙස මියගොස් ඇත්තේ 46 හැවිරිදි එම ප්‍රදේශයේම පදිංචි ආපණශාලා හිමිකරුවෙක්.\nඊයේ රාත්‍රියේ යතුරුපැදියකින් පැමිණි දෙදෙනෙකු මෙම වෙඩි තැබීම සිදුකර පලාගොස් ඇති බවයි පොලිසිය සඳහන් කළේ.\nසිද්ධියෙන් බරපතළ තුවාල ලැබූ ආපණශාලා හිමිකරු පාදුක්ක රෝහලට ඇතුළත් කිරීමෙන් පසුව මියගියා.\nවෙඩි තැබීමට හේතුව මෙතෙක් අනාවරණ වී නොමැති අතර, පලාගිය සැකකරුවන් සොයා විමර්ශන ක්‍රියාත්මකයි.\nඑමෙන්ම කළුතර බස් නැවතුම්පල අසළ දී පුද්ගලයෙකුට තියුණු ආයුධයකින් පහර දී ඝාතනය කිරීමේ සිද්ධියට 36 හැවිරිදි දොඩන්ගොඩ ප්‍රදේශයේ පදිංචිකරුවෙකු අත්අඩංගුවට ගෙන තිබෙනවා.\nඊයේ පස්වරුවේ සිදු වූ මෙම පහරදීමෙන් අවුරුදු 30 ක් වයසැති කළුතර දකුණ ප්‍රදේශයේ පදිංචිකරුවෙකු මියගියා.\nපවුල් ආරවුලක් මෙම ඝාතනයට හේතු වී තිබෙනවා.\nමේ අතර කොහුවල ප්‍රදේශයේ අවන්හලක් අසළදී තියුණු ආයුධයකින් පහරදී එහි හිමිකරුට තුවාල සිදු කිරීමේ සිද්ධිය සම්බන්ධයෙන් අත්අඩංගුවට ගත් සැකකරු මේ මස 23 වන දා දක්වා රක්ෂිත බන්ධනාගාර කෙරුණා.\nඒ නුගේගොඩ මහේස්ත්‍රාත් හමුවට ඉදිරිපත් කිරීමෙන් අනතුරුවයි.",
       "URL": "https://www.hirunews.lk/323010/හංවැල්ලේ-වෙඩි-තැබීමකින්-ආපණශාලා-හිමිකරුවෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=657"
}