{
       "Source": "hirunews",
       "Timestamp": "Thursday, 21 October 2021 - 13:08",
       "Headline": "මෙරට සංචාරක ක්ෂේත්‍රයට ඉන්දියාවෙන් පූර්ණ සහාය",
       "News Content": "මෙරට සංචාරක සහ ගුවන් සේවා ක්ෂේත්‍ර දියුණු කිරීම සඳහා ඉන්දියාව සිය පූර්ණ සහාය පළ කර තිබෙනවා.\nඅමාත්‍යවරුන් වන ප්‍රසන්න රණතුංග, නාමල් රාජපක්ෂ සහ මෙරට ඉන්දීය මහ කොමසාරිස් ගෝපාල් බාග්ලේ අතර පැවති සාකච්ජාවකදීයි, මේ සම්බන්ධයෙන් අවධාරණය කර ඇත්තේ.\nකටුනායක ගුවන්තොටුපළේ විශේෂ අමුත්තන්ගේ පර්යන්තයේ පැවති මෙම සාකච්ජාවේදී ඇමති ප්‍රසන්න රණතුංග පෙන්වා දී ඇත්තේ, ඉන්දියාව මෙරටට සංචාරකයන් වැඩි වශයෙන් පැමිණෙන රටවල් අතර ප්‍රමුඛ ස්ථානයේ සිටින බවයි.\nශ්‍රී ලංකාව සහ ඉන්දියාව අතර ආගමික, සංස්කෘතික හා පුරාවිද්‍යාත්මක සංචාරයන් දියුණු කිරීමේ ඒකාබද්ධ වැඩසටහනක් ක්‍රියාත්මක කළ යුතු යැයි මෙහිදී එකඟතාවයකට පැමිණ තිබෙනවා.\nඑමෙන්ම යාපනය සහ චෙන්නායි අතර ගුවන් ගමන් යලි ආරම්භ කිරීම සම්බන්ධයෙන් ද මෙහිදී අවධානය යොමු වුණා.",
       "URL": "https://www.hirunews.lk/285615/මෙරට-සංචාරක-ක්ෂේත්‍රයට-ඉන්දියාවෙන්-පූර්ණ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1615"
}