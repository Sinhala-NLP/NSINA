{
       "Source": "hirunews",
       "Timestamp": "Saturday, 16 October 2021 - 13:18",
       "Headline": "පොහොර ඉල්ලා ගොවීන් තවදුරටත් විරෝධතාවල (වීඩියෝ)",
       "News Content": "අවශ්‍ය පරිදි පොහොර නොමැති වීමෙන් වගාවන් සිදු කරගැනීමට නොහැකිව තමන් දැඩි අසීරුතාවයට පත්ව ඇති බව පවසමින් දිවයිනේ විවිධ ප්‍රදේශවල ගොවීන් තවදුරටත් විරෝධතාවල නිරත වනවා.\nඒ අනුව අද සහ ඊයේ බදුල්ල, දියබෙදුම, ගිරාඳුරුකෝට්ටේ - ගල්පෝරුයාය, පොළොන්නරුව - බකමූණ සහ ඇලහැර ප්‍රදේශයේ ගොවීන් මෙලෙස විරෝධතාවල නිරත වූ බවයි අප වාර්තාකරුවන් සඳහන් කළේ.\nමේ අතර දේශීය අමුද්‍රව්‍ය යොදා ගනිමින් දිනකට කාබනික පොහොර කිලෝ දස දහසක් නිෂ්පාදනය කරන ව්‍යාපාරිකයෙකු පිළිබඳ පුවතක් මින්නේරිය ප්‍රදේශයෙන් හිරු ප්‍රවෘත්ති අංශයට වාර්තා වුණා.",
       "URL": "https://www.hirunews.lk/285167/පොහොර-ඉල්ලා-ගොවීන්-තවදුරටත්-විරෝධතාවල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1624"
}