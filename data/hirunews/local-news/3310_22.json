{
       "Source": "hirunews",
       "Timestamp": "Sunday, 09 June 2019 - 8:56",
       "Headline": "පාතාල සාමාජික කළු අජිත්ට වෙඩි තැබීමේ සිද්ධියට සැකකරුවෙකු අත්අඩංගුවට",
       "News Content": "ජාඇළ - ඒකල - මහවත්ත ප්‍රදේශයේදී පාතාල සාමාජික ක්‍රිශාන්ත අජිත් කුමාර හෙවත් කළු අජිත් වෙඩි තබා ඝාතනය කිරීමේ සිද්ධියට අදාළව අවශ්‍ය කර සිටි සැකකරුවෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nටිරෝන් ජානක හෙවත් ජානක නැමැත්තා මෙලෙස ඒකල - මඩම පාර ප්‍රදේශයේදී ඊයේ රාත්‍රියේ අත්අඩංගුවට ගත් බවයි පොලීසිය සඳහන් කළේ.\nසැකකරු අත්අඩංගුවට ගැනීමෙන් අනතුරුව පොලිස් සංවිධානාත්මක අපරාධ නිවාරණ කොට්ඨාශය වෙත භාරදී තිබෙනවා.\nඔහුගෙන් සිදුකළ ප්‍රශ්න කිරීම්වලදී අනාවරණ වී ඇත්තේ පාතාල සාමාජික කළු අජිත්ට වෙඩි තැබීම සඳහා පැමිණි යතුරුපැදිය ඔහු විසින් පදවා ඇති බවයි.\nඑමෙන්ම මිනුවන්ගොඩ - හීනටිහේන ප්‍රදේශයේ සංඛ නමින් හඳුන්වන පාතාල සාමාජිකයෙකු විසින් කළු අජිත්ට වෙඩි තැබීම සිදුකර ඇති බවටද අනාවරණ වී තිබෙනවා.\nඅත්අඩංගුවට ගත් සැකකරුගෙන් සිදුකරන ලද ප්‍රශ්න කිරීම්වලදී වෙඩි තැබීම සඳහා යොදාගන්නා ලද ටී 56 ගිනි අවිය සහ උණ්ඩ 20 ක්, පතොරම් ගැබක් සමඟින් ඒකල - මඩම ප්‍රදේශයේ වගුරුබිමක තිබියදී සොයාගැනුනා.\nපසුගිය පස්වනදා රාත්‍රියේ ජාඇළ - ඒකල - මහවත්ත ප්‍රදේශයේදී පාතාල සාමාජික ක්‍රිශාන්ත අජිත් කුමාර හෙවත් කළු අජිත්ට වෙඩි තබා ඝාතනය කර තිබුණා",
       "URL": "https://www.hirunews.lk/218012/පාතාල-සාමාජික-කළු-අජිත්ට-වෙඩි-තැබීමේ-සිද්ධියට-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3310"
}