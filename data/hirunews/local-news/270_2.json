{
       "Source": "hirunews",
       "Timestamp": "Wednesday, 14 June 2023 - 10:56",
       "Headline": "ජංගම දුරකතනය භාවිත කරමින් බස් රථය පැදවූ රියදුරාට දඩ",
       "News Content": "මාතර කොළඹ බස් රථයක මඟීන් පටවාගෙන ජංගම දුරකතනය කනේ ගසාගෙන බස් රථය ධාවනය කළ රියදුරෙකු අත්අඩංගුවට ගෙන අධිකරණයට ඉදිරිපත් කළ පසු රුපියල් 37500ක දඩ මුදලක් නියම කර තිබෙනවා.\nමාතර තෙලිජ්ජවිල ප්‍රදේශයේ පදිංචි හර්ෂන් නානායක්කාර නමැති 26 හැවිරිදි රියැදුරකුට මෙසේ දඩමුදල් නියම කර ඇති බවයි වාර්තා වන්නේ.\nමාතර සිට කොළඹ බලා ධාවනය වූ බස් රථයේ වාද්දුව පොහද්දරමුල්ල ප්‍රදේශයේදී ඉකුත් 8 සහ 9 යන දෙදින තුළදීම ජංගම දුරකතනය කනේ තබාගෙන ධාවනය කළ බවට චෝදනා දෙකක් යටතේ අදාළ පුද්ගලයාව අත්අඩංගුවට ගෙන තිබුණා.\nපළමු වරදට රුපියල් දාහත් දහස් පන්සියක් සහ දෙවැනි වරදට රුපියල් විසිදහසක් වශයෙන් දඩමුදල් නියම කළ මහේස්ත්‍රාත්වරයා විවෘත අධිකරණයෙන් දැඩිව අවවාද කළ බවයි වාර්තා වූයේ.",
       "URL": "https://www.hirunews.lk/337902/ජංගම-දුරකතනය-භාවිත-කරමින්-බස්-රථය-පැදවූ-රියදුරාට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=270"
}