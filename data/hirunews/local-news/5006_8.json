{
       "Source": "hirunews",
       "Timestamp": "Tuesday, 14 June 2016 - 18:54",
       "Headline": "තැපෑලේ  වර්ජනයෙන් ලිපි ගොඩගැසේ",
       "News Content": "ඉල්ලීම් 14 කට විසඳුම් ඉල්ලා ඒකාබද්ධ  තැපැල් වෘත්තීය සමිති පෙරමුණ ආරම්භ කර ඇති වෘත්තීය ක්‍රියාමාර්ගය තවමත් අවසන් වී නැහැ.\nමේ හේතුවෙන් කොළඹ මධ්‍යම තැපැල් හුවමාරුවේ ලිපි ද්‍රව්‍ය ඇතුලූ තැපැල්  භාණ්ඩ තුන්ලක්ෂයකට ආසන්න  ප්‍රමාණයක් සිරවී ඇති බව වර්ජනයේ නිරත වෘත්තිය සමිති ප්‍රකාශ කළා.\nකොළඹ අද පැවති මාධ්‍ය හමුවකදී ඒකාබද්ධ තැපැල් වෘත්තිය සමිති පෙරමුණේ සම කැඳවුම්කරු චින්තක  බණ්ඩාර සඳහන් කළේ තම ඉල්ලීම්වලට විසඳුම් ලබා නොදුනහොත් ලබන සතියේ සිට අඛන්ඩ වැඩවර්ජනයක් ආරම්භ කරන බවයි.\nගමන්  වියදම් සීමාව ඉවත් කිරීම, සෙනසුරාදා දීමනා ගෙවීම්, වැටුප් විෂමතා ඇතුලූ ඉල්ලීම් 14 ක් මුල් කරගනිමින් තැපැල් වෘත්තිය සමිති අතිකාල සේවා වර්ජනය කිරීම ආරම්භ කළේ පෙරේදා මධ්‍යම රාත්‍රියේ සිටයි.\nකෙසේ වෙතත් කොළඹ අද පැවති මාධ්‍ය හමුවකදී තැපැල් සේවා අමාත්‍ය අබ්දුල් හලීම්  කියා සිටියේ මුදල් අමාත්‍යවරයා සමඟ සාකච්ඡා කර ගැටළුවට විසඳුමක් ලබාදෙන බවයි",
       "URL": "https://www.hirunews.lk/135548/තැපෑලේ-වර්ජනයෙන්-ලිපි-ගොඩගැසේ",
       "Category": "Local News",
       "Parent URL": "https://www.hirunews.lk/local-news.php?pageID=5006"
}