{
       "Source": "hirunews",
       "Timestamp": "Monday, 04 January 2016 - 18:59",
       "Headline": "රජයේ වෛද්‍යවරු ආණ්ඩුවට තවත් කල්දෙයි",
       "News Content": "වෛද්‍ය වෘත්තිකයන්ගේ ගැටළුවලට විසදුම් ලබාදීමට රජයට තවදුරටත් කල් ලබාදීමට අද පැවැති මධ්‍යම කාරක සභාවේදී තීරණය කළ බව රජයේ වෛද්‍ය නිලධාරීන්ගේ සංගමය පවසනවා.\nඑහි සහකාර ලේකම් හරිත අලූත්ගේ කොළඹ අද පැවැති මාධ්‍ය හමුවකට එක්වෙමින් කියා සිටියේ තම ගැටළු සම්බන්ධයෙන් ඉදිරියේදී මහජනතාව සහ මන්ත්‍රීවරුන් දැනුවත් කිරීමේ වැඩසටහන් ක්‍රියාත්මක කරන බවයි.\nඑම මාධ්‍ය හමුවේදී අදහස් දක්වමින් එම සංගමයේ ලේකම් නලින්ද හේරත් කියා සිටියේ ඉන්දියාව සහ ශ්‍රී ලංකාව අතර අත්සන් කිරීමට බලාපොරොත්තු වන වෙළඳ හා සේවා ගිවිසුම් මගින් රාජ්‍ය සේවය දියකර හැරෙන බවයි.",
       "URL": "https://www.hirunews.lk/123382/රජයේ-වෛද්‍යවරු-ආණ්ඩුවට-තවත්-කල්දෙයි",
       "Category": "Local News",
       "Parent URL": "https://www.hirunews.lk/local-news.php?pageID=5222"
}