{
       "Source": "hirunews",
       "Timestamp": "Monday, 21 January 2019 - 8:55",
       "Headline": "හෙරොයින් සමග එස්.එෆ්. ලොක්කාගේ ගෝලයෙකු අල්ලයි",
       "News Content": "දැනට රක්ෂිත බන්ධනාගාර ගත කර සිටින ඉරෝෂන් රණසිංහ හෙවත් එස්.එෆ්. ලොක්කාගේ ගෝලයෙකු හෙරොයින් ග්‍රෑම් 20 ක් සමඟ ඊයේ රාත්‍රියේ අත්අඩංගුවට ගෙන තිබෙනවා.\nපොලීසිය ප්‍රකාශ කළේ ඊසි කෑෂ් ක්‍රමයට අනුරාධපුර ප්‍රදේශයේ හෙරොයින් ජාවාරමේ නිරතවන බවට ලද තොරතුරකට අනුව මෙම වැටලීම සිදුකර ඇති බවයි.\n27 හැවිරිදි සැකකරු විජයපුර - භාතිය මාවතේ පදිංචිකරුවෙකු වන අතර, පොලිස් භාරයට ගනු ලැබූ හෙරොයින්වල වටිනාකම රුපියල් ලක්ෂ 17ක්.\nසැකකරු අත්අඩංගුවට ගන්නා අවස්ථාවේදී දැනට වාරියපොල බන්ධනාගාරයේ රඳවා සිටින එස්.එෆ්. ලොක්කා සමඟ හෙරොයින් ජාවාරම සම්බන්ධයෙන් දුරකථන සංවාදයක නිරතව සිටි බවටද අනාවරණ කර ගැනීමට හැකි වූ බවයි පොලීසිය වැඩිදුරටත් කියා සිටියේ.\nrn",
       "URL": "https://www.hirunews.lk/208678/හෙරොයින්-සමග-එස්-එෆ්-ලොක්කාගේ-ගෝලයෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3544"
}