{
       "Source": "hirunews",
       "Timestamp": "Wednesday, 18 August 2021 - 23:03",
       "Headline": "ගුරු සංගම් සාධනීය පිළිතුරක් ලිඛිතව ඉල්ලයි (වීඩියෝ)",
       "News Content": "සිය වැටුප් ගැටලුවට සාධනීය පිළිතුරක් ලිඛිතව ලබා දෙන තෙක් වර්ජනය අත් නොහරින බව ගුරු විදුහල්පති වෘත්තිය සමිති නියෝජිතයින් පවසනවා.\nඔවුන් මේ බව සදහන් කළේ සිය වැටුප් ගැටලුව සම්බන්ධයෙන් සාකච්ඡා කිරීම සඳහා පත් කළ කැබිනට් අනු කමිටුව සමඟ පැවති සාකච්ඡාවකින්\nඅනතුරුව මාධ්‍ය වෙත අදහස් දක්වමින්.\nගුරු විදුහල්පති වැටුප් ගැටලුව මුල්කරගනිමින් ක්‍රියාත්මක ඔන්ලයින් ඉගැන්වීම්වලින් ඉවත් වීමේ වෘත්තීය සමිති ක්‍රියාමාර්ගයට අදට දින 38 ක්.\nගුරු විදුහල්පති වැටුප් විෂමතා ගැටලුව සම්බන්ධයෙන් ගුරු වෘත්තීය සමිති නියෝජිතයින් සහ මේ පිළිබඳ සොයා බැලීමට පත්කළ කැබිනට් අනුකමිටුව අද ලංකා ගුරු සංගමය සහ ලංකා ගුරු සේවා සංගමය ඇතුළු වෘත්තිය සමිති කිහිපයක නියෝජිතයින් පිරිසක් හමුවුණේ කොළඹ, මලලසේකර මාවතේ පිහිටි අමාත්‍ය විමල් වීරවංශ මහතාගේ නිවසේදීයි.",
       "URL": "https://www.hirunews.lk/280060/ගුරු-සංගම්-සාධනීය-පිළිතුරක්-ලිඛිතව-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1745"
}