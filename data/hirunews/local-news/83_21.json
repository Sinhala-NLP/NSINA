{
       "Source": "hirunews",
       "Timestamp": "Monday, 21 August 2023 - 14:08",
       "Headline": "රිය අනතුරු දෙකකින් තරුණයින් දෙදෙනෙකු ජීවිතක්ෂයට",
       "News Content": "යාපනයේදී හා කිළිනොච්චියේදී සිදු වූ රිය අනතුරු දෙකකින් තරුණයින් දෙදෙනෙකු පසුගිය 20 දා ජීවිතක්ෂයට පත්ව තිබෙනවා.\nයාපනය, නෙල්ලිඅඩි පොලිස් වසමට අයත් තුන්නාලෙයි, කලිකායි ප්‍රදේශයේදී යතුරු පැදියක් පාරෙන් ඉවතට පැන කානුවකට පෙරළී යාමෙන් එහි ගමන් ගත් තරුණයෙකු ජීවිතක්ෂයට පත්ව තවත් තරුණයෙකු තුවාල ලබා තිබෙනවා.\nජීවිතක්ෂයට පත් වූ තරුණයාගේ මෘත ශරීරය යාපනය ශීක්ෂණ රෝහලට බාර දී ඇති අතර අනතුරෙන් තුවාල ලැබූ අය එම රෝහලේම ප්‍රතිකාර ලබන බවයි හිරු වාර්තාකරු සඳහන් කර සිටියේ.\nමේ අතර මුලතිව් විශ්වමඩු ප්‍රදේශයේදී තරුණයෙකු පදවා ගෙන ගිය යතුරු පැදියක් ටිපර් රථයක ගැටීම නිසා යතුරු පැදිය පදවා ගෙන ගිය තරුණයා සිද්ධිය වූ ස්ථානයේදීම ජීවිතක්ෂයට පත් වී තිබෙනවා.\nමෙසේ ජීවිතක්ෂයට පත්ව ඇත්තේ පරන්තන්, උමයියාල්පුරම් ප්‍රදේශයේ පදිංචි 47 හැවිරිදි තරුණයෙක් බවයි සඳහන් වෙන්නේ.\nසිද්ධිය සම්බන්ධයෙන් ටිපර් රථයේ රියදුරු අත්අඩංගුවට ගෙන මුලතිව් අධිකරණයට ඉදිරිපත් කිරීමෙන් පසුව ඔහුව මේ මස 23 වෙනිදා දක්වා රිමාන්ඩ් බාරයේ තබන ලෙස මුලතිව් මහෙස්ත්‍රාත්වරයා නියෝග කොට තිබෙන්නේ.",
       "URL": "https://www.hirunews.lk/345581/රිය-අනතුරු-දෙකකින්-තරුණයින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=83"
}