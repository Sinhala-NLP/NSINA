{
       "Source": "hirunews",
       "Timestamp": "Sunday, 06 August 2023 - 10:26",
       "Headline": "යාපනයේදී රුපියල් කෝටි පහකට ආසන්න කේරළ ගංජා තොගයක් සමඟ පුද්ගලයෙකු අත්අඩංගුවට",
       "News Content": "යාපනය - පොන්නාලෙයි ප්‍රදේශයේදී රුපියල් කෝටි 5 කට ආසන්න කේරළ ගංජා ප්‍රවාහනය කරමින් සිටි 31 හැවිරිදි පුද්ගලයෙකු අත්අඩංගුවට ගෙන තිබෙනවා.\nපොන්නාලෙයි මාර්ගයේදී කුඩා ලොරි රථයක්, සැකකටයුතු ලෙස ස්ථාන කිහිපයක නැවැත්වීම සම්බන්ධයෙන් සැක සිතූ ප්‍රදේශයේ තරුණ පිරිසක් විසිනුයි මේ පිළිබඳව පොලිසිය දැනුවත් කර තිබුණේ.\nඔවුන් විසින් ලොරි රථය නවත්වාගෙන රථය සහ රියදුරු වඩුක්කොඩ්ඩෙයි පොලිසියේ නිලධාරීන්ට භාරදී ඇති බව සඳහන්.\nඑම අවස්ථාවේදී ලොරි රථයේ තිබී කිලෝ 300 කට ආසන්න කේරළ ගංජා ප්‍රමාණයක් සොයාගෙන තිබූ අතර, අත්අඩංගුවට ගත් සැකකරු බණ්ඩාරවෙල ප්‍රදේශයේ පදිංචිකරුවෙක්.",
       "URL": "https://www.hirunews.lk/343784/යාපනයේදී-රුපියල්-කෝටි-පහකට-ආසන්න-කේරළ-ගංජා-තොගයක්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=121"
}