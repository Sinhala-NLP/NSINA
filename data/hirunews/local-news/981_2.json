{
       "Source": "hirunews",
       "Timestamp": "Saturday, 30 July 2022 - 10:14",
       "Headline": "හිට්ලර්ගේ අත් ඔරලෝසුවක් ඩොලර් මිලියනයකට වෙන්දේසි වෙයි",
       "News Content": "ජර්මනියේ හිටපු නාසි ආඥාදායක ඇඩොල්ෆ් හිට්ලර් භාවිත කළ බවට පැවසෙන අත් ඔරලෝසුවක් අමරිකාවේ - මේරි ලෑන්ඩ් ප්‍රාන්තයේ පැවති වෙන්දේසියකදී අමරිකානු ඩොලර් මිලියන 1 යි දශම 1කට අලෙවි වී තිබෙනවා.\nවිදෙස් මාධ්‍ය වාර්තා කළේ එම අත් ඔරලෝසුවේ ඒ. එච්. නමින් අකුරු දෙකක් ද සටහන්ව ඇති බවයි.\nකෙසේ වෙතත්, මෙම වෙන්දේසිය යුදෙව්වන් විසින් හෙළා දැක තිබෙනවා.\nඇඩොල්ෆ් හිට්ලර් ජර්මනියේ 1933 වසරේ සිට 1945 දක්වා පාලකයා ලෙස කටයුතු කළ අතර මිලියන 6කට අධික යුදෙව්වන් ඝාතනය කළ නායකයෙකු බවටයි ඉතිහාසගතව ඇත්තේ.",
       "URL": "https://www.hirunews.lk/311379/හිට්ලර්ගේ-අත්-ඔරලෝසුවක්-ඩොලර්-මිලියනයකට-වෙන්දේසි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=981"
}