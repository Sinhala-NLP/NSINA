{
       "Source": "hirunews",
       "Timestamp": "Thursday, 29 December 2022 - 13:42",
       "Headline": "නොවැම්බර් මාසයේ දී විදුලිබල මණ්ඩලයට රුපියල් බිලියන 35.6ක ආදායමක්",
       "News Content": "ලංකා විදුලි බල මණ්ඩලය නොවැම්බර් මාසයේ දී රුපියල් බිලියන 35.6ක ආදායමක් උපයා ඇති බව බලශක්ති අමාත්‍ය කංචන විජේසේකර පවසනවා.\nඔක්තෝබර් මාසයේ ආදායම රුපියල් බිලියන 33.6ක් බවයි අමාත්‍යවරයා සිය ට්ව්ටර් ගිණුමේ සඳහන් කර ඇත්තේ.\nලබන මාසයේ දී බලාගාර ක්‍රියාත්මක කිරීමට අවශ්‍ය නැප්තා සහ ඩීසල් මිල දී ගැනීමට රුපියල් බිලියන 35ක් ද ගල් අඟුරු මිල දී ගැනීම් සඳහා රුපියල් බිලියන 38.45ක් ද වැයවන බව ද එහි සඳහන්.\nමේ අතර විදුලි වෘත්තීය සමිති කිහිපයක් සමඟ නව විදුලි ගාස්තු සංශෝධනය සහ විදුලි බල මණ්ඩලය ප්‍රතිව්‍යුහගත කිරීම ඇතුළු කරුණු සම්බන්ධයෙන් අමාත්‍ය කංචන විජේසේකර අද (29) පෙරවරුවේ සාකච්ඡා පවත්වා තිබෙනවා.\nමෙහිදී ලංකා විදුලිබල මණ්ඩලයේ වියදම් කළමනාකරණය හා අනෙකුත් ගැටළු පිළිබඳව ද සාකච්ඡා පවත්වා ඇති බව සඳහන්.",
       "URL": "https://www.hirunews.lk/323818/නොවැම්බර්-මාසයේ-දී-විදුලිබල-මණ්ඩලයට-රුපියල්-බිලියන-35-6ක-ආදායමක්",
       "Category": "Local News",
       "Parent URL": "https://www.hirunews.lk/local-news.php?pageID=636"
}