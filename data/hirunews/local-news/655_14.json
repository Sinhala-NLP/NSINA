{
       "Source": "hirunews",
       "Timestamp": "Tuesday, 20 December 2022 - 7:49",
       "Headline": "මහනාහිමිවරුන්ගේ උපදෙස් ලැබෙනතුරු බෞද්ධ හා පාලි සරසවිය වහන්න කැබිනට් අනුමැතිය",
       "News Content": "මහානායක හිමිවරුන් සමඟ සාකච්ඡා කර යමි එකඟතාවයකට පැමිණෙනතෙක් ශ්‍රී ලංකා බෞද්ධ හා පාලි විශ්වවිද්‍යාලය වසා දැමීමට අමාත්‍ය මණ්ඩලය තීරණය කර තිබෙනවා.\nනවක වදය මර්ධනය කිරීමේ අරමුණින් ඊයේ (19) පස්වරුවේ සිට දින නියමයක් නොමැතිව විශ්වවිද්‍යාලය වසා දැමීමටයි පාලන අධිකාරිය පසුගිය 15 වැනිදා තීරණය කරනු ලැබුවේ.\nකෙසේ වෙතත් පාලන අධිකාරියේ අසත්‍ය ප්‍රචාර වලට රැවටී විශ්වවිද්‍යාලය වසා දමා ඇති බවට එහි මහා ශිෂ්‍ය සංගමයේ සභාපති පූජ්‍ය මිදෙල්ලෑවේ සිරිරතන හිමියන් ඊයේ (19) මාධ්‍ය වෙත අදහස් දක්වමින් ප්‍රකාශ කළා.\nමේ අතර, නවක වදය සිද්ධියක් සම්බන්ධයෙන් අත්අඩංගුවට ගත් රුහුණු විශ්වවිද්‍යාලයේ සිසුන් 11දෙනා අද (20) අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/323087/මහනාහිමිවරුන්ගේ-උපදෙස්-ලැබෙනතුරු-බෞද්ධ-හා-පාලි-සරසවිය-වහන්න-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=655"
}