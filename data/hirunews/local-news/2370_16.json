{
       "Source": "hirunews",
       "Timestamp": "Sunday, 25 October 2020 - 7:08",
       "Headline": "කිලිනොච්චියේ අනාරක්ෂිත ළිඳකට වැටී 17 හැවිරිදි සිසුවෙකු ජිවිතක්ෂයට",
       "News Content": "අනාරක්ෂිත ළිඳකට වැටී මියගිය කිලිනොච්චිය - ධර්මපුර ප්‍රදේශයේ වයස අවුරුදු 17 ක සිසුවෙකුගේ මළ සිරුරක් පොලීසිය සොයා ගෙන තිබෙනවා.\nකට්ටකාඩුවේ පදිංචි අයෙකු වන මෙම සිසුවා පෞද්ගලික උපකාරක පන්ති ගුරුවරයෙකුගේ විවාහ මංගල උත්සවයක් සඳහා සහභාගි වී ආපසු නොපැමිණීම නිසා දෙමව්පියන් පොලීසියට පැමිණිල්ලක් කර ඇති බව සඳහන්.\nඒ අනුව සිදු කරන ලද විමර්ශනයකදී එම ගුරුවරයාගේ නිවසේ ඇති අනාරක්ෂිත ලිඳට මෙම සිසුවා වැටී ඇතැයි හෙළිවූ බව පොලීසිය සඳහන් කළා.\nසිද්ධිය සම්බන්ධයෙන් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/253246/කිලිනොච්චියේ-අනාරක්ෂිත-ළිඳකට-වැටී-17-හැවිරිදි-සිසුවෙකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2370"
}