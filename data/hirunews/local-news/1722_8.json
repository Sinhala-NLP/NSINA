{
       "Source": "hirunews",
       "Timestamp": "Monday, 30 August 2021 - 15:45",
       "Headline": "දකුණු අප්‍රිකාව සමඟ 20-20 සහ එක්දින තරගාවලියට ශ්‍රී ලංකා සංචිතය නම් කරයි",
       "News Content": "සංචාරක දකුණු අප්‍රිකානු කණ්ඩායම සමඟ අරම්භවීමට නියමිත පන්දුවාර විස්සයි විස්ස සහ එක්දින තරගාවලිය සඳහා එක්වන ශ්‍රී ලංකා සංචිතය නම්කර තිබෙනවා.\nමෙම සංචිතයට ක්‍රීඩකයින් විසි දෙදෙනෙකු ඇතුළත් වන අතර එහි නායකත්වය දසුන් ශානක විසින් දරණු ලබනවා.\nමෙහිදී දිනේෂ් චන්දිමාල්, ලහිරු මදුසංක, නුවන් ප්‍රදීප් සහ කමිඳු මෙන්ඩිස්ට යළි එක්දින සහ විස්සයි විස්ස සංචිතයක දොරටු විවර වී තිබෙනවා.\nශ්‍රී ලංකා ක්‍රිකට් ආයතනය විසින් සංවිධානය කළ නිමා වූ ආරාධිත විස්සයි විස්ස තරගාවලියේ දී දක්ෂතා දැක්වූ නවක ක්‍රීඩකයින් දෙදෙනෙකු වන පුලින තරංග සහ මහේෂ් තීක්ෂණ ද මෙම සංචිතයට කැඳවා තිබීම විශේෂත්වයක්.",
       "URL": "https://www.hirunews.lk/280944/දකුණු-අප්‍රිකාව-සමඟ-20-20-සහ-එක්දින-තරගාවලියට-ශ්‍රී-ලංකා-සංචිතය-නම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1722"
}