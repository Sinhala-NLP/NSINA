{
       "Source": "hirunews",
       "Timestamp": "Saturday, 28 January 2023 - 12:59",
       "Headline": "යල කන්නයේ දී හෙක්ටයාර් එකකින් වී කිලෝ 3207ක අස්වැන්නක්",
       "News Content": "2022 යල කන්නයේ දී හෙක්ටයාර් එකකින් වී කිලෝග්‍රෑම් 3207ක අස්වැන්නක් වාර්තා කර ඇතැ යි කෘෂිකර්ම දෙපාර්තමේන්තුව පවසනවා.\nමේ වසරේ මහ කන්නයේ අපේක්ෂිත වී අස්වැන්න හා වී වගාව පිළිබඳ ප්‍රගති සමාලෝචනයක දී ඉදිරිපත් කළ වාර්තාවකට අනුව මෙම කරුණු අනාවරණ වී තිබෙනවා.\nපසුගිය වසරේ යල කන්නයේ දී රසායනික පොහොර ලබා දීමට පෙර ගොවීන් වගා කටයුතු ආරම්භ කර තිබුණත්, ඒ වනවිටත් වී වගා කර තිබුනේ හෙක්ටෙයාර් 248,000ක් පමණයි.\nරජය විසින් 2022 යල කන්නයේදී යුරියා පොහොර ලබා දීමට පියවර ගත් අතර ඉන්දීය රජයේ ණය යෝජනා ක්‍රමයක් යටතේ යුරියා මෙට්‍රික් ටොන් 65,500ක් මෙරටට ලබාදුන් අතර ඒවා ගොවීන් අතර බෙදා දෙනු ලැබුවා.\nඒ සමගම ගොවීන් නැවත වතාවක් වී වගාව ආරම්භ කළ අතර වී වගා කළ සමස්ත කුඹුරු ඉඩම් ප්‍රමාණය හෙක්ටයාර් 512,000 දක්වා ඉහළ ගොස් ඇති බවයි කෘෂිකර්ම අමාත්‍යාංශය සදහන් කළේ.",
       "URL": "https://www.hirunews.lk/326071/යල-කන්නයේ-දී-හෙක්ටයාර්-එකකින්-වී-කිලෝ-3207ක-අස්වැන්නක්",
       "Category": "Local News",
       "Parent URL": "https://www.hirunews.lk/local-news.php?pageID=574"
}