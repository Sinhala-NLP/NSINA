{
       "Source": "hirunews",
       "Timestamp": "Sunday, 21 May 2023 - 9:48",
       "Headline": "මන්නාරමේදී අතුරුදහන් වූ පාසල් දැරියක් පුත්තලමේදී හමුවේ",
       "News Content": "මන්නාරමේදී අතුරුදහන් වූ දාහතර හැවිරිදි පාසල් දැරියක් පුත්තලමේදී හමු වීමෙන් පසුව ඇයව පාලාවිය පොලිසිය වෙත පෙරේදා (19) දින බාර දී තිබෙනවා.\nමන්නාරම, මුසලි - බණ්ඩාරවේලී ප්‍රදේශයේ ජීවත් වූ මුසලි පාසලේ 10 වන වසරේ ඉගෙණුම ලැබූ මෙම ශිෂ්‍යාව මීට දින හතරකට පමණ පෙර නිවසින් අතුරුදහන් වී ඇති බවට මන්නාරම සිලාවතුර පොලීසියට ඇයගේ දෙමව්පියන් විසින් පැමිණිලි කොට ඇති බවයි අප වාර්තා කරු සඳහන් කරන්නේ.\nඒ අනුව ක්‍රියාත්මක වූ පොලිසිය සියලුම පොලිස් ස්ථාන වලට මේ බව දැණුම් දීමෙන් පසුව ඇයව පුත්තලමේදී සොයා ගැනීමට හැකි වී ඇති අතර ඇයව මන්නාරමට රැගෙන විත් අධිකරණයට ඉදිරිපත් කිරීමට පොලිසිය පියවර ගෙන තිබෙනවා.\nපොලිසිය කළ ප්‍රශ්න කිරීම් වලදී ඇය නිවසින් පැන යන ලද්දේ කවර හේතුවක් නිසාදැයි අනාවරණය වී නොමැත.\nමන්නාරම සිලාවතුර පොලිසිය සිද්ධිය සම්බන්ධයෙන් පරීක්ෂණ පවත්වනවා.",
       "URL": "https://www.hirunews.lk/335803/මන්නාරමේදී-අතුරුදහන්-වූ-පාසල්-දැරියක්-පුත්තලමේදී-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=328"
}