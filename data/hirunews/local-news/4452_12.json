{
       "Source": "hirunews",
       "Timestamp": "Sunday, 25 June 2017 - 19:58",
       "Headline": "සමාජ වෙබ් අඩවි හරහා සංඝරත්නයට අපහාස කිරීම ගැන ජනපතිගේ අප්‍රසාදය",
       "News Content": "සමාජ වෙබ් අඩවි හරහා ගෞරවනීය මහා සංඝරත්නය අපහාසයට ලක් කිරීම කිසිසේත් අනුමත නොකරන බව ජනාධිපති මෛත්‍රීපාල සිරිසේන පවසනවා.\nශ්‍රී ලංකා අමරපුර මහා නිකායේ උප සම්පදා රාජ්‍ය මහෝත්සවය අද කළුතර බෝධි පරිශ්‍රයේදී පැවැත්වුණා.\nඊට ජනාධිපතිවරයා සහ අග්‍රාමාත්‍යවරයා ද එක්ව සිටියා.\nඑහිදී අදහස් දැක්වූ ජනාධිපති මෛත්‍රීපාල සිරිසේන කියා සිටියේ නවීන තාක්ෂණය භාවිත කළ යුත්තේ සමාජ ප්‍රගමනයට මිස සමාජයේ අයහපතට හෝ රට නොසන්සුන් කිරීමට නොවන බවයි.\nඑම අවස්ථාවට එක්වූ අග්‍රාමාත්‍ය රනිල් වික්‍රමසිංහ කියා සිටියේ ජාත්‍යන්තරයට බුදුදහම තවදුරටත් පැතිරවීම සඳහා සැවොම එක්ව කටයුතු කළ යුතු බවයි.\nඑමෙන්ම කිසිම ආගමක් අන්තවාදය අනුමත නොකරන බව ද අග්‍රාමාත්‍යවරයා එහිදී කියා සිටියා.",
       "URL": "https://www.hirunews.lk/164392/සමාජ-වෙබ්-අඩවි-හරහා-සංඝරත්නයට-අපහාස-කිරීම-ගැන-ජනපතිගේ-අප්‍රසාදය",
       "Category": "Local News",
       "Parent URL": "https://www.hirunews.lk/local-news.php?pageID=4452"
}