{
       "Source": "hirunews",
       "Timestamp": "Wednesday, 17 November 2021 - 11:43",
       "Headline": "කොවිඩ් රෝගීන්ට ලබාදෙන ආහාරවල පණුවෝ - රෝගීන්ගෙන් චෝදනා",
       "News Content": "නාඋල - අඹන ප්‍රතිකාර මධ්‍යස්ථානයේ කොරෝනා වෛරසය ආසාදිතව ප්‍රතිකාර ලබන නේවාසික රෝගීන්ට රෝහලෙන් ලැබෙන ආහාරවල පණුවන් සිටින බවට වාර්තා වනවා.\nකොරෝනා ආසාදිත රෝගීන් වෙනුවෙන් ප්‍රතිකාර ලබාදීම සඳහා පසුගිය සමයේ දී නාඋල - අඹන ප්‍රාදේශීය රෝහලේ වෙනම වාට්ටු සංකීර්ණයක් ද ස්ථාපිත කෙරුණා.\nරෝගීන් සදහා අවශ්‍ය පහසුකම් සහිතව ඉදිකරන ලද මෙම වාට්ටු සංකීර්ණය තුළ මාතලේ දිස්ත්‍රික්කයේ කොරෝනා වෛරසය ආසාදනය වන රෝගීන් සඳහා නේවාසික ප්‍රතිකාර ලබාදෙනවා.\nඑම රෝගීන් සඳහා රෝහලේ අධීක්ෂණය යටතේ ආහාර ලබාදෙන බවයි රෝගීන් සඳහන් කළේ.\nමෙලෙස ලබාදෙනු ලබන බත්වල පණුවන් සිටිම සම්බන්ධයෙන් මාතලේ දිස්ත්‍රික් සෞඛ්‍ය සේවා අධ්‍යක්ෂ චමින්ද වීරකෝන්ගෙන් ද විමසීමක් සිදු කළ අතර, එහිදි ඔහු කියා සිටියේ, මේ සම්බන්ධයෙන් රෝගීන් විසින් තමාව ද දැනුවත් කර ඇති බවයි.\nමේ හේතුවෙන් වහාම ක්‍රියාත්මක වන පරිදි ඊට අවශ්‍ය කරන කඩිනම් පියවර ගන්නා බවයි දිස්ත්‍රික් සෞඛ්‍ය සේවා අධ්‍යක්ෂවරයා වැඩිදුරටත් කියා සිටියේ.",
       "URL": "https://www.hirunews.lk/288290/කොවිඩ්-රෝගීන්ට-ලබාදෙන-ආහාරවල-පණුවෝ-රෝගීන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1556"
}