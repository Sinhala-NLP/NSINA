{
       "Source": "hirunews",
       "Timestamp": "Thursday, 16 November 2017 - 19:14",
       "Headline": "ෂැන්ග්‍රිලා විවෘත වේ",
       "News Content": "ගාලූමුවදොර ඉදිකෙරුණු ෂැන්ග්‍රිලා හෝටලය ජනාධිපති මෛත්‍රීපාල සිරිසේනගේ ප්‍රධානත්වයෙන් අද විවෘත කෙරුණා.\nමෙම අවස්ථාවට අග්‍රාමාත්‍ය රනිල් වික්‍රමසිංහ ඇතුළු මැතිඇමතිවරුන් රැසක් එක්ව සිටියා.\nලොව පුරා ව්‍යාප්තව ඇති ෂැන්ග්‍රිලා හෝටල් සමූහයට අයත් 101 වන හෝටලය ලෙස අද (16) විවෘත කෙරුණු මෙය සුඛෝපභෝගි කාමර 34 ක් ඇතුළු කාමර 541 කින් සමන්විතයි.\nමේ අතර, මීතොටමුල්ල නායයෑමෙන් විපතට පත් පාසල් දරුවන් සඳහා ශිෂ්‍යත්ව ප්‍රදානය කිරීම ජනාධිපති මෛත්‍රිපාල සිරිසේනගේ ප්‍රධානත්වයෙන් අද කොළඹදී සිදුවුණා.\nදරුවන් සුරකිමු ජාතික වැඩසටහනට අත්වැලක් සපයමින් ක්‍රියාත්මක මෙම ශිෂ්‍යත්ව වැඩසටහනේදී වයස අවුරුදු 18 ට අඩු දරුවන් වෙනුවෙන් රුපියල් 25000 ක් බැගින් වූ ශිෂ්‍යත්ව 107 ක් පිරිනැමුණු බවයි ජනාධිපති මාධ්‍ය අංශය නිවේදනය කළේ.",
       "URL": "https://www.hirunews.lk/176216/ෂැන්ග්‍රිලා-විවෘත-වේ",
       "Category": "Local News",
       "Parent URL": "https://www.hirunews.lk/local-news.php?pageID=4215"
}