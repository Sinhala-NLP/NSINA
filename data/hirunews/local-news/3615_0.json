{
       "Source": "hirunews",
       "Timestamp": "Saturday, 08 December 2018 - 9:08",
       "Headline": "උඩුගමදී ගිනි අවියක් සමඟ යතුරුපැදියක් පොලිස් භාරයට",
       "News Content": "උඩුගම - කොතලාවල මාර්ගයේදී යතුරුපැදියක් නවත්වන ලෙසට පොලීසිය සංඥා කිරීමෙන් අනතුරුව එහි ගමන් ගත් පුද්ගලයින් යතුරුපැදිය අතහැර පලාගොස් තිබෙනවා.\nපොලීසිය සඳහන් කළේ ප්‍රධාන පහන් නොදල්වා ධාවනය කිරීම හේතුවෙන් අදාළ යතුරුපැදිය නැවැත්වීමට කටයුතු කළ බවයි.\nපසුව යතුරුපැදිය පරීක්ෂා කිරීමේදී එහි තිබී බෝර 12 වර්ගයේ පතොරම් තුවක්කුවක් සහ උණ්ඩයක්ද පොලීසිය සොයාගෙන තිබුණා.\nයතුරුපැදිය දමා පලාගිය පුද්ගලයින් දෙදෙනා අත්අඩංගුවට ගැනීම සඳහා පොලීසිය විශේෂ විමර්ශනයක් ආරම්භ කර තිබෙනවා.",
       "URL": "https://www.hirunews.lk/205720/උඩුගමදී-ගිනි-අවියක්-සමඟ-යතුරුපැදියක්-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=3615"
}