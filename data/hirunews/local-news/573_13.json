{
       "Source": "hirunews",
       "Timestamp": "Saturday, 28 January 2023 - 21:27",
       "Headline": "සුක්කානම පෙන්වා බැටළු ගොවිපලක සිර වූ ලාංකිකයා (වීඩියෝ)",
       "News Content": "රියදුරු රැකියා ලබාදෙන බව පවසා කුවේට් රාජ්‍යට ගෙන ගොස් එරට සත්ව ගොවිපලවල රැකියා සඳහා යෙදවීමේ ජාවාරමක් පිළිබද තොරතුරක් අපට අනාවරණය වුණා.\nඑම ජාවාරමට හසු වු පුද්ගලයෙකු හිරු ප්‍රවෘත්ති අංශයට අදහස් දක්වමින් පවසා සිටියේ තමන් මාස 7 ක සිට මෙලෙස සත්ව ගොවිපලක කොටු වී සිටි බවයි.\nකුරුණෑගල ප්‍රදේශයේ පදිංචි මෙම පුද්ගලයා මීට මාස 7 කට පෙර කුවේට් රාජ්‍යයේ සේවය සඳහා ගොස් තිබුනේ නිවසක රියදුරු රැකියාවක් සඳහායි.\nඑහෙත් තමා වංචාවකට හසුව ඇති බව වැටහෙන විටත් ඔහු ඉරාක දේශ සීමාව ආසන්නයේ අබ්දිලියා නම් කාන්තාර ප්‍රදේශයක සත්ව ගොවිපලක සිර වී අවසන්.",
       "URL": "https://www.hirunews.lk/326110/සුක්කානම-පෙන්වා-බැටළු-ගොවිපලක-සිර-වූ-ලාංකිකයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=573"
}