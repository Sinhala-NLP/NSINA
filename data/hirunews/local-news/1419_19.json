{
       "Source": "hirunews",
       "Timestamp": "Monday, 17 January 2022 - 13:16",
       "Headline": "මධ්‍යම අධිවේගයේ පැය 12ක ආදායම මිලියන 2.8ක්",
       "News Content": "පෙරේ දා විවෘත කෙරුණු මධ්‍යම අධිවේගී මාර්ගයේ මීරිගම සිට කුරුණෑගල දක්වා වූ කොටසේ ඊයේ දහවල් 12 සිට මධ්‍යම රාත්‍රිය දක්වා කාලය තුළ වාහන ගමනාගමනයෙන් රුපියල් විසි අට ලක්ෂ පන්දහස් එකසියයක ආදායමක් ලැබී තිබෙනවා.\nඅධිවේගී මාර්ග මෙහෙයුම් වැඩබලන අධ්‍යක්ෂක නිහාල් ලොඩිවික් සඳහන් කළේ, වාහන 13,583ක් මධ්‍යම අධිවේගී මාර්ගයේ මීරිගම සිට කුරුණෑගල දක්වා වූ කොටස ගාස්තු අය කිරීමෙන් අනතුරුව ගමන් කර ඇති බවයි.\nමධ්‍යම අධිවේගී මාර්ගයේ මීරිගම සිට කුරුණෑගල දක්වා වූ කොටස ඊයේ දහවල් 12 දක්වා නොමිලේ ගමන් කිරීමට අවස්ථාව හිමිවූ අතර, ඉන් අනතුරුව මෙලෙස ගාස්තු අය කරනු ලැබුවා.\nඅධිවේගිී මාර්ගය විවෘත කිරීමත් සමඟ රථවාහන විශාල සංඛ්‍යාවක් ගමන් කිරීමට පැමිණීම හේතුවෙන් මීරිගම පිවිසුම අසල දැඩි රථවාහන තදබදයක් ද පැවති බවයි අප වාර්තාකරුවන් කියා සිටියේ.",
       "URL": "https://www.hirunews.lk/294233/මධ්‍යම-අධිවේගයේ-පැය-12ක-ආදායම-මිලියන-2-8ක්",
       "Category": "Local News",
       "Parent URL": "https://www.hirunews.lk/local-news.php?pageID=1419"
}