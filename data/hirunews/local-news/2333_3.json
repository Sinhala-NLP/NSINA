{
       "Source": "hirunews",
       "Timestamp": "Saturday, 14 November 2020 - 13:53",
       "Headline": "ඉදිරි සතිය තුළ මෙහෙයුම් යථා තත්වයට පත් කරන බව වරාය අධිකාරිය පවසයි",
       "News Content": "ඉදිරි සතියක කාලය තුළ කොළඹ වරායේ මෙහෙයුම් කටයුතු යථා තත්ත්වයට පත් කළ හැකි වනු ඇති බව ශ්‍රී ලංකා වරාය අධිකාරිය විශ්වාසය පළ කරනවා.\nඑහි සභාපති විශ්‍රාමික ජෙනරාල් දයා රත්නායක නිවේදනයක් නිකුත් කරමින් එහි සන්නිවේදන අංශය සඳහන් කළේ ශ්‍රමික සේවා සපයන ආයතන සහ විශ්‍රාමික සේවකයන්ගේ සහයද ලබාගනිමින් කොරෝනා වසංගතය හේතුවෙන් අඩපණ වූ කොළඹ වරායේ කටයුතු යථා තත්ත්වයට පත් කිරීම මේ වනවිට ආරම්භ කර ඇති බවයි.\nශ්‍රී ලංකාවේ පමණක් නොව ලෝකයේ බොහෝ ප්‍රධාන වරායන්හි මෙහෙයුම් කටයුතු කොරෝනා වසංගතය හේතුවෙන් අඩාල වී ඇති බව පවසන වරාය අධිකාරිය වැඩිදුරටත් පෙන්වා දෙන්නේ වරායෙන් පිටත නැංගුරම් ලා ඇති වෙළඳ නෞකා වරාය තුළට ඇතුලුවීමේ කටයුතු කාර්යක්ෂම කිරීමට පියවර ගෙන ඇති බවයි.",
       "URL": "https://www.hirunews.lk/254711/ඉදිරි-සතිය-තුළ-මෙහෙයුම්-යථා-තත්වයට-පත්-කරන-බව-වරාය-අධිකාරිය-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=2333"
}