{
       "Source": "hirunews",
       "Timestamp": "Tuesday, 23 August 2022 - 10:03",
       "Headline": "ජනාධිපති මන්දිරයේ සබන් ගා නෑව දෙදෙනෙකු පොලිසියෙන් සොයා ගැනෙයි (වීඩියෝ)",
       "News Content": "ජනාධිපති මන්දිරයට කඩා වැදී පිහිනුම් තටාකයට බැස සබන් ගා දිය නාන ලදැයි කියන පුද්ගලයන් දෙදෙනෙකු හඳුනාගෙන ඇති බව පොලිසිය පවසනවා.\nමෙසේ සබන් ගා ස්නානය කළ එක් අයකු බදුලු ප්‍රදේශයේ දුෂ්කර ගම්මානයක පදිංචි ප්‍රදේශීය සබා මන්ත්‍රීවරයකු බව යි පැවසෙන්නේ.\nඅනෙක් පුද්ගලයා තලවාකැලේ පදිංචි අයෙක්.\nමොවුන් දෙදෙනා අත් අඩංගුවට ගැනීම සඳහා විශේෂ පොලිස් කණ්ඩායමක් පරීක්ෂණ ආරම්භ කර ඇති බව යි පොලිසිය සඳහන් කරන්නේ.\nරජගෙදර පිහිනුම් තටාකයට පැන සබන් ගා දිය නාන දර්ශන ජාත්‍යන්තර මාධ්‍යයේ පළ වීම නිසා ශ්‍රී ලංකාව ජාත්‍යන්තර වශයෙන් මහත් අපකීර්තියට පත් වූ බව, ඉකුත් දිනයක දී ආරක්ෂක ලේකම් කමල් ගුණරත්න සඳහන් කළා.",
       "URL": "https://www.hirunews.lk/313496/ජනාධිපති-මන්දිරයේ-සබන්-ගා-නෑව-දෙදෙනෙකු-පොලිසියෙන්-සොයා-ගැනෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=921"
}