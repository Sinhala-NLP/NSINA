{
       "Source": "hirunews",
       "Timestamp": "Wednesday, 03 January 2018 - 13:29",
       "Headline": "බෙදුණු අයට රට පාලනය කරන්න බෑ",
       "News Content": "බෙදී වෙන්වී සිටින පක්ෂ වලට රට පාලනය කළ නොහැකි බව අමාත්‍ය ලක්ෂ්මන් කිරිඇල්ල ප්‍රකාශ කළා.\nඉදිරි පළාත් පාලන මැතිවරණයේදී සියලූ සංවිධායකවරුන් ක්‍රියා කළ යුතු ආකාරය පිළිබඳව සාකච්ඡා කෙරුණු එක්සත් ජාතික පක්ෂයේ විශේෂ සාකච්ඡාවක් සිරිකොත එක්සත් ජාතික පක්ෂ මූලස්ථානයේදී අද (03) පැවැත්වුණා.\nඒ, අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nඑහිදී අමාත්‍යවරයා මෙම අදහස් පළ කළා.\nඊට එම පක්ෂයේ ආසන සංවිධායකවරුන්, දිස්ත්‍රික් සංවිධායකවරුන් ඇතුළු නියෝජිතයින් එක්ව සිටි අතර, සාකච්ඡාව පැය තුනකට ආසන්න කාලයක් පැවැති බවයි එම ස්ථානයේ සිටි අප වාර්තාකරු කියා සිටියේ.\nසාකච්ඡාවෙන් අනතුරුව මාධ්‍ය වෙත අදහස් දැක්වු අමාත්‍ය ලක්ෂ්මන් කිරිඇල්ල කියා සිටියේ පළාත් පාලන මැතිවරණයේදී එක්සත් ජාතික පක්ෂයට සටනක් නොමැති බවයි.",
       "URL": "https://www.hirunews.lk/180042/බෙදුණු-අයට-රට-පාලනය-කරන්න-බෑ",
       "Category": "Local News",
       "Parent URL": "https://www.hirunews.lk/local-news.php?pageID=4144"
}