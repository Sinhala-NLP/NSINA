{
       "Source": "hirunews",
       "Timestamp": "Thursday, 16 March 2023 - 16:48",
       "Headline": "මුහුදුබඩ මාර්ගයේ දුම්රිය ධාවනය යථා තත්ත්වයට",
       "News Content": "දුම්රියක මෝටර් රථයක් ගැටීමෙන් අවහිරව තිබූ මුහුදුබඩ මාර්ගයේ කොග්ගල සිට හබරාදූව දක්වා ගමනාගමනය මේ වන විට (16) යථා තත්ත්වයට පත්කර තිබෙනවා.\nකොග්ගල පොහොර ගබඩාව ආසන්නයේදී අද දහවල් සිදු වූ අනතුරින් මෝටර් රථයේ ගමන්ගත් කාන්තාවක් ඇතුළු දෙදෙනෙකු මියගියා.\nඑලෙස මියගොස් ඇත්තේ, අහංගම - වැල්හේන්ගොඩ ප්‍රදේශයේ පදිංචි 80 හැවිරිදි වියේ පසු වූ කාන්තාවක් සහ 35 හැවිරිදි වියේ පසු වූ අයෙක්.\nදුම්රියේ ගැටුණු මෝටර් රථය මීටර 300 ක් පමණ දුරක් ඇදී ගොස් නතර වී තිබුණේ කොග්ගල ගුවන් හමුදා ධාවන පථය ආසන්නයේ බව සඳහන්.",
       "URL": "https://www.hirunews.lk/330132/මුහුදුබඩ-මාර්ගයේ-දුම්රිය-ධාවනය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=472"
}