{
       "Source": "hirunews",
       "Timestamp": "Wednesday, 02 September 2020 - 7:46",
       "Headline": "විස්ස අද කැබිනට් මණ්ඩලයට",
       "News Content": "විසිවන ආණ්ඩුක්‍රම ව්‍යවස්ථා සංශෝධන කෙටුම්පත අද අමාත්‍ය මණ්ඩලයට ඉදිරිපත් කිරීමට නියමිතයි.\nඑහි කෙටුම්පත අධිකරණ අමාත්‍යාංශ ලේකම්වරයා විසින් නීතිපතිවරයාගේ නිරීක්ෂණය සඳහාද යොමුකර ඇති බව ඊයේ වාර්තාවුණා.\nයෝජිත ව්‍යවස්ථා සංශෝධනයේද, 19 ආණ්ඩුක්‍රම ව්‍යවස්ථාවේ ඇතුළත් කර තිබූ ජනපතිවරයාගේ ධුර කාලය වසර 5ක් ලෙස එලෙසම පවතිනු ඇති. එමෙන්ම, ජනාධිපති ධුරය දැරීම අවස්ථා දෙකකට සීමා කිරීමට අදාළ කොටස ද එලෙසම පවතිනු ඇති බවටයි වාර්තා වන්නේ.\nමේ අතර අමාත්‍ය විමල් වීරවංශ කොළඹ ඊයේ පැවති වැඩසටහනකින් අනතුරුව මාධ්‍ය වෙත අදහස් දක්වමින් ප්‍රකාශ කළේ නව ව්‍යවස්ථා සංශෝධනය අමාත්‍යවරුන්ට මේ වනවිට ලැබී ඇති බවයි.",
       "URL": "https://www.hirunews.lk/249206/විස්ස-අද-කැබිනට්-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=2483"
}