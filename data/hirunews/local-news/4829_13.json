{
       "Source": "hirunews",
       "Timestamp": "Thursday, 20 October 2016 - 14:24",
       "Headline": "සුසන්තිකා ජයසිංහගේ නඩුව සමථ මණ්ඩලයට",
       "News Content": "ඔලිම්පික් රිදී පදක්කම් ලාභී මළල ක්‍රීඩිකා සුසන්තිකා ජයසිංහට සැමියා විසින් පහරදීමේ සිද්ධිය සම්බන්ධයෙන් වන නඩුව සමථ මණ්ඩලයට යොමු කරන ලෙස ගම්පහ ප්‍රධාන මහේස්ත්‍රාත් කාවින්දා නානායක්කාර අද නියෝග කළා.\nමෙම නඩුවට අදාළව සුසන්තිකා ජයසිංහ සහ ඇයගේ සැමියා වන ධම්මික නන්දකුමාරද අධිකරණයේ පෙනී සිටි බවයි හිරු අධිකරණ වාර්තාකරු සඳහන් කළේ.\nමෙහිදී පොලීසිය අධිකරණයට දන්වා සිටියේ මෙම පහරදීමෙන් ඇයට බරපතල තුවාලයක් සිදුවී නොමැති බවයි.\nපහරදීමේ සිද්ධිය සම්බන්ධයෙන් චෝදනා  එල්ලවූ ඇයගේ සැමියා වන ධම්මික නන්දකුමාර ඇප මත මුදාහැරීමට අධිකරණය මීට පෙර නියෝග කර තිබුණා.\nපසුගිය ජූලි මස 18 වනදා සිය නිවස තුළදී සැමියාගේ පහරකෑමට ලක්වු  සුසන්තිකා ජයසිංහ රෝහල් ගතකරනු ලැබුවා.",
       "URL": "https://www.hirunews.lk/145682/සුසන්තිකා-ජයසිංහගේ-නඩුව-සමථ-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=4829"
}