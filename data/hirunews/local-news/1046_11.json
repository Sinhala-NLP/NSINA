{
       "Source": "hirunews",
       "Timestamp": "Monday, 04 July 2022 - 23:23",
       "Headline": "පාර්ලිමේන්තු මන්ත්‍රී ජගත් කුමාරගෙන් ජනපතිට ලියුමක්",
       "News Content": "ආණ්ඩු පක්ෂ රැස්වීම් සඳහා සහභාගි නො වීමට ගත් තීරණය හා රට තුළ පවතින දැවෙන ප්‍රශ්නවලට කඩිනම් විසඳුම් ලබා දීම සම්බන්ධ ව කොළඹ දිස්ත්‍රික් පාර්ලිමේන්තු මන්ත්‍රී පාදුක්ක ප්‍රාදේශීය සම්බන්ධීකාරක කමිටු සභාපති ජගත් කුමාර සුමිත්‍රාආරච්චි ජනපතිට ලිපියක් යොමු කර තිබෙනවා.\nඉන්ධන, ගෑස්, ඖෂධ හා අත්‍යවශ්‍ය භාණ්ඩ ඉහළ යාම හරහා ජන ජීවිතය බරපතළ අර්බුදයකට මුහුණ පා ඇති බව මන්ත්‍රීවරයා ලිපිය තුළින් ජනපතිවරයා ව දැනුම්වත් කරනවා.\nමේ හේතුවෙන් ජනතාව, ජනාධිපති, අගමැති ඇතුළු මැති ඇමතිවරුන් ඇතුළු සමස්ත ජනාතා නියෝජිතයන් කෙරෙහි දැඩි අප්‍රසාදයකින් පසු වන බව යි ඔහු අවධාරණය කරන්නේ.\nමෙවැනි තත්ත්වයක් ඔබතුමා ව බලයට ගෙන ඒමට උත්සාහ කළ අප වත් අපේක්ෂා කළේ නැත යනුවෙන් ද පාර්ලිමේන්තු මන්ත්‍රීවරයා සඳහන් කරනවා.\nමෙම තත්ත්වයන් පිළිබඳ තමා ඇතුළු තවත් මන්ත්‍රීවරුන් කිහිප දෙනෙකු ම මන්ත්‍රී කණ්ඩායම් රැස්වීම්වල දී සාකච්ඡා කළ ද ඒවා ගඟට කැපූ ඉණි මෙන් වූ බව යි මන්ත්‍රීවරයා සඳහන් කරන්නේ.\nහුදෙක් ආණ්ඩු පක්ෂ රැස්වීම කාලය කා දමන කතා මණ්ඩපයක් පමණක් බැවින් අද (04) දින පැවැත්වූ ආණ්ඩු පක්ෂ රැස්වීමට සහභාගි වීමෙන් වැළකුණු බව පාර්ලිමේන්තු මන්ත්‍රී ජගත් කුමාර අවධාරණය කරනවා.\nතවදුරටත් පවතින අර්බුදවලට කඩිනම් විසඳුම් ලබා දීමට ආණ්ඩුවට නො හැකි වුව හොත් රට ලේ විලක් විය හැකි බව ද මන්ත්‍රීවරයා අවසාන වශයෙන් පවසනවා.\nඑම සම්පූර්ණ ලිපිය පහතින්",
       "URL": "https://www.hirunews.lk/309055/පාර්ලිමේන්තු-මන්ත්‍රී-ජගත්-කුමාරගෙන්-ජනපතිට-ලියුමක්",
       "Category": "Local News",
       "Parent URL": "https://www.hirunews.lk/local-news.php?pageID=1046"
}