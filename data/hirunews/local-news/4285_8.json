{
       "Source": "hirunews",
       "Timestamp": "Friday, 06 October 2017 - 20:05",
       "Headline": "CIA වැටලූ මුහුදු බෙල්ලන් ජාවාරම",
       "News Content": "හිරු සී.අයි.ඒ හරහා ඊයේ අප හෙළිකළේ ට්‍රයිටන් නමැති අතිශය දුර්ලභ මුහුදු බෙල්ලෙකු හා ගජමුතු යුවළක් වෙන්නප්පුව ප්‍රදේශයේ දේවගැතිවරයෙකු විසින් රුපියල් කෝටි 15 කට ජපන් ජාතිකයෙකුට අලෙවි කිරීමට සූදානම් වූ ජාවාරමක් පිළිබඳවයි.\nවනසත්ත්ව හා වෘක්ෂලතා ආඥා පනත අනුව ගජමුතු මෙන්මල දුර්ලභ ට්‍රයිටන් මුහුදු බෙල්ලන් ළඟ තබා ගැනීමද තහනම්.\nමුල් අවස්ථාවේදී දේවගැතිවරයා අප සමග පැවසුවේ දුර්ලභ මුහුදු බෙල්ලන් තමන්ට පුල්මුඩේ මුහුදු තීරයෙන් ලැබුණු ඒවා බවයි.\nගනුදෙනුවේ විශ්වාසනීයත්වය ඇතිකර ගැනීම සඳහා දේවගැතිවරයා මෙරට තවත් ආරක්ෂිත දුර්ලභ මුහුදු බෙල්ලෙකු වන ට්‍රයිඩැක්නා වර්ගයේ බෙල්ලෙකු ද පෙන්වා සිටියා.\nහිරු සී.අයි.ඒ මෙම ජාවාරමේ සියලු තොරතුරු තහවුරු කරගත් පසු සැලසුම් කළ පරිදි පානදුර වලාන දූෂණ මර්ධන ඒකකයේ වැඩබලන අධ්‍යක්ෂ සහකාර පොලිස් අධිකාරි හේමාල් ප්‍රශාන්ත මහතාගේ උපදෙස් මත දේවගැතිවරයාගේ නිවස වටලනු ලැබුවා.",
       "URL": "https://www.hirunews.lk/172793/cia-වැටලූ-මුහුදු-බෙල්ලන්-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=4285"
}