{
       "Source": "hirunews",
       "Timestamp": "Thursday, 18 January 2018 - 8:23",
       "Headline": "අද ගමින් ගමට හිරු - නාරම්මලට",
       "News Content": "රට පුරා විසිරුණු ගම්මානවල ජනතාව මුහුණ දී ඇති ගමේ ගැටලු පිළිබඳව බලධාරීන් දැනුවත් කර ඒවාට විසඳුම් ලබාදීමේ අරමුණින් ක්‍රියාත්මක හිරු ගමින් ගමට වැඩසටහනේ 03 වන අදියර කුරුණෑගල දිස්ත්‍රික්කය කේන්ද්‍ර කරගනිමින් මේ වනවිට ක්‍රියාත්මක වනවා.\nඒ අනුව හිරු ගමින් ගමට වැඩසටහන ඊයේ (17) ක්‍රියාත්මක වූයේ කුරුණෑගල - කුලියාපිටිය - මඩකුඹුරුමුල්ල - වැරැල්ලන මංසන්ධියේදියි.\nහිරු ගමින් ගමට වැඩසටහන අද (18) පැවැත්වෙන්නේ නාරම්මල - දොස්තරවත්ත පොදු ක්‍රීඩාංගණයේදියි.\nමෙම වැඩසටහනට එක්වන ජනතාවට හිරු ජංගම මැදිරිය නරඹා සජීවීව වැඩසටහන් සමඟ සම්බන්ධවීමටද අවස්ථාව සැලසීම විශේෂත්වයක්.\nඑසේම ත්‍යාග රැසක් ඔවුන් වෙත බෙදාදීමටයි හිරු එෆ්.එම්. කටයුතු යොදා ඇත්තේ.",
       "URL": "https://www.hirunews.lk/181349/අද-ගමින්-ගමට-හිරු-නාරම්මලට",
       "Category": "Local News",
       "Parent URL": "https://www.hirunews.lk/local-news.php?pageID=4120"
}