{
       "Source": "hirunews",
       "Timestamp": "Sunday, 12 December 2021 - 20:23",
       "Headline": "අවම මිල ගණන් යටතේ සතොසේ භාණ්ඩ නැහැ. - පාරිභෝගිකයින්ගෙන් චෝදනා (වීඩියෝ)",
       "News Content": "සතොස හරහා භාණ්ඩ 50ක් අවම මිල ගණන් යටතේ අලෙවි කරන බවට වෙළද අමාත්‍ය බන්දුල ගුණවර්ධන ප්‍රකාශ කළ ද අවම මිල ගණන් යටතේ අත්‍යාවශ්‍ය ආහාර ද්‍රව්‍ය එහි නොමැති බවට පාරිභෝගිකයින් චෝදනා කරනවා.\nවෙළද අමාත්‍ය බන්දුල ගුණවර්ධන සඳහන් කළේ උත්සව සමය වෙනුවෙන් සතොස හරහා භාණ්ඩ වර්ග 50ක් අඩු මිලට ලබාදීම අද සිට ආරම්භ කළ බවයි.\nකෙසේ වෙතත්, සතොස අලෙවිසැල් වෙත පැමිණි ජනතාව ප්‍රකාශ කර සිටියේ අවම මිල ගණන් යටතේ අත්‍යාවශ්‍ය ආහාර ද්‍රව්‍ය එම අලෙවිසැල් තුළ නොමැති බවයි.\nමේ අතර, ආර්ථික මධ්‍යස්ථාන වෙත එළවළු තොග ලැබීම ඉතා අවම මට්ටමක පැවතීම හේතුවෙන් එළවළුවල මිල ගණන් දිනෙන් දින සීග්‍ර ලෙස ඉහළ යමින් පවතිනවා.\nඉදිරියේදී මෙම තත්වය තවදුරටත් උග්‍රවනු ඇති බවයි ආර්ථික මධ්‍යස්ථානවල නියෝජිතයින් සඳහන් කළේ.",
       "URL": "https://www.hirunews.lk/290807/අවම-මිල-ගණන්-යටතේ-සතොසේ-භාණ්ඩ-නැහැ-පාරිභෝගිකයින්ගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1499"
}