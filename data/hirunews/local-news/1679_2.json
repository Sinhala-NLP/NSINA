{
       "Source": "hirunews",
       "Timestamp": "Tuesday, 21 September 2021 - 6:10",
       "Headline": "පළාත් කිහිපයකට අද දිනයේ ගිගුරුම් සහිත වැසි (වීඩියෝ)",
       "News Content": "සබරගමුව, බස්නාහිර සහ වයඹ පළාත්වලත් මහනුවර, නුවරඑළිය, ගාල්ල සහ මාතර දිස්ත්‍රික්කවලත් අද (21) දිනයේ විටින් විට වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nඇතැම් ස්ථානවලට මිලි මීටර් 50 ට වැඩි තරමක තද වැසි ද ඇතිවිය හැකි බවයි එම දෙපාර්තමේන්තුව වැඩිදුරටත් සඳහන් කරන්නේ.\nඋතුරු මැද, නැගෙනහිර සහ ඌව පළාත්වල අද (21) සවස 2.00න් පසු තැනින් තැන වැසි හෝ ගිගුරුම් සහිත වැසි ඇති වීමේ ඉඩකඩ පවතිනවා.",
       "URL": "https://www.hirunews.lk/282782/පළාත්-කිහිපයකට-අද-දිනයේ-ගිගුරුම්-සහිත-වැසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1679"
}