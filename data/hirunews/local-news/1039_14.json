{
       "Source": "hirunews",
       "Timestamp": "Thursday, 07 July 2022 - 19:18",
       "Headline": "කෑලි පහේ දර මිටි කොළඹට",
       "News Content": "ලෝකය ඩිජිටල් යුගයක් කරා ගමන් කරමින් සිටින මොහොතක අද කොළඹ නගරයේ ප්‍රධානතම වෙළඳ භාණ්ඩයක් බවට දර මිටිය පත්වෙලා. ඒ මාස කිහිපයක සිට බලපා ඇති ගෑස් අර්බුදය හේතුවෙන්.\nකොළඹ මහල් නිවාස ඇතුළු අනෙකුත් ජනාකීර්ණ ප්‍රදේශවල මේ වනවිට කැබලි 4ක් හෝ 5 ක් සහිත දර මිටියක් රුපියල් 70කට ආසන්න මිලකට අලෙවි වනවා. ඇතැම් ග්‍රාමීය ප්‍රදේශවල පුද්ගලයින් ලොරි රථ මගින් කොළඹට දර රැගෙනවිත් කැබලිකොට අලෙවි කරන බවටයි වාර්තා වන්නේ.\nමීට පෙර සුපිරි වෙළඳසැල්වල ද දර මිටියක් රුපියල් 200කට ආසන්න මිලකට අලෙවි කරනු ලැබුවා. එවන් පසුබිමක මැටි ලිපක මිලද රුපියල් දහසකට ආසන්න වී ඇත්තේ ඒ සඳහා වෙළඳපොලේ ඇති ඉල්ලුමත් සමගයි.",
       "URL": "https://www.hirunews.lk/309353/කෑලි-පහේ-දර-මිටි-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=1039"
}