{
       "Source": "hirunews",
       "Timestamp": "Wednesday, 26 July 2023 - 21:26",
       "Headline": "අභිරහස් ලෙස තම පුතු ඝාතනය කර සාක්ෂි වෙනතකට යොමු කළ පියෙක් වසරකට පසුව අත්අඩංගුවට (වීඩියෝ)",
       "News Content": "අභිරහස් ලෙස තමා පුතා ඝාතනය කර සාක්ෂි වෙනතකට යොමු කළ පියෙක් වසරකට පසුව අත්අඩංගුවට ගැනීමට කැබිතිගොල්ලෑව කොට්ඨාස අපරාධ විමර්ශන ඒ්කකය සමත්ව තිබෙනවා.\nපසුගිය වසරේ සැප්තෑම්බර් මාසයේදී මෙම පියා විසින් තියුණු ආයුධයකින් ගෙල කපා තම පුතා සහාසික ලෙස ඝාතනය කර තිබුණේ තවත් එවැනිම සාහසික ක්‍රියාවක් යටපත් කිරීම සඳහා බවයි හෙළිවී ඇත්තේ.\nකහටගස්දිගිලිය දිවුල්වැව කුඩාපිටිය ප්‍රදේශයේදි පසුගිය වසරේ සැප්තෑම්බර් මස තුන්වැනිදා මෙම ඝාතනය සිදුව තිබුණා.\nඑදින එම ප්‍රදේශයේ පැවති පිංකමකට සහභාගි වී යළි තම නිවසකරා එමින් සිටි තරුණයෙකු ඝාතනය කර ප්‍රදේශයේ වගා ළිඳකට දමා ගොස් තිබුණා.\nතියුණු ආයුධයකින් ගෙල කපා මෙම ඝාතනය සිදුකර තිබු අතර, සිරුර සොයා ගත්තේ ඝාතනය සිදුකර දින දෙකකට පසුවයි.\nමේ සම්බන්ධයෙන් පොලීසිය හමුවේ ප්‍රකාශයක් සිදුකරමින් ඝාතනයට ලක් වු තරුණයාගේ පියා පවසා තිබුණේ තම ඥාතියෙකු සමඟ ප්‍රදේශයේ නිධානයක් ගැනීමටද පුතා සැලසුම්කර තිබු බවයි.\nඑම පුද්ගලයා විසින් තම පුතා මෙලෙස ඝාතනය කර නිධානයට බිළිදි ඇති බවට යි පියා පොලීසිය හමුවේ පවසා තිබුණා.\nඒ් අනුව පරීක්ෂණ ආරම්භ කළ කැබිතිගොල්ලෑව පොලීසිය ඝාතනයට ලක් වු තරුණයා සමඟ නිධානය ගැනීමට සැලසුම්කළ ඥාතියා අත්අඩංගුවට ගෙන අධිකරණයට ඉදිරිපත් කළ අතර, ඒහිදි ඔහු රක්ෂිත බන්ධනාගාර ගත කෙරුණා.\nලැබුණු සාක්ෂිවල පරස්පරතා මත කැබිතිගොල්ලෑව දිශාව භාර ජ්‍යෙෂ්ඨ පොලිස් අධිකාරිවරයාගේ අධීක්ෂණය යටතේ කොට්ඨාස අපරාධ විමර්ශන ඒ්කකයට වැඩිදුර විමර්ශන පැවරෙනවා.\nඒ් අනුව විමර්ශන ආරම්භ කළ කොට්ඨාස අපරාධ විමර්ශන ඒ්කකය වසරකට ආසන්න කාලයක කළ දීර්ඝ විමර්ශනයකින් අනතුරුව මෙම ඝාතනයේ සුළමුල අනාවරණය කර ගැනීමට සමත් වුණා.\nඑම විමර්ශනවලට අනුව ඝාතනයට ලක් වු තරුණයාගේ පියා ඔහුගේම දියණිය වසර 12 දි පමණ සිට වසර ගණනක් අපයෝජනයට ලක් කර තිබුණා.\nතම නැගණිය පියාගේ අපයෝජනයට ලක්වන බව දුටු සහෝදරයා අවස්ථා කිහිපයකදීම ඊට විරෝධය පළ කර තිබු අතර, ඊට උරණ වු පියා තමන්ගේම පුතා ඝාතනය කිරීමට සැලසුම්කර තිබුණේ ඒ් අනුවයි.\nඅවස්ථා කිහිපයකදීම පුතා ඝාතනය කිරීමට ඔහු උත්සහ කර තිබුණත් ඒ් සෑම අවස්ථාවක්ම ව්‍යර්ත වී තිබෙනවා.\nඒහෙත්, පසුගිය වසරේ සැප්තෑම්බර් මස තුන්වැනිදා පිංකමකට සහභාගිවී යළි නිවසට ඒන අතරමඟ රැඳි සිටි පියා තියුණු ආයුධයකින් තම පුතුගේ ගෙල කපා ඝාතනය කර තිබුණා.\nපසුව මළ සිරුර කරමතින් ඒ් අසළ පිහිටි වගා ලිඳකට ගෙන ගොස් දැමීමට ද පියා පියවරගෙන තිබුණේ ඝාතනයේ සාක්ෂි වෙනතකට යොමුකිරීම සඳහායි.\nවසරක පමණ කාලයක් කළ පරීක්ෂණවල ප්‍රතිඵලයක් ලෙස ඔහු අත්අඩංගුවට ගැනීමට කැබිතිගොල්ලෑව කොට්ඨාස අපරාධ විමර්ශන ඒ්කකය පසුගිය 24 වැනිදා සමත් වුණා.\nතම පුතා ඝාතනය කිරීමත්, වසරේ 12 සිට තම දියණිය දූෂණය කිරීමත් යන චෝදනා යටතේ සැකකරු හෙට (25) දිනයේදි අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/342629/අභිරහස්-ලෙස-තම-පුතු-ඝාතනය-කර-සාක්ෂි-වෙනතකට-යොමු-කළ-පියෙක්-වසරකට-පසුව-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=149"
}