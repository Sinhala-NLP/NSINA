{
       "Source": "hirunews",
       "Timestamp": "Wednesday, 27 July 2022 - 19:03",
       "Headline": "අවසන් අංකය 3,4,5 නම් හෙට ඉන්ධන ලබා ගැනීමට අවස්ථාව (වීඩියෝ)",
       "News Content": "පොලීසිය හරහා ත්‍රිරෝද රථ ලියාපදිංචි කිරීමට එකඟ නොවන බව සමස්ත ලංකා ත්‍රිරෝද රථ රියදුරන්ගේ වෘත්තීය සංගමය ප්‍රකාශ කළා.\nඑහි සභාපති ලලිත් ධර්මසේකර හිරු ප්‍රවෘත්ති අංශයට කියා සිටියේ කිව් ආර් ක්‍රමවේදයට තම සංගමය විරුද්ධ නොවන බවයි.\nමේ අතර, ඉන්ධන නිකුත් කිරීම සඳහා ත්‍රිරෝද රථ පොලිස් ස්ථානවල ලියාපදිංචි කිරීම අද ආරම්භ කෙරුණා.\nඒ අනුව ඔවුන්ට තෝරා ගත් ඉන්ධන පිරවුම්හලකින් ඉදිරියේදී ඉන්ධන ලබාදීම සිදුකෙරෙනු ඇති.\nමේ අතර, අද දිනයේ අංක තහඩුවේ අවසන් අංකය 6, 7,8, සහ 9 සඳහන් රථ වාහන වලට ඉන්ධන නිකුත් කිරීම සිදුකෙරෙන අතර සෑම ඉන්ධනහලකම දිග පෝලිම් දක්නට ලැබෙනවා.\nහෙට දිනයේදී ඉන්ධන ලබා ගැනීමේ අවස්ථාව පවතින්නේ වාහන අංක තහඩුවේ අවසාන අංකය 3,4 සහ 5 හිමි අංක වලටයි.\nමේ අතර, හැටන් - කොටගල නගරයේ පිහිටි ඉන්ධන පිරවුම්හලක තිබූ බූලි දෙකක් පොලිස් නිලධාරියෙකු සොරා ගන්නා ආකාරය එම ඉන්ධන පිරවුම්හලේ සවි කර තිබූ සී.සී.ටී.වී කැමරාවක සටහන් වී තිබෙනවා.\nඉන්ධන පිරවුම්හල අසල සිටි පුද්ගලයෙකුගේ ද සහය ඇතිව එම බූලි දෙක රැගෙන යන අයුරු එහි සටහන් වී තිබුණා.",
       "URL": "https://www.hirunews.lk/311123/අවසන්-අංකය-345-නම්-හෙට-ඉන්ධන-ලබා-ගැනීමට-අවස්ථාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=988"
}