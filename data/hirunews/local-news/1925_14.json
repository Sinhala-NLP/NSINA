{
       "Source": "hirunews",
       "Timestamp": "Thursday, 27 May 2021 - 11:43",
       "Headline": "නෞකාවේ දුම වැඩිවෙලා - ගිනිදලු අඩු වෙලා, නමුත් අවධානම තව දුරටත් (ඡායාරූප)",
       "News Content": "කොළඹ වරාය ආසන්නයේ ගිනි ගැනීමට ලක්ව ඇති එම් වී එක්ස් ප්‍රෙස් පර්ල් නෞකාවේ මේ වනවිට පිටතට දර්ශනය වන ගිනිදලු ප්‍රමාණය අඩු වී ඇති බව නාවික හමුදා මාධ්‍ය ප්‍රකාශක කපිතාන් ඉන්දික ද සිල්වා පවසනවා.\nඔහු කියා සිටියේ අද උදෑසන වනවිට නෞකාවේ ගින්නේ ප්‍රභලත්වය පහල ගොස් ඇති අයුරු නිරීක්ෂණය වූ බවයි.\nකෙසේවෙතත් පවතින අයහපත් කාලගුණය සහ දැඩි සුළං හේතුවෙන් තවමත් ගින්න සහමුලින් පාලනය කිරීමට නොහැකි වී තිබෙනවා.\nමේ හේතුවෙන් තවමත් නෞකාව අවධානම් තත්වයේ පවතින බවයි නාවික හමුදා මාධ්‍ය ප්‍රකාශක කපිතාන් ඉන්දික ද සිල්වා වැඩි දුරටත් පැවසුවේ.",
       "URL": "https://www.hirunews.lk/272581/නෞකාවේ-දුම-වැඩිවෙලා-ගිනිදලු-අඩු-වෙලා-නමුත්-අවධානම-තව-දුරටත්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1925"
}