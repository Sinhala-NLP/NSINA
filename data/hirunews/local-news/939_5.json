{
       "Source": "hirunews",
       "Timestamp": "Monday, 15 August 2022 - 15:16",
       "Headline": "සඟවා තිබූ තවත් ඩීසල් තොගයක් මුලතිව් ප්‍රදේශයෙන් හමුවෙයි",
       "News Content": "වැඩි මිලට අලෙවි කිරීම සඳහා සඟවා තිබූ තවත් ඩීසල් තොගයක් පොලිසිය අද සොයාගෙන තිබෙනවා.\nඒ, මුලතිව් - පුදුකුඩිඉරිප්පු ප්‍රදේශයේ නිවසක සඟවා තිබියදියි.\nමෙහිදී බැරල් 10 ක ඩීසල් ලීටර 1,600 කට ආසන්න ප්‍රමාණයක් සොයාගැනුනා.\nසිද්ධිය සම්බන්ධයෙන් නිවසේ හිමිකරු අත්අඩංගුවට ගෙන, අද මුලතිව් මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nපුත්තලම සහ ආණමඩුව ප්‍රදේශවලින්ද අද නීතිවිරෝධීව ප්‍රවාහනය කළ සහ සඟවා ගෙන සිටි පෙට්‍රල් ලීටර 13,000 කට වැඩි ප්‍රමාණයක් සොයාගෙන තිබුණා.\nඑම සිද්ධීන්වලට අදාළව සැකකරුවන් හත්දෙනෙකුද අත්අඩංගුවට ගත් බවයි පොලිසිය සඳහන් කළේ.",
       "URL": "https://www.hirunews.lk/312826/සඟවා-තිබූ-තවත්-ඩීසල්-තොගයක්-මුලතිව්-ප්‍රදේශයෙන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=939"
}