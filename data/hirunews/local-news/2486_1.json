{
       "Source": "hirunews",
       "Timestamp": "Monday, 31 August 2020 - 21:55",
       "Headline": "විග්නේශ්වරන් දැවැන්ත දේශපාලන කුමන්ත්‍රණයක (වීඩියෝ)",
       "News Content": "පාර්ලිමේන්තු මන්ත්‍රී සී.වී. විග්නේෂ්වරන් මහතා පසුගියදා පාර්ලිමේන්තුවේ සිදුකළ ප්‍රකාශය සම්බන්ධයෙන් මහා සංඝරත්නය සහ දේශපාලනඥයින් අදහස් පළ කළා.\nCV විග්නේශ්වරන්ගේ ප්‍රකාශය හරහා වෙනම රාජ්‍යක් ගැන අදහසක් ඉදිරිපත්කිරීමට උත්සහ ගන්නා බව අස්ගිරි පාර්ශවයේ මහා ලේඛකාධිකාරී ආචාර්ය පූජ්‍ය මැදගම ධම්මානන්ද හිමියන් පවසනවා.\nමේ අතර ඊයේ දිනයේ හිරු TV හාඩ් ටෝක් වෙත එක්වෙමින් CV විග්නේශ්වරන් සිදුකළ ආන්දෝලනාත්මක ප්‍රකාශය සියලු ජාතින් එක්ව පරාජය කළ යුතුබව නව සිංහල රාවය සංවිධානයේ මාධ්‍ය හමුවකට එක්වූ පූජ්‍ය මාගල්කන්දේ සුදත්ත හිමියන් පවසනවා.\nCV විග්නේශ්වරන්ගේ මෙම හැසිරීම දැවැන්ත දේශපාලන කුමන්ත්‍රණයක හැසිරීමක් බව සිංහලේ සංවිධානයේ මහලේකම් පූජ්‍ය මැඩිල්ලේ පඥ්ඥාලෝක හිමියන් ප්‍රකාශ කළා.\nපුද්ගලික අරමුණු මත අදහස් ප්‍රකාශ කිරීම ආරම්භ වීමත් සමඟ මෙරට ව්‍යාකූල තත්වයකට පත්වූ බව කථානායක මහින්ද යාපා අබේවර්ධන ප්‍රකාශ කළා.",
       "URL": "https://www.hirunews.lk/249102/විග්නේශ්වරන්-දැවැන්ත-දේශපාලන-කුමන්ත්‍රණයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2486"
}