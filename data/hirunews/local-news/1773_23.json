{
       "Source": "hirunews",
       "Timestamp": "Thursday, 05 August 2021 - 11:29",
       "Headline": "පාර්ලිමේන්තු මන්ත්‍රිවරියන්ගේ සංසදයෙන් ඡන්ද නීති වෙනස් කිරීමට යෝජනා",
       "News Content": "මැතිවරණ සහ ඡන්ද විමසීම් ව්‍යුහයේ හා නීතිරීතිවල ප්‍රතිසංස්කරණ සඳහා වන පාර්ලිමේන්තු විශේෂ කාරක සභාව වෙත පාර්ලිමේන්තු මන්ත්‍රිවරියන්ගේ සංසදය ඇතුලු කාන්තා සංවිධාන පහකින් යෝජනා ඉදිරිපත් කර තිබෙනවා.\nඒ, එම කාරක සභාව එහි සභාපති අමාත්‍ය දිනේෂ් ගුණවර්ධනගේ ප්‍රධානත්වයෙන් ඊයේ පස්වරුවේ පාර්ලිමේන්තු සංකීර්ණයේදී රැස්වූ අවස්ථාවේදියි.\nමන්ත්‍රීවරියන්ගේ සංසදය වෙනුවෙන් එහි සභාපතිනි රාජ්‍ය ඇමතිනි විශේෂඥ වෛද්‍ය සුදර්ශනී ප්‍රනාන්දුපුල්ලේ විසින් අදාළ යෝජනා පාර්ලිමේන්තු විශේෂ කාරක සභාව වෙත ඊයේ ඉදිරිපත් කළ බවයි පාර්ලිමේන්තුවේ සභා නායක කාර්යාලය සඳහන් කළේ.",
       "URL": "https://www.hirunews.lk/278918/පාර්ලිමේන්තු-මන්ත්‍රිවරියන්ගේ-සංසදයෙන්-ඡන්ද-නීති-වෙනස්-කිරීමට-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=1773"
}