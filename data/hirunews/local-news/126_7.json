{
       "Source": "hirunews",
       "Timestamp": "Friday, 04 August 2023 - 11:48",
       "Headline": "මෙරට ආහාර අපතේ යෑම මිල වැඩිවීමට හේතුවක් බව හෙළිවෙයි",
       "News Content": "මෙරට ආහාර මිල ඉහළ යාම කෙරෙහි ජාතික වශයෙන් රට තුළ සිදුවන ආහාර අපතේ යාම බලපා ඇති බව එක්සත් ජාතීන්ගේ ආහාර හා කෘෂිකර්ම සංවිධානයේ මෙහෙයවීමෙන් සකස් කළ වාර්තාවකින් අනාවරණ වී තිබෙනවා.\nමහාචාර්ය බුද්ධි මාරඹේ ඇතුලු විද්වත් මණ්ඩලයක් විසින් සකස් කළ එම වාර්තාව කෘෂිකර්ම අමාත්‍ය මහින්ද අමරවීර වෙත පිළිගැන්වීම ඊයේ මහනුවරදී සිදු කෙරුණා.\nසහල්, බඩඉරිඟු, අර්තාපල්, බෝංචි, කෙසෙල්, කුකුළුමස් සහ මුහුදු මාළු සම්බන්ධවයි මෙම වාර්තාව සකස් කර ඇත්තේ.\nමෙම අධ්‍යයනයට අනුව විශේෂයෙන් කොළඹ දිස්ත්‍රික්කය තුළ සිදුවන ආහාර අපතේ යාම, ආහාර මිල ඉහළ යාම කෙරෙහි බලපා ඇති අතර, කිසියම් ආහාරයක් කොළඹට රැගෙන ඒමේදී පවතින දුර ප්‍රමාණයද මිල ඉහළ යෑමට හේතුවක් වී ඇති බව එමඟින් දක්වා තිබෙනවා.",
       "URL": "https://www.hirunews.lk/343579/මෙරට-ආහාර-අපතේ-යෑම-මිල-වැඩිවීමට-හේතුවක්-බව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=126"
}