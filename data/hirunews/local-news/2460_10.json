{
       "Source": "hirunews",
       "Timestamp": "Saturday, 12 September 2020 - 10:19",
       "Headline": "පාසල් සිසුවෙකුට පහරදුන් පියෙකු අත්අඩංගුවට",
       "News Content": "බගවන්තලාව ප්‍රදේශයේදී පාසල් සිසුවෙකුට අමානුෂික ලෙස පහරදුන් තවත් සිසුවෙකුගේ පියෙකු අත්අඩංගුවට ගෙන තිබෙනවා.\nපහ ශ්‍රේණියේ ඉගෙනුම ලබන 10 හැවිරිදි පාසල් සිසුන් දෙදෙනෙකු අතර ඇතිවූ ගැටුමක් සම්බන්ධයෙන් පහරකෑමට ලක්වූ බව කියන සිසුවෙකුගේ පියා විසින් අනෙක් සිසුවාගේ නිවසට ගොස් මෙම පහරදීම සිදුකර ඇති බවයි පොලීසිය සඳහන් කළේ.\nඅදාළ පියා විසින් එම සිසුවා ඔසවා පොළොවේ ගසා ඇති බවට පොලීසියට පැමිණිල්ලක් ලැබී ඇති අතර, එම සිසුවා ප්‍රතිකාර සඳහා බගවන්තලාව ප්‍රාදේශීය රෝහලට ඇතුළත් කර තිබෙනවා. සිද්ධියට අදාළව අත්අඩංගුවට ගත් සැකකරු අද හැටන් මහේස්ත්‍රාත්වරයා වෙත ඉදිරිපත් කිරීමට නියමිතයි.",
       "URL": "https://www.hirunews.lk/250013/පාසල්-සිසුවෙකුට-පහරදුන්-පියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2460"
}