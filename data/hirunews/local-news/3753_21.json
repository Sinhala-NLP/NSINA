{
       "Source": "hirunews",
       "Timestamp": "Tuesday, 11 September 2018 - 18:32",
       "Headline": "සිංහරාජ රක්‍ෂිතයේ සිටි එකම සුදු ගෝනා වෙඩි තබා ඝාතනය කරයි (ඡායාරූප)",
       "News Content": "සිංහරාජ රක්‍ෂිතයේ සැරිසැරූ සුදු ගෝනෙකු අද (11) කිසියම් පිරිසක් වෙඩි තබා ඝාතනය කර ඇති බව වනජීවී නිලධාරීන් පවසනවා.\nමෙම සුදු ගෝනා සිංහරාජ රක්‍ෂිතයේ ජීවත් වූ එකම සුදු ගෝනා බවයි ප්‍රදේශවාසීන් පවසන්නේ.\nඅධිආරක්‍ෂිත සත්ත්වයෙකු ලෙස හැඳින්වෙන මේ සත්වයා සිංහරාජ රක්‍ෂිතය ආසන්නයේ පිහිටි තේ වත්තක වෙඩි වැදී වැටී සිටිනු දැක ඇත්තේ ප්‍රදේශවාසින් විසින්.\nඉන් අනතුරුව ඔවුන් වනජීවී නිලධාරීන් දැනුවත් කර තිබෙනවා.\nසිද්ධිය සම්බන්ධයෙන් වනජීවී නිලධාරීන්  වැඩිදුර විමර්ශන සිදුකරනවා.",
       "URL": "https://www.hirunews.lk/199667/සිංහරාජ-රක්‍ෂිතයේ-සිටි-එකම-සුදු-ගෝනා-වෙඩි-තබා-ඝාතනය-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3753"
}