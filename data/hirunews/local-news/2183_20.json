{
       "Source": "hirunews",
       "Timestamp": "Thursday, 28 January 2021 - 18:50",
       "Headline": "තවත් ආසාදිතයන් 351ක් හමුවෙයි (වීඩියෝ)",
       "News Content": "ශ්‍රී ලංකාවෙන් තවත් කොරෝනා වෛරස් ආසාදිතයන් 351ක් හමුවී තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව 61045ක්.\nදිනයකදී සුවය ලබා පිටත්ව ගිය වැඩිම ආසාදිතයින් සංඛ්‍යාව අද දිනයේදි වාර්තා වුණා.\nඒ අනුව රෝහල් ගතව ප්‍රතිකාර ලැබූ කොරෝනා ආසාදිතයින් 1869 දෙනෙකු අද සුවය ලබා පිටව යාමත් සමඟ සුවය ලැබූ සමස්ත පුද්ගලයින් සංඛ්‍යාව මේ වනවිට සටහන් වන්නේ 54,435 ක් ලෙසයි.\nමේ අතර, කොරෝනා වෛරසය ආසාදනය වූ රාජ්‍ය අමාත්‍ය පියල් නිශාන්ත අද සුවය ලබා ප්‍රතිකාර මධ්‍යස්ථානයෙන් පිටව ගියා.\nමේ අතර, කොරෝනා වෛරසය ආසාදනය වූ පාර්ලිමේන්තු මන්ත්‍රී වසන්ත යාපා බණ්ඩාර ද අද තෙල්දෙණිය දිසා රෝහලෙන් පිටව ගොස් තිබෙනවා.\nඑමෙන්ම,සෞඛ්‍ය අමාත්‍ය පවිත්‍රා වන්නිආරච්චිගේ සෞඛ්‍ය තත්ත්වය ද සුව අතට පත්වෙමින් සිටින බව වාර්තා වුණා.\nකොරෝනා වෛරසය ආසාදනය වූ රාජ්‍ය අමාත්‍ය අරුන්දික ප්‍රනාන්දු ද ප්‍රතිකාර සඳහා මේ වනවිට පෞද්ගලික රෝහලකට ඇතුළත් වී තිබෙනවා.\nඑසේම, අද දිනයේ ලැබුණු ඉන්දියානු එන්නත අවදානම් කලාප වල රැකියාවේ නිරත ගුරුවරුන් වෙත ද ලබාදෙන ලෙස ශ්‍රී ලංකා අධ්‍යාපන සමාජ සම්මේලනයේ ලේකම් ශංකර් මනිවන්නන් අද හැටන් නගරයේ පැවති මාධ්‍ය හමුවකදී ඉල්ලා සිටියා.",
       "URL": "https://www.hirunews.lk/260994/තවත්-ආසාදිතයන්-351ක්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2183"
}