{
       "Source": "hirunews",
       "Timestamp": "Monday, 10 July 2023 - 7:59",
       "Headline": "මහනුවර පෞද්ගලික බස් රථවලට GPS තාක්ෂණය",
       "News Content": "මහනුවර හා තදාසන්න ප්‍රදේශවල ධාවනය වන පෞද්ගලික බස් රථ GPS තාක්ෂණය ඔස්සේ නිරීක්ෂණැය කිරීමට මහනුවර නගර සංවර්ධනය කමිටුව තීරණය කර තිබෙනවා.\nදුර ගමන් සේවා නොවන බොහෝ බස් රථ සිය ගමන් වාර ආරම්භ කොට නගර සීමාව පසු වන තෙක්ම මන්දගාමීව ධාවනය වන බවට මහනුවර නගර සභා සංවර්ධන කමිටුවට පැමිණිලි ලැබී ඇති බවයි වාර්තා වන්නේ.\nමේ නිසා GPS උපාංග භාවිත කරමින් බස් රථ විධිමත්ව නිරීක්ෂණය කරමින් මාර්ගයේ සිදුවන තදබදය පාලනය කිරීම මෙම වැඩපිළිවෙළේ අරමුණයි.\nමධ්‍යම පළාත් මාර්ගස්ථ මගී ප්‍රවාහන අධ්කාරිය මහනුව මූල්ස්ථාන පොලිසිය හා එක්ව අදාළ පෞද්ගලික බස් රථ නිරීක්ෂණය කර තදබදය පාලනය කිරීමට එකඟ වී තිබෙනවා.",
       "URL": "https://www.hirunews.lk/340666/මහනුවර-පෞද්ගලික-බස්-රථවලට-gps-තාක්ෂණය",
       "Category": "Local News",
       "Parent URL": "https://www.hirunews.lk/local-news.php?pageID=198"
}