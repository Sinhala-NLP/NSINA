{
       "Source": "hirunews",
       "Timestamp": "Friday, 17 February 2023 - 7:42",
       "Headline": "හෙල්මට් නැති ව ගිය තරුණියක් නැවැත්වූ පොලිස් නිලධාරියෙකුට ප්‍රහාරයක් (වීඩියෝ)",
       "News Content": "හෙල්මට් නොමැතිව යතුරුපැදියක ගිය තරුණියක් ඇය නවත්වා පරීක්ෂා කළ පොලිස් නිලධාරියෙකුට පහර දී යතුරුපැදිය ද එම ස්ථානයේ දමා පළා ගිය පුවතක් ජාඇල ප්‍රදේශයෙන් වාර්තා වුණා.\nප්‍රදේශයේ ඉන්ධන පිරවුම්හලක් ආසන්නයේ දී මෙය සිදුව තිබෙනවා.\nකෙසේ වෙතත්, යතුරුපැදියේ අංකය පරීක්ෂා කිරීමේ දී ඇයගේ පදිංචිය හඳුනාගෙන ඇති අතර, කඳාන ප්‍රදේශයේ නිවසට ගිය අවස්ථාවේ නිවැසියන් පොලිසියට පවසා ඇත්තේ යම් මානසික ගැටලුවක් නිසා ඇය මෙලෙස කටයුතු කර ඇති බව යි.\nඒ අනුව තරුණිය පොලිසියට කැඳවා ඇති අතර, කරුණු විමසීමෙන් පසු ඉදිරි පරීක්ෂණ සිදු කරන බව යි ජාඇල පොලිසිය කියා සිටියේ.",
       "URL": "https://www.hirunews.lk/327601/හෙල්මට්-නැති-ව-ගිය-තරුණියක්-නැවැත්වූ-පොලිස්-නිලධාරියෙකුට-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=530"
}