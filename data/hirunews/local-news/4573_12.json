{
       "Source": "hirunews",
       "Timestamp": "Saturday, 08 April 2017 - 6:47",
       "Headline": "නීතිවිරෝධී මත්පැන් සොයා සුරාබදු විශේෂ මෙහෙයුම් ඒකකය අඛණ්ඩ වැටලීම්",
       "News Content": "උත්සව සමයේ නීතිවිරෝධී මත්පැන් වෙළෙඳපොළට පැමිණීම වැළැක්වීම සඳහා කොළඹ සුරාබදු විශේෂ මෙහෙයුම් ඒකකය අඛණ්ඩ වැටලීම් ක්‍රියාත්මක කර තිබෙනවා.\nඒ අනුව, කුලියාපිටිය - ඉලුක්හේන ප්‍රදේශයේ සිදුකළ වැටලීමකදී නීතිවිරෝධී මත්පැන් තොගයක් සොයා ගැනීමට හැකිවුණා.\nසුරාබදු කොමසාරිස් ජනරාල් එල්.කේ.ජී. ගුණරත්නගේ උපදෙස් පරිදි කොළඹ සුරාබදු විශේෂ මෙහෙයුම් ඒකකය පසුගියදා (06) මධ්‍යම රාත්‍රියේ සිට මෙම විශේෂ වැටලීම් ආරම්භ කර තිබෙනවා.\nඒ අනුව පසුගියදා (06) කුලියාපිටිය - ඉලුක්හේන ප්‍රදේශයේ වගුරු බිමක සඟවා තිබූ නීතිවිරෝධී මත්පැන් තොගයක් සොයා මෙහෙයුමක් ක්‍රියාත්මක කළා.",
       "URL": "https://www.hirunews.lk/158742/නීතිවිරෝධී-මත්පැන්-සොයා-සුරාබදු-විශේෂ-මෙහෙයුම්-ඒකකය-අඛණ්ඩ-වැටලීම්",
       "Category": "Local News",
       "Parent URL": "https://www.hirunews.lk/local-news.php?pageID=4573"
}