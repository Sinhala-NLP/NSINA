{
       "Source": "hirunews",
       "Timestamp": "Friday, 22 July 2016 - 11:07",
       "Headline": "තෙල් බවුසරයක් බණ්ඩාරවෙලදී ප්‍රපාතයකට පෙරළේ (ඡායාරූප)",
       "News Content": "කොළඹ - බදුල්ල ප්‍රධාන මාර්ගයේ හපුතලේ සහ බණ්ඩාරවෙල අතර කොලතැන්න දුම්රිය ගේට්ටුව අසලදී ඞීසල් රැගත් බවුසරයක් ප්‍රපාතයකට පෙරලී තිබෙනවා.\nඅනතුරෙන් තුවාල ලැබූ බවුසරයේ රියදුරා සහ රිය සහයකයා දියතලාව මූලික රෝහලට ඇතුළත් කර ඇති බව සඳහන්.\nකොළඹ සිට බදුල්ලට ප්‍රවාහනය කළ ඞීසල් බවුසරයක් මෙලෙස ප්‍රපාතයට පෙරලී ඇති අතර මේ වනවිට පොලිසිය සහ ගුවන් හමුදාව එක්ව ඞීසල් තොගය ඉවත් කිරීමේ කටයුතු සිදුකරන බවයි ප්‍රදේශයේ හිරු වාර්තාකරු සදහන් කළේ.\nනිරන්තරයෙන් අනතුරු සිදුවන ස්ථානයක් වන මෙහි පසුගියදා ලොරි රථයක් දුම්රිය මාර්ගයේ ගොස් අනතුරක් ද සිදුව තිබුණා.\nඡායාරූප (නයනාන්ද  බුවනෙක)",
       "URL": "https://www.hirunews.lk/138676/තෙල්-බවුසරයක්-බණ්ඩාරවෙලදී-ප්‍රපාතයකට-පෙරළේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4955"
}