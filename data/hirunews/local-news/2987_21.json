{
       "Source": "hirunews",
       "Timestamp": "Tuesday, 24 December 2019 - 11:21",
       "Headline": "අධිකරණයට භාර වූ පාඨලීගේ රියදුරු රිමාන්ඩ්",
       "News Content": "අනතුර සිදුවන අවස්ථාවේදී පාර්ලිමේන්තු මන්ත්‍රී පාඨලී චම්පික රණවකගේ රියදුරු ලෙස කටයුතු කළ බව කියන තුසිත කුමාර නැමැත්තා අද අධිකරණයට භාර වුණා.\nඑහිදී කොළඹ අතිරේක මහේස්ත්‍රාත් කාංචනා නෙරංජනී සිල්වා නියෝග කළේ ඔහු ලබන මස 6 වන දා දක්වා රක්ෂිත බන්ධනාගාර ගත කරන ලෙසයි.\nමෙම අනතුර හිටපු අමාත්‍යවරයාගේ රියදුරෙකුව සිටි තුසිත කුමාර නැමැත්තා සිදුකළ බවට අධිකරණය තුළ සනාථ කිරීමට උත්සාහ දැරුවද අදාළ සිදුවීම සම්බන්ධයෙන් කරන ලද දුරකතන වාර්තා පරීක්ෂණයක් අනුව තුසිත කුමාර නැමැත්තා සහ මන්ත්‍රීවරයා එකිනෙකට වෙනස් මාර්ග දෙකක ගමන් කර ඇති බවට අධිකරණයේදී කරුණු අනාවරණය වුණා.",
       "URL": "https://www.hirunews.lk/230861/අධිකරණයට-භාර-වූ-පාඨලීගේ-රියදුරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2987"
}