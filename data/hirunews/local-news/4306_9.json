{
       "Source": "hirunews",
       "Timestamp": "Sunday, 24 September 2017 - 12:47",
       "Headline": "ලබන වසරේ ශ්‍රී ලංකා සිතියම වෙනස්වෙන හැටි",
       "News Content": "වෙනස්කම් සමග නව ශ්‍රී ලංකා සිතියම ලබන වසරේ එළි දකී\nශ්‍රී ලංකාවේ නව භූගෝලීය වෙනස්කම් සහිතව සකස් කළ සිතියම ලබන වසර මැදදී එළිදැක්වීමට බලාපොරොත්තු වන බව මිනුම්පති පී.එල්.පී. උදයකාන්ත පවසනවා.\nපරිපාලන සහ කළමනාකරණ කටයුතුවලට මෙන්ම පොදු ජනතාව බහුල ලෙස භාවිතා කරන එකට පනස්දාහ අනුපාතයට සකස් කළ අනු සිතියම් 92 කින් සමන්විත ලංකා සිතියම මෙලෙස එළිදක්වන බවයි මිනුම්පතිවරයා සඳහන් කළේ.\nඑමෙන්ම මෙම නව සිතියමට කොළඹ වරාය නගරය ඇතුලූ ප්‍රධාන භූගෝලීය වෙනස්කම් ද ඇතුළත් බවයි ඔහු කියා සිටියේ.",
       "URL": "https://www.hirunews.lk/171715/ලබන-වසරේ-ශ්‍රී-ලංකා-සිතියම-වෙනස්වෙන-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4306"
}