{
       "Source": "hirunews",
       "Timestamp": "Tuesday, 03 May 2016 - 18:53",
       "Headline": "නිදහස් පක්ෂය විනය සිහි කරයි",
       "News Content": "මෙවර මැයි දිනය පක්ෂයේ මීළඟ ජයග්‍රහණය සේ සළකන බව එක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවීර ප්‍රකාශ කළා.\nඔහු මේ බව කියා සිටියේ ශ්‍රී ලංකා නිදහස් පක්ෂ මූලස්ථානයේ අද පැවති මාධ්‍ය හමුවක් අමතමින්.\nශ්‍රී ලංකා නිදහස් පක්ෂයේ මහ ලේකම් දුමින්ද දිසානායක ද මාධ්‍ය හමුවට එක්ව සිටි අතර මාධ්‍යවේදීන් ඔහුගෙන් විමසා සිටියේ පක්ෂයෙන් පිට වෙනත් මැයි රැළි සඳහා සහභාගි වූ පක්ෂ සාමාජිකයන් සම්බන්ධයෙන් විනය ක්‍රියාමාර්ග ගන්නේද යන්නයි.\nඑය මධ්‍යම කාරක සභාව සහ විනය කමිටුව තීරණය කරනු ඇතැයි ඔහු කියා සිටියා.",
       "URL": "https://www.hirunews.lk/132337/නිදහස්-පක්ෂය-විනය-සිහි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5061"
}