{
       "Source": "hirunews",
       "Timestamp": "Tuesday, 09 February 2016 - 18:57",
       "Headline": "කලබල ඇයි? හැරිසන්ගෙන් නාමල් අසයි",
       "News Content": "මිලටගත් වී පෞද්ගලික ව්‍යාපාරිකයන්ට අලෙවි කිරීම හේතුවෙන් රජයට රුපියල් මිලියන 4000 ක මුදලක් පාඩුවී ඇතැයි චෝදනාකරමින් සමස්ත ලංකා ගොවි ජන සම්මේලනය අද දුෂණ මර්ධන කමිටු ලේකම් කාර්යාලයට පැමිණිල්ලක් ඉදිරිපත් කළා.\nඑහි වගඋත්තරකරුවන් ලෙස නම් කර තිබුණේ මුදල් අමාත්‍ය රවී කරුණානායක ග්‍රාමීය ආර්ථික කටයුතු පිළිබඳ අමාත්‍ය පී හැරිසන් ඇතුලූ සිව්දෙනෙක්. කෙසේ වෙතත් අද පස්වරුවේ පැවති මාධ්‍ය හමුවකදී අමාත්‍ය පී හැරිසන් මීට අදාළ චෝදනා ප්‍රතික්ෂේප කළා.\nඑහෙත් සමස්ත ලංකා ගොවි ජන සම්මේලනයේ ජාතික සංවිධායක නාමල් කරුණාරත්න ප්‍රකාශ කළේ අමාත්‍යවරයා මේ සම්බන්ධයෙන් කළබලවී පරස්පර විරෝධී ප්‍රකාශ සිදුකරන බවයි.",
       "URL": "https://www.hirunews.lk/125837/කලබල-ඇයි-හැරිසන්ගෙන්-නාමල්-අසයි",
       "Category": "Local News",
       "Parent URL": "https://www.hirunews.lk/local-news.php?pageID=5175"
}