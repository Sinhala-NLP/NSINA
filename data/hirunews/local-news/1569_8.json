{
       "Source": "hirunews",
       "Timestamp": "Thursday, 11 November 2021 - 8:14",
       "Headline": "ඊයේත් ආසාදිතයින් 693ක්",
       "News Content": "මෙරටින් ඊයේ හඳුනාගත් කොරෝනා ආසාදිතයින් 693 දෙනා සමඟ මෙරට සමස්ත කොරෝනා ආසාදිතයින් සංඛ්‍යාව පන්ලක්ෂ 47,346ක් දක්වා ඉහළ ගියා.\nනව ආසාදිතයින් සියළු දෙනා අලුත් අවුරුදු කොවිඩ් පොකුරේ ආශ්‍රිතයින් වන අතර ඒ අනුව මෙරට සක්‍රිය ආසාදිතයින් සංඛ්‍යාව 10,921ක්.\nපෙරේදා සිදු වූ බවට සෞඛ්‍ය සේවා අධ්‍යක්ෂ ජනරාල්වරයා විසින් තහවුරු කරන ලද මරණ 16ත් සමග මෙරට සමස්ත මරණ සංඛ්‍යාව 13,908ක් දක්වා ඉහළ ගියා.\nමේ අතර, කොරෝනා ආසාදිත පාසල් සිසුන් වාර්තා වීමේ ඉහළ යාමක් නිරීක්ෂණය වන බව මහජන සෞඛ්‍ය පරීක්ෂකවරුන්ගේ සංගමය පවසනවා.\nඑහි උප සභාපති එස්.ඒ.යූ.ටී කුලතිලක සඳහන් කලේ ලබන දෙසැම්බර් මාසයේදී යළි මෙරට කොරෝනා ආසාදිතයන් සංඛ්‍යාව සීඝ්‍රයෙන් ඉහළ යාමේ අවදානමක් පවතින බවයි.\nඑමෙන්ම, ළමා රෝග විශේෂඥයන්ගේ සංගමය සඳහන් කළේ වයස අවුරුදු 12 ත් 15 ත් අතර පාසල් සිසුන් එන්නත්කරණය පිළිබඳ විශේෂඥ වාර්තාව අවසන් අදියරේ පවතින බවයි.",
       "URL": "https://www.hirunews.lk/287661/ඊයේත්-ආසාදිතයින්-693ක්",
       "Category": "Local News",
       "Parent URL": "https://www.hirunews.lk/local-news.php?pageID=1569"
}