{
       "Source": "hirunews",
       "Timestamp": "Tuesday, 23 August 2016 - 16:55",
       "Headline": "මගීන් 50 ක් සමඟ බීමතින් රිය පැදවූ පෞද්ගලික බස් රථ රියදුරෙක් අත්අඩංගුවට",
       "News Content": "බීමතින් මගී බස් රථයක් පදවාගෙන ගිය පෞද්ගලික බස් රථ රියදුරෙකු පොලීසිය අද අත්අඩංගුවට ගත්තා.\nඅද පෙරවරු 7.50 ට පමණ මගීන් 50 දෙනෙකු ද සමඟ මෙලෙස ධාවනය කර තිබුණේ පිටකොටුවේ සිට හෝමාගම දක්වා ගමන් ගත් මාර්ග අංක 138 පෞද්ගලික බස් රථයක්.\nවෙනත් වාහනවලට අවහිර වන ලෙස ධාවනය වූ මෙම බස් රථය කොළඹ - ලිප්ටන් වටරවුම ආසන්නයේදි පොලීසිය නවතා ගෙන තිබූ අතර, එහිදී හෙළිවුනේ් රියදුරා අධික ලෙස මත්පැන් පානය කර සිටි බවයි.\nඅත්අඩංගුවට ගත් රියදුරා අංගොඩ ප්‍රදේශයේ පදිංචි 46 හැවිරිදි පුද්ගලයෙක්.\nඔහු අලූත්කඬේ අංක 7 මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව රුපියල් 7500 ක දඩයකට සහ මාස තුනක අනිවාර්ය සිර දඩුවමක් නියම කර තිබෙනවා.\nමීට අමතරව ඔහුගේ රියදුරු බලපත්‍රයද මාස හයක කාලයකට අත්හිටුවා ඇති බවයි පොලීසිය සඳහන් කළේ.",
       "URL": "https://www.hirunews.lk/141317/මගීන්-50-ක්-සමඟ-බීමතින්-රිය-පැදවූ-පෞද්ගලික-බස්-රථ-රියදුරෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4910"
}