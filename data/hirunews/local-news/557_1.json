{
       "Source": "hirunews",
       "Timestamp": "Sunday, 05 February 2023 - 10:55",
       "Headline": "ගෑස් මිල ඉහළට - මාර්තුවලත් යළිත් වැඩිවෙයි ? (වීඩියෝ)",
       "News Content": "කිලෝග්‍රෑම් 12.5 ගෘහස්ථ ගෑස් සිලින්ඩරයක මිල අද (05) මධ්‍යම රාත්‍රියේ සිට ක්‍රියාත්මක වන පරිදි රුපියල් 334 කින් ඉහළ දැමීමට කටයුතු කරන බව ලිට්රෝ ගෑස් සමාගම පවසනවා.\nඑහි සභාපති මුදිත පීරිස් කොළඹ අද පැවති මාධ්‍ය හමුවකට එක්වෙමින් කියා සිටියේ ඒ අනුව එම ගෑස් සිලින්ඩරයක නව මිල රුපියල් 4,743 ක් බවයි.\nඑසේම කිලෝග්‍රෑම් පහ ගෑස් සිලින්ඩරයක් රුපියල් 134කින් ඉහළ දැමෙන අතර, ඒ අනුව එහි නව මිල වන්නේ රුපියල් 1,904 ක්.\nඊට අමතරව කිලෝග්‍රෑම් 2.3 ලිට්රෝ ගෑස් සිලින්ඩරයක් රුපියල් 61 කින් අද මධ්‍යම රාත්‍රියේ සිට ඉහළ දැමෙන අතර, එහි නව මිල රුපියල් 883 ක් බවයි ලිට්රෝ සමාගමේ සභාපති මුදිත පීරිස් කියා සිටියේ.\nලෝක වෙළඳපොලේ ගෑස් මිල අනුව ගෘහස්ථ ගෑස් සිලින්ඩරයක මිල රුපියල් 950 කින් ඉහළ දැමිය යුතු වුවත් ජනවාරි මාසයේ ඇණවුම් කළ ගෑස් තොග හේතුවෙන් එවැනි ඉහළ දැමීමකට යෑමේ අවශ්‍යතාවක් මතු නොවූ බවයි සභාපතිවරයා වැඩිදුරටත් සඳහන් කළේ.\nමේ අතර ලිට්රෝ සමාගමෙන් නව ගෑස් සිලින්ඩර නිකුත් කිරීම ලබන මාර්තු මාසයේ සිට සිදු කරන බව ද ඔහු කියා සිටියා.",
       "URL": "https://www.hirunews.lk/326701/ගෑස්-මිල-ඉහළට-මාර්තුවලත්-යළිත්-වැඩිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=557"
}