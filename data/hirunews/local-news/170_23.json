{
       "Source": "hirunews",
       "Timestamp": "Wednesday, 19 July 2023 - 13:18",
       "Headline": "නේපාලය, මාලදිවයින හා ශ්‍රී ලංකාව සඳහා වන ලෝක බැංකුවේ අධ්‍යක්ෂකගෙන් ශ්‍රී ලංකාව ගැන ප්‍රකාශයක් (වීඩියෝ)",
       "News Content": "ආර්ථික අර්බුදයට විසඳුමක් ලෙස ශ්‍රී ලංකාව මේ වනවිට ක්‍රියාත්මක කර ඇති වැඩසටහන ප්‍රශංසනීය බව නේපාලය, මාලදිවයින හා ශ්‍රී ලංකාව සඳහා වන ලෝක බැංකුවේ අධ්‍යක්ෂ ෆාරීස් හැඩඩ් සර්වෝස් ප්‍රකාශ කර තිබෙනවා.\nඊයේ (18) කොළඹ දී පැවති වැඩසටහනකට එක්වෙමින් ඔහු කියා සිටියේ ජනතාව දැනුවත් කරමින් මෙම ක්‍රියාවලිය වෙනසකට ලක් නොකර පවත්වාගෙන යනු ඇති බවට අපේක්ෂා කරන බවයි.\nබලාපොරොත්තු නොවු අර්බුදයකට ශ්‍රී ලංකාව මේ වනවිට මුහුණදෙමින් සිටින බැවින් අපහසු තීන්දු තීරණවලට එළැඹීමට සිදුවන බවද ඔහු එහිදී කියා සිටියා.\nමෙය දේශපාලනය කිරීමේ කාලයක් නොව නිවැරදි දේ සිදුකිරීමේ කාලයක් බව පෙන්වා දුන් ශ්‍රී ලංකාව සඳහා වන ලෝක බැංකුවේ අධ්‍යක්ෂවරයා, නිවැරදි අවස්ථාව වල අවශ්‍ය තීන්දු ගැනීම යෝග්‍ය බව සඳහන් කළා.",
       "URL": "https://www.hirunews.lk/341757/නේපාලය-මාලදිවයින-හා-ශ්‍රී-ලංකාව-සඳහා-වන-ලෝක-බැංකුවේ-අධ්‍යක්ෂකගෙන්-ශ්‍රී-ලංකාව-ගැන-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=170"
}