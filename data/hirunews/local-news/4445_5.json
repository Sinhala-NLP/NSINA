{
       "Source": "hirunews",
       "Timestamp": "Friday, 30 June 2017 - 13:12",
       "Headline": "මුල්ලේරියාව මූලික රෝහලට චෝදනාවක්",
       "News Content": "පිටේ ගෙඩියකට ප්‍රතිකාර ලබාගැනීම සඳහා ඇතුලත් වූ කාන්තාවක් එන්නත් ලබාදීමෙන් පසු මියයාමේ පුවතක් මුල්ලේරියාව මූලික රෝහලෙන් වාර්තා වුණා.\nපසුගිය අඟහරුවාදා පස්වරුවේ රෝහල් ගත වීමෙන් අනතුරුව ඊට පසුදින මෙලෙස මියගොස් ඇත්තේ 56 හැවිරිදි වැල්ලම්පිටිය - අඹගහහන්දිය ප්‍රදේශයේ පදිංචි කාන්තාවක්.\nඇයගේ දේහය පිළිබඳ අවසන් කටයුතු අද සිදුකිරීමට නියමිත අතර, ඥාතීන් චෝදනා කරන්නේ රෝහලේදී ඇයට නිසි රෝගී සත්කාර නොලැබුණු බවටයි.\nහිරු ප්‍රවෘත්ති අංශය මේ පිළිබඳව මුල්ලේරියාව මූලික රෝහලේ වැඩබලන නියෝජ්‍ය අධ්‍යක්ෂ වෛද්‍ය නිහාල් පීරිස්ගෙන් විමසීමක් කළා.\nඔහු කියා සිටියේ ප්‍රතිජීවක එන්නත් දෙකක් ලබාදීමෙන් පසු ඇති වූ ආසාත්මිකතාවක් හේතුවෙන් ඇය මරණයට පත්ව ඇති බවයි.",
       "URL": "https://www.hirunews.lk/164768/මුල්ලේරියාව-මූලික-රෝහලට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4445"
}