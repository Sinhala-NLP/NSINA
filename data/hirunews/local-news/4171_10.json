{
       "Source": "hirunews",
       "Timestamp": "Friday, 15 December 2017 - 11:31",
       "Headline": "බම්බලපිටිය හා තල්පේ දී දෙදෙනෙක් කෝච්චියට බිලි",
       "News Content": "දුම්රියේ ගැටීමෙන් ඊයේ දිනය තුළ පුද්ගලයන් දෙදෙනෙකු ජීවිතක්ෂයට පත්ව තිබෙනවා.\nපොලීසිය සදහන් කළේ බම්බලපිටිය ප්‍රදේශයේදී මාතර සිට වව්නියාව බලා ධාවනය වූ දුම්රියේ ගැටී ඊයේ පුද්ගලයෙකු ජීවිතක්ෂයට පත්ව ඇති බවයි.\nඔහුගේ අනන්‍යතාවය මෙතෙක් තහවුරු වී නැහැ.\nමේ අතර, හබරාදුව - තල්පේ - උතුරු දුම්රිය හරස් මාර්ගයේදී ත්‍රිරෝද රථයක් දුම්රියේ ගැටී ඊයේ පස්වරුවේ අනතුරක් සිදුව තිබෙනවා.\nඑහිදී ත්‍රිරෝද රථය පැදවූ අවුරුදු 46 ක් පමණ වූ රියදුරු ජීවිතක්ෂයට පත්වී ඇති බවයි පොලීසිය වැඩිදුරටත් කියා සිටියේ.\nඑමෙන්ම පසුගිය දින කිහිපයේ පැවති දුම්රිය වර්ජනය ඉකුත් 13 වැනිදා අවසන් වුණා.",
       "URL": "https://www.hirunews.lk/178442/බම්බලපිටිය-හා-තල්පේ-දී-දෙදෙනෙක්-කෝච්චියට-බිලි",
       "Category": "Local News",
       "Parent URL": "https://www.hirunews.lk/local-news.php?pageID=4171"
}