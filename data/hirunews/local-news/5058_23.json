{
       "Source": "hirunews",
       "Timestamp": "Thursday, 05 May 2016 - 18:43",
       "Headline": "අස්ගිරි අනුනායක හිමියන් තේරී පත් වෙයි",
       "News Content": "සියම් මහා නිකායේ අස්ගිරි පාර්ශවයේ අනුනායක ධුරයට එම විහාර පාර්ශවයේ ප්‍රධාන ලේඛකාධිකාරී කුරුණෑගල ඇත්කඳ රජමහා විහාරාධිපති අතිපූජ්‍ය ආනමඩුවේ ධම්මදස්සී නාහිමියන් අද (05) තෝරා පත්කර ගැනුණා.\nඒ, අස්ගිරි මහා විහාරයේ කාරක සංඝ සභාවේ ඒකමතික ඡන්දයකින් අනතුරුවයි.\nඋන්වහන්සේ අනුරාධපුර බුද්ධශ්‍රාවක භික්ෂු විශ්ව විද්‍යාලයේ ජ්‍යෙෂ්ඨ කථිකාචාර්යවරයෙකු ලෙස ද කටයතු කරනවා.\nඅස්ගිරි පාර්ශවයේ සම අනුනායක ලෙස කටයුතු කළ වරකාගොඩ ඥානරතන හිමියන් එම පාර්ශවයේ මහා නායක හිමියන් ලෙස පත්වීමෙන් පසු අනුනායක ධුරය පුරප්පාඩුව පැවතුණා.\nඒ අනුව අදාළ පත්වීම  සිදුකළ බවයි අසිගිරි මහා විහාරයේ නියෝජ්‍ය ලේඛකාදීකාරී නාරම්පනාවේ ආනන්ද හිමියන් ප්‍රකාශ කළේ.\nමීට අමතරව මහියංගන රාජමහා විහාරයේ අභිනව මහා නායක හිමියන් ලෙස පූජ්‍ය උරුලෑවත්තේ ශ්‍රී ධම්මරක්ඛිත නාහිමියන් පත් කිරීමටද ඊයේ රැස්වූ කාරක සංඝ සභාව තීරණය කර තිබෙනවා.",
       "URL": "https://www.hirunews.lk/132508/අස්ගිරි-අනුනායක-හිමියන්-තේරී-පත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5058"
}