{
       "Source": "hirunews",
       "Timestamp": "Friday, 28 June 2019 - 16:14",
       "Headline": "වන අලි පහරදීමකින් පුද්ගලයෙකු මරුට",
       "News Content": "වන අලි පහරදීමකින් එප්පාවල ප්‍රදේශයේදී පුද්ගලයෙකු මියගොස් තිබෙනවා.\nඊයේ රාත්‍රී සිදුවු වන අලි පහරදීමෙන් මියගොස් ඇත්තේ එප්පාවල තිඹිරිවැව ප්‍රදේශයේ පදිංචි දෙදරු පියෙක්.\nතම වගා බිමට පැමිණි වන අලියෙකු පලවා හැරීමට අසල්වැසියන් පිරිසක් සමග ගිය අවස්ථාවේදී ඔහුට අලියා පහරදී තිබෙනවා.\nඔවුන් වගා බිමට පැමිණි ත්‍රී රෝද රථයට ද අලියා පහරදීමෙන් බරපතල හානි සිදුව ඇතැයි සඳහන්.\nප්‍රදේශවාසීන් චෝදනා කරන්නේ අලි වැටක් ඉදිකර තිබුන ද වන අලින් එම වැට කඩා දමා නිරන්තරයෙන් ගම්වදින බවයි.",
       "URL": "https://www.hirunews.lk/219283/වන-අලි-පහරදීමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3277"
}