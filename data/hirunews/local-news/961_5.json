{
       "Source": "hirunews",
       "Timestamp": "Saturday, 06 August 2022 - 10:42",
       "Headline": "සුදු ළුෑණු සොරකමක නිරත වූ පස්දෙනෙකු අත්අඩංගුවට",
       "News Content": "ආනයනය කරන සුදු ළුෑණු තොගයක් සොරකම් කිරීමේ ජාවාරමකට සම්බන්ධ සැකකරුවන් පස්දෙනෙකු රාගම - පේරලන්ද ප්‍රදේශයේදී පොලිසිය අත්අඩංගුවට ගෙන තිබෙනවා.\nපොලිස් හදිසි ඇමතුම් අංකයට ලැබුණු තොරතුරකට අනුව රාගම පොලිසියේ නිලධාරීන් කණ්ඩායමක් විසින් අද (06) පෙරවරුවේ මෙම වැටලීම සිදුකර තිබුණා.\nසැකකරුවන් සුදු ළුෑණු ටොන් 10 ක් පමණ අඩංගු වූ බහාලුමක මුද්‍රාවට හානියක් නොවන අයුරින් එහි පිටුපස දොර ඉතා සූක්ෂම ලෙස විවෘත කර මෙම සොරකම සිදුකර තිබෙනවා.\nසැකකරුවන් රාගම සහ දංඕවිට ප්‍රදේශවල පදිංචිකරුවන් වන අතර, කලක සිට මෙම ජාවාරම සිදුකර ඇති බවටයි පොලිස් විමර්ශනවලදී අනාවරණ වී ඇත්තේ.",
       "URL": "https://www.hirunews.lk/312048/සුදු-ළුෑණු-සොරකමක-නිරත-වූ-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=961"
}