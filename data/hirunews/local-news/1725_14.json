{
       "Source": "hirunews",
       "Timestamp": "Saturday, 28 August 2021 - 20:27",
       "Headline": "අතුරුදන් වූ ජාතික ඖෂධ නියාමන අධිකාරියේ දත්ත (වීඩියෝ)",
       "News Content": "කිසියම් තාක්ෂණික ගැටලුවක් හේතුවෙන් ජාතික ඖෂධ නියාමන අධිකාරිය සතුව අතිරේක දත්ත සංචිතයක් ගබඩා කර නොමැති බව රාජ්‍ය\nඖෂධ නීතිගත සංස්ථාවේ සභාපති විශේෂඥ වෛද්‍ය ප්‍රසන්න ගුණසේන මහතා පවසනවා.\nඑම අධිකාරියේ පරිගණක දත්ත ගබඩාවෙන්, දත්ත ගොනු මැකී යාමේ සිද්ධිය සම්බන්ධයෙන් අදහස් දක්වමින් ඔහු මේ බව සඳහන් කළා.\nජාතික ඖෂධ නියාමන අධිකාරියේ පරිගණක දත්ත ගබඩාවේ දත්ත ගොනු මැකී යාමේ සිදුවීම පිළිබද හිරු ප්‍රවෘත්ති තුළින් අප පසුගියදා අනාවරණ කළා.\nජාතික ඖෂධ නියාමන අධිකාරියේ දත්ත ගබඩාවෙන් මේ වනවිට සම්පූර්ණයෙන් අතුරුදන්ව ඇත්තේ, ඖෂධ නියෝජිත ආයතන පිළිබඳ දත්ත, ඖෂධයක් ලියාපදිංචි කිරීමේ දත්ත, ඖෂධ නිෂ්පාදනාගාර පිළිබඳ දත්ත සහ ඖෂධ සාම්පල් පරීක්ෂා කිරීමේ බලපත්‍ර පිළිබඳ තොරතුරු ඇතුළත් ස්වයංක්‍රීය දත්ත ගොනු ලක්ෂ 11ක පමණ ප්‍රමාණයක්.\nජාතික ඖෂධ නියාමන අධිකාරියේ දත්ත ගබඩාවෙන් දත්ත අතුරුදන් වීමේ සිද්ධිය සම්බන්ධයෙන් අදාල දත්ත පද්ධතිය මෙහෙයවු පෞද්ගලික සමාගමට එරෙහිව නඩු පැවරිමට එම අධිකාරිය තීරණය කර තිබෙනවා.",
       "URL": "https://www.hirunews.lk/280820/අතුරුදන්-වූ-ජාතික-ඖෂධ-නියාමන-අධිකාරියේ-දත්ත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1725"
}