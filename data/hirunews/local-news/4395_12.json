{
       "Source": "hirunews",
       "Timestamp": "Sunday, 30 July 2017 - 15:57",
       "Headline": "ලක්ෂ 30ක ගංජා සියඹලාණ්ඩුවෙන් අත්අඩංගුවට (ඡායාරූප)",
       "News Content": "සියඹලාණ්ඩුව පොලිස් බල ප්‍රදේශයේ කොලොන්හින්න, බෝහිටියාගම ප්‍රදේශයේ දි ගංජා කිලෝ ග්‍රෑම් 30යි ග්‍රෑම් 500ක් අත්අඩංගුවට ගැනිමට සියඹලාණ්ඩුව පොලිසියේ නිලධාරීන් සහ මොණාරගල පොලිස් විශේෂ කාර්යාංශයේ නිලධාරීන් සමත්ව තිබෙනවා.\nවිකිණීමට සකස්කර තිබූ අදාල ගංජා පර්සල් 61 සමග මෙය මෙහයවූ පුද්ගලයා ද අත්අඩංගුවට ගැනිමට පොලිසිය සමත්ව ඇති බවයි වාර්තා වන්නේ.\nකාලයක සිට මෙම ගංජා ජාවාරම සිදුකර ඇති අතර පොලිස් බුද්ධි අංශ නිලධාරීන් විසින් ලබාගත් තොරුතුරු අනුව සියඹලාණ්ඩුව පොලිසියේ ස්ථානාධිපති ඇතුළු නිලධාරීන්  ව්‍යාපාරිකයින් ලෙස වෙස් වලාගෙන ගොස් මෙම වැටලීම සිදුකර තිබෙනවා.\nඅත්අඩංගුවට ගත් ගංජා තොගයේ වටිනාකම රුපියල් ලක්ෂ 30 පමණ වන බවයි පොලිසිය පවසන්නේ.\nසැකකරු මොණරාගල මහේස්ත්‍රාත් අධිකරණයට ඉදිරිපත් කිරිමෙන් අනතුරුව අගෝස්තු මස 11 වෙනි දින දක්වා රක්ෂිත බන්ධනාගාර ගතකර ඇති බවයි අප වාර්තාකරු සදහන් කළේ.\nඡායාරූප - අම්පාර, වසන්ත චන්ද්‍රපාල",
       "URL": "https://www.hirunews.lk/167149/ලක්ෂ-30ක-ගංජා-සියඹලාණ්ඩුවෙන්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4395"
}