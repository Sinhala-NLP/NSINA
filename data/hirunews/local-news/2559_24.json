{
       "Source": "hirunews",
       "Timestamp": "Sunday, 26 July 2020 - 9:35",
       "Headline": "කොළඹ තරුපහේ හෝටලයක් අසලදී හෙරොයින් සහ මත්පෙති සමඟ සැකකරුවන් දෙදෙනෙකු අත්අඩංගුවට (වීඩියෝ)",
       "News Content": "කොළඹ - කොටුව ප්‍රදේශයේ තරු පහේ හෝටලයක් ආසන්නයේදී හෙරොයින් සහ මත්පෙති තොගයක් සමඟ සැකකරුවන් දෙදෙනෙකු පොලිසිය අත්අඩංගුවට ගෙන තිබෙනවා.\nකොටුව පොලිසියේ නිලධාරීන්ට ලද තොරතුරකට අනුව ඊයේ මෙම සැකකරුවන් අත්අඩංගුවට ගන්නා අවස්ථාවේදී ඔවුන් සතුව තිබූ හෙරොයින් ග්‍රෑම් 02 යි මිලිග්‍රෑම් 400 ක් සහ මත්පෙති 5600 ක් සොයාගත් බවයි පොලිස් මාධ්‍ය කොට්ඨාශය සඳහන් කළේ.\nවත්තල සහ අංගොඩ ප්‍රදේශවල පදිංචි 20 හැවිරිදි සහ 29 හැවිරිදි සැකකරුවන් දෙදෙනා අද කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/246416/කොළඹ-තරුපහේ-හෝටලයක්-අසලදී-හෙරොයින්-සහ-මත්පෙති-සමඟ-සැකකරුවන්-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2559"
}