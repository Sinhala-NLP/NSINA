{
       "Source": "hirunews",
       "Timestamp": "Wednesday, 23 August 2017 - 12:57",
       "Headline": "රතුපස්වල සිද්ධියේ යුද හමුදා බ්‍රිගේඩියර්වරයා ඇතුළු සැකකරුවන් යළි රිමාන්ඩ්",
       "News Content": "උද්ඝෝෂණයක් අතරතුර වැලිවේරිය රතුපස්වල ප්‍රදේශයේ සිදු කළ වෙඩි තැබීමේ සිද්ධිය සම්බන්ධයෙන් අත්අඩංගුවට ගෙන සිටින යුද හමුදා බ්‍රිගේඩියර්වරයා ඇතුළු හතරදෙනා ලබන මස 6 වනදා දක්වා යළි රක්ෂිත බන්ධනාගාර ගත කෙරුණා.\nඒ මොවුන් ගම්පහ මහේස්ත්‍රාත් ඩී . ඒ. රුවන් පතිරණ වෙත අද ඉදිරිපත් කිරීමෙන් පසුවයි.\nඑමෙන්ම, සැකකරුවන් ගම්පහ මහාධිකරණයට ඉදිරිපත් කළ ඇප අයදුම්පත ද මහාධිකරණ විනිසුරු ප්‍රියන්ත ප්‍රනාන්දු හමුවේ අද සලකා බැලූණා.\nඑහිදී කරුණු දක්වමින් අපරාධ පරීක්ෂණ දෙපාර්තමේන්තුව කියා සිටියේ මෙම හමුදා සාමාජිකයින්ට ඇප ලබාදුනහොත් මහජන කැළඹීමක් ඇතිවිය හැකි බවයි. ඒ අනුව, මේ මස 31 වනදා දක්වා නඩුව කල් තැබීමටයි ගම්පහ මහාධිකරණ විනිසුරුවරයා පියවර ගත්තේ.",
       "URL": "https://www.hirunews.lk/169151/රතුපස්වල-සිද්ධියේ-යුද-හමුදා-බ්‍රිගේඩියර්වරයා-ඇතුළු-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4357"
}