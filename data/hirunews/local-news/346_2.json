{
       "Source": "hirunews",
       "Timestamp": "Sunday, 14 May 2023 - 7:23",
       "Headline": "නාඳුනන මෘත දේහ දෙකක් ප්‍රදේශ දෙකකින් හමුවේ",
       "News Content": "වීරගුල පොලිස් වසමේ මංගලතිරිය ප්‍රදේශයේ අත්තනගලු ඔයේ නාඳුනන කාන්තා මළ සිරුරක් ඇති බවට ඊයේ (13) දින 119 දුරකථන මධ්‍යස්ථානයෙන් ලද පණිවිඩයක් මත වීරගුල පොලීසිය විමර්ශන ආරම්භ කර තිබෙනවා.\nමරණකාරියගේ අනන්‍යතාවය මෙතෙක් තහවුරු වී නොමැති අතර ඇයගේ වයස අවුරුදු 60ක්.\nමරණකාරිය උස අඩි 05 අඟල් 04ක් පමණ කාන්තාවක් වන අතර රතු සහ කොළ මිශ්‍ර බිනික් ගවුමක් හැඳ සිටි අයෙක්.\nමහේස්ත්‍රාත් පරීක්ෂණයෙන් පසු මෘත ශරීරය ගම්පහ රෝහලේ මෘත ශරීරාගාරයේ තැන්පත් කර තිබෙනවා.\nසිද්ධිය සම්බන්ධයෙන් වීරඟුල පොලිසිය වැඩිදුර විමර්ශන සිදුකරනු ලබයි.\nඑමෙන්ම හොරණ පොලිස් වසමේ මඩුගහවත්ත ප්‍රදේශයේ රබර් ඉඩමක නාඳුනන පිරිමි මළ සිරුරක් ඇති බවට අද (14) දින හොරණ පොලිස් ස්ථානයට ලද පණිවිඩයක් මත හොරණ පොලිස් ස්ථානය මඟින් විමර්ශන ආරම්භ කර තිබෙනවා.\nමරණකරුගේ අනන්‍යතාවය මෙතෙක් තහවුරු වී නොමැති අතර වයස අවුරුදු 70ක් පමණ වු උස අඩි 05 අඟල් 04ක් පමණ පුද්ගලයෙක්.\nඋඩුකය නිරුවත්ව හා යටි කයට දුර්වර්ණ වූ සරමක් හැඳ සිට ඇති අතර මෘත දේහය සම්බන්ධ මහේස්ත්‍රාත් පරීක්ෂණය අද (14) දින සිදුකිරිමට නියමිතයි.\nමෘත ශරීරය පොලිස් ආරක්ෂාව යටතේ එම ස්ථානයේ ඇති අතර හොරණ පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/335115/නාඳුනන-මෘත-දේහ-දෙකක්-ප්‍රදේශ-දෙකකින්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=346"
}