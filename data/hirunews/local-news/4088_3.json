{
       "Source": "hirunews",
       "Timestamp": "Thursday, 08 February 2018 - 13:55",
       "Headline": "අද පස්වරුවේ පළාත් කිහිපයකට වැසි",
       "News Content": "බස්නාහිර, සබරගමුව, දකුණ, මධ්‍යම සහ ඌව යන පළාත්වල සවස 2 න් පසුව තැනින් තැන වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nගිගුරුම් සහිත වැසි ඇතිවනවිට එම ප්‍රදේශවල තාවකාලිකව තද සුළං ඇතිවිය හැකි බවද එම දෙපාර්තමේන්තුව පෙන්වා දෙනවා.\nමේ අතර  පුත්තලම සිට කොළඹ සහ ගාල්ල හරහා හම්බන්තොට දක්වා වන ගැඹුරු සහ නොගැඹුරු මුහුදු ප්‍රදේශවල සවස් කාලයේදී හෝ රාත්‍රී කාලයේදී ගිගුරුම් සහිත වැසි ඇතිවිය හැකියි.\nඑහිදී එම ප්‍රදේශවල පැයට කිලෝමීටර 70 ත් 80 ත් දක්වා තාවකාලික තද සුළං ඇතිවිය හැකි බවයි එම දෙපාර්තමේන්තුව  වැඩිදුරටත් නිවේදනය කළේ.",
       "URL": "https://www.hirunews.lk/183217/අද-පස්වරුවේ-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4088"
}