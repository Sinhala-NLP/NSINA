{
       "Source": "hirunews",
       "Timestamp": "Tuesday, 28 April 2020 - 19:10",
       "Headline": "ලොව පුරා කොවිඩ් ආසාදිතයන් තිස් ලක්ෂ 85,079ක් (වීඩියෝ)",
       "News Content": "ලොව පුරා රටවලින් වාර්තාවන කොරෝනා ආසාදිතයන්ගේ සංඛ්‍යාව මේ වනවිට තිස් ලක්ෂ 85,079 දක්වා ඉහළ ගොස් තිබෙනවා.\nවිදෙස් මාධ්‍ය වාර්තා කළේ පුද්ගලයින් දෙලක්ෂ 12,533ක් ජීවිතක්ෂයට පත්ව ඇති බවයි.\nවෛරසය ආසාදනය වූ පුද්ගලයන් 9 ලක්ෂ 34,805ක් සම්පූර්ණයෙන්ම සුවය ලබා තිබෙනවා.\nකොරෝනා වෛරසයෙන් වැඩිම බලපෑමක් එල්ලවී ඇති ඇමරිකාවේ ආසාදිතයන් සංඛ්‍යාව මිලියනය ඉක්මවා ඇති අතර, එරටින් වාර්තාවන මරණ සංඛ්‍යාව 56,803 ක්.\nමේ අතර කොවිඩ් 19 හෙවත් නව කොරෝනා වෛරසය නිසි වාතාශ්‍රය නොමැති තදබදයෙන් යුත් ස්ථානවල හෝ කාමරවල වාතයේ රැදී තිබිය හැකි බව නව අධ්‍යයනයකින් හෙළි වී තිබෙනවා.\nඑම වෛරසය වාතයේ රැදී ඇති ඒරොසොල් හෙවත්, කුඩා අංශු මගින් පැතිරිය හැකි බවයි චීනයේ - වූහාන් නුවර රෝහල් දෙකක සිදුකළ එම පරීක්ෂණයේදි අනාවරණ වී ඇත්තේ.",
       "URL": "https://www.hirunews.lk/239633/ලොව-පුරා-කොවිඩ්-ආසාදිතයන්-තිස්-ලක්ෂ-85079ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2767"
}