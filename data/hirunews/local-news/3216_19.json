{
       "Source": "hirunews",
       "Timestamp": "Sunday, 04 August 2019 - 19:08",
       "Headline": "භික්ෂූන් වහන්සේලාට එරෙහි ප්‍රකාශ ගැන බෙල්ලන්විල හිමියන්ගෙන් ප්‍රතිචාරයක්",
       "News Content": "භික්ෂූන් වහන්සේලා සිරගත කර සාර්ථක ප්‍රතිඵල ලබා ගැනීමට නොහැකි වූ පිරිස් උන්වහන්සේලා කාන්තාවන්ට සම්බන්ධ කර පහර ගැසීමට උත්සාහ කරන බව ආචාර්ය පූජ්‍ය බෙල්ලන්විල ධම්මරතන හිමියන් ප්‍රකාශ කළා.\nඋන්වහන්සේ මේ බව කියා සිටියේ ඓතිහාසික බෙල්ලන්විල රජමහා විහාරස්ථානයේ අද පැවති ‘‘යතිවර සමරු පහය’’ ගුණානුස්මරණ මන්දිරය විවෘත කිරීමේ පුණ්‍යෝත්සවයට එක්වෙමින්.\nමෙම අවස්ථාවට ජනාධිපති මෛත්‍රීපාල සිරිසේන සහ විපක්ෂ නායක මහින්ද රාජපක්ෂ ද එක්ව සිටියා.\nඉන් අනතුරුව අදහස් දැක්වූ විපක්ෂ නායකවරයා ප්‍රකාශ කළේ සංහිදියාව සහ සාමය වෙනුවෙන් පෙනී සිටින ආගමික නායකයින් විවේචනය කරනු ලබන සිය නියෝජිතයන් ඉවත් කර දඩුවම් ලබාදීමට පක්ෂ නායකයින් කටයුතු කළ යුතු බවයි.",
       "URL": "https://www.hirunews.lk/221543/භික්ෂූන්-වහන්සේලාට-එරෙහි-ප්‍රකාශ-ගැන-බෙල්ලන්විල-හිමියන්ගෙන්-ප්‍රතිචාරයක්",
       "Category": "Local News",
       "Parent URL": "https://www.hirunews.lk/local-news.php?pageID=3216"
}