{
       "Source": "hirunews",
       "Timestamp": "Thursday, 14 September 2023 - 11:02",
       "Headline": "ICC ක්‍රිකට් ලෝක කුසලානය මහජන ප්‍රදර්ශනයට",
       "News Content": "සුවහසක් ක්‍රීඩා ලෝලීන්ට ICC ක්‍රිකට් ලෝක කුසලාන 2023 කුසලානය සි‍යැසින් දැක ගැනීමේ අවස්ථාව හිමි වී තිබෙනවා.\nඒ අද (14) එම කුසලානය මහජන ප්‍රදර්ශනය පිණිස ඉදිරිපත් කරන නිසයි.\nඊයේ (13) ශ්‍රී ලංකාවට පැමිණි ICC පිරිමි ක්‍රිකට් ලෝක කුසලාන 2023 කුසලානය මෙලෙස මහජන ප්‍රදර්ශනයට තැබෙන බවයි වාර්තා වෙන්නේ.\nඒ අනුව කුසලානය කොළඹ ලෝක වෙළඳ මධ්‍යස්ථානයේ පෙරවරු 9:00 සිට පස්වරු 2:00 දක්වා ප්‍රදර්ශනය කෙරෙන බවයි සඳහන් වෙන්නේ.\nඑමෙන් ම ඉන් අනතුරුව පස්වරු 3:00 සිට රාත්‍රී 8:00 දක්වා One Galle Face Mall හිදී ලෝක කුසලාන, කුසලානය නැරඹීම ක්‍රීඩා ලෝලීන්ට අවස්ථාව හිමිවනවා.\nහෙට (15) දිනයේදී ශ්‍රී ලංකා නායක දසුන් ශානකගේ සහභාගීත්වයෙන් කුසලානය මාධ්‍ය වෙත ප්‍රදර්ශනය කිරීමට නියමිත බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/348217/icc-ක්‍රිකට්-ලෝක-කුසලානය-මහජන-ප්‍රදර්ශනයට",
       "Category": "Local News",
       "Parent URL": "https://www.hirunews.lk/local-news.php?pageID=31"
}