{
       "Source": "hirunews",
       "Timestamp": "Tuesday, 17 January 2023 - 14:40",
       "Headline": "පිරිමි සම්භාහනය කාන්තාවන්ට තහනම් මැයෙන් පළ වූ පුවත් අසත්‍ය බවට ආයුර්වේද කොමසාරිස්ගෙන් නිවේදනයක්",
       "News Content": "ඊයේ (16) විවිධ ජනමාධ්‍යයන් ඔස්සේ පළ වූ පිරිමි සම්භාහනය ගැහැනුන්ට තහනම් යන පුවත සාවද්‍ය එකක් බව ආයුර්වේද කොමසාරිස් ආචාර්‍ය එම්.ඩී.ජේ. අබේගුණවර්ධන පවසනවා.\nලිපියක් නිකුත් කරමින් ඔහු මාධ්‍ය ආයතන වෙත දැනුම් දෙන්නේ, එම පුවත දැකීමෙන් තමන් වික්ෂිප්ත වූ බව යි.\nඑසේ පළ වී තිබුණු තමා විසින් කළේ යැ යි කියන ප්‍රකාශය සම්පූර්ණයෙන් ම සාවද්‍ය එකක් බව යි ආයුර්වේද කොමසාරිස්වරයා පවසන්නේ.\nමෙවැනි අසත්‍ය පුවත් සමාජගත කිරීම ඉතා ම කනගාටුවෙන් බැහැර කරන බව පවසන ආයුර්වේද කොමසාරිස්වරයා මෙම පුවත හේතුවෙන් පෞද්ගලික ව තමන් බරපතළ ලෙස අපහසුතාවට පත් වූ බව ද සඳහන් කරනවා.",
       "URL": "https://www.hirunews.lk/325258/පිරිමි-සම්භාහනය-කාන්තාවන්ට-තහනම්-මැයෙන්-පළ-වූ-පුවත්-අසත්‍ය-බවට-ආයුර්වේද-කොමසාරිස්ගෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=596"
}