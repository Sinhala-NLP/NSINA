{
       "Source": "hirunews",
       "Timestamp": "Thursday, 05 January 2017 - 14:51",
       "Headline": "ජනපති සමග සාකච්ඡාවෙන් පසු ලොතරැයි අලෙවි නියෝජිතයින්ගේ වර්ජනය අවසන්",
       "News Content": "ජනාධිපති මෛත්‍රීපාල සිරිසේන සමග සිදුකළ සාකච්ඡාවකින් අනතුරුව, ලොතරැයි අලෙවි නියෝජිතයින්ගේ වර්ජනය අවසන් කිරීමට තීරණය කර තිබෙනවා.\nලොතරැයි පතක මිල රුපියල් 30 දක්වා ඉහළ නැංවීම සහ අලෙවි නියෝජිතයින්ට ලබාදෙන කොමිස් මුදල් වැඩි නොකිරීමට එරෙහිව සමස්ත ලංකා ලොතරැයි අලෙවි නියෝජිතයින් දින 5 ක් පුරා වර්ජනය ක්‍රියාත්මක වුණා.\nඑම සංගමයේ සභාපති ක්‍රිශාන්ත මාරඹගේ හිරු ප්‍රවෘත්ති අංශයට සදහන් කළේ ජනාධිපති මෛත්‍රීපාල සිරිසේන සමග ජනාධිපති නිල නිවසේ අද දහවල් පැවති සාකච්ඡාවකින් අනතුරුව මෙම තීරණයට එළඹි බවයි.\nතම ඉල්ලීම්වලට විසදුමක් ලබාදෙන බවට ජනාධිපතිවරයා ලබාදුන් පොරොන්දුවක් මත සිය වර්ජනය අවසන් කළ බවයි සමස්ත ලංකා ලොතරැයි අලෙවි නියෝජිතයින්ගේ සංගමයේ සභාපති ක්‍රිශාන්ත මාරඹගේ කියා සිටියේ.",
       "URL": "https://www.hirunews.lk/151361/ජනපති-සමග-සාකච්ඡාවෙන්-පසු-ලොතරැයි-අලෙවි-නියෝජිතයින්ගේ-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4723"
}