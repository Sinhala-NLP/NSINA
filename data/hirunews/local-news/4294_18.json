{
       "Source": "hirunews",
       "Timestamp": "Sunday, 01 October 2017 - 6:47",
       "Headline": "උතුරුමැද පළාත් සභාවේ නිල කාලය අද මැදියම් රැයෙන් අවසන්",
       "News Content": "උතුරුමැද පළාත් සභාවේ නිල කාලය අද මධ්‍යම රාත්‍රියෙන් අවසන් වනවා.\nසභිකයින් 33 දෙනෙකුගෙන් සමන්විත උතුරුමැද පළාත් සභාවේ පාලන බලය හොබවන්නේ එක්සත් ජනතා නිදහස් සන්ධානයයි.\nමන්ත්‍රීවරුන් 21 දෙනෙකු සන්ධානය නියෝජනය කල අතර, එක්සත් ජාතික පක්ෂයට හිමිව තිබූ මන්ත්‍රී ධුර සංඛ්‍යාව 11ක්. ජනතා විමුක්ති පෙරමුණටද උතුරුමැද පළාත් සභාවේ එක් මන්ත්‍රී ධුරයක් හිමිව තිබුණා.\nඅද මධ්‍යම රාත්‍රියේ නිල කාලය අවසන් වීමෙන් අනතුරුව උතුරුමැද පළාත් සභාවේ බලය එහි ආණ්ඩුකාරවරයා වෙත පැවරෙනු ඇති.\nමේ අතර නැගෙනහිර පළාත් සභාවේ නිල කාලය පසුගිය 28 වනදා මධ්‍යම රාත්‍රියෙන් සහ සබරගමුව පළාත් සභාවේ නිල කාලය පසුගිය 26 වනදා මධ්‍යම රාත්‍රියේ අවසන් වුණා.",
       "URL": "https://www.hirunews.lk/172264/උතුරුමැද-පළාත්-සභාවේ-නිල-කාලය-අද-මැදියම්-රැයෙන්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4294"
}