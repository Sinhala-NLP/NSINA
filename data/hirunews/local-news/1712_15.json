{
       "Source": "hirunews",
       "Timestamp": "Saturday, 04 September 2021 - 9:18",
       "Headline": "ජනගහනයට සාපේක්ෂව ලොව වැඩි ම එන්නත්කරණය ශ්‍රී ලංකාවෙන්",
       "News Content": "ජනගහනයට සාපේක්ෂ ව ලොව වැඩි ම එන්නත් සිදු කළ රට බවට ශ්‍රී ලංකාව පත් ව තිබෙනවා.\nඅවර් වර්ල්ඩ් ආයතනය විසින් අදාළ දත්ත, වාර්තා කර ඇති අතර, ප්‍රතිශතයක් ලෙස එය දැක්වෙන්නේ සියයට 13ක් ලෙසට යි.\nඑහි දෙවන ස්ථානය ඉක්වදෝරයට හිමි ව ඇති අතර, ප්‍රතිශතයක් ලෙස එය සියයට 12.5ක්.\nපිළිවෙළින් 3, 4, 5 යන ස්ථානවල පසුවන්නේ බෲනායි, නවසීලන්තය සහ කියුබාව යි.\nඅවර් වර්ල්ඩ් ආයතනයේ ප්‍රධානියා මේ පිළිබද ව දීර්ඝ සටහනක් තබමින් දක්වා ඇති අතර කොළඹ පිහිටි චීන තානාපති කාර්යාලය ද එය උපුටා දක්වමින් ශ්‍රී ලංකාවට සුබ පැතුම් එක් කරන බව දක්වා තිබුණා.",
       "URL": "https://www.hirunews.lk/281346/ජනගහනයට-සාපේක්ෂව-ලොව-වැඩි-ම-එන්නත්කරණය-ශ්‍රී-ලංකාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=1712"
}