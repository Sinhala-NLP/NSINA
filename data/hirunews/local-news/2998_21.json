{
       "Source": "hirunews",
       "Timestamp": "Tuesday, 17 December 2019 - 7:35",
       "Headline": "රජයේ වෛද්‍ය නිලධාරීන්ගේ සංගමය, අගමැති හමුවෙයි",
       "News Content": "පසුගිය රජය විසින් රටට අහිතකර තීරණ ගත් අවස්ථාවලදී ඒවා නිවැරදි කිරීම සඳහා තම මතය ඍජුවම ඉදිරිපත් කිරීම සම්බන්ධයෙන් රජයේ වෛද්‍ය නිලධාරීන්ගේ සංගමය වෙත අග්‍රාමාත්‍ය මහින්ද රාජපක්ෂ ස්තූතිය පුද කර තිබෙනවා.\nඅරලියගහ මන්දිරයේදී ඊයේ (16) වෛද්‍ය නිලධාරීන්ගේ සංගමයේ නිලධාරීන් හමුවෙමිනුයි අග්‍රාමාත්‍යවරයා මේ බව කියා සිටියේ.\nසෞඛ්‍ය දියුණු කිරීම සඳහා ප්‍රතිපත්ති ප්‍රකාශනයට රජයේ වෛද්‍ය සංගමය ඉදිරිපත් කළ යෝජනා ඇතුළත් කිරීම නිසා ඉදිරියේදී රටේ සෞඛ්‍ය අංශයේ වර්ධනයක් දැකිය හැකි බව රජයේ වෛද්‍ය නිලධාරීන්ගේ සංගමයේ සභාපති විශේෂඥ වෛද්‍ය අනුරුද්ධ පාදෙනිය එහිදී ප්‍රකාශ කර තිබෙනවා.",
       "URL": "https://www.hirunews.lk/230407/රජයේ-වෛද්‍ය-නිලධාරීන්ගේ-සංගමය-අගමැති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2998"
}