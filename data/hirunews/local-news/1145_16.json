{
       "Source": "hirunews",
       "Timestamp": "Tuesday, 24 May 2022 - 21:04",
       "Headline": "ආගමන විගමන දෙපාර්තමේන්තුවෙන් විශේෂ නිවේදනයක්",
       "News Content": "2022-05-17 වැනි දා සිට ආගමන හා විගමන දෙපාර්තමේන්තුවේ එක්දින හා සාමාන්‍ය සේවය යටතේ විදේශ ගමන් බලපත්‍ර අයදුම් කිරීමේ දී කලින් දිනයක් හා වෙලාවක් වෙන් කරගෙන පැමිණෙන ලෙස දැනුම් දී තිබෙනවා.\nනමුත් සේවා ලාභින් බොහෝ පිරිසක් කලින් දිනයක් හා වේලාවක් වෙන් කර ගැනීමකින් තොර ව සේවා ලබා ගැනීම සඳහා පැමිණෙන බව යි එම දෙපාර්තමේන්තුව පවසන්නේ.\nවිදේශ ගමන් බලපත්‍ර නිකුත් කිරීමේ එක් දින හා සාමාන්‍ය සේවය යටතේ මින් ඉදිරියට කලින් දිනයක් හා වෙලාවක් වෙන් කර ගත් අයදුම්කරුවන් සඳහා පමණක් සේවා සැපයීම සිදු කරන බව ආගමන විගමන දෙපාර්තමේන්තුව නිකුත් කළ නිවේදනයේ සඳහන්.\nwww.immigration.gov.lk\nවෙබ් අඩවිය මඟින් හෝ 070 7101 060 දුරකතන අංකය ඇමතීම හරහා දිනයක් හා වෙලාවක් වෙන් කරගත හැකි වනු ඇති.\nරජයේ වැඩ කරන දිනවල පෙරවරු 8.30 සිට පස්වරු 3.00 දක්වා අදාළ පහසුකම් සපයා ඇති බව වාර්තා වනවා.",
       "URL": "https://www.hirunews.lk/305216/ආගමන-විගමන-දෙපාර්තමේන්තුවෙන්-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1145"
}