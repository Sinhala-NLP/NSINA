{
       "Source": "hirunews",
       "Timestamp": "Sunday, 19 September 2021 - 14:31",
       "Headline": "අභාවයට යන වැව (වීඩියෝ)",
       "News Content": "කුරුණෑගල - මල්ලවපිටිය ප්‍රදේශයේ විශාල පිරිසක් සිය ජල අවශ්‍යතාවය සපුරාගන්නා වැවක් බලධාරීන්ගේ නොසැලකිල්ල හේතුවෙන් අභාවයට යමින් තිබෙන බවට වාර්තා වනවා.\nප්‍රදේශවාසීන් චෝදනා කරන්නේ වැව සංවර්ධනයට රජයෙන් මුදල් ලබාදී ඇතත් කිසිදු සංවර්ධන කටයුත්තක් මෙතෙක් සිදුකර නොමැති බවයි.\nඅක්කර 350 කින් පමණ සමන්විත කුරුණෑගල තෙලියාගොන්න වෙන්නරු වැව කුරුණෑගල නගරයට සමීපව පිහිටි අතර මේ වන කැලෑ වැදී විනාශ වෙමින් පවතිනවා.\nමල්ලවපිටිය, දොරටියාව, කොලපැලිකන්ද, වෙන්නනරුවැව යන ප්‍රදේශවල විශාල පිරිසක් මෙම වැවේ ජලය බීමට මෙන්ම එදිනෙදා ජල අවශ්‍යතා සඳහා භාවිතා කලද අද වන විට වල්බිහිවීමත් සමග වැව භාවිතය සත්වයින්ට පමණක් සීමා වී තිබෙනවා.\nප්‍ර දේශවාසීන් චෝදනා කරන්නේ වැව සංරක්ෂණය කිරිමට රජයෙන් මුදල් ලබා දී තිබුනත් සංවර්ධන කටයුතු කිසිවක් මෙතෙක් සිදු නොවුනු බවටයි.\nමීට පෙර වැවේ ධීවර කර්මාන්තයේ යෙදීමෙන් පවුල් 250ක් පමන ජිවත් වු අතර අද වන විට එය පවුල් 30 පමනක් සීමා වී තිබෙනවා.\nධීවරයින් පවසන්නේ වැවේ අධිකව වර්ධනය වී ඇති ජලජ පැලෑටි නිසා වැවට බෝට්ටු පවා දැමීම අසීරු වී ඇති බවයි.\nවැවේ ජල ධාරිතාව අඩු වීමත් සමග එම ජලයෙන් වගා කරන කුඹුරු අක්කර 400කට පමණ ජලය ලබා ගැනීමත්මේ වන විට ගැටලුවක් වී තිබෙනවා.\nමෙම චෝදනාව පිළිබඳව කුරුණෑගල ජල සම්පාදන අධිකාරියෙන්ද අප විමසීමක් කළා.",
       "URL": "https://www.hirunews.lk/282653/අභාවයට-යන-වැව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1681"
}