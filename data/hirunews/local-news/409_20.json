{
       "Source": "hirunews",
       "Timestamp": "Monday, 17 April 2023 - 7:49",
       "Headline": "අමෙරිකාවේ තවත් වෙඩි තැබීමකින් හතරක් මරුට",
       "News Content": "අමෙරිකාවේ ඇලබාමා ප්‍රාන්තයේ ඩැඩෙවිල් නගරයේ උපන්දින සාදයක් අතරතුර සිදු වූ වෙඩි තැබීමකින් සිව්දෙනෙකු ජීවිතක්ෂයට පත්ව 28 දෙනෙකු තුවාල ලැබුවා.\nමියගිය අය අතර ඉහළ පෙළේ ඇමරිකානු පාපන්දු ක්‍රීඩකයෙකු ද සිටින අතර, ඔහුගේ සහෝදරියගේ 16 වන උපන් දිනය සැමරීම වෙනුවෙන් මෙම සාදය පවත්වා ඇති බවයි විදෙස් වාර්තා සඳහන් කළේ.\nමෙම වෙඩි තැබීමේ සිද්ධිය සිදු වූ ආකාරය පිළිබඳව මෙතෙක් මාධ්‍ය වෙත වාර්තා නිකුත්ව නැහැ.\nමේ අතර මෙම සිද්ධිය වාර්තාවීමට පැය කිහිපයකට පෙර කෙන්ටකි හි ලුයිස්විල් උද්‍යානයකදීද වෙඩි තැබීමකින් දෙදෙනෙකු මියගොස් හතරදෙනෙකු තුවාල ලැබුවා.",
       "URL": "https://www.hirunews.lk/332717/අමෙරිකාවේ-තවත්-වෙඩි-තැබීමකින්-හතරක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=409"
}