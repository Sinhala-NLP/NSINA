{
       "Source": "hirunews",
       "Timestamp": "Saturday, 25 May 2019 - 8:01",
       "Headline": "සැක කටයුතු ලෙස වත්කම් රැස්කළ කුරුණෑගල රෝහලේ වෛද්‍යවරයකු අත්අඩංගුවට",
       "News Content": "සැකසහිත ආකාරයට වත්කම් උපයා ගැනීමක් සම්බන්ධයෙන් අත්අඩංගුවට ගත් කුරුණෑගල මහරෝහලේ වෛද්‍යවරයා තවදුරටත් රදවාගෙන ප්‍රශ්න කරන බව පොලිස් මාධ්‍ය ප්‍රකාශක කාර්යාලය පවසනවා.\nඅදාළ වෛද්‍යවරයාගේ වත්කම් පිළිබද සොයා බැලීම සඳහා සහ ඔහුට වත්කම් ලැබුණු ආකාරය පිළිබදව සොයා බැලීමටයි සැකකරු ඊයේ රාත්‍රියේ කුරුණෑගල පොලීසිය මගින් අත්අඩංගුවට ගෙන තිබුණේ.\nමෙලෙස අත්අඩංගුවට ගෙන ඇත්තේ වයස අවුරුදු 42ක් වන සෙයිගු සියාබ්දීන් මොහොමඞ් සාෆි නැමති කුරුණෑගල ප්‍රදේශයේ පදිංචිකරුවෙක්.\nසැකකරු සම්බන්ධයෙන් චෝදනා කිහිපයක් එල්ල වී ඇති බව ද පොලීසිය ප්‍රකාශ කළා.\nමේ අතර, මෛම වෛද්‍යවරයා සම්බන්ධයෙන් ලබන සිකුරාදා රැස් වන ශ්‍රී  ලංකා වෛද්‍ය සභාවේ දී ද සාකච්ඡා කිරීමට නියමිතයි.\nඑහි ප්‍රකාශකයෙකු සදහන් කළේ අදාළ වෛද්‍යවරයා සම්බන්ධයෙන් වෛද්‍ය සභාවට විමර්ශන ආරම්භ කළ හැක්කේ පිළිගත් ක්‍රමවේදය ඔස්සේ දිවුරුම් ප්‍රකාශයක් මගින් පැමිණිල්ලක් ඉදිරිපත් වුවහොත් පමණක් බවයි.",
       "URL": "https://www.hirunews.lk/217046/සැක-කටයුතු-ලෙස-වත්කම්-රැස්කළ-කුරුණෑගල-රෝහලේ-වෛද්‍යවරයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3335"
}