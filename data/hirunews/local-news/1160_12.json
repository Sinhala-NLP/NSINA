{
       "Source": "hirunews",
       "Timestamp": "Wednesday, 18 May 2022 - 19:48",
       "Headline": "මෛත්‍රිගේ පෙස්සමට රනිල්ගෙන් වගඋත්තර",
       "News Content": "හිටපු ජනාධිපති මෛත්‍රීපාල සිරිසේනට කොළඹ මහගමසේකර මාවතේ පිහිටි නිවස ලබාදීම සඳහා අමාත්‍ය මණ්ඩල ගත් තීරණය බලරහිත කරන ලෙස ඉල්ලා ගොනුකළ පෙත්සමේ වගඋත්තරකරුවෙකු ලෙස අග්‍රාමාත්‍ය රනිල් වික්‍රමසිංහ නම් කිරීමට ශ්‍රේෂ්ඨාධිකරණය අවසර ලබා දී තිබෙනවා.\nඅදාළ පෙත්සම අද එල්.ටී.බී දෙහිදෙණිය, යසන්ත කෝදාගොඩ, ශිරාන් ගුණරත්න යන ශ්‍රේෂ්ඨාධිකරණ විනිසුරු මඩුල්ල හමුවේ කැඳවා තිබුණා.\nඑම අවස්ථාවේ දී පෙත්සම්කාර පාර්ශ්වයට එම අවසරය ලබාදුන් බව යි සඳහන් වන්නේ.\nඒ සඳහා ශ්‍රේෂ්ඨාධිකරණය විසින් පෙත්සම්කරුවන්ට ජුනි මස 29 වන දා දක්වා කල් ලැබෙනු ඇති.\nවිකල්ප ප්‍රතිපත්ති කේන්ද්‍රය සහ එහි විධායක අධ්‍යක්ෂ පාක්‍යසෝති සරවනමුත්තු විසින් අදාළ පෙත්සම ඉදිරිපත් කර තිබුණා.",
       "URL": "https://www.hirunews.lk/304679/මෛත්‍රිගේ-පෙස්සමට-රනිල්ගෙන්-වගඋත්තර",
       "Category": "Local News",
       "Parent URL": "https://www.hirunews.lk/local-news.php?pageID=1160"
}