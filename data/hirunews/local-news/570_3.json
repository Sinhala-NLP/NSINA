{
       "Source": "hirunews",
       "Timestamp": "Monday, 30 January 2023 - 15:46",
       "Headline": "පාකිස්ථානයේ මුස්ලිම් පල්ලියක පිපිරීමක් - 20 ක් මරුට",
       "News Content": "යාවත්කාලීන කිරීම 2023-01-30 පස්වරු 04.00\nපාකිස්ථානයේ පෙශාවර් නගරයේ මුස්ලිම් පල්ලියක සිදු වූ මරාගෙන මැරෙන බෝම්බ ප්‍රහාරයකින් අවම වශයෙන් පුද්ගලයින් 20 දෙනෙකු මිය ගොස් තවත් 100කට ආසන්න ප්‍රමාණයක් තුවාල ලබා ඇති බව විදෙස් මාධ්‍ය වාර්තා කළා.\nඅද (30) දහවල් 01.40ට පමණ යාඥා මෙහෙයක් පැවැත්වෙමින් තිබෙන අතරතුර මෙම ප්‍රහාරය එල්ල වී ඇති බව යි එහි දැක්වුණේ.\nබෝම්බය පුපුරා යාමත් සමඟ මෙම මුස්ලිම් පල්ලියේ කොටසක් කඩා වැටී තිබෙනවා.\n-------------------------------------------------------\nමුස්ලිම් පල්ලියක සිදුවූ පිපිරීමකින් 19 දෙනෙකු මරුට\nපකිස්ථානයේ පෙෂාවර් නගරයේ මුස්ලිම් පල්ලියක සිදුවූ පිපිරීමකින් බැතිමතුන් 19 දෙනෙකු මිය ගොස් තවත් පිරිසක් තුවාල ලබා තිබෙනවා.\nපිපිරීම සිදුවන අවස්ථාවේ 260 දෙනෙකු පමණ පල්ලිය තුළ සිට ඇති බව විදෙස් මාධ්‍ය වාර්තා කරනවා.",
       "URL": "https://www.hirunews.lk/326247/පාකිස්ථානයේ-මුස්ලිම්-පල්ලියක-පිපිරීමක්-20-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=570"
}