{
       "Source": "hirunews",
       "Timestamp": "Saturday, 30 July 2022 - 7:19",
       "Headline": "මානුෂීය නිතීය යටතේ එල්ල වූ අමානුෂීය ප්‍රහාරය දැඩි ලෙස හෙළා දකිනවා - එ.ජා.ස.මහලේකම් ගුටරෙස්",
       "News Content": "අවම වශයෙන් සිවිල් වැසියන් 19 දෙනෙකුගේ පමණ ජීවිත බිලිගත් සහ දේපොළ හානි සිදු කළ කාබුල් ත්‍රස්ත ප්‍රහාරය දැඩි ලෙස හෙළා දකින බව එක්සත් ජාතීන්ගේ සංවිධානයේ මහලේකම් අන්තෝනියෝ ගුටරෙස් පවසනවා.\nසිය නිල ට්විටර් ගිණුමෙහි සටහනක් තබමින් මහලේකම්වරයා ප්‍රකාශ කළේ, ජාත්‍යන්තර මානුෂීය නීතිය යටතේ සිවිල් වැසියන්ට හා සිවිල් දේපොළට ප්‍රහාර එල්ල කිරීම තහනම් බවයි.\nඊයේ (28) ඇෆ්ගනිස්ථානයේ පිහිටි 'ශීපීජීසා T20 ක්‍රිකට් ලීගය' (Shpageeza Cricket League T20) අතරතුරයි මෙම ප්‍රහාරය එල්ල වූයේ.\nඒ කාබුල් ජාත්‍යන්තර ක්‍රිකට් ක්‍රීඩාංගණයටයි.\nමෙම බෝම්බ ප්‍රහාරය එල්ල වූයේ බෑන්ඩ්-ඊ-අමීර් ඩ්‍රැගන්ස් සහ පමීර් සල්මි යන කණ්ඩායම අතර තරගය ක්‍රියාත්මක වන අතරතුරයි.\nමෙම ප්‍රහාරය එල්ල වන විට එක්සත් ජාතීන්ගේ සංවිධාන නියෝජිතයින් ද තරගය නැරඹීමට පැමිණ සිට ඇති බවයි වාර්තා වන්නේ.",
       "URL": "https://www.hirunews.lk/311370/මානුෂීය-නිතීය-යටතේ-එල්ල-වූ-අමානුෂීය-ප්‍රහාරය-දැඩි-ලෙස-හෙළා-දකිනවා-එ-ජා-ස-මහලේකම්-ගුටරෙස්",
       "Category": "Local News",
       "Parent URL": "https://www.hirunews.lk/local-news.php?pageID=981"
}