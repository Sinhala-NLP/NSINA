{
       "Source": "hirunews",
       "Timestamp": "Friday, 04 September 2020 - 7:33",
       "Headline": "විස්ස බලපාන්නේ කෙසේද?",
       "News Content": "ගැසට් මගින් ප්‍රකාශයට පත් කෙරුණු යෝජිත 20 වන ආණ්ඩුක්‍රම ව්‍යවස්ථා සංශෝධන කෙටුම්පතෙහි අඩංගු කරුණු කුමන ආකාරයෙන් බලපාන්නේද යන්න පිළිබඳව විග්‍රහ කිරීම සඳහා කාලය අවශ්‍ය වන බව නීතිවේදීන් පෙන්වා දෙනවා.\nනව ව්‍යවස්ථා සංශෝධනය මගින් 19 වන ආණ්ඩුක්‍රම ව්‍යවස්ථා සංශෝධනයේ අඩංගු වූ කරුණු රැසක් යළි සංශෝධනයට ලක් කිරීම, ශක්තිමත් රජයක් පවත්වාගෙන යාමේ අරමුණින් සිදුකරන්නට ඇති බවයි ඔවුන්ගේ අදහස වන්නේ.\nඊයේ ප්‍රකාශයට පත්කෙරුණු නව සංශෝධනයට අනුව නව පාර්ලිමේන්තුවක් තෝරා පත් කරගැනීමෙන් අනතුරුව වසරක කාලයක් ඉක්ම ගිය පසු ජනාධිපතිවරයාට ස්වකීය අභිමතය පරිදි පාර්ලිමේන්තුව විසුරුවා හැරිය හැකියි.\nජනාධිපතිවරණයට ඉදිරිපත් වීම සඳහා මෙතෙක් පැවති අවුරුදු 35 වයස් සීමාවද ඉවත් කර ඒ සඳහා වයස අවුරුදු 30 යන්න ආදේශ කර තිබෙනවා.\nනව ආණ්ඩුක්‍රම ව්‍යවස්ථා සංශෝධනය කුමන ආකාරයෙන් බලපාන්නේද යන්න පිළිබඳව විග්‍රහ කිරීම සඳහා එය කෙටි කාලයක් ක්‍රියාත්මක වීම නිරීක්ෂණය කිරීමට අවශ්‍ය බවද ජනාධිපති නීතිඥ යූ.ආර්.ද සිල්වා මෙහිදී ප්‍රකාශ කළා.",
       "URL": "https://www.hirunews.lk/249367/විස්ස-බලපාන්නේ-කෙසේද",
       "Category": "Local News",
       "Parent URL": "https://www.hirunews.lk/local-news.php?pageID=2478"
}