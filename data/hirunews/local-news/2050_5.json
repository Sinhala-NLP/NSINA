{
       "Source": "hirunews",
       "Timestamp": "Wednesday, 31 March 2021 - 15:36",
       "Headline": "පාස්කු වාර්තාවේ නිර්දේශ සලකා බැලෙන ඇමති අනුකමිටුවේ වාර්තාව භාරදීම ලබන සඳුදාට කල් යයි",
       "News Content": "පාස්කු කොමිෂන් වාර්තාවේ නිර්දේශ සලකා බැලීම සඳහා පත් කළ අමාත්‍ය මණ්ඩල අනු කමිටුවේ වාර්තාව ජනාධිපතිවරයා වෙත භාරදීම ලබන සඳුදා දක්වා කල් දමා තිබෙනවා.\nඅදාළ වාර්තාව අද දිනයේ ජනාධිපති ගෝඨාභය රාජපක්ෂ වෙත භාරදීමට නියමිතව තිබුණ ද ඒ සඳහා ජනාධිපතිවරයා ලබන සඳුදා දින ලබා දුන් බවයි කමිටුවේ ලේකම්, ජනාධිපති කාර්යාලයේ නීති පිළිබද අධ්‍යක්ෂ ජනරාල් හරිගුප්තා රෝහණධීර හිරු ප්‍රවෘත්ති අංශයට සඳහන් කළේ.\nකෙසේ වෙතත්, අදාළ අමාත්‍ය මණ්ඩල අනු කමිටු වාර්තාව මේ වනවිට සම්පූර්ණයෙන්ම සකස් කර අවසන් බව ද ඔහු ප්‍රකාශ කළා.",
       "URL": "https://www.hirunews.lk/267118/පාස්කු-වාර්තාවේ-නිර්දේශ-සලකා-බැලෙන-ඇමති-අනුකමිටුවේ-වාර්තාව-භාරදීම-ලබන-සඳුදාට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2050"
}