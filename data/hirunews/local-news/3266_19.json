{
       "Source": "hirunews",
       "Timestamp": "Thursday, 04 July 2019 - 16:04",
       "Headline": "ප්‍රදේශ කිහිපයකට තද සුළං",
       "News Content": "උතුර සහ උතුර මැද පළාත්වලත් ත්‍රිකුණාමලය, හම්බන්තොට සහ මාතලේ දිස්ත්‍රික්වලත් විටින් විට පැයට කිලෝමීටර් 50ත් 55ත් දක්වා තද සුළං ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nවයඹ පළාතේ සහ මාතර දිස්ත්‍රික්කයේ විටින් විට පැයට කිලෝමීටර් 40-45 දක්වා වන තරමක් තද සුළං ද ඇතිවිය හැකි බවයි එම දෙපාර්තමේන්තුව කියාසිටියේ.\nහම්බන්තොට සිට පොතුවිල් හරහා මඩකලපුවර දක්වා සහ පුත්තලම සිට මන්නාරම සහ කන්කසන්තුරය හරහා ත්‍රිකුණාමලය දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැයට කිලෝමීටර් 60 දක්වා වැඩිවිය හැකියි.\nඑබැවින් මෙම මුහුදු ප්‍රදේශ විටින් විට රළු වනවා.\nකාලගුණ විද්‍යා දෙපාර්තමේන්තුව ඉල්ලා සිටින්නේ ධීවර සහ නාවික ප්‍රජාව මේ පිළිබඳ ඉතා අවධානයෙන් කටයුතු කරන ලෙසටයි.\nමේ අතර හෙට දිනය තුලදී මඩකලපුව සහ අම්පාර දිස්ත්‍රික්වල ඇතැම් ස්ථානවල උෂ්ණත්වය වැඩි අවධානයක් යොමු කළ යුතු මට්ටමක පවතිනු ඇතැයි අපේක්ෂා කරන බව ද කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/219650/ප්‍රදේශ-කිහිපයකට-තද-සුළං",
       "Category": "Local News",
       "Parent URL": "https://www.hirunews.lk/local-news.php?pageID=3266"
}