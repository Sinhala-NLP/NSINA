{
       "Source": "hirunews",
       "Timestamp": "Wednesday, 07 June 2017 - 17:00",
       "Headline": "අරුම පුදුම කෙසෙල් ගසක් පුත්තලමේ (ඡායාරූප)",
       "News Content": "පුත්තලම මදුරන්කුලිය ප්‍රදේශයේ ගෙවත්තක පිහිටා ඇති  අරුම පුදුම කෙසෙල් ගසක් පිළිබදව වාර්තාවනවා.\nනේත්‍රාපලම් කෙසෙල් ප්‍රභේදයට මෙම කෙසෙල් ගසේ කෙසෙල් මුව නොමැතිව ඇවරියක් උඩුකුරුව ඵලාදරා ඇති බව සඳහන්.\nමෙම කෙසෙල් ගස රෝපණය කර මාස දහයක් වැනි කාලයක් තුලදී මෙලෙස කෙසෙල් ඵලදරා ඇත්තේ කෙසෙල් මුවක් රහිතව බවත්  අඩි 10-12ත් අතර උසකින් යුක්ත වූ මෙම කෙසෙල් ගසේ තවත් විශේෂත්වයක් වන්නේ එහි ඵලදරන කෙසෙල් ගෙඩි වල අග කෙසෙල් මල් හට ගැනෙන බවත් වාර්තාවනවා.\nමේ සම්බන්ධයෙන් එම ගසේ හිමිකරුවන එච්.ඒ.ආශා ලක්ෂානි පැවසුවේ මෙවැන්නක්.\nමේ නේත්‍රාපලම් කියන කෙසෙල් විශේෂය අපි රෝපණය කරලා දැනට මාස  දහයක් විතර වෙනවා. කෙසෙල් මුවක් නැතුව එකවරම කෙසෙල් ඇවරියක් හැදුනා ඒ අවරිය හැදුනෙත් උඩු අතට ඒ විතරක් නෙමෙයි ඒ කෙසෙල් ගෙඩි වලත් මල් හැදෙනවා. ඒ මල් අතරින් කෙසෙල් කොළයකුත් තියෙනවා. මේක ඉතිං අරුම පුදුම සිදුවීමක් කියන එකයි මට කියන්න තියෙන්නෙ.",
       "URL": "https://www.hirunews.lk/163060/අරුම-පුදුම-කෙසෙල්-ගසක්-පුත්තලමේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4480"
}