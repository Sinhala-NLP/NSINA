{
       "Source": "hirunews",
       "Timestamp": "Tuesday, 05 January 2021 - 7:40",
       "Headline": "ඉන්දීය විදේශ ඇමති අද දිවයිනට",
       "News Content": "ඉන්දීය විදේශ අමාත්‍ය ආචාර්ය එස්. ජයශංකර් තුන්දින නිල සංචාරයක් සඳහා අද (05) පස්වරුවේ දිවයිනට පැමිණෙනවා.\nමෙම වසරේ ආරම්භයත් සමඟ දිවයිනට පැමිණෙන පළමු රාජතාන්ත්‍රිකයා වන්නේ ද ඉන්දීය විදේශ අමාත්‍යවරයායි.\nවිදේශ අමාත්‍ය දිනේෂ් ගුණවර්ධනගේ ආරාධනයෙන් ශ්‍රී ලංකාවට පැමිණෙන මොහු මෙරට රැඳී සිටින කාලය තුළ ජනාධිපතිවරයා, අග්‍රාමාත්‍යවරයා මෙන්ම විදේශ අමාත්‍යවරයා මුණගැසී ද්විපාර්ශවික සාකච්ඡා පවත්වනු ඇති.\nකොවිඩ් වසංගතය හේතුවෙන් දෙරටම සංචාරක නීති දැඩි කර ඇති අවස්ථාවක සිදුවන මෙම සංචාරය ජෛව ආරක්ෂිත පද්ධතියකට අනුව ක්‍රියාත්මක කෙරෙන බව විදේශ අමාත්‍යාංශය සඳහන් කළා.",
       "URL": "https://www.hirunews.lk/258821/ඉන්දීය-විදේශ-ඇමති-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2233"
}