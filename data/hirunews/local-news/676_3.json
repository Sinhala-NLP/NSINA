{
       "Source": "hirunews",
       "Timestamp": "Saturday, 10 December 2022 - 14:46",
       "Headline": "නැගෙනහිර පළාතේ ගවයින් මියයාම සම්බන්ධයෙන් පළාත් ආණ්ඩුකාරවරියගේ අවධානය",
       "News Content": "නැගෙනහිර පළාතේ ගතවූ දින කිහිපය තුළ පැවති අධික ශීත කාලගුණය හේතුවෙන් ගවයින් මියයාම සම්බන්ධයෙන් අවධානය යොමු කර ගොවීන් දැනුවත් කිරීමේ ක්‍රියාමාර්ග ගන්නා ලෙසට පළාත් ආණ්ඩුකාර අනුරාධා යහම්පත්, නිලධාරීන්ට උපදෙස් ලබා දී තිබෙනවා.\nමඩකලපුව දිස්ත්‍රික්කයෙන් පමණක් ගවයින් 256 දෙනෙකු මියගොස් ඇති අතර ත්‍රිකුණාමලය දිස්ත්‍රික්කයෙන් ද ගවයින් 210 ක් මෙන්ම අම්පාර දිස්ත්‍රික්කයෙන් ගවයින් 16 දෙනෙකු මියගොස් ඇති බවට වාර්තා වී තිබුණා.\nමෙම තත්ත්වයෙන් සතුන් බේරා ගැනීම සඳහා කඩිනමින් පියවර ගන්නා ලෙසත් නිදැල්ලේ සතුන් මුදා හැර සිටින ගොවීන්ට එරෙහිව නීතිමය පියවර ගන්නා ලෙසත් ආණ්ඩුකාරවරිය බලධාරින්ට උපදෙස් ලබා දී තිබෙනවා.\nඑමෙන්ම, සතුන් නිදැල්ලේ මුදා හැර ඇති ගොවීන්ට එරෙහිව දඩ මුදලක් අය කිරීමට ද කටයුතු කරන ලෙසට දැනුම්දී ඇති බව සඳහන්.",
       "URL": "https://www.hirunews.lk/322366/නැගෙනහිර-පළාතේ-ගවයින්-මියයාම-සම්බන්ධයෙන්-පළාත්-ආණ්ඩුකාරවරියගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=676"
}