{
       "Source": "hirunews",
       "Timestamp": "Sunday, 21 November 2021 - 17:14",
       "Headline": "බීමතින් රිය පැදවූ පිරිසක් සුපිරි වාහන 04ක් සමඟ අල්ලයි",
       "News Content": "කොටුව පොලිස් බල ප්‍රදේශයේ සිදුකරන ලද විශේෂ වැටලීමකදී බීමතින් රිය පැදවීම සම්බන්ධයෙන් සුඛෝපභෝගී වාහන 4ක් සහ එහි රියදුරන් පොලිස් භාරයට ගෙන තිබෙනවා.\nගාලු මාර්ගයේ, චැතැම් වීදිය ඇතුළු තවත් මාර්ග කිහිපයක ඊයේ රාත්‍රියේ සිදුකරන ලද වැටලීමකදීයි මොවුන් අත්අඩංගුවට ගෙන ඇත්තේ.\nව්‍යාපාරිකයින්, නීතිඥවරුන් ඇතුළු ක්ෂේත්‍ර කිහිපයක නියැලෙන ප්‍රධානීන්ගේ පුතුන් ද අත්අඩංගුවට ගත් පිරිස අතර වන බවයි පොලිසිය සඳහන් කළේ.",
       "URL": "https://www.hirunews.lk/288741/බීමතින්-රිය-පැදවූ-පිරිසක්-සුපිරි-වාහන-04ක්-සමඟ-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1547"
}