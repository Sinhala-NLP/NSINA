{
       "Source": "hirunews",
       "Timestamp": "Friday, 15 September 2023 - 21:23",
       "Headline": "හිටපු මහබැංකු අධිපතිගෙන් ආන්දෝලනාත්මක ප්‍රකාශයක්",
       "News Content": "රට බංකොළොත් බව ප්‍රකාශයට පත් කිරීම මාස කිහිපයක කුමන්ත්‍රණයක් බව හිටපු මහ බැංකු අධිපති අජිත් නිවාඩ් කබ්රාල් පවසනවා.\nඒ රට තුළ ආර්ථික බංකොලොත්භාවය ඇති වීමේ හේතු සෙවීමට පත්කළ පාර්ලිමේන්තු තේරීම් කාරක සභාව හමුවේදියි.\nමේ අතර එම තේරීම් කාරක සභාව හමුවේ පාරලිමේන්තු මන්ත්‍රී වජිර අබේවර්ධන පැවසුවේ මේ සම්බන්ධයෙන් බුද්ධි අංශ මගින් පරීක්ෂණයක් සිදුකළ යුතු බවයි.\nරට තුළ ආර්ථික බංකොලොත්භාවය ඇති වීමට හේතු සෙවීමට ශ්‍රී ලංකා පොදුජන පෙරමුණේ මහලේකම් නීතිඥ සාගර කාරියවසම්ගේ ප්‍රධානත්වයෙවන් පත්කළ පාර්ලිමේන්තු තේරීම් කාරක සභාව හමුවට ශ්‍රී ලංකා මහ බැංකුවේ හිටපු අධිපති අජිත් නිවාඩ් කබ්රාල් සහ වත්මන් එක්සත් ජාතික පක්ෂ පාර්ලිමේන්තු මන්ත්‍රී වජිර අබේවර්ධන කැඳවනු ලැබුවා.",
       "URL": "https://www.hirunews.lk/348411/හිටපු-මහබැංකු-අධිපතිගෙන්-ආන්දෝලනාත්මක-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=27"
}