{
       "Source": "hirunews",
       "Timestamp": "Wednesday, 30 March 2016 - 19:25",
       "Headline": "ජනතාවට හිරිහැර නොකරන්නැයි පොලීසියට නියෝග",
       "News Content": "ගුවන් හමුදාවට අයත් ඉඩමක බලහත්කාරයෙන් පදිංචිවීමට උත්සාහ දැරූ බවට චෝදනා ලැබ සිටි  පොතුවිල් පානම්පත්තුව රාගම්වෙල ජනතාව අදාල සියලූ චෝදනාවලින් නිදොස් කොට නිදහස් කිරීමට පොතුවිල් මහේස්ත්‍රාත් මොහොමඞ් වහබ්දීන්  අද නියෝග කළා.\nනඩුව කැදවු අවස්ථාවේ දී මහේස්ත්‍රාත්වරයා  මෙම ජනතාවට හිරිහැර කිරීමෙන් වළකින ලෙස පොලීසියට අවවාද කළ බවයි ඔවුන් වෙනුවෙන් පෙනී සිටි නීතීඥ රවින්ද්‍රා සුමතිපාල හිරු ප්‍රවෘත්ති අංශයට කියා සිටියේ.\nවසර 06 කට පසුව පානම්පත්තුව, රාගම්වෙල ප්‍රදේශයේ ජනතාව සිය මුල් ඉඩම්වල පදිංචියට පැමිණියත් ඊට ආරක්ෂක අංශ අවසර ලබාදුන්නේ නැහැ.\nමෙම ඉඩම් ගුවන් හමුදාවට අයත් බව සඳහන් කළ පොලීසිය පොතුවිල් මහේස්ත්‍රාත් අධිකරණයෙන් ලබාගත් තහනම් නියෝගයක්ද ජනතාවට ඉදිරිපත් කළා.\nඑය ප්‍රතික්ෂේප කරමින් ජනතාව අදාළ ඉඩම්වලට ඇතුල් වීමට උත්සහ දැරීමත් සමඟ දෙපාර්ශවය අතර මෙම ගැටළුව නිර්මාණය වුණා.",
       "URL": "https://www.hirunews.lk/129756/ජනතාවට-හිරිහැර-නොකරන්නැයි-පොලීසියට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=5109"
}