{
       "Source": "hirunews",
       "Timestamp": "Friday, 02 March 2018 - 11:04",
       "Headline": "හුංගම දැරියක් ගාල්ල කිතුලම්පිටිය ළමා නිවාසයකදී අතුරුදන්",
       "News Content": "ගාල්ල - කිතුලම්පිටිය ළමා නිවාසයේ රඳවා සිටි තම 15 හැවිරිදි දියණිය අතුරුදන් වී ඇති බව හුංගම - දකුණු බටඅත - සසලගම ප්‍රදේශයේ පදිංචි මවක් හිරු ප්‍රවෘත්ති අංශයට ප්‍රකාශ කළා.\nපසුගිය 25 වනදා සිට මෙලෙස අතුරුදන් වී ඇත්තේ කිතුලම්පිටිය බාලිකා රැඳවුම් මධ්‍යස්ථානයේ රඳවා සිටි දැරියක්.\n2016 වසරේ සිදුවූ අතවරයක් සම්බන්ධ නඩු විභාගයකින් ලැබුණු අධිකරණ නියෝගයක් මත දැරිය මෙම රැඳවුම් මධ්‍යස්ථානයට භාරදී ඇති අතර, එහි නිලධාරින් විසින් දැරිය අතුරුදන් වී ඇති බවට ගාල්ල පොලීසියට පැමිණිලි කර තිබෙනවා.\nපසුව හුංගම පොලීසිය දැරිය අතුරුදන් බව තමන්ට දැනුම් දුන් බවයි ඇයගේ මව හිරු ප්‍රවෘත්ති අංශයට සඳහන් කළේ.\nඅප මේ පිලිබඳ ව ගාල්ල - කිතුලම්පිටිය ළමා නිවාසයෙන් විමසීමක් කළා.\nඑහි පාලිකාවක කියා සිටියේ මෙම දැරිය තවත් දැරියක සමඟ  රැඳවුම් මධ්‍යස්ථානයෙන් හොර රහසේ ත්‍රිරෝද රථයක නැගී පලාගිය බවට තොරතුරු අනාවරණ වී ඇති බවයි.\nඅතුරුදන්වී ඇති දැරියගේ මව සිද්ධිය සම්බන්ධයෙන් දැක්වූ අදහස් සහිත වීඩියෝව පහතින්.",
       "URL": "https://www.hirunews.lk/184902/හුංගම-දැරියක්-ගාල්ල-කිතුලම්පිටිය-ළමා-නිවාසයකදී-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4056"
}