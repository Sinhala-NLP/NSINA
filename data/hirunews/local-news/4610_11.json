{
       "Source": "hirunews",
       "Timestamp": "Friday, 17 March 2017 - 7:09",
       "Headline": "ශ්‍රී ලාංකිකයන්ට කැනඩාවේ වීසා වෙනසක් නැහැ",
       "News Content": "ශ්‍රී ලාංකිකයන් සදහා සිය වීසා ප්‍රතිපත්තියේ කිසිදු වෙනසක් සිදුකර නොමැති බව කැනඩා රජය අවධාරණය කරනවා.\nඒ දින 90 ක කාලයක් සදහා ශ්‍රී ලාංකිකයන්ට වීසා නොමැති සංචාර සදහා කැනඩාවේ දේශසීමා විවෘත කර ඇති බවට පළ වී ඇති වාර්තා ප්‍රතික්ෂේප කරමින්.\nව්‍යාපාරික කටයුතු සහ සංචාරකයන් ලෙස කැනඩාවට පැමිණෙන සියලූම ශ්‍රී ලාංකිකයන් තවදුරටත් වීසා බලපත් ලබා ගැනීම අත්‍යාවශ්‍ය බවයි කොළඹ කැනඩා මහකොමසාරිස් කාර්යාලය නිවේදනයක් නිකුත් කරමින් ප්‍රකාශ කළේ.\nමේ නිසා තම රටේ සංචාරය කිරීමට පෙර අදාළ වීසා අවශ්‍යතා පිළිබදව පැහැදිලි කරගන්නා ලෙස එමගින් දැනුම් දෙනවා.\nවීසා අවශ්‍යතාවන් පිළිබද කිසියම් වෙනසක් සිදුවන්නේ නම් ඒ පිළිබදව කැනඩා රජයේ නිල වෙබ් අඩවි මගින් සහ මාධ්‍ය නිවේදනයක් මගින් දැනුම් දෙන බවත් කැනඩා මහකොමසාරිස් කාර්යාලය වැඩිදුරටත් සදහන් කළා.",
       "URL": "https://www.hirunews.lk/157047/ශ්‍රී-ලාංකිකයන්ට-කැනඩාවේ-වීසා-වෙනසක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4610"
}