{
       "Source": "hirunews",
       "Timestamp": "Thursday, 22 September 2016 - 18:44",
       "Headline": "ජීවන වියදම දැන් අඩුවෙලා - අමාත්‍ය අමරවීර",
       "News Content": "පසුගිය කාලසීමාවට සාපේක්ෂව අද වනවිට ජීවන වියදමෙහි අඩුවීමක් දක්නට ලැබෙන බව එක්සත් ජනතා නිදහස් සන්ධානයේ මහ ලේකම්, අමාත්‍ය මහින්ද අමරවීර ප්‍රකාශ කළා.\nඔහු මේ බව ප්‍රකාශ කළේ නිදහස් පක්ෂ මුලස්ථානයේ අද (22) පැවති මාධ්‍ය හමුවකට එක්වෙමින්.\nමේ අතර, ජනාධිපති මෛත්‍රීපාල සිරිසේනගේ ඇමරිකානු සංචාරයේදී මෙරට ව්‍යාපෘතීන් සඳහා ඩොලර් මිලියන 500 ක ප්‍රදානයක් ලබාදීමටද තීරණය කර තිබෙනවා.\nඅද පැවති මාධ්‍ය හමුවට එක්වෙමින් ඒ පිළිබඳව විශේෂ ව්‍යාපෘති අමාත්‍ය, ආචාර්ය සරත් අමුණුගම අදහස් පළ කළා.\nදුම්කොල නිෂ්පාදන බද්ද වැඩිකිරීම සම්බන්ධයෙන් කරුණු විමසීමට පත් කළ කමිටුවේ නිර්දේශ ලබන සතියේ අමාත්‍ය මණ්ඩල රැස්වීමට ඉදිරිපත් කරන බවයි අමාත්‍යවරයා කියා සිටියේ.\nඒ අනුව බොහෝ දෙනෙකු අපේක්ෂා කරනවාට වඩා ඉහළ බද්දක් දුම්කොළ නිෂ්පාදනවලින් අය කිරීමට නියමිත බවද අමාත්‍යවරයා මෙහිදී අවධාරණය කළා.",
       "URL": "https://www.hirunews.lk/143588/ජීවන-වියදම-දැන්-අඩුවෙලා-අමාත්‍ය-අමරවීර",
       "Category": "Local News",
       "Parent URL": "https://www.hirunews.lk/local-news.php?pageID=4867"
}