{
       "Source": "hirunews",
       "Timestamp": "Friday, 15 January 2016 - 10:02",
       "Headline": "තෛපොංගල් සැමරුමට අගමැති සහ බ්‍රිතාන්‍ය විදේශ ඇමති යාපනයට",
       "News Content": "යාපනයේ අද පැවැත්වෙන ජාතික තෛපොංගල් උත්සවයට සහභාගි වීම සදහා අග්‍රාමාත්‍ය රනිල් වික්‍රමසිංහ අද උදෑසන ගුවන් මගින් යාපනයට පැමිණි බව එහි සිටින හිරු මාණ්ඩලික වාර්තාකරු පවසනවා.\nහිටපු ජනාධිපතිනි චන්ද්‍රිකා බණ්ඩාරනායක කුමාරණතුංග සහ විදේශ කටයුතු පිලිබද බ්‍රිතාන්‍ය රාජ්‍ය අමාත්‍ය හියුගෝ ස්වෙයාර් ද අගමැතිවරයා සමග එහි පැමිණි බව සදහන්.\nනීතිය සාමය සහ දක්ෂිණ සංවර්ධන අමාත්‍ය සාගල රත්නායක ද යාපනයේ ජාතික තෛපොංගල් උත්සවය සදහා එක්වනවා.\nපලාලිහි රාජ - රාජේශ්වරී අම්මාන් කෝවිලේදී තෛපොංගල් චාරිත්‍ර සහ ආගමික වතාවත් සිදුකෙරෙන අතර ඉන් අනතුරුව තෛපොංගල් ජාතික උත්සවය පැවැත්වෙන්නේ යාපනය වීරසිංහම් ශාලාවේදීයි.\nඒ සදහා ජනාධිපති මෛත්‍රීපාල සිරිසේන සහ ත්‍රිවිධ හමුදා ප්‍රධානීන් මෙන්ම පොලිස්පතිවරයා ද එක්වන බවයි හිරු මාණ්ඩලික වාර්තාකරු සදහන් කළේ.",
       "URL": "https://www.hirunews.lk/124066/තෛපොංගල්-සැමරුමට-අගමැති-සහ-බ්‍රිතාන්‍ය-විදේශ-ඇමති-යාපනයට",
       "Category": "Local News",
       "Parent URL": "https://www.hirunews.lk/local-news.php?pageID=5209"
}