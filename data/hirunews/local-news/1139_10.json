{
       "Source": "hirunews",
       "Timestamp": "Friday, 27 May 2022 - 16:53",
       "Headline": "ඇමරිකානු තානාපතිනිය ගුවන් හමුදාපති හමුවෙයි",
       "News Content": "ඇමරිකානු තානපතිණි ජුලි ජේ චුන්ග් (Julie J Chung) අද දින ශ්‍රී ලංකා ගුවන් හමුදාධිපති එයාර් මාර්ෂල් සුදර්ශන පතිරණ හමුවී තිබෙනවා.\nමෙම හමුව පැවැත්වුණේ ගුවන් හමුදා මූලස්ථානයේදීයි.\nශ්‍රි ලංකා ගුවන් හමුදා මුලස්ථානයට පැමිණි ඇමරිකානු තානපතිණි ජුලි චුන්ග් (Julie J Chung) සහ ගුවන් හමුදාධිපති එයාර් මාර්ෂල් සුදර්ශන පතිරණ අතර ද්විපාර්ශික වශයෙන් වැදගත් කරුණ රාශියක් පිළිබදව මෙහිදි සාකච්ඡා වී තිබෙනවා.\nද්විපාර්ශික සාකචිචාවෙන් අනතුරුව මෙම හමුව සනිටුවන් කරමින් දෙපාර්ශවය විසින් සමරු තිළිණ හුවමාරුවක්ද සිදු කළ බවයි ගුවන් හමුදාව නිවේදනය කළේ.",
       "URL": "https://www.hirunews.lk/305453/ඇමරිකානු-තානාපතිනිය-ගුවන්-හමුදාපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1139"
}