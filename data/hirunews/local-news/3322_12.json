{
       "Source": "hirunews",
       "Timestamp": "Sunday, 02 June 2019 - 9:13",
       "Headline": "අදත් පළාත් කිහිපයකට වැසි",
       "News Content": "අද දිනයේදී බස්නාහිර, දකුණ, මධ්‍යම සහ සබරගමුව පළාත්වල වැසි වාර කිහිපයක් ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑහි කාර්යයේ නියුතු කාලගුණ විද්‍යාඥ ශානිකා දිසානායක කියා සිටියේ හෙට දිනයේ සිට නිරිතදිග මෝසම් තත්ත්වය දිවයින හරහා ක්‍රමයෙන් ස්ථාපිත වේයැයි අපේක්ෂා කරන බවයි.\nඒ අනුව හෙට සිට දිවයිනේ නිරිතදිග කොටසේ වැසි තත්වය වැඩිවීමේ ඉහළ හැකියාවක් පවතින බවයි දෙපාර්තමේන්තුව නිවේදනය කළේ.\nවයඹ පළාතේ සිහින් වැසි වාර කිහිපයක් ඇතිවන අතර ඌව පළාතේත් මඩකලපුව සහ අම්පාර දිස්ත්‍රික්වලත් සවස 2න් පමණ පසුව ස්ථාන ස්වල්පයක වැසි හෝ ගිගුරුම් සහිත වැසි ඇතිවීමේ හැකියාව පවතිනවා.",
       "URL": "https://www.hirunews.lk/217557/අදත්-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3322"
}