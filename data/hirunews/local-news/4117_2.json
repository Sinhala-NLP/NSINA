{
       "Source": "hirunews",
       "Timestamp": "Saturday, 20 January 2018 - 13:15",
       "Headline": "හිරු සිරිපා කරුණාව සාර්ථකව අවසන්",
       "News Content": "මෙරට සංවිධාන වන්නා වූ මහා වන්දනා චාරිකාව හිරු සිරිපා කරුණාව - 2018, මේ වන විට සාර්ථකව අවසන් වී තිබෙනවා.\nමුණි සිරිපා කරුණා කිරීමෙන් අනතුරුව නල්ලතණ්නිය වෙත පැමිණි බැතිමතුන් උදෑසන සහ දිවා ආහාරය ලබාදීමෙන් පසු මේ වන විට ගමන් ආරම්භ කළ ස්ථාන වෙත ප්‍රවාහනය කිරීම ආරම්භ වී ඇති බවයි අප මාණ්ඩලික වාර්තාකරු සඳහන් කළේ.\nඊයේ (19) අලූයම කොළඹ, අනුරාධපුර, පස්සර, මිද්දෙනිය, අකුරැස්ස සහ පඬුවස්නුවර ඇතුළු ප්‍රදේශවලින් වන්දනා බස් රථ සිරිපා කරුණාව සඳහා පිටත් වුණා.\nආසියානු මාධ්‍ය ජාලයේ සභාපති රේනෝ සිල්වා මහතාගේ තවත් පින්බර සංකල්පයක් පරිදි වාර්ෂිකව දියත් කරන මෙම වන්දනා චාරිකාවේදී දිවයින පුරා විසිරුණු බැතිමතුන්ට හිරුගේ සියලූ සත්කාර මැද ශ්‍රීපාදස්ථානය කරුණා කිරීමට වරම් ලැබුණා.\nමේ අතර, හිරු සිරිපා කරුණාව පෙරටුකරගනිමින් උත්තරීතර පූජා කරඬු වහන්සේ හය නමක්ද සිරිපා පුදබිම වෙත වැඩම කරවීම ද සිදුකෙරුණා.\nමෙම පූජා කරඬු වහන්සේ වැඳපුදාගෙන ආශිර්වාද ලබා ගැනීම සඳහා මඟ දෙපස විශාල පිරිසක් එක්ව සිටියා.",
       "URL": "https://www.hirunews.lk/181559/හිරු-සිරිපා-කරුණාව-සාර්ථකව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4117"
}