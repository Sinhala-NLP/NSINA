{
       "Source": "hirunews",
       "Timestamp": "Tuesday, 30 November 2021 - 13:38",
       "Headline": "විදුලි බස් රථ ධාවනය ලබන වසරේ සිට",
       "News Content": "නාගරික ප්‍රදේශවල පවතින වායු දූෂණය අවම කිරීම සඳහා යෝජනා ඉදිරිපත් කරන ලෙස පරිසර සභාවට විෂය භාර අමාත්‍ය මහින්ද අමරවීර උපදෙස් ලබා දී තිබෙනවා.\nඊයේ පැවති 14 වැනි ජාතික පරිසර සභාවේ සැසි වාරයට එක්වෙමින් අමාත්‍යවරයා සදහන් කර ඇත්තේ, නාගරික ප්‍රදේශවල වායු දූෂණය අවම කිරීම සඳහා කඩිනමින් අවශ්‍ය පියවර ගැනීමට අදාළ යෝජනා ඉදිරිපත් කරන ලෙසයි.\nවිදුලි බලයෙන් ක්‍රියා කරවන වාහන හඳුන්වා දීම මඟින් මෙරට වායු දූෂණය යම් තරමකට අඩු වන අතර, විදුලි බලයෙන් ක්‍රියා කරවන බස් රථ ද ලබන වසරේ සිට ආරම්භ කිරීමට රජය සැලසුම් කර ඇති බව අමාත්‍යවරයා එහි දී සදහන් කර තිබෙනවා.",
       "URL": "https://www.hirunews.lk/289616/විදුලි-බස්-රථ-ධාවනය-ලබන-වසරේ-සිට",
       "Category": "Local News",
       "Parent URL": "https://www.hirunews.lk/local-news.php?pageID=1527"
}