{
       "Source": "hirunews",
       "Timestamp": "Sunday, 15 October 2017 - 12:57",
       "Headline": "හෙරොයින් ජාවාරමේ යෙදුණු 6 ක් දැලේ",
       "News Content": "හෙරොයින් ජාවාරමේ යෙදුණු කාන්තාවන් තුන්දෙනෙකු ඇතුලූ හයදෙනෙක් අනුරාධපුර නගරයේදී අත්අඩංගුවට ගෙන තිබෙනවා.\nඅනුරාධපුර විශේෂ වැටලීම් ඒකකයට ලද තොරතුරකට අනුව සිදුකළ වැටලීමකදියි මෙම පිරිස අත්අඩංගුවට ගෙන ඇත්තේ.\nඅත්අඩංගුවට ගත් කාන්තාවන් තුන්දෙනා ගණිකා ජාවාරමේද නිරතවන අතර ඒ ඔස්සේ පිරිමි පුද්ගලයන් සමග සබඳතා පවත්වාගනිමින් මත්කුඩු ජාවාරම සිදුකරගෙන ගොස් ඇති බව අනාවරණ වී තිබෙනවා.\nඅත්අඩංගුවට ගත් පිරිමි පුද්ගලයන් මෙම කාන්තාවන් සඳහා මත්කුඩු සපයා දී ඇති බව වැඩිදුරට පරීක්ෂණවලදී හෙළිවී තිබෙනවා.\nඅත්අඩංගුවට ගත් පිරිස කුලියාපිටිය, හබරාදූව සහ කැළණිය ප්‍රදේශවල පදිංචිකරුවන්.",
       "URL": "https://www.hirunews.lk/173541/හෙරොයින්-ජාවාරමේ-යෙදුණු-6-ක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4271"
}