{
       "Source": "hirunews",
       "Timestamp": "Saturday, 17 June 2023 - 7:27",
       "Headline": "ග්‍රීසියේ බෝට්ටු අනතුරෙන් 500 ක් අතුරුදන්",
       "News Content": "ග්‍රීසියේ, අයෝනියන් මුහුදේ ගිලී ගිය සංක්‍රමණික යාත්‍රාවේ සිටි 500 දෙනෙකු තවමත් අතුරුදන් බව එක්සත් ජාතීන්ගේ සංවිධානය පවසනවා.\nපසුගිය 14 වනදා සංක්‍රමණිකයින් 750 කට අධික පිරිසක් රැගත් ධීවර යාත්‍රාව අනතුරට ලක්වීමෙන් 78 දෙනෙකු මියගිය බවටයි මීට පෙර අනාවරණ වී තිබුණේ.\nග්‍රීසියේ නාවික හමුදාවට අයත් යාත්‍රා සමඟ ගුවන් යානයක්, හෙලිකොප්ටරයක් සහ තවත් යාත්‍රා 6 ක් මගින් එහි ගමන්කළ තවත් 100 දෙනෙකු පමණ මුදා ගැනීමට ද හැකිව තිබුණා.\nමෙම සංක්‍රමණිකයන් ඉතාලිය බලා ගමන් කරමින් සිට ඇති අතර, ඔවුන් කිසිවෙක් ජීවිතාරක්‍ෂක කබා පැළඳ නොසිටි බවත්, ඔවුන්ගේ ජාතිකත්වය හෙළි නොකළ බවත් විදෙස් වාර්තාවල දැක්වෙනවා.",
       "URL": "https://www.hirunews.lk/338179/ග්‍රීසියේ-බෝට්ටු-අනතුරෙන්-500-ක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=262"
}