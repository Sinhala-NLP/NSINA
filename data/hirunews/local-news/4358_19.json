{
       "Source": "hirunews",
       "Timestamp": "Tuesday, 22 August 2017 - 19:16",
       "Headline": "නියෝජ්‍ය ඇමති රන්ජන්ට එරෙහිව ශ්‍රේෂ්ඨාධිකරණයේ නඩුවක්",
       "News Content": "නියෝජ්‍ය අමාත්‍ය රන්ජන් රාමනායක අධිකරණයට අපහාස කර ඇති බව පවසමින් බොදු බලසේනා සංවිධානය අද (22) ශ්‍රේෂ්ඨාධිකරණය හමුවේ නඩුවක් ගොණු කළා.\nඑහි සම්බන්ධීකරණ ලේකම් පුජ්‍ය මාගල්කන්දේ සුදත්ත හිමියන් මෙම නඩුව ගොනු කළේ ඊයේ පැවති එක්සත් ජාතික පක්ෂ පාර්ලිමේන්තු කණ්ඩායම් රැස්වීමෙන් අනතුරුව නියෝජ්‍ය අමාත්‍යවරයා අධිකරණය සහ විනිසුරුවරුන් විවේචනය කරමින් මාධ්‍ය වෙත ප්‍රකාශයක් ලබාදී ඇති බව පවසමින්.\nපැමිණිල්ල ගොනු කිරීමෙන් අනතුරුව ඒ සම්බන්ධයෙන්  තවදුරටත් අදහස් දැක්වූ පුජ්‍ය මාගල්කන්දේ සුදත්ත හිමියන් කියා සිටියේ.\n‘‘ සද්ද විද්ද රාජපක්ෂ පලග පතර අඹකුමාරගේ රන්ජන් ලියෝ  සිල්වෙස්ටර් අපොන්සු හෙවත්  රන්ජන් රාමනායක කියන චුදිතයාට එරෙහිව තමයි අපි පැමිණිල්ල ගොනු කලේ. හේතුව තමයි ඊයේ දිනයේ අරලිය ගහ මන්දිරයේ පැවති සාකච්ඡාවකින් අනතුරුව එලියට ඇවිල්ලා මාධ්‍යවේදින් අමතා ඔහු විසින් ප්‍රකාශයක් කරා මේරටේ අධිකරණය දුෂිතයි අධිකරණයේ විනිසුරුවන් දුෂිතයි කියලා. එමගින් අධිකරණයට දැඩි ලෙස අපහාස සිදුවන අතර අපි මින් ඉදිරියට අධිකරණයට යන්න බලාපොරොත්තු වෙන්නේ නැ. අපේ ගමේ ගොඬේ ප්‍රශ්ණ  අපිම විසදාගන්න කටයුතු කරනවා. මොකද කැලැ නිතියෙන්ම මේ ප්‍රශ්නේ විසදගන්න වෙනවා. අධිකරණය වැඩක් නැනේ.  ඒ නිසා අනිවාරයයෙන් එස්.බි.දිසානායකට එරෙහිව නඩු තින්දුවක් ලබා දුන්නා අධිකරණයට අපහාස කිරිම සම්බන්ධයෙන්. ඒ හා සමානම නඩු තින්දුවක් මේ වෙලාවේ අපි අධිකරණයෙන් බලාපොරොත්තු වෙනවා. එක නිසා තමයි ශ්‍රේෂ්ඨාධිකරණයට මේ නඩුව ගොනු කලේ. ’’ බවයි.",
       "URL": "https://www.hirunews.lk/169098/නියෝජ්‍ය-ඇමති-රන්ජන්ට-එරෙහිව-ශ්‍රේෂ්ඨාධිකරණයේ-නඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=4358"
}