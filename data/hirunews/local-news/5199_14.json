{
       "Source": "hirunews",
       "Timestamp": "Friday, 22 January 2016 - 20:05",
       "Headline": "ව්‍යවස්ථා ප්‍රතිසංස්කරණයට අදහස් විමසීමේදී ජනතාව බලාපොරොත්තුවන දේ",
       "News Content": "ආණ්ඩුක්‍රම ව්‍යවස්ථා ප්‍රතිසංස්කරණය සදහා මහජන අදහස් විමසීමේදී වැඩි පිරිසක් රාජ්‍ය තන්ත්‍රය හරහා තමන්ට සිදුවන අසාධාරණවලට ව්‍යවස්ථාමය පිටිවහලක් බලාපොරොත්තුවන බව ජ්‍යෙෂ්ඨ නීතීඥ ලාල් විජේනායක මහතා පවසනවා.\nකොළඹ දිස්ත්‍රික්කයේ මහජන අදහස් විමසීමෙන් අනතුරුව හිරු ප්‍රවෘත්ති වෙත අදහස් දක්වමින් ඔහු මේ බව සදහන් කළා.\nආණ්ඩුක්‍රම ව්‍යවස්ථා ප්‍රතිසංස්කරණය සදහා මහජන අදහස් ලබා ගැනීමේ කමිටුව කොළඹ දිස්ත්‍රික්කයේ මහජන අදහස් විමසීම අද අවසන් කළා.\nඒ අනුව එම කමිටුව ලබන පළමු වැනිදා සිට දිවයිනේ සෙසු ප්‍රදේශවල අදහස් ලබා ගැනීමට නියමිතයි.\nකොළඹ දිස්ත්‍රික්කයේ මහජන අදහස් ලබා ගැනීමෙන් අනතුරුව එම කමිටුවේ සභාපති ජ්‍යෙෂ්ඨ නීතිඥ ලාල් විජේනායක මහතා පැවසුවේ වැඩි පිරිසක් රාජ්‍ය තන්ත්‍රය හරහා තමන්ට සිදුවන අසාධාරණවලට ව්‍යවස්ථාමය පිටිවහලක් බලාපොරොත්තුවන බවයි.",
       "URL": "https://www.hirunews.lk/124554/ව්‍යවස්ථා-ප්‍රතිසංස්කරණයට-අදහස්-විමසීමේදී-ජනතාව-බලාපොරොත්තුවන-දේ",
       "Category": "Local News",
       "Parent URL": "https://www.hirunews.lk/local-news.php?pageID=5199"
}