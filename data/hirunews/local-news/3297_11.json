{
       "Source": "hirunews",
       "Timestamp": "Sunday, 16 June 2019 - 19:11",
       "Headline": "අගමැති, මාලදිවයින් උප ජනපති හමුවෙයි",
       "News Content": "මෙරට සංචාරයක නිරතව සිටින මාලදිවයින් උප ජනපති ෆයිසල් නසීම් සහ කථානායක හා හිටපු ජනපති මොහොමඩ් නෂීඩ් ඇතුළු ධූත පිරිස වෙනුවෙන් අග්‍රාමාත්‍ය රනිල් වික්‍රමසිංහ අරලියගහ මන්දිරයේදී ඊයේ රාත්‍රී භෝජන සංග්‍රහයක් පිරිනමා තිබෙනවා.\nශ්‍රී ලංකාව, සංචාරකයින්ට හිතකර සාමකාමී හා ආරක්ෂිත රටක් බව ලෝකයට පෙන්වා දීම මෙම සංචාරයේ අරමුණ බවයි මාලදිවයින් නියෝජිතයින් සඳහන් කර ඇත්තේ.\nඑමෙන්ම දෙරට අතර මිත්‍රත්වය තහවුරු කරමින් මෙම සංචාරයට එක්වීම පිළිබදව අග්‍රාමාත්‍ය රනිල් වික්‍රමසිංහ මාලදිවයින් නියෝජිත පිරිස වෙත සිය කෘත්‍යඥතාව පළ කර තිබෙනවා.",
       "URL": "https://www.hirunews.lk/218528/අගමැති-මාලදිවයින්-උප-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3297"
}