{
       "Source": "hirunews",
       "Timestamp": "Saturday, 13 May 2023 - 17:47",
       "Headline": "පුද්ගලයෙකුට තියුණු ආයුධයකින් පහර දුන් 8ක් අත්අඩංගුවට",
       "News Content": "නෙල්ලිඅඩි පොලිස් වසමේදී පුද්ගලයෙකුට තියුණු ආයුධවලින් පහරදී බරපතල තුවාල සිදුකිරීමේ සිද්ධියකට අදාළව සැකකරුවන් 8 දෙනෙකු එම ආයුධ සමග කන්කසන්තුරය කොට්ඨාශ අපරාධ විමර්ශන කාර්යාංශය විසින් අත්අඩංගුවට ගෙන තිබෙනවා.\nවයස අවුරුදු 18 ත් 30 ත් අතර පසුවන ඔවුන් අත්තායි සහ කරවෙඩ්ඩි ප්‍රදේශවල පදිංචිකරුවන් බවයි පොලිසිය පවසන්නේ.\nඅත් අඩංගුවට ගත් සැකකරුවන් මහේස්ත්‍රාත් අධිකරනයට ඉදිරිපත් කිරීමට නියමිත අතර සිදුවීම සම්බන්ධයෙන් කන්කසන්තුරය කොට්ඨාශ අපරාධ විමර්ශන කාර්යාංශය විසින් වැඩිදුර විමර්ශන ක්‍රියාත්මක කරනු ලබයි.",
       "URL": "https://www.hirunews.lk/335081/පුද්ගලයෙකුට-තියුණු-ආයුධයකින්-පහර-දුන්-8ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=346"
}