{
       "Source": "hirunews",
       "Timestamp": "Thursday, 21 September 2023 - 18:34",
       "Headline": "වෛද්‍ය වෘත්තීය සමිති විරෝධතාවයට නුවරඑළියේ සෞඛ්‍ය අංශත් එකතුවෙයි",
       "News Content": "වෛද්‍ය වෘත්ති සමිති සංවිධානය කර ඇති විරෝධතාවයට සිය සහය දක්වන බව නුවරඑලිය දිස්ත්‍රික් වෛද්‍ය සහ සෞඛ්‍ය වෘත්තිය සමිති සංගමය සදහන් කරනවා.\nරටේ පවතින ඖෂධ හිඟය සහ බාල ඖෂධ මෙරටට ගෙන්වීම ඇතුළු සිය ක්ෂේත්‍රයේ මුහුණපා ඇති ගැටළුකාරී තත්වයන් කිහිපයක් මුල්කරගෙන මහජනතාව හා සිවිල් ප්‍රජාව සහ වෛද්‍ය වෘත්තිය සමිති හෙට(22) දහවල් 12 සිට පස්වරු 01 දක්වා රටපුරා සංවිධානය කර තිබෙනවා.\nමෙම විරෝධතාවයට සහයෝගය දක්වමින් නුවරඑළිය රෝහල ඉදිරිපිට විරෝධතාවයක් ද සංවිධානය කර ඇති බව සමස්ත ලංකා වෛද්‍ය හා සෞඛ්‍ය වෘත්තිය සමිති සංගමය නුවරඑළිය දිස්ත්‍රික් ලේකම් වෛද්‍ය මධුර සෙනවිරත්න පවසනවා.\nවෛද්‍ය මධුර සෙනවිරත්න මේ බව කියා සිටියේ(22) දින දීප ව්‍යාප්තව රෝහල් සීයක ආසන්න සංවිධානය කිරීමට සැලසුම් කර ඇති වෛද්‍ය වෘත්තීය සමිති වැඩ වර්ජනය පිළිබඳ කරුණු දැක්වීමේ විශේෂ මාධ්‍ය හමුවකට නුවරඑළිය දිස්ත්‍රික් මහ රෝහලේ\nදී සහභාගී වු අවස්ථාවේදීයි.",
       "URL": "https://www.hirunews.lk/349008/වෛද්‍ය-වෘත්තීය-සමිති-විරෝධතාවයට-නුවරඑළියේ-සෞඛ්‍ය-අංශත්-එකතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=15"
}