{
       "Source": "hirunews",
       "Timestamp": "Tuesday, 01 August 2023 - 14:50",
       "Headline": "නෙදර්ලන්ත මුහුදු සීමාවේදිි ගිනිගත් නැව",
       "News Content": "මෝටර් රථ 3,783ක් ප්‍රවාහනය කරමින් තිබියදී නෙදර්ලන්ත මුහුදු සීමාවේදි ගිනි ගැනීමට ලක්වූ නෞකාව කඩිනමින් වෙනත් ස්ථානයකට ඇදගෙන යෑමට පියවර ගන්නා බව එරට බලධාරීන් පවසනවා.\nනෙදර්ලන්ත බලධාරීන්ගේ සැලසුම වී ඇත්තේ නෞකාව ඇමලන්ඩ් දූපතෙන් කිලෝමීටර් 16ක් පමණ ඈතකට ඇදගෙන යාමයි.\nජර්මනියේ සිට ඊජිප්තුව දක්වා යාත්‍රා කරමින් තිබූ, පැනමාවේ ලියාපදිංචි එම නෞකාවේ ඉන්දීය ජාතිකයින් 21 දෙනෙක් සේවයේ යොදවා සිටි අතර විදෙස් වාර්තා පැවසුවේ, අනතුරින් එක් පුද්ගලයෙකු ජිවිතක්ෂයට පත්ව ඇති බවයි.\nගින්න හටගන්නා අවස්ථාවේදී අදාළ නෞකාවෙන් නවතම මෝටර් රථ 3,783ක් ප්‍රවාහනය කරමින් තිබූ අතර, ඉන් 498ක් විද්‍යුත් මෝටර් රථ වනවා.",
       "URL": "https://www.hirunews.lk/343290/නෙදර්ලන්ත-මුහුදු-සීමාවේදිි-ගිනිගත්-නැව",
       "Category": "Local News",
       "Parent URL": "https://www.hirunews.lk/local-news.php?pageID=133"
}