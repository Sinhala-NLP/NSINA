{
       "Source": "hirunews",
       "Timestamp": "Thursday, 08 July 2021 - 8:04",
       "Headline": "මුහුදු යාම අද අවදානම්",
       "News Content": "මන්නාරම සිට කොළඹ සහ හම්බන්තොට හරහා පොතුවිල් දක්වා වන ගැඹුරු සහ නොගැඹුරු මුහුදු ප්‍රදේශ ඉතා රළු විය හැකි බැවින් අද සිට අනිද්දා දක්වා ධීවර කටයුතුවල නිරත වීම අවදානම් බව කාලගුණ විද්‍යා දෙපාර්තමේන්තුව පවසනවා.\nඑම මුහුදු ප්‍රදේශවල සුළඟේ වේගය විටින් විට පැයට කිලෝමීටර් 60 සිට 70 දක්වා ඉහළ යා හැකි බවයි එම දෙපාර්තමේන්තුව සඳහන් කළේ.\nමේ අතර හෙට සහ අනිද්දා දිනවල දිවයිනේ නිරිතදිග කොටසේ පවතින වැසි තත්වයේ වැඩිවීමක් අපේක්ෂා කරනවා.\nඒ අනුව බස්නාහිර, සබරගමුව, වයඹ, දකුණ සහ මධ්‍යම පළාත්වල ඇතැම් ස්ථානවලට මිලිමීටර 75 ක පමණ තද වැසි ඇතිවිය හැකියි.",
       "URL": "https://www.hirunews.lk/276389/මුහුදු-යාම-අද-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=1835"
}