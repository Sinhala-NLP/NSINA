{
       "Source": "hirunews",
       "Timestamp": "Thursday, 20 January 2022 - 8:04",
       "Headline": "ඇමති සරත්ටත් කොවිඩ්",
       "News Content": "මහජන ආරක්ෂක අමාත්‍ය විශ්‍රාමික රියර් අද්මිරාල් සරත් වීරසේකරට කොරෝනා වෛරසය ආසාදනය වී තිබෙනවා.\nඅමාත්‍යවරයාට වෛරසය ආසාදනය වී ඇති බවට අද (20) පෙරවරුවේ දී තහවුරු වී ඇති බවයි වාර්තා වන්නේ.\nමේ වන විට ඔහු නාරාහේන්පිට පොලිස් රෝහලට ඇතුළත් කර ඇති බවයි ඔහුට සමීප ආරංචි මාර්ග සඳහන් කළේ.\nකලක් නාවික හමුදාවේ ජ්‍යේෂ්ඨ අණදෙන නිලධාරියෙකු වූ සරත් වීරසේකර, ත්‍රස්තවාදී සමයේ මානුෂීය මෙහෙයුම වෙනුවෙන් රට වෙනුවෙන් සිය සේවය සිදු කළ රණවිරුවෙක් ද වනවා.\nඔහු පළාත් සභා හා පළාත් පාලන කටයුතු රාජ්‍ය අමාත්‍යවරයා වශයෙන් ද කටයුතු කළ අතර, හිටපු අම්පාර දිස්ත්‍රික් පාර්ලිමේන්තු මන්ත්‍රීවරයෙක් ද වනවා.\nහිටපු නියෝජ්‍ය කම්කරු අමාත්‍යවරයා ද වූ සරත් වීරසේකර මෙවර මහජන ආරක්ෂක අමාත්‍ය ධුරයට පත් වන්නේ කොළඹ දිස්ත්‍රික්කය නියෝජනය කරමින් ජාතික ලැයිස්තුව නියෝජනය කරමිනුයි.",
       "URL": "https://www.hirunews.lk/294524/ඇමති-සරත්ටත්-කොවිඩ්",
       "Category": "Local News",
       "Parent URL": "https://www.hirunews.lk/local-news.php?pageID=1413"
}