{
       "Source": "hirunews",
       "Timestamp": "Friday, 14 October 2022 - 17:55",
       "Headline": "ඉදිරි දින 3ක විදුලි කප්පාදු කාලසටහන ප්‍රකාශයට පත් කෙරේ",
       "News Content": "ඉදිරි දින කිහිපය තුල සිදුවන විදුලි කප්පාදුව මහජන උපයෝගීතා කොමිසම විසින් ප්‍රකාශයට පත්කර තිබෙනවා.\nඒ අනුව හෙට (15) සහ අනිද්දා (16) දිනවල පැයයි විනාඩි 20ක කාලයක් සහ 17 වනදා පැය දෙකයි විනාඩි 20ක කාලයක් විදුලි කප්පාදුව සිදු කිරීමටයි සැලසුම් කර ඇත්තේ.\n15 සහ 16 දිනවල A,B,C,D,E,F,G,H,I,J,K,L,P,Q,R,S,T,U,V,W යන කලාපවලට රාත්‍රී කාලයේ පැයයි විනාඩි 20ක විදුලි කප්පාදුවක් සිදුවනු ඇති.\n17 වනදා A,B,C,D,E,F,G,H,I,J,K,L,P,Q,R,S,T,U,V,W යන කලාපවලට දිවා කාලයේ පැයක කාලයක් සහ රාත්‍රී කාලයේ පැයයි විනාඩි 20ක විදුලි කප්පාදුවක් සිදුවන බවයි මහජන උපයෝගීතා කොමිසමේ සභාපතිවරයා කියාසිටියේ.\nකෙසේවෙතත් සති අන්තයේ විදුලි කප්පාදුව අඩු කිරීමට තීරණය කර ඇති බවයි විදුලි බල මණ්ඩලය අද කියාසිටියේ. ඒ, ජල උත්පාදනය වැඩි වීම සහ අඩු බලශක්ති ඉල්ලුම හේතුවෙන්.\nජල පෝෂක ප්‍රදේශවලට වර්ෂාව දිගට ම පැවතුන හොත් විදුලිබල මණ්ඩලය විදුලි කප්පාදුව අවම මට්ටමක තබා ගනු ඇති බව යි වාර්තා වන්නේ.\nඉදිරි විදුලි උත්පාදනය සඳහා පවතින ජල සම්පත් ලංකා විදුලි බල මන්ඩලය කළමනාකරණය කරනු ඇති බව ද සඳහන්.",
       "URL": "https://www.hirunews.lk/317881/ඉදිරි-දින-3ක-විදුලි-කප්පාදු-කාලසටහන-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=803"
}