{
       "Source": "hirunews",
       "Timestamp": "Sunday, 05 May 2019 - 6:41",
       "Headline": "හෙට පක්ෂ නායක රැස්වීමක්",
       "News Content": "පාස්කු ඉරිදා එල්ල වූ ත්‍රස්ත ප්‍රහාරය පිළිබඳව පැවැත්වෙන පාර්ලිමේන්තු විවාදයේ කාල සීමාව පිළිබඳව හෙට දිනයේ පැවැත්වෙන පක්ෂ නායක රැස්වීමේදී තීරණය කිරීමට නියමිතයි.\nවිපක්ෂයේ පාර්ලිමේන්තු මන්ත්‍රී දිනේෂ් ගුණවර්ධන හිරු ප්‍රවෘත්ති අංශය සිදුකළ විමසීමකදී කියා සිටියේ කතානායකවරයාගේ ප්‍රධානත්වයෙන් පැවැත්වෙන මෙම පක්ෂ නායක රැස්වීමේදී විපක්ෂ නායකවරයා ඉල්ලා සිටි පරිදි විවාදය සඳහා වැඩි කාලයක් ලබාදීමට පියවර ගනු ඇතැයි අපේක්ෂා කරන බවයි.\nමේ අතර, පසුගියදා විපක්ෂ නායක මහින්ද රාජපක්ෂද කථානායකවරයා වෙත ලිපියක් යොමු කරමින් සඳහන් කර සිටියේ අප්‍රේල් 21 වන දා එල්ල වූ ත්‍රස්තවාදී ප්‍රහාරය සම්බන්ධයෙන් පැවැත්වෙන පාර්ලිමේන්තු විවාදය පස්වරු 5.30 ට නොව පස්වරු එකට ආරම්භ කරන ලෙසයි.\nමෙම ඛේදවාචකයත් සමඟ සංචාරක කර්මාන්තය මෙන්ම ඒ ආශ්‍රිත ජීවනෝපාය මාර්ගයක් මුළුමනින්ම අඩපණ වී ඇති අතර, මිය ගිය සහ තුවාල ලැබූවන්ගේ පවුලේ සාමාජිකයන් ද ඉතා අසරණ තත්ත්වයකට පත්ව ඇති බවයි විපක්ෂ නායකවරයා පෙන්වා දුන්නේ",
       "URL": "https://www.hirunews.lk/215761/හෙට-පක්ෂ-නායක-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=3368"
}