{
       "Source": "hirunews",
       "Timestamp": "Saturday, 08 July 2023 - 20:46",
       "Headline": "ආනයන සීමා ඉදිරියේදී තවදුරටත් ලිහිල් වන ලකුණු",
       "News Content": "ඉදිරියේදී ආනයන සීමාද තවදුරටත් ලිහිල් කෙරෙනු ඇති බව මහ බැංකු අධිපති ආචාර්ය නන්දලාල් වීරසිංහ මහතා පවසනවා.\nවිදෙස් නාලිකාවක් සමඟ පැවති සම්මුඛ සාකච්ඡාවකදී ඔහු වැඩිදුරටත් පැවසුවේ මෙරට ආර්ථීකය ප්‍රකෘතිමත්වීම මේ වසරේ දෙවන අර්ධයේ සිට දැකගත හැකි අතර එය ඉදිරියටත් එලෙසම පවතිනු ඇතැයි අපේක්ෂා කරන බවයි.\nවිදෙස් මාධ්‍යවේදියා -\nඔබ කොහොමද ශ්‍රී ලංකාවේ ව්‍යාපාර සහ පාරිභෝගිකයන්ගේ උද්යෝගය ගැන දැන්\nදකින්නේ..?\nආචාර්ය නන්දලාල් වීරසිංහ - මහ බැංකු අධිපති\nමීට පෙර පැවති හා වර්තමාන තත්ත්වයන් සලකා බැලීමේදී දැන් කිසිදු අත්‍යවශ්‍ය ආහාර ද්‍රව්‍යයක හිඟයක් නැහැ,ඉන්ධන සහ ගෑස් මිලත් පහළ යමින් තිබෙනවා.\nදැනටමත් ආනයන සීමා බොහොමයක් නිදහස් කර ඇති අතර ඉදිරියේදි තවදුරටත් එම සීමා ලිහිල් කිරීමට රජය කටයුතු කරාවි. එමෙන්ම රුපියල ශක්තිමත් වෙමින් පවතිනවා.\nඒ වගේම ඹබට දැක ගත හැකියි කොටස් වෙළෙඳපොළ මිල දර්ශකය ඉතා ධනාත්මක ලෙස පවතිනවා.ඒ නිසා පාරිභෝගිකයන්ගේ රුචිකත්වය ඉහළ\nයාමත් සමඟ ඉල්ලුමද දැන් ඉහළ යමින් තිබෙනවා.\nඒ නිසා ආර්ථිකය ප්‍රකෘතිමත් වීම වසරේ දෙවන අර්ධයේදී දැක ගත හැකි අතර එය ඉදිරියටත් එලෙසම පවතිනු ඇති බවට අපි විශ්වාස කරනවා.\nමේ අතර, සුරාබදු දෙපාර්තමේන්තුවට බදු නොගෙවූ මත්පැන් සමාගම්වලට බදු ගෙවීම සඳහා සති 02 ක කාලයක් ලබා දී ඇති බව මුදල් රාජ්‍ය අමාත්‍ය රංජිත්\nසියඹලාපිටිය මහතා පවසනවා.\nමේ අතර, ඔරුගොඩවත්ත, ඉඟුරු කඩේ හන්දිය සහ තොටළඟ යන ප්‍රදේශවල මාර්ග දෙපස කන්ටේනර් රථ පෝලිම් පවතින අයුරු දින ගණනාවක සිට\nනිරීක්ෂණය වුණා.\nආනයනික බහාලුම් රැගත් මෙම කන්ටේනර් රථ රියදුරන් පවසන්නේ, රේගු පරීක්ෂණ අංගන වෙත ඇතුළු වීම සඳහා මෙලෙස පෝලිමේ සිටීමට සිදුව ඇති\nබවයි.",
       "URL": "https://www.hirunews.lk/340522/ආනයන-සීමා-ඉදිරියේදී-තවදුරටත්-ලිහිල්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=201"
}