{
       "Source": "hirunews",
       "Timestamp": "Monday, 15 October 2018 - 6:21",
       "Headline": "මිලියන 24කට අධික හෙරොයින් කටුනායකදී අල්ලයි (ඡායාරූප)",
       "News Content": "රුපියල් මිලියන 24.5ක වටිනාකමකින් යුත් හෙරොයින් කිලෝ 2 යි ග්‍රෑම් 40 ක ප්‍රමාණයක් සමඟ ඉන්දීය ජාතික යුවළක් කටුනායක ගුවන් තොටුපලේදී පොලිස් මත්ද්‍රව්‍ය නාශක කාර්යාංශය අද (15) අලුයම අත්අඩංගුවට ගෙන තිබෙනවා.\nඅවුරුදු 35 ක් වයසැති පුද්ගලයා සහ 29 හැවිරිදි කාන්තාව චෙන්නායි සිට ශ්‍රී ලංකාවට පැමිණී අවස්ථාවේදී ඔවුන්ගේ ගමන් මළුවල පතුලේ සඟවාගෙන හෙරොයින් තොගය මෙරටට රැගෙන විත් ඇති බවයි වාර්තාවන්නේ.\nඅත්අඩංගුවට ගත් සැකකරු පසුගිය වසරේ සිට මේ දක්වා අවස්ථා 8 කදී ශ්‍රී ලංකාවට පැමිණ තිබෙනවා.\nවසරේ මේ දක්වා කාලය තුළ  හෙරොයින් සමඟ පුද්ගලයින් 29,594 දෙනෙකු අත්අඩංගුවට ගෙන ඇති අතර, ඔවුන් සන්තකයේ තිබී සොයාගත් හෙරොයින් ප්‍රමාණය කිලෝ 178 යි ග්‍රෑම් 197 ක්.\nඡායාරූප - කටුනායක, ටී.කේ.ජී.කපිල",
       "URL": "https://www.hirunews.lk/202139/මිලියන-24කට-අධික-හෙරොයින්-කටුනායකදී-අල්ලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3699"
}