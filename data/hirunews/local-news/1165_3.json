{
       "Source": "hirunews",
       "Timestamp": "Monday, 16 May 2022 - 13:58",
       "Headline": "ශ්‍රී පාද වන්දනා වාරය අද මධ්‍යම රාත්‍රියෙන් අවසන්",
       "News Content": "ශ්‍රී පාද වන්දනා වාරය අද මධ්‍යම රාත්‍රියෙන් අවසන් කෙරෙනවා.\nශ්‍රී පාදස්ථානාධිපති පැල්මඩුල්ල රජමහා විහාරයේ විහාරාධිපති සබරගමු පළාත් ප්‍රධාන සංඝනායක පූජ්‍ය බෙංගමුවේ ධම්මදින්න හිමියන් ඒ බව රාජ්‍ය නිලධාරීන් ඊයේ දැනුවත් කරනු ලැබුවේ නල්ලතන්නිය බෞද්ධ මධ්‍යස්ථානයේදියි.\nහෙට (17) දහවල් ශ්‍රී පාදස්ථානයේ උඩමළුවේ පැවැත්වෙන විශේෂ ආගමික වතාවත්වලින් අනතුරුව උඩමළුවේ තැන්පත් කර ඇති සධාතුක කරඬුව, සමන් දේව ප්‍රතිමාව සහ දේවාභරණ යුද හමුදාවේ සහය ඇතිව පැල්මඩුල්ල ගල්පොත්තාවල රජමහා විහාරස්ථානයට වැඩම කරවීමට නියමිතයි.",
       "URL": "https://www.hirunews.lk/304502/ශ්‍රී-පාද-වන්දනා-වාරය-අද-මධ්‍යම-රාත්‍රියෙන්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1165"
}