{
       "Source": "hirunews",
       "Timestamp": "Sunday, 04 July 2021 - 11:09",
       "Headline": "තෙල් බවුසර්යෙන් මතුවූ ගංජා",
       "News Content": "ලංකා ඛනිජ තෙල් සංස්ථාවේ තෙල් ප්‍රවාහනය කරන බවුසර්යක් උපයෝගී කරගනිමින් ගංජා ප්‍රවාහනයය කළ බවුසර් රථයක රියැදුරු සහ සහායකයන් දෙදෙනා අත්අඩංගුවට ගැනීමට මීරිගම පොලිසියේ විශේෂ කණ්ඩායමක් සමත් වුනා.\nලද තොරතුරක් මත කොළඹ නුවර ප්‍රධාන මාර්ගයේ වේවැල්දෙණිය ප්‍රදේශයේ දී ඊයේ සවස මෙම බවුසර් රථය සහ එහි ගමන් ගත් පුද්ගලයින් තිදෙනා පොලිස් අත්අඩංගුවට ගැනුණා.\nබවුසර් රථය පරික්ෂා කිරීමේදී ඒ තුළ තිබී ගංජා කිලෝග්‍රෑම් දෙකයි ග්‍රෑම් දෙසිය පනහක් පොලිස් භාරයට ගත් බවයි මීරිගම පොලිස් ස්ථානාධිපතිවරයා ප්‍රකාශ  කළේ.\nබවුසර් රථයේ රියදුරු සහ සහායකයින් දෙදෙනා අත්තනගල්ල මහේස්ත්‍රාත්වරයා වෙත ඉදිරිපත් කොට රැඳවුම් නියෝග ලබාගෙන වැඩිදුරටත් ප්‍රශ්න කිරීම්ට නියමිතයි.\nගම්පහ ජා ඇල ප්‍රදේශයේ පෞද්ගලික ප්‍රවාහන සමාගමකටකට අයත් මෙම බවුසර් රථය උපයෝගී කරගෙන මෙම ගංජා ප්‍රවාහනය කලක් තිස්සේ කරගෙන ගොස් ඇති බවයි මෙතෙක් කරන ලද ප්‍රශ්න කිරීම්වලදී හෙළි වී ඇත්තේ.",
       "URL": "https://www.hirunews.lk/276031/තෙල්-බවුසර්යෙන්-මතුවූ-ගංජා",
       "Category": "Local News",
       "Parent URL": "https://www.hirunews.lk/local-news.php?pageID=1842"
}