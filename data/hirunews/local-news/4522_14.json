{
       "Source": "hirunews",
       "Timestamp": "Thursday, 11 May 2017 - 16:31",
       "Headline": "කොළඹ කසල ගොඩකින් හෙරොයින් කිලෝග්‍රෑම් 3.6 ක් හමුවේ",
       "News Content": "කොළඹ ඩී.ආර්.විජේවර්ධන මාවතේ කසල ගොඩක තිබී හෙරොයින් කිලෝග්‍රෑම් 3 යි ග්‍රෑම් 600 ක ප්‍රමාණයක් අද පස්වරුවේ සොයා ගත්තා.\nඒ පොලිස් මත්ද්‍රව්‍ය කාර්යාංශයට ලැබුණු තොරතුරක් මතයි.\nමෙම හෙරොයින් තොගයේ වටිනාකම කෝටි තුනහමාරකට අධික බවයි පොලිසිය සදහන් කළේ.\nජාවාරම්කරුවන් වෙනත් අයෙකුට රැගෙන යාමට මෙම පාර්සලය කසල ගොඩෙහි සගවා තිබී ඇති බවත්, එය දුටු පුද්ගලයෙකු ඒ පිළිබද පොලිිසිය දැනුම්වත් කිරීම හේතුවෙන් මෙම හෙරොයින් තොගය සොයා ගැනීමට හැකිවූ බවත්, මරදාන පොලිසියේ ජ්‍යෙෂ්ඨ නිලධාරියෙකු හිරු ප්‍රවෘත්ති අංශයට සදහන් කළා.\nපොලිසිය සඳහන් කළේ මෙම හෙරොයින් සම්බන්ධයෙන් හෙට මාළිගාකන්ද මහේස්ත්‍රාත් අධිකරණයට කරුණු වාර්තා කිරීමට නියමිත අතර මරදාන පොලිසිය මේ සම්බන්ධයෙන් විමර්ශණ පවත්වන බවයි.",
       "URL": "https://www.hirunews.lk/161106/කොළඹ-කසල-ගොඩකින්-හෙරොයින්-කිලෝග්‍රෑම්-3-6-ක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4522"
}