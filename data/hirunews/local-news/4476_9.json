{
       "Source": "hirunews",
       "Timestamp": "Saturday, 10 June 2017 - 14:20",
       "Headline": "ඉදිරි පැය 24 තුළ මුහුද රළු වෙයි",
       "News Content": "ඉදිරි පැය 24 තුළ දිවයින වටා මුහුදු ප්‍රදේශය රළු විය හැකි බව කාලගුණ විද්‍යා දෙපාර්තමේන්තුව පවසනවා.\nඅද දහවල් එම දෙපාර්තමේන්තුව නිකුත් කළ නිවේදනයක දැක්වෙන්නේ පුත්තලම සිට මන්නාරම සහ කන්කසන්තුරය හරහා ත්‍රිකුණාමලය දක්වා මුහුදු ප්‍රදේශයත්, හම්බන්තොට හරහා පොතුවිල් දක්වා මුහුදු ප්‍රදේශයත් මෙලෙස රළු ස්වභාවයක් ගත හැකි බවයි.\nඇතැම් අවස්ථාවලදී  සුලගේ වේගය පැයට කිලෝමීටර් 70 ක් පමණ දක්වා ඉහළ යනු ඇති බව කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වෙනවා.\nමේ හේතුවෙන් අදාළ මුහුදු ප්‍රදේශවල ධීවර හා නාවික කටයුතු අවදානම් බවයි වැඩිදුරටත් එහි සදහන් වන්නේ.",
       "URL": "https://www.hirunews.lk/163252/ඉදිරි-පැය-24-තුළ-මුහුද-රළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4476"
}