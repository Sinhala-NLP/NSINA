{
       "Source": "hirunews",
       "Timestamp": "Sunday, 27 November 2022 - 11:02",
       "Headline": "කොරෝනා පැතිර යාමත් සමඟ පැනවූ සෞඛ්‍ය සීමාවන්ට චීන ජනතාවගේ විරෝධය",
       "News Content": "කොරෝනා යළි පැතිරයාමත් සමඟ චීනය තුළ පනවා ඇති සෞඛ්‍ය නීතිරීති සම්බන්ධයෙන් එරට ජනතාව විරෝධය පළ කරමින් සිටින බව වාර්තා වනවා.\nෂීජියැන් කලාපයේ ගොඩනැගිල්ලක හටගත් ගින්නකින් පුද්ගලයින් 10 දෙනෙකු මියයෑමත් සමඟ මෙම විරෝධතා ආරම්භ වූ බවයි විදෙස් මාධ්‍ය වාර්තා සඳහන් කළේ.\nකොරෝනා පැතිරයාම වැළැක්වීමේ අරමුණින් ගොඩනැගිල්ල වසා දමා තිබී ඇති අතර, ඒ හේතුවෙන් ඇතුළත සිටි ජනතාවට ගින්න පැතිරීමට පෙර ඉන් පිටතට යෑමට නොහැකිවී ඇති බව සඳහන්.\nපසුගිය පැය විසි හතරක කාලය තුළ චීනයෙන් තවත් ආසාදිතයන් 32,000කට අධික පිරිසක් වාර්තා වුණා.",
       "URL": "https://www.hirunews.lk/321391/කොරෝනා-පැතිර-යාමත්-සමඟ-පැනවූ-සෞඛ්‍ය-සීමාවන්ට-චීන-ජනතාවගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=705"
}