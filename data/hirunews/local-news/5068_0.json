{
       "Source": "hirunews",
       "Timestamp": "Friday, 29 April 2016 - 11:11",
       "Headline": "සාපෙළ විභාගය දෙසැම්බර් 6 වනදා",
       "News Content": "මෙවර අධ්‍යාපන පොදු සහතික පත්‍ර සාමාන්‍ය පෙළ විභාගය දෙසැම්බර් 6 වනදා සිට දෙසැම්බර් 17 වනදා දක්වා පැවැත්වෙන බව ශ්‍රී ලංකා විභාග දෙපාර්තමේන්තුව පවසනවා.\nමෙම විභාගයට පෙනී සිටීමට අපේක්ෂා කරන සියලූම පාසල් සහ පෞද්ගලික අයදුම්කරුවන් අප්‍රේල් 28 වනදා සිට මැයි 31 වනදා දක්වා අයදුම්පත් යොමුකළ යුතු බවයි එමඟින් නිවේදනය කළේ.\nපාසල් අයදුම්කරුවන්ට අදාළ අයදුම්පත් මේ වනවිට විදුහල්පතිවරුන් වෙත තැපැල් කොට යවා ඇති අතර පෞද්ගලික අයදුම්කරුවන් සඳහා අදාළ ආදර්ශ අයදුම්පත්‍ර සහ විභාග පැවැත්වෙන මධ්‍යස්ථාන අප්‍රේල් 28 වන දින පුවත්පත්වල පළ කර තිබෙනවා.\nමීට අමතරව අඅඅගාදැබැඑිගකන යන වෙබ් අඩවියෙන් ද අදාළ අයදුම්පත් ලබාගත හැකියි.\nපාසල් අපේක්ෂකයන් අදාළ අයදුම්පත් තම පාසලේ විදුහල්පතිතුමා මගින් සම්පූර්ණ කර මැයි මස 31 දිනට පෙර යැවිය යුතු අතර පෞද්ගලික අයදුම්කරුවන් නියමිත විභාග ගාස්තු තැපැල් කාර්යාලයට ගෙවා ලබාගත් කුවිතාන්සි අදාළ ස්ථානයේ අලවා අයදුම්පත සම්පූර්ණ කර ලියාපදිංචි තැපෑලෙන් විභාග දෙපාර්තමේන්තුව වෙත යැවිය යුතුයි.",
       "URL": "https://www.hirunews.lk/131997/සාපෙළ-විභාගය-දෙසැම්බර්-6-වනදා",
       "Category": "Local News",
       "Parent URL": "https://www.hirunews.lk/local-news.php?pageID=5068"
}