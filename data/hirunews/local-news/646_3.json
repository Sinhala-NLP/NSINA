{
       "Source": "hirunews",
       "Timestamp": "Saturday, 24 December 2022 - 13:19",
       "Headline": "කාලගුණයෙන් අනතුරු ඇඟවීමක් (වීඩියෝ)",
       "News Content": "නිරිතදිග බෙංගාල බොක්ක මුහුදු ප්‍රදේශයේ පවතින පීඩන අවපාතය හෙට දිනයේදී ශ්‍රී ලංකාව හරහා ගමන් කිරීමේ හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ මෙම පද්ධතියේ බලපෑම හේතුවෙන් හෙට සහ අනිද්දා දිනවල දිවයිනේ බොහෝ ප්‍රදේශවල වැසි සහ සුළං තත්ත්වයක් අපේක්ෂා කළ හැකි බවයි.\nඒ අනුව උතුර, නැගෙනහිර, උතුරුමැද සහ වයඹ පළාත්වලට මිලිමීටර 100 ඉක්මවූ තද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nඑමෙන්ම නිරිතදිග බෙංගාලබොක්ක මුහුදු ප්‍රදේශයේ නැවත දැනුම්දෙන තෙක් යාත්‍රා නොකරන ලෙසද ධීවර හා නාවික ප්‍රජාවගෙන් ඉල්ලා සිටින බවයි එම දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/323449/කාලගුණයෙන්-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=646"
}