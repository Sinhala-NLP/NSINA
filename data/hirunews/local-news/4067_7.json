{
       "Source": "hirunews",
       "Timestamp": "Friday, 23 February 2018 - 15:02",
       "Headline": "ගංජා සමඟ දෙදෙනෙකු ඉමදුවේදී අත්අඩංගුවට",
       "News Content": "රුපියල් එක් ලක්ෂ පනස් දහසකට වඩා වටිනාකමින් යුත් ගංජා තොගයක් සමඟ සැකකරුවන් දෙදෙනෙකු  ඉමදුව පොලිසිය විසින් ඊයේ (22) අත්අඩංගුවට ගෙන තිබෙනවා.\nඅත්අඩංගුවට ගත් එක් සැකකරුවෙකු ගාල්ල ඉමදුව ප්‍රදේශයේ දේවාලයක් පවත්වාගෙන යන අයෙකු බවයි පොලිසිය පැවසුවේ.\nපොලිසිය මෙම වැටලීම සිදුකර ඇත්තේ පෞද්ගලික ඔත්තුකරුවෙකුගෙන් ලද තොරතුරකට අනුව උපාය දුතයෙක් යොදාගනිමින්.\nඅත්අඩංගුවට ගත් සැකකරුවන් පොලිසියට පවසා ඇත්තේ මෙම ගංජා තණමල්විල ප්‍රදේශයේ සිට රැගෙන විත් මෙහිදී අලෙවී කරන බවයි.\nසිද්ධිය සම්බන්ධයෙන් ඉමදුව පොලිසිය වැඩිදුර පරීක්ෂණ මෙහෙයවනවා.\nමෙහෙයුම සිදුකල ආකාරය සහිත වීඩියෝව පහතින්..",
       "URL": "https://www.hirunews.lk/184343/ගංජා-සමඟ-දෙදෙනෙකු-ඉමදුවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4067"
}