{
       "Source": "hirunews",
       "Timestamp": "Wednesday, 26 April 2023 - 14:20",
       "Headline": "ඉන්ධන අලෙවියේ ගිවිසුම් අවසන් වෙයි - තෙල් යළිත් අවුලක ද?",
       "News Content": "ඉන්ධන අලෙවිය සඳහා ගිවිසුම් අවසන් කිරීම සහ මෙහෙයුම් ආරම්භ කිරීම සඳහා Sinopec නිලධාරීන් සහ තාක්ෂණික විශේෂඥයින් කණ්ඩායමක් ශ්‍රී ලංකාවට පැමිණ තිබෙනවා.\nගිවිසුමේ කොන්දේසි සහ අනෙකුත් ගැටලු පිළිබඳව සාකච්ඡා කිරීම සඳහා රැස්වීමක් ඊයේ අමාත්‍යාංශයේ දී අමාත්‍ය කාංචන විජේසේකරගේ ප්‍රධානත්වයෙන් පැවැත්වුණා.\nඑහි දී මැයි මස මැද වන විට ගිවිසුම් අත්සන් කිරීමටත් අත්සන් කර දින 45කින් මෙහෙයුම් කටයුතු ආරම්භ කිරීමටත් තීරණය වී තිබෙනවා.\nමේ සඳහා ශ්‍රී ලංකා මහ බැංකුව (CBSL), ආයෝජන මණ්ඩලය (BOI), ලංකා ඛනිජ තෙල් නීතිගත සංස්ථාව (CPC) සහ Ceylon Petroleum Storage Terminals Ltd (CPSTL) යන ආයතනවල නිලධාරීන් ද මෙම අවස්ථාවට එක්ව සිටි බව අමාත්‍යවරයා සඳහන් කළා.",
       "URL": "https://www.hirunews.lk/333496/ඉන්ධන-අලෙවියේ-ගිවිසුම්-අවසන්-වෙයි-තෙල්-යළිත්-අවුලක-ද",
       "Category": "Local News",
       "Parent URL": "https://www.hirunews.lk/local-news.php?pageID=389"
}