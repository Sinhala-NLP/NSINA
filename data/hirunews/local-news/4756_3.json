{
       "Source": "hirunews",
       "Timestamp": "Tuesday, 13 December 2016 - 11:55",
       "Headline": "ත්‍රිකුණාමලය බන්ධනාගාරයේ රැඳවියෙකු සිය දිවි හානි කර ගනී",
       "News Content": "ත්‍රිකුණාමලය බන්ධනාගාරයේ සිර මැදිරියක් තුල රැඳවියෙකු ගෙල වැලලාගෙන සියදිවි හානි කරගෙන තිබෙනවා.\nඊයේ රාත්‍රියේ මෙලෙස මිය ගොස් ඇත්තේ තඹලගමුව - තෙලඟු ජනපදයේ පදිංචි 30 හැවිරිදි පුද්ගලයක්.\nහැද සිටි කලිසමේ නූලක් ආධාරයෙන් මොහු මෙලෙස සියදිවි හානිකරගෙන ඇති බව පොලීසිය සඳහන් කළා.\nසොරකම් රැසක් සිදුකිරිම සම්බන්ධයෙන් මෙම පුද්ගලයා රක්ෂිත බන්ධනාගාර ගත කර ඇති අතර, සියදිවි හානි කර ගැනීමට හේතුව මෙතෙක් අනාවරණය වී නැහැ.",
       "URL": "https://www.hirunews.lk/149594/ත්‍රිකුණාමලය-බන්ධනාගාරයේ-රැඳවියෙකු-සිය-දිවි-හානි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4756"
}