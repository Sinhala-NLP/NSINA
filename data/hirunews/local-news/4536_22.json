{
       "Source": "hirunews",
       "Timestamp": "Tuesday, 02 May 2017 - 19:34",
       "Headline": "විල්පත්තු අභය භූමිය අසලින් කේරළ ගංජා කිලෝ 200 ක්",
       "News Content": "විල්පත්තු අභය භූමිය ආසන්න ප්‍රදේශයකදී කේරළ ගංජා කිලෝ 200 ක් සමග පුද්ගලයන් තුන්දෙනෙකු පොලිස් අත්අඩංගුවට ගෙන තිබෙනවා.\nඅද පස්වරු 3 ට පමණ කල්පිටිය පොලිසියට ලැබුනු තොරතුරකට අනුව කළ වැටලීමකදීයි මෙම ගංජා තොගය හමුවී ඇත්තේ.\nවිල්පත්තු අභය භූමිය ආසන්න කොලන්කනත්ත ප්‍රදේශයේ පලු ගස් දෙකක ගැට ගසා රඳවා තිබු ගෝනි 7 ක මෙම කේරළ ගංජා තොගය තිබී ඇතැයි සඳහන්.\nඒවා ඉන්දියාවේ සිට මෙරටට රැගෙන ආ ඒවා බවටයි හෙළිවී ඇත්තේ.\nඅත්අඩංගුවට ගත් සැකකරුවන් අවුරුදු 45 / 32 සහ 29 වයස්වල පසුවන්නන් අතර ඔවුන් කල්පිටිය ප්‍රදේශයේ පදිංචිකරුවන් බව පොලිසිය ප්‍රකාශ කළා.\nසැකකරුවන් හෙට පුත්තලම මහේස්ත්‍රාත් අධිකරණයට ඉදිරිපත් කිරිමට නියමිතයි.",
       "URL": "https://www.hirunews.lk/160455/විල්පත්තු-අභය-භූමිය-අසලින්-කේරළ-ගංජා-කිලෝ-200-ක්",
       "Category": "Local News",
       "Parent URL": "https://www.hirunews.lk/local-news.php?pageID=4536"
}