{
       "Source": "hirunews",
       "Timestamp": "Saturday, 13 February 2016 - 10:43",
       "Headline": "යක්කලමුල්ලේ අනතුරකින් එකම පවුලේ දෙදෙනෙකු මරුට",
       "News Content": "යක්කලමුල්ල අකුරැස්ස මාර්ගයේ වදුරම්මුල්ල ප්‍රදේශයේදී සිදුවු යතුරුපැදි අනතුරකින් එකම පවුලේ දෙදෙනෙකු මියගොස් තිබෙනවා.\nඅද උදෑසන 7.15 ට පමණ අනතුර සිදුව ඇත්තේ පෞද්ගලික ආයතනයකට අයත් සේවකයන් ප්‍රවාහනය කල බස් රථයක් සහ යතුරුපැදිය මුහුණට මුහුණලා ගැටීමෙනුයි.\nඅනතුරින් බරපතල තුවාල ලැබු දෙදෙනා කරාපිටිය රෝහලට ඇතුලත් කිරීමේදී මරණයට පත්ව තිබෙනවා.\nමෙලෙස ජීවිතක්ෂයට පත්වී ඇත්තේ ගාල්ල කරාගොඩ ප්‍රදේශයේ පදිංචි 24 හැවිරිදි තරුණයකු සහ ඔහුගේ 29 හැවිරිදි සොහොයුරියයි.\nබස් රථයේ රියදුරා අත්අඩංගුවට ගෙන ඇති අතර ඔහු අද ගාල්ල මහේස්ත්‍රාත් අධිකරණයට ඉදිරිපත් කෙරෙනවා.",
       "URL": "https://www.hirunews.lk/126146/යක්කලමුල්ලේ-අනතුරකින්-එකම-පවුලේ-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5170"
}