{
       "Source": "hirunews",
       "Timestamp": "Wednesday, 18 January 2017 - 19:07",
       "Headline": "පොලිස් කොමිසමට නව සභාපතිවරයෙක්",
       "News Content": "ජාතික පොලිස් කොමිසමේ සභාපතිවරයා ලෙසට පී එච් මනතුංග මහතා පත්කර තිබෙනවා.\nඔහු පොලිස් කොමිසමේ හිටපු ජ්‍යෙෂ්ඨ නිලධාරියකු ද වනවා.\nඔහු අද පස්වරුවේ ජනාධිපති මෛත්‍රීපාල සිරිසේන මහතා අතින් පත්වීම් ලිපිය ලබාගත් බවයි ජනාධිපති මාධ්‍ය අංශය සඳහන් කලේ.\nමහාචාර්ය එස් ජී හෙට්ටිගේ මහතාගේ ඉල්ලා අස්වීම හේතුවෙන් ජාතික පොලිස් කොමිසමේ සභාපති ධුරය හිස්ව පැවතුනා.\nඅනතුරුවයි කොමිසමේ ජ්‍යෙෂ්ඨ නිලධාරියකු වන පී එච් මනතුංග මහතා එම ධුරයට පත් කිරීමට ව්‍යවස්ථාදායක සභාව විසින් තීරණය කර එය ජනාධිපතිවරයාගේ අනුමැතියට යොමුකර තිබුනේ.",
       "URL": "https://www.hirunews.lk/152367/පොලිස්-කොමිසමට-නව-සභාපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=4703"
}