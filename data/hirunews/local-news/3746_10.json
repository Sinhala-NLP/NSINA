{
       "Source": "hirunews",
       "Timestamp": "Sunday, 16 September 2018 - 9:54",
       "Headline": "හෙරොයින් ජාවාරමේ නිරත වූ දෙදෙනෙකු අත්අඩංගුවට",
       "News Content": "හෙරොයින් ජාවාරමේ නිරත වූ පුද්ගලයින් දෙදෙනෙකු කඩවත - එඬේරමුල්ල ප්‍රදේශයේදී අත්අඩංගුවට ගෙන තිබෙනවා.\nඒ, පොලීසියට ලද තොරතුරක් මත ඊයේ සිදුකළ වැටලීමකදියි.\nයතුරුපැදියකින් ගමන් කරමින් සිටි පුද්ගලයෙකු හෙරොයින් සමඟ අත්අඩංගුවට ගෙන ඇති අතර, ඔහුගෙන් ලද තොරතුරු මත අනෙක් සැකකරු වත්තල - හුණුපිටිය ප්‍රදේශයේදී අත්අඩංගුවට ගෙන ඇති බවයි වාර්තාවන්නේ.\nහෙරොයින් අලෙවි කිරීම සඳහා යොදාගත් ජංගම දුරකථන 3 ක් ද ඔවුන් සතුව තිබී සොයාගෙන ඇති අතර, ඔවුන් අද මහර මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/200010/හෙරොයින්-ජාවාරමේ-නිරත-වූ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3746"
}