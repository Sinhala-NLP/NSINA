{
       "Source": "hirunews",
       "Timestamp": "Tuesday, 15 November 2022 - 19:00",
       "Headline": "අයවැය ගැන මුදල් රාජ්‍ය ඇමති කථා කරයි (වීඩියෝ)",
       "News Content": "රට ගොඩනැගීම සඳහා අවශ්‍ය ශක්තිමත් ආර්ථිකයක් ගොඩනැගීමට 2023 අයවැය පදනමක් වනු ඇති බව මුදල් රාජ්‍ය අමාත්‍ය ශෙහාන් සේමසිංහ පවසනවා.\nඅද (15) රජයේ ප්‍රවෘත්ති දෙපාර්තමේන්තුවේ කැඳවා තිබූ මාධ්‍ය හමුවකට එක්වෙමිනු යි ඔහු මේ බව කියා සිටියේ.\nඑමෙන්ම 2023 අයවැය හරහා ආයතන කිහිපයක් ප්‍රතිව්‍යුහගතකරණය කිරීමට තීරණය කර ඇත්තේ රාජ්‍ය ආදායම සහ රාජ්‍ය වියදම රටේ ජනතාවට බරක් නොවන ආකාරයට කළමනාකරණය කිරීමේ අරමුණින් බවද රාජ්‍ය අමාත්‍ය ශෙහාන් සේමසිංහ වැඩිදුරටත් සඳහන් කළා.\nමේ අතර මෙවර අයවැය හරහා බලාපොරොත්තු වූ තරම් සහනයක් ලැබී නොමැති බව එක්සත් ව්‍යවසායකයින්ගේ සංසදය පවසනවා.\nඑහි සභාපති ටානියා අබේසුන්දර කොළඹ අද (15) පැවති මාධ්‍ය හමුවකට එක්වෙමින් කියා සිටියේ බලාපොරොත්තු වූ පරිදි බැංකු පොලී අඩු නො වුණ හොත් ව්‍යාපාර පවත්වාගෙන යාමට නොහැකි තත්වයක් උදාවනු ඇති බව යි.",
       "URL": "https://www.hirunews.lk/320461/අයවැය-ගැන-මුදල්-රාජ්‍ය-ඇමති-කථා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=732"
}