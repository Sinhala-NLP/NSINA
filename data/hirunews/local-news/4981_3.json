{
       "Source": "hirunews",
       "Timestamp": "Sunday, 03 July 2016 - 12:05",
       "Headline": "බුද්ධි අංශ සහ හමුදාව අයි.එස්. ගැන සීරුවෙන්",
       "News Content": "අයි.එස්. සටන්කාමින්ගේ ක්‍රියාකාරකම් පිළිබදව බුද්ධි අංශ සහ ආරක්ෂක හමුදා නිරන්තර අවධානයෙන් සිටින බව හමුදා ප්‍රකාශක බ්‍රිගේඩියර් ජයනාත් ජයවීර ප්‍රකාශ කළා.\nඒ ඊයේ (02) බංග්ලාදේශයේ ඩකා නුවර අවහන්හලකට කඩා වැදී ඔවුන් එල්ල කළ ප්‍රහාරයෙන් පසු හිරු ප්‍රවෘත්ති අංශය කළ විමසීමකදීයි.\nඑම ප්‍රහාරයේදී ප්‍රාණ ඇප කරුවන් ලෙස  රඳවාගත් විසිදෙනෙකු ජීවිතක්ෂයට පත්වූ අතර, ඉන් බහුතරයක් විදේශිකයන්.\nශ්‍රී ලාංකිකයන් දෙදෙනෙකු ද ඔවුන්ගේ ග්‍රහණයේ සිට මුදා ගැණුනා.\nමෙරට ආරක්ෂක ලේකම් කරුණාසේන හෙට්ටිආරච්චිගෙන් කළ විමසීමකදී ඔහු සදහන් කළේ පසුගිය මාස 7 ක පමණ කාලයක සිට ශ්‍රී ලංකාව එවැනි තර්ජන සම්බන්ධයෙන් අවධානයෙන් සිටින බවයි.\nඅයි.එස් සංවිධානය වෙනුවෙන් සිරියාවේදී සටන්වැද මියගිය ශ්‍රී ලාංකිකයෙකු සම්බන්ධයෙන් ද පසුගියදා තොරතුරු හෙළිදරව් වුණා.",
       "URL": "https://www.hirunews.lk/137068/බුද්ධි-අංශ-සහ-හමුදාව-අයි-එස්-ගැන-සීරුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4981"
}