{
       "Source": "hirunews",
       "Timestamp": "Tuesday, 22 March 2016 - 8:34",
       "Headline": "බෝපත්තලාව රක්ෂිතයේ ගින්න මැඬ පවත්වයි",
       "News Content": "තලවකැළේ - කුමාරගම කැළෑ ප්‍රදේශයේ ඊයේ ඇති වූ හදිසි ගින්නක් ලිදුල නගර සභාවේ නිලධාරීන්ගේ සහ ප්‍රදේශවාසීන්ගේ සහාය ඇතිව නිවා දැමීමට හැකි වූ බව පොලීසිය සදහන් කළා.\nඑමෙන්ම හපුතලේ - කිරිබණ්ඩියාඋල්පත රක්ෂිතයේ ඊයේ ඇති වූ හදිසි ගින්නක් මැඬ පැවැත්වීමට යුද හමුදාවේ ද සහාය ලබාගෙන තිබෙනවා.\nගින්නෙන් අක්කර 5ක පමණ භූමි ප්‍රදේශයක් විනාශ වී ඇති බව සදහන්.\nමේ අතර, හැටන් - ආගරපතන - බෝපත්තලාව - කිරිගල්පොත්ත රක්ෂිතයේ පෙරේදා දහවල් හටගත් ගින්න මේ වන විට පාලනය කර තිබෙනවා.\nගින්න නිවීම සඳහා ගුවන් හමුදාවේ එම්.අයි. 17 වර්ගයේ හෙලිකොප්ටර් යානයක සහයද ලබාගැනුණු අතර යුද හමුදා සාමාජිකයන් ද ඊට එක්වුණා.",
       "URL": "https://www.hirunews.lk/129072/බෝපත්තලාව-රක්ෂිතයේ-ගින්න-මැඬ-පවත්වයි",
       "Category": "Local News",
       "Parent URL": "https://www.hirunews.lk/local-news.php?pageID=5120"
}