{
       "Source": "hirunews",
       "Timestamp": "Wednesday, 01 March 2017 - 13:27",
       "Headline": "බැඳුම්කර කොමිසමේ නිලධාරින් මහබැංකුවේ",
       "News Content": "ආන්දෝලනාත්මක භාණ්ඩාගාර බැඳුම්කර නිකුත් කිරීම පිළිබදව සොයා බැලීමේ ජනාධිපති කොමිසමේ සාමාජිකයින් අද පෙරවරු 8.30 ට පමණ මහබැංකුව වෙත පැමිණියා.\nඒ අද (01) පෙරවරුවේ මහබැංකුවේ සිදුවන රුපියල් මිලියන 24,000ක බැඳුම්කර වෙන්දේසිය සිදුවන ආකාරය පිළිබදව නිරීක්ෂණය කිරීම සදහායි.\nඔවුන් මේ වනවිටත් එහි රැදී සිටින බව එම ස්ථානයේ සිටින හිරු වාර්තාකරු සදහන් කළා.\nමෙම භාණ්ඩාගාර බැඳුම්කර වෙන්දේසිය නිරීක්ෂණය කිරීම සඳහා මෙම කොමිසමේ සාමාජිකයන් වන ශ්‍රේෂ්ඨාධිකරණ විනිසුරුවරුන් වන කේ.ටී. චිත්‍රසිරි, ප්‍රසන්න එස්. ජයවර්ධන සහ විශ්‍රාමික නියෝජ්‍ය විගනකාධිපති කේ. වෙළුපිල්ලේ එක්ව සිටිනවා.\nඑමෙන්ම නීතිපති දෙපාර්තමේන්තුව නියෝජනය කරමින් රජයේ ජ්‍යෙෂ්ඨ නිතීඥවරුන් පිරිසක් මෙන්ම පර්පචුවල් ටෙ‍්‍රෂරීස් සමාගම වෙනුවෙන් නීතිඥයෙකු ද මෙම අවස්ථාවට එක්ව සිටින බවයි අප වාර්තාකරු සඳහන් කළේ.",
       "URL": "https://www.hirunews.lk/155769/බැඳුම්කර-කොමිසමේ-නිලධාරින්-මහබැංකුවේ",
       "Category": "Local News",
       "Parent URL": "https://www.hirunews.lk/local-news.php?pageID=4637"
}