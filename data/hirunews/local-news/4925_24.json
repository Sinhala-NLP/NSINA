{
       "Source": "hirunews",
       "Timestamp": "Friday, 12 August 2016 - 16:02",
       "Headline": "අතුරුදන්වූවන්ගේ කාර්යාලය ගැන ඇමරිකාව සතුටු වෙයි",
       "News Content": "ශ්‍රී ලංකාව අතුරුදන්වූවන් පිළිබඳ කාර්යාලයක් පිහිටුවීමට අදාළ පනත සම්මත කර ගැනීම සම්බන්ධයෙන් ඇමරිකාව සිය ප්‍රසාදය පළ කර තිබෙනවා.\nමෙරට ඇමරිකානු තානාපති අතුල් කේෂප් මේ බව සඳහන් කර ඇත්තේ තම නිළ ට්විටර් ගිණුම හරහායි.\nසියලු ශ්‍රී ලාංකිකයන් වෙනුවෙන් අර්ථාන්විත වූ ජාතික සංහිදියාවක් කරා යන ගමනට මෙම පියවර ඓතිහාසික සන්දිස්ථානයක් වන බව ඔහුගේ අදහසයි.\nමේ පිළිබඳ ප්‍රතිචාර දක්වන දකුණු සහ මධ්‍යම ආසියානු කටයුතු පිළිබඳ ඇමරිකානු සහකාර රාජ්‍ය ලේකම් නීෂා බිස්වාල් ද අතුරුදන්වූවන් පිළිබද කාර්යාලය පිහිටුවීම ශ්‍රී ලංකාව තැබූ යෝධ ඉදිරි පියවරක් ලෙස සදහන් කරනවා.",
       "URL": "https://www.hirunews.lk/140473/අතුරුදන්වූවන්ගේ-කාර්යාලය-ගැන-ඇමරිකාව-සතුටු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4925"
}