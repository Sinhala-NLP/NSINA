{
       "Source": "hirunews",
       "Timestamp": "Wednesday, 17 February 2021 - 19:34",
       "Headline": "පාස්කු ප්‍රහාරයේ විමර්ශනවල ගැටලු පවතින බවට කාදිනල් හිමියන්ගෙන් ප්‍රකාශයක්(වීඩියෝ)",
       "News Content": "පාස්කු ප්‍රහාරයට සම්බන්ධ පුද්ගලයින්ට එරෙහිව නීතිය ක්‍රියාත්මක කිරීමේ වැඩපිළිවෙලෙහි ගැටළු පවතින බව කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් පවසනවා.\nකොච්චිකඩේ ශාන්ත අන්තෝනි දේවස්ථානයේදී අද පැවති අළු බදාදා දේව මෙහෙයට එක්වෙමින් උන්වහන්සේ සඳහන් කළේ ප්‍රහාරයේ වැරදිකරුවන්ට දඬුවම් දීම දෙවියන් වහන්සේගේ අධිකරණයට භාරදිය යුතු බවයි.\nමේ අතර පාස්කු ප්‍රහාරය සම්බන්ධයෙන් මාස 10 කට ආසන්න කාලයක් අපරාධ පරික්ෂණ දෙපාර්තමේන්තුව භාරයේ රඳවාගෙන සිටින නීතීඥ හිජාස් හිස්බුල්ලා මහේස්ත්‍රාත් අධිකරණයට ඉදිරිපත් කරන ලෙස නීතිපතිවරයා අද පොලිස්පතිවරයාට දැනුම්දී තිබෙනවා.",
       "URL": "https://www.hirunews.lk/262894/පාස්කු-ප්‍රහාරයේ-විමර්ශනවල-ගැටලු-පවතින-බවට-කාදිනල්-හිමියන්ගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2140"
}