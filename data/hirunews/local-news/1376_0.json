{
       "Source": "hirunews",
       "Timestamp": "Friday, 04 February 2022 - 18:46",
       "Headline": "අද විදුලිය කැපෙයි ද නැද්ද ? (වීඩියෝ)",
       "News Content": "අද (04) දිනයේදි විදුලි කප්පාදුවක් සිදු නොකර බව විදුලි බල මණ්ඩලයේ මාධ්‍ය ප්‍රකාශක ඇන්ඩෘ නවමනී පවසනවා.\nඉන්ධන නොමැති විම හේතුවෙන් මෙගාවොට් 60ක විදුලි ධාරිතාවක් සපයන කොළඹ වරායේ බත්තල බලාගාරය ඊයේ (03) අක්‍රීය වුව ද අද එම බලාගාරයට ඉන්ධන ලබාදීමට ඛනිජ තෙල් සංස්ථාව කටයුතු කරනු ලැබුවා.\nකෙසේ වෙතත්, පෙරේදා (02) දිනයේදී ඉන්ධන නොමැති විමෙන් මෙගාවොට් 280ක ධාරිතාවක් එක්කරන කැලණිතිස්ස බලාගාර සංකීර්ණය අක්‍රීය වු අතර, ඒ සඳහා මේවනවිටත් ඉන්ධන ලබා දිමට කටයුතු කර නැහැ.\nඒ අනුව අද දිනයේ දී ජාතික පද්ධතියට අඩුවන්නේ මෙගාවොට් 280ක් පමණයි.\nඑම නිසා අද දිනයේදි විදුලි කප්පාදුවක් සිදු නොකරන බවයි විදුලි බල මණ්ඩලයේ මාධ්‍ය ප්‍රකාශක ඇන්ඩෘ නවමනි හිරු ප්‍රවෘත්ති අංශය සිදු කළ විමසිමක දී කියා සිටියේ.\nකෙසේ වෙතත්, විදුලිබල මණ්ඩලය මහජන උපයෝගිතා කොමිසමෙන් අවසර ඉල්ලීමක් සිදුනොකර ඊයේ දිනයේ දී විදුලි කප්පාදුවක් සිදුකිරීම සම්බන්ධයෙන් විදුලිබල පනතේ ප්‍රතිපාදන අනුව විදුලිබල මණ්ඩලයට එරෙහිව අවශ්‍ය නීතිමය ක්‍රියාමාර්ග ගන්නා බව මහජන උපයෝගිතා කොමිසමේ සභාපති ජනක රත්නායක අද සඳහන් කළා.",
       "URL": "https://www.hirunews.lk/296172/අද-විදුලිය-කැපෙයි-ද-නැද්ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1376"
}