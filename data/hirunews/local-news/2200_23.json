{
       "Source": "hirunews",
       "Timestamp": "Wednesday, 20 January 2021 - 12:46",
       "Headline": "අනුරාධපුර විෂ මත්ද්‍රව්‍ය වැටලීම් ඒකකයේ ස්ථානාධිපතිගෙන් රදවාගෙන ප්‍රශ්න කිරීමට අවසර",
       "News Content": "ඊසි කෑෂ් ක්‍රමයට මත්කුඩු අලෙවි කිරීමේ සිද්ධියක් සම්බන්ධයෙන් අත්අඩංගුවට ගත් අනුරාධපුර කොට්ඨාශ අපරාධ විමර්ශන කාර්යාංශයේ විෂ මත්ද්‍රව්‍ය වැටලීම් ඒකකයේ ස්ථානාධිපතිවරයා වැඩිදුර ප්‍රශ්න කිරීම සඳහා පොලිස් මත්ද්‍රව්‍ය කාර්යාංශය වෙත භාරදී තිබෙනවා.\nඔහු දින 07ක කාලයක් රදවා ගෙන ප්‍රශ්න කිරීමටයි අනුරාධපුර ප්‍රධාන මහේස්ත්‍රාත් ප්‍රසන්න සමරසිංහ ඊයේ නියෝග කළේ.\nසැකකරු ඊසි කෑෂ් ක්‍රමයට මත්ද්‍රව්‍ය අලෙවි කර කොපමණ මුදලක් උපයා ගත්තේ ද යන්න පිළිබදව සහ අදාළ ජංගම දුරකථනවල සැබෑ හිමිකරුවන් කවුරුන්ද යන්න පිළිබඳව ද විමර්ශන ආරම්භ කර තිබෙනවා.",
       "URL": "https://www.hirunews.lk/260199/අනුරාධපුර-විෂ-මත්ද්‍රව්‍ය-වැටලීම්-ඒකකයේ-ස්ථානාධිපතිගෙන්-රදවාගෙන-ප්‍රශ්න-කිරීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=2200"
}