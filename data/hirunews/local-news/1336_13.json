{
       "Source": "hirunews",
       "Timestamp": "Thursday, 24 February 2022 - 13:40",
       "Headline": "කහවත්තෙන් හමු වූ මැණික් පොකුර ගිනස් වාර්තාවක් තබයි (වීඩියෝ)",
       "News Content": "නිල් ආරනූල් කොරන්ඩම් ස්පිටික වර්ගයට අයත්, රත්නපුර - කහවත්ත ප්‍රදේශයෙන් ලොව මෙතෙක් හමුවූ විශාලතම ස්වභාවික මැණික් පොකුර ගිනස් වාර්තා පොතට ඇතුළත්ව ඇති බව මැණික් හා ස්වර්ණාභරණ අධිකාරිය නිවේදනය කළා.\nඊට අදාළ සහතික පත්‍රය මැණික් හා ස්වර්ණාභරණ අධිකාරිය විෂයභාර රාජ්‍ය අමාත්‍ය ලොහාන් රත්වත්තේ වෙත ලබා දී තිබෙනවා.\nබරින් කිලෝග්‍රෑම් 510ක ප්‍රමාණයකින් යුත් මෙම මැණික් පොකුර ස්විට්සර්ලන්තයේ ගබ්ලින් ජෙම් ලැබ් නැමති විද්‍යාගාරය තුළ පර්යේෂණයට බදුන් කෙරුණු අතර එහි තක්සේරු වටිනාකම ආසන්න වශයෙන් රුපියල් මිලියන දෙදහසක් පමණ වන බවයි විදෙස් මාධ්‍ය වාර්තා කර තිබුණේ.",
       "URL": "https://www.hirunews.lk/297914/කහවත්තෙන්-හමු-වූ-මැණික්-පොකුර-ගිනස්-වාර්තාවක්-තබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1336"
}