{
       "Source": "hirunews",
       "Timestamp": "Monday, 27 March 2023 - 13:41",
       "Headline": "නවසීලන්ත විස්සයි විස්ස සංචිතය නම් කරයි",
       "News Content": "ශ්‍රී ලංකාවට එරෙහිව ආරම්භවීමට නියමිත තරග තුනකින් යුත් පන්දු වාර විස්ස තරගාවලිය සඳහා සහභාගිවන නවසීලන්ත සංචිතය නම් කර තිබෙනවා.\nඑහි නායකත්වය හිමිව ඇත්තේ ටොම් ලැතම් හටයි.\nඔහු 2021 වසරේ බංග්ලාදේශයට එරෙහිව පැවති පන්දු වාර විස්ස තරගාවලියෙන් අනතුරුව නවසීලන්ත කණ්ඩායම නියෝජනය කර නැහැ.\nඑමෙන්ම පාකිස්ථාන කණ්ඩායම සමඟ පැවැත්වෙන පන්දු වාර විස්ස කණ්ඩායම ද නවසීලන්ත ක්‍රිකට් පාලක මණ්ඩලය විසින් ප්‍රකාශයට පත් කර ඇති අතර, එහි නායකත්වයද හිමිව ඇත්තේ ටොම් ලැතම්ට යි.\nශ්‍රී ලංකාව සහ නවසීලන්තය අතර පන්දු වාර විස්ස තරගාවලිය ලබන මස 2 වනදා ඕක්ලන්ඩ් හිදී ආරම්භ වන අතර, දෙරට අතර දෙවන එක්දින තරගය හෙට ක්‍රයිස්චර්ච් හිදී පැවැත්වෙනවා.",
       "URL": "https://www.hirunews.lk/331058/නවසීලන්ත-විස්සයි-විස්ස-සංචිතය-නම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=451"
}