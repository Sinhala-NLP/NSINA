{
       "Source": "hirunews",
       "Timestamp": "Thursday, 31 August 2023 - 8:01",
       "Headline": "පොල්ලකින් පහර දී අයෙක් මරුට",
       "News Content": "ලිඳුල, වලහවත්ත ප්‍රදේශයේදී පුද්ගලයකුට පොල්ලකින් පහර දීම හේතුවෙන් ලිඳුල රෝහලට ඇතුළු කර සිටි පුද්ගලයකු වැඩිදුර ප්‍රතිකාර සඳහා නුවරඑළිය රෝහලට මාරු කර යවා ඇති අතර එහිදී ඊයේ (30) ඔහු මිය ගොස් තිබෙනවා.\nමිය ගිය පුද්ගලයා 41 හැවිරිදි ලිඳුල, වලහවත්ත ප්‍රදේශයේ පදිංචිකරුවෙක්.\nමිය ගිය අය සහ අසල්වැසි නිවෙසක පුද්ගලයකු අතර ඇති වූ ආරවුලක් හේතුවෙන් මෙම පුද්ගලයා විසින් පොල්ලකින් පහර දී මෙම ඝාතනය සිදු කර ඇති බව විමර්ශනයේදී අනාවරණය වී තිබෙනවා.\nමේ සම්බන්ධව වැඩිදුර විමර්ශන ලිඳුල පොලිසිය විසින් සිදුකරනවා.",
       "URL": "https://www.hirunews.lk/346658/පොල්ලකින්-පහර-දී-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=61"
}