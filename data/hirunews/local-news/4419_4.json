{
       "Source": "hirunews",
       "Timestamp": "Sunday, 16 July 2017 - 16:59",
       "Headline": "පොල් ගෙඩියකින් පහර දී බිරිඳ ඝාතනය කළ සැමියා අත්අඩංගුවට",
       "News Content": "අම්පාර, තිරික්කෝවිල්, තඹුළුවිල් ප්‍රදේශයේ දී සැමියා සිය බිරිඳට පොල් ගෙඩියකින් පහර දී ඝාතනය කර තිබෙනවා.\nදෙදෙනා අතර ඇති වූ බහින්බස්වීමක් දුරදිග යාම හේතුවෙන් ඊයේ මෙම පහරදීම සිදුව ඇති බවයි පොලිස් මූලස්ථානය සදහන් කළේ.\nපහරකෑමට ලක්වීමෙන් මිය ගොස් ඇත්තේ 38 හැවිරිදි යෝග සුන්දරී නමැති කාන්තාවක්.\nමියගිය කාන්තාවගේ මෘත ශරීරය අම්පාර රෝහලේ තැන්පත් කර ඇති බව සදහන්.\nසිද්ධිය සම්බන්ධයෙන් ඇයගේ ස්වාමි පුරුෂයා අත්අඩංගුවට ගෙන ඇති අතර තිරික්කෝවිල් පොලීසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/166011/පොල්-ගෙඩියකින්-පහර-දී-බිරිඳ-ඝාතනය-කළ-සැමියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4419"
}