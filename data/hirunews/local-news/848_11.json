{
       "Source": "hirunews",
       "Timestamp": "Friday, 23 September 2022 - 23:25",
       "Headline": "පේරාදෙණිය සරසවි සිසුවාගේ මරණයට හේතුව හෙළිවෙයි (වීඩියෝ)",
       "News Content": "අතුරුදන් වී දින කිහිපයකට පසු මහවැලි ගඟේ තිබියදී හමු වූ පේරාදෙණිය සරසවි සිසුවාගේ දේහය පිළිබඳ අවසන් කටයුතු ගම්පහල යක්කල ප්‍රදේශයේදී පැවැත්වුණා.\nඑම මරණය දියේ ගිලීමෙන් සිදු වූවක් බවටයි මරණ පරීක්ෂණයෙන් තහවුරු වී ඇත්තේ.\nමේ අතර මෙම සිසුවාගේ මරණයත් සමඟ සමාජය තුළ මානසික ආතතිය පිළිබඳවද කතාබහක් මතු වී තිබෙනවා.\nමහවැලි ගඟේ තිබියදී සොයා ගැනුණු පේරාදෙණිය විශ්වවිද්‍යාලයේ අංජන කුලතුංග නමැති 23 හැවිරිදි සිසුවාගේ මළ සිරුර පිළිබඳ පශ්චාත් මරණ පරීක්ෂණය ඊයේ සිදුකෙරුණා.\nමහනුවර පොලිසිය පැවසුවේ මෙය දියේ ගිලීමෙන් සිදු වූ මරණයක් බවෙ මරණ පරීක්ෂණ වාර්තාවෙන් හෙළිව ඇති බවයි.\nපේරාදෙණිය විශ්වවිද්‍යාලයේ මනොවිද්‍යා අංශයේ ඉගෙනුම ලැබූ අංජන කුලතුංග සිය නවාතැනේ පිටවයාමට පෙර ලියා තබා ගිය ලිපියක්ද පොලිසියට හමුව තිබෙනවා.\nඅංජන කුලතුංග සිසුවාගේ දේශය පිළිබඳ අවසන් කටයුතු අද පස්වරුවේ සිදු කෙරුණේ ගම්පහ යක්කල ප්‍රදේශයේදීයි.\nකෙසේ හෝ මෙලෙස අකාලයේ විනාශවී ගොස් තිබෙන්නේ ආනාගතයේදී මෙරටට වටිනා සේවයක් ඉටුකිරීමට තිබූ තරුණ ජීවිතයක් බවට විවාදයක් නැහැ.\nමේ දිනවල සමාජයේ බොහෝ කතාබහට ලක්වන මාතෘකාවක් බවට විශාදය පත්ව ඇත්තේ මෙවන් පසුබිමකයි.",
       "URL": "https://www.hirunews.lk/316158/පේරාදෙණිය-සරසවි-සිසුවාගේ-මරණයට-හේතුව-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=848"
}