{
       "Source": "hirunews",
       "Timestamp": "Thursday, 26 October 2017 - 18:58",
       "Headline": "ලංකා කම්කරු කොංග්‍රසයේ විරෝධය අවසන් (ඡායරූප)",
       "News Content": "ලංකා කම්කරු කොංග්‍රසයේ ආධාරකරුවන් පිරිසක් හැටන් නගරයේ සිදුකළ විරෝධතාව අද (26) පස්වරුවේ අවසන් වුණා.\nඔවුන් විරෝධතාවයේ නිරත වුණේ හැටන් තොණ්ඩමන් වෘත්තීය පුහුණු මධ්‍යස්ථානයේ නම පූල් බෑන්ක් ලෙස වෙනස් කිරීමට විරෝධය පළ කරමින්.\nඒ හේතුවෙන් හැටන් නගර මධ්‍යයේ පැය දෙකක පමණ වාහන තදබදයක් ද හට ගෙන තිබුණා.\nමෙම සිද්ධියට අදාළව ලංකා කම්කරු කොංග්‍රසයේ ආධාරකරුවන් සහ අමාත්‍ය පලනි දිගම්බරම් නායකත්වය දරණ ජාතික කම්කරු පෙරමුණේ ආධාරකරුවන් අතර ඊයේ ගැටුමක් ද හට ගෙන තිබූ අතර ඒ පිළිබදව දෙපාර්ශවයෙන්ම පැමිණිලි ලැබී ඇති බවයි හැටන් පොලීසිය සදහන් කළේ.\nකෙසේ වෙතත් අද පැවති උද්ඝෝෂණය අතරතුර වෙළදසැලකට ගල් ප්‍රහාරයක් ද එල්ල වුණා.\nඡායරූප - හැටන් රංජිත් රාජපක්ෂ",
       "URL": "https://www.hirunews.lk/174518/ලංකා-කම්කරු-කොංග්‍රසයේ-විරෝධය-අවසන්-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=4251"
}