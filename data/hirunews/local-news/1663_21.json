{
       "Source": "hirunews",
       "Timestamp": "Tuesday, 28 September 2021 - 13:19",
       "Headline": "සුදුලූනු වංචාව ගැන හෙළි කළ මාධ්‍යවේදීන් සී.අයි.ඩීයට ගෙන්වීම නවතියි (වීඩියෝ)",
       "News Content": "සතොස ආයතනයේ සිදු වූ සුදුලූනු වංචාව පිළිබදව කරුණු වාර්තා කළ මාධ්‍යවේදීන් අපරාධ පරීක්ෂණ දෙපාර්තමේන්තුව හමුවට කැදවීමට ගෙන ඇති තීරණය ක්‍රියාත්මක නො කරන ලෙස අග්‍රාමාත්‍ය මහින්ද රාජපක්ෂ උපදෙස් ලබා දී ඇතැයි කැබිනට් ප්‍රකාශක අමාත්‍ය ඩලස් අලහප්පෙරුම ප්‍රකාශ කළා.\nකැබිනට් තීරණ දැනුම් දීමේ මාධ්‍ය හමුවට සූම් තාක්ෂණය ඔස්සේ එක්වෙමින් ඔහු කියා සිටියේ තමා මෙම සිද්ධිය පිළිබඳව කණගාටු වන බවයි.\nසුදුලූනු වංචාව සම්බන්ධයෙන් පළ වූ වාර්තා පිළිබඳව වෙළඳ ඇමති බන්දුල ගුණවර්ධන අපරාධ පරීක්ෂණ දෙපාර්තමේන්තුව වෙත පැමිණිලි කර තිබුණා.\nඑම සිද්ධියට අදාළව යි මෙලෙස මාධ්‍යවේදීන්ගෙන් ප්‍රශ්ණ කිරීම සඳහා ඔවුන් අපරාධ පරීක්ෂණ දෙපාර්තමේන්තුව වෙත කැඳවා තිබුණේ.",
       "URL": "https://www.hirunews.lk/283458/සුදුලූනු-වංචාව-ගැන-හෙළි-කළ-මාධ්‍යවේදීන්-සී-අයි-ඩීයට-ගෙන්වීම-නවතියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1663"
}