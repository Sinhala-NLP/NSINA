{
       "Source": "hirunews",
       "Timestamp": "Thursday, 14 December 2017 - 15:26",
       "Headline": "දළ පූට්ටුවා ඝාතනය ගැන, සොයන හිමිනම හා ඉංජිනේරුවා",
       "News Content": "ගල්ගමුව - දළ පූට්ටුවා වෙඩි තබා ඝාතනය කිරීමේ සිද්ධියට සම්බන්ධ බවට සැකකෙරෙන ප්‍රදේශයේ වාරිමාර්ග විධායක ඉංජිනේරුවරයා සහ පොල්පිතිගම ප්‍රදේශයේ විහාරස්ථානයක විහාරාධිපති හිමිනමක් අත්අඩංගුවට ගැනීම සදහා රහස් පොලීසිය පරීක්ෂණයක් ආරම්භ කර තිබෙනවා.\nදැනට රක්ෂිත බන්ධනාගාරයේ පසුවන සැකකරුවන්ගෙන් කරන ලද ප්‍රශ්න කිරීම්වලදී වාරිමාර්ග ඉංජිනේරුවරයා සහ විහාරාධිපති හිමිනම සම්බන්ධ බවට කරුණු හෙළි වී ඇති බව සදහන්.\nඒ අනුවයි ඔවුන් අත්අඩංගුවට ගැනීම සදහා දැනට මූලික විමර්ශන රහස් පොලීසිය ආරම්භ කර ඇත්තේ.\nමේ අතර, එම විධායක ඉංජිනේරුවරයා සහ විහාරාධිපති හිමිනම අත්අඩංගුවට ගැනීම වළක්වන නියෝගයක් ඉල්ලා අධිකරණ නියෝගයක් ලබා ගැනීමේ උත්සාහයක් පවතින බවට ද තොරතුරු වාර්තා වනවා.",
       "URL": "https://www.hirunews.lk/178381/දළ-පූට්ටුවා-ඝාතනය-ගැන-සොයන-හිමිනම-හා-ඉංජිනේරුවා",
       "Category": "Local News",
       "Parent URL": "https://www.hirunews.lk/local-news.php?pageID=4172"
}