{
       "Source": "hirunews",
       "Timestamp": "Saturday, 23 November 2019 - 19:12",
       "Headline": "හිරු සුපර් ඩාන්සර් සීසන් ටූ අවසන් මහා තරගය ඇරඹේ",
       "News Content": "ශ්‍රී ලාංකේය රියැලිටි ටෙලිවිෂන් වංශ කතාව අලූත් කළ නව්‍යවාදී අසමසම, නිර්මාණශීලි, ජාත්‍යන්තර ප්‍රමිතියෙන් හැඩ වූ දගකාර සුපිරි පුංචි නැට්ටුවන් පිරිවරා ගත් ජාතියේ මහා ප්‍රාසාංගික වේදිකාවේ අති උත්කර්ශවත් අවසන් මහා තරගය හිරු සුපර් ඩාන්සර් සීසන් ටූ ග්‍රෑන්ඩ් ෆිනාලේ දැන් පැවැත්වෙනවා.\nඒ වෙනුවෙන් කොළඹ - නෙලූම් පොකුණ ජාතික රගහල වෙත රතු පලස මතින් ආරාධිතයන් සම්ප්‍රාප්ත වීම ආරම්භ වුණා.\nමේ විචිත්‍රවත් අවසන් මහා රාත්‍රියේ විශ්මිත නර්තනයෙන් කරට කර පෙරලි කරන්නට සුපිරි නර්තන තරු 5ක් ඉදිරිපත්ව සිටිනවා.\nඒ, කොළඹ දිස්ත්‍රික්කයේ මත්තේගොඩ - අගසි දෙව්නි සහ මුල්ලේරියාවේ දෙනෙත් ආකර්ශ, කුරුණෑගල දිස්ත්‍රික්කයේ පන්නල - ලකිදු තිමේෂ්, අනුරාධපුර දිස්ත්‍රික්කයේ මිහින්තලේ නෙත්මි ආශිංසනා සහ කළුතර දිස්ත්‍රික්කයේ වාද්දුව - නෙත්මි සත්සරණී යි.\nඅදත් අද්විතීය නිර්මාණාත්මක ප්‍රාසාංගික රාත්‍රියක් හිරු සුපර් ඩාන්සර් සීසන් 2 ග්‍රෑන්ඩ් ෆිනාලේ සමගින් ප්‍රේක්ෂක ඔබට තිළිණ කිරීමට හිරු ටී.වී. සූදානමින් සිටිනවා.\nදගකාර පොඩිත්තන්ගේ නර්තන දක්ෂතා සමඟින් රියැලිටි ටෙලිවිෂන් වංශ කථාව අලූතින් ලියූ හිරු සුපර් ඩාන්සර් රියැලිටි නර්තන තරගාවලිය ඇරඹුණේ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුවයි.\nහිරු සුපර් ඩාන්සර් සීසන් 2 ග්‍රෑන්ඩ් ෆිනාලේ අවසන් මහා තරගයට රතු පලස මතින් ප්‍රවීන රංගන ශිල්පි රවීන්ද්‍ර රන්දෙණිය සහ රංගන ශිල්පිනියන් වන සුසිලා කෝට්ටගේ සහ නිල්මිණි කෝට්ටේගොඩ ඇතුළු තරු රැසක් නෙලූම් පොකුණ ජාතික රගහලට පැමිණියා.\nහිරු සුපර් ඩාන්සර් සීසන් වන් කිරුළ දිනාගත් තිනේෂිකා නිසල්යා සහ ඇයගේ නර්තන ආචාර්ය ලලිත් පැරකුම්ද පැමිණියේ රතු පලස මතින්.",
       "URL": "https://www.hirunews.lk/228825/හිරු-සුපර්-ඩාන්සර්-සීසන්-ටූ-අවසන්-මහා-තරගය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3034"
}