{
       "Source": "hirunews",
       "Timestamp": "Friday, 15 April 2022 - 7:17",
       "Headline": "කෑන් සහ බූලිවලට ඉන්ධන ලබාදීම දිගට ම අත්හිටවෙයි",
       "News Content": "අවසරලත් පාර්ශවයන්ට හැර වෙනත් කිසිදු පාර්ශවයකට බූලි හෝ කෑන්වලට තවදුරටත් පෙට්රල් සහ ඩීසල් නිකුත් නොකරන බව ලංකා ඛනිජ තෙල් නීතිගත සංස්ථාව පවසනවා.\nඑහි සභාපති සුමිත් විජේසිංහ කියා සිටියේ, කෘෂිකාර්මික කටයුතු සහ කර්මාන්ත සඳහා ඩීසල් අවශ්‍ය නම් ඒ සඳහා සකස් කර ඇති ක්‍රමවේදය හරහා කටයුතු කළ යුතු බවයි.\nපසුගිය 12 වැනිදා සිට ඊයේ දක්වා කෑන් සහ බූලිවලට ඩීසල් සහ පෙට්‍රල් නිකුත් නොකරන බව ඛනිජතෙල් සංස්ථාව මීට පෙර ප්‍රකාශ කර තිබුණා.\nමේ අතර, ඊයේ දිවයිනට ළඟා වූ ඩීසල් මෙටි්‍රක් ටොන් 41,000 රැගත් නෞකාවේ ඉන්ධන ගොඩබෑමේ කටයුතු ඊයේ පස්වරුවේම ආරම්භ කළ බව ලංකා ඛනිජ තෙල් නීතිගත සංස්ථාව පවසනවා.\nඑසේම, පෙට්රල් මෙටි්‍රක් ටොන් 37,500ක් සහිතව ඊයේ දිනයේ දිවයිනට තවත් නෞකාවක් පැමිණ ඇති අතර, එහි පෙට්රල් ගොඩබෑම අද සිදුකිරීමටයි නියමිතව ඇත්තේ.\nඒ අනුව කිසිදු ඉන්ධන හිඟයක් ඇති නොවන බව සංස්ථාව පෙන්වා දෙනවා.\nකෙසේ වෙතත්, කෙසේ වෙතත් සිංහල - දෙමළ අලුත් අවුරුද්ද යෙදී තිබූ ඊයේ දිනයේදීත් දිවයින පුරා ඉන්ධන පිරවුම්හල් රැසක් වසා තිබූ අතර, විවෘතව පැවති පිරවුම්හල් වල දිගු පෝලිම් පැවතුණා.",
       "URL": "https://www.hirunews.lk/301978/කෑන්-සහ-බූලිවලට-ඉන්ධන-ලබාදීම-දිගට-ම-අත්හිටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1230"
}