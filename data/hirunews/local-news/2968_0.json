{
       "Source": "hirunews",
       "Timestamp": "Sunday, 05 January 2020 - 19:06",
       "Headline": "ජනපතිගේ ප්‍රධානත්වයෙන් දානමය පුණ්‍යකර්මයක්",
       "News Content": "එල්.ටී.ටී.ඊ ත්‍රස්තවාදය පරාජය කිරීමට එක්වූ සුසංයෝගය, රට ඉදිරියේ ඇති ආර්ථික යුද්ධය සහ ජාත්‍යන්තර අභියෝග ජයගැනීමට කැප විය යුතු බව මහාචාර්ය පූජ්‍ය මැදගොඩ අභයතිස්ස හිමියන් පවසනවා.\nඋන්වහන්සේ මේ බව කියා සිටියේ ජනාධිපතිවරයාට, රණවිරුවන්ට, රටට සහ ජනතාවට සෙත්පතා කොටුව ජනාධිපති මන්දිරයේ පැවති සර්වරාත්‍රීක පරිත්‍රාණ ධර්ම දේශනනාවක් ඊයේ එක්වෙමින්.\nඅනතුරුව මහා සංඝරත්නය 300 නමක් විෂයෙහි දානමය පුණ්‍යකර්මයක් ද අද (05) දහවල් සිදුකෙරුණා.\nරටේ ජාතික ආරක්ෂාව සහ අභිවෘද්ධිය ජනතාව බලාපොරොත්තු  වන බව මල්වතු පාර්ශවයේ අනුනායක පූජ්‍ය නියංගොඩ විජිතසිරි හිමියන් අනුශාසනාවක් සිදුකරමින් එහිදී කියා සිටියා.\nශ්‍රී ලංකා අමරපුර මහා නිකායේ ශ්‍රී ධර්මරක්ෂිත මහා නිකායේ මහනායක රාජකීය පණ්ඩිත පූජ්‍ය ත්‍රිකුණාමලයේ ආනන්ද හිමියන් ද මෙහිදී අනුශාසනාවක් සිදුකළා.",
       "URL": "https://www.hirunews.lk/231639/ජනපතිගේ-ප්‍රධානත්වයෙන්-දානමය-පුණ්‍යකර්මයක්",
       "Category": "Local News",
       "Parent URL": "https://www.hirunews.lk/local-news.php?pageID=2968"
}