{
       "Source": "hirunews",
       "Timestamp": "Monday, 31 October 2022 - 8:43",
       "Headline": "ලොව දිගම මගී දුම්රිය ධාවනය කර ස්විට්සර්ලන්තය වාර්තාවක් පිහිටුවයි",
       "News Content": "ලොව දිගම මගී දුම්රිය ධාවනය කරමින් වාර්තාවක් පිහිටුවීමට ස්විට්සර්ලන්ත දුම්රිය රියදුරෙකු සමත්වී තිබෙනවා.\nමැදිරි 100කින් සමන්විත කිලෝමීටර 1.9 ක් දිගැති දුම්රිය ඇල්ප්ස් දුම්රිය මාර්ගයේ ගමන් කිරීමෙනුයි මෙම වාර්තාව පිහිටුවා ඇත්තේ.\nඑය ධාවනය කර ඇති දුර ප්‍රමාණය කිලෝමීටර 25 ක් බවයි විදෙස් මාධ්‍ය වාර්තා සඳහන් කළේ.\nස්විට්සර්ලන්ත දුම්රිය සේවයට වසර 175 ක් සපිරීම නිමිත්තෙනුයි මෙම දුම්රිය ගමන සංවිධාන කර තිබුණේ.\n2008 වසරේදී යුනෙස්කෝ ලෝක උරුමයක් ලෙස නම් කරන ලද ඇල්ප්ස් දුම්රිය මාර්ගයේ උමං 22 ක් සහ පාලම් 48 ක් ඇති බව සඳහන්.",
       "URL": "https://www.hirunews.lk/319257/ලොව-දිගම-මගී-දුම්රිය-ධාවනය-කර-ස්විට්සර්ලන්තය-වාර්තාවක්-පිහිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=767"
}