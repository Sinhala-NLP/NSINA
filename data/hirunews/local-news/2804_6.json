{
       "Source": "hirunews",
       "Timestamp": "Friday, 10 April 2020 - 20:15",
       "Headline": "කොරෝනා නිසා විදෙස් රටවල සිරවී සිටින ශ්‍රී ලාංකිකයන්ගේ ඉල්ලීම",
       "News Content": "කොවිඩ් 19 වෛසරස ව්‍යප්තියත් සමග ලොව පුරා රටවල නගර රැසක් මේ වනිවට සම්පූර්ණයෙන් වසා දමා අවසන්.\nඑම විවිධ රටවල සිරවී සිටින ශ්‍රී ලාංකිකයින් රජය ඇතුළු බලධාරීන්ගෙන් ඉල්ලා සිටින්නේ හැකි ඉක්මනින් තමන් මව් රටට ගෙන්වා ගන්නා ලෙසටයි.\nඉන්දියාවේ විවිධ නගරවල උසස් අධ්‍යාපන කටයුතු සඳහා ගොස් සිටින ශ්‍රී ලාංකික සිසුන් තමන් යළි මෙරටට ගෙන්වා ගන්නා ලෙසට ඉල්ලා සිටියා.\nකෙසේ වුවත් විදෙස්ගත ශ්‍රී ලාංකිකයින් මෙරටට ගෙන්වා ගැනීමේ ගැටළුවක් නොමැති බවත් ඔවුන් මෙරට නිරෝධායන ක්‍රියාවලියට ඇතුළත් කිරීමෙන් පසු සමාජගත කළ හැකි බවත් වසංගත රෝග විද්‍යා අංශයේ අධ්‍යක්ෂ වෛද්‍ය සුදත් සමරවීර මහා පවසනවා.",
       "URL": "https://www.hirunews.lk/238366/කොරෝනා-නිසා-විදෙස්-රටවල-සිරවී-සිටින-ශ්‍රී-ලාංකිකයන්ගේ-ඉල්ලීම",
       "Category": "Local News",
       "Parent URL": "https://www.hirunews.lk/local-news.php?pageID=2804"
}