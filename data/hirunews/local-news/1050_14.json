{
       "Source": "hirunews",
       "Timestamp": "Sunday, 03 July 2022 - 6:52",
       "Headline": "ප්‍රදේශ කිහිපයක ජල සැපයුම හදිසියේ නවතියි",
       "News Content": "හදිසි බිඳ වැටීමක් හේතුවෙන් කොළඹ ප්‍රදේශ කිහිපයක ජල සැපයුම අඩාල වී තිබෙනවා.\nඅද (03) පෙරවරුවේ සිට කොළොන්නාව නගර සභා බල ප්‍රදේශය, මොරගස්මුල්ල, රාජගිරිය, නාවල පාර සහ විවෘත විශ්වවිද්‍යාලය දක්වා මාර්ගවල ජල සැපයුම මෙලෙස ඇනහිට ඇති බවයි වාර්තා වන්නේ.\nජල සම්පාදන හා ජලාපවහාන මණ්ඩලය නිවේදනය කළේ මේ වනවිට එම සැපයුම් කටයුතු යථා තත්ත්වයට පත්කර ගැනීමට කටයුතු සිදු කෙරෙමින් ඇති බවයි.\nඒ අනුව අද පෙරවරු 10 පමණ වනවිට එම ජල සැපයුම යථා තත්ත්වයට පත්කිරීමට හැකිවනු ඇති බවයි මණ්ඩලය සඳහන් කළේ.",
       "URL": "https://www.hirunews.lk/308871/ප්‍රදේශ-කිහිපයක-ජල-සැපයුම-හදිසියේ-නවතියි",
       "Category": "Local News",
       "Parent URL": "https://www.hirunews.lk/local-news.php?pageID=1050"
}