{
       "Source": "hirunews",
       "Timestamp": "Wednesday, 10 January 2018 - 16:01",
       "Headline": "මවකට එපා වූ බිළිඳිය බස් නැවතුමේ (ඡායාරූප)",
       "News Content": "දින තුනක් පමණ වයසැති කුඩා බිළිඳියක් බස් නැවතුමක දමා ගොස් සිටියදී හමුවී තිබෙනවා.\nකිලිනොච්චිය රෝහල ඉදිරිපිට ඇති බස් නැවතුමක මෙම බිළිඳිය සිටින බවට ප්‍රදේශවාසීන් විසිනුයි පොලිසියට දැනුම්දී ඇත්තේ.\nරෙදි කැබලි කිහිපයක ඔතා තිබු කුඩා බිළිඳිය කිලිනොච්චි මහ රෝහලේ ළදරු ඒකකයට ඇතුලත් කර තිබෙනවා.\nඇය යහපත් සෞඛ්‍ය තත්වයෙන් පසුවන බවයි රෝහල් ආරංචි මාර්ග සඳහන් කර ඇත්තේ.\nබිළිඳියගේ මව කවුරුන් ද යන්න මෙතෙක් අනාවරණ වී නොමැති අතර ප්‍රදේශයේ ඇති සී සී ටී වී කැමරා දර්ශණ ද ලබා ගනිමින් පරීක්ෂණ ක්‍රියාත්මක කරන බව පොලිසිය ප්‍රකාශකර තිබෙනවා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/180679/මවකට-එපා-වූ-බිළිඳිය-බස්-නැවතුමේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4133"
}