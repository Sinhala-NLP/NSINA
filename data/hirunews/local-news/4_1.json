{
       "Source": "hirunews",
       "Timestamp": "Wednesday, 27 September 2023 - 17:12",
       "Headline": "කොරියානු භාෂා විශේෂ පරීක්ෂණය පිළිබඳව දැනුම්දීමක්",
       "News Content": "කොරියානු භාෂා විශේෂ පරීක්ෂණය පිළිබඳව ශ්‍රි ලංකා විදේශ සේවා නියුක්ති කාර්යාංශය විශේෂ දැනුම්දීමක් සිදුකොට තිබෙනවා.\nඑම කාර්‍යාංශය ප්‍රකාශ කොට සිටින්නේ කොරියානු භාෂා විශේෂ පරීක්ෂණය සඳහා අයදුම්පත් දින 03ක් නිකුත් කිරීමට තීරණය කර ඇති බවයි.\nඒ අනුව 2023 වර්ෂයට අදාළව පැවැත්වීමට නියමිත කොරියානු භාෂා විශේෂ පරීක්ෂණය සඳහා අයදුම්පත් නිකුත් කිරීම 2023.10.04 දින සිට 2023.10.06 දින දක්වා සිදුකෙරෙන අතර මාර්ගගත ක්‍රමය ඔස්සේ මෙම අයදුම්පත් නිකුත් කරන බවයි සඳහන් වෙන්නේ.\nකොරියානු මානව සම්පත් අංශය විසින් පවත්වන මෙම විභාගය සඳහා ඉදිරිපත් වීමට සුදුසුකම් ලැබූවන්ගේ නාම ලේඛනය කාර්යාංශයේ නිල වෙබ් අඩවියේ පළකර ඇති බවයි වැඩිදුරටත් සඳහන් වෙන්නේ.\nනිශ්පාදන, ඉදිකිරීම් හා ධීවර යන ක්ෂේත්‍රවලට අදාළව මෙම විශේෂ කොරියානු භාෂා පරීක්ෂණය පැවැත්වීමට තීරණය කර ඇත්තේ නොවැම්බර් මාසයේදී පරිගණක ආශ්‍රිතව මෙම විභාගය පැවැත්වීමට සැලසුම් කර තිබෙන බවයි වාර්තා වෙන්නේ.\nදකුණු කොරියාවේ වසර 4 මාස 10 ක කාලයක් සේවය කර නියමිත ගිවිසුම් කාලය අවසන්වීමෙන් පසු මෙරටට පැමිණ යළි දකුණු කොරියාවේ සේවය සඳහා යාමට කැමැත්තක් දක්වන වයස අවුරුදු 18-39 අතර ශ්‍රි ලාංකිකයින්ට මෙම විභාගයට අයදුම් කිරීමට හැකියාවක් පවතිනවා.",
       "URL": "https://www.hirunews.lk/349563/කොරියානු-භාෂා-විශේෂ-පරීක්ෂණය-පිළිබඳව-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=4"
}