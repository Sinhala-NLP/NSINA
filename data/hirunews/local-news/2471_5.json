{
       "Source": "hirunews",
       "Timestamp": "Monday, 07 September 2020 - 15:15",
       "Headline": "පළාත් කිහිපයකට හෙට වැසි (වීඩියෝ)",
       "News Content": "බස්නාහිර, සබරගමුව, මධ්‍යම සහ වයඹ පළාත්වල මෙන්ම ගාල්ල සහ මාතර දිස්ත්‍රික්කවල ඇතැම් ස්ථානවලට හෙට දිනයේ මිලිමීටර 50 ට වැඩි තරමක තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් ඌව පළාතේ සහ අම්පාර, මඩකලපුව යන දිස්ත්‍රික්කවලට සවස දෙකෙන් පසු තැනින් තැන වැසි හෝ ගිගුරුම් සහිත වැසි ඇතිවිය හැකි බවයි එම දෙපාර්තමේන්තුව නිවේදනය කළේ.\nදිවයින හරහා උතුර, උතුරු මැද සහ වයඹ පළාත්වලත්, ත්‍රිකුණාමලය, හම්බන්තොට, මහනුවර සහ නුවරඑළිය දිස්ත්‍රික්කවලත් පැයට කිලෝමීටර 50 ක පමණ සුළං ද ඇතිවිය හැකියි.\nගිගුරුම් සහිත වැසි පවතින විට අකුණු මගින් සහ තාවකාලික තද සුළං මගින් ඇතිවන අනතුරු අවම කරගැනිමට පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවට දැනුම් දෙනවා.",
       "URL": "https://www.hirunews.lk/249628/පළාත්-කිහිපයකට-හෙට-වැසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2471"
}