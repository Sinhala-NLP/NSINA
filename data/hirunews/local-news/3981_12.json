{
       "Source": "hirunews",
       "Timestamp": "Saturday, 21 April 2018 - 9:48",
       "Headline": "මුලතිව් රක්ෂිතයක ගින්නකින් අක්කර 40 ක් විනාශ වෙයි (ඡායාරූප)",
       "News Content": "මුලතිව්,කේප්පාපිලව් රක්ෂිත සීමාවේ හටගත් ගින්නකින් අක්කර 40 කට වැඩි ප්‍රමාණයක්  විනාශ වි තිබෙනවා.\nඊයේ (20) සවස මේ ගින්න හටගෙන ඇති බවයි පොලිසිය පැවසුවේ.\nමේ ගින්න කිසියම්  පුද්ගලයෙකුගේ විසින් සිදුකල ක්‍රියාවක් ද නැතහොත් ස්වාභාවිකව හට ගත් ගින්නක් ද යන්න පිළබඳව  මෙතෙක්  අනාවරණය වී නැහැ.\nකෙසේ වෙතත් ගින්න හට ගැනීමෙන් අනතුරුව ප්‍රදේශවාසින් විසින් කල දැනුම් දීමකට අනුව එම ස්ථානයට පැමිණි මුලතිව් ආරක්ෂක සේනා මුලස්ථානයේ යුධ හමුදා සෙබළුන් විසින් ගින්න නිවා දැමීමට කටයුතු කර තිබෙනවා.\nමුලතිව් පොලිසිය ගින්න සම්බන්ධයෙන් වැඩිදුර විමර්ශන සිදුකරනවා.\n(ඡායාරූප - මාධව කුලසුරිය)",
       "URL": "https://www.hirunews.lk/188885/මුලතිව්-රක්ෂිතයක-ගින්නකින්-අක්කර-40-ක්-විනාශ-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3981"
}