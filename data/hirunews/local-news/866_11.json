{
       "Source": "hirunews",
       "Timestamp": "Thursday, 15 September 2022 - 19:02",
       "Headline": "ගෑස්වලට චරිත - මුදිත ඇවිලෙයි! (වීඩියෝ)",
       "News Content": "ලිට්‍රෝ සමාගම ගෑස් මිල දී ගැනීමේ දී, OQ සමාගමෙන් ගෑස් මිල දී ගන්නේ රුපියල් 105.40කට බවත්, සියෑම් ගෑස් සමාගමින් ගෑස් මිල දී ගන්නේ නම් ඒ සඳහා රුපියල් 112ක මිලක් එම සමාගමට ගෙවිය යුතුව තිබුණු බවත් එබැවින් වඩා වාසිදායක තේරීම ලෙස OQ සමාගමේ ගෑස් මිල දී ගත් බවත් ලිට්‍රෝ සභාපති මුදිත පීරිස් පවසනවා.\nඔහු ඒ බව කියා සිටියේ, ගෑස් මිල දී ගැනීමේ දී OQ සමාගමට වඩා සියෑම් සමාගමේ ගෑස් මිල දී ගත්තේ නම් වඩා ලාභදායක යැයි පාර්ලිමේන්තු මන්ත්‍රී චරිත හේරත් විසින් කරන ලද ප්‍රකාශයකට පිළිතුරු වශයෙන්.\nඑහි දී ලිට්‍රෝ සභාපති කියා සිටියේ, ජූනි මාසයේ දී ගෑස් මෙට්‍රික් ටොන් 6975ක් මෙරටට ගෙනැවිත් බෙදා හැර ඇති බවත්, මන්ත්‍රීවරයා විසින් කරුණු හරි හැටි නො දැන කරන ලද ප්‍රකාශයක් බවයි ලිට්‍රෝ සභාපති කියා සිටියේ.\nමේ හා සම්බන්ධ බිල්පත් සහ අදාල ලියකිවිලි තම ආයතනය සතු බවත්, ඒවා මාධ්‍ය වෙත මුදා හැරිය හැකි බවත් ලිට්‍රෝ සභාපතිවරයා කියා සිටියා.",
       "URL": "https://www.hirunews.lk/315485/ගෑස්වලට-චරිත-මුදිත-ඇවිලෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=866"
}