{
       "Source": "hirunews",
       "Timestamp": "Sunday, 03 July 2016 - 10:52",
       "Headline": "පියාගේ  බල කිරීමට 19 හැවිරිදි හෙදිය කල ජාවාරම (ඡායාරූප)",
       "News Content": "හෙරොයින් ග්‍රෑම් 20 යි මිලිග්‍රෑම් 10 ක් සමග 19 හැවිරිදි අවිවාහක තරුණියක් පොලිස් අත්අඩංගුවට ගෙන තිබෙනවා.\nගාල්ල පොලිසියේ දුෂණ මර්දන ඒකකයට ලැබුනු තොරතුරකට අනුව ගාල්ල වැලිවත්ත ප්‍රදේශයේදී සැකකටයුතු තරුණියක් පරීක්ෂා කිරීමේදීයි හෙරොයින් හමුවී ඇත්තේ.\nමෙම සැකකාර තරුණියගේ පියා සහ මව ද හෙරොයින් ළග තබාගැනීමේ චෝදනා මත රක්ෂිත බන්ධනාගාර ගතව පසුවන බවට අනාවරණ වී තිබෙනවා.\nතරුණිය පොලිසියට ප්‍රකාශකර ඇත්තේ පියාගේ බල කිරීම මත විටින් විට මත් කුඩු බන්ධනාගාරයට ගෙන ගොස් ලබාදුන් බවයි.\nඇය හික්කඩුව ප්‍රදේශයේ පදිංචිකාරියක් වන අතර පෞද්ගලික වෛද්‍ය ආයතනයක හෙදියක් ලෙස ඇය සේවය කර ඇතැයි ද සඳහන්.\nසැකකාර තරුණිය මේවන විට පොලිස් භාරයේ සිටින අතර ඇය අද ගාල්ල මහේස්ත්‍රාත් හමුවට ඉදිරිපත් කිරීමට නියමිතයි.\nඡායාරූප - රත්ගම රොෂාන් පියතිලක",
       "URL": "https://www.hirunews.lk/137064/පියාගේ-බල-කිරීමට-19-හැවිරිදි-හෙදිය-කල-ජාවාරම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4981"
}