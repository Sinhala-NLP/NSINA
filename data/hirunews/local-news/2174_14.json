{
       "Source": "hirunews",
       "Timestamp": "Tuesday, 02 February 2021 - 9:31",
       "Headline": "සොරකමේ ගිහින් කකුල කැඩුණු යතුරුපැදි සොරා පොලිස් ජීප් රථයෙන් රෝහලට (වීඩියෝ)",
       "News Content": "යතුරුපැදියක් සොරා ගැනීමට තැත්කළ පුද්ගලයෙකු පොලිසිය විසින් අල්ලාගෙන රෝහල් ගතකළ පුවතක් හෝමාගම, පිටිපන ප්‍රදේශයෙන් වාර්තා වනවා.\nපිටිපන ප්‍රදේශයේ ගරාජයක නවතා තිබූ යතුරුපැදියක් අදාල පුද්ගලයා විසින් මෙලෙස සොරා ගැනීමට තැත්කර ඇති බවයි වාර්තා වන්නේ.\nමෙම පුද්ගලයා ගරාජයේ නවතා තිබූ යතුරුපැදි සොරාගෙන පලා යාමට උත්සහ කළ අවස්ථාවේ එය දුටු ගරාජයේ හිමිකරු කෑගසා තිබෙනවා.\nඑම කෑගැසීමෙ ඇසුණු අසල සිටි පුද්ගලයින් සොරා අල්ලා ගැනීමට උත්සහ කර ඇති අතර එම අවස්ථවේ කලබලයට පත්වූ ඔහු මාර්ගයේ අලුත්වැඩියා කරමින් තිබූ කානුවකට යතුරුපැදිය සමඟ ඇද වැටී ඇති බවයි වාර්තාවන්නේ.\nඒ සමඟ ක්‍රියාත්මක වූ අසල සිටි පිරිස සැකකරු අල්ලගෙන එම අවස්ථාව් අදාල ස්ථානයෙන් යමින් සිටි පොලිස් නිලධාරීන් පිරිසකට භාර දී තිබෙනවා.\nසැකකරු යතුරුපැදිය සමඟ කාණුවට වැටී සිදුවූ අනතුරෙන් ඔහුගේ එක් පාදයක් බිඳී ගොස් ඇති අතර සැකකරු ප්‍රතිකාර සඳහා පොලිස් ජීප් රථයේ නංවාගෙන හෝමාගම රෝහලට රැගෙන ගිය බවයි අප වාර්තාකරු පැවසුවේ.\nපොලිසිය විසින් සිදුකළ ප්‍රශ්න කිරීම් වලදී අනාවරණය වී ඇත්තේ සැකකරු විසින් පසුගිය මාසයේ මේ ආකාරයෙන්ම තවත් යතුරුපැදියක් සොරාගෙන ඇති බවටයි.",
       "URL": "https://www.hirunews.lk/261406/සොරකමේ-ගිහින්-කකුල-කැඩුණු-යතුරුපැදි-සොරා-පොලිස්-ජීප්-රථයෙන්-රෝහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2174"
}