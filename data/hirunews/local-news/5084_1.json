{
       "Source": "hirunews",
       "Timestamp": "Monday, 18 April 2016 - 13:56",
       "Headline": "උතුරු පළාත් සභාවේ අමාත්‍ය මණ්ඩලය සංශෝධනය ප්‍රජාතන්ත්‍ර විරෝධීයි",
       "News Content": "උතුරු පළාත් සභාවේ අමාත්‍ය මණ්ඩලය සංශෝධනය කළ යුතු බවට යෝජනා ඉදිරිපත් වී ඇතත් එවැනි ක්‍රියාවක් සිදුකිරීම ප්‍රජාතන්ත්‍ර විරෝධී බව විපක්ෂ නායක ආර්. සම්බන්ධන් ප්‍රකාශ කළා.\nවිපක්ෂ නායකවරයා මේ බව කියා සිටියේ යාපනය - කෝපායි ප්‍රදේශයේ ඊයේ පැවති රැස්වීමක් අතරතුර මාධ්‍යවේදීන් කළ විමසීමකට ප්‍රතිචාර දක්වමින්.\nඋතුර පලාත් සභාවේ අමාත්‍යවරුන්ගේ ධුර කාලයට වසර  දෙකහමාරක් ගතවී ඇති නිසා ඉතිරි වසර දෙකහමාර සඳහා අලූතින් අමාත්‍යවරු පත්කරන ලෙස දෙමළ ජාතික සන්ධානයේ පළාත් සභා මන්ත්‍රීවරුන් 16 දෙනෙකු පසුගියදා උතුර මහ ඇමතිවරයා වෙත ලිපියක් භාරදී තිබුණා.\nකෙසේ වෙතත් කිසිදු අමාත්‍යවරයෙකු වරදක් කර නොමැති නිසා මෙලෙස මාරු කිරීම අනවශ්‍ය බවයි විපක්ෂ නායක ආර්. සම්බන්ධන් සඳහන් කළේ.",
       "URL": "https://www.hirunews.lk/131127/උතුරු-පළාත්-සභාවේ-අමාත්‍ය-මණ්ඩලය-සංශෝධනය-ප්‍රජාතන්ත්‍ර-විරෝධීයි",
       "Category": "Local News",
       "Parent URL": "https://www.hirunews.lk/local-news.php?pageID=5084"
}