{
       "Source": "hirunews",
       "Timestamp": "Thursday, 24 August 2023 - 10:34",
       "Headline": "දකුණට විදුලිය දෙන පොල්පිටිය - හම්බන්තොට සම්ප්‍රේෂණ මාර්ගය ජාතික පද්ධතියට එක් කෙරේ",
       "News Content": "අලුතින් රැහැන් අදිනු ලැබූ පොල්පිටිය - හම්බන්තොට සම්ප්‍රේෂණ මාර්ගය මගින් දකුණු පළාත ජාතික විදුලිබල පද්ධතියට සම්බන්ධ කර තිබෙනවා.\nඊට අදාළ පර්යේෂණ කටයුතු ඊයේ (23) දිනයේ සිදුකෙරුණු බවයි ජ්‍යෙෂ්ඨ විදුලි ඉංජිනේරු සංගමයේ මාධ්‍ය ප්‍රකාශක නන්දික පතිරගේ කියා සිටියේ.\nමෙම සම්ප්‍රේෂණ මාර්ගයේ පරීක්ෂණ අතරවාරයේදී සිදුවූ දෝෂයක් හේතුවෙන් හම්බන්තොට, මාතර, ඇඹිලිපිටිය සහ බෙලිඅත්ත ප්‍රදේශවලට විදුලිය විසන්ධි වූ අතර පැය භාගයක් වැනි කාලයක් තුළ එය යථා තත්ත්වයට පත් කර තිබෙනවා.",
       "URL": "https://www.hirunews.lk/345907/දකුණට-විදුලිය-දෙන-පොල්පිටිය-හම්බන්තොට-සම්ප්‍රේෂණ-මාර්ගය-ජාතික-පද්ධතියට-එක්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=77"
}