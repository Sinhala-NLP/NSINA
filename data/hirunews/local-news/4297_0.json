{
       "Source": "hirunews",
       "Timestamp": "Friday, 29 September 2017 - 14:27",
       "Headline": "සයිටම් අහෝසි නොකරන බව සෞඛ්‍ය ඇමති යළිත් අවධාරණය කරයි",
       "News Content": "මාලඹේ පෞද්ගලික වෛද්‍ය විද්‍යාලය කිසිසේත් අහෝසි නොකරන බව සෞඛ්‍ය අමාත්‍ය රාජිත සේනාරත්න යළි අවධාරණය කළා.\nඒ, කිරිබත්ගොඩ මූලික රෝහලේ ඊයේ (28) පැවති උත්සවයකට එක්වෙමින්.\nඑහිදී අමාත්‍යවරයා පෙන්වා දුන්නේ උසස් පෙළ දක්වා පෞද්ගලික අධ්‍යාපන ආයතනවලට යන ඇතමුන් පෞද්ගලික වෛද්‍ය අධ්‍යාපනයට විරෝධය දක්වන බවයි.\nතමන් පක්ෂ මාරු කළ ද ප්‍රතිපත්ති වෙනස් නොකරන බවයි අමාත්‍යවරයා සදහන් කළේ.\nමේ අතර, කොළඹ අද පැවති මාධ්‍ය හමුවකට එක්වු අන්තර් විශ්වවිද්‍යාලයීය ශිෂ්‍ය බලමණ්ඩලයේ කැඳවුම්කරු ලහිරු වීරසේකර, මාලඹේ පෞද්ගලික වෛද්‍ය විද්‍යාලය සම්බන්ධයෙන් අදහස් පළ කළා.\nඔහු කියා සිටියේ ආණ්ඩුවේ අමාත්‍යවරුන්ගේ ප්‍රකාශවලට බියෙන් එම සටන අත්නොහරින බවයි.",
       "URL": "https://www.hirunews.lk/172153/සයිටම්-අහෝසි-නොකරන-බව-සෞඛ්‍ය-ඇමති-යළිත්-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4297"
}