{
       "Source": "hirunews",
       "Timestamp": "Thursday, 02 December 2021 - 15:18",
       "Headline": "රාජගිරිය අනතුර සම්බන්ධයෙන් පාඨලීට එරෙහි නඩුව කොළඹ මහාධිකරණය කැඳවයි",
       "News Content": "2016 වසරේ රාජගිරිය ප්‍රදේශයේදී අපරික්ෂාකාරී ලෙස රිය පදවා තරුණයෙකුට බරපතළ තුවාල සිදු කිරීම ඇතුළු චෝදනා එල්ල වී සිටින හිටපු අමාත්‍ය පාඨලී චම්පික රණවක ඇතුළු තුන් දෙනෙකුට අධිචෝදනා කියවා දීම අද (02) කොළඹ මහාධිකරණයේදී සිදු කෙරුණා.\nඒ මෙම නඩුව මහාධිකරණ විනිසුරු දමිත් තොටවත්ත හමුවේ කැඳවූ අවස්ථාවේදීයි.\nහිටපු අමාත්‍ය පාඨලී චම්පික රණවකට අමතරව ඔහුගේ රියදුරු දිලුම් තුසිත කුමාරට සහ වැලිකඩ පොලිසියේ හිටපු ස්ථානාධිපති හා වත්මන් සහකාර පොලිස් අධිකාරි සුදත් අස්මඩලට එරෙහිව පසුගියදා නඩුව කැඳවූ අවස්ථාවේ දී නීතිපතිවරයා අධිචෝදනා ගොනු කර තිබුණා.",
       "URL": "https://www.hirunews.lk/289826/රාජගිරිය-අනතුර-සම්බන්ධයෙන්-පාඨලීට-එරෙහි-නඩුව-කොළඹ-මහාධිකරණය-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=1522"
}