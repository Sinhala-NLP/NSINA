{
       "Source": "hirunews",
       "Timestamp": "Wednesday, 03 February 2021 - 16:17",
       "Headline": "රිදීමාලියද්දේ ඇඟළුම් කර්මාන්තශාලාවක 176 කට කොරෝනා",
       "News Content": "රිදීමාලියද්ද - ගැමුණුපුර ප්‍රදේශයේ ඇඟළුම් කර්මාන්තශාලාවක සේවක සේවිකාවන් 176 දෙනෙකුට කොරෝනා වෛරසය ආසාදනය වී තිබෙනවා.\nඒ හේතුවෙන් අදාළ ඇඟළුම් කර්මාන්තශාලාව සති දෙකක පමණ කාලයක් වසා දමා ඇති බවයි වාර්තාවන්නේ.\nඑම ඇඟළුම් කර්මාන්තශාලාවේ සේවක සේවිකාවන් 2300 දෙනෙකුගෙන් 540 කට සිදුකරන ලද පී.සී.ආර්. පරීක්ෂණවලිනුයි මෙම පිරිසට වෛරසය ආසාදනය වී ඇති බවට තහවුරු වී ඇත්තේ.\nආසාදනය වූ සේවක සේවිකාවන් රිදීමාලියද්ද - ගැමුණුපුර, අරවත්ත, අබේපුර, කෙසෙල්පොත උතුර සහ දකුණ යන ප්‍රදේශවල පදිංචිකරුවන් බව හිරු වාර්තාකරුවන් සඳහන් කළා.",
       "URL": "https://www.hirunews.lk/261562/රිදීමාලියද්දේ-ඇඟළුම්-කර්මාන්තශාලාවක-176-කට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2171"
}