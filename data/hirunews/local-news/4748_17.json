{
       "Source": "hirunews",
       "Timestamp": "Sunday, 18 December 2016 - 10:36",
       "Headline": "කුඩා ළමුන් යොදාගනිමින් සිදුකරන ජාවාරමක් හෙළිවේ (ඡායාරූප)",
       "News Content": "කුඩා ළමුන් යොදාගනිමින්  මුදල් ඉපයීමේ ජාවාරමක් පිළිබදව කතරගම ප්‍රදේශයෙන් වාර්තා වනවා.\nකතරගම පුජා භූමිය ආශ්‍රිතව මෙම ජාවාරම සිදුකරන බවයි අප වාර්තාකරු පැවසුවේ.\nඇතැම් දෙමව්පියන් විසින් මෙලෙස සිය දරුවන් යොදාගනිමින් කතරගම වන්දනාවේ පැමිණෙන ජනතාවගෙන් මුදල් ලබාගන්නා බව සදහන්.\nවයස අවුරුදු 05ත් 16ත් අතර දරුවන් මෙම ජාවාරම සදහා යොදාගන්නා අතර,මෙම පිරිස් වලින් වැඩිම ප්‍රමාණයක් තිස්සමහාරාම,වීරවිල,බෙරළිහෙල යන ප්‍රදේශවල පදිංචිකරුවන් බවටයි වාර්තාවන්නේ.\nඅප වාර්තාකරු වැඩිදුරටත් සදහන් කළේ දැනට ළමුන් 70ක් පමණ මෙම ජාවාරමේ යොදවා ඇති බවයි.\nමෙලස ජාවාරමේ යොදවා සිටි ළමුන් 23 දෙනෙකු මීට පෙර කතරගම පොලිසිය විසින් අත්අඩංගුවට ගෙන ඇතිබව සදහන්.\nඡායාරූප - කතරගම දේවප්‍රිය",
       "URL": "https://www.hirunews.lk/149980/කුඩා-ළමුන්-යොදාගනිමින්-සිදුකරන-ජාවාරමක්-හෙළිවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4748"
}