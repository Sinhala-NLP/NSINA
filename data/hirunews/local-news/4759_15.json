{
       "Source": "hirunews",
       "Timestamp": "Saturday, 10 December 2016 - 18:51",
       "Headline": "සාමූහික වගකීමෙන් ඔබ්බට යෑමට ඇමතිවරයෙකු සූදානම්",
       "News Content": "දූෂණ වංචා සිදුකළ පුද්ගලයින් සම්බන්ධයෙන් සිදුකළ යුත්තේ ලිපි ගොනු සකස් කරමින් සිටීම නොව කඩිනමින් දඩුවම් ලබාදීම බව දූෂණ විරෝධී පෙරමුණ සංවිධානයේ සභාපති පූජ්‍ය උලපනේ සුමංගල හිමියන් පවසනවා.\nඋන්වහන්සේ මේ බව කියා සිටියේ එම පෙරමුණ විසින් ජාත්‍යන්තර දූෂණ විරෝධී දිනයට සමගාමීව සංවිධාන කළ සමුළුවකට කොළඹදී ඊයේ (09) එක්වෙමින්.\nඋත්සවය අමතමින් නගර සැළසුම් හා බස්නාහිර සංවර්ධන අමාත්‍ය පාඨලී චම්පික රණවක කියා සිටියේ දූෂිතයන්ට දඩුවම් කිරීම සඳහා අධිකරණ යාන්ත්‍රණයක් පිහිටුවිය යුතු බවයි.\nඑමෙන්ම දූෂණවල නිරත වූ පුද්ගලයින්ට එරෙහිව අධිකරණ ක්‍රියාමාර්ග නොගතහොත් ඒ පිළිබඳව රටේ ජනතාව දැනුවත් කිරීමට සාමුහික වගකීමෙන් ඔබ්බට ගොස් කටයුතු කරන බව කැබිනට් මණ්ඩලයේදී ප්‍රකාශ කළ බවයි කියා සිටියේ.",
       "URL": "https://www.hirunews.lk/149406/සාමූහික-වගකීමෙන්-ඔබ්බට-යෑමට-ඇමතිවරයෙකු-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4759"
}