{
       "Source": "hirunews",
       "Timestamp": "Saturday, 03 September 2022 - 19:48",
       "Headline": "76 වැනි බ්‍රැඩ්බි පළිහ රාජකීයන්ට!",
       "News Content": "76 වැනි බ්‍රැඩ්බි ශූරතාව දිනා ගන්නට කොළඹ රාජකීය විද්‍යාලීය රග්බි කණ්ඩායම සමත් වුණා.\nඒ තරග අදියර දෙකක් ලෙසින් පැවැත්වෙන බ්‍රැඩ්බි පළිහ සඳහා වන තරගාවලියේ මහනුවර ත්‍රිත්ව විද්‍යාලීය රග්බි කණ්ඩායම සමස්ත ලකුණු 50-26ක් ලෙස පරාජයට පත් කරමින්.\nමෙම තරගාවලියේ පළමු තරගය රාජකීය විද්‍යාලයේ සත්කාරකත්වය යටතේ කොළඹ දී පැවැත් වුණු අතර, එම තරගය කොළඹ රාජකීයයන් ජයග්‍රහණය කළේ ලකුණු 29-0ක් ලෙස ත්‍රිත්ව පිළ පරාජය කරමින්.\nකෙසේ නමුත් මෙම තරගාවලියේ දෙවන අදියර අද(03) මහනුවර දී පැවැත් වුණු අතර එහි දී සත්කාරක ත්‍රිත්වයන් ලකුණු 26-21ක් ලෙස කොළඹ රාජකීයයන් පරාජය කළා.\nකෙසේ නමුත් සමස්ත තරග ලකුණුවල එකතුව අනුව ලකුණු 24කින් රාජකීයන් මෙවරත් බ්‍රැඩ්බි පළිහ තමන් සතු කර ගන්නට සමත් වුණා.\nඒ අනුව මහනුවර ත්‍රිත්ව විද්‍යාලය හා කොළඹ රාජකීය විද්‍යාලය අතර වාර්ෂිකව පැවැත්වෙන, බ්‍රැඩ්බි පළිහ සඳහා වන රග්බි ශූරතාව අඛණ්ඩව හය වැනි වතාවටත් තමන් සතු කර ගන්න කොළඹ රාජකීය පිළ සමත් වුණා.",
       "URL": "https://www.hirunews.lk/314473/76-වැනි-බ්‍රැඩ්බි-පළිහ-රාජකීයන්ට",
       "Category": "Local News",
       "Parent URL": "https://www.hirunews.lk/local-news.php?pageID=893"
}