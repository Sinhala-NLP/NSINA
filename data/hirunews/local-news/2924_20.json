{
       "Source": "hirunews",
       "Timestamp": "Friday, 31 January 2020 - 19:38",
       "Headline": "කේරළ ගංජා කිලෝ 190ක් සමග සැකකරුවෙකු අත්අඩංගුවට",
       "News Content": "යාපනය මාදුගල් ප්‍රදේශයේදී සිදු කළ මෙහෙයුමකින් කේරළ ගංජා කිලෝ 190ක් සමග සැකකරුවෙකු අත්අඩංගුවට ගෙන තිබෙනවා.\nයාපනය සුරාබදු දෙපාර්තමේන්තු නිලධාරීන්ගේ මුලිකත්වයෙන් මෙම වැටලීම කර තිබෙනවා.\nඊට නාවික හමුදාවේද සහය ලැබී ඇති බවයි සදහන් වන්නේ.\nඉන්දියාවේ සිට මෙම කේරළ ගංජා තොගය රැගෙන විත් ඇතැයි අනාවරණ වී ඇති අතර අත්අඩංගුවට ගත් සැකකරුගේ වයස අවුරුදු 21ක්.\nඋපාය දූතයෙකු යොදවා මෙම වැටලීම කල බව උතුරු පළාත් සහකාර සුරාබදු කොමසාරිස් ප්‍රභාත් ජයවික්‍රම හිරුට සඳහන් කළා.\nමෙම කේරළ ගංජා තොගයේ වටිනාකම රුපියල් ලක්ෂ 200ක් පමණ වන බවයි සදහන් වන්නේ.",
       "URL": "https://www.hirunews.lk/233454/කේරළ-ගංජා-කිලෝ-190ක්-සමග-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2924"
}