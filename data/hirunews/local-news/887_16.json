{
       "Source": "hirunews",
       "Timestamp": "Tuesday, 06 September 2022 - 15:34",
       "Headline": "අරලගංවිල වී ගබඩාව සම්බන්ධ රාජකාරීමය වගකීම් පැහැර හැරි ප්‍රාදේශීය කළමනාකරුවන්ට විනයානුකූල පියවර (වීඩියෝ)",
       "News Content": "හිරු ප්‍රවෘත්ති අණාවරණයත් සමඟ අරලගංවිල වී ගබඩාව සම්බන්ධ රාජකාරීමය වගකීම් පැහැර හැරි අම්පාර හා පොළොන්නරුව ප්‍රාදේශීය කළමනාකරුවන් සම්බන්ධයෙන් විනයානුකූල පියවර ගන්නා ලෙසට කෘෂිකර්ම අමාත්‍ය මහින්ද අමරවීර වී අලෙවි මණ්ඩලයේ සභාපතිවරයාට උපදෙස් ලබා දී තිබෙනවා.\nඅදාළ විමර්ශන අවසන් වන තෙක් එම නිලධාරීන් අනිවාර්ය නිවාඩු යැවීම සම්බන්ධයෙන් ද අද (06) අවසන් තීරණයක් ගැනීමට නියමිත බව කෘෂිකර්ම අමාත්‍යංශය නිවේදනයක් නිකුත් කරමින් සදහන් කළා.\nඒ අනුව අද දිනය තුල වහාම ඒ සම්බන්ධව වාර්තාවක් තමන්ට ලබා දෙන ලෙස වී අලෙවි මණ්ඩලයේ සභාපතිවරයා අම්පාර ප්‍රාදේශීය කළමනාකාරවරයාට උපදෙස් දී ඇති බව සඳහන්.\nමෙම ගබඩාවේ තිබී විනාශ වූ වී තොගය අම්පාරට අයත් වී තොගයක් බවට යි වාර්තා වන්නේ.",
       "URL": "https://www.hirunews.lk/314703/අරලගංවිල-වී-ගබඩාව-සම්බන්ධ-රාජකාරීමය-වගකීම්-පැහැර-හැරි-ප්‍රාදේශීය-කළමනාකරුවන්ට-විනයානුකූල-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=887"
}