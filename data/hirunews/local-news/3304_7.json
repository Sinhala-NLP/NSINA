{
       "Source": "hirunews",
       "Timestamp": "Wednesday, 12 June 2019 - 19:32",
       "Headline": "ඇමති තනතුරු ලබාගැනීම ගැන රවුෆ් හකීම්ගෙන් ඉඟියක්",
       "News Content": "මහනායක හිමිවරුන්ගේ ඉල්ලීම පරිදි යළි තනතුරු භාර ගැනීම සම්බන්ධයෙන් කඩිනමින් යහපත් ප්‍රතිචාරයක් දැක්වීමට සූදානම් බව ශ්‍රී ලංකා මුස්ලිම් කොංග්‍රසයේ නායක, හිටපු අමාත්‍ය රවුෆ් හකීම් පවසනවා.\nඅමාත්‍ය ධූරවලින් ඉවත් වූ මුස්ලිම් අමාත්‍යවරුන් ඊයේ රාමඤ්ඤ නිකායේ මහනායක අතිපූජ්‍ය නාපාන පේමසිරි හිමියන් ඇතුළු කාරක සංඝ සභාවේ හිමිවරුන් ද බැහැදැකීමට ගිය අතර, එහිදී ඔහු මේ බව කියා සිටියා.\nරාමඤ්ඤ නිකායේ මහනායක අතිපූජ්‍ය නාපාන පේමසිරි හිමියන්, එහි කාරක සංඝ සභික පූජ්‍ය හූරිකඩුවේ පවරසිරි හිමියන්, හිටපු අමාත්‍යවරුන් වන රවුෆ් හකීම් සහ රිෂාඩ් බදියුදීන් අතර එහිදී සාකච්ඡා වුණා.",
       "URL": "https://www.hirunews.lk/218278/ඇමති-තනතුරු-ලබාගැනීම-ගැන-රවුෆ්-හකීම්ගෙන්-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=3304"
}