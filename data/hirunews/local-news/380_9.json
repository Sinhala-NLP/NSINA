{
       "Source": "hirunews",
       "Timestamp": "Sunday, 30 April 2023 - 11:02",
       "Headline": "අවුරුදු හයක දැරියක් කෙළෙසූ ත්‍රීරෝද රථ රියදු‍රා අත්අඩංගුවට",
       "News Content": "සය හැවිරිදි දැරියක් අපයෝජනයට ලක් කළ ත්‍රිරෝද රථ රියැදුරකු පුවරසන්කුලම පොලීසිය විසින් අත්අඩංගුවට ගෙන තිබෙනවා.\nපියා අහිමි මෙම දැරියගේ මව විදෙස්ගතව සිටින අතර ඇය විසින් මෙම දැරිය මාස්පතා මුදලක් ගෙවීමේ පදනම මත රඳවා තබා තිබෙන්නේ වවුනියාව කාලි කුලම ප්‍රදේශයේ පිහිටි දැරිය අපයෝජනයට ලක් කළ තරුණයාගේම නිවසේය.\nදින කීපයකට ඉහතදී උණ රෝගය වැළඳුණු දැරිය රෝහලට ඇතුලත් කර බවයි වාර්තා වන්නේ.\nඑහිදී දැරියගේ රහස් ප්‍රදේශයෙන් අසාමාන්‍ය ලෙස රුධිරය වහනය වන දුටු වෛද්‍යවරුන් මේ සම්බන්ධයෙන් සොයා බැලීමක් කිරීමට පුවරසන්කුලම පොලිසිය දැනුවත් කර තිබෙනවා.\nඑම අනුව විමර්ශන ආරම්භ කළ පොලිසියට දැන ගැනීමට හැකිව ඇත්තේ එම නිවස තුළදී මෙම දැරිය එම තරුණයාගෙන් අපයෝජනයට ලක්වී ඇති බවයි.\nමේ වන විට අදාල සිද්ධිය සම්බන්ධයෙන් සැකකරු අත්අඩංගුවට ගෙන ඇති අතර විමර්ශනවලින් අනතුරුව අද දින වවුනියාව මහේස්ත්‍රාත් අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/333836/අවුරුදු-හයක-දැරියක්-කෙළෙසූ-ත්‍රීරෝද-රථ-රියදු‍රා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=380"
}