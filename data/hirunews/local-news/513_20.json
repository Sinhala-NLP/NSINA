{
       "Source": "hirunews",
       "Timestamp": "Saturday, 25 February 2023 - 15:28",
       "Headline": "මයන්ත සභාපතිකමෙන් ඉල්ලා අස්වෙයි - තීන්දුව පක්ෂ මහලේකම්ට දැනුම්දෙයි",
       "News Content": "සමගි ජන බලවේගයේ පාර්ලිමේන්තු මන්ත්‍රී මයන්ත දිසානායක රාජ්‍ය මුදල් පිළිබඳ කාරක සභාවේ සභාපති ධුරයෙන් ඉල්ලා අස්වීමට තීරණය කර තිබෙනවා.\nමෙම තීරණය අද (25) දහවල් මන්ත්‍රීවරයා විසින් සිය පක්ෂ මහලේකම් රංජිත් මද්දුම බණ්ඩාර වෙත දැනුම්දෙනු ලැබුවා.\nමයන්ත දිසානායක සිය සභාපති ධුරයෙන් ඉල්ලා අස්වීමට තීරණය කෙරුණේ ඊයේ දහවල් මන්ත්‍රී හර්ෂ ද සිල්වා පාර්ලිමේන්තුවේ දී මන්ත්‍රීවරයාගේ පත්වීම සම්බන්ධයෙන් මතු කළ ගැටලුවක් හේතුවෙන්.\nකෙසේවෙතත් ඊයේ රාත්‍රිය වන විට ද මයන්ත දිසානායක විපක්ෂයේ ප්‍රධාන සංවිධායක ලක්ෂ්මන් කිරිඇල්ලට  ද ප්‍රකාශ කර තිබුණේ තමන් සභාපති ධුරයෙන් ඉවත් නොවන බවයි.",
       "URL": "https://www.hirunews.lk/328291/මයන්ත-සභාපතිකමෙන්-ඉල්ලා-අස්වෙයි-තීන්දුව-පක්ෂ-මහලේකම්ට-දැනුම්දෙයි",
       "Category": "Local News",
       "Parent URL": "https://www.hirunews.lk/local-news.php?pageID=513"
}