{
       "Source": "hirunews",
       "Timestamp": "Saturday, 25 May 2019 - 13:06",
       "Headline": "සහෝදරියන් දෙදෙනෙකුගේ සිරුරු මහවිලච්චියේ වගා ළිඳකින් හමුවෙයි",
       "News Content": "අනුරාධපුර - මහවිලච්චිය - ඇලපත්ගම ප්‍රදේශයේ වගා ළිඳක් තුළ තිබී එකම පවුලේ සහෝදරියන් දෙදෙනෙකුගේ සිරුරු සොයාගෙන තිබෙනවා.\n22 හැවිරිදි සහ 26 හැවිරිදි මොවුන් දෙදෙනා අතුරුදන් බවට ඊයේ පස්වරුවේ පැමිණිල්ලක් ද ලැබී ඇති බවයි පොලීසිය සදහන් කළේ.\nඒ අනුව විමර්ශන ආරම්භ කර ඇති පොලීසිය ඔවුන් පදිංචිව සිටි නිවස ආසන්නයේ පිහිටි වගා ළිඳක තිබී මෙම මළ සිරුරු සොයාගෙන තිබෙනවා.\nකෙසේ වෙතත්, මෙය ඝාතනයක් ද සම්බන්ධයෙන් වැඩිදුර විමර්ශන ක්‍රියාත්මකයි.\nපොලිස් නිලධාරීන් විසින් ඔවුන් ජීවිතක්ෂයට පත්ව සිටි වගා ළිඳෙහි ජලය ඉවත් කිරීමේදි ඒ තුළ සිටි කිඹුලෙකුද වනජීවී නිලධාරීන්ගේ මැදිහත්වීමෙන් අල්ලා විල්පත්තුව වනෝද්‍යානයට මුදාහැර තිබෙනවා.",
       "URL": "https://www.hirunews.lk/217064/සහෝදරියන්-දෙදෙනෙකුගේ-සිරුරු-මහවිලච්චියේ-වගා-ළිඳකින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3335"
}