{
       "Source": "hirunews",
       "Timestamp": "Saturday, 18 February 2023 - 19:46",
       "Headline": "සමගි ජන බලවේගයට සහය පළ කළ එජාපයේ පුංචි මන්ත්‍රීවරුන් 65 කට වැඩ වරදී",
       "News Content": "සමගි ජනබලවේගයට සහය පළ කළ එක්සත් ජාතික පක්ෂයේ පළාත් පාලන ආයතන මන්ත්‍රීවරු 65 ක් පක්ෂයෙන් ඉවත් කිරීමට එක්සත් ජාතික පක්ෂ කෘත්‍යාධිකාරි මණ්ඩලයේ අනුමැතිය හිමිව තිබෙනවා.\nඒ ඊයේ එම කෘත්‍යාධිකාරි මණ්ඩලය රැස්වූ අවස්ථාවේදීයි.\nඅදාල පිරිස සම්බන්ධයෙන් විනය පරීක්ෂණ සිදුකර අවසන් වීමෙන් පසු මෙලෙස ඔවුන් පක්ෂයෙන් ඉවත් කිරිමට තීරණය කර ඇති අතර, ඒ අනුව ඔවුන්ගේ පක්ෂ සාමාජිකත්වය මෙන්ම, මන්ත්‍රී ධුර ද අහෝසි වන බවයි එක්සත් ජාතික පක්ෂයේ නීති ලේකම් ජනාධිපති නීතිඥ නිශ්ශංක නානායක්කාර සඳහන් කළේ.\nමේ අතර, එක්සත් ජාතික පක්ෂය සඳහා නව ව්‍යවස්ථාවක් සම්පාදනය කිරීමට ද කෘත්‍යාධිකාරි මණ්ඩලයේදී එකඟතාව හිමිව තිබෙනවා.\nඒ සඳහා ජනාධිපති නීතිඥවරුන් 4 දෙනෙකුගෙන් සමන්විත කමිටුවක් ද පත් කළ බවයි නීති ලේකම්වරයා කියා සිටියේ.",
       "URL": "https://www.hirunews.lk/327721/සමගි-ජන-බලවේගයට-සහය-පළ-කළ-එජාපයේ-පුංචි-මන්ත්‍රීවරුන්-65-කට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=527"
}