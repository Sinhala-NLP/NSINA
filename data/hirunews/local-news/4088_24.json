{
       "Source": "hirunews",
       "Timestamp": "Wednesday, 07 February 2018 - 19:14",
       "Headline": "වංචා දූෂණවලට එරෙහිව පළමුව නැගී සිටියේ අපියි - ජ.වි.පෙ",
       "News Content": "වංචා දූෂණවලට එරෙහිව පළමුව නැගී සිටියේ තම පක්ෂය පමණක් බව ජනතා විමුක්ති පෙරමුණ පවසනවා.\nඑම පක්ෂයේ ප්‍රචාරක ලේකම් පාර්ලිමේන්තු මන්ත්‍රී විජිත හේරත් මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nපාර්ලිමේන්තු මන්ත්‍රී රවී කරුණානායක ඊයේ පාර්ලිමේන්තුවේ පැවති බැඳුම්කර විවාදයේදී සිදුකළ ප්‍රකාශයෙන් තවදුරටත් ඔහු බැඳුම්කර සිද්ධියට සම්බන්ධ බවට තහවුරු වූ  බව මන්ත්‍රීවරයා එහිීදී සඳහන් කළා.\nමේ අතර ඉදිරි වසර 4 සඳහාද ප්‍රධාන දේශපාලන පක්ෂ දෙකට පළාත් පාලන ආයතනවල බලය ලබා දුනහොත් ශ්‍රී ලංකාව ලොව දූෂිත රටවල් අතර පළමු තැනට පත්වීම නිසැක බව ජනතා විමුක්ති පෙරමුණේ දේශපාලන මණ්ඩල සභික කේ.ඩී ලාල්කාන්ත මහතා පවසනවා.\nඔහු මේ අදහස් පළ කළේ කටාන ප්‍රදේශයේදී ජනතා විමුක්ති පෙරමුණ සංවිධාන කර තිබූ ජන හමුවකට එක්වෙමින්.",
       "URL": "https://www.hirunews.lk/183162/වංචා-දූෂණවලට-එරෙහිව-පළමුව-නැගී-සිටියේ-අපියි-ජ-වි-පෙ",
       "Category": "Local News",
       "Parent URL": "https://www.hirunews.lk/local-news.php?pageID=4088"
}