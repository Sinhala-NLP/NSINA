{
       "Source": "hirunews",
       "Timestamp": "Tuesday, 02 March 2021 - 20:18",
       "Headline": "වෘත්තිය අධ්‍යාපනයේ නිරත සිසුන්ට මාසිකව රුපියල් 4,000 ක්",
       "News Content": "තෝරා ගත් ක්ෂේත්‍රවල වෘත්තීය අධ්‍යාපනයේ නිරත සිසුන්ට මාසිකව රුපියල් 4000 ශිෂ්‍යාධාරයක් ප්‍රදානය කිරීමේ වැඩපිළිවෙල අද ආරම්භ වුණා.\nඒ ජනාධිපති ගෝඨාභය රාජපක්ෂ සහ මහින්ද රාජපක්ෂගේ ප්‍රධානත්වයෙන් “හැකියාවෙන් පිරිපුන් පරපුරක්” යන තේමාවෙන් පැවති ස්කිල්ස් ශ්‍රී ලංකා වැඩසටහනේදීයි.\nලෝක ආර්ථිකයට සහ වැඩබිමට ගැලපෙන සුහුරු මානව සම්පතක් බිහිකිරීම අරමුණු කර ගනිමින් මෙය සංවිධානය කරන්නේ නිපුණතා සංවර්ධන, වෘත්තීය අධ්‍යාපන පර්යේෂණ සහ නව නිපැයුම් රාජ්‍ය අමාත්‍යාංශයයි.",
       "URL": "https://www.hirunews.lk/264144/වෘත්තිය-අධ්‍යාපනයේ-නිරත-සිසුන්ට-මාසිකව-රුපියල්-4000-ක්",
       "Category": "Local News",
       "Parent URL": "https://www.hirunews.lk/local-news.php?pageID=2114"
}