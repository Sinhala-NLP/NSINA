{
       "Source": "hirunews",
       "Timestamp": "Thursday, 02 February 2023 - 15:18",
       "Headline": "ඩොලර් පහෙන් චාර්ල්ස් හැලෙයි",
       "News Content": "ඔස්ට්‍රෙලියාවේ නව ඩොලර් පහේ නෝට්ටුවේ III වැනි චාල්ස් රජුගේ නම හෝ රුව ඇතුළත් නොවන බව එරට මහ බැංකුව නිවේදනය කරනවා.\nචාර්ල්ස් රජුගේ රුව නොමැතිව නිකුත් කරන ලද නව මුදල් නෝට්ටුවේ දැක්වෙන්නේ දිවංගත මහා රාජිනිය වූ එළිසබෙත් රැජිනගේ රුව වන අතර මෙම නව මුදල් නෝට්ටුව ස්වදේශික ඔස්ට්‍රෙලියානුවන්ගේ සංස්කෘතිය සහ ඉතිහාසයට උපහාරයක් වන ලෙස නිර්මාණය කරන ලද බවයි ඔස්ට්‍රෙලියානු සංචිත බැංකුව (RBA) පවසන්නේ.\nපසුගිය වසරේ රැජිනගේ අභාවයත් සමග ව්‍යවස්ථාපිත රාජාණ්ඩුවක් ලෙස ඔස්ට්‍රෙලියාවේ අනාගතය පිළිබඳ විවාදයක් ඇති වූ අතර, ඔස්ට්‍රෙලියානු රජය සමග සාකච්ඡා කිරීමෙන් පසුව නෝට්ටුව නිකුත් කිරීමේ දී රැජිණගේ රුව යෙදීමට තීරණය කළ බවයි ඔස්ට්‍රෙලියානු සංචිතය පවසන්නේ.\nඩොලර් 5 මුදල් නෝට්ටුව සැලසුම් කිරීමේ දී ඔස්ට්‍රෙලියානු සංචිත බැංකුව පළමුව ඔස්ට්‍රෙලියානුවන් සමඟ සාකච්ඡා කර ඇති බවත්, නවතම මුදල් නෝට්ටුව නිර්මාණය කර මුද්‍රණය කිරීමට වසර ගණනාවක් ගතවනු ඇති බවත්, දැනට පවතින ඩොලර් 5 මුදල් නෝට්ටුව දිගට ම නිකුත් කරනු ඇති බවත්, නව මුදල් නෝට්ටුව නිකුත් කිරීමෙන් පසුව පවා එය භාවිතා කිරීමට හැකි වනු ඇති බවත් ඔස්ට්‍රෙලියානු සංචිත බැංකුව පවසනවා.\nBBC පුවත් සේවය සමඟ සම්මුඛ සාකච්ඡාවකට එක් වෙමින්, ඔස්ට්‍රෙලියානු සංචිත බැංකුවේ ප්‍රකාශකයෙකු පවසා ඇත්තේ, ඔස්ට්‍රෙලියානු මුදල් නෝට්ටුවල වෙනත් වටිනාකමක් ඇති මුදල් නෝට්ටුවක සැලසුම වෙනස් කිරීමට සංචිත බැංකුවට දැනට කිසිදු සැලසුමක් නොමැති බවයි.\nඑහි දී ඔහු වැඩිදුරටත් පවසා ඇත්තේ, නව ඩොලර් පහේ නෝට්ටු සැලසුම හෙළි කරන්නේ කවදා ද යන්න පිළිබඳව තවමත් දිනයක් නියම කර නොමැති බවයි.\nකෙසේ නමුත් නව නෝට්ටුව සඳහා III වැනි චාල්ස් රජුගේ රුව ඇතුළත් නොකිරීමට ගත් තීරණය ආදිවාසී දේශපාලනඥයන් සහ ප්‍රජා නායකයින් විසින් පිළිගෙන ඇති අතර ඒ සම්බන්ධයෙන් අදහස් දක්වන ග්‍රීන්ස් සෙනෙට් සභික ලිඩියා තෝර්ප් සහ ජාබ්වුරුං ගුන්නායි ගුන්ඩිට්ජ්මාරා කියා සිටියේ, මෙය රට යටත් විජිතකරණයෙන් මිදීමට සටන් කරන බිම් මුල් පදිංචිකරුවන්ගේ විශාල ජයග්‍රහණයක් බවයි.\nකෙසේ නමුත් පසුගිය සැප්තැම්බරයේ දී එලිසබෙත් රැජිනගේ මරණයෙන් පසු බ්‍රිතාන්‍ය රජ බවට පත් වූ III වැනි චාල්ස් රජු, බ්‍රිතාන්‍ය රාජාණ්ඩුව ලෙස සලකන ඔස්ට්‍රෙලියාව, නවසීලන්තය සහ එක්සත් රාජධානියෙන් පිටත වෙනත් පොදුරාජ්‍ය මණ්ඩලීය  රටවල්ර 12 ක රාජ්‍ය නායකයා ද වනවා.",
       "URL": "https://www.hirunews.lk/326503/ඩොලර්-පහෙන්-චාර්ල්ස්-හැලෙයි",
       "Category": "Local News",
       "Parent URL": "https://www.hirunews.lk/local-news.php?pageID=562"
}