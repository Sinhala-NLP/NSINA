{
       "Source": "hirunews",
       "Timestamp": "Tuesday, 31 January 2023 - 19:45",
       "Headline": "ග්‍රෑන්ඩ්පාස් අවට මත්කුඩු බෙදූ නින්ජා අත්අඩංගුවට",
       "News Content": "මත්කුඩු ජාවාරමේ නිරත වෙමින් සිටියදී ග්‍රෑන්ඩ්පාස් ප්‍රදේශයේදී අත්අඩංගුවට ගත් නිරෝෂා නිරංජලා හෙවත් නින්ජා නැමති කාන්තාව ලබන 14 වනදා දක්වා රක්ෂිත බන්ධනාගාර ගත කිරීමට මාලිගාකන්ද අධිකරණය අද නියෝග කළා.\nඊයේ රාත්‍රියේ අත්අඩංගුවට ගත් මෙම කාන්තාව සතුව තිබී හෙරොයින් ග්‍රෑම් 30 යි මිලිග්‍රෑම් 160 ක් සොයාගත් අතර, එහි වටිනාකම රුපියල් ලක්ෂ හත හමාරක්.\nඑමෙන්ම ඇය සතුව මුදලින් රුපියල් පන්ලක්ෂ 60,000 ක් ද වැටලීම සිදුකළ කොට්ඨාශභාර අපරාධ විමර්ශන ඒකකය සොයා ගෙන තිබෙනවා.\nමත්ද්‍රව්‍ය ජාවාරමේ නිරත නින්ජා නැමති මෙම කාන්තාව මෝදර - පඤ්ඤානන්ද මාවත මහල් නිවාස සංකීර්ණයේ පදිංචි 32 හැවිරිදි තැනැත්තියක්.",
       "URL": "https://www.hirunews.lk/326343/ග්‍රෑන්ඩ්පාස්-අවට-මත්කුඩු-බෙදූ-නින්ජා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=567"
}