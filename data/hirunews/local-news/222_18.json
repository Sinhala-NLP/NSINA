{
       "Source": "hirunews",
       "Timestamp": "Saturday, 01 July 2023 - 14:31",
       "Headline": "කොළඹ පාරිභෝගික මිල දර්ශකය තනි ඉලක්කමකට ඇවිත් (වීඩියෝ)",
       "News Content": "කොළඹ පාරිභෝගික මිල දර්ශකය අනුව ජුනි මාසයේ ආහාර කාණ්ඩයේ උද්ධමනය 4%ක් ලෙස තනි ඉලක්කමකට අඩු වී ඇති බව ජනලේඛන සහ සංඛ්‍යාලේඛන දෙපාර්තමේන්තුව පවසනවා.\n2023 මැයි මාසයේ එය වාර්තා වුයේ 21% ලෙසයි.\nමෙලෙස ආහාර උද්ධමනය තනි ඉලක්කමක් දක්වා පහත වැටී ඇත්තේ මාස ගණනකට පසුව වීම විශේෂත්වයක්.\nජනලේඛන සහ සංඛ්‍යාලේඛන දෙපාර්තමේන්තුව විසින් මේ වසරේ ජූනි මාසයට අදාළ කොළඹ පාරිභෝගික මිල දර්ශකය සහ කොළඹ නාගරික ප්‍රජාවගේ පාරිභෝගික උද්ධමනය පිළිබඳ වාර්තා ප්‍රකාශයට පත් කර තිබෙනවා.‍\nකොළඹ පාරිභෝගික මිල දර්ශකය අනුව ජූනි මාසයේ ආහාර කාණ්ඩයේ වාර්ෂික උද්ධමනය 4%ක් දක්වා කැපී පෙනෙන ලෙස පහත වැටී ඇති අතර මැයි මාසයේ එය වාර්තා වුයේ 21% ලෙසයි.\nකොළඹ නාගරික ප්‍රජාවගේ පාරිභෝගික උද්ධමනය 2023 ජුනි මාසයේ 12%ක් දක්වා පහත වැටී තිබෙන අතර මැයි මාසයේ එය වාර්තා වී තිබුණේ 25% ක් ලෙසයි.\nඑමෙන්ම ජුනි මාසයේ ආහාර නොවන කාණ්ඩයේ වාර්ෂික උද්ධමනය 16% ක් දක්වා පහත වැටී ඇති බවයි ජනලේඛන සහ සංඛ්‍යාලේඛන දෙපාර්තමේන්තුව පවසන්නේ.\nආහාර නොවන කාණ්ඩයේ වාර්ෂික උද්ධමනය මැයි මාසයේදී 27%ක් ලෙස වාර්තා වී තිබුණා.",
       "URL": "https://www.hirunews.lk/339654/කොළඹ-පාරිභෝගික-මිල-දර්ශකය-තනි-ඉලක්කමකට-ඇවිත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=222"
}