{
       "Source": "hirunews",
       "Timestamp": "Friday, 17 March 2023 - 9:23",
       "Headline": "හොර රහසේ ආ ඇමරිකානු රාජ්‍ය තාන්ත්‍රිකයින් ගැන ගම්මන්පිල තොරතුරු ඉල්ලයි",
       "News Content": "පසුගිය පෙබරවාරි 14 වැනි දා ඇමරිකානු රාජතාන්ත්‍රිකයින් පිරිසක් මෙරටට පැමිණීම සම්බන්ධයෙන් කරුණු විමසමින් පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිළ ආගමන විගමන දෙපාර්තමේන්තුවේ තොරතුරු නිලධාරින් වෙත ලිපියක් යොමුකර තිබෙනවා.\nසී 17 ග්ලෝබ්මාස්ටර් වර්ගයේ ගුවන් යානා දෙකකින් මෙරටට පැමිණි ඇමෙරිකානු දූත පිරිස පිළිබඳ කරුණු 08ක් ඔස්සේ තොරතුරු විමසමින් මන්ත්‍රීවරයා විසින් අදාළ ලිපිය යොමුකර තිබුණා.\nඒ අනුව, එම ගුවන් යානාවලින් පැමිණියේ කවුරුන්ද? ඒ අතර ඇමෙරිකානු එක්සත් ජනපදයේ මධ්‍යම බුද්ධි නියෝජිතායතනයේ අධ්‍යක්ෂ විලියම් සි බනේ ආගමන ගමන නිළධාරින්ගේ පරික්ෂාවට ලක්වුයේද ? යන්න එමඟින් ඔහු විමසා තිබෙනවා.\nඑසේ ම පැමිණි පිරිසේ ගමන් බලපත්‍ර ආගමන විගමන නිළධාරින් විසින් මුද්‍රා තැබුවාද? යන්න ආදී කරුණු 08ක් පාර්ලිමේන්තු මන්ත්‍රීවරයා සිය ලිපියෙන් වැඩිදුරටත් විමසා තිබෙනවා.",
       "URL": "https://www.hirunews.lk/330171/හොර-රහසේ-ආ-ඇමරිකානු-රාජ්‍ය-තාන්ත්‍රිකයින්-ගැන-ගම්මන්පිල-තොරතුරු-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=471"
}