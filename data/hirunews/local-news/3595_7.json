{
       "Source": "hirunews",
       "Timestamp": "Friday, 21 December 2018 - 15:14",
       "Headline": "ඉන්ධන මිල අඩු වීමත් සමඟ බස් ගාස්තු අඩු වෙයිද ?",
       "News Content": "අද (21) දිනයේදී සිදුකළ ඉන්ධන මිල සංශෝධනයට අනුව ඩීසල් ලීටරයක් රුපියල් පහකින් අඩු කෙරුණා.\nමීට පෙර පසුගිය නොවැම්බර් මාසයේදී ඩීසල් ලීටරයක මිල අවස්ථා දෙකකදී රුපියල් හත සහ රුපියල් පහකින් අඩු කරනු ලැබුවා.\nමෙලෙස ඉන්ධන මිල අඩු කිරීමට සාපේක්ෂව අවම බස් ගාස්තුව රුපියල් 10 දක්වා අඩු කළ යුතු බවට සහ සාධාරණ බස් ගාස්තු සංශෝධනයක් සිදුකිරීමට ජාතික ගමනාගමන කොමිෂන් සභාව මැදිහත් විය යුතු බවට ඉල්ලීමක් කරමින් සංදේශයක් භාරදීම අද (21) සිදුකෙරුණා.\nඒ ජාතික ගමනාගමන කොමිෂන් සභාවේදියි.\nසමස්ත ලංකා බස් මගීන්ගේ සංගමය විසින් මෙම සංදේශය භාරදී තිබෙනවා.\nජාතික ගමනාගමන කොමිෂන් සභාවේ සභාපතිවරයා මෙම ඉල්ලීම සම්බන්ධයෙන් අවධානය යොමු කිරීමට කටයුතු කරන බවට සමස්ත ලංකා බස් මගීන්ගේ සංගමයට දැනුම් දුන් බව එම සංගමයේ කැඳවුම්කරු විමුක්ති දුෂාන්ත අප කළ විමසීමකදී පවසා සිටියා.",
       "URL": "https://www.hirunews.lk/206545/ඉන්ධන-මිල-අඩු-වීමත්-සමඟ-බස්-ගාස්තු-අඩු-වෙයිද",
       "Category": "Local News",
       "Parent URL": "https://www.hirunews.lk/local-news.php?pageID=3595"
}