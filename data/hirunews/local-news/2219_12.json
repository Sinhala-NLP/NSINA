{
       "Source": "hirunews",
       "Timestamp": "Monday, 11 January 2021 - 10:10",
       "Headline": "ඉන්දුනීසියානු ගුවන් යානයේ කළු පෙට්ටි ගොඩගැනීමේ මෙහෙයුම යළි ඇරඹේ",
       "News Content": "පුද්ගලයින් 62 දෙනෙකු සමඟ මුහුදට කඩා වැටුණු ඉන්දුනීසියානු බෝයිං 737 ගුවන් යානයේ හඬ දත්ත පටිගත කරන උපකරණ ඇතුළත් කළු පෙට්ටි සොයා ගැනීමේ මෙහෙයුම අද උදෑසන යළි ආරම්භ කෙරුණා.\nයානයේ සුන්බුන් සහ මගීන්ගේ සිරුරු කොටස් කිහිපයක් ඊයේ හමුවූ අතර, කළු පෙට්ටිය පවතින ස්ථානය හඳුනා ගත් බවයි ඉන්දුනීසියානු නාවික හමුදාව ප්‍රකාශ කළේ.\nදැනට හමුවී ඇති සුන්බුන් කොටස් විශ්ලේෂණයෙන් පෙනී ගොස් ඇත්තේ ජලයට පතිත වූ යානය කැබලිවලට කැඩී වෙන්වී ඇති බවයි.",
       "URL": "https://www.hirunews.lk/259392/ඉන්දුනීසියානු-ගුවන්-යානයේ-කළු-පෙට්ටි-ගොඩගැනීමේ-මෙහෙයුම-යළි-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2219"
}