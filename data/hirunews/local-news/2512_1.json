{
       "Source": "hirunews",
       "Timestamp": "Wednesday, 19 August 2020 - 13:06",
       "Headline": "ගල්නෑව ගොවීන් ජලය නොමැතිකමින් දැඩි පීඩාවකට (වීඩියෝ)",
       "News Content": "වගාවන් සඳහා ප්‍රමාණවත් ජලය නොමැතිකමින් ගල්නෑව ප්‍රදේශයේ ගොවීන් දැඩි පීඩාවකට පත්ව සිටිනවා.\nගොවීන් පවසන්නේ වී, සෝයා, උඳු, බඩඉරිඟු සහ ලූණු ඇතුළු වගාවන් මේ වන විට විනාශ වෙමින් ඇති බවයි.\nගල්නෑව - කරුවලගස්වැව, හල්මිල්ලෑව, අමුණුගම සහ තොරනේගම යන ගම්මානවල ගොවීන් අක්කර 350කට ආසන්න භූමි බාගයක මෙවර වී, සෝයා, උඳු, බඩ ඉරිඟු සහ ලූණු වගාකළා.\nනමුත් ප්‍රමාණවත් ජලය නොමැති නිසා වී, ලූණු ඇතුළු අනෙකුත් වගාවන් මේ වන විට විනාශවීමේ තර්ජනයකට ලබා තිබෙනවා.\nවගාවන් සඳහා මුර ක්‍රමයකට පැයක පමණ කාලයක් වගාවන් සඳහා ජලය සැපයුවද එය ප්‍රමාණවත් නොවන බවට ගොවීන් මැසිවිලි නගනවා.\nකනකර ආභරණ පවා උගසට තබමින් ගොවිතැන් කටයුතුවල නිරතව සිටින ගල්නෑවේ ගොවීන් ජලය නොමැතිකමින් පත්ව ඇත්තේ දැඩි පීඩාවකටයි.\nකලාවැවේ සිට මීගලෑව දක්වා ජලය රැගෙන යන යෝද ඇල මගින් බුල්නෑව ප්‍රදේශයේ සිට කිලෝ මීටර් 5ක පමණ දුරක් කුඩා ඇල මාර්ගයකින් මෙම වගාවන් සඳහා මුර ක්‍රමයට ජලය ලැබෙන නමුත් යෝද ඇලේ ජලය පහළ ඇති වැව් සඳහා නිකරුණේ ගලා යන බවට ගොවීන් මැසිවිලි නගනවා.\nතමන් මුහුණ දී සිටින ජල ගැටලුවට වාරි බලධාරීන් නිසි අවධානයක් යොමු නොකරන බව ගොවීන්ගේ චෝදනාවයි.",
       "URL": "https://www.hirunews.lk/248165/ගල්නෑව-ගොවීන්-ජලය-නොමැතිකමින්-දැඩි-පීඩාවකට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2512"
}