{
       "Source": "hirunews",
       "Timestamp": "Friday, 13 August 2021 - 7:31",
       "Headline": "ගංජා සැප විඳින්නට සැරසී සිටි බ්‍රිතාන්‍ය ජාතිකයාට වැඩ වරදී",
       "News Content": "ඊයේ දිනයේ හික්කඩුව පොලීසියට ලද තොරතුරක් අනුව කළ වැටලීමකදී හික්කඩුව ප්‍රදේශයේ පදිංචිව සිටින බ්‍රිතාන්‍ය ජාතිකයෙකු අත්අඩංගුවට ගෙන තිබෙනවා.\nඅත්අඩංගුවට ගන්නා අවස්ථාවේදී ඔහු සතුව ගංජා කිලෝග්‍රෑම් එකකට අධික ප්‍රමාණයක්ද තිබූ බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහන සඳහන් කළේ.\nහතළිස් තුන් හැවිරිදි අදාළ පුද්ගලයා මෙරට නේවාසික පදිංචිකරුවකු බව සිද්ධිය සම්බන්ධයෙන් විමර්ශනය කරන හික්කඩුව පොලීීසිය අනාවරණය කරගෙන තිබෙනවා.\nඅත්අඩංගුවට ගත් අදාළ සැකකරු අද දින ගාල්ල අතිරේක මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර මඩකලපුව කොට්ඨාස අපරාධ විමර්ශන ඒකකය මගින් කාත්තන්කුඩිය ප්‍රදේශයේදී ත්‍රිරෝද රථයකින් ප්‍රවාහනය කරමින් තිබූ කේරල ගංජා තොගයක් අත්අඩංගුවට ගෙන තිබෙනවා.\nඅත්අඩංගුවට ගන්නා අවස්ථාවේදී ත්‍රිරෝද රථයේ ගමන් ගත් පුද්ගලයින් දෙදෙනා සතුව කේරළ ගංජා කිලෝග්‍රෑම් 2ට වැඩි ප්‍රමාණයක් තිබූ බවයි පොලිස් මාධ්‍ය ප්‍රකාශක\nවරයා වැඩිදුරටත් සඳහන් කරන්නේ.\nමීට අමතරව විශේෂ කාර්ය බලකා බුද්ධි අංශයට ලද තොරතුරු අනුව සිදුකළ වැටලීම් වල දී අක්කරේපත්තු සහ පෑලියගොඩ ප්‍රදේශවලදී කෘතිමව නිෂ්පාදනය කරන ලද මත් පෙති විශාල ප්‍රමාණයක් අත්අඩංගුවට ගැනීමටත් සමත් වී තිබෙනවා.",
       "URL": "https://www.hirunews.lk/279561/ගංජා-සැප-විඳින්නට-සැරසී-සිටි-බ්‍රිතාන්‍ය-ජාතිකයාට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=1757"
}