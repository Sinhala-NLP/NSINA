{
       "Source": "hirunews",
       "Timestamp": "Thursday, 06 January 2022 - 14:49",
       "Headline": "නව පාර්ලිමේන්තු සභා වාරයේ රාජාසන කතාවට රනිල් විවාදයක් ඉල්ලයි",
       "News Content": "ලබන 18 වනදා ආරම්භ කිරීමට නියමිත නව පාර්ලිමේන්තුවේ සැසිවාරයේ දී ජනාධිපතිවරයා විසින් සිදු කරනු ලබන මූලාසන කථාව සම්බන්ධයෙන් සභාව කල් තබන අවස්ථාවේ විවාදයක් පවත්වන ලෙස එක්සත් ජාතික නායක රනිල් වික්‍රමසිංහ ඉල්ලීමක් කර තිබෙනවා.\nමේ සඳහා වන ඉල්ලීම ලිපියක් මාර්ගයෙන් කථානායක මහින්ද යාපා අබේවර්ධන සහ සභා නායක දිනේෂ් ගුණවර්ධන වෙත මේ වන විටත් යොමුකර අවසන්.\nජනාධිපති ගෝඨාභය රාජපක්ෂ පාර්ලිමේන්තුවේ වාර අවසාන කිරීමට පසුගිය දෙසැම්බර් 13 වනදා තීරණය කළා.\nඑහිදී ප්‍රකාශ කෙරුණේ, ජනවාරි 18 වනදා පාර්ලිමේන්තුවේ නව සැසි වාරය ආරම්භ කරන බවයි.\nකථානායකවරයා සහ සභා නායකවරයා වෙත යොමු කළ ලිපියෙහි දක්වා ඇත්තේ පක්ෂ නායකයින් සමග සාකච්ඡා කිරීමෙන් අනතුරුව මෙම විවාදය ජනවාරි 19,20 හෝ 21 යන දිනවල දී පැවැත්විය හැකි බවයි.",
       "URL": "https://www.hirunews.lk/293192/නව-පාර්ලිමේන්තු-සභා-වාරයේ-රාජාසන-කතාවට-රනිල්-විවාදයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1445"
}