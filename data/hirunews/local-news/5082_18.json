{
       "Source": "hirunews",
       "Timestamp": "Tuesday, 19 April 2016 - 13:10",
       "Headline": "වන අලි ප්‍රහාරය",
       "News Content": "පොළොන්නරුව - දියබෙදුම රතු පාලම අසළ දී අද අලූයම එල්ල වූ වන අලි ප්‍රහාරයකින් පුද්ගලයෙකු ජීවිතක්ෂයට පත්වී තිබෙනවා.\nගිරිතලේ - බකමූණ ප්‍රධාන මාර්ගයේ යතුරුපැදියකින් ගමන් කරමින් සිටියදී මොහු වන අලි ප්‍රහාරයට ලක්ව ඇති බවයි පොලීසිය සදහන් කළේ.\nමිය ගිය පුද්ගලයා බකමූණ - සමගිපුර ප්‍රදේශයේ පදිංචි 50 හැවිරිදි අයෙක්.\nශ්‍රීපාද වන්දනාවේ ගොස් නැවත පැමිණි සිය පුත්‍රයා රැගෙන ඒම සඳහා යමින් සිටියදී මොහු මෙම වන අලි ප්‍රහාරයට ලක්වුණා.\nවන අලියා මාර්ගය අසළ ඉදිකර තිබූ විදුලිවැට කඩාගෙන පැමිණ ප්‍රහාරය එල්ල කර තිබෙනවා.\nසිද්ධියෙන් අනතුරුව හිරු ප්‍රවෘත්ති අංශයට අදහස් දැක්වූ මිය ගිය පුද්ගලයාගේ සහෝදරයෙකු කියා සිටියේ වන අලි ප්‍රහාරවලින් මීට පෙර එම ප්‍රදේශයේ පුද්ගලයන් 4 දෙනෙකු ජීවිතක්ෂයට පත්වූ බවයි.",
       "URL": "https://www.hirunews.lk/131216/වන-අලි-ප්‍රහාරය",
       "Category": "Local News",
       "Parent URL": "https://www.hirunews.lk/local-news.php?pageID=5082"
}