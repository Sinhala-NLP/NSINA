{
       "Source": "hirunews",
       "Timestamp": "Wednesday, 23 December 2015 - 9:25",
       "Headline": "7වන අදියරටත් මෙදා සැරේ අපිටත් නත්තල් අද (23) ක්‍රියාත්මකයි (ඡායාරූප)",
       "News Content": "‘අසිරිමත් නත්තල’ මිනිස්කමින් අරුත් ගන්වමින් හිරු එෆ්.එම්. ප්‍රමුඛ ඒ.බී.සී. මාධ්‍ය ජාලය ක්‍රියාත්මක කරන මෙදා සැරේ අපිටත් නත්තල් වැඩසටහන 7 වන වතාවටත් අද ක්‍රියාත්මක  කෙරෙනවා.\nඒ.බී.සී මාධ්‍ය ජාලයේ සභාපති\nරේනෝ සිල්වා\nමහතාගේ සංකල්පයක් පරිදි\nහිරු එෆ්.එම්.\nඇතුළු අප සහෝදර නාලිකා වන,\nෂා එෆ්.එම්\n,\nගෝල්ඩ් එෆ්.එම්.\n,\nසන් එෆ්.එම්\nසහ\nසූරියන් එෆ්.එම්.\nවසර ගණනක සිට මෙය සංවිධාන කරන්නේ අඩු පහසුකම් සහිතව ළමා නිවාසවල වෙසෙන දරුවන්ට ඔවුන් කැමැතිම තෑග්ග ලබාදීම සඳහායි. ඒ පිළිබඳව දරුවන්ගේම හඩින් කළ ඉල්ලීමට දයාබර ශ්‍රාවක ජනතාවගෙන් ලැබුණේ දැවැන්ත ප්‍රතිචාරයක්.\nඒ අහිංසක දරුවන්ගේ  ඉල්ලීමට සංවේදී සිත් ඇති හිරු ආදරණීය ශ්‍රාවකයන් ඔවුන් ඉල්ලූ දෙයටත් වඩා බොහෝ දේවල් පසුගිය දින කිහිපය පුරා\nඒ.බී.සී මාධ්‍ය ජාලය\nවෙත ගෙනවිත් දුන්නේ තම ආදායම් තත්ත්වය සළකමින් නොවේ.  ලංකාව පුරා විහිදුණු ළමා නිවාස රැසක දරුවන් වෙනුවෙන් අප එම තෑගි බෙදා දීම අද ආරම්භ කරන්නේ තිළිණ ලබාදුන් ශ්‍රාවකයන්ට තුති පුද කරමින්.\nදැවැන්ත සමාජ සත්කාරයක් වන මෙදා සැරේ අපිටත් නත්තල් වැඩසටහන තුළින් ළමයින් ඉල්ලා සිටි ඔවුන් කැමතිම තෑගි පමණක් නොව තවත් බොහෝ දෑ පිරිනමන්න අප සූදානම්.",
       "URL": "https://www.hirunews.lk/122631/7වන-අදියරටත්-මෙදා-සැරේ-අපිටත්-නත්තල්-අද-23-ක්‍රියාත්මකයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5238"
}