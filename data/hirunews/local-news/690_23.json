{
       "Source": "hirunews",
       "Timestamp": "Saturday, 03 December 2022 - 16:18",
       "Headline": "කොළඹ තේ වෙන්දේසියේ ලංසු ඉදිරිපත් වීම තවදුරටත් පහළට",
       "News Content": "කොළඹ තේ වෙන්දේසියේ ලංසු ඉදිරිපත්වීම් තවදුරටත් පහත වැටීමක් වාර්තා කර තිබෙනවා. මෙම සතියේ වෙන්දේසියේ දී තේ කිලෝග්රෑම් මිලියන 4.2 ක් වෙන්දේසි වී ඇති බවයි තැරැව්කාර සමාගම් සඳහන් කළේ.\nසමස්තයක් ලෙස තේ වර්ග සඳහා හොද ඉල්ලු‍මක් පැවතිය ද, වෙළෙදපලේ සම්පූර්ණ තේ ඉල්ලු‍මේ සාධනීය වර්ධනයක් සිදුව නොමැති බව පෙන්නුම් කරන බව සඳහන්.\nබටහිර බී.ඕ.පී. සහ බී.ඕ.පී.එෆ්. හි මිල ගණන් සහ ඉල්ලු‍ම බොහෝදුරට ස්ථීරව පැවති අතර නුවරඑළිය තේ සදහා වන මිල සහ ඉල්ලු‍ම අක්‍රමවත් ස්වභාවයක් පෙන්නුම් කර තිබෙනවා.\nඌව සහ උඩුපුස්සැල්ලාව තේ මිල සහ ඉල්ලු‍ම ද තරමක ස්ථිර ස්වභාවයක් පෙන්නුම් කර ඇති අතර, පහතරට තේ කිලෝ මිලියන 1.8 මෙම සතියේ වෙන්දේසි වී වර්ධනයක් සලකුණු කර තිබීම විශේෂත්වයක්.",
       "URL": "https://www.hirunews.lk/321870/කොළඹ-තේ-වෙන්දේසියේ-ලංසු-ඉදිරිපත්-වීම-තවදුරටත්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=690"
}