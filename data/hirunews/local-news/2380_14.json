{
       "Source": "hirunews",
       "Timestamp": "Monday, 19 October 2020 - 20:47",
       "Headline": "පාස්කු ප්‍රහාරයේ බුද්ධි තොරතුර, 15,000 ක් දැන සිටි බවට හෙළිවේ (වීඩියෝ)",
       "News Content": "පාස්කු ප්‍රහාරයට අදාළ බුද්ධි තොරතුර පසුගිය වසරේ අප්‍රේල් මස 11 වන දා වන විට 15,000කට ආසන්න පිරිසක් දැනුවත්ව සිටි බවට රාජ්‍ය බුද්ධි සේවයේ හිටපු අධ්‍යක්ෂ ජ්‍යෙෂ්ඨ නියෝජ්‍ය පොලිස්පති නිලන්ත ජයවර්ධන අද ආන්දෝලනාත්මක ප්‍රකාශයක් සිදුකළා.\nපාස්කු ප්‍රහාරය පිළිබදව සොයන ජනපති කොමිසම හමුවේ සාක්ෂි ලබාදෙමින් ඔහු කියා සිටියේ පසුගිය පාර්ලිමේන්තුව නියෝජනය කරන මන්ත්‍රීවරුන් 225 දෙනාට ද එම තොරතුරු යොමු කර තිබූ බවයි.\nසහරාන් රටින් පිට කිරීමට පාර්ලිමේන්තු මන්ත්‍රී රිෂාඩ් බදියුදීන්ගේ සහෝදරයා උපකාර කිරීමේ සිද්ධිය දේශපාලන විමර්ශනයක් වන බවට තමන් එවකට කළ ප්‍රකාශය මේ වන විට තහවුරු වී ඇති බව ද රාජ්‍ය බුද්ධි සේවයේ හිටපු අධ්‍යක්ෂවරයා සදහන් කළා.",
       "URL": "https://www.hirunews.lk/252885/පාස්කු-ප්‍රහාරයේ-බුද්ධි-තොරතුර-15000-ක්-දැන-සිටි-බවට-හෙළිවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2380"
}