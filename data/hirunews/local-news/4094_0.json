{
       "Source": "hirunews",
       "Timestamp": "Sunday, 04 February 2018 - 9:57",
       "Headline": "උදයංග වීරතුංග අත්අඩංගුවට",
       "News Content": "රුසියාවේ හිටපු තානාපති උදයංග වීරතුංග ඩුබායි ගුවන් තොටුපලේදී ප්‍රශ්න කිරීම සඳහා එරට පොලිස් භාරයට ගෙන තිබෙනවා.\nඇමරිකා එක්සත් ජනපදය බලා යන අතරතුර ජාත්‍යන්තර පොලිසිය මගින් ඔහු මෙලෙස අත්අඩංගුවට ගනු ලැබූ බව ආරංචි මාර්ග සඳහන් කළා.\nමිග්යානා ගණුදෙනුව සම්බන්ධයෙන් මුදල් විශුද්ධිකරණ පනත යටතේ අක්‍රමිකතාවක් සිදුකිරීම සම්බන්ධයෙන් රුසියාවේ හිටපු තානාපති උදයංග වීරතුංගට එරෙහිව පොලිස් මූල්‍ය අපරාධ විමර්ශන කොට්ඨාශය විමර්ශනයක් සිදුකරනු ලබනවා.\nඔහු අත්අඩංගුවට ගැනීමට කොටුව මහේස්ත්‍රාත් අධිකරණය ජාත්‍යන්තර වරෙන්තුවක්ද මීට පෙර නිකුත් කළා.\nජාත්‍යන්තර පොලීසිය මගින් ඩුබායි හිදී අත්අඩංගුවට ගත් උදයංග වීරතුංග පිළිබඳව පොලිස් මූල්‍ය අපරාධ කොට්ඨාශයද දැනුම්වත් කර තිබෙනවා.\nකෙසේ නමුත් ඔහු මෙරට ගෙන ඒම සඳහා කණ්ඩායමක් පිටත් කර යැවීම පිළිබඳ මෙතෙක් තීරණයක් ගෙන නොමැති බවයි පොලිස් මූල්‍ය අපරාධ කොට්ඨාශයේ ප්‍රධානියෙකු සඳහන් කළේ.",
       "URL": "https://www.hirunews.lk/182847/උදයංග-වීරතුංග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4094"
}