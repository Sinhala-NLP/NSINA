{
       "Source": "hirunews",
       "Timestamp": "Sunday, 20 August 2017 - 7:43",
       "Headline": "සාලාවේ ජනතාවගෙන් අස්ගිරි මහනාහිමියන්ට පැමිණිලි",
       "News Content": "අවිස්සාවේල්ල - සාලාව අවි ගබඩාව පිපිරීමෙන් විපතට පත් ජනතා එකමුතුව මහනුවරදී ඊයේ අස්ගිරි පාර්ශවයේ මහනායක අතිපූජ්‍ය වරකාගොඩ ඥානරතන මහනාහිමියන් බැහැ දුටුවා.\nඑහිදී මහානාහිමියන් කියා සිටියේ ඔවුන් පත්ව ඇති තත්ත්වය සම්බන්ධයෙන් කණගාටුවට පත්වන බවයි.\n‘‘අපි ඇත්තටම විශ්වාස කළේ මේ වෙනකොට මේ අයට සහනයක් සැලසිලා ඇති කියල. ඉතිං අපි කනගාටු වෙනවා මාස 15කුත් ගතවෙලා මේ අයට පිළිසරනක් නොලැබීම පිළිබදව ’’යනුවෙන් උන්වහන්සේ වැඩිදුරටත් සඳහන් කළා.\nඉන් අනතුරුව මාධ්‍ය වෙත අදහස් දැක්වූ සාලාව අවි ගබඩාව පිපිරිමෙන් විපතට පත් ජනතා එකමුතුවේ ලේකම් චන්දන සුරියආරච්චි කියා සිටියේ පිරිසකට මෙතෙක් නිසි පරිදි වන්දි මුදල් ලැබී නොමැති බවයි.",
       "URL": "https://www.hirunews.lk/168880/සාලාවේ-ජනතාවගෙන්-අස්ගිරි-මහනාහිමියන්ට-පැමිණිලි",
       "Category": "Local News",
       "Parent URL": "https://www.hirunews.lk/local-news.php?pageID=4362"
}