{
       "Source": "hirunews",
       "Timestamp": "Tuesday, 25 January 2022 - 8:33",
       "Headline": "බස්නාහිර පළාතේ සෞඛ්‍ය නිලධාරීන් හෙට වර්ජනයක",
       "News Content": "ඉල්ලීම් 7ක් මුල් කරගනිමින් බස්නාහිර පළාතේ රෝහල්වල හෙද නිලධාරීන්, මහජන සෞඛ්‍ය පරීක්ෂකවරුන් සහ පවුල් සෞඛ්‍ය නිලධාරීන් හෙට (26) පැය 24ක සංකේත වර්ජනයක නිරත වීමට තීරණය කර තිබෙනවා.\nඅදාළ ඉල්ලීම්වලට විසදුම් ලබාදෙන ලෙස ඉල්ලා මීට පෙර ද මෙම වෘත්තිකයන් වර්ජනයක නිරත වූ අතර ඊට ප්‍රතිචාර ලෙස උසස්වීම්වල විෂමතා ඉවත් කිරීමට සෞඛ්‍ය අමාත්‍යවරයා කැබිනට් අනුමැතිය ලබාගෙන තිබූ බව සෞඛ්‍ය වෘත්තීයවේදීන් පවසනවා.\nකෙසේ වෙතත්, අදාළ කැබිනට් අනුමැතිය දෝෂසහිත වීම හේතුවෙන් උසස්වීම් ලැබීමට නියමිතව සිටි හෙද නිලධාරීන් 13,000කට අදාළ උසස්වීම් අහිමි වී ඇති බව ද සෞඛ්‍ය වෘත්තීයවේදීන් පෙන්වා දෙනවා.",
       "URL": "https://www.hirunews.lk/295063/බස්නාහිර-පළාතේ-සෞඛ්‍ය-නිලධාරීන්-හෙට-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=1401"
}