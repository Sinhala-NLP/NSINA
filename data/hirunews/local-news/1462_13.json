{
       "Source": "hirunews",
       "Timestamp": "Wednesday, 29 December 2021 - 15:29",
       "Headline": "තවත් කොරෝනා ආසාදිතයන් 210ක් සුවය ලබයි",
       "News Content": "කොරෝනා වෛරසය ආසාදනය වී රෝහල්ගතව ප්‍රතිකාර ලබමින් සිටි තවත් 210 දෙනෙකු සුවය ලබා රෝහල්වලින් පිටත්ව ගොස් තිබෙනවා.\nඒ අනුව සුවය ලැබූ සමස්ත ආසාදිතයන් සංඛ්‍යාව දැක්වෙන්නේ 560085ක් ලෙසටයි.\nතවත් ආසාදිතයන් 10756ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.\nමේ දක්වා ශ්‍රී ලංකාවෙන් වාර්තාවී ඇති සමස්ත ආසාදිතයන් සංඛ්‍යාව 585764ක්.\nදෙසැම්බර් 01 වනදා සිට 14 වනදා දක්වා වාර්තා නොවූ ආසාදිතයන් 1178ක් තහවුරු කිරීමත් සමගයි සමස්ත ආසාදිතයන් ගණන 585,764ක් දක්වා ඉහළ ගියේ.\nමෙරට කොරෝනා මරණ 14923ක් ද සිදුව තිබෙනවා.",
       "URL": "https://www.hirunews.lk/292481/තවත්-කොරෝනා-ආසාදිතයන්-210ක්-සුවය-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=1462"
}