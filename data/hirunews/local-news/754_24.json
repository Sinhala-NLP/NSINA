{
       "Source": "hirunews",
       "Timestamp": "Saturday, 05 November 2022 - 16:28",
       "Headline": "පැල්වෙහෙරෙන් අවහිර වූ දඹුල්ල - හබරණ ප්‍රධාන මාර්ගයේ ගමනාගමනය යථා තත්ත්වයට",
       "News Content": "දඹුල්ල - හබරණ ප්‍රධාන මාර්ගයට පැල්වෙහෙර ප්‍රදේශයේදී ගසක් කඩා වැටීම හේතුවෙන් රථ වාහන ගමනාගමනයට බාධා එල්ල වුණා.\nඅද(05) දහවල් අදාළ ගස කඩා වැටී තිබුණේ පැවති අයහපත් කාලගුණ තත්ත්වය හමුවේ ප්‍රදේශයට බලපෑ තද සුළං තත්ත්වයක් හේතුවෙන්.\nපැයක කාලයක් එම මාර්ගයේ වාහන ගමනාගමනයට බාධා එල්ල වී තිබූ අතර පසුව පොලීසිය සහ ප්‍රදේශවාසීන් එක්ව ගස ඉවත් කිරීමෙන් අනතුරුව මාර්ගයේ ගමනාගමනය මේ වනවිට යථා තත්ත්වයට පත් කර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/319702/පැල්වෙහෙරෙන්-අවහිර-වූ-දඹුල්ල-හබරණ-ප්‍රධාන-මාර්ගයේ-ගමනාගමනය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=754"
}