{
       "Source": "hirunews",
       "Timestamp": "Saturday, 17 June 2023 - 11:39",
       "Headline": "අරලියගහ මන්දිරයට හිස් පතුරම් කොපු රැගෙන ගිය ක්‍රීඩා විනිසුරුවරිය අත්අඩංගුවට",
       "News Content": "අරලියගහ මන්දිරයේ පැවති ගුරු පත්වීම් ලබා ලබා දීමේ උත්සවයකට පැමිණි ක්‍රීඩා විනිසුරුවරියක ගේ බෑගයේ තිබී හිස් පතුරම් කොපු තුනක් සොයාගත් බව කොල්ලුපිටිය පොලිසිය පවසයි.\nඅත්අඩංගුවට ගෙන ප්‍රශ්න කිරීම්වලදී හෙළිවී ඇත්තේ පිළියන්දල පාසලක ක්‍රීඩා තරඟ තීරවරියක් ලෙස කටයුතු කරද්දී සංඥාව ලබා දීමට භාවිතා කරන අවියෙන් නිකුත් වූ හිස් පතුරම් ඇය විසින් බෑගයේ දමා ගත් බවකි. එම හිස් පතුරම් බෑගයෙන්  ඉවත් කිරීමට අමතක ව ඇය අරලියගහ මන්දිරයට රැගෙන ආ බව පොලිසියට පවසා ඇත.\nක්‍රීඩා විනිසුරුවරිය සතුව තිබූ හිස් පතුරම් කොපු එම ක්‍රීඩා උළෙලට පොලිස් ක්ෂේත්‍රබලකා මුලස්ථානය විසින් අවසර මත ලබා දී තිබූ අවියක ඒවා බවද අනාවරණය වී තිබේ.මේ සම්බන්ධයෙන් ඉදිරි විමර්ෂන කොල්ලුපිටිය පොලීසිය විසින් සිදුකරනවා.",
       "URL": "https://www.hirunews.lk/338200/අරලියගහ-මන්දිරයට-හිස්-පතුරම්-කොපු-රැගෙන-ගිය-ක්‍රීඩා-විනිසුරුවරිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=261"
}