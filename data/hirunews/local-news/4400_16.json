{
       "Source": "hirunews",
       "Timestamp": "Thursday, 27 July 2017 - 10:58",
       "Headline": "දූරියන් ගස ළගට ගිය දෙදරු පියා හමුවට පැමිණි මාරයා (ඡායාරූප)",
       "News Content": "ගිනිගත්හේන බුලත්වත්ත ප්‍රදේශයේදී අනවසර විදුලි රැහැනක ගැටීමෙන් පුද්ගලයෙකු මියගොස් තිබෙනවා.\nමෙලෙස ජීවිතක්ෂයට පත්වී ඇත්තේ එම ප්‍රදේශයේම පදිංචි 63 හැවිරිදි දෙදරු පියෙක්.\nඅද උදෑසන 6.30 ට පමණ අනතුර සිදුව තිබෙනවා.\nනිවසට ජලය නොමැතිවීම හේතුවෙන් ජලය සපයන නල පද්ධතිය පරීක්ෂා කිරීමට යාමේදී ඔහු අනවසර විදුලි රැහැනේ ගැටී ඇතැයි සඳහන්.\nසිය සැමියා යළි නිවසට නොපැමිණීම හේතුවෙන් ඒ පිළිබඳ සොයා බැලීමට බිරිඳ ද ඇතුලු ප්‍රදේශවාසීන් ගිය අවස්ථාවේදී මෙම පුද්ගලයා අනවසර විදුලි රැහැනේ පැටලී සිටියදී හමුවී තිබෙනවා.\nඅසල තිබු දූරියන් ගසකින් වැටෙන ගෙඩි කිසියම් පිරිසක් සොරකම් කිරීම හේතුවෙන් ඒවා ආරක්ෂා කර ගැනීම සඳහා දුරියන් ගසේ හිමිකරු අසල නිවසකින් අනවසර විදුලි රැහැනක් ඇද තිබු බවයි විමර්ශණවලදී හෙළිවී ඇත්තේ.\nඑම සැකකරු පොලිස් අත්අඩංගුවට ගෙන තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/166892/දූරියන්-ගස-ළගට-ගිය-දෙදරු-පියා-හමුවට-පැමිණි-මාරයා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4400"
}