{
       "Source": "hirunews",
       "Timestamp": "Sunday, 19 March 2017 - 13:09",
       "Headline": "ගිරිබාවේ ගසක් මත පුද්ගලයෙකු විරෝධතාවයේ",
       "News Content": "ගිරිබාව පොලිස් ස්ථානය අසළ ගසක් මත නැගුණු පුද්ගලයෙකු දින දෙකක සිට විරෝධතාවක නිරතවන බව වාර්තා වුණා.\nගිරිබාව - පාලුවැව රක්ෂිතයේ මෙම පුද්ගලයාගේ නිවස පිහිටා ඇති අතර  එම ප්‍රදේශය ජලයෙන් යටවන නිසා ඔහුට එම ස්ථානයෙන් ඉවත්වන ලෙස දැනුම්දී තිබෙනවා.\nඒ,  වෙනත් ස්ථානයකින් නිවසක් සහ ඉඩමක් ලබාදෙන බව ප්‍රාදේශීය ලේකම්වරයා විසින් පොරොන්දු වීමෙන් අනතුරුවයි.\nඑහෙත් ඊට විරෝධය පළ කරමින් මොහු විරෝධතාවයේ නිරතවන බවයි ප්‍රදේශයේ ජ්‍යෙෂ්ඨ පොලිස් නිලධාරියෙකු හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/157219/ගිරිබාවේ-ගසක්-මත-පුද්ගලයෙකු-විරෝධතාවයේ",
       "Category": "Local News",
       "Parent URL": "https://www.hirunews.lk/local-news.php?pageID=4606"
}