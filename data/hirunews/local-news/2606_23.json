{
       "Source": "hirunews",
       "Timestamp": "Monday, 06 July 2020 - 13:19",
       "Headline": "කොන්ගොල්ල ජනතාව මුහුණ පා සිටින පානීය ජල ගැටලුව (වීඩියෝ)",
       "News Content": "වලපනේ ප්‍රාදේශීය ලේකම් කොට්ඨාශයේ කොන්ගොල්ල ඇතුළු ගම්මාන රැසක ජනතාව පානීය ජල ගැටළුවකට මුහුණ පා සිටින්නේ වසර ගණනාවක සිටයි.\nඊට විසදුමක් ලෙස වසර 9කට ඉහතදී ගැමි දිරිය ව්‍යාපෘතිය හරහා විසඳුම් සොයන්නේ තැන තැන විශාල ප්‍රමාණයේ ජල ටැංකි 5ක් ඉදිකරමිනුයි.\nප්‍රදේශයේ ඇති උල්පත් ජලය ප්‍රයෝජනට ගෙන වැවක් ඉදි කරමින් මෙම ජල ටැංකි හරහා ගම්මානයට ජලය බෙදා හැරීම මෙම ව්‍යාපෘතියේ අරමුණ වී තිබුණා.\nනමුත් ප්‍රදේශවාසීන් චෝදනා කරන්නේ ලක්ෂ ගණනක් වැය කරමින් ඉදි වූ මෙම ජල ටැංකි අද දක්වාම කිසිදු ප්‍රයෝජනයකට ගෙන නැති බවටයි.\nප්‍රදේශවාසීන් චෝදනා කරන්නේ ගැමිදිරිය ව්‍යාපාතියෙන් මේ සදහා එකල ලක්ෂ 100ක් පමණ වියදම් කල නමුත් අද දක්වාම එය ගඟට කැපූ ඉණි හා සමාන\nවී ඇති බවටයි.\nගම්වැසියන් පවසන්නේ ප්‍රදේශයේ ස්නානය සදහා ඇති ලිදේ ජලය මේ වන විට තමන්ට පානය කිරීමට සිදුව ඇත්තේ බලධාරීන්ගේ නොසැලකිල්ල සහ කල් මැරීමේ ප්‍රතිපත්තිය නිසා බවයි.\nමිනිසාගේ මූලික අවශ්‍යතාවයක් වූ පානීය ජල අවශ්‍යතාවය හැකි ඉක්මණින් සපුරාලන්නට කටයුතු කරන්නැයි ප්‍රදේශවාසීන් ඉල්ලා සිටිනවා.",
       "URL": "https://www.hirunews.lk/244822/කොන්ගොල්ල-ජනතාව-මුහුණ-පා-සිටින-පානීය-ජල-ගැටලුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2606"
}