{
       "Source": "hirunews",
       "Timestamp": "Saturday, 29 May 2021 - 10:20",
       "Headline": "කොරෝනා මරණ වැඩි සංඛ්‍යාවක් අවුරුදු 71 ඉක්ම වූවන්",
       "News Content": "කොරෝනා ආසාදිතව මේ දක්වා මිය ගොස් ඇති පුද්ගලයන් අතරින් වැඩි පිරිසක් වයස අවුරුදු 71ට වැඩි අය බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය ප්‍රකාශ කළා.\nඑම මධ්‍යස්ථානය සඳහන් කළේ මේ දක්වා මෙරටින් වාර්තා වී ඇති කොරෝනා මරණ සංඛ්‍යාව 1363ක් බවයි.\nඉන් මරණ 646ක්ම එනම් සියයට 47.85ක මරණ ප්‍රතිශතයක් සිදුව ඇත්තේ වයස අවුරුදු 71ට වැඩි පුද්ගල මරණ බව සඳහන්.\nමේ අතර, වයස අවුරුදු 61ත්, 70ත් අතර මරණ 356ක් වාර්තා වී ඇති අතර, එය ප්‍රතිශතයක් ලෙස සියයට 26.37ක්.\nවයස අවුරුදු 09ට අඩු ළමා මරණ 02ක් වාර්තා වී ඇති අතර, අවුරුදු 10ත්, 30ත් අතර මරණ 16ක් සිදුව තිබෙනවා.",
       "URL": "https://www.hirunews.lk/272767/කොරෝනා-මරණ-වැඩි-සංඛ්‍යාවක්-අවුරුදු-71-ඉක්ම-වූවන්",
       "Category": "Local News",
       "Parent URL": "https://www.hirunews.lk/local-news.php?pageID=1921"
}