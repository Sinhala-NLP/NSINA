{
       "Source": "hirunews",
       "Timestamp": "Tuesday, 23 May 2023 - 7:14",
       "Headline": "ගල්කිස්ස ආපනශාලා හිමිකරු ඝාතනය කොස් ගෙඩියක් ගැන ඇති වූ ආරවුලක් (වීඩියෝ)",
       "News Content": "ගල්කිස්ස - ගාලුපාර, රත්මලාන ලිපිනයේ පිහිටි හෝටලයක ඊයේ(22) සවස් කාලයේ ඇති වූ පිහි ඇනුම කොස් ගෙඩියක් අලෙවි කිරීමට පැමිණි පුද්ගලයෙකු හා ඇතිවූ ආරවුලක් මත සිදු වූ ඝාතනයක් බව පොලිසිය පවසනවා.\nඑහිදී කොස් ගෙඩිය අලෙවි කිරීමට පැමිණි පුද්ගලයා සහ හෝටලයේ හිමිකරු අතර ගණන් හිලව් සම්බන්ධයෙන් ඇති වූ ආරවුලක් නිසා පැමිණි පුද්ගලයා විසින් එම හිමිකරුට පිහියකින් ඇන තිබෙනවා.\nඑහි දී බරපතල තුවාල ලැබූ ඔහු කළුබෝවිල ශික්ෂණ රෝහලට ඇතුලත් කිරීමෙන් අනතුරුව මියගොස් තිබෙනවා.\nමියගිය තැනැත්තා වයස අවුරුදු 29ක් වන අහස්වැව පාර, හපුගස්තලාව ප්‍රදේශයේ පදිංචිකරුවෙක් බවයි පොලිසිය පවසන්නේ.\nමෙම ඝාතනය සිදුකළ තැනැත්තා ගල්කිස්ස පොලිසිය විසින් හඳුනාගෙන ඇති අතර ඔහු අත්අඩංගුවට ගැනීම සඳහා විමර්ශන ක්‍රියාත්මකයි.",
       "URL": "https://www.hirunews.lk/335965/ගල්කිස්ස-ආපනශාලා-හිමිකරු-ඝාතනය-කොස්-ගෙඩියක්-ගැන-ඇති-වූ-ආරවුලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=324"
}