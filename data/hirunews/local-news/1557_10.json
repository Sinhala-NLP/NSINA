{
       "Source": "hirunews",
       "Timestamp": "Tuesday, 16 November 2021 - 19:19",
       "Headline": "රට තුල ඇත්තේ තාවකාලික ඉන්ධන හිඟයක් - ඇමති ගම්මන්පිල කියයි - අධිකරණ ඇමති මිල සූත්‍රය ඉල්ලයි  (වීඩියෝ)",
       "News Content": "අදත් දිවයිනේ ප්‍රදේශ රැසක ඉන්ධන පිරවුම්හල් අසල දිගු පෝලිම් දක්නට ලැබුණා.\nහිරු වාර්තාකරුවන් ප්‍රකාශ කළේ ඇතැම් ප්‍රදේශවල රථ වාහන ඉන්ධන නොමැතිවීම නිසා මහමඟ නතර වී තිබූ බවයි. ඇතැම් පිරවුම්හල් වසා දමා ඇති බව ද අප වාර්තාකරුවන් නිරීක්ෂණය කර තිබුණා.\nපවතින ඉන්ධන අර්බුදය පිළිබඳව ඊයේ පැවති අමාත්‍ය මණ්ඩල හමුවේදී ද දීර්ඝ වශයෙන් සාකච්ඡා කර ඇති අතර ඒ පිළිබඳව අද පැවති කැබිනට් තීරණ දැනුම්දීමේ මාධ්‍ය හමුවේදී ද සංවාදයට ලක් වුණා.\nඑහිදී කරුණු පැහැදිිලි කරමින් බලශක්ති අමාත්‍ය උදය ගම්මන්පිල සඳහන් කළේ තවත් දින 2 ක් පමණක් රට තුල තාවකාලික ඉන්ධන අර්බුදයක් පැවතිය හැකි බවයි.\nමේ අතර, අධිකරණ අමාත්‍ය අලී සබ්රි අද පාර්ලිමේන්තුවේදී ප්‍රකාශ කලේ ඉන්ධන සඳහා මිල සූත්‍රයක් ගෙන ආ යුතු බවයි.",
       "URL": "https://www.hirunews.lk/288216/රට-තුල-ඇත්තේ-තාවකාලික-ඉන්ධන-හිඟයක්-ඇමති-ගම්මන්පිල-කියයි-අධිකරණ-ඇමති-මිල-සූත්‍රය-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1557"
}