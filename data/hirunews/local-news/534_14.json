{
       "Source": "hirunews",
       "Timestamp": "Wednesday, 15 February 2023 - 14:24",
       "Headline": "ටොයොටා දෙවැනි පරපුරේ අවසන් පුරුකත් හැළෙයි",
       "News Content": "ටොයොටා නිර්මාතෘගේ පුත් ෂොයිචිරෝ ටොයෝඩා මිය ගිස් තිබෙනවා.\nෂොයිචිරෝ ටොයෝඩා මිය යන විට පසු වූයේ 97 හැවිරිදි වියේ යි.\nෂොයිචිරෝ ටොයෝඩා ටොයෝටා සමගමේ (Toyota Motor Corp) හි නිර්මාතෘ සහ වත්මන් ප්‍රධාන විධායක අකියෝ ටොයෝඩාගේ (Akio Toyoda) පියා වන අතර, පසුගිය අඟහරුවාදා (14) සිදු වූ හෘදයාබාධයක් හේතුවෙන් මිය ගිය බව එම සමාගම පවසනවා.\nවර්ෂ 1952 දී සිය පියාගේ අඩිපාරේ යමින් ටොයෝටා සමාගම හා සම්බන්ධ වූ ෂොයිචිරෝ ටොයෝඩා, ජපන් මෝටර් රථ නිෂ්පාදන ව්‍යාප්තිය එක්සත් ජනපදය කරා රැගෙන යෑමට සහ සුඛෝපභෝගී ලෙක්සස් (Lexus) සන්නාමය සහ ටොයෝටා ප්‍රියස් (Prius) දෙමුහුන් වාහන නිෂ්පාදනය සඳහා පුරෝගාමී වූ පුද්ගලයා යි.\nජපාන මෝටර් රථ නිෂ්පාදන දැවැන්තයා ගේ පවුලේ තුන්වන පරම්පරාවේ සාමාජිකයා වන ඔහුගේ පුත් අකියෝ ටොයෝඩා, (66) සමාගමේ ප්‍රධානියා ලෙස වැඩ බාර භාර ගන්නා බව ප්‍රකාශ කිරීමෙන් මාසයකට අඩු කාලයක දී යි ෂොයිචිරෝ ටොයෝඩා මිය ගියේ.\nෂොයිචිරෝ ටොයෝඩා ගේ මරණය සම්බන්ධයෙන් ශෝක පණිවිඩයක් නිකුත් කරන ජපාන අගමැති ෆුමියෝ කිෂිඩා සඳහන් කළේ, ටොයෝටා සමාගම ලොව අංක එකේ මෝටර් රථ නිෂ්පාදන සමාගමක් බවට පත් කිරීමට ෂොයිචිරෝ ටොයෝඩා මිල කළ නො හැකි කාර්යභාරයක් සිදු කර ඇති බව යි.\nටෝකු (Tohoku) විශ්වවිද්‍යාලයේ ඉංජිනේරු උපාධිධාරියෙකු වන ටොයෝඩා සැමවිට ම “ඉංජිනේරුවෙක් අයත් වන්නේ කර්මාන්තශාලා බිමට” වන තම පියාගේ සංකල්පය කිසි විටෙකත් අමතක නො කළ පුද්ගලයෙක් ලෙස හැඳින්වෙනවා.",
       "URL": "https://www.hirunews.lk/327481/ටොයොටා-දෙවැනි-පරපුරේ-අවසන්-පුරුකත්-හැළෙයි",
       "Category": "Local News",
       "Parent URL": "https://www.hirunews.lk/local-news.php?pageID=534"
}