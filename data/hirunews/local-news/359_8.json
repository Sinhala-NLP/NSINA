{
       "Source": "hirunews",
       "Timestamp": "Monday, 08 May 2023 - 22:00",
       "Headline": "සන්රයිසස් හයිද්‍රාබාද් කණ්ඩායමට කඩුලු 4ක තියුණු ජයක්",
       "News Content": "ඊයේ පැවැති අනෙක් තරගයේදී රාජස්ථාන් රෝයල්ස් කණ්ඩායමට එරෙහිව කඩුලු 4ක තියුණු ජයක් සන්රයිසස් හයිද්‍රාබාද් කණ්ඩායම වාර්තා කළා.\nමෙම තරගයේ පළමුව පන්දුවට පහර දුන් රාජස්ථාන් රෝයල්ස් පන්දුවාර 20 අවසානයේ දී කඩුලු 2ක් දැවී 214ක ලකුණු පුවරුවක් නිර්මාණය කළා.\nපිළිතුරු ඉනිම ක්‍රීඩා කළ සන්රයිසස් හයිද්‍රාබාද් පන්දුවාර 20 අවසානයේදී කඩුලු 6ක් දැවී ලකුණු 217ක් ලබා තරගයේ ජය තහවුරු කර ගත්තා.\nඅවසන් පන්දුවට ජයග්‍රහණය සදහා හයිද්‍රාබාද් කණ්ඩායමට ලකුණු 5ක් අවශ්‍යව තිබුණා.\nඑහිදි සන්දීප් ශර්මා රාජස්ථානයට ජය ගෙන දුන්නත් එම සතුට වැඩිවේලාවක් තිබුණේ නැහැ.\nඒ සන්දීප් ක්‍රියාත්මක කළ අවසන් පන්දුව නිපන්දුව බව තෙවැනි විනිසුරුවරයා විසින් සනිටුහන් කිරීමත් සමගයි.\nයළි අවසන් පන්දුව සන්දීප් විසින් ක්‍රියාත්මක කරද්දී ,එය හයේ පහරක් බවට පරිවර්තනය කළ අබ්දුල් සමාද් හයිද්‍රාබාද් කණ්ඩායමට නොතිබුණු ජයක් මෙම තරගයෙන් ගෙන දුන්නා.",
       "URL": "https://www.hirunews.lk/334632/සන්රයිසස්-හයිද්‍රාබාද්-කණ්ඩායමට-කඩුලු-4ක-තියුණු-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=359"
}