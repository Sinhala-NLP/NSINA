{
       "Source": "hirunews",
       "Timestamp": "Sunday, 11 April 2021 - 19:31",
       "Headline": "අලුත් අවුරුද්දේ ගිනිකෙළි අලෙවිය ඉහළට (වීඩියෝ)",
       "News Content": "අතීතයේ සිටම සිංහල සහ දෙමළ ජනතාව, බක් මහේ උදාවන අලුත් අවුරුද්ද සැමරුවේ නෑදෑ හිතවතුන් පිරිවරාගෙන, චාරිත්‍ර - වාරිත්‍ර, ජ්‍යොතිෂ නැකැත් මුල් කරගනිමින්.\nනමුත් පසුගිය වසරේ සිංහල දෙමල අලුත් අවුරුද්ද නිසි ලෙස සැමරීමට මෙරට ජනතාවට අවස්ථාව උදා වූයේ නැහැ.\nඒ කොඩිව් 19 වසංගතය රට තුළ ව්‍යාප්තවී තිබූ පසුබිමක සමාජ දුරස්ථභාවය පවත්වා ගතයුතු නිසයි.\nනමුත් මෙවරත් සිංහල - දෙමළ අලුත් අවුරුද්ද සෞඛ්‍ය මාර්ගෝපදේශ අනුව සැමරීමට ලක්වාසීන්ට අවස්ථාව උදා වී තිබෙනවා.\nකෙසේ වෙතත් කොළඹ ප්‍රදේශ රැසක ජනතාව අද මෙලෙස වෙළදසැල් වලට එක් රොක් වී සිටියා.\nමේ අතර කොවිඩ් වසංගතයත් සමඟ කඩාවැටුණු රතිඤ්ඤා සහ ගිනි කෙළි කර්මාන්තයේ වර්ධනයක් මෙවර සිංහල, දෙමළ අලුත් අවුරුදු සමයේ පෙන්නුම්\nකරන බව ගිනිකෙළි ව්‍යාපාරිකයන් සහ නිෂ්පාදකයින් පෙන්වා දෙනවා.\nඋත්සව සමය හේතුවෙන් මෙම දින කිහිපයේ වෙළෙදසැල් ආශ්‍රිතව සිදු කරන වැටලීම් ප්‍රමාණය වැඩි කර ඇති බව පාරිභෝගික සේවා අධිකාරිය සඳහන් කළා.\nඅදත් කොළඹ සිට අලුත් අවුරුදු නිවාඩුවට ගම්බිම් බලා යන ජනතාව ප්‍රධාන බස් නැවතුම්පොළවලට සහ දුම්රිය ස්ථානවලට පැමිණ සිටියා.\nමේ අතර හෙට දිනය රජයේ නිවාඩු දිනයක් වුවද රාජ්‍ය පරිපාලන අමාත්‍යාංශයේ ලේකම්වවරයා සඳහන් කළේ හෙට දිනය බැංකු නිවාඩු දිනයක් නොවන බවයි ඒ අනුව ජනතාවගේ ගණුදෙනු සහ අවශ්‍යතා සඳහා හෙට දිනයේත් සියලු රාජ්‍ය හා පෞද්ගලික බැංකු ශාඛා විවෘතව තැබෙනු ඇති.",
       "URL": "https://www.hirunews.lk/268179/අලුත්-අවුරුද්දේ-ගිනිකෙළි-අලෙවිය-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2026"
}