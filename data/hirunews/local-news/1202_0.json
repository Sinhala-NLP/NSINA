{
       "Source": "hirunews",
       "Timestamp": "Friday, 29 April 2022 - 19:15",
       "Headline": "ඉන්දියාවෙන් අත්‍යවශ්‍ය ඖෂධ පරිත්‍යාගයක්",
       "News Content": "ඉන්දීය රජය විසින් පරිත්‍යාග කරන ලද ඇමරිකානු ඩොලර් 15415ක් වටිනා ඖෂධ තොගයක් අද දින (29) මෙරටට ළඟාවී තිබෙනවා.\nඉන්දීය මහ කොමසාරිස් ගෝපාල් බග්ලේ විසින් සෞඛ්‍ය අමාත්‍ය චන්න ජයසුමන වෙත එම ඖෂධ කොළඹ වරායේදී භාර දුන් බවයි එම අමාත්‍යංශය ප්‍රකාශ කළේ.\nඅත්‍යවශ්‍ය ඖෂධ වර්ග 95කින් සමන්විත මෙම පරිත්‍යාගය ඉන්දීය නාවික හමුදාවට අයත් “ගිරිජ” නෞකාව මගින් මෙරටට රැගෙනවිත් තිබෙනවා.\nශ්‍රී ලංකාව ඖෂධ හිඟයකට මුහුණ දෙමින් සිටින අවස්ථාවේ, ඒ සඳහා විශේෂයෙන් ඉන්දියාවෙන් ලැබෙන සහය අගය කරන අතර, සෑම අසීරු මොහොතකදී අසල්වැසි රට ලෙස ඉන්දියාව අප වෙත දක්වන අනුග්‍රහය අතිමහත් බවයි සෞඛ්‍ය අමාත්‍යවරයා විසින් ඉන්දියානු මහ කොමසාරිස් හමුවේ ප්‍රකාශ කළේ.",
       "URL": "https://www.hirunews.lk/303113/ඉන්දියාවෙන්-අත්‍යවශ්‍ය-ඖෂධ-පරිත්‍යාගයක්",
       "Category": "Local News",
       "Parent URL": "https://www.hirunews.lk/local-news.php?pageID=1202"
}