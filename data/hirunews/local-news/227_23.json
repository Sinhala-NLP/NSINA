{
       "Source": "hirunews",
       "Timestamp": "Thursday, 29 June 2023 - 10:38",
       "Headline": "සිංහරාජයේ සත්ත්ව සහ ශාක කොටස් රැගෙන යාමට තැත් කළ විදේශිකයන් ඇතුළු 4 ක් රිමාන්ඩ්",
       "News Content": "වලංගු බලපත්‍රයක් නොමැතිව සිංහරාජ වනාන්තරයේ ජීවි හා අජීවි සත්ත්ව සහ ශාක කොටස් රැගෙන යාමට උත්සාහ කළ ඉරාන ජාතිකයන් 3 දෙනෙකු සහ ශ්‍රී ලාංකිකයෙකු ලබන මස 5 වනදා දක්වා රක්ෂිත බන්ධනාගාර ගත කර තිබෙනවා.\nඒ උඩුගම මහේස්ත්‍රාත් අධිකරණයට ඉදිරිපත් කිරීමෙන් පසුවයි. නෙලුව වනජිවි නිලධාරින් විසින් මෙම සැකකරුවන් සිව් දෙනා ඔවුන්ගේ භාරයට ගෙන ඇත්තේ ඊයේ(28) පස්වරුවේදීයි.\nකදාන,හපුගොඩ පදිංචි ශ්‍රී ලාංකිකයා සමග ඉරාන ජාතිකයන් තුන්දෙනා සිංහරාජ රක්ෂිතයේ ලංකාගම ප්‍රවේශපත්‍ර කවුලුවේදී පරීක්ෂාවට ලක් කිරීමෙන් පසුවයි වනජිවි නිලධාරින් විසින් මොවුන් ඊයේ සිය භාරයට ගෙන ඇත්තේ.",
       "URL": "https://www.hirunews.lk/339440/සිංහරාජයේ-සත්ත්ව-සහ-ශාක-කොටස්-රැගෙන-යාමට-තැත්-කළ-විදේශිකයන්-ඇතුළු-4-ක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=227"
}