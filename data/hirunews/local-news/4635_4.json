{
       "Source": "hirunews",
       "Timestamp": "Thursday, 02 March 2017 - 16:51",
       "Headline": "හෙට සහ අනිද්දා පළාත් කිහිපයකට වැසි",
       "News Content": "දිවයින අවට වායුගෝලයේ කැළඹිලි සහගත තත්ත්වයක් හේතුවෙන් හෙට (03) සහ අනිද්දා (04) පළාත් රැසකට මිලිමීටර් 100 ඉක්ම වූ තද වැසි අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා.\nශ්‍රී ලංකාව ආසන්න වායුගෝලයේ පවතින කැළඹිලි ස්වභාවය හේතුවෙන් වැසි තත්වයේ වර්ධනයක් සිදුවන බවයි ඔවුන් ප්‍රකාශ කලේ.\nඑම දෙපාර්තමේන්තුව සඳහන් කළේ නැගෙනහිර, උතුර, උතුරු මැද සහ ඌව පළාත්වල මෙන්ම බස්නාහිර, සබරගමුව, මධ්‍යම සහ නැගෙනහිර පලාත්වලට මෙලෙස වැසි අපේක්ෂා කෙරෙන බවයි.\nමේ වනවිටත් මධ්‍යම කඳුකරයේ බොහෝ ප්‍රදේශවලට අධික වැසි ලැබෙන බව එම ප්‍රදේශවල සිටින හිරු වාර්තාකරුවන් සඳහන් කළා.",
       "URL": "https://www.hirunews.lk/155872/හෙට-සහ-අනිද්දා-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4635"
}