{
       "Source": "hirunews",
       "Timestamp": "Wednesday, 23 December 2020 - 20:12",
       "Headline": "මැලිබන් ආයතනයෙන් දැනුම්දීමක්",
       "News Content": "මැලිබන් ආයතනයේ රත්මලානේ පිහිටි ගබඩාවකින් පසුගියදා කොරෝනා ආසාදිතයින් වාර්තා වූ අතර එම ආයතනය නිවේදනයක් නිකුත් කරමින් සඳහන් කළේ එම කර්මාන්තශාලා පරිශ්‍රය ඊයේ (22) දිනයේදී සෞඛ්‍ය අමාත්‍යාංශ බලධාරීන්ගේ පරීක්ෂාවට ලක් වූ බවයි.\nඑහිදී කම්හල තුල ක්‍රියාත්මක කර ඇති සෞඛ්‍ය ආරක්ෂිත ක්‍රියාමාර්ග පිළිබඳව ඔවුන් සෑහීමකට පත්වීම හේතුවෙන් ආසාදිතයින් හඳුනාගත් ගබඩාව හැර සෙසු සියලු බෙදා හැරීම් කටයුතු සාමාන්‍ය පරිදි සිදු වෙමින් පවතින බව මැලිබන් සාමාන්‍යාධිකාරි සහ ප්‍රධාන මෙහෙයුම් නිලධාරි ආචාර්ය බන්දුල පෙරේරා නිකුත් කළ නිවේදනයක දැක්වෙනවා.",
       "URL": "https://www.hirunews.lk/257788/මැලිබන්-ආයතනයෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2257"
}