{
       "Source": "hirunews",
       "Timestamp": "Wednesday, 23 August 2023 - 15:35",
       "Headline": "ගාල්ල බන්ධනාගාරයේ රැඳවියන් මිය යෑම ගැන මූලික සාක්ෂි විභාගයට දින නියම කරයි",
       "News Content": "ගාල්ල බන්ධනාගාරයේ රැඳවියන් දෙදෙනෙකු මිය යෑම සම්බන්ධ මූලික සාක්ෂි විභාගය ලබන මස 18 වන දා පැවැත්වීමට ගාල්ල ප්‍රධාන මහේස්ත්‍රාත්වරයා නියෝග කර තිබෙනවා.\nමෙම මරණ සම්බන්ධයෙන් ගාල්ල පොලිසිය අද (23) අධිකරණයට කරුණු වාර්තා කිරිමෙන් අනතුරුවයි. මහේස්ත්‍රාත්වරයා මෙම නියෝගය නිකුත් කරුණු ලැබුවේ.\nඒ අනුව, එම මරණ පිළිබඳ පශ්චාත් මරණ පරික්ෂණ පැවැත් වූ අධිකරණ වෛද්‍ය නිලධාරිවරුන්ට 18 වන දා අධිකරණයේ පෙනී සිටින ලෙස සිතාසි නිකුත් කිරිමට ගාල්ල ප්‍රධාන මහේස්ත්‍රාත් ඉසුරු නෙත්තිකුමාර කටයුතු කර තිබෙනවා.\nබන්ධනාගාරයේ රඳවා සිටියදී ඇති වූ රෝගි තත්ත්වයක් හේතුවෙන් මෙලෙස මිය ගොස් තිබුණේ ගාල්ල මොරගොඩ පදිංචි 23 හැවිරිදි සහ අහංගම ඉඳුරන්නාවිල පදිංචි 31 හැවිරිදි රැඳවියන් දෙදෙනායි.\nඔවුන්ගේ පශ්චාත් මරණ පරික්ෂණ කරාපිටිය වෛද්‍ය පීඨයේ අධිකරණ වෛද්‍ය විද්‍යාව පිළිබඳ මහාචාරය යූ.සී.පී. පෙරේරා සහ කරාපිටිය රෝහලේ අධිකරණ වෛද්‍ය නිලධාරි සමාධි දන්දෙණිය විසින් සිදු කරන ලද අතර විවෘත තින්දු ලබා දී තිබුණා.",
       "URL": "https://www.hirunews.lk/345831/ගාල්ල-බන්ධනාගාරයේ-රැඳවියන්-මිය-යෑම-ගැන-මූලික-සාක්ෂි-විභාගයට-දින-නියම-කරයි",
       "Category": "Local News",
       "Parent URL": "https://www.hirunews.lk/local-news.php?pageID=78"
}