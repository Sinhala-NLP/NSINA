{
       "Source": "hirunews",
       "Timestamp": "Wednesday, 24 November 2021 - 12:44",
       "Headline": "සෞඛ්‍ය වර්ජනයෙන් රෝහල් කටයුතුවලට බාධා  (වීඩියෝ)",
       "News Content": "වැටුප් විෂමතා ඉවත් කිරීම, දීමනා ඉහළ නැංවීම ඇතුළු ඉල්ලීම් කිහිපයක් මුල් කර ගනිමින් හෙද, පරිපූරක, අතුරු වෛද්‍ය සහ මහජන සෞඛ්‍ය පරීක්ෂකවරුන් අද (24) උදෑසන ආරම්භ කළ වර්ජනය හේතුවෙන් රෝහල් කටයුතුවලට බාධා එල්ල වී තිබෙනවා.\nමේ හේතුවෙන් කොළඹ ජාතික රෝහල ඇතුළු දිවයිනේ රෝහල් රැසකම බාහිර රෝගී අංශයෙන් ප්‍රතිකාර ලබා ගැනීමට පැමිණි රෝගීන් ද දැඩි අපහසුතාවට ලක්වුණා.\nමහජන සෞඛ්‍ය පරීක්ෂකවරුන් මෙම වර්ජනයට සහය දැක්වීමත් සමග කොරෝනා පරීක්ෂණ ද නැවතී ඇති බවයි වාර්තා වන්නේ.\nකෙසේ වෙතත් රාජ්‍ය සේවා එක්සත් හෙද සංගමයේ සභාපති පූජ්‍ය මුරුත්තේට්ටුවේ ආනන්ද හිමියන් සඳහන් කළේ තම සංගමයට අයත් හෙද කාර්ය මණ්ඩලය මෙම වර්ජනයට සහය ලබා නොදෙන බවයි.",
       "URL": "https://www.hirunews.lk/289006/සෞඛ්‍ය-වර්ජනයෙන්-රෝහල්-කටයුතුවලට-බාධා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1541"
}