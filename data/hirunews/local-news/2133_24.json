{
       "Source": "hirunews",
       "Timestamp": "Sunday, 21 February 2021 - 8:02",
       "Headline": "මෙරට කොරෝනා ආසාදිතයින් 80,000ට ළං වෙයි",
       "News Content": "මෙරට කොරෝනා ආසාදිතයන් සංඛ්‍යාව 80,000 ට ආසන්න වී තිබෙනවා.\nඊයේ දිනයේ කොරෝනා ආසාදිතයන් 543 දෙනෙකු වාර්තා වූ අතර, ඒ අනුව මෙරට සමස්ත කොරෝනා රෝගීන් සංඛ්‍යාව සටහන් වන්නේ 79,480 ක් ලෙසයි.\nමේ අතර, ඊයේ දිනයේදීත් කොරෝනා මරණ දෙකක් මෙරටින් වාර්තාවීමත් සමඟ මෙරට සමස්ත කොරෝනා මරණ සංඛ්‍යාව 435 දක්වා ඉහළ ගියා.\nඅවසන් වරට වාර්තා වූ මරණ දෙක කුරුවිට ප්‍රදේශයෙන් සහ තිහාරිය ප්‍රදේශයෙන් වාර්තා වී ඇති අතර, ඔවුන් 66 හැවිරිදි සහ 78 හැවිරිදි පිරිමි පුද්ගලයින්.\nඑසේම, කොරෝනා එන්නත් ලබාදීම තවදුරටත් අඛන්ඩව සිදුකෙරෙන අතර, බන්ධනාගාර නිලධාරීන් සඳහා එන්නත් ලබාදීම අද සිට යළි ආරම්භ කරන බවයි බන්ධනාගාර දෙපාර්තමේන්තුව සඳහන් කළේ.\nඒ අනුව අගුණකොලපැලැස්ස, වීරවිල සහ මාතර බන්ධනාගාරවල නිලධාරීන් දහසකට පමණ අද සහ හෙට යන දින දෙක තුළදී කොරෝනා එන්නත් ලබාදීමට නියමිත බව බන්ධනාගාර මාධ්‍ය ප්‍රකාශක, බන්ධනාගාර කොමසාරිස් චන්දන ඒකනායක ප්‍රකාශ කළා.",
       "URL": "https://www.hirunews.lk/263208/මෙරට-කොරෝනා-ආසාදිතයින්-80000ට-ළං-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2133"
}