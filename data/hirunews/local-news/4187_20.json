{
       "Source": "hirunews",
       "Timestamp": "Monday, 04 December 2017 - 13:56",
       "Headline": "අගමැතිගෙන් මාධ්‍යයට චෝදනා",
       "News Content": "ඇතැම් මාධ්‍ය ආයතන ආණ්ඩුවට පහරගැසීම සඳහා මාධ්‍ය නිදහස භාවිත කරමින් සිටින බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඅග්‍රාමාත්‍යවරයා මේ බව කියා සිටියේ මාධ්‍යවේදීන්ට එල්ලවන ප්‍රචන්ඩත්වයට එරෙහි අන්තර්ජාතික සමුළුවට කොළඹදී අද එක්වෙමින්.\n‘‘අද තියෙන්නේ විශේෂයෙන්ම මාධ්‍යවේදීන්ට විරුද්ධව කරපු අපරාධ විභාග කරගැනීමේ අයිතිය තහවුරු කරගන්න. කාලයක් තිබුණා ඒ අපරාධ එකක්වත් ක්‍රියා කළේ නැහැ. ඉතින් තමාගේ කැමැත්තෙන්  ඕන මාධ්‍යවේදියාට ගැහුවා. මැරුවා. අත්අඩංගුවේ තියාගෙන හිටියා. දැන් මෙහෙම වැදගත් උත්සවයක මං හිතුවේ මෙතන ඉන්න  ඕන කියලා අපේ මාධ්‍යවේදීන්, ප්‍රධානීන් අද එතන කවුරුවත් නැහැ. මේ රජයේ අංශ දෙකක සභාපතිවරු ඉන්නවා. එක පුද්ගලික මාධ්‍යයක ඉන්නවා. ඒ කියන්නේ ලසන්ත වික්‍රමතුංග, ප්‍රදීප් එක්නැලිගොඩ, කීත් නොයාර්, උපාලි තෙන්නකෝන් ඒ කට්ටියගේ ජීවිත නැතිවුණාට ගැහුවාට ඒ ගැන තමන්ට කිසිම ලැදියාවක් නැහැ කියලා. තමන්ට උනන්දුවක් නැහැ කියලා මේ මාධ්‍ය අය කියනවා. ඒ කියන්නේ මාධ්‍ය නිදහස වුවමනා නැහැ. අපිට  ඕන රාජපක්ෂ රෙජිමේ. ඉතින් මේ ආණ්ඩුව නැති කරලා හරි රාජපක්ෂ රෙජිමය ගෙනල්ලා අපි ආපහු මාධ්‍යවේදීන් මරන්න ඉඩදෙන්න  ඕන කියලද? වෙන මොකක්ද කියන්නේ. මේ ගැන මගෙන් එක දවසක්වත් ප්‍රශ්න කරන්නේ නැහැ. දවසක අර අජිත් පී පෙරේරාගේ පින්තූර පස් වතාවක් දැම්මා වගේ ලසන්ත වික්‍රමතුංගගේ මේක පස්වතාවක් දාලා ඇහුවේ නැහැ. මොකක්ද වුණේ කියලා. මං දන්නේ නැහැ මට කියන එක මං කියන එක දායිද වත් කියලා. මට හෙට පහරගහයි. ඒත් මේකයි ඇත්ත.",
       "URL": "https://www.hirunews.lk/177564/අගමැතිගෙන්-මාධ්‍යයට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4187"
}