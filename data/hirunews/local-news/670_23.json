{
       "Source": "hirunews",
       "Timestamp": "Tuesday, 13 December 2022 - 7:35",
       "Headline": "දෙසැම්බර් වෙන්දේසියේ දී පොල් මිල සියයට 9.2කින් ඉහළට",
       "News Content": "ශ්‍රී ලංකාවේ සාමාන්‍ය පොල් මිල සියයට 9.2කින් ඉහළ ගොස් ඇති බව පොල් සංවර්ධන අධිකාරිය පෙන්වා දෙනවා.\nඑහි දත්ත වාර්තා පෙන්වා දෙන්නේ දෙසැම්බර් මාසයේ පැවැත්වූ දෙවැනි වෙන්දේසියේ දී පොල් ගෙඩි 1000ක සාමාන්‍ය මිල ඊට සතියකට පෙර පැවතියේ රුපියල් 69,975 ශත 88ක් බවයි.\nනමුත් එය වෙන්දේසියේ දී රුපියල් 76,438.65 ක් දක්වා ඉහළ ගොස් ඇති බවයි පොල් සංවර්ධන අධිකාරිය පෙන්වා දෙන්නේ.\nවෙන්දේසියේදී පොල් ගෙඩි 722,163ක් ඉදිරිපත් වූ අතර ගෙඩි 547,365ක් ම අලෙවි වූ බව ද වාර්තා වනවා.\nකෙසේවෙතත් ජනවාරි සිට ඔක්තෝබර් දක්වා මුළු අපනයනය පෙර වසරට වඩා සියයට 4 කින් එනම්, ඇමරිකානු ඩොලර් මිලියන 711.4 ක් වන අතර එය රුපියල් 58,500 සිට 6,200කින් පහත වැටී ඇති බවටත් තොරතුරු වාර්තා වනවා.",
       "URL": "https://www.hirunews.lk/322555/දෙසැම්බර්-වෙන්දේසියේ-දී-පොල්-මිල-සියයට-9-2කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=670"
}