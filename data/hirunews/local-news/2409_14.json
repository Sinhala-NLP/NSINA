{
       "Source": "hirunews",
       "Timestamp": "Monday, 05 October 2020 - 13:59",
       "Headline": "නෙල්ලිගල නම විකුණා මුදල් ගැරූ ජාවාරම (වීඩියෝ)",
       "News Content": "නෙල්ලිගල ජාත්‍යන්තර බෞද්ධ මධ්‍යස්ථානයේ සංවර්ධන කටයුතු සඳහා යැයි පවසමින් මුදල් වංචාවේ නිරතවු චීවර ධාරියෙක් ඇතුළු පුද්ගලයන් තිදෙනෙක් පේරාදෙණිය පොලිසිය අත්අඩංගුවට ගෙන තිබෙනවා.\nඒ එම බෞද්ධ මධ්‍යස්ථානයට ලද තොරතුරකට අනුව සිදු කල වැටලීමකදියි.\nනෙල්ලිගල ජාත්‍යන්තර බෞද්ධ මධ්‍යස්ථානයේ සංවර්ධන කටයුතු සදහා යැයි පවසමින් පිරිසක් පසුගිය මාස එක හමාරක කාලයක් දිවයිනේ විවිධ ප්‍රදේශවල ටිකට් පත් අලෙවි කරමින් මෙම වංචාව සිදු කර තිබෙනවා.\nමෙම පිරිස සම්බන්ධයෙන් බෞද්ධ මධ්‍යස්ථානයට ලද තොරතුරක් මත වංචාකරුවන් කොටුකරගැනීමට හැකිවුණා.\nමොවුන් සතුව තිබූ ලේඛන වලට අනුව පසුගිය මාස එක හමාරක කාලය තුළ හත් ලක්ෂ 28,500කට ආසන්න මුදලක් වංචා කර ඇති බව පොලීසිය පැවසුවා.\nමෙහිදී ආධාර මුදල් එක්රැස් කිරීම සදහා භාවිත කල ව්‍යාජ ටිකට් පත් රැසක්, චෙක්පත් කිහිපයක් සහ චීවරධාරයා භාවිතා කල ගිහි ඇදුම් කිහිපයක්ද සොයාගැණුනා.",
       "URL": "https://www.hirunews.lk/251859/නෙල්ලිගල-නම-විකුණා-මුදල්-ගැරූ-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2409"
}