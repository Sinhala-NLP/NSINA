{
       "Source": "hirunews",
       "Timestamp": "Wednesday, 10 May 2023 - 17:34",
       "Headline": "තවත් කොවිඩ් මරණයක්",
       "News Content": "තවත් කොවිඩ් මරණයක් ඊයේ (09) වාර්තා වූ බව සෞඛ්‍ය සේවා අධ්‍යක්ෂ ජනරාල්වරයා නිවේදනයක් නිකුත් කරමින් සඳහන් කර තිබෙනවා.\nමේ අතර පසුගිය (07) වන දා ද කොවිඩ් මරණ 3ක් වාර්තා වු බව සෞඛ්‍ය සේවා අධ්‍යක්ෂ ජනරාල්වරයා තහවුරු කළා.\nපවතින තත්ත්වය හමුවේ කොවිඩ් රෝගීන් වාර්තා වීම ඉහළ ගොස් ඇති බවයි වාර්තා වන්නේ.\nනිසි සෞඛ්‍ය උපදෙස් පිළිපදිමින් කටයුතු කරන ලෙසයි සෞඛ්‍ය සේවා අධ්‍යක්ෂ ජනරාල්වරයා ජනතාවගෙන් ඉල්ලා සිටියේ.\nඑමෙන්ම පවතින අයහපත් කාලගුණය හමුවේ ඩෙංගු රෝගීන් හා මී උණ රෝගීන් වාර්තා වීම වාර්තාගත ලෙස ඉහළ යමින් පවතින බව ද සෞඛ්‍ය අංශ අවධාරණය කළා.",
       "URL": "https://www.hirunews.lk/334816/තවත්-කොවිඩ්-මරණයක්",
       "Category": "Local News",
       "Parent URL": "https://www.hirunews.lk/local-news.php?pageID=353"
}