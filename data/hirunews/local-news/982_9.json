{
       "Source": "hirunews",
       "Timestamp": "Friday, 29 July 2022 - 17:15",
       "Headline": "ජුලි මාසයේ උද්ධමනය 60.8% දක්වා ඉහළට (වීඩියෝ)",
       "News Content": "කොළඹ පාරිභෝගික මිල දර්ශකය මත ජූලි මාසයේ උද්ධමනය 60.8% දක්වා ඉහළ ගොස් තිබෙනවා.\nඑහිදී ආහාර කාණ්ඩයේ මිල ගණන් වල ඉහළ යාම 90.9%ක් බවයි ජන ලේඛන සහ සංඛ්‍යාලේඛණ දෙපාර්තමේන්තුව සඳහන් කළේ.\nමේ අතර, පසුගිය ජූනි මාසයේදී වෙළඳ භාණ්ඩ අපනයන ඉපයීම් ඇමරිකානු ඩොලර් මිලියන 1,208.2 දක්වා ඉහළ ගොස් ඇති බව අපනයන සංවර්ධන මණ්ඩලය ප්‍රකාශ කළා.\nඑසේම, මේ වනවිට මෙරට දියර කිරි නිෂ්පාදනය සියයට 19.8 කින්, කුකුළු මස් නිෂ්පාදනය සියයට 12.1 කින් සහ බිත්තර නිෂ්පාදනය සියයට 34.9 කින් පහළ ගොස් ඇති බව කෘෂිකර්ම අමාත්‍යාංශය පවසනවා.",
       "URL": "https://www.hirunews.lk/311321/ජුලි-මාසයේ-උද්ධමනය-60-8-දක්වා-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=982"
}