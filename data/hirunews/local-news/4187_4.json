{
       "Source": "hirunews",
       "Timestamp": "Tuesday, 05 December 2017 - 7:51",
       "Headline": "පොලිසියෙන් තිත තැබූ ජාවාරම (ඡායාරූප)",
       "News Content": "පුත්තලම පොලිස් බල ප්‍රදේශයට අයත් මනල්තිව් ප්‍රදේශයේ සිදුකරගෙන ගිය නීති විරෝධි මහා පරිමාණ වැලි ජාවාරමක් පසුගියදා පුත්තලම පොලිසිය විසින් වටලා තිබෙනවා.\nවැටලීමේදී  එහි තිබී වැලි ගොඩ දැමීමට යොදා ගන්නා උපකරණ රැසක් පොලිස් අත් අඩංගුවට ගැනීමට සමත්ව වූ බවයි අප වාර්තාකරු සඳහන් කළේ.\nවැටලීම් සිදුකරන අවස්ථාවේදී කිසිදු සැකකරුවෙකු එම ස්ථානයේ නොසිට ඇති බවයි පරික්ෂණ පවත්වන පුත්තලම පොලීසිය සදහන් කළේ.\nවසර ගණනාවක සිට බලපත්‍ර රහිතව නීති විරෝධී ලෙස මනල්තිව්, මී ඔය ආශ්‍රිතව පවත්වාගෙන ගොස් ඇති මෙම මහා පරිමාණ වැලි ජාවාරම සම්බන්ධයෙන්  ප්‍රදේශවාසීන් විසින් කිහිප වතාවක්ම පුත්තලම පොලීසියට තොරතුරු ලබා දීමෙන් අනතුරුව මෙම වැටලීම සිදුකල බව සඳහන්.\nනීති විරෝධි මෙම වැලි ජාවාරම හේතුවෙන් මේ වන විට මී ඔය ආශ්‍රිතව උග්‍ර පාරිසරික ගැටළු රැසක් පැන නැගී ඇති අතර, මී ඔය ස්ථාන කිහිපයකින් මේ වන විට අවහිරවීම නිසාවෙන් ජලය ගලා යාම තාවකාලිකව නතර වී ඇති බවයි වාර්තා වන්නේ.\nඅත්අඩංගුවට ගත් උපකරණ නඩු භාණ්ඩ වශයෙන් පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතව තිබුණා.\nඡායාරූප - පුත්තලම, කේ. ප්‍රියංකර",
       "URL": "https://www.hirunews.lk/177598/පොලිසියෙන්-තිත-තැබූ-ජාවාරම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4187"
}