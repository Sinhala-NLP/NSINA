{
       "Source": "hirunews",
       "Timestamp": "Tuesday, 20 December 2022 - 8:23",
       "Headline": "හංවැල්ලේ වෙඩි තැබීමට සැකකරුවන් පැමිණි යතුරුපැදිය සොයා ගැනේ",
       "News Content": "හංවැල්ල ප්‍රදේශයේ ආපනශාලා හිමිකරුවෙකු වෙඩිතබා ඝාතනය කිරීමේ සිද්ධියට සැකකරුවන් පැමිණි යතුරුපැදිය පොලීසිය සොයාගෙන තිබෙනවා.\nහංවැල්ල - පහත්ගම ප්‍රදේශයේ අතුරුමාර්ගයක මෙම යතුරුපැදිය දමා ගොස් තිබිය දීයි මෙලෙස සොයාගෙන ඇත්තේ.\nඑහි චැසි අංක සහ එන්ජින් අංක ද මකා දමා ඇති බවට පොලීසිය සිදුකළ මූලික විමර්ශනවලදී අනාවරණය වී තිබෙනවා.\nමේ අතර ඝාතනයට ලක්වූ පුද්ගලයා හංවැල්ල පොලිස් ස්ථානයේ සිවිල් ආරක්ෂක කමිටු සාමාජිකයෙක් ද වනවා.",
       "URL": "https://www.hirunews.lk/323092/හංවැල්ලේ-වෙඩි-තැබීමට-සැකකරුවන්-පැමිණි-යතුරුපැදිය-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=655"
}