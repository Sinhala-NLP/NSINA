{
       "Source": "hirunews",
       "Timestamp": "Thursday, 14 April 2016 - 7:14",
       "Headline": "පොලිස් උසස්වීම්වලට කනිෂ්ඨ නිලධාරින්ගේත් යෝජනා",
       "News Content": "අලූතින් සකස් කෙරෙන නව උසස් වීම් පටිපාටිය සදහා කනිෂ්ඨ පොලිස් නිලධාරින්ට යෝජනා ඉදිරිපත් කිරීමට ජාතික පොලිස් කොමිසම අවස්ථාව ලබාදී තිබෙනවා.\nඒ අනුව, මේ මස 27 වනදාට පෙර එම යෝජනා ලිඛිතව පොලිස් කොමිසම වෙත ඉදිරිපත් කළ යුතු බවයි එහි ලේකම් ආරියදාස කුරේ ප්‍රකාශ කළේ.\nදීර්ඝ සේවා පදනම යටතේ උප පොලිස් පරීක්ෂක තනතුරේ සිට පහළ ශ්‍රේණි දක්වා උසස් වීම් ලබාදීමට හිටපු පොලිස්පතිවරයා තීරණය කර තිබුණා.\nකෙසේ නමුත්, පොලිස් කොමිසම එය අත්හිටවූ අතර, කනිෂ්ඨ පොලිස් නිලධාරින්ගේ උසස්වීම් සදහා පටිපාටියක් සකස් කිරීමට එම කොමිසම පංච පුද්ගල කමිටුවක් පත් කරනු ලැබුවේ ඉන් අනතුරුවයි.\nපරිපාලන ශ්‍රේණියේ ජ්‍යෙෂ්ඨයෙකු වන සී.වී. ගුණවර්ධනගේ ප්‍රධානත්වයෙන් යුත් එම කමිටුව පසුගිය සිකුරාදා රැස්වී තිබෙනවා.\nඑහිදී මෙලෙස අලූතින් සකස් කරන උසස්වීමේ පටිපාටියට පොලිස් නිලධාරින්ගෙන් කරුණු විමසීමට තීරණය කර ඇත්තේ.",
       "URL": "https://www.hirunews.lk/130812/පොලිස්-උසස්වීම්වලට-කනිෂ්ඨ-නිලධාරින්ගේත්-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=5089"
}