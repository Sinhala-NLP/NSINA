{
       "Source": "hirunews",
       "Timestamp": "Monday, 10 April 2017 - 7:47",
       "Headline": "බණ්ඩාරවෙල සතිපොලේ උණුසුම් තත්ත්වයක්",
       "News Content": "බණ්ඩාරවෙල සතිපොළ අවට පදික වෙළෙඳුන්ගෙන් නීතිවිරෝධී ලෙස බදු මුදල් අය කළ බවට කියන සිද්ධියක් හේතුවෙන් අද එහි උණුසුම් තත්ත්වයක් ඇති වුණා.\nඒ, අදාළ සිද්ධිය පිළිබඳ සොයා බැලීමට බදුල්ල දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි මහතා එම ස්ථානයට පැමිණි අවස්ථාවේදී.\nබණ්ඩාරවෙල සතිපොළ අවට පදික වෙළෙඳුන්ගෙන්, පොළ බදුකරු තර්ජනය කර අයථා ලෙස මුදල් අයකරන බවට එම වෙළෙඳුන් චෝදනා කරනවා.\nඑම සිද්ධිය පිළිබඳ සොයා බැලීමට එක්සත් ජාතික පාර්ලිමේන්තු මන්ත්‍රී චමින්ද විජේසිරි මහතා අද සති පොළට පැමිණියේ පොලිස් නිලධාරීන්ද සමගයි.\nමන්ත්‍රීවරයා පවසන්නේ පොළ භූමියෙන් පිටත පදික වෙළෙඳන්ගෙන් බදු අය කිරීමට පොළ බදුකරුට අයිතියක් නොමැති වුවත් ඔහු බලපත්‍ර කොන්දේසි පවා උල්ලංඝණය කරමින් බදු අය කරන බවයි.\nඅනතුරුව මන්ත්‍රීවරයා එම ස්ථානයට පොළ බදුකරුද කැඳවූවා.\nමන්ත්‍රීවරයා පොළ භූමියෙන් පිටව ගියේ නැවත මෙවැනි සිද්ධියක් වුවහොත් මීට වඩා දැඩි ක්‍රියාමාර්ග ගන්නා බවට පොලිසියට පවසමින්.",
       "URL": "https://www.hirunews.lk/158880/බණ්ඩාරවෙල-සතිපොලේ-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4570"
}