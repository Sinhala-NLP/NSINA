{
       "Source": "hirunews",
       "Timestamp": "Tuesday, 20 October 2020 - 8:09",
       "Headline": "කොළඹ - නැව් තටාකාංගණයේ ,ගාල්ල - කරන්දෙනිය ප්‍රදේශයේ කොවිඩ් ආසාදිතයා ආගිය තැන් පිළිබඳ තොරතුරු අනාවරණ වෙයි (වීඩියෝ)",
       "News Content": "මිනුවන්ගොඩ බ්‍රැන්ඩික්ස් ඇඟලුම් කර්මාන්තශාලාවේ කොරෝනා පොකුරෙන් ඊයේ දිනයේදීත් තවත් ආසාදිතයින් 87 දෙනෙකු වාර්තා වුණා.\nඅවසන් වරට වාර්තා වූ කොරෝනා ආසාදිතයින් 40 දෙනාගෙන් 21 දෙනෙකු ඇඟලුම් කර්මාන්තශාලාවේ කොරෝනා ආසාදිතයින්ගේ ආශ්‍රිතයින් වන අතර, 19 දෙනෙකු නිරෝධායන මධ්‍යස්ථානවල නිරෝධායනයට ලක්වෙමින් සිටින අය වනවා.\nඒ අනුව මිනුවන්ගොඩ බ්‍රැන්ඩික්ස් ඇගලුම් කර්මාන්තශාලාවේ කොරෝනා ආසාදිතයින් 2162 දක්වා ඉහළ යන බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nමෙරට සමස්ත කොරෝනා ආසාදිතයන් සංඛ්‍යාව 5625 ක් ලෙස දැක්වෙන අතර, තවදුරටත් රෝහල්ගතව ප්‍රතිකාර ලබන සංඛ්‍යාව 2172 ක්.\nමේ අතර, කොළඹ - නැව් තටාකාංගණයේ සේවය කරන ගාල්ල - කරන්දෙනිය ප්‍රදේශයේ පදිංචි කොවිඩ් ආසාදිත පුද්ගලයා දිනපතා අම්බලන්ගොඩ සිට කොළඹ බලා බස් රියෙන් හෝ දුම්රියෙන් ගමන් කර ඇති බවට සෞඛ්‍ය අංශ විසින් තොරතුරු අනාවරණ කරගෙන තිබෙනවා.\nමේ වන විට කොළඹ, නැව් තටාකාංගණයේ සේවකයින් 8 දෙනෙකුට කොරෝනා වෛරසය ආසාදනය වී ඇති බවට ඊයේ තහවුරු වුණා.",
       "URL": "https://www.hirunews.lk/252913/කොළඹ-නැව්-තටාකාංගණයේ-ගාල්ල-කරන්දෙනිය-ප්‍රදේශයේ-කොවිඩ්-ආසාදිතයා-ආගිය-තැන්-පිළිබඳ-තොරතුරු-අනාවරණ-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2380"
}