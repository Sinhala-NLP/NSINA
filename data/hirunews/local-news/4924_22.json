{
       "Source": "hirunews",
       "Timestamp": "Saturday, 13 August 2016 - 12:46",
       "Headline": "ජගත් සංවිධාන මහ ලේකම් මේ මස අගදී ශ්‍රී ලංකාවට",
       "News Content": "එක්සත් ජාතීන්ගේ සංවිිධානයේ මහ ලේකම් බෑන් කී මූන් මේ මස අගදී ශ්‍රී ලංකාවේ සංචාරයක් සඳහා පැමිණෙන බව රජයේ ආරංචි මාර්ග ප්‍රකාශ කළා.\nඒ සම්බන්ධයෙන් ජගත් සංවිධාන නියෝජිතයෙකු සමඟ රජය සාකච්ඡාවක්ද පවත්වා ඇත්තේ මහ ලේකම්වරයාට සැපයිය යුතු ආරක්ෂාව පිළිබඳවයි.\nජගත් සංවිධාන මහ ලේකම් බෑන් කී මූන් මේ වසරේ ශ්‍රී ලංකාවේ සංචාරයක් සඳහා පැමිණෙන බව පසුගිය ජූනි මාසයේ ජිනීවා මානව හිමිකම් මණ්ඩලයේදීද ප්‍රකාශ කෙරුණ.\nජගත් මහ ලේකම්වරයාගේ ශ්‍රී ලංකා සංචාරය සම්බන්ධයෙන්  කොළඹ ඊයේ පැවති ආසියානු නීති සමුළු සැසිවාරයේදී අග්‍රාමාත්‍ය රනිල් වික්‍රමසිංහ ද සිහිපත් කළා.",
       "URL": "https://www.hirunews.lk/140525/ජගත්-සංවිධාන-මහ-ලේකම්-මේ-මස-අගදී-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4924"
}