{
       "Source": "hirunews",
       "Timestamp": "Wednesday, 30 September 2020 - 21:03",
       "Headline": "20 ගැන මහා සංඝරත්නය දැනුවත් කෙරේ (වීඩියෝ)",
       "News Content": "20 වැනි ආණ්ඩුක්‍රම ව්‍යවස්ථා සංශෝධනය සමාලෝචනය සඳහා පත්කර ඇති කමිටුවේ සාධනීය යෝජනා පාර්ලිමේන්තුවේ කාරක සභා අවස්ථාවේදී එක්කර ගතයුතු බව අස්ගිරි පාර්ශ්වයේ ලේඛකාධිකාරී පූජ්‍ය මැදගම ධම්මානන්ද හිමියන් පවසනවා.\nඋන්වහන්සේ මේබව පැවසුවේ අද සාධාරණ සමාජයක් සඳහා වූ ජාතික ව්‍යාපාරයේ නියෝජිතයින් හමුවූ අවස්ථාවේදීයි.\nහිටපු කථානායක කරු ජයසූරිය මහතා ප්‍රමුඛ සාධාරණ සමාජයක් සඳහා ජාතික ව්‍යාපාරයේ නියෝජිතයින් අද මල්වතු අස්ගිරි මහ නාහිමිවරුන් බැහැදැක 20 වැනි ආණ්ඩුක්‍රම ව්‍යවස්ථා සංශෝධනය සම්බන්ධයෙන් උන්වහන්සේ දැනුවත් කළා.",
       "URL": "https://www.hirunews.lk/251503/20-ගැන-මහා-සංඝරත්නය-දැනුවත්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2419"
}