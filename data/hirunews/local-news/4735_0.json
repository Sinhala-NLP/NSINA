{
       "Source": "hirunews",
       "Timestamp": "Wednesday, 28 December 2016 - 10:35",
       "Headline": "විමල් වීරවංශ එෆ්.සී.අයි.ඩී. ය ට",
       "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශට අද උදෑසන පොලිස් මූල්‍ය අපරාධ විමර්ශණ කොට්ඨාශය වෙත පැමිණියා.\nඒ රජයේ වාහන අවභාවිතා කිරීම සම්බන්ධයෙන් එල්ල වී ඇති චෝදනාව පිළිබඳව ප්‍රකාශයක් ලබාදීමටයි.\nමේ සම්බන්ධයෙන් ඔහුගේ සොහොයුරු සරත් වීරවංශ සහ පාර්ලිමේන්තු මන්ත්‍රී ජයන්ත සමරවීර ඇතුළු 5 දෙනෙකුට එරෙහිව පොලිස් මූල්‍ය අපරාධ කොට්ඨාශය, කොළඹ කොටුව මහේස්ත්‍රාත් අධිකරණය හමුවේ නඩුවක් ද ගෙනුකර තිබෙනවා.\nඑම නඩුව විභාගයට ගත් පසුගිය 16 වැනිදා පොලිසිය අධිකරණයට දැනුම් දුන්නේ සිද්ධියට අදාළ විමර්ශන කඩිනම් කිරීම සඳහා විමල් වීරවංශ මන්ත්‍රීවරයා ප්‍රකාශයක් ලබා ගැනීමට අවශ්‍ය වුව ද ඔහු නියමිත දිනයන්හිදී මූල්‍ය අපරාධ කොට්ඨාශය හමුවේ පෙනී නොසිටින බවයි.\nඒ අනුව, අද සහ හෙට යන දිනයන්හිදී පොලිස් මූල්‍ය අපරාධ කොට්ඨාශය හමුවේ පෙනී සිටින ලෙසයි කොළඹ කොටුව මහේස්ත්‍රාත් ලංකා ජයරත්න නියෝග කළේ.",
       "URL": "https://www.hirunews.lk/150741/විමල්-වීරවංශ-එෆ්-සී-අයි-ඩී-ය-ට",
       "Category": "Local News",
       "Parent URL": "https://www.hirunews.lk/local-news.php?pageID=4735"
}