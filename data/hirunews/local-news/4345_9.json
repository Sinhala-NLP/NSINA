{
       "Source": "hirunews",
       "Timestamp": "Thursday, 31 August 2017 - 7:43",
       "Headline": "කුරුඳුගහහැතැක්ම තැපැල් කාර්යාලයේ ගින්න ගැන දෙපාර්තමේන්තුව, අතුරු වාර්තාවක් කැඳවයි",
       "News Content": "ඇල්පිටිය - කුරුඳුගහහැතැක්ම තැපැල් ස්ථානාධිපතිනියගේ මරණය සම්බන්ධයෙන් සහ දෙපාර්තමේන්තුවට අයත් ලිපි ලේඛණ ගිනිගෙන විනාශවීම සම්බන්ධයෙන් තැපැල් දෙපාර්තමේන්තුව අතුරු වාර්තාවක් කැදවා තිබෙනවා.\nඉදිරි දින කිහිපය තුලදි විශේෂ නිලධාරින් පිරිසක් එම ස්ථානයට ගොස් ඒ පිලිබදව පරික්ෂණයක් ද සිදු කරන බවයි තැපැල්පති රෝහණ අබේරත්න හිරු ප්‍රවෘත්ති අංශයට සඳහන් කළේ.\nකෙසේ වෙතත් තැපැල් දෙපාර්තමේන්තුවේ රෙගුලාසිවලට අනුව අදාල උප තැපැල් කාර්යාලය මුද්‍රා තැබීමට පියවර ගත් බවද ඔහු වැඩිදුරටත් කියා සිටියා.\nපෙරේදා උදෑසන තැපැල් ස්ථානයේ ඇතිවූ ගින්නකට හසුවී මියගිය ස්ථානාධිපතිනිය අවුරුදු 49 ක් වයසැති දෙදරු මවක්.\nදැනට පොලිසිය සැක කරන්නේ ගින්නට පෙර මෙම කාන්තාව වස පානය කර ඇති බවටයි.\nකෙසේ වෙතත්, වැඩිදුර පරීක්ෂණ සඳහා මියගිය තැපැල් ස්ථානාධිපතිනියගේ සිරුරු කොටස් රජයේ රස පරීක්ෂකවරයා වෙත යොමුකර තිබෙනවා.",
       "URL": "https://www.hirunews.lk/169803/කුරුඳුගහහැතැක්ම-තැපැල්-කාර්යාලයේ-ගින්න-ගැන-දෙපාර්තමේන්තුව-අතුරු-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4345"
}