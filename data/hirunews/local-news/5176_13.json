{
       "Source": "hirunews",
       "Timestamp": "Tuesday, 09 February 2016 - 13:26",
       "Headline": "සියලූම ශ්‍රී ලාංකිකයන්ගේ මානව හිමිකම් තහවුරු කරනවා",
       "News Content": "උතුරේ පමණක් නොව දිවයිනේ සියලූම පුරවැසියන්ගේ මානව හිමිකම් තහවුරු කිරීමට වත්මන් රජය කටයුතු කරමින් සිටින බව අග්‍රාමාත්‍ය රනිල් වික්‍රමසිංහ පවසනවා.\nඑක්සත් ජාතීන්ගේ මානව හිමිකම් කොමසාරිස් සෙයිද් රාද් අල් හුසේන් අද උදෑසන අරලියගහ මන්දිරයේදී මුණ ගැසුණු අවස්ථාවේ අග්‍රාමාත්‍යවරයා ප්‍රකාශ කර ඇත්තේ දකුණේ ජනතාව ද පසුගිය කාලය තුළ මානව හිමිකම් උල්ලංගණය වීම්වලට මුහුණ දුන් බවයි.\nපසුගිය වසරක කාලය තුළ රට තුළ ප්‍රජාතන්ත්‍රවාදය ස්ථාපිත කිරීමටත් නීතියේ ආධිපත්‍ය තහවුරු කිරීමටත් කටයුතු කළ බවයි අග්‍රාමාත්‍යවරයා ප්‍රකාශ කර ඇත්තේ.\nදිවයිනේ මානව හිමිකම් සුරක්ෂිත කිරීමට සහ නීතියේ ආධිපත්‍ය තහවුරු කිරීමේදී පවතින අභියෝග සහ අවස්ථාවන් පිළිබඳව අග්‍රාමාත්‍ය රනිල් වික්‍රමසිංහ සහ ජගත් මානව හිමිකම් කොමසාරිස්වරයා සාකච්ඡා කර තිබෙනවා.\nමානව හිමිකම් සුරක්ෂිත කිරීමේදී වර්තමාන රජය ගෙන ඇති පියවර පිළිබඳව ජගත් මානව හිමිකම් කොමසාරිස්වරයා ප්‍රසාදය පළ කර ඇති බව සදහන්.",
       "URL": "https://www.hirunews.lk/125815/සියලූම-ශ්‍රී-ලාංකිකයන්ගේ-මානව-හිමිකම්-තහවුරු-කරනවා",
       "Category": "Local News",
       "Parent URL": "https://www.hirunews.lk/local-news.php?pageID=5176"
}