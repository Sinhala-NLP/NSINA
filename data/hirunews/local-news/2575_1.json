{
       "Source": "hirunews",
       "Timestamp": "Sunday, 19 July 2020 - 10:23",
       "Headline": "හූනා සහ බුරුසුවා කැලණියේදී අත්අඩංගුවට",
       "News Content": "කිරිබත්ගොඩ - නාහේන ප්‍රදේශයේදී පසුගිය 16 වනදා පුද්ගලයෙකු තියුණු ආයුධවලින් පහරදී ඝාතනය කිරීම සම්බන්ධයෙන් සැකකරුවන් තුන්දෙනෙකු අත්අඩංගුවට ගෙන තිබෙනවා.\nඒ, කැලණිය - කොට්ඨාස අපරාධ විමර්ශන අංශයේ නිලධාරීන් ඊයේ සිදුකළ වැටලීමකදියි.\nමුලින් හූනා සහ බුරුසුවා යන අන්වර්ථ නාමවලින් හඳුන්වන දෙදෙනෙකු කැළණිය ප්‍රදේශයේදී අත්අඩංගුවට ගෙන ඇති අතර, ඔවුන්ගෙන් සිදුකරන ලද ප්‍රශ්න කිරීම්වලදී අනාවරණ කරගත් තොරතුරු මතයි ඝාතනයේ ප්‍රධාන සැකකරු පන්නිපිටිය ප්‍රදේශයේදී අත්අඩංගුවට ගෙන ඇත්තේ.\nඑසේම අපරාධය සඳහා යොදාගන්නා ලද ත්‍රිරෝද රථය සහ මන්නා පිහි තුනක්ද සඟවා තිබියදී සොයාගෙන තිබෙනවා.",
       "URL": "https://www.hirunews.lk/245878/හූනා-සහ-බුරුසුවා-කැලණියේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2575"
}