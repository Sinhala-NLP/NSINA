{
       "Source": "hirunews",
       "Timestamp": "Friday, 05 May 2023 - 18:06",
       "Headline": "කෝරෝනා වැළදී දෙදෙනෙක් මරුට",
       "News Content": "කොරෝනා වැළදීමෙන් තවත් මරණ දෙකක් ගම්පහ දිස්ත්‍රික්කයේ වාර්තා වී ඇති බව දිස්ත්‍රික් සෞඛ්‍ය සේවා අධ්‍යක්ෂ කාර්යාලය නිවේදනය කළා.\nමෙසේ කොරෝනා වැළදීමෙන් මිය ගොස් ඇත්තේ කිනිගම ප්‍රදේශයේ වයස අවුරුදු 80 ක කාන්තාවක් සහ එඬේරමුල්ල අක්බාර්ටවුන් ප්‍රදේශයේ වයස අවුරුදු 81 පිරිමි තැනැත්තෙකු බවයි ගම්පහ දිස්ත්‍රික් සෞඛ්‍ය සේවා අධ්‍යක්ෂ වෛද්‍ය ඉන්දික වන්නිනායක සඳහන් කළේ.\nමේ පිළිබඳ අදහස් දැක් වූ මහර සෞඛ්‍ය වෛද්‍ය නිලධාරී නිහාල් ගමගේ ප්‍රකාශ කළේ කිනිගම ප්‍රදේශයේ වයස්ගත කාන්තාව කොවිඩ් මර්ධන එන්නත් ලබාගෙන නොමැති බවයි.\nමේ වෙසක් මාසය තුළ කොරෝනා ව්‍යාප්තිය වර්ධනය විය හැකි බැවින් නිසි සෞඛ්‍ය ආරක්ෂිත උපදෙස් පිළිපදින ලෙසයි සෞඛ්‍ය සේවා අධ්‍යක්ෂ කාර්යාලය මහජනතාවගෙන් ඉල්ලා සිටින්නේ.",
       "URL": "https://www.hirunews.lk/334342/කෝරෝනා-වැළදී-දෙදෙනෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=367"
}