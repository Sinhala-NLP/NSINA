{
       "Source": "hirunews",
       "Timestamp": "Friday, 12 August 2016 - 11:42",
       "Headline": "කොළඹ සිට බෙලිඅත්තටම කෝච්චියෙන් යන්න (ඡායාරූප)",
       "News Content": "මාතර කතරගම නව දුම්රිය මාර්ග ව්‍යපෘතියේ බෙලිඅත්ත සිට මාතර දක්වා කොටසේ ඉදිකිරීම් කටයතු අවසන් අදියරට පැමිණ තිබෙනවා.\nචීන සමාගමක් විසින් මේ ව්‍යාපෘතියේ ඉදිකිරීම් සිදුකරන අතර මාතර සිට බෙලිඅත්ත දක්වා කොටසේ වැඩ කෙට් කාලයකින් අවසන් කිරීමට හැකි බව සදහන්.\nශ්‍රී ලංකාවේ දුම්රිය මාර්ග පද්ධතියට එකතුවන මෙම දුම්රිය මාර්ගය මෙරට රජය විසින් යෝජිත පළමු දුම්රිය මාර්ගය වීම වීශේෂතාවයක්.\nනාකුට්ටිය ප්‍රදේශයේ ඇති 606mක් දිග උමන් මාර්ගය මෙරට ඉදිවන දිගම දුම්රිය උමන් මාර්ගය වන අතර 26kmක් දුර ඇති බව සදහන්.\nමෙම ව්‍යාපෘතියට වැයකරන මුදල රුපියල් මිලියන  978ක් වන අතර කැකනදුර , බබරැන්ද සහ වැව්රුකන්නල දුම්රිය නැවතුම් ස්ථාන ලෙස පිහිටවන බවයි අප වාර්තාකරු සදහන් කළේ.",
       "URL": "https://www.hirunews.lk/140445/කොළඹ-සිට-බෙලිඅත්තටම-කෝච්චියෙන්-යන්න-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4926"
}