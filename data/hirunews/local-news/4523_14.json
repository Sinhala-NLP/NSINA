{
       "Source": "hirunews",
       "Timestamp": "Wednesday, 10 May 2017 - 19:10",
       "Headline": "පිළියන්දල වෙඩි තැබීමෙන් මියගිය පොලිස් කොස්තාපල්වරයාට උසස්වීමක්",
       "News Content": "පිළියන්දල ප්‍රදේශයේදී සන්නද්ධ කණ්ඩායමක් සිදු කළ වෙඩි තැබීමෙන් මියගිය පොලිස් මත්ද්‍රව්‍ය නාශක කාර්යාංශයේ කොස්තාපල් චමින්ද අබේවික්‍රම සැරයන් ධුරයට උසස් කර තිබෙනවා.\nරාජකාරියේ යෙදී සිටියදී ජීවිතක්ෂයට පත්වු එම නිලධාරියා මත්ද්‍රව්‍ය නාශක අංශයේ සිටි දක්ෂතම නිලධාරියෙක් වන බවයි පොලිසිය සඳහන් කළේ.\nඔහු වසර 15 ක සේවා කාලය තුල අවස්ථා 112 කදී ප්‍රශංසාවට ලක්වී තිබෙනවා.\nඔහුගේ අවසන් කටයුතු පුර්ණ පොලිස් ගෞරව සහිතව ලබන 13 වනදා මාරවිලදී සිදු කිරීමට ද නියමිතයි.\nඊයේ එල්ලවු මෙම වෙඩි ප්‍රහාරයෙන් තුවාල ලැබු මත්ද්‍රව්‍ය නාශක කාර්යාංශයේ පොලිස් පරීක්ෂක නියෝමාල් රංගජීව මේවන විට ප්‍රතිකාර ලබන්නේ කොළඹ ජාතික රෝහලේ දැඩි සත්කාර ඒකකයේයි.\nසිද්ධියෙන් තුවාල ලැබු තවත් පොලිස් නිලධාරියෙකු ද කොළඹ ජාතික රෝහලේ ප්‍රතිකාර ලබන අතර තුවාල ලැබු පිරිමි දරුවන් දෙදෙක් / කුඩා දැරියක් සහ 29 හැවිරිදි තරුණයෙකු කලුබෝවිල රෝහලේ ප්‍රතිකාර ලබනවා.",
       "URL": "https://www.hirunews.lk/161044/පිළියන්දල-වෙඩි-තැබීමෙන්-මියගිය-පොලිස්-කොස්තාපල්වරයාට-උසස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=4523"
}