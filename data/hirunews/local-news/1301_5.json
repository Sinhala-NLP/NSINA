{
       "Source": "hirunews",
       "Timestamp": "Friday, 11 March 2022 - 9:23",
       "Headline": "ගුවන් ප්‍රවේශ පත්‍රවල මිල ද ඉහළට",
       "News Content": "අද සිට සියලුම ගුවන් ප්‍රවේශපත්‍රවල මිල ගණන් සියයට 27කින් ඉහළ දමා තිබෙනවා.\nසිවිල් ගුවන් සේවා අධිකාරියේ සභාපති උපුල් ධර්මදාස සඳහන් කළේ, ඩොලරයට සාපේක්ෂව රුපියලේ අගය අවප්‍රමාණ වීමත් සමඟ මෙම තීරණයට එළඹීමට සිදු වූ බවයි.\nඩොලරයක් සඳහා විනිමය අනුපාතිකය මේ වනවිට රුපියල් 203 සිට රුපියල් 260 දක්වා ඉහළ ගොස් ඇති බවයි ඔහු පෙන්වා දෙන්නේ.\nමේ අතර වසර 50කට පසු රත්මලාන ගුවන් තොටුපලේ ජාත්‍යන්තර ගුවන් ගමන් යළි ආරම්භ කරමින් මාලදිවයිනේ ගුවන් සේවාවක් රත්මලාන ගුවන් තොටුපල වෙත ගුවන් ගමන් ආරම්භ කරන බව නිවේදනය කළා.\nමෝල්ඩිවියන් නැමති මෙම ගුවන් සේවාව සතියකට ගුවන් ගමන් වාර 3ක් ක්‍රියාත්මක කිරීමට නියමිත යි.\nඒ සඳහා ආසන 50ක ධාරිතාවකින් යුත් ඩී.එච්.සී. ඩෑෂ් අට වර්ගයේ ගුවන් යානා යොදාගැනෙනු ඇති.",
       "URL": "https://www.hirunews.lk/299209/ගුවන්-ප්‍රවේශ-පත්‍රවල-මිල-ද-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1301"
}