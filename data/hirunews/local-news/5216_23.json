{
       "Source": "hirunews",
       "Timestamp": "Saturday, 09 January 2016 - 9:49",
       "Headline": "තමා ඝාතනයට ආ පුද්ගලයාට ජනපති සමාව දුන් හැටි",
       "News Content": "වත්මන් ජනාධිපති මෛත්‍රීපාල සිරිසේන මහතා මීට වසර 10 කට පමණ පෙර මහවැලි අමාත්‍යවරයාව සිටි සමයේ ඝාතනයට තැත් කිරීමට වරදකරු වු පුද්ගලයාට ජනාධිපති සමාව හිමිවුනා.\nඑම වරද සම්බන්ධයෙන් වසර 10 ක සිර දඩුවමක් ලබා සිටි හිටපු එල් ටී ටී ඊ සාමාජික ශිවරාජා ජෙනිගන්ට සමාව ලබාදෙනු ලැබුවේ ජනාධිපති මෛත්‍රීපාල සිරිසේන මහතා විසින් වීම විශේෂත්වයක්.\nජනාධිපති පදවි ප්‍රාප්තියට වසරක් සැමරීම වෙනුවෙන් බණ්ඩාරනායක සම්මන්ත්‍රණ ශාලාවේ පැවති උත්සවයේදීයි එම කටයුතු සිදු කෙරුනේ.\nමෙම ඝාතන තැත සම්බබන්ධයෙන් හිටපු එල් ටී ටී ඊ සාමාජිකයාට පසුගිය ජුලි 3 වනදා පොළොන්නරුව මහාධිකරණය විසින් වසර 10 ක සිර දඩුවමක් නියම කරනු ලැබුවා.\nඑම දඩුවම අභියෝගයට ලක් කරමින් විත්තිකරුගේ නීතිඥවරුන් අභියාචනාධිකරණය හමුවේ පෙත්සමක් ද ගොනුකර තිබුනා.",
       "URL": "https://www.hirunews.lk/123664/තමා-ඝාතනයට-ආ-පුද්ගලයාට-ජනපති-සමාව-දුන්-හැටි",
       "Category": "Local News",
       "Parent URL": "https://www.hirunews.lk/local-news.php?pageID=5216"
}