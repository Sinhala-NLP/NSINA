{
       "Source": "hirunews",
       "Timestamp": "Friday, 09 July 2021 - 8:44",
       "Headline": "අද පාර්ලිමේන්තුව",
       "News Content": "පාර්ලිමේන්තුව රැස්වුවද වාචික ප්‍රශ්න සඳහා පිළිතුරු ලබාදීම සහ අමාත්‍යවරයෙකුගේ ප්‍රකාශයකට පමණක් අද දිනය සීමා වනු ඇති බවට වාර්තා වනවා.\nඊට හේතුවී ඇත්තේ මහබැංකුවේ 2020 වසර සදහා වන වාර්ෂික වාර්තාව පිලිබද සභාව කල් තැබීමේ විවාදය අද පැවැත්වීමට නියමිතව තිබුණ ද පසුව එය කල් දැමීමයි.\nඒ, කථානායක මහින්ද යාපා අබේවර්ධනගේ ප්‍රධානත්වයෙන් ඊයේ පැවති පක්ෂ නායක රැස්වීමේදියි.\nපාර්ලිමේන්තු ආරංචි මාර්ග සඳහන් කළේ එය ලබන මස මුල් සතියේ දිනකදී විවාදයට ගනු ඇති බවයි.\nමේ අතර, පාර්ලිමේන්තුවට ඉදිරිපත් කළ කොතලාවල ජාතික ආරක්ෂක විශ්වවිද්‍යාල පනත් කෙටුම්පත ඊයේ සම්මත කර ගැනීමකින් තොරව එය වෙනත් දිනයකට ගෙන ගිය අතර එය ද ලබන මාසයේදී සම්මත කර ගැනෙනු ඇති බවයි වාර්තා වන්නේ.",
       "URL": "https://www.hirunews.lk/276492/අද-පාර්ලිමේන්තුව",
       "Category": "Local News",
       "Parent URL": "https://www.hirunews.lk/local-news.php?pageID=1832"
}