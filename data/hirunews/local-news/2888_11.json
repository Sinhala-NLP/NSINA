{
       "Source": "hirunews",
       "Timestamp": "Saturday, 22 February 2020 - 14:36",
       "Headline": "මන්ත්‍රී ඉෂාක් රහුමාන්ගෙන් කප්පම් ඉල්ලූ අයෙකු කැකිරාවේදී අත්අඩංගුවට",
       "News Content": "කැකිරාව - මඩාටුගම ප්‍රදේශයේදී, පාර්ලිමේන්තු මන්ත්‍රී ඉෂාක් රහුමාන්ගෙන් කප්පම් මුදලක් ලබා ගැනීමට යාමේදී, මහජන සේවා සංවිධානයේ සභාපති රිෂාම් මාරූස් අත්අඩංගුවට ගෙන තිබෙනවා.\nමන්ත්‍රීවරයා පිළිබඳව ෆේස්බුක් සමාජ මාධ්‍ය ඔස්සේ පළ වූ සටහනක් ඉවත් කර ගැනීම සඳහා සැකකරු ඔහුගෙන් රුපියල් කෝටියක කප්පම් මුදලක් ඉල්ලා ඇති බවයි වාර්තා වන්නේ.\nඑහි අත්තිකාරමක් ලෙස රුපියල් ලක්ෂ 5 ක මුදලක් ලබා ගැනීමට යාමේදීයි අනුරාධපුර කොට්ඨාශ අපරාධ විමර්ශන අංශය විසින් සැකකරු ඊයේ අත්අඩංගුවට ගෙන ඇත්තේ.\nකැකිරාව ප්‍රදේශයේම පදිංචි 39 හැවිරිදි සැකකරු කැකිරාව දිසා මහේස්ත්‍රාත් නිලන්ත කුමාර විමලරත්න හමුවට ඉදිරිපත් කිරීමෙන් අනතුරුව ලබන මස 5 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/234997/මන්ත්‍රී-ඉෂාක්-රහුමාන්ගෙන්-කප්පම්-ඉල්ලූ-අයෙකු-කැකිරාවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2888"
}