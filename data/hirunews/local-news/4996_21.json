{
       "Source": "hirunews",
       "Timestamp": "Tuesday, 21 June 2016 - 16:51",
       "Headline": "ත්‍රිකුණාමලයේ සමූහ ඝාතන නඩුවක් පළමු වරට ජූරි සභාවක් හමුවට",
       "News Content": "ත්‍රිකුණාමලය - මුතූර්කුමාරපුරම් ගම්මානයේ වැසියන් 26 දෙනෙකු වෙඩි තබා ඝාතනය කිරීමේ සිද්ධියට අදාළ නඩුව ප්‍රථම වරට ජූරි සභාවක් ඉදිරියේ විභාගයට ගැනීමට උතුරුමැද පළාත්බද මහාධිකරණය අද නියෝග කළා.\nවිනිසුරු මංජුල තිලකරත්න ප්‍රකාශ කළේ ඒ අනුව නඩුව මේ මස 27 වනදා විභාගයට ගන්නා බවයි.\n1996 වසරේ පෙබරවාරි 11 වනදා සිදුවූ මෙම සිද්ධියට අදාළව යුද හමුදා කෝප්‍රල්වරුන් හතරදෙනෙකු අධි චෝදනා ලැබ සිටිනවා.\nමේ වනවිටත් ඔවුන් යුද හමුදා සේවයෙන් ඉවත් කර සිටින අතර, එම සිව්දෙනාට වෙන් වෙන් වශයෙන් චෝදනා 121 ක් යටතේ නීතිපතිවරයා නඩු පවරා තිබීම විශේෂත්වයක්.",
       "URL": "https://www.hirunews.lk/136109/ත්‍රිකුණාමලයේ-සමූහ-ඝාතන-නඩුවක්-පළමු-වරට-ජූරි-සභාවක්-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=4996"
}