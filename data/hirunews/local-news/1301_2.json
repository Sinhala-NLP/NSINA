{
       "Source": "hirunews",
       "Timestamp": "Friday, 11 March 2022 - 11:03",
       "Headline": "පාන් පිටි මිලත් ඉහළට (වීඩියෝ)",
       "News Content": "අද මධ්‍යම රාත්‍රියේ සිට බලපැවැත්වෙන පරිදි ප්‍රීමා සමාගම තිරිඟු පිටි කිලෝ ග්‍රෑමයක මිළ රුපියල් 40 කින් සහ සෙරන්ඩිබ් සමාගම තිරිගු පිටි කිලෝ ග්‍රෑමයක මිල රුපියල් 35 කින් ඉහළ නංවා තිබෙනවා.\nමෙම මිල ඉහළ දැමීමත් සමඟ බේකරි නිෂ්පාදන වල මිළ ඉහළ දමන ආකාරය සම්බන්ධයෙන් අද පස්වරුවේ ප්‍රකාශයට පත් කරන බවයි සමස්ත ලංකා බේකරි හිමියන්ගේ සංගමයේ සභාපති එන්.කේ. ජයවර්ධන කියා සිටියේ.\nමේ අතර, ඉහළ යන ඩොලරයේ අගයට සාපේක්ෂව සීනී , පරිප්පු ඇතුළු අතවශ්‍ය ආහාර ද්‍රව්‍ය රැසක මිළ ගණන් සිඝ්‍රයෙන් ඉහළ යාමේ අවදානමක් මතුව තිබෙනවා.\nවෙළඳපළේ මේ වනවිට සිනී කිලෝග්‍රෑමයක් රුපියල් 10ත් 15ත් අතර මිළකින් ඉහළ ගොස් ඇති අතර, එය තවදුරටත් ඉහළ යා හැකි බවයි අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමයේ මාධ්‍ය ප්‍රකාශක නිහාල් සෙනෙවිරත්න සඳහන් කළේ.\nමේ අතර, වෙළඳපලේ ආනයනික පොල්තෙල් මිළද ඉහළ ගොස් තිබෙනවා.\nපවතින තත්ත්වය හමුවේ බත් පාර්සලයක සහ කෙටි ආහාර වර්ගවල මිල දැනටමත් රුපියල් 10ත් 20ත් අතර, ප්‍රමාණයකින් ඉහළ ගොස් ඇති අතර තවදුරටත් මිල ඉහළ යා හැකි බවයි ආපනශාලා හිමියන්ගේ සංගමයේ සභාපති අසේල සම්පත් සඳහන් කළේ.\nමේ අතර, පවතින ඩොලර් අර්බුදය ආනයනික කිරිපිටි මිළ ගණන් සඳහා ද බලපෑමක් සිදු කර ඇති අතර, මිළ වැඩි කිරිම සම්බන්ධයෙන් මේ දක්වා අවසන් තිරණයකට එළඹ නො මැති බව කිරිපිටි ආනයනකරුවන්ගේ සංගමය සඳහන් කළා.",
       "URL": "https://www.hirunews.lk/299215/පාන්-පිටි-මිලත්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1301"
}