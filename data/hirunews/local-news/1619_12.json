{
       "Source": "hirunews",
       "Timestamp": "Tuesday, 19 October 2021 - 10:01",
       "Headline": "කුඹුක්කන් ඔයේ පරිසර හානි ගැන විමර්ශන කරන්න්නැයි දැනුම් දීමක්",
       "News Content": "මොනරාගල - කුඹුක්කන් ඔය ආශ්‍රිතව සිදු කෙරෙන මහා පරිමාණ පරිසර හානිය පිළිබඳව විමර්ශන කරන ලෙස භූ විද්‍යා සමීක්ෂණ හා පතල් කාර්යාංශය ආරක්ෂක අංශවලට පැමිණිලි කර තිබෙනවා.\nකුඹුක්කන් ඔය ආශ්‍රිතව සිදු කෙරෙන මහා පරිමාණ පතල් කැණිම් හේතුවෙන් සිදු වන පරිසර හානිය සම්බන්ධයෙන් විමර්ශනයක් කරන ලෙසට පසුගියදා පරිසර අමාත්‍ය මහින්ද අමරවීර, භූ විද්‍යා සමීක්ෂණ හා පතල් කාර්යාංශයේ අධ්‍යක්ෂ ජනරාල්වරයාට නියෝග කරනු ලැබුවා.\nඒ අනුවයි, එම කාර්යාංශයේ අධ්‍යක්ෂ ජනරාල්වරයා මොනරාගල නියෝජ්‍ය පොලිස්පතිවරයාට සහ විශේෂ කාර්ය බලකායේ අණදෙන නිලධාරියාට මෙම සිද්ධිය සම්න්ධයෙන් විමර්ශනයක් කරන ලෙස ලිපියක් යොමුකරමින් ඉල්ලා ඇත්තේ.",
       "URL": "https://www.hirunews.lk/285409/කුඹුක්කන්-ඔයේ-පරිසර-හානි-ගැන-විමර්ශන-කරන්න්නැයි-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1619"
}