{
       "Source": "hirunews",
       "Timestamp": "Monday, 29 August 2022 - 23:20",
       "Headline": "අලි සබ්රි මානව හිමිකම් කවුන්සිලයේ 51 වැනි සැසිවාරයට",
       "News Content": "මානව හිමිකම් කවුන්සිලයේ (HRC) 51 වැනි සැසිවාරය 2022 සැප්තැම්බර් 12 – ඔක්තෝබර් 07 වැනි දින දක්වා ජිනීවා හිදී පැවැත්වීමට නියමිතයි.\nශ්‍රී ලංකාවේ දූත පිරිසට නායකත්වය ලබා දෙන විදේශ කටයුතු අමාත්‍ය අලි සබ්රි , 2022 සැප්තැම්බර් 12 වැනි සඳුදා දින පැවැත්වීමට නියමිත ශ්‍රී ලංකාව පිළිබඳ අන්තර් ක්‍රියාකාරී සංවාදයේ දී කවුන්සිලය හමුවේ ප්‍රකාශයක් සිදු කරනු ලබනවා.\nඅධිකරණ, බන්ධනාගාර කටයුතු සහ ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය ආචාර්ය විජයදාස රාජපක්ෂ ද මෙම දූත පිරිසට ඇතුළත් වනවා.",
       "URL": "https://www.hirunews.lk/314084/අලි-සබ්රි-මානව-හිමිකම්-කවුන්සිලයේ-51-වැනි-සැසිවාරයට",
       "Category": "Local News",
       "Parent URL": "https://www.hirunews.lk/local-news.php?pageID=903"
}