{
       "Source": "hirunews",
       "Timestamp": "Monday, 06 May 2013 - 13:59",
       "Headline": "ආරක්ෂිත හිස් වැසුම් නෑ. දෙමව්පියන් 100 ක් අත්අඩංගුවට.",
       "News Content": "ආරක්ෂක හිස් වැසුම් නොමැතිව යතුරුපැදිවලින් දරුවන් ප්‍රවාහනය කළ දෙමාපියන් 100 කට ආසන්න පිරිසක් අද පෙරවරුවේ අනුරාධපුර පොලීසිය විසින් අත්අඩංගුවට ගෙන තිබෙනවා. අනුරාධපුර නගරයේ අද උදෑසන සිදුකළ හදිසි සෝදිසි මෙහෙයුමකදී මෙම පිරිස අත්අඩංගුවට ගත් බවයි පොලීසිය සඳහන් කළේ. ආරක්ෂක හිස් වැසුම් නොමැතිව පාසල් සිසුන් ප්‍රවාහනය කිරීමෙන් සිදුවිය හැකි අනතුරුදායක තත්ත්වය පිළිබඳව පසුගිය මාස 6 තුළ පොලීසිය දෙමාපියන් දැනුවත් කර තිබෙනවා. ඊට යහපත් ප්‍රතිචාර නොලැබීම නිසා මෙවැනි මෙහෙයුමක් සිදුකිරීමට පියවර ගත් බවයි අනුරාධපුර පොලීසියේ උසස් පොලිස් නිලධාරියෙකු කියා සිටියේ. මීට අමතරව පාසල් සිසුන් ප්‍රවාහනය කිරීමට නොසුදුසු තත්ත්වයේ බස් රථ යොදාගත් රියදුරන් කිහිපදෙනෙකුද මෙම මෙහෙයුමේදී පොලිස් භාරයට ගෙන තිබෙනවා.",
       "URL": "https://www.hirunews.lk/58457/ආරක්ෂිත-හිස්-වැසුම්-නෑ-දෙමව්පියන්-100-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5993"
}