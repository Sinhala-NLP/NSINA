{
       "Source": "hirunews",
       "Timestamp": "Wednesday, 24 January 2018 - 7:01",
       "Headline": "තරුණ ජීවිත දෙකක් බිලිගත් අනතුර (ඡායාරූප)",
       "News Content": "යාපනය, පලාලි ප්‍රධාන මාර්ගයේ ඌරලි ප්‍රදේශයේ ඊයේ (23) පස්වරුවේ සිදුවු රිය අනතුරකින් තරුණයින් දෙදෙනෙකු ජිවිතක්ෂයට පත්ව තිබෙනවා.\nකෝපායි පොලිසිය පැවසූවේ යතුරුපැදියක් සහ කැබ් රථයක් එකිනෙක ගැටීමෙන් අනතුර සිදුව ඇති බවයි.\nඅනතුරින් යතුරුපැදියේ ගමන්ගත් තරුණයෙකු අදාළ ස්ථානයේදීම ජිවිතක්ෂයට පත්ව ඇති අතර අනෙක් තරුණයා රෝහල් ගතකිරීමෙන් අනතුරුව ජිවිතක්ෂයට පත්ව තිබෙනවා.\nයාපනය, කුප්පිලාන් ප්‍රදේ‍ශයේ පදිංචි 25 හැවිරිදි තරුණයෙකු සහ 36 හැවිරිදි පුද්ගලයෙකු මෙම අනතුරින් මියගොස් ඇති බවයි අප වාර්තාකරු සඳහන් කළේ.\nසිද්ධිය සම්බන්ධයෙන් යාපනය, චුන්නාකම් පොලිසිය වැඩිදුර පරීක්ෂණ පවත්වන බව සඳහන්.\nඡායාරූප - වව්නියාව, මාධව කුලසූරි / දිනසේන රතුගමගේ",
       "URL": "https://www.hirunews.lk/181853/තරුණ-ජීවිත-දෙකක්-බිලිගත්-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4111"
}