{
       "Source": "hirunews",
       "Timestamp": "Friday, 17 December 2021 - 15:03",
       "Headline": "වැඩබලන මුදල් ඇමති වරාය නගරයේ සංචාරයක",
       "News Content": "වැඩබලන මුදල් අමාත්‍යවරයා වශයෙන් කටයුතු කරන මහාචාර්ය ජී එල් පීරිස් අද උදෑසන කොළඹ වරාය නගරයේ සංචාරයක නිරත වුණා.\nමෙම සංචාරයේදී වරාය නගරයේ ඉදිකිරීම් කටයුතු වල ප්‍රගතිය නිරීක්ෂණය කෙරුණු අතර ඉදිරි වසරේදී වරාය නගර සංවර්ධන ව්‍යාපෘතියට කෙරෙන විදේශීය ආයෝජන සම්බන්ධයෙන් වරාය නගර ඉහළ කළමනාකාරීත්වය සමග සාකච්ඡාවක් ද පැවැත්වුණා.\nලබන වසරේ මුල් කාර්තුව තුළ දී වරාය නගරයේ විදේශීය ආයෝජන කිහිපයක් සිදු කිරීමට නියමිත බව එහිදී වරාය නගර කළමනාකාරීත්වය වැඩබලන මුදල් අමාත්‍යවරයාට දැනුම් දී තිබෙනවා.\nමේ වන විට වරාය නගරයේ ඉදිකිරීම් කටයුතු සියයට 75ක් පමණ අවසන් වී ඇති බවත් ලබන වසරේ මැදභාගය වන විට යටිතල පහසුකම් සංවර්ධනය සම්පූර්ණයෙන් අවසන් කරන බවත් මෙහිදී ප්‍රකාශ කරන කෙරුණා.\nකොළඹ නගරයෙන් පරිබාහිරව අංගසම්පූර්ණ වාණිජ කලාපයක් ලෙස පරිපාලනය කිරීමට නියමිත කොළඹ වරාය නගරයේ සියලු පරිපාලන කටයුතු පැවරී ඇත්තේ ඒ සම්බන්ධයෙන් වන විශේෂ මණ්ඩලයකටයි.",
       "URL": "https://www.hirunews.lk/291338/වැඩබලන-මුදල්-ඇමති-වරාය-නගරයේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=1487"
}