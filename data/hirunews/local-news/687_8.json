{
       "Source": "hirunews",
       "Timestamp": "Monday, 05 December 2022 - 13:31",
       "Headline": "අමෙරිකානු පොලිස් වෙඩිපහරින් ශ්‍රී ලාංකිකයෙක් මරුට (වීඩියෝ)",
       "News Content": "අමෙරිකාවේ ටෙක්සාස්හි වාසය කළ ශ්‍රී ලාංකික සම්භවයක් ඇති 33 හැවිරිදි රාජන් මුණසිංහ නමති තරුණයෙකු ඉකුත් නොවැම්බර් 15 වනදා ඔස්ටින් පොලිසියේ වෙඩි පහරකට ලක්ව මියගොස් ඇතැයි විදෙස් මාධ්‍ය වාර්තා කරනවා.\nතම නිවසේ ආලින්දයේ ගිනි අවියක් තබා ගනිමින් සිටි රාජන් නැමැත්තාට එම අවිය බිම තැබීමට ප්‍රමාණවත් කාලයක් ඔස්ටින් පොලීසිය විසින් ලබා නො දී ඔහුව පොලීසිය විසින් ඝාතනය කළ බවයි විදෙස් මාධ්‍ය වාර්තා කරන්නේ.\nදින කිහිපයක් නිවසේ නො සිට නැවත නිවසට පැමිණෙන විට තම නිවස සොරුන් විසින් බිඳ ඇති බවට අනුමාන කොට තම නිවසේ දොර අසල සඟවා තිබූ ගිනි අවියක් ඔහු ගෙන ඇත්තේ සිය ආරක්ෂාව සඳහා බවයි පවුලේ සාමාජිකයන් විසින් පවසා ඇත්තේ.\nකෙසේ නමුත් රාජන්ගේ ඥාතීන් අධිකරණයට පවසා ඇත්තේ රාජන් සතුව තිබූ ගිනි අවිය බිමතැබීමට ප්‍රමාණවත් කාලයක් ලබා පොලිස් නිලධාරීන් රාජන් ට ඉකුත් නොවැම්බර් 15 වනදා අලුයම 12.30 ට වෙඩි තැබීම සිදු කර ඇති බවයි.\nරාජන් මුණසිංහ හට වෙඩි තබා ඇත්තේ ඩැනියෙල් සැන්චෙස් නැමැති පොලිස් නිලධාරියා බවත් ඔහු මේවන විටත් අනිවාර්ය නිවාඩු යවා ඇති බවත් ඔස්ටින් පොලිසිය පැවසන බවට විදෙස් මාධ්‍ය වාර්තා කරනවා.",
       "URL": "https://www.hirunews.lk/322004/අමෙරිකානු-පොලිස්-වෙඩිපහරින්-ශ්‍රී-ලාංකිකයෙක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=687"
}