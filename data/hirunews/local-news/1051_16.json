{
       "Source": "hirunews",
       "Timestamp": "Saturday, 02 July 2022 - 15:54",
       "Headline": "කන්දකාඩු රැඳවියාගේ මරණයට අත්අඩංගුවට ගත් සිව්දෙනා 14 තෙක් රිමාන්ඩ්",
       "News Content": "කන්දකාඩු පුනරුත්ථාපන මධ්‍යස්ථානයේ රැඳවියාගේ මරණය සම්බන්ධයෙන් අත්අඩංගුවට ගත් යුද හමුදාවේ දෙදෙනා සහ ගුවන් හමුදාවේ දෙදෙනා මේ මස 14 වනදා දක්වා රක්ෂිත බන්ධනාගාරගත කර තිබෙනවා.\nඒ අද (02) පස්වරුවේ ඔවුන් පොළොන්නරුව මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nමෙලෙස අත්අඩංගුවට රක්ෂිත බන්ධනාගාර ගත කෙරුණේ ගුවන් හමුදා සැරයන්වරු දෙදෙනෙක්, යුද හමුදා සැරයන්වරයෙක් සහ යුද හමුදා මාණ්ඩලික සැරයන්වරයෙක්.\nකන්දකාඩු පුනරුත්ථාපන මධ්‍යස්ථානයේ පසුගියදා ඇති වූ කළහකාරී සිදුවීම අතරතුරදී, රැඳවියෙකු මියයාමේ සිද්ධියට සැකපිට යුද හමුදාවේ සහ ගුවන් හමුදාවේ නිලධාරීන් සිව්දෙනෙකු අත්අඩංගුවට ගත් බව අද පෙරවරුවේ පොලිස් මාධ්‍ය ප්‍රකාශක කාර් යාලය විසින් නිවේදනයක් නිකුත් ක‍රමින් සඳහන් කළා.\nපොලිසිය පැවසුවේ රැඳවියන්ට අමානුෂික ලෙස පහරදීමට භාවිත කළ බවට සැකකෙරෙන, උණ පතුරු සහ විදුලි රැහැන් කිහිපයක් ද පොලිස් භාරයට ගෙන ඇති බවයි.\nමේ අතර පලාගිය තවත් රැඳවියන් 44 දෙනෙකු අත්අඩංගුවට ගැනීම සඳහා මෙහෙයුම් ක්‍රියාත්මකයි.",
       "URL": "https://www.hirunews.lk/308835/කන්දකාඩු-රැඳවියාගේ-මරණයට-අත්අඩංගුවට-ගත්-සිව්දෙනා-14-තෙක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1051"
}