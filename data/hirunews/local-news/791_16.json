{
       "Source": "hirunews",
       "Timestamp": "Thursday, 20 October 2022 - 7:51",
       "Headline": "විස්සයි විස්ස ලෝක කුසලානයේ ශ්‍රී ලංකා - නෙදර්ලන්ත තීරණාත්මක තරගය අද",
       "News Content": "විස්සයි විස්ස ලෝක කුසලාන තරඟාවලියේ මූලික වටයේ ශ්‍රී ලංකාව මුහුණ දෙන තීරණාත්මක තරඟය අද (20) නෙදර්ලන්ත කණ්ඩායම සමඟ පැවැත්වීමට නියමිත යි.\nඕස්ටේ්‍රලියාවේ ජීලෝන්ග් හි පැවැත්වෙන තරඟය ශ්‍රී ලංකා වේලාවෙන් අද පෙරවරු 9.30ට ආරම්භ වීමට නියමිත යි.\nකෙසේ වෙතත් ශ්‍රී ලංකා කණ්ඩායමේ සුපිරි වේග පන්දු යවන ක්‍රීඩක දුෂ්මන්ත චමීරට මෙවර ලෝක කුසලානය ම අහිමි වුණා.\nඒ අවසන් වරට පැවති තරගයේ දී වළලුකර ආශ්‍රිත ව ඇති වූ ආබාධයක් හේතුවෙන්.\nදුෂ්මන්තට අමතර ව දනුෂ්ක ගුණතිලක, ප්‍රමෝද් ලක්ෂාන් හා දිල්ෂාන් මධුසංක ද මීට පෙර ආබාධවලට ලක් වුණා.\nඔවුන් වෙනුවට ළහිරු කුමාර හා බිනුර ප්‍රනාන්දු ඉදිරි තරග සඳහා ක්‍රීඩා කරනු ඇති.",
       "URL": "https://www.hirunews.lk/318328/විස්සයි-විස්ස-ලෝක-කුසලානයේ-ශ්‍රී-ලංකා-නෙදර්ලන්ත-තීරණාත්මක-තරගය-අද",
       "Category": "Local News",
       "Parent URL": "https://www.hirunews.lk/local-news.php?pageID=791"
}