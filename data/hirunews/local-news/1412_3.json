{
       "Source": "hirunews",
       "Timestamp": "Thursday, 20 January 2022 - 14:34",
       "Headline": "වෑන් රථයකට පහරදීමට උත්සාහ කළ සද්දන්තයා (වීඩියෝ)",
       "News Content": "බුත්තල - කතරගම මාර්ගයේ නිරන්තරයෙන් වනඅලින් සැරිසරන අතර, වනඅලියෙකු එහි ගමන්ගත් වෑන් රථයකට පහරදීමට උත්සාහ කිරීමේදී අවට පිරිස් වන අලියා පලවා හැර වෑන් රථය බේරා ගැනීමට කටයුතු කළ ආකාරය දැක්වෙන වීඩියෝවක් සමාජ මාධ්‍යයේ සංසරණය වනවා.\nමාර්ගයේ ගමන් කරන පිරිස් පෙන්වා දෙන්නේ වන්දනාවේ පැමිණෙන පිරිස් වනඅලින්ට ආහාර ලබාදීම හේතුවෙන් මෙලෙස වනඅලින් මාර්ගයට පැමිණෙන බවයි.\nමේ අතර, මේ දිනවල යාල ජාතික වනෝද්‍යානයේ නිරන්තරයෙන් දක්නට ලැබෙන 'සැන්ඩෝ' නම් දළ ඇතා දැක ගැනීම සඳහා මේ දිනවල දෙස් විදෙස් සංචාරකයින් බොහෝ පිරිසක් පැමිණෙමින් සිටින බව අප වාර්තාකරු සඳහන් කළා.",
       "URL": "https://www.hirunews.lk/294581/වෑන්-රථයකට-පහරදීමට-උත්සාහ-කළ-සද්දන්තයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1412"
}