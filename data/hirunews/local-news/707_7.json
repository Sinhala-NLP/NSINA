{
       "Source": "hirunews",
       "Timestamp": "Saturday, 26 November 2022 - 13:30",
       "Headline": "බලය බෙදීම ගැන කරුණු ඉදිරියේ දී ජනපතිට යොමුකරනවා - TNA (වීඩියෝ)",
       "News Content": "බලය බෙදීම ඇතුලු කරුණු 3 ක් ඉදිරියේදී ජනාධිපතිවරයාට ඉදිරිපත් කරන බව දෙමළ ජාතික සන්ධානයේ මාධ්‍ය ප්‍රකාශක පාර්ලිමේන්තු මන්ත්‍රී එම්.ඒ. සුමන්තිරන් පවසනවා.\nදෙමළ දේශපාලන පක්ෂවල නායකයින් කිහිපදෙනෙකු ඊයේ (25) කොළඹ පිහිටි දෙමළ ජාතික සන්ධානයේ නායක පාර්ලිමේන්තු මන්ත්‍රී ආර්. සම්බන්ධන්ගේ නිවසේ දී සාකච්ඡාවක් පවත්වා තිබුණා.\nඊට පාර්ලිමේන්තු මන්ත්‍රීවරුන් වන සී.වී. විග්නේෂ්වරන්, එස්. ශ්‍රීධරන්, සෙල්වම් අඩෙක්කලනාදන් සහ සුරේෂ් ප්‍රේමචන්ද්‍රන් ඇතුළු පිරිසක් එක්ව සිටියා.\nබලය බෙදීමේ දී ව්‍යවස්ථාව හා නීතිය ක්‍රියාත්මක කරමින් පළාත් සභා ඡන්දය පැවැත්වීම, නව ව්‍යවස්ථාවක් සකසා ඊට බලය බෙදීම ඇතුළත් කිරීම සහ දෙමළ ජනතාවගේ සියලු ඉඩම් යලි ඔවුන්ට ලබා දීම ඇතුලු යෝජනා තුනකට ඔවුන් එහිදී එකඟතාව පළ කර තිබෙනවා.",
       "URL": "https://www.hirunews.lk/321327/බලය-බෙදීම-ගැන-කරුණු-ඉදිරියේ-දී-ජනපතිට-යොමුකරනවා-tna-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=707"
}