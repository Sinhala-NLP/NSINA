{
       "Source": "hirunews",
       "Timestamp": "Tuesday, 14 June 2022 - 10:37",
       "Headline": "තවත් බෝට්ටුවක් ඕස්ට්‍රේලියානු වෙරළාරක්ෂක භාරයට – ලංකාවෙන් බවටත් සැකයක්",
       "News Content": "අනවසර සංක්‍රමණිකයන් රැගත් තවත් බෝට්ටුවක් කොකොස් දූපත ආසන්නයේදී ඕස්ට්‍රේලියානු වෙරළාරක්ෂක බලකාය භාරයට ගෙන තිබෙනවා.\nඑරට ෆෙඩරල් මැතිවරණය පැවති පසුගිය මැයි 21 වනදායින් පසු වෙරළාරක්ෂක බලකාය විසින් සිය භාරයට ගත් 03 වන බෝට්ටුව මෙයයි.\nකෙසේවෙතත් කුමන රටක සංක්‍රමණිකයන් මෙහි ගමන් කරන්නේ දැයි මෙතෙක් නිශ්චිතව තහවුරු වී නැතැයි ඕස්ට්‍රේලියානු වෙරළාරක්ෂක බලකාය සඳහන් කලා.\nඇතැම්විට මීට දින කිහිපයකට ඉහතදී ශ්‍රී ලංකාවෙන් පළාගිය බවට සැකකෙරෙන නීති විරෝධී සංක්‍රමණිකයන් එහි ගමන් කරන බවට ද නිල නොවන වාර්තාවල සඳහන්.\nපසුගිය සති කිහිපය ලාංකිකයන් 300 කට ආසන්න පිරිසක් මෙලෙස ඔස්ටේ්‍රලියාවට යාමට තැත් කර ඇති බව සඳහන්.\nඔවුන් අතුරින් බෝට්ටු 02 ක පිරිස ආපසු හරවා යවනු ලැබුවා.",
       "URL": "https://www.hirunews.lk/307084/තවත්-බෝට්ටුවක්-ඕස්ට්‍රේලියානු-වෙරළාරක්ෂක-භාරයට-ලංකාවෙන්-බවටත්-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=1096"
}