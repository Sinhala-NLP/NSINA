{
       "Source": "hirunews",
       "Timestamp": "Sunday, 31 July 2016 - 17:15",
       "Headline": "පොලිසිය ගෙදරට එද්දී කාන්තාවක් ගෙලවැළලාගනී (ඡායාරූප)",
       "News Content": "ඇඹිලිපිටිය ප්‍රදේශයේ කාන්තාවක් ගෙලවැළලාගෙන මියයාමට  උත්සාහ කරමින් සිටියදී පොලිස් නිලධාරියකු විසින් බේරාගෙන තිබෙනවා.\nපවුල් අරවුලක් නිසා මෙසේ මියයාමට  උත්සාහ කරන්නට ඇති බවයි පොලිසිය සදහන් කළේ.\nමෙම ආරවුල් නිසා ඇයගේ සැමියා දින කිහිපයකට පෙර නිවසින් පිටවගොස් ඇති අතර ඔහු එම කාන්තාවට නිතර පහරදෙන බවට කාන්තාවගේ මව  ඇඹිලිපිටිය පොලිසියට පැමිණිල්ලක්ද ඉදිරිපත් කර ඇති බවයි අප වාර්තාකරු සදහන් කළේ.\nඑම පැමිණිල්ල විභාග කිරීමට පොලිසියට පැමිණෙන ලෙස දැන්වීමට කොස්තාපල් ආනන්ද මහතා මෙම නිවසට පැමිණි අවස්ථාවේදී අදාළ කාන්තාව ගෙලවැළලාගෙන  මියයාමට  උත්සාහ කරමින් සිටින අයුරු දැක තිබෙනවා.\nඅනතුරුව පොලිස් නිධාරියා විසින් නිවසේ තිබු ආයුධයකින් ලණුව කපා ඇයගේ ජීවිතය බේරාගෙන ඇති බව සදහන්.\nසිදුවීම පිළිබද ඇඹිලිපිටිය පොලිසිය වැඩිදුර පරීක්ෂණ පවත්වනවා.\n(ඡායාරූප - අම්බලන්තොට අජිත් පුෂ්ප කුමාර)",
       "URL": "https://www.hirunews.lk/139474/පොලිසිය-ගෙදරට-එද්දී-කාන්තාවක්-ගෙලවැළලාගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4942"
}