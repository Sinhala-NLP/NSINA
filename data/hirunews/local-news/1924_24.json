{
       "Source": "hirunews",
       "Timestamp": "Thursday, 27 May 2021 - 16:24",
       "Headline": "ගිනිගත් නැව රටවල් දෙකකින් ප්‍රතික්ෂේප කිරීම ගැන සොයා බැලේ",
       "News Content": "වෙනත් රටවල් ප්‍රතික්ෂේප කළ එක්ස්ප්‍රස් පර්ල් නෞකාව, ශ්‍රී ලංකාව භාර ගැනීමේ සිද්ධිය පිලිබඳව කරුණු අධ්‍යයනය කිරීම සඳහා කමිටුවක් පත් කරන බව පරිසර අමාත්‍ය මහින්ද අමරවීර පවසනවා.\nඅමාත්‍යවරයා මේ බව සඳහන් කළේ ගිනි ගනිමින් පවතින එක්ස්ප්‍රස් පර්ල් නෞකාවේ සිට වෙරළට ගොඩගැසී ඇති රසායනික අපද්‍රව්‍ය ඇතුළු අපද්‍රව්‍ය නිසා, සිදුව ඇති පරිසර හානිය පිළිබඳව සොයා බැලීමට සරුක්කුව ප්‍රදේශයේ අද සිදුකළ සංචාරයකදීයි.\nමෙම සිද්ධියෙන් සිදුවූ පරිසර හානිය පිලිබඳ සෙවීමට තවත් කමිටුවක් පත් කිරීමට පියවර ගන්නා බව ද අමාත්‍ය මහින්ද අමරවීර එහිදී සඳහන් කළා.",
       "URL": "https://www.hirunews.lk/272608/ගිනිගත්-නැව-රටවල්-දෙකකින්-ප්‍රතික්ෂේප-කිරීම-ගැන-සොයා-බැලේ",
       "Category": "Local News",
       "Parent URL": "https://www.hirunews.lk/local-news.php?pageID=1924"
}