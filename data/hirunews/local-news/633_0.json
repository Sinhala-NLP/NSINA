{
       "Source": "hirunews",
       "Timestamp": "Saturday, 31 December 2022 - 12:36",
       "Headline": "ඉඩාහෝ සිසුන් ඝාතනය සම්බන්ධයෙන් අපරාධ විද්‍යා උපාධිධාරියෙක් අත්අඩංගුවට",
       "News Content": "පසුගිය මාසයේ අමෙරිකාවෙ ඉඩාහෝ ප්‍රාන්තයේ විශ්වවිද්‍යාල සිසුන් සිව් දෙනෙකු අභිරහස් ලෙස ඝාතනය කිරීමේ සිද්ධිය සම්බන්ධයෙන් අපරාධ විද්‍යා උපාධිධාරියෙකු පොලීසිය විසින් අත්අඩංගුවට ගෙන ඇති බව විදෙස් මාධ්‍ය වාර්තා කරනවා.\nබ්‍රයන් ක්‍රිස්ටෝපර් කොහ්බර්ගර් (Bryan Christopher Kohberger,) නැමති මෙම 28 හැවරිදි සැකකරු අපරාධ ස්ථානයෙන් සැතපුම් 2,500 (4,020km) දුරින් පිහිටි පෙන්සිල්වේනියාවේ ස්ථානයක රඳවා තබා තිබෙනවා.\nඝාතනයට ලක් වූ සිසුන් සිව් දෙනා ඉකුත් නොවැම්බර් 13 වැනි දා අදාල විශ්වවිද්‍යාලය අසල පිහිටි කුලී නිවසක ඔවුන්ගේ ඇඳන් මත ම පිහියෙන් ඇණ මරා දමා තිබුණා.\nමෙලෙස මිය ගියේ ඉඩාහෝ ප්‍රාන්තයේ විශ්වවිද්‍යාලයක අධ්‍යන කටයුතුවල නිරත වූ Xana Kernodle, Kaylee Goncalves, Madison Mogen යන සිසුවියන් තිදෙනා සහ Ethan Chapin යන සරසවි සිසුවායි.\nමෙම සිසුන් ඝාතනය කොට ඇත්තේ කිසියම් ප්‍රහාරයට ලක්ව බවත් එම අවස්ථාවේ දී ඔවුන් සිව්දෙනා නිදාගෙන සිට ඇති බව පශ්චාත් මරණ පරීක්ෂණයේ දී අනාවරණය වී තිබෙනවා.\nකෙසේ නමුත් ඝාතනයට ලක් වූ සිසුවියන් ලිංගික අතවර‍යන්ට ලක් වූ බවට කිසිදු සාක්ෂියක් නොමැති බවයි පොලිසිය පවසන්නේ.",
       "URL": "https://www.hirunews.lk/323948/ඉඩාහෝ-සිසුන්-ඝාතනය-සම්බන්ධයෙන්-අපරාධ-විද්‍යා-උපාධිධාරියෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=633"
}