{
       "Source": "hirunews",
       "Timestamp": "Saturday, 02 November 2019 - 12:49",
       "Headline": "MCC වහා නතර කරනු - ජනතා හඬ සංවිධානය",
       "News Content": "නව ප්‍රජාතන්ත්‍රවාදී පෙරමුණේ ජනාධිපති අපේක්ෂක සජිත් ප්‍රේමදාස සහ ඔහුගේ නියෝජිතයින් ඇමරිකා එක්සත් ජනපදය සමඟ ශ්‍රී ලංකා රජය අත්සන් තැබීමට සූදානම් වන මිලේනියම් චැලේන්ජ් කෝපරේෂන් ගිවිසුම නතර කිරීමට කටයුතු කළ යුතු බව ජනතා හඬ සංවිධානය පවසනවා.\nඑහි කැඳවුම්කරු ජිවක ප්‍රසන්න පුරසිංහ මේ බව කියා සිටියේ කොළඹ අද පැවැති ජනහමුවකට එක්වෙමින්.\nමේ අතර ඇමරිකාව සමඟ රජය අත්සන් කිරීමට සූදානම්වන මිලේනියම් චැලේන්ජ් කෝපරේෂන් ගිවිසුම සම්බන්ධයෙන් අදත් දේශපාලනඥයින් ඇතුළු විවිධ පාර්ශ්ව අදහස් පළ කළා.",
       "URL": "https://www.hirunews.lk/227465/mcc-වහා-නතර-කරනු-ජනතා-හඬ-සංවිධානය",
       "Category": "Local News",
       "Parent URL": "https://www.hirunews.lk/local-news.php?pageID=3068"
}