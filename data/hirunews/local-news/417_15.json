{
       "Source": "hirunews",
       "Timestamp": "Wednesday, 12 April 2023 - 22:51",
       "Headline": "මහා පරිමාණ නීති විරෝධී මත්පැන්පොළක් වටලයි (වීඩියෝ)",
       "News Content": "මුල්ලේරියාව, මාලිගාගොඩැල්ල ප්‍රදේශයේ පාළු ගොඩනැගිල්ලක ඉතා සූක්ෂම ලෙස මහා පරිමාණයෙන් පවත්වා ගෙන ගිය නීති විරෝධී මත්පැන් සකස් කරන ස්ථානයක දී නීතිවිරෝධී මත්පැන් තොගයක් සමග සැකකරුවෙකු අතුඅඩංගුවට ගෙන තිබෙනවා.\nපොලිසියට ලද තොරතුරකට අනුවයි මෙම වැටලීම සිදු කර ඇත්තේ.\nඑහිදී නීති විරෝධි මත්පැන් ලීටර් 20ක්, නීති විරෝධී මත්පැන් පෙරීමට ගන්නා ගෝඩා ලීටර් 3,187ක්, ගෑස් ලිප් 02ක්, ගෑස් සිලින්ඩර් 03ක්, විශාල වතුර ටැංකි 02ක්, බැරල් 17ක් සහ දඟර 02ක් සිය භාරයට ගත් බවයි පොලිසිය පවසන්නේ.\nඅත්අඩංගුවට ගත් සැකකරු මුල්ලේරියාවේ පදිංචි වයස අවුරුදු 33ක අයෙක්.\nඔහු හෙට (13) අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/332422/මහා-පරිමාණ-නීති-විරෝධී-මත්පැන්පොළක්-වටලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=417"
}