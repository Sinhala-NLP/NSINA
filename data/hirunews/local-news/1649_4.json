{
       "Source": "hirunews",
       "Timestamp": "Tuesday, 05 October 2021 - 10:03",
       "Headline": "ඊයේ තවත් 82,721 දෙනෙකුට කොරෝනා එන්නත්",
       "News Content": "මෙරට කොරෝනා ප්‍රතිශක්තිකරණ වැඩසටහනට අදාළ ව ඊයේ දිනයේ දී පුද්ගලයින් 82,721 දෙනෙකුට එන්නත් ලබා දී තිබෙනවා.\nඒ අනුව, සයිනොෆාම් එන්නතේ පළමු මාත්‍රාව 14,231 දෙනෙකුට ලබා දී ඇති අතර, එහි දෙවන මාත්‍රාව ලබාදුන් සංඛ්‍යාව 31,347ක්.\nකොවිෂීල්ඩ් එන්නතේ පළමු මාත්‍රාව 2,287 දෙනෙකුට සහ දෙවන මාත්‍රාව 6,906 දෙනෙකුට ඊයේ ලබා දී තිබෙනවා.\nඑමෙන්ම, ඊයේ දිනයේ දී ෆයිසර් එන්නතේ පළමු මාත්‍රාව 1,729 දෙනෙකුට සහ දෙවන මාත්‍රාව 26,053 දෙනෙකුට ලබා දී ඇති බවයි වසංගත රෝග විද්‍යා අංශය සඳහන් කළේ.\nමොඩර්නා එන්නතේ දෙවන මාත්‍රාව ඊයේ දිනයේ ලබාදුන් සංඛ්‍යාව 168ක්.",
       "URL": "https://www.hirunews.lk/284105/ඊයේ-තවත්-82721-දෙනෙකුට-කොරෝනා-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1649"
}