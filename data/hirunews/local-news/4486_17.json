{
       "Source": "hirunews",
       "Timestamp": "Saturday, 03 June 2017 - 8:39",
       "Headline": "Update - අපදා මරණ ගණන තවත් ඉහළ යයි",
       "News Content": "පසුගිය දා ඇති වූ වැසි සහ නාය යාම් තත්ත්වය හේතුවෙන් මියගිය පුද්ගලයින්ගේ සංඛ්‍යාව 211 දක්වා ඉහළ ගොස් තිබෙනවා.\nපුද්ගලයන් 91 දෙනෙකු තවදුරටත් අතුරුදන් ව 72 තුවාල ලබා ඇති බවයි ආපදා කළමනාකරණ මධ්‍යස්ථානය සදහන් කළේ.\nබලපෑමට ලක්වූ පුද්ගලයින් සංඛ්‍යාව මේ වන විට හත්ලක්ෂය ඉක්මවා අවසන්.\nඒ අනුව පවුල් එක්ලක්ෂ 85,805කට අයත් පුද්ගලයින් හත්ලක්ෂ 4815ක් පීඩාවට පත්ව ඇති බවයි එම මධ්‍යස්ථානය කියා සිටියේ.\nවැඩිම මරණ සංඛ්‍යාවක් වාර්තාවී ඇත්තේ රත්නපුර දිස්ත්‍රික්කයෙන් වන අතර, එම සංඛ්‍යාව 86ක්.\nUpdate :- Saturday, June 3, 2017 10.56 am\n------------------------------------------------\nආපදා තත්වය හේතුවෙන් මියගිය පුද්ගලයින්ගේ සංඛ්‍යාව 208 දක්වා ඉහළ ගොස් තිබෙනවා.\nආපදා කළමනාකරණ මධ්‍යස්ථානය සදහන් කළේ තවත් පුද්ගලයින් අනු දෙදෙනෙකු අතුරුදන්ව හැත්තෑ දෙදෙනෙකු තුවාල ලබා ඇති බවයි.\nවැඩිම මරණ සංඛ්‍යාවක් වාර්තාවී ඇත්තේ රත්නපුර දිස්ත්‍රික්කයෙන් වන අතර, එම සංඛ්‍යාව 85ක්.\nඑමෙන්ම කළුතර දිස්ත්‍රික්කයෙන් මරණ 63ක් සහ මාතර දිස්ත්‍රික්කයෙන් මරණ 31 ක් මේ වනවිට වාර්තාවී තිබෙනවා.\nඅයහපත් කාලගුණයෙන් බලපෑමට ලක්ව සිටින පුද්ගලයින් සංඛ්‍යාව හය ලක්ෂ 74,553ක්.\nමේ වනවිට නිවාස 1919 ක් සම්පූර්ණයෙන් හානිවී ඇති අතර, අර්ධ හානි වූ නිවාස ගණන 10,477ක්. එමෙන්ම ආරක්ෂිත ස්ථාන 312 ක පුද්ගලයින් 17,474 ක් රඳවා සිටින බවයි ආපදා කළමනාකරණ මධ්‍යස්ථානය සඳහන් කළේ.\nවැඩිම පිරිසක් රඳවා ඇත්තේ රත්නපුර දිස්ත්‍රික්කයේයි.\nඑම පවුල් සංඛ්‍යාව 11,865 ක්. එමෙන්ම මාතර දිස්ත්‍රික්කයේ පුද්ගලයින් 12,198 දෙනෙකු ආරක්ෂිත ස්ථානවල රඳවා සිටින බව ආපදා කළමනාකරන මධ්‍යස්ථානය කියා සිටියා.\nඅයහපත් කාළගුණයෙන් ආපදාවට ලක්වූ දිස්ත්‍රික්ක 7කට පනවා තිබූ නාය යාම් අනතුරු ඇගවීම අද පස්වරු දෙක දක්වා වලංගු බවයි ගොඩනැගිලි පර්යේෂණ සංවිධානය නිවේදනය කළේ.\nමේ අතර, ජල මට්ටම් ඉහළ අගයක තිබූ නිල්වලා සහ ගිං යන ගංඟාවල ජල මට්ටම් පහළ යමින් තිබෙන බව වාරිමාර්ග දෙපාර්තමේන්තුව පවසනවා.\nමේ අතර, ගං වතුර ආපදා තත්ත්වය හේතුවෙන් විපතට පත්වූවන් වෙත ලබාදීම සඳහා චීනයෙන් සහනාධාර රැගත් ගුවන් යානයක් අද පස්වරුවේ දිවයිනට පැමිණෙන බව ආපදා කළමනාකරණ අමාත්‍යාංශය ප්‍රකාශ කළා.\nරත්නපුර, කෑගල්ල, ගාල්ල, කළුතර, මාතර, හම්බන්තොට සහ නුවරඑළිය යන දිස්ත්‍රික්ක වලට වර්ෂාපතනය අඛන්ඩව පැවතුනහොත් නායයෑමේ සහ කණ්ඩි කඩා වැටීමේ අවදානම පිළිබද අවධානයෙන් සිටිය යුතු බවයි ගොඩනැගිලි පර්යේෂණ සංවිධානය නිකුත් කර තිබූ නිවේදනයේ  වැඩිදුරටත් සදහන් වුණේ.\nමේ අතර, ආපදා තත්ත්වය හේතුවෙන් වසා දැමුණු බස්නාහිර, දකුණු සහ සබරගමුව පළාත්වල පාසල් ලබන 5 වන සඳුදා යළි විවෘත කරන බව අධ්‍යාපන අමාත්‍යාංශය ඊයේ සඳහන් කළා.\nකෙසේ වෙතත්, දකුණු පළාතේ අවතැන් කඳවුරු ලෙස පවත්වාගෙන යන පාසල් 10ක් සහ හානියට ලක්වූ පාසල් 29ක් පසුව විවෘත කරන බවයි එම අමාත්‍යාංශය නිවේදනයක් නිකුත් කරමින් සඳහන් කළේ.\nඑමෙන්ම, සබරගමුව පළාතේ අවතැන් කඳවුරු ලෙස පවතින පාසල් 14ක් හැර පළාතේ සියලු පාසල් සඳුදා දිනයේ විවෘත කරන බව පළාත් අධ්‍යාපන අමාත්‍යාංශයේ ලේකම් මහින්ද එස්. වීරසූරිය කියා සිටියා.\nකෙසේ වෙතත්, සඳුදා දිනයේදී විවෘත නොකෙරෙන ඇලපාත, අයගම, නිවිතිගල සහ කලවාන යන ප්‍රාදේශීය ලේකම් කොට්ඨාශවලට අයත් පාසල් 14 ලබන අඟහරුවාදා දිනයේ දී විවෘත කරන බවයි ඔහු කියා සිටියේ.\nබස්නාහිර, සබරගමුව, දකුණු, මධ්‍යම සහ වයඹ පළාත්වල අදත් තරමක් තද වැසි බලාපොරොත්තු විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/162721/update-අපදා-මරණ-ගණන-තවත්-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=4486"
}