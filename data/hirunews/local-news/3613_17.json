{
       "Source": "hirunews",
       "Timestamp": "Sunday, 09 December 2018 - 8:39",
       "Headline": "නාවික හමුදාවේ 68 වන සංවත්සරය අදයි",
       "News Content": "ශ්‍රී ලංකා නාවික හමුදාවේ 68 වන සංවත්සරය අදට යෙදී තිබෙනවා.\nඒ නිමිත්තෙන් විශේෂ ආගමික වතාවත් නාවික හමුදාපති වයිස් අද්මිරාල් සිරිමෙවන් රණසිංහගේ ප්‍රධානත්වයෙන් ශ්‍රී දළදා මාළිගාවේදි සිදුකෙරුනු බවයි නාවික හමුදා මාධ්‍ය ප්‍රකාශක කමාන්ඩර් දිනේෂ් බණ්ඩාර කියා සිටියේ.\nඑමෙන්ම මීට පෙර 68 වන නාවික හමුදා සංවත්සරය වෙනුවෙන් ජයශ්‍රී මහා බෝ සමිඳුන් අභියසදී නාවික ධජයන්ට සෙත් පැතීමේ පුණ්‍යමහෝත්සවයක්ද පැවැත්වුණා.\nඊට සමගාමීව කතෝලික, හින්දු සහ ඉස්ලාම් ආගමික වැඩසටහන්ද පසුගියදා කොළඹදී පැවැත්වුණු බව නාවික හමුදා මාධ්‍ය ප්‍රකාශකවරයා වැඩිදුරටත් සඳහන් කළා.",
       "URL": "https://www.hirunews.lk/205777/නාවික-හමුදාවේ-68-වන-සංවත්සරය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=3613"
}