{
       "Source": "hirunews",
       "Timestamp": "Friday, 11 November 2016 - 8:19",
       "Headline": "තමිල්නාඩුව අත්අඩංගුවට ගත් බෝට්ටු  ශ්‍රී ලංකාවෙන් ඉල්ලයි",
       "News Content": "තමිල්නාඩු ප්‍රාන්තය නියෝජනය කරන ඉන්දීය මධ්‍යම රජයේ නාවික අමාත්‍ය පොන් රාධක්‍රිෂ්ණන් ඊයේ (10) රාමේෂ්වරම් හිදී තමිල්නාඩු ධීවරයන් මුණ ගැසුණා.\nඑහිදී ඔහු පෝක් සමුද්‍ර සන්ධියේ මසුන් මැරීමේදී ඉන්දීය ධීවරයන් මුහුණදෙන ගැටලු පිළිබදව සාකච්ඡා කර තිබෙනවා.\nශ්‍රී ලංකාව විසින් අත්අඩංගුවට ගෙන ඇති ඉන්දීය ධීවර බෝට්ටු 115 ක් පමණ පවතින අතර, ඒවා නිදහස් කර ගැනීමට කටයුතු කරන බවටයි රාධක්‍රිෂ්ණන් අමාත්‍යවරයා ධීවරයන්ට ප්‍රතිඥාවක් ලබාදී ඇත්තේ.\nශ්‍රී ලංකාව විසින් අත්අඩංගුවට ගත් ඉන්දීය ධීවරයන් අවස්ථා රැසකදී මුදා හරිනු ලැබූව ද ඔවුන්ගේ බෝට්ටු නිදහස් නොකරන බව ධීවර අමාත්‍ය මහින්ද අමරවීර ප්‍රකාශ කළා.",
       "URL": "https://www.hirunews.lk/147296/තමිල්නාඩුව-අත්අඩංගුවට-ගත්-බෝට්ටු-ශ්‍රී-ලංකාවෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4800"
}