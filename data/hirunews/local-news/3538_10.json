{
       "Source": "hirunews",
       "Timestamp": "Thursday, 24 January 2019 - 11:15",
       "Headline": "බුත්තල අනතුරකින් දෙදෙනෙකු මරුට - සිව්දෙනෙකුට තුවාල",
       "News Content": "බුත්තල - කතරගම ප්‍රධාන මාර්ගයේ කරවිලකොටුව 19 කණුව අසළදී වෑන් රථයක් මාර්ගයෙන් ඉවතට පැන ගසක ගැටී සිදුවූ අනතුරකින් කාන්තාවන් දෙදෙනෙකු මියගොස් තවත් 4 දෙනෙකු තුවාල ලැබුවා.\nපොලීසිය සඳහන් කළේ ඊයේ පස්වරුවේ සිදු වූ අනතුරින් මියගිය කාන්තාවන් දෙදෙනාගෙන් එක් අයෙකු 61 හැවිරිදි එම ප්‍රදේශයේම පදිංචිකාරිනියක් බවයි.\nඅනතුරින් තුවාල ලබා මොනරාගල රෝහලේ ප්‍රතිකාර ලබන අනෙක් සිව්දෙනා පස්සර ප්‍රදේශයේ පදිංචිකරුවන් බවයි පොලීසිය සඳහන් කළේ.\nමේ අතර ගාල්ල - මාතර ප්‍රධාන මාර්ගයේ වැලිගම - රෙටී හවුස් මංසන්ධියේදී සිදුවූ අනතුරකින් යුක්රේන ජාතිකයෙකු ජිවිතක්ෂයට පත්වුණා.\nබස් රථයක් සහ ඔහු ගමන් ගත් යතුරුපැදිය එකිනෙක ගැටීමෙන් මෙම අනතුර සිදුව ඇති අතර, මෙලෙස ජීවිතක්ෂයට පත්වුණේ වයස අවුරුදු 31 ක පුද්ගලයෙක්.",
       "URL": "https://www.hirunews.lk/208915/බුත්තල-අනතුරකින්-දෙදෙනෙකු-මරුට-සිව්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3538"
}