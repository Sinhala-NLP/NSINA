{
       "Source": "hirunews",
       "Timestamp": "Saturday, 10 December 2022 - 18:54",
       "Headline": "ශ්‍රී ලංකා දෘෂ්‍යාබාධිත ක්‍රිකට් කණ්ඩායමෙන් අදත් ජයක්",
       "News Content": "ඉන්දියාවේ පැවැත්වෙන තුන්වන දෘෂ්‍යාබාධිත පන්දුවාර විස්ස ලෝක කුසලාන ක්‍රිකට් තරගාවලියේ තුන්වන ජයග්‍රහණය ද වාර්තා කිරීමට ශ්‍රී ලංකා දෘෂ්‍යාබාධිත කණ්ඩායම අද සමත් වුණා.\nඒ බංග්ලාදේශය දෘෂ්‍යාබාධිත කණ්ඩායම කඩුලු 8 කින් පරාජයට පත් කරමින්. තරගයේ පළමුව පන්දුවට පහරදුන් බංග්ලාදේශ කණ්ඩායම පන්දුවාර 20 අවසානයේ කඩුලු 7ක් දැවී ලකුණු 146 ක් රැස් කළා.\nපිළිතුරු ඉනිම ක්‍රීඩා කළ ශ්‍රී ලංකා දෘෂ්‍යාබාධිත කණ්ඩායම පන්දුවාර 15 යි පන්දු 4 ක් අවසානයේ ජයග්‍රාහී සීමාව පසුකර ගියේ කඩුලු 2 ක් දැවී තිබියදීයි.\nශ්‍රී ලංකාව මෙම තරගාවලියේ මේ වනවිට ඔස්ට්‍රෙලියාව සහ දකුණු අප්‍රිකාව පරාජයට පත් කර තිබෙනවා.",
       "URL": "https://www.hirunews.lk/322391/ශ්‍රී-ලංකා-දෘෂ්‍යාබාධිත-ක්‍රිකට්-කණ්ඩායමෙන්-අදත්-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=675"
}