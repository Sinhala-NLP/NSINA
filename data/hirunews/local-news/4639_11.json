{
       "Source": "hirunews",
       "Timestamp": "Tuesday, 28 February 2017 - 8:09",
       "Headline": "තවත් සිසු වධකාගාර 5ක් පිළිබඳ තොරතුරු - ඇමති කිරිඇල්ල",
       "News Content": "මහනුවර දිස්ත්‍රික්කයේ තවත් සිසු වධකාගාර 5ක් පවතින බවට තොරතුරු අනාවරණ වී ඇති බව විශ්වවිද්‍යාල අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල පවසනවා.\nපේරාදෙනිය විශ්වවිද්‍යාලයේ සිසුන් පිරිසක් පවත්වාගෙන ගිය සිසු වධකාගාරයක් පිළිබදව පසුගිය දිනවල තොරතුරු අනාවරණ වුණා.\nඑහිදී නවකවදය ලබාදීම සම්බන්ධයෙන් එම විශ්වවිද්‍යාලයේ සිසුන් 15 දෙනෙකු ද අත්අඩංගුවට ගනු ලැබුවා.\nතවත් එවැනිම සිසු වධකාගාර පිළිබද තොරතුරු අනාවරණ කරගෙන ඇති බවයි මහනුවර - තෙල්දෙනිය ප්‍රදේශයේ පැවැති ජන හමුවකට එක්වෙමින් අමාත්‍යවරයා කියා සිටියේ.",
       "URL": "https://www.hirunews.lk/155635/තවත්-සිසු-වධකාගාර-5ක්-පිළිබඳ-තොරතුරු-ඇමති-කිරිඇල්ල",
       "Category": "Local News",
       "Parent URL": "https://www.hirunews.lk/local-news.php?pageID=4639"
}