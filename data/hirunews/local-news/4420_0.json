{
       "Source": "hirunews",
       "Timestamp": "Saturday, 15 July 2017 - 19:06",
       "Headline": "දේශපාලනඥයින් මර්දනය වැළැක්වීමට ආණ්ඩු වෙනසක් සිදුකළ යුතු බව හිටපු ජනපති කියයි",
       "News Content": "රණවිරුවන් අත්අඩංගුවට ගැනීම සහ දේශපාලනඥයින් මර්දනය නැවැත්වීම සදහා ආණ්ඩු වෙනසක් සිදුකළ යුතු බව හිටපු ජනාධිපති මහින්ද රාජපක්ෂ ප්‍රකාශ කළා.\nඒ අත්අඩංගුවට ගෙන රක්ෂිත බන්ධනාගාර ගත කර සිටින බුද්ධි අංශ නිලධාරින්ගේ සුවදුක් විමසීම සදහා වැලිකඩ බන්ධනාගාරය වෙත අද (15) පැමිණීමෙන් අනතුරුව මාධ්‍ය වෙත අදහස් දක්වමින්.\nමේ අතර, රක්ෂිත බන්ධනාගාර ගතකිරීමෙන් අනතුරුව මේ වනවිට කොළඹ ජාතික රෝහලේ ප්‍රතිකාර ලබන හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී. දසනායකගේ සුවදුක් බැලීමට පාර්ලිමේන්තු මන්ත්‍රී විමල් වීරවංශ අද එහි පැමිණියා.\nපසුව ඔහු මාධ්‍ය වෙත අදහස්  පළ කරමින් කියා සිටියේ එක්සත් ජාතීන්ගේ සංවිධානයේ මානව හිමිකම් පිළිබද මෙරටට පැමිණ සිටි නිලධාරියා සතුටු කිරීමේ අරමුණින් මෙවැනි නිලධාරින් අත්අඩංගුවට ගෙන ඇති බවයි.",
       "URL": "https://www.hirunews.lk/165967/දේශපාලනඥයින්-මර්දනය-වැළැක්වීමට-ආණ්ඩු-වෙනසක්-සිදුකළ-යුතු-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4420"
}