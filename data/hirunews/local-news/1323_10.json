{
       "Source": "hirunews",
       "Timestamp": "Wednesday, 02 March 2022 - 14:04",
       "Headline": "ජපාන සහ ඉන්දීය යුද නෞකා 3ක් දිවයිනට",
       "News Content": "ජපාන ස්වයං ආරක්ෂක සාගරිකා බලකායට අයත් යුද නෞකා දෙකක් කොළඹ වරායට සේන්දු වී තිබෙනවා.\nමුහුදු බෝම්බ ඉවත් කිරීමේ පළමු ගණයට අයත් මෙම නෞකා දෙක මෙරටට පැමිණියේ ඒකාබද්ධ නාවික අභ්‍යාසයක් සදහායි.\nඒ අනුව පසුගිය 28 වන දා ශ්‍රී ලංකා නාවික හමුදාවට අයත් සිදුරල නෞකාව සමග කොළඹට නුදුරු මුහුදු තීරයේදී නාවික අභ්‍යාසයක නිරත වුණා.\nහෙට මෙම නෞකා දෙක දිවයිනෙන් පිටත්ව යාමට නියමිතයි.\nඑමෙන්ම, ඉන්දීය නාවික හමුදාවට අයත් නිරීක්ෂාක් කිමිදුම් සහයක නෞකාව ත්‍රිකුණාමල වරායට සේන්දු වී තිබෙනවා.\nපසුගිය 28 වන දා මෙම නෞකාව ද යොදා ගනිමින් ශ්‍රී ලංකා නාවික හමුදාව කිමිදුම් පුහුණු වැඩසටහනක් සිදුකළ බවයි නාවික හමුදා මාධ්‍ය අංශය සදහන් කළේ.\nඒ අනුව එම නෞකාව ලබන 8 වන දා දිවයිනෙන් පිටත්ව යාමට නියමිතයි.",
       "URL": "https://www.hirunews.lk/298470/ජපාන-සහ-ඉන්දීය-යුද-නෞකා-3ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1323"
}