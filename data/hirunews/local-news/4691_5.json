{
       "Source": "hirunews",
       "Timestamp": "Thursday, 26 January 2017 - 19:58",
       "Headline": "රාජ්‍ය සේවකයින් අවභාවිතා කරමින් සිදුකරන නීතිවිරෝධී ක්‍රියාවක්",
       "News Content": "සිවිල් ආරක්ෂක දෙපාර්තමේන්තු ගොඩනැගිල්ලක් ඉදිකිරීමට අනුයුක්ත කළ සෙබළු පිරිසක් පෞද්ගලික නිවසක් ඉදිකිරීම සඳහා නීති විරෝධීව යොදවා ඇති අයුරු හිරු සී.අයි.ඒ වෙත අනාවරණය වුණා.\nරාජ්‍ය සේවකයින් අවභාවිතා කරමින් සිදුකරන එම නීතිවිරෝධී ක්‍රියාව ළිබඳවයි අද හිරු සී.අයි.ඒ හෙළිදරව්ව.\nමොරටුව - මෝල්පේ ප්‍රදේශයේ සිවිල් ආරක්ෂක දෙපාර්තමේන්තුවට අයත් පරිපාලන ගොඩනැගිල්ලක් මේ දිනවල ඉදිවෙමින් පවතිනවා.\nඑහි ඉදිකිරීම් සඳහා යොදවා ඇත්තේ සිවිල් ආරක්ෂක දෙපාර්තමේන්තුවේම භට පිරිසක්.\nඑහෙත් හිරු සී.අයි.ඒ වෙත රහසිගත තොරතුරක් ලැබුණේ එම ඉදිකිරීම සඳහා යොදවා ඇති සෙබළුන් 7 දෙනෙකු එම ස්ථානයෙන් ඉවත්කරගෙන ගොස් ඇති බවයි.\nකැස්බෑව 14 කණුව ප්‍රදේශයේ දෙමහල් නිවසක් ඉදිකිරීමට එම භට පිරිස යොදවා ඇති බව අප කළ රහසිගත ගවේෂණයේදී අනාවරණය වුණා.\nඉදිකෙරෙමින් පවතින මෙම නිවස ආරක්ෂක අංශ නිලධාරියෙකුට අයත් එකක්.\nඑම නිලධාරියා දිනපතා පැමිණ සිවිල් ආරක්ෂක භටයින් සිදුකරන ඉදිකිරීම් පිළිබඳව සොයා බලන බව අප රහසිගත කැමරා කාචයේ සටහන් වූයේ මෙලෙසින්.",
       "URL": "https://www.hirunews.lk/152991/රාජ්‍ය-සේවකයින්-අවභාවිතා-කරමින්-සිදුකරන-නීතිවිරෝධී-ක්‍රියාවක්",
       "Category": "Local News",
       "Parent URL": "https://www.hirunews.lk/local-news.php?pageID=4691"
}