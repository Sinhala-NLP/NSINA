{
       "Source": "hirunews",
       "Timestamp": "Wednesday, 08 November 2017 - 7:56",
       "Headline": "පළාත් කිහිපයකට අදත් මිලිමීටර් 100 ඉක්මවූ තද වැසි",
       "News Content": "පළාත් කිහිපයකට අද (08) දිනයේත් මිලිමීටර් 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nබස්නාහිර, සබරගමුව සහ දකුණු පළාත්වලට මෙලෙස වැසි ඇතිවිය හැකි බවයි එම දෙපාර්තමේන්තුව ප්‍රකාශ කළේ.\nඑමෙන්ම, උතුරු සහ නැගෙනහිර පළාත්වලට පස්වරු 02 න් පසු ගිගුරුම් සහිත වැසි අපේක්ෂා කළ හැකියි.\nවැසි ඇති වනවිට තාවකාලිකව තද සුළං ද බලාපොරොත්තු වන අතර, අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසයි කාලගුණ විද්‍යා දෙපාර්තමේන්තුව ජනතාවගෙන් ඉල්ලීමක් කළේ.",
       "URL": "https://www.hirunews.lk/175510/පළාත්-කිහිපයකට-අදත්-මිලිමීටර්-100-ඉක්මවූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4230"
}