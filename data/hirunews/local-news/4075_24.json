{
       "Source": "hirunews",
       "Timestamp": "Saturday, 17 February 2018 - 13:47",
       "Headline": "වැටලීමක් අතරතුර තරුණයෙක් දියේ ගිලි මියයයි",
       "News Content": "පිළියන්දල - කහතුඩුව - හෙරළියාවල ප්‍රදේශයේ ඇළකට වැටී අතුරුදන්වූ 21 හැවිරිදි තරුණයාගේ මළ සිරුර අද(17) පෙරවරුවේ සොයා ගැනුණා.\nකහතුඩුව පොලීසිය ඊයේ (16) පස්වරුවේ එම ප්‍රදේශයේ ජාවාරම්කරුවන් පිරිසක් අත්අඩංගුවට ගැනීම සඳහා වැටලීමක් සිදුකරන අතරතුර පලාගිය මෙම තරුණයා ඇළට පැන තිබෙනවා.\nපසුව ඇලේ පාවෙමින් තිබූ  මළ සිරුර ප්‍රදේශවාසීන් විසින් දැනුවත් කිරීමෙන් පසුවයි පොලීසිය විසින් සිරුර ගොඩට ගෙන ඇත්තේ.\nමෙම සිද්ධියෙන් පසුව ප්‍රදේශවාසීන් පිරිසක්ද කහතුඩුව පොලිස් ස්ථානයට පැමිණ විරෝධය පළ කර තිබුණේ තරුණයා අතුරුදන්වී ඇති බව සඳහන් කරමින්.\nඑමෙන්ම මෙම වැටලීමේදී හෙරොයින් ග්‍රෑම් 2 ක් සමග තවත් පුද්ගලයෙකු ද අත්අඩංගුවට ගත් බවයි පොලීසිය වැඩිදුරටත් සඳහන් කළේ.\nසිද්ධිය සම්බන්ධයෙන් පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/183865/වැටලීමක්-අතරතුර-තරුණයෙක්-දියේ-ගිලි-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4075"
}