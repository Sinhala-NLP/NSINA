{
       "Source": "hirunews",
       "Timestamp": "Saturday, 19 December 2020 - 13:19",
       "Headline": "අභාවයට ගිය රත්නපුර, අපර් ක්ලබ් ක්‍රීඩා සංකීර්ණය (වීඩියෝ)",
       "News Content": "මේ රත්නපුර පොම්පකැලේ රක්ෂිතයේ පිහිටා ඇති අපර් ක්ලබ් ක්‍රීඩා සංකීර්ණයයි.\n1991 වසරේ රත්නපුර නිතිඥ සංගමයට වසර 30ක බදු පදනම යටතේ නගර සභාව විසින් මෙය ලබා දී ඇති අතර අද වනවිට එහි  තත්වයයි මේ.\nටෙනිස්,බැඩ්මින්ටන්,වැනි ක්‍රීඩා දිවා රාත්‍රී සිදුකළහැකි පහසුකම්, උත්සව ශාලාවක් සහ තවත්  පහසුකම් රාශියක් ඉටුකරගත හැකි මෙම ක්‍රීඩා සංකීර්ණය ලාභ ඉපයිය හැකි ස්ථානයක් බවටයි ප්‍රදේශවාසීන් පෙන්වා දෙන්නේ.\nමේ භුමි භාගය අද වන විට  නොයෙකුත් අපරාධ සහ සමාජ විරෝධී ක්‍රියා සිදුවන ස්ථානයක් බවට පත්ව ඇති බවට ප්‍ර දේශවාසීන් චෝදනා කරනවා.\nබදු පදනම මත ලබා දී ඇති මෙහි බදු මුදල් ගෙවීම කලක සිට පැහැර හැර ඇති බවට රත්නපුර නගරසභාවේ ප්‍රකාශකයෙකු සදහන් කළා.\nපහසුකම් රාශියකින් හෙබි රත්නපුර අපර්  ක්ලබ් සංකීර්ණය නිසි භාවිතයට නොගෙන අභාවයට යාම පිලිබදව ප්‍රදේශවාසීන්ට ඇත්තේ දැඩි කණගාටුවක්.\nමෙම සුන්දර  භුමි භාගය විනානශ වී යාමට නොදී බලධාරීන් නිසි පියවරක් ගන්නා තෙක් රතු මිනිත්තුව අවධානයෙන්",
       "URL": "https://www.hirunews.lk/257393/අභාවයට-ගිය-රත්නපුර-අපර්-ක්ලබ්-ක්‍රීඩා-සංකීර්ණය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2266"
}