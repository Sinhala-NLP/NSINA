{
       "Source": "hirunews",
       "Timestamp": "Tuesday, 01 December 2020 - 21:09",
       "Headline": "දෙවනගල විහාරාධිපති හිමි සසලව කී කතාව (වීඩියෝ)",
       "News Content": "මාවනැල්ල දෙවනගල ඓතිහාසික පුදබිමේ ඉඩම් කොල්ලය සංම්බන්ධයෙන් වාර්තාකිරීමට ගිය හිරු ප්‍රාදේශීය මාධ්‍යවේදියාට එල්ල වූ ප්‍රහාරය සම්බන්ධයෙන් මහා සංඝරත්නය ඇතුළු විවිධ පාර්ශ්ව විරෝධය පළ කරනවා.\nමේ අතර විහාරස්ථානයේ පළමු මැනුමේ තොරතුරු ඇතුළත් ලිපිය,යම්කිසි අදිසි හස්තයක  මැදිහත්විම් මත මේ දක්වා තමන් වහන්සේට ලැබී නොමැති බවට දෙවනගල විහාරාධිපති හිමියන් චෝදනා කරනවා.\nදෙවනගල පුරාවිද්‍යා පුදබිම ආශ්‍රිතව සිදු කෙරෙන අනවසර ඉදිකිරිම් සහ ඉඩම් කොල්ලයන් සම්බන්ධයෙන් හිරු සී.අයි.ඒ. හරහා ඊයේ නැවතත් වාර්තා කලා.\nඑම සිදුවීම වාර්තා කිරීමට ගිය හිරු ටී.වී හෙම්මාතගම ප්‍රදේශීය වාර්තාකරු සමන් විජයබණ්ඩාර මහතාට එහිදී ප්‍රදේශවාසීන්ගෙන් දැඩි විරෝධයක් එල්ල වුණා.\nමෙම සිද්ධියේදී තමන් වහන්සේටද හිරිහැර කළ බවට චෝදනා කරමින් දෙවනගල විහාරාධිපති හිමියන් අද මාවනැල්ල පොලීසියට පැමිණිල්ලක් ඉදිරිපත් කලා.\nමෙම සිදුවීම සම්බන්ධයෙන් දැනුවත් කිරීම සදහා විහරස්ථ දායක සභාව අද(01) පෙරවරුවේ රැස්වුණා.\nඑහිදී දෙවනගල විහාරාධිපති හිමියන් සංවේදී වූයේ මෙලෙසින්.\nමේ අතර මෙම සිදුවීම සම්බන්ධයෙන් සොයා බැලීමට මහ සංඝරත්නය අද දෙවනගල පුදබිමට වැඩම කළා.\nඑමෙන්ම මේ සිද්ධිය සම්බන්ධයෙන් මහා සංඝරත්නය සහ මාධ්‍ය සංවිධානද විරෝධය පළ කරනවා.",
       "URL": "https://www.hirunews.lk/256087/දෙවනගල-විහාරාධිපති-හිමි-සසලව-කී-කතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2300"
}