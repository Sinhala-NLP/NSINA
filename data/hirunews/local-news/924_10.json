{
       "Source": "hirunews",
       "Timestamp": "Sunday, 21 August 2022 - 15:26",
       "Headline": "මිල ගැන කතා කරන්න බිත්තර නිෂ්පාදකයින් හෙට වෙළඳ ඇමති හමුවෙයි (වීඩියෝ)",
       "News Content": "බිත්තර සඳහා උපරිම සිල්ලර මිලක් නියම කිරීම සම්බන්ධයෙන් වෙළෙඳ අමාත්‍යවරයා සමඟ හෙට සාකච්ඡා කරන බව සමස්ත ලංකා බිත්තර නිෂ්පාදකයින්ගේ සංගමය පවසනවා.\nඔවුන් පෙන්වා දෙන්නේ අදාළ ගැසට් නිවේදනය අහෝසි කර පිරිවැය ආවරණය වන පරිදි මිල නියම කිරීමට කටයුතු කළ යුතු බවයි.\n19 වැනිදා සිට බලපැවැත්වෙන පරිදි සුදු බිත්තරයක් සඳහා රුපියල් 43ක සහ දුඹුරු හෝ රතු බිත්තරයක් සඳහා රුපියල් 45ක උපරිම සිල්ලර මිලක් නියම කරමින් පාරිභෝගික කටයුතු පිළිබඳ අධිකාරිය අතිවිශේෂ ගැසට් නිවේදනයක් නිකුත් කළා.\nමෙලෙස බිත්තර සඳහා උපරිම සිල්ලර මිලක් නියම කර ඇත්තේ ලබන සඳුදා සිට බිත්තර මිල රුපියල් 5කින් පහළ දැමීමට බිත්තර ව්‍යාපරිකයින් කැමැත්ත පළ කර තිබූ පසුබිමකයි.\nමේ අතර බිත්තර සඳහා උපරිම මිලක් පැනවීම අසාධාරණ බව සත්ත්ව නිෂ්පාදන ආශ්‍රිත ව්‍යාපාරිකයින් චෝදනා කරනවා.",
       "URL": "https://www.hirunews.lk/313372/මිල-ගැන-කතා-කරන්න-බිත්තර-නිෂ්පාදකයින්-හෙට-වෙළඳ-ඇමති-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=924"
}