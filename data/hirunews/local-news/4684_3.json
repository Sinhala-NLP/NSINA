{
       "Source": "hirunews",
       "Timestamp": "Tuesday, 31 January 2017 - 16:55",
       "Headline": "පෙබරවාරි 15 වනදා අල්ලස් කොමිසමට එන බව නාමල් කියයි",
       "News Content": "පෙබරවාරි 15 වනදා අල්ලස් හෝ දූෂන විමර්ශන කොමිසම හමුවේ පෙනී සිටින බව පාර්ලිමේන්තු මන්ත්‍රී නාමල් රාජපක්ෂ අද සිය නීතීඥවරුන් මාර්ගයෙන් ශ්‍රේෂ්ඨාධිකරණය දැනුම්වත් කළා.\nඒ, පෙර දැනුම්දී තිබුණත් මන්ත්‍රීවරයා අවස්ථා කිහිපයකදී එම කොමිසම හමුවේ පෙනී නොසිටීම මගින්, අල්ලස් කොමිසමට අපහාසයක් සිදුකර ඇති බවට කරුණු දක්වා පවරා ඇති නඩුවක් අද යළි සළකා බැලූ අවස්ථාවේදියි.\nපෙබරවාරි 21 වනදා නඩුව යළි සළකා බලනු ඇති. මේ අතර රුපියල් ලක්ෂ 412 ක දේපළ සහ වත්කම් උපයාගත් ආකාරය හෙළි නොකිරීම සම්බන්ධයෙන් අල්ලස් කොමිසම පාර්ලිමේන්තු මන්ත්‍රී රෝහිත අබේගුණවර්ධනට එරෙහිව ගොනුකර තිබූ නඩුවද ශ්‍රේෂ්ඨාධිකරණය හමුවේ අද විභාගයට ගැනුනා.\nඑහිදී පරිගණක සාක්ෂි සම්බන්ධයෙන් මතුකළ විරෝධතා පිළිබඳ තීන්දුව පෙබරවාරි 22 වනදා ප්‍රකාශයට පත් කරන බව ශ්‍රේෂ්ඨාධිකරණය සඳහන් කළා.",
       "URL": "https://www.hirunews.lk/153354/පෙබරවාරි-15-වනදා-අල්ලස්-කොමිසමට-එන-බව-නාමල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4684"
}