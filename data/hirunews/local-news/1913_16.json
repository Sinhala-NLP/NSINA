{
       "Source": "hirunews",
       "Timestamp": "Tuesday, 01 June 2021 - 19:56",
       "Headline": "මේක ලෙඩා බෙහෙත් තීරණය කරන රටක් - රාජිත සේනාරත්න (වීඩියෝ)",
       "News Content": "ශ්‍රී ලංකාව මේ වන විට රෝගීන් විසින් තමාගේ බේත් තීරණය කරන රටක් බවට පත් ව ඇති බව පාර්ලිමේන්තු මන්ත්‍රී රාජිත සේනාරත්න පවසනවා.\nඅද මාධ්‍ය හමුවක් කැඳවමින් හිටපු සෞක්‍ය අමාත්‍යවරයා පැවසුවේ ස්පුට්නික් එන්නතේ දෙවන මාත්‍රාව අවශ්‍ය නැති බව සඳහන් කරමින් එන්නත් ලබා ගන්නන්ගෙන් අත්සන් ගැනීම සදාචාර විරෝධී බවයි.\nඑලෙස එන්නත් ලබා ගන්නන්ට තීරණය කරන්න බෑ දෙන එන්නත් මාත්‍රා ගාණ,ඒක කරන්නේ වෛද්‍යවරු.\nහැබැයි ලංකාවේ දේශපාලඥයෝ තමා දෙන එන්නත් මාත්‍රා ගාණ තීරණය කරන්නේ.\nමේ විදිහට ගියොත් ඉදිරියේදී දොස්තරලා නියම කරන බෙහෙත් ලෙඩුන්ගේ උවමනාවට හිතුමතේට වෙනස් කර ගනියි.\nකොවිඩ් එන්නතත් බංග්ලාදේශයට වඩා වැඩි මිළක් දී මිළයට ගත්තා බංග්ලාදේශ රජය එය කෙලින්ම කියන්නේ නෑ නමුත් ඔවුන්ට චීන රජයෙන් යම් සහනයක් ලැබී ඇති බව පැහැදිළියි.\nපෙනෙන විදිහට ලංකාව එන්නතෙනුත් හොරා කාලා තියෙනවා.\nතවමත් ලංකාවේ සියයට දහයකට වත් එන්නත දීලා නෑ,තව ගොඩක් එන්නත් දෙන්ඩ තියෙනවා, ලංකාව ලෝකයේ එන්නත්කරණය අතින් ඉහළම සිටිය රට දැන් පහලටම ඇදලා දැම්මා.\nදේශපාලනඥයෝ දොස්තරවරු වෙන්න යනවා ජර්මනියේ නායකයා කිව්වා දොස්තරලාගේ රාජකාරිය දොස්තරවරුන්ට බාර දුන්නා කියා අපේ රටේ එහෙම වෙන්නේ නෑ.",
       "URL": "https://www.hirunews.lk/273101/මේක-ලෙඩා-බෙහෙත්-තීරණය-කරන-රටක්-රාජිත-සේනාරත්න-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1913"
}