{
       "Source": "hirunews",
       "Timestamp": "Sunday, 13 August 2023 - 7:51",
       "Headline": "මෙහෙයුම් ක්‍රම 20ක පානීය ජලය මුර ක්‍රමයට",
       "News Content": "පවතින අධික වියළි කාළගුණික තත්ත්වය හේතුවෙන් දිවයින පුරා ක්‍රියාත්මක ජලසම්පාදන මෙහෙයුම් ක්‍රම 344 අතුරින් 20ක පානීය ජලය ලබාදීම මුර ක්‍රමය යටතේ සිදු කෙරෙන බව ජාතික ජලසම්පාදන හා ජලාපවහන මණ්ඩලය පවසනවා.\nඑහි සංවර්ධන අංශයේ නියෝජ්‍ය සාමාන්‍ය අධිකාරී අනෝජා කළුආරච්චි හිරු ප්‍රවෘත්ති අංශය කළ විමසීමකදී කියා සිටියේ මේ වන විට ජල සම්පාදන ක්‍රම කිහිපයකම ජලය ලබා ගන්නා මූලාශ්‍රවල ජල මට්ටම පහත ගොස් ඇති බවයි.\nමේ අතර වාරිමාර්ග දෙපාර්තමේන්තුව යටතේ පාලනය වන මහාවාරි ව්‍යාපාර 73න් 42ක සක්‍රිය ජල ධාරිතාව මේ වනවිට 30% දක්වා අඩුවී තිබෙනවා.\nඑමෙන්ම ආපදා කළමනාකරණ මධ්‍යස්ථානය පවසන්නේ, මේ වනවිට දිස්ත්‍රික්ක 11කට අයත් පවුල් 49,867ක පුද්ගලයින් 163,111ක් පානීය ජල ගැටලු‍වෙන් පීඩාවට පත්වී ඇති බවයි.",
       "URL": "https://www.hirunews.lk/344625/මෙහෙයුම්-ක්‍රම-20ක-පානීය-ජලය-මුර-ක්‍රමයට",
       "Category": "Local News",
       "Parent URL": "https://www.hirunews.lk/local-news.php?pageID=103"
}