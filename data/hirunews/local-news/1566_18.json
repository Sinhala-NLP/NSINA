{
       "Source": "hirunews",
       "Timestamp": "Friday, 12 November 2021 - 10:52",
       "Headline": "කොමියුනිස්ට් පක්ෂ සභාපති ධුරයෙන් රාජා කොල්ලුරේ ඉවත් කිරීම වළක්වාලමින් නිකුත් කළ නියෝගය යළි දීර්ඝ කෙරේ",
       "News Content": "ශ්‍රී ලංකාවේ කොමියුනිස්ට් පක්ෂ සභාපති රාජා කොල්ලුරේ එම තනතුරෙන් ඉවත් කිරීම වළක්වාලමින් කොළඹ දිසා අධිකරණය නිකුත් කළ නියෝගය ලබන 23 වනදා දක්වා අද යළිත් දීර්ඝ කෙරුණා.\nඒ, ඊට අදාළ නඩුව අද කොළඹ දිසා අධිකරණය හමුවේ කැඳවූ අවස්ථාවේදියි.\nපසුගියදා එහි මධ්‍යම කාරක සභාව රැස්වී වයඹ පළාත් ආණ්ඩුකාර රාජා කොල්ලුරේ, කොමියුනිස්ට් පක්ෂ සභාපති ධුරයෙන් වහාම ක්‍රියාත්මක වන පරිදි ඉවත් කිරීමට තීරණය කළා.\nඊට එරෙහිව ඔහු විසින් ගොනුකළ පෙත්සම පසුගියදා කැඳ වූ අවස්ථාවේදී කොළඹ දිසා විනිසුරු අරුණ අලුත්ගේ, කොමියුනිස්ට් පක්ෂයේ සභාපති ධුරය සඳහා වෙනත් පුද්ගලයෙකු නම් කිරීම වළක්වාලමින් නියෝගයක් නිකුත් කළා.",
       "URL": "https://www.hirunews.lk/287779/කොමියුනිස්ට්-පක්ෂ-සභාපති-ධුරයෙන්-රාජා-කොල්ලුරේ-ඉවත්-කිරීම-වළක්වාලමින්-නිකුත්-කළ-නියෝගය-යළි-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1566"
}