{
       "Source": "hirunews",
       "Timestamp": "Wednesday, 15 December 2021 - 16:57",
       "Headline": "ප්‍රියන්ත කුමාරගේ මාසික වැටුප සෑම මසකම 5 වනදා ලබාදීමට සමාගම එකඟ වෙයි",
       "News Content": "පාකිස්ථානයේ සියල්කොට් නගරයේදී පසුගිය තුන්වනදා අමානුෂික ලෙස ඝාතනයට ලක්වූ ශ්‍රී ලාංකික නිෂ්පාදන ඉංජිනේරුවරයෙකු වන ප්‍රියන්ත කුමාර දියවඩනගේ මාසික වැටුප සෑම මසකම 5 වනදා වන විට ගිණුම්ගත කිරීමට අදාළ සමාග එකඟ වී ඇති බව විදේශ අමාත්‍ය මහාචාර්ය ජී.එල් පීරිස් පවසනවා.\nඅමාත්‍යවරයා මෙම අදහස් පළකළේ අද විදේශ කටයුතු අමාත්‍යංශයේ ද ප්‍රියන්ත කුමාරගේ බිරිඳ සහ දරුවන් වෙනුවෙන් මූල්‍ය පරිත්‍යාගයක් සිදු කරමින්.\nප්‍රියන්ත කුමාරගේ දේහය මෙරටට ගෙන ඒම සහ අවමංගල්‍ය උත්සවය වෙනුවෙන් සිදු කෙරුණු වියදම් රජයේ අරමුදල්වලින් පියවීමට රජය තීරණය කර තිබුණා.\nකෙසේවෙතත් ඒ සඳහා වන සියලු වියදම් අදාළ සමාගම් විසින් දැරීම සහ ඒ වෙනුවෙන් බිල්පත් ඉදිරිපත් නොකිරීම හේතුවෙන් එම මුදල තක්සේරු කර විදේශ කටයුතු අමාත්‍යංශය මගින් ප්‍රියන්ත කුමාරගේ බිරිඳ සහ දරුවන් වෙත ලබාදීමට විදේශ කටයුතු අමාත්‍යංශය කටයුතු කළා.",
       "URL": "https://www.hirunews.lk/291135/ප්‍රියන්ත-කුමාරගේ-මාසික-වැටුප-සෑම-මසකම-5-වනදා-ලබාදීමට-සමාගම-එකඟ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1492"
}