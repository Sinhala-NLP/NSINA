{
       "Source": "hirunews",
       "Timestamp": "Thursday, 12 November 2020 - 15:08",
       "Headline": "අම්පාර - නගර සභාවේ අයවැය පරාජයට පත්වෙයි",
       "News Content": "ශ්‍රී ලංකා පොදුජන පෙරමුණට බලය හිමි අම්පාර නගර සභාවේ අයවැය වැඩි ඡන්ද 6කින් පරාජයට පත්වුණා.\nඅද (12) පැවති ඡන්ද විමසීමේදී ඊට විරුද්ධව ඡන්ද 12ක් ලැබුණු අතර, පක්ෂව ලැබුණේ ඡන්ද 6ක් පමණයි.\nමෙහි පොදුජන පෙරමුණට මන්ත්‍රී ආසන 9ක්, එක්සත් ජාතික පක්ෂයට මන්ත්‍රී ආසන 4ක්, නිදහස් පක්ෂයට ආසන 3ක්, ජනතා විමුක්ති පෙරමුණට සහ ස්වාධීන කණ්ඩායමට එක් ආසනය බැගින් සැදුම් ලබනවා.\nකෙසේ වෙතත්, අද පැවති ඡන්ද විමසීමේදී පොදුජන පෙරමුණේ මන්ත්‍රීවරුන්ගෙන් 6 දෙනෙකු අයවැයට විරුද්ධව ඡන්දය ප්‍රකාශ කර ඇති අතර එක්සත් ජාතික පක්ෂයේ මන්ත්‍රීවරුන්ගෙන් 3 දෙනෙකු අයවැයට සහය පළ කර තිබෙනවා.\nශ්‍රී ලංකා නිදහස් පක්ෂයේ මන්ත්‍රීවරුන් 3 දෙනා ඊට විරුද්ධ වීම විශේෂත්වයක්.\nඑමෙන්ම, ජනතා විමුක්ති පෙරමුණේ සහ ස්වාධීන කණ්ඩායම් මන්ත්‍රීවරුන් දෙදෙනා ඡන්දය ප්‍රකාශ කර ඇත්තේ අයවැයට විරුද්ධවයි.",
       "URL": "https://www.hirunews.lk/254565/අම්පාර-නගර-සභාවේ-අයවැය-පරාජයට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2336"
}