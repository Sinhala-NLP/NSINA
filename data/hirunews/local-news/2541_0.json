{
       "Source": "hirunews",
       "Timestamp": "Tuesday, 04 August 2020 - 8:46",
       "Headline": "කොරෝනා නිසා මත්තල ගුවන් තොටුපලට සිදු වූ දේ මෙන්න",
       "News Content": "කොරෝනා නිසා මත්තල ගුවන් තොටුපලේ මෙහෙයුම් කටයුතු ඉහළට\nකොරෝනා වෛරස් ගෝලීය වසංගතය හමුවේ මත්තල ජාත්‍යන්තර ගුවන් තොටුපලේ මෙහෙයුම් කටයුතු ඉහළ ගොස් ඇති අතර, පසුගිය මාස දෙක තුළ ජාත්‍යන්තර ගුවන් ගමන් 50 කට වැඩි සංඛ්‍යාවක් එහි ක්‍රියාත්මක වූ බව ගුවන් තොටුපල හා ගුවන් සේවා සමාගම පවසනවා.\nවිශේෂයෙන් විදෙස් රටවල සිට පුද්ගලයන් ශ්‍රී ලංකාවට ගෙන්වීමේදී මෙන්ම නෞකා කාර්ය මණ්ඩල රැගෙන ඒමේදී මත්තල ගුවන් තොටුපල විශේෂයෙන් යොදාගැනුනා.\nඑමෙන්ම පසුගිය ජූනි 20 වනදා සිට ජූලි 31 වනදා දක්වා ඉන්ඩිගෝ ගුවන් සේවයේ ගුවන් යානා දෙකක් විසි වතාවක් මත්තලට පැමිණ තිබෙනවා. එලෙස මත්තලට පැමිණි ගුවන් සේවාවන් කොරෝනා වසංගත තත්ත්වයෙන් ඔබ්බට සිය මෙහෙයුම් මත්තල ජාත්‍යන්තර ගුවන් තොටුපල වෙත ක්‍රියාත්මක කිරීමේ අපේක්ෂාවෙන් පසුවන බව සඳහන්.\nඒ සඳහා ඉන්ඩිගෝ ගුවන් සේවයට අමතරව  එයාර් ඉන්දියා, එයාර් ඒෂියා, එලායන්ස් එයාර් සහ මියන්මාර් ගුවන් සේවය මේ වනවිටත් මූලික සාකච්ඡා පවත්වා ඇති බවයි ගුවන් තොටුපල සහ ගුවන් සේවා සමාගම වැඩිදුරටත් ප්‍රකාශ කළේ.",
       "URL": "https://www.hirunews.lk/247082/කොරෝනා-නිසා-මත්තල-ගුවන්-තොටුපලට-සිදු-වූ-දේ-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=2541"
}