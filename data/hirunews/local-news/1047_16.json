{
       "Source": "hirunews",
       "Timestamp": "Monday, 04 July 2022 - 13:36",
       "Headline": "සාටකයට හරීන් - චමින්ද මැති සබයේ දී ගැටේ",
       "News Content": "විපක්ෂ නායක සජිත් ප්‍රේමදාස හට අග්‍රාමාත්‍ය ධුරය දෙන්න උත්සහ කළත් ඔහු විසින් ම එය ප්‍රතික්ෂේප කළ බවත් පසුව රනිල් වික්‍රමසිංහ විසින් අග්‍රාමාත්‍ය ධුරය භාර ගත් බවත්, කවුරුන් හෝ විපක්ෂ නායකවරයාට එවැනි ආරධනාවක් නොකළා යැයි කියනවා නම් ඒ වෙනුවෙන් ඔහුට දුන් ලිපිය තමාට පෙන්වන්නට හැකි බව හරීන් ප්‍රනාන්දු අමාත්‍යවරයා පාර්ලිමේන්තුවේ දී අද (04) ප්‍රකාශ කළා.\nහරීන් ප්‍රනාන්දු අමාත්‍යවරයාගේ අදාළ ප්‍රකාශයට පිළිතුරු දීම සඳහා අසුනින් නැගී සිටි සමගි ජන බලවේගයේ පාර්ලිමේන්තු මන්ත්‍රී චමින්ද විජේසිරි විමසා සිටියේ හරීන් ඇමතිතුමාගේ බෙල්ලේ තවමත් කළු සාටකය තිබෙනවාද කියා බැලිය යුතු බවයි.\nඒ සඳහා පිලිතුරු දුන් හරීන් ප්‍රනාන්දු මන්ත්‍රීවරයා කියා සිටියේ තමාට දැන් වුවත් අදාළ ලිපිය පෙන්විය හැකි බවත්, තමන් නිර්පාක්ෂික වීම සඳහා ස්වයං තීන්දුවක් ගත් බවත්, තෙල් ප්‍රශ්නය එළැඹෙන දහ වනදාට පෙර විසඳිය යුතු බවත්, බැරි නම් අපි තීන්දුවක් ගත යුතු බවයි.\nඑසේ ම ගෑස් ටික දුන්නා නම්, පොහොර ටික දුන්නා නම් තෙල් ප්‍රශ්නය පමණක් ඉතිරි වෙන බව ද ඔහු කියා සිටියා.",
       "URL": "https://www.hirunews.lk/309006/සාටකයට-හරීන්-චමින්ද-මැති-සබයේ-දී-ගැටේ",
       "Category": "Local News",
       "Parent URL": "https://www.hirunews.lk/local-news.php?pageID=1047"
}