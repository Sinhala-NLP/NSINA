{
       "Source": "hirunews",
       "Timestamp": "Saturday, 30 September 2017 - 20:01",
       "Headline": "මියන්මාර සරණාගතයන් සිටි නිවස අසල කලහකාරීව හැසිරුනු තවත් 4 ක් අත්අඩංගුවට",
       "News Content": "මියන්මාර සරණාගතයන් පිරිසක් රඳවා සිටි ගල්කිස්ස ප්‍රදේශයේ නිවස අසල ඇතිවු කලහකාරී සිද්ධියට අදාළව තවත් සැකකරුවන් 4 දෙනෙකු පොලිස් අත්අඩංගුවට ගෙන තිබෙනවා.\nමීතොටමුල්ල ප්‍රදේශයේ පදිංචි 51 හැවිරිදි අයෙක් / ගණේමුල්ල ප්‍රදේශයේ පදිංචි 45 හැවිරිදි පුද්ගලයෙක් / එඬේරමුල්ල ප්‍රදේශයේ 44 හැවිරිදි අයෙක් සහ නාවල ප්‍රදේශයේ පදිංචි 22 හැවිරිදි තරුණයෙක් එම සැකකරුවන් 4 දෙනා අතර වනවා.\nමේ අනුව මෙම සිද්ධියට අදාළව මේවන විට සැකකරුවන් 5 දෙනෙකු සහ එක් සැකකාරියක් පොලිස් අත්අඩංගුවේ පසුවනවා.\nසිද්ධියට අදාළව ඊයේ මොරටුව රාවතාවත්ත ප්‍රදේශයේ පදිංචි 34 හැවිරිදි සැකකරුවෙකු අත්අඩංගුවට ගැනුනු අතර ඔහු ගල්කිස්ස මහේස්ත්‍රාත් හමුවට ඉදිරිපත් කිරීමෙන් පසු ලබන මස 9 වනදා දක්වා රක්ෂිත බන්ධනාගාර ගත කෙරුනා.\nකොළඹ අපරාධ කොට්ඨාශය විසින් අද ගල්කිස්ස ප්‍රදේශයේ පදිංචි 42 හැවිරිදි කාන්තාවක් ද අත්අඩංගුවට ගනු ලැබුවා.",
       "URL": "https://www.hirunews.lk/172260/මියන්මාර-සරණාගතයන්-සිටි-නිවස-අසල-කලහකාරීව-හැසිරුනු-තවත්-4-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4294"
}