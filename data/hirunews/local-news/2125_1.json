{
       "Source": "hirunews",
       "Timestamp": "Thursday, 25 February 2021 - 15:54",
       "Headline": "නාකොටික් හිටපු ස්ථානාධිපති ඇතුළු 5 දෙනෙකු ගොනුකළ ප්‍රතිශෝධන අයදුම්පතට නීතිපතිගේ විරෝධය",
       "News Content": "මත්ද්‍රව්‍ය ජාවාරම් කිරීම පිළිඹඳව චෝදනා එල්ල වී ඇති මත්ද්‍රව්‍ය නාශක කාර්යාංශයේ හිටපු ස්ථානාධිපති ලයනල් ජයරත්න ඇතුලු නිලධාරීන් පස් දෙනෙකු විසින් තමන් මුදා හැරීමේ නියෝගයක් නිකුත් කරන ලෙස ඉල්ලා ගොනු කළ ප්‍රතිශෝධන අයදුම්පත සම්බන්ධයෙන් නීතිපතිවරයා අද ලිඛිත විරෝධතා ඉදිරිපත් කළා.\nඒ කොළඹ මහාධිකරණය හමුවේයි. නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජෙනරල් දිලිප පීරිස් අධිකරණය එහිදී සඳහන් කළේ මෙම ජාවාරමට සම්බන්ධ තවත් නිලධාරීන් කිහිපදෙනෙකු සම්බන්ධයෙන් විමර්ශන ආරම්භ වී ඇති බවයි.\nඑම නිසා විමර්ශන අවසන් වනතුරු සැකකරුවන් ඇපමත මුදා හැරීම සම්බන්ධයෙන් විරෝධය පළ කරන බවයි නියෝජ්‍ය සොලිසිටර් ජෙනරාල්වරයා සඳහන් කර ඇත්තේ.",
       "URL": "https://www.hirunews.lk/263667/නාකොටික්-හිටපු-ස්ථානාධිපති-ඇතුළු-5-දෙනෙකු-ගොනුකළ-ප්‍රතිශෝධන-අයදුම්පතට-නීතිපතිගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=2125"
}