{
       "Source": "hirunews",
       "Timestamp": "Sunday, 17 September 2023 - 21:31",
       "Headline": "තිලීපන් සමරන්න යද්දී දෙපිරිසක් ගැටී උණුසුම් තත්ත්වයක් (වීඩියෝ)",
       "News Content": "උපවාසයකින් මිට වසර 36කට පෙර මියගිය බව කියන තිලීපන් නැමැති අය සමරමින් තිලීපන්ගේ විශාල ඡායාරූපයක් රැගෙන අද (17) ත්‍රිකුණාමලය උප්පුවේලි පොලිස් වසමේ සර්ධාපුර හරහා උතුරට ගමන් ගත් රථ පෙලපාලියකට ප්‍රදේශ වාසීන් පහර දීම නිසා එම ප්‍රදේශයේ උණුසුම් තත්ත්වයක් ඇති වුණා.\nතිලීපන්ගේ රුව තබා සරසන ලද කැබ් රථයේ නැගී ගිය යාපනය දිස්ත්‍රික් පාර්ලිමේන්තු මන්ත්‍රී සෙල්වරාජා ගජේන්ද්‍රන්ටද ජාතික කොඩි රැගෙන මග හරස් කල පිරිස් පහර දුන් අතර, රථ පෙලපාලියේ පිටුපසින් පැමිණි මෝටර් රථයකින් පැමිණි පිරිසක් මන්ත්‍රීවරයා බේරා ගැනීමට සමත් වී තිබෙනවා.\nමග හරස් කල පිරිස පැමිණි රථ පෙලපාලියට ආපසු හරවා ගෙන යන ලෙස පැවසීමත් සමග මෙම ගැටුම හට ගත් බව ප්‍රදේශවාසීහු පවසනවා.",
       "URL": "https://www.hirunews.lk/348586/තිලීපන්-සමරන්න-යද්දී-දෙපිරිසක්-ගැටී-උණුසුම්-තත්ත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=23"
}