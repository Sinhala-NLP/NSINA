{
       "Source": "hirunews",
       "Timestamp": "Friday, 29 January 2016 - 19:34",
       "Headline": "සතුටින් ජීවත් වන පුරවැසියන් බිහි කරන බව ජනපති කියයි",
       "News Content": "සංවර්ධන ව්‍යාපෘතිවල අනාගත අපේක්ෂාව සතුටින් ජීවත් වන විනයගරුක පුරවැසියෙකු බිහි කිරීම බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ කොළඹ - ගම්පහ සහ කළුතර යන දිස්ත්‍රික්ක ඇතුළත් නව මෙගාපොලිස් හෙවත් මහා නගර සංවර්ධන ව්‍යාපෘතිය එළිදැක්වීමේ උත්සවය කොළඹ නිදහස් චතුරස‍්‍රයේදී අද අමතමින්.\nඑහි සමාරම්භය සලකුණු කරමින් ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ නිදහස් චතුරස‍්‍ර පරිශ්‍රයේ නා පැළ දෙකක් රෝපණය කළා.\nවසර 15 කදී සම්පූර්ණ කිරීමට නියමිත මහා නගර සංවර්ධන ව්‍යාපෘතිය සඳහා රුපියල් බිලියන 40 කට වැඩි මුදලක් වැය වනු ඇතැයි අපේක්ෂා කෙරෙනවා.\nඅග්‍රාමාත්‍ය රනිල් වික්‍රමසිංහ මෙහිදී ප්‍රකාශ කළේ බියකින් තොරව අනාගතයට මුහුණ දිය හැකි කාලය දැන් උදා වී ඇති බවයි.",
       "URL": "https://www.hirunews.lk/125020/සතුටින්-ජීවත්-වන-පුරවැසියන්-බිහි-කරන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5190"
}