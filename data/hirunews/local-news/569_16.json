{
       "Source": "hirunews",
       "Timestamp": "Monday, 30 January 2023 - 20:33",
       "Headline": "අයි.එම්.එෆ් හැර වෙනත් විකල්පයක් නැහැ මුදල් රාජ්‍ය ඇමති කියයි (වීඩියෝ)",
       "News Content": "ශ්‍රී ලංකාව මේ වන විට මුහුණ දෙන ආර්ථික අර්බුදය විසදා ගැනීම සදහා ජාත්‍යන්තර මුල්‍ය අරමුදලේ මග පෙන්වීම් අනුව කටයුතු කරනවා හැර වෙනත් විකල්පයන් නොමැති බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nඔහු මේ බව සදහන් කළේ රටේ වත්මන් ආර්ථික තත්ත්වය සම්බන්ධයෙන් අද පෙරවරුවේ රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවට එක්වෙමින්.\nණය ප්‍රතිව්‍යුහගතකරණ වැඩසටහනේදි චීනය විසින් ලබාදි ඇති සහන කාලය පිලිබද සෑහීමකට පත් නොවන බවට ජාත්‍යන්තර මුල්‍ය අරමුදල මෙතෙක් නිල දැනුම්දීමක් සිදුකර නොමැති බවද එහිදි මුදල් රාජ්‍ය අමාත්‍යවරයා අවධාරණය කලා.\nඒ චිනය විසින් ශ්‍රී ලංකාවට ලබා දී ඇති වසර 2 ක ණය සහන කාලය ජාත්‍යන්තර මුල්‍ය අරමුදලෙන් ණය ලබා ගැනීම සදහා ප්‍රමාණවත් නොවන බවට පලවු වාර්තා සම්බන්ධයෙන් මාධ්‍යවේදින් සිදුකළ ප්‍රශ්ණ කිරීම්වලට ප්‍රතිචාර දක්වමින්.\nමේ අතර නව බදු ප්‍රතිපත්තියට එරෙහිව වරාය සේවකයින් අදත් දහවල් කෑම පැයේදී වරාය ප්‍රධාන පිවිසුම අසලදි විරෝධතාවක නිරත වුණා.\nඒ හේතුවෙන් වරාය පිවිසුම් මාර්ගය ඉදිරිපිට මාර්ගය රථවාහන ගමනාගමනය සඳහා සම්පූර්ණයෙන් අඩාල වුණා.\nමේ අතර, වෘත්තියවේදින්ගේ වෘත්තිය එකමුතුවද නව බදු ප්‍රතිපත්තිය සම්බන්ධයෙන් ගනු ලබන ඉදිරි ක්‍රියාමාර්ග පිළිබද වෘත්තිය සම්ති 30 කට වැඩි සංඛ්‍යාවක් එක්ව අද සාකච්ජාවක නිරත වුනා.\nඉන් අනතුරුව මාධ්‍ය හමුවක් කැදවමින් එහි කැදවුම්කරු වෛද්‍ය කසුන් ගමගේ කියා සිටියේ ඉදිරි සතිය තුල මුදල් අමාත්‍යාංශ්‍ය නව බදු ප්‍රතිපත්තිය සංශෝධණය පිලිබද සාකච්ජාවක් ලබාදී ඊට විසදුමක් ඉදිරිපත් කල යුතු බවයි.",
       "URL": "https://www.hirunews.lk/326266/අයි-එම්-එෆ්-හැර-වෙනත්-විකල්පයක්-නැහැ-මුදල්-රාජ්‍ය-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=569"
}