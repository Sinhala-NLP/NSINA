{
       "Source": "hirunews",
       "Timestamp": "Tuesday, 28 February 2017 - 8:01",
       "Headline": "ජනපති, සී - ෂෙල්ස් ජනපති හමුවේ",
       "News Content": "මෙරට මත්ද්‍රව්‍ය නිවාරණ වැඩපිළිවෙලට සිය රටේ උපරිම සහය ලබාදෙන බවට සී - ෂෙල්ස් ජනාධිපති ඩැනී ෆවුරේ ජනාධිපති මෛත්‍රීපාල සිරිසේන වෙත සහතික වී තිබෙනවා.\nමෙරට සංචාරයක නිරත සී - ෂෙල්ස් ජනාධිපති සහ ශ්‍රී ලංකා ජනාධිපති මෛත්‍රීපාල සිරිසේන අතර ඊයේ සාකච්ඡාවක් පැවැත්වුණා.\nඒ, ජනාධිපති නිළ නිවසේ දීයි. එහිදී මෙරට මත්ද්‍රව්‍ය නිවාරණය වෙනුවෙන් ගෙන යන වැඩපිළිවෙල අගය කළ සී - ෂෙල්ස් ජනාධිපතිවරයා බුද්ධි සේවා තොරතුරු හුවමාරු කර ගැනීම ආදී ක්ෂේත්‍ර සඳහා සහාය ලබාදීමට ද එකඟ වී තිබෙනවා.\nමත්ද්‍රව්‍ය විරෝධී සටනට මෙවන් මිත්‍ර රාජ්‍යයක සහාය හිමිවීම පිළිබදව සතුට පළ කළ ජනාධිපති මෛත්‍රීපාල සිරිසේන මත්ද්‍රව්‍ය උවදුර මැඬලීමට සියලු මිතුරු රාජ්‍යයන් එක්විය යුතු බව එහිදී අවධාරණය කළ බවයි ජනාධිපති මාධ්‍ය ඒකකය සදහන් කළේ.\nමෙරට නීති ක්ෂේත්‍රයේ ගුණාත්මකභාවය රට තුළ ඉමහත් ඇගයීමකට ද ලක්ව ඇති බව ද එම සාකච්ඡාවේදී සී - ෂෙල්ස් ජනාධිපති ඩැනී පවුරේ අවධාරණය කර තිබෙනවා.",
       "URL": "https://www.hirunews.lk/155632/ජනපති-සී-ෂෙල්ස්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4639"
}