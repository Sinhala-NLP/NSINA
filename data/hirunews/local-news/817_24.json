{
       "Source": "hirunews",
       "Timestamp": "Saturday, 08 October 2022 - 7:44",
       "Headline": "විසර්ජන පනත් කෙටුම්පත පළමුවර කියවීම 18 වනදා",
       "News Content": "ලබන වසරට අදාළ විසර්ජන පනත් කෙටුම්පත පළමු වර කියවීම මේ මස 18 වන දා සිදු කිරීමට නියමිතයි.\nපාර්ලිමේන්තුව ලබන 18 වනදා සිට 21වන දා දක්වා රැස්වනවා. එමෙන්ම 22 වන ආණ්ඩුක්‍රම ව්‍යවස්ථා සංශෝධන පනත් කෙටුම්පතද දෙවන වර කියවීම ලබන 20 සහ 21 දෙදින තුළ සිදු කිරීමටයි ඊයේ රැස්වූ පාර්ලිමේන්තු කාරක සභාවේ දී තීරණය කෙරුණේ.\nමේ අතර ශ්‍රී ලංකාවට එරෙහිව ජිනීවාහි පිහිටි මානව හිමිකම් කොමිසමේ දී සම්මත වූ යෝජනාව සම්බන්ධයෙන් ද ඊයේ පාර්ලිමේන්තුවේ දී අදහස් පළ වුණා.",
       "URL": "https://www.hirunews.lk/317310/විසර්ජන-පනත්-කෙටුම්පත-පළමුවර-කියවීම-18-වනදා",
       "Category": "Local News",
       "Parent URL": "https://www.hirunews.lk/local-news.php?pageID=817"
}