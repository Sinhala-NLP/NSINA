{
       "Source": "hirunews",
       "Timestamp": "Friday, 15 July 2016 - 12:36",
       "Headline": "ප්‍රංශයේ ත්‍රස්ත ප්‍රහාරය ජනපති හෙළා දකී",
       "News Content": "ප්‍රංශයේ - නීස් නුවර, බැස්ටීල දින සමරුවට එල්ල වූ ප්‍රහාරය හෙලා දකිමින් ජනාධිපති මෛත්‍රීපාල සිරිසේන ට්විටර් පණිවුඩයක් නිකුත් කර තිබෙනවා.\nජනාධිපතිවරයා එහිදී ප්‍රකාශ කළේ එම බියගුළු ත්‍රස්ත ප්‍රහාරයෙන් තමා  දැඩි කම්පනයට පත්වූ බවයි. එමෙන්ම, ශෝකයට පත් ප්‍රංශ ජනතාව වෙනුවෙන් සිය කණගාටුව පළ කරන බවත් ජනාධිපතිවරයා තම ට්විටර් පණිවුඩය මගින් සදහන් කර තිබෙනවා.\nප්‍රංශයේ ජාතික නිවාඩු දිනයක් වූ ඊයේ නීස් නුවර සැමරුම්වලට ලොරි රථයකින් එල්ල කළ ප්‍රහාරය නිසා පුද්ගලයින් 84 දෙනෙකු මියගිය අතර, තවත් විශාල පිරිසක් තුවාල ලැබුවා.",
       "URL": "https://www.hirunews.lk/138062/ප්‍රංශයේ-ත්‍රස්ත-ප්‍රහාරය-ජනපති-හෙළා-දකී",
       "Category": "Local News",
       "Parent URL": "https://www.hirunews.lk/local-news.php?pageID=4964"
}