{
       "Source": "hirunews",
       "Timestamp": "Sunday, 27 November 2022 - 19:27",
       "Headline": "එස් බී දිසානායකගේ සොහොයුරාට චෝදනාවක්",
       "News Content": "උත්තර ලංකා සභාගයේ නුවරඑළිය දිස්ත්‍රික් සමුළුව පැවත්වීමට ඉදිකර තිබූ වේදිකාවට හානි කිරීමේ සිද්ධිය සම්බන්ධයෙන් එල්ලවන චෝදනා පාර්ලිමේන්තු මන්ත්‍රී එස් බී දිසානායකගේ සොහොයුරා වන සමඟි ජන බලවේගයේ හඟුරන්කෙත සංවිධායක හිටපු පළාත් සභා මන්ත්‍රී ජයලත් දිසානායක ප්‍රතික්ෂේප කරනවා.\nමෙම රැස්වීම පැවැත්වීමට සූදානම් කර තිබූ ස්ථානයට කිසියම් පිරිසක් හානිකර එහි සිටි පුද්ගලයින්ට පහරදී තිබුණේ අද අලුයමයි.\nසිද්ධියෙන් තුවාල ලැබූ අයෙකු හඟුරන්කෙත රෝහලේ ප්‍රතිකාර ලබනවා.\nකෙසේ වෙතත් ජාතික නිදහස් පෙරමුණේ නියෝජ්‍ය ලේකම් නුවරඑළිය දිස්ත්‍රික් පාර්ලිමේන්තු මන්ත්‍රී නිමල් පියතිස්ස කියා සිටියේ මෙම ප්‍රහාරය සමඟි ජනබලවේගයේ හඟුරන්කෙත සංවිධායක ජයලත් දිසානායක සිදුකළ බවයි.\nමේ සම්බන්ධයෙන් හඟුරන්කෙත පොලිසියට ලද පැමිණිල්ලකට අනුව පොලිසිය හිටපු පළාත් සභා මන්ත්‍රී ජයලත්දි සානායකගේ නිවසට අද ගොස් තිබෙනවා.\nඑහෙත් ඔහු එම අවස්ථාවේ නිවසේ සිට නැහැ.",
       "URL": "https://www.hirunews.lk/321438/එස්-බී-දිසානායකගේ-සොහොයුරාට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=704"
}