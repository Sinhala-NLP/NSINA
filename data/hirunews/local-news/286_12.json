{
       "Source": "hirunews",
       "Timestamp": "Thursday, 08 June 2023 - 8:24",
       "Headline": "භූ විද්‍යා කාර්යාංශයට කෝප් කමිටුවෙන් දෝෂාරෝපණයක්",
       "News Content": "මහජන සේවා නිසිලෙස ඉටු නොකිරීම සම්බන්ධයෙන් භූ විද්‍යා හා පතල් කැනීම් කාර්යංශයේ නිළධාරීන් කෝප් කමිටුව හමුවේ දැඩි දෝෂාරෝපණයකට ලක් වුණා.\nභූ විද්‍යා හා පතල් කැනීම් කාර්යංශය බලපත්‍ර ලබා දීමේදී විෂයභාර අමාත්‍යවරයාව අනිසි ලෙස මැදිහත් කර ගන්නා බවටයි එහිදී චෝදනා එල්ල වූණේ.\nභූ විද්‍යා සමීක්ෂණ හා පතල් කැනීම් කාර්යංශයේ පතල් සුරක්ෂිතතා අධ්‍යක්ෂක කේ.වී.ජගත්, එම කාර්යංශයේ නියෝජ්‍ය අධ්‍යක්ෂිකා කාංචනා ප්‍රනාන්දු සහ පරිසර අමාත්‍යාංශයේ ලේකම් විශේෂඥ වෛද්‍ය අනිල් ජයසිංහ පසුගිය දා පැවති කෝප් කම්ටුව හමුවේ පෙනී සිටියා.\nඑහිදී කෝප් කමිටුවේ සභාපති පාර්ලිමේන්තු මන්ත්‍රී රංජිත් බණ්ඩාර සහ එම කමිටුවේ සාමාජිකයන් වන පාර්ලිමේන්තු මන්ත්‍රීවරුන් වන අනුර ප්‍රියදර්ශන යාපා, දයාසිරි ජයසේකර, නිමල් ලන්සා සහ මහින්දානන්ද අළුත්ගමගේ ඊට එක්වෙමින් ඔවුන්නේ ප්‍රශ්න කළා.",
       "URL": "https://www.hirunews.lk/337330/භූ-විද්‍යා-කාර්යාංශයට-කෝප්-කමිටුවෙන්-දෝෂාරෝපණයක්",
       "Category": "Local News",
       "Parent URL": "https://www.hirunews.lk/local-news.php?pageID=286"
}