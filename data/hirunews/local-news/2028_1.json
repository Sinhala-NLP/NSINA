{
       "Source": "hirunews",
       "Timestamp": "Sunday, 11 April 2021 - 6:59",
       "Headline": "ත්‍රී රෝද රථයක් ප්‍රපාතයකට පෙරළීමෙන් කාන්තාවක් මරුට",
       "News Content": "ඊයේ සවස 4.35ට පමණ රාගල ප්‍රදේශයේදී ත්‍රී රෝද රථයක් ප්‍රපාතයකට පෙරළීමෙන් කාන්තාවක් මියගොස් තිබෙනවා.\nරියදුරාට ත්‍රී රෝද රථය පාලනය කර ගැනීමට නොහැකිවීමෙන් එය මාර්ගයෙන් ඉවතට පැන මීටර් 150ක පමණ ප්‍රපාතයට පෙරළී ඇති බවයි පොලිසිය කියාසිටියේ.\nඅනතුරින් ත්‍රී රෝද රථයේ පිටුපස ගමන් කළ කාන්තාවන් දෙදෙනෙකු ගැහැණු දරුවන් දෙදෙනෙකු සහ මාස 9ක පිරිමි දරුවෙකු තුවාල ලබා නුවරඑළිය රෝහලට ඇතුලත් කිරීමෙන් අනතුරුවයි එක් කාන්තාවක් මියගොස් ඇත්තේ.\nමියගොස් ඇත්තේ වලපනේ ප්‍රදේශයේ පදිංචිව සිටි 46 හැවිරිදි කාන්තාවක්.\nමෘත ශරීරය නුවරඑළිය රෝහලේ තැන්පත් කර ඇති අතර රාගල පොලිසිය වැඩිදුර විමර්ශණ සිදුකරනවා.",
       "URL": "https://www.hirunews.lk/268116/ත්‍රී-රෝද-රථයක්-ප්‍රපාතයකට-පෙරළීමෙන්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2028"
}