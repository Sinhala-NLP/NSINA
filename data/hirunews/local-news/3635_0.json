{
       "Source": "hirunews",
       "Timestamp": "Sunday, 25 November 2018 - 15:41",
       "Headline": "ජීවිත දෙකක් බිලිගත් පසු සිදුකළ මහියංගනයේ අලි මෙහෙයුම",
       "News Content": "මහියංගනය, පදියතලාව, හතරේ කණුව ප්‍රදේශයේ සැරිසැරූ වන අලියෙකු වනජීවී නිලධාරීන් සහ ප්‍රදේශවාසීන් එක්ව සිදුකළ මෙහෙයුමකදී අල්ලා ගැනීමට හැකිව තිබෙනවා.\nඊයේ (24) පස්වරුවේ සිට සිදුකළ මෙහෙයුමකදී රාත්‍රී 10.30ට පමණ මෙම සත්වයා අල්ලා ගැනීමට හැකිවූ බවයි අප වාර්තාකරු සඳහන් කළේ.\nමෙම මෙහෙයුමට පශු වෛද්‍යවරුන් දෙදෙනෙකු ඇතුලු රන්දෙණිගල සහ දකුණු පළාත් වනජීවී නිලධාරී පිරිසක් එක්ව සිටියා.\nපසුගියදා මහියංගනය - මාපාකඩවැව ප්‍රදේශයේදී වන අලි ප්‍රහාරයකින් කුඩා ගැහැණු ළමයින් දෙදෙනෙකු ජීවිතක්ෂයට පත්වීමත් සමඟ එම ප්‍රදේශයේ සැරිසරන වන අලින් අල්ලා වෙනත් ප්‍රදේශයකට රැගෙන යන ලෙස බලකරමින් ප්‍රදේශවාසීන් විරෝධතාවයක නිරත වුණා.\nඑම විරෝධතාවයෙන් අනතුරුවයි වනජීවී නිලධාරී මෙම වන අලි ඇල්ලීමේ මෙහෙයුම් ආරම්භ කළේ.\nකෙසේ වෙතත් ප්‍රදේශවාසීන් පවසන්නේ ඊයේ රාත්‍රියේ අල්ලා ගැනීමට හැකිවූ වන අලියා දැරියන් දෙදෙනා ඝතනය කළ වන අලියා නොවන බවයි.\nමෙම වන අලියා සුදුසු ප්‍රදේශයකට රෑගෙනයාමට නියමිත බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/204891/ජීවිත-දෙකක්-බිලිගත්-පසු-සිදුකළ-මහියංගනයේ-අලි-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=3635"
}