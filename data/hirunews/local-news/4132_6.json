{
       "Source": "hirunews",
       "Timestamp": "Thursday, 11 January 2018 - 7:58",
       "Headline": "Update : හම්බන්තොට මාරාන්තික උපවාසය තවදුරටත්",
       "News Content": "මාරාන්තික උපවාසයේ නිරත මාගම්පුර වරාය සේවක සංගමය සහ අමාත්‍ය මහින්ද අමරවීර අතර අද (11) පෙරවරුවේ පැවති සාකච්ඡාව විසඳුමකින් තොරව අවසන් වී තිබෙනවා.\nඑහිදී අදාළ ගැටළු සම්බන්ධයෙන් ජනාධිපතිවරයා සමග සාකච්ඡා කර, විසඳුමක් ලබාදෙන බවට අමාත්‍ය මහින්ද අමරවීර පොරොන්දු වූ බවයි මාගම්පුර වරාය සේවක සංගමයේ සභාපති අයි.කේ. ඔමේෂ් ප්‍රකාශ කළේ.\nඋපවාසයේ නිරත  පුද්ගලයින් 11 දෙනාගෙන් පුද්ගලයින් 3 දෙනෙකු ඊයේ (10) හම්බන්තොට මහරෝහලට ඇතුළත් කෙරුණා.\nඔවුන් පසුගිය 9 වනදා මාගම්පුර වරාය පිවිසුම ඉදිරිපිට දී මෙම මාරාන්තික උපවාසය ආරම්භ කළේ සේවයෙන් ඉවත් කළ 438 දෙනෙකු වරාය අධිකාරියට බඳවා ගන්නා ලෙස ඉල්ලමින්.\nUpdate : Thursday, January 11, 2018 , 1:03 PM\n------------------------------------------------------------\nහම්බන්තොට - මාගම්පුර වරාය ප්‍රධාන ගේට්ටුව ඉදිරිපිට මාරාන්තික උපවාසයේ නිරතව සිටි තුන්දෙනෙකු හම්බන්තොට මහ රෝහලට ඇතුළත් කර තිබෙනවා.\nඊයේ ඇතුළත් කෙරුණු මොවුන්ගේ තත්ත්වය බරපතල නොවන බවයි හිරු ප්‍රවෘත්ති අංශය කළ විමසීමකදී රෝහල් ප්‍රකාශකයෙකු සඳහන් කළේ.\nමේ අතර මාගම්පුර වරාය සේවක සංගමයේ සම කැඳවුම්කරු බුද්ධික ප්‍රසාද් කියා සිටියේ තුන්වන දිනටත් මාගම්පුර වරායෙන් ඉවත් කළ සේවකයන් අටදෙනෙකු මෙම මාරාන්තික උපවාසයේ නිරතව සිටින බවයි.",
       "URL": "https://www.hirunews.lk/180729/update-හම්බන්තොට-මාරාන්තික-උපවාසය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4132"
}