{
       "Source": "hirunews",
       "Timestamp": "Sunday, 16 January 2022 - 6:43",
       "Headline": "රටවල් රැසක සුනාමි අනතුරු ඇගවීම් තවදුරටත්",
       "News Content": "ටොංගා දූපතට බලපෑ සුනාමියත් සමග රටවල් රැසක් නිකුත් කල සුනාමි අනතුරු ඇගවීම් තවදුරටත් බලාත්මක වනු ලබනවා.\nඅමෙරිකාව – ජපානය – ෆිජී සහ නවසීලන්තය සිය රට වැසියන්ට දන්වා ඇත්තේ වෙරළාසන්න ප්‍රදේශවලින් ඉවත්ව ආරක්ෂිත ස්ථාන වෙත ගමන් කරන ලෙසයි.\nපැසිෆික් සාගරයේ පිහිටා ඇති දූපත් රැසක මුහුදු රළ ඉහළ යාම් ද වාර්තා වී තිබෙනවා.\nමේ අතර ඕස්ට්‍රේලියාවේ නැගෙනහිර වෙරළ තීරයන්ට නිකුත් කල සුනාමි අනතුරු ඇගවීමත් සමග වෙරළ තීර රැසක් වසා දමා තිබෙනවා.\nනිවු සවුත් වේල්ස් ප්‍රාන්තයේ සියලුම වෙරළ තීරයන් වසා දමා ඇති අතර ක්වීන්ස්ලන්ඩ් – වික්ටෝරියා සහ ටස්මේනියා ප්‍රාන්තවල කොටස් වශයෙන් වෙරළ තීරයන් වසා දමා දැමීමටයි බළධාරීන් දන්වා ඇත්තේ.\nකිසියම් අයුරකින් මීටර් 10 කට වඩා උස රළ නිරීක්ෂණය කලහොත් ආරක්ෂිත ස්ථාන වෙත යොමු වන ලෙසද කාළගුණ අංශ ජනතාවට දන්වා සිටිනවා.\nපවතින තත්වය හමුවේ අනවශ්‍ය ලෙස කලබලයට පත් නොවන ලෙසත් ආරක්ෂිත උපදෙස් නිසි පරිදි අනුගමනය කිරිම පමණක් සිදුකරන ලෙසටත් ජනතාවට දැනුම් දෙනවා.",
       "URL": "https://www.hirunews.lk/294123/රටවල්-රැසක-සුනාමි-අනතුරු-ඇගවීම්-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=1422"
}