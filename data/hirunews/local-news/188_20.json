{
       "Source": "hirunews",
       "Timestamp": "Thursday, 13 July 2023 - 9:41",
       "Headline": "අක්කර 4ක් පුරා කළ කහ වගාවේ අස්වැන්න පිනට දුම් උතුම් මිනිසෙක්",
       "News Content": "රුපියල් ලක්ෂ 35ක මුදලක් වැය කරමින් අක්කර 4ක් පුරා කළ කහ වගාවේ අස්වැන්න අලෙවි කරගත නොහැකිව නෙළා ගත් මුළු අස්වැන්නම පිනට දුන් පුද්ගලයින් පිළිබඳව තොරතුරු වාර්තා වෙනවා.\nඔහු නමින් සමන් ශ්‍රී වෙදගේ.\nසමන්ට ගොවිතැන සඳහා ඉඩමක් නොතිබූ අතර ඔහු ජීවත්වූයේ බත්තරමුල්ලේ ය.\nඑයද නිවෙසට පමණක් වෙන්වූ බිම් කඩක් වූ අතර කිසිදා ගොවිතැන් නොකළ සමන්ට ඉඩමක් පරිත්‍යාගයක් ලෙස ලැබුණේ මිතුරෙකුගේ තිළිණයක් ලෙසයි.\nමිතුරාගෙන් උරුම වූ බිමේ කහ වගාව ආරම්භ කිරීමට සිතූ ඔහු සිය අදහස පැවසුවේ මේ අයුරින්.\n''“මේ පරිසරය , පස, කාලගුණය අනෙක් අවට ගොවීන්ගේ වගාවන් බැලූ මට හිතුණා කහ වගාවට තමයි හොඳම බිම කියලා. ඒ නිසා මං බීජ කහ කිලෝව රුපියල් 500 ගාණේ ගත්තා. ඉඩම සකස් කරන්න ට්‍රැක්ටර් දාලා බිම සකස් කළාට මිනිස් ශ්‍රමයත් ලබා ගත්තා. වගාවට දැම්මේ තනිකරම කාබනික පොහොර. මාස 9 -10 ක් විතර වගාව නඩත්තු කළා. හිතාගන්නවත් බැරි විදිහට පුදුම විදියේ සරුසාර කහ වගාවක් මේ අක්කර 04 පුරාම දැක්කා. ඇත්තටම නාගරික කටුක පරිසරයක හිටපු මම පුදුම විදිහේ මානසික සතුටක් ලැබුවා. පිටින් බලන කෙනෙකුට පෙනෙයි මේක මහ දුකක් කරදරයක් කියලා.ඇත්තෙන්ම නැහැ. තමන්ගේ දෑතේ මහන්සියෙන් වගාවක් කරලා ඒ වගාව සරුසාරව හැදෙන කොට දැනෙන මානසික සතුට මං ඇත්තටම කවදාවත් විඳලම නැහැ.”\nදුක් මහන්සියෙන් සකස් කළ කහ අස්වැන්න රැගෙන වෙළඳපොළට ගියද ඔහුට එය අළෙවි කිරීමට ඉඩ ප්‍රස්තාව නොතිබුණේ ඒ සෑම තැනකම සිල්ලරට විකුණන කහ ගොඩගසා තිබුණු නිසයි.\nඅළෙවි කිරීමටද ඉඩක් නොතිබුණු තැන සියල්ල අවසානයේ ඔහු කල්පනා කරන ලද්දේ මෙම කහ අස්වැන්න දන්සැලක් ලෙස පිනට දීමටයි. ඔහු ඒ පිළිබඳව පැවසූවේ මෙවැනි අදහසකි.\n“මම හිතුවා හොඳම දේ මේ කහ අස්වැන්නෙන් දන්සලක් දෙන එක කියලා. මුළු කහ අස්වැන්නම ඊළඟට මං බීජ අල හැටියට හැදුවා. කහ බාගෙට පැළ කරලා පොසොන් පෝයට දන්සලක් දෙන්න මං හිතා ගත්තා.”\nඒ ආකාරයටම ඔහු සිය අස්වැන්න සියල්ලම පොසොන් පෝයට පසුදින ගලිගමුව හන්දියේ පිනට දන්සැලක් ලෙස ලබා දී තිබෙනවා.",
       "URL": "https://www.hirunews.lk/341037/අක්කර-4ක්-පුරා-කළ-කහ-වගාවේ-අස්වැන්න-පිනට-දුම්-උතුම්-මිනිසෙක්",
       "Category": "Local News",
       "Parent URL": "https://www.hirunews.lk/local-news.php?pageID=188"
}