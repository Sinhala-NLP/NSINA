{
       "Source": "hirunews",
       "Timestamp": "Thursday, 05 May 2022 - 8:08",
       "Headline": "පුරවැසි අයිතීන් වෙනුවෙන් අදත් අන්තරේ මහපාරට (වීඩියෝ)",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය විසින් පවත්වනු ලබන දැවැන්ත විරෝධතාව අද දහවල් දොළහට පමණ ශ්‍රී ජයවර්ධනපුර විශ්වවිද්‍යාලයය ඉදිරිපිටින් ආරම්භ වීමට නියමිත යි.\n''ආණ්ඩුව පන්නමු ක්‍රමය පෙරළමු'' යන තේමාව යටතේ යි මෙම විරෝධතාව සංවිධානය කර ඇත්තේ.\nහොරා කෑ මුදල් නැවත අයකර ගැනීම, සමාගම් විසින් නො ගෙවන ලද බදු නැවත අයකර ගැනීම, පසුගිය කාලය තුළ සිදු කළ අතුරුදන් කිරීම් සහ ඝාතන පිළිබඳ නැවත විමර්ශනය, විධායක ජනාධිපති ක්‍රමය අහෝසි කිරීම, නිදහස් අධ්‍යාපනය සහ නිදහස් සෞඛ්‍යය තහවුරු කිරීම ඇතුළු ඉල්ලීම් රැසක් මෙම විරෝධතාවට ඇතුළත්.\nවිරෝධතාව මෙරට දේශපාලනයේ වැදගත් කේන්ද්‍රස්ථානයක් දක්වා ගමන් කිරීමට නියමිත බව ද ආරංචි මාර්ග සඳහන් කරනවා.",
       "URL": "https://www.hirunews.lk/303540/පුරවැසි-අයිතීන්-වෙනුවෙන්-අදත්-අන්තරේ-මහපාරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1191"
}