{
       "Source": "hirunews",
       "Timestamp": "Thursday, 04 October 2018 - 13:57",
       "Headline": "උතුර - නැගෙනහිර නීත්‍යානුකූල ඉඩම් දෙසැම්බර් 31 ට පෙර නිදහස් කරන්නැයි ජනපතිගෙන් උපදෙස්",
       "News Content": "උතුර - නැගෙනහිර ජනතාවට නීත්‍යානුකූලව හිමි ඉඩම් දෙසැම්බර් 31 වනදාට පෙර නිදහස් කරන ලෙස ජනාධිපති මෛත්‍රිපාල සිරිසේන උපදෙස් ලබාදී තිබෙනවා.\nඋතුර සහ නැගෙනහිර පළාත් සංවර්ධනය පිළිබඳ පත්කළ ජනාධිපති කාර්ය සාධන බලකාය පාර්ලිමේන්තු සංකීර්ණයේදී ඊයේ පස්වරුවේ රැස්වූ අවස්ථාවේදීයි ජනාධිපතිවරයා මෙම උපදෙස් ලබාදීම සිදු කර ඇත්තේ.\nවිධිමත් කාලරාමුවක් සකසා අදාළ වැඩපිළිවෙල දියත් කළ යුතු බවත් එහි ප්‍රගතිය ලබන මස පැවැත්වෙන සාකච්ඡාවේදී ඉදිරිපත් කළ යුතු බවටත් ජනාධිපතිවරයා ප්‍රකාශ කර තිබෙනවා.",
       "URL": "https://www.hirunews.lk/201393/උතුර-නැගෙනහිර-නීත්‍යානුකූල-ඉඩම්-දෙසැම්බර්-31-ට-පෙර-නිදහස්-කරන්නැයි-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3716"
}