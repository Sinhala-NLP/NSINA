{
       "Source": "hirunews",
       "Timestamp": "Monday, 15 May 2023 - 7:16",
       "Headline": "රට මේ තත්වයට ගෙන ඒමට ජනතාව දීපු සහාය වැදගත් - ශෙහාන් සේමසිංහ",
       "News Content": "ජනතාව අධිෂ්ඨානශීලීව, පවතින අසීරුතා විඳ දරාගෙන සාමකාමීව ඉදිරියට ගමන් කිරීමට කටයුතු නොකළේ නම් වර්තමානයේ පවතින තත්වයට රට ගෙන ඒමට රජයට නොහැකිවනු ඇති බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nඅනුරාධපුරයේ ඊයේ(14) පැවති උත්සවයකදියි ඔහු මේ බව කියා සිටියේ.\nරට තුළ ආර්ථිකමය වශයෙන් උද්ගතව ඇති පීඩනයෙන් මිදීමට මෙරට ජනතාව තුළ තිබූ අධිෂ්ඨානය බොහෝ ජාත්‍යන්තර සංවිධාන සමඟ පැවති හමුවලදී ඇඟයීමට ලක්වූ බවද එහිදී රාජ්‍ය අමාත්‍යවරයා සිහිපත් කළා.\nමේ අතර දිවයිනට පැමිණ සිටින ජාත්‍යන්තර මූල්‍ය අරමුදලේ නියෝජිතයින් සහ විද්වත් වෘත්තිකයින්ගේ සන්ධානය අතර හමුවක් ඊයේ(14) පැවැත්වුණා.",
       "URL": "https://www.hirunews.lk/335226/රට-මේ-තත්වයට-ගෙන-ඒමට-ජනතාව-දීපු-සහාය-වැදගත්-ශෙහාන්-සේමසිංහ",
       "Category": "Local News",
       "Parent URL": "https://www.hirunews.lk/local-news.php?pageID=343"
}