{
       "Source": "hirunews",
       "Timestamp": "Monday, 28 November 2022 - 7:46",
       "Headline": "උතුර - නැගෙනහිර මහවිරු සැමරුම්",
       "News Content": "යුධ සමයේදී මියගිය එල්.ටී.ටී.ඊ සාමාජිකයන් සිහිකරමින් පවත්වනු ලබන මහවිරු සැමරුම උතුර - නැගෙනහිර කේන්ද්‍ර කරගනිමින් ඊයේ පවත්වා තිබෙනවා.\nමෙවර මහවිරු සැමරුම් පැවැත්වීමට කිසිදු තහනමක් පනවා නොතිබූ බවයි වාර්තා වන්නේ.\nඒ අනුව කිළිනොච්චිය, මඩකළපුව, ත්‍රිකුණාමලය, අම්පාර, යාපනය ඇතුළු ප්‍රදේශ රැසක සැමරුම් පවත්වා ඇත්තේ මියගිය එල්.ටී.ටී.ඊ සාමාජිකයන්ගේ පවුල්වල සහභාගීත්වයෙන්.\nමේ අතර යාපනය විශ්වවිද්‍යාල පරිශ්‍රයේ ද මහ විරු සැමරුමක් පවත්වා ඇති අතර දෙමළ ජාතික සන්ධානයේ පාර්ලිමේන්තු මන්ත්‍රී එස්. ශ්‍රීධරන් කිළිනොච්චියේ දී මහවිරු සැමරුමක් පවත්වා තිබෙනවා.\nඑමෙන්ම යාපනයේ පිහිටි ඉලංගෙයි තමිල් අරසු පක්ෂ කාර්යාලයේදී ද මහවිරු සැමරුම් වැඩසටහනක් පැවති අතර ඊට හිටපු පළාත් සභා මන්ත්‍රී සී.වී.කේ. ශිවඥානම් ද එක්ව සිටියා.",
       "URL": "https://www.hirunews.lk/321463/උතුර-නැගෙනහිර-මහවිරු-සැමරුම්",
       "Category": "Local News",
       "Parent URL": "https://www.hirunews.lk/local-news.php?pageID=703"
}