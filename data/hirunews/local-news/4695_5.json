{
       "Source": "hirunews",
       "Timestamp": "Tuesday, 24 January 2017 - 18:02",
       "Headline": "යාපනයේ ගැබිණි කාන්තාවක් පහර දී ඝාතනය කරයි (ඡායාරූප)",
       "News Content": "යාපනය කයිට්ස් ප්‍රදේශයේ පදිංචි මාස හතක ගැබිණි කාන්තාවක් පහරදී ඝාතනය කර තිබෙනවා.\nමෙම කාන්තාව 27 හැවිරිදි ගැබිණි මවක් බවයි අප වාර්තාකරු පැවසුවේ.\nමෙම ගැබිණි කාන්තාව පමණක් නිවසේ සිටියදී නිවස මංකොල්ල කෑමට පැමිණි දෙදෙනෙකු විසින් මෙම ඝාතනය සිදුකර ඇති බවයි අප වාර්තාකරු සඳහන් කළේ.\nයාබද නිවසේ පදිංචිකරුවන් සම්බන්ධයෙන් කයිට්ස් පොලිසිය දැනුවත් කර ඇති අතර පසුව රන් භාණ්ඩ කිහිපයක් මංකොල්ලකා ත්‍රි රෝද රථයකින් පළායමින් සිටි සැකකරුවන් දෙදෙනෙකු පොලිසිය විසින් අත්අඩංගුවට ගෙන තිබෙනවා.\nකෙසේ වෙතත් මේවන විට කයිට්ස් පොලිසිය අසල දැඩි උණුසුම් තත්ත්වයක් පවතින බවයි අප වාර්තාකරු සඳහන් කළේ.",
       "URL": "https://www.hirunews.lk/152801/යාපනයේ-ගැබිණි-කාන්තාවක්-පහර-දී-ඝාතනය-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4695"
}