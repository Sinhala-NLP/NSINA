{
       "Source": "hirunews",
       "Timestamp": "Wednesday, 04 April 2018 - 17:25",
       "Headline": "විශ්වාසභංග යෝජනාවට ඡන්දය ලබාදීමෙන් වැලකීමට රතන හිමියන් තීරණය කරයි",
       "News Content": "විශ්වාසභංග යෝජනාව සම්බන්ධයෙන් වන ඡන්ද විමසීමේ දී ඡන්දය ලබාදීමෙන් වැලකී සිටින බව පාර්ලිමේන්තු මන්ත්‍රී පුජ්‍ය අතුරලියේ රතන හිමියන් පවසනවා.\nඋන්වහන්සේ මේ බව ප්‍රකාශ කළේ දැන් පැවැත්වෙන මාධ්‍ය හමුවකට එක්වෙමින්.\nකෙසේවෙතත් විශ්වාසභංගය සම්බන්ධයෙන් වන විවාදයට අද දහවල් පාර්ලිමේන්තු සංකීර්ණයේදී එක්වෙමින් උන්වහන්සේ කියාසිටියේ මෙම යෝජනාව සම්බන්ධයෙන් ආණ්ඩුවට පක්ෂව ඡන්දය ප්‍රකාශ කළ නොහැකි බවයි.\nඑමෙන්ම විශ්වාසභංග යෝජනාවේ සඳහන් කරුණු සම්බන්ධයෙන් තමන්ට විරුද්ධවිය නොහැකි බව ද උන්වහන්සේ එහිදී කියාසිටියා.",
       "URL": "https://www.hirunews.lk/187658/විශ්වාසභංග-යෝජනාවට-ඡන්දය-ලබාදීමෙන්-වැලකීමට-රතන-හිමියන්-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4004"
}