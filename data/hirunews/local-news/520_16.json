{
       "Source": "hirunews",
       "Timestamp": "Wednesday, 22 February 2023 - 13:03",
       "Headline": "බදු පනතට එරෙහි විරෝධතාකරුවන්ට කොටුව මහේස්ත්‍රාත් අධිකරණයෙන් නියෝගයක්",
       "News Content": "බදු පනතට එරෙහිව උද්ඝෝෂණයේ නිරත වන විරෝධතාකරුවන්ට මුදල් අමාත්‍යාංශයට, ජනාධිපති කාර්යාලයට, ජනාධිපති මන්දිරයට සහ ගාලුමුවදොර භූමියට පෙළපාලියකින් ඇතුළු වීම වළක්වාලමින් තහනම් නියෝගයක් කොටුව මහේස්ත්‍රාත් අධිකරණය නිකුත් කර තිබෙනවා.\nඒ කොටුව පොලීසිය සිදුකළ ඉල්ලීමකට අනුවයි.\nමෙහි වගඋත්තරකරුවන් ලෙස රජයේ වෛද්‍ය නිලධාරින්ගේ සංගමයේ ලේකම් වෛද්‍ය හරිත අලුත්ගේ, විශ්වවිද්‍යාල ආචාර්යවරුන්ගේ සංගමයේ නියෝජිතයින් ඇතුළු වෘත්තීය සමිති 8ක් නම් කර තිබෙනවා.\nමේ අතර, බදු පනතට එරෙහිව වරාය, ජල, විදුලි, ඇතුළු වෘත්තීය සමිති රැසක නියෝජිතයින් කොටුව දුම්රියපොල ඉදිරිපිට මේ වනවිට සිදුකරන විරෝධතාවය හේතුවෙන් කොටුව ඕල්කට් මාවතේ ගාලුමුවදොර දෙසට වන මංතීරුව එම ස්ථානයෙන් අවහිර වී තිබෙනවා.",
       "URL": "https://www.hirunews.lk/328017/බදු-පනතට-එරෙහි-විරෝධතාකරුවන්ට-කොටුව-මහේස්ත්‍රාත්-අධිකරණයෙන්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=520"
}