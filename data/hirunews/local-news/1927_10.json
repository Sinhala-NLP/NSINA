{
       "Source": "hirunews",
       "Timestamp": "Wednesday, 26 May 2021 - 15:57",
       "Headline": "කොත්මලේ ජලාශ වේල්ල අසල මාර්ගයක කොටසක් ගිලා බැසීමට ලක්වෙයි (ඡායාරූප සහ වීඩියෝ)",
       "News Content": "කොත්මලේ ජලාශයේ වේල්ල අසල මාර්ගයක කොටසක් ගිලා බැසීමට ලක්ව තිබෙනවා.\nකොත්මලේ ජලාශ වේල්ලට නුදුරින් කොත්මලේ හරංගල හරහා නාවලපිටියට පිවිසෙන මාර්ගයේ ස්වභාවික ඇලක් හරහා ඉදිකර ඇති බෝක්කුවක් අසලිනුයි මෙම ගිලා බැසීම සිදුවී ඇත්තේ.\nකෙසේවෙතත් මෙමගින් ජලාශයේ වේල්ලට කිසිදු අවදානමක් නොමැති බවයි ජලාශයේ කාර්ය භාර ඉංජිනේරු ආර්.එම්.එස්. වත්සල මහතා ප්‍රකාශකර තිබෙනවා.\nඅද අලුයම 5ට පමණ මෙය සිදුව ඇති අතර ඉන් ජලාශ වේල්ලට කිසිදු හානියක් හෝ අවදානමක් නොමැති අතර ගිලා බැසීමට ලක්වූ ස්ථානය පිලිසකර කර අවසන් කරන තෙක් රථ වාහන ධාවනයට අවසර ලබා නොදෙන බව ඔහු වැඩිදුරටත් සඳහන් කළා.\nජලාශයේ පිවිසුම් මාර්ගයක් අසල අඩි 6ක පමණ කොටසක් අද දිනයේ මෙලෙස ගිලා බැසීමට ලක්ව ඇතැයි නුවරඑළිය දිස්ත්‍රික් ආපදා කළමණාකරන ඒකකයේ සහකාර අධ්‍යක්ෂ රංජිත් අලහකෝන් ද සඳහන් කර තිබෙනවා.\nකොත්මලේ ජල පෝෂක ප්‍රදේශවලට ඇද හැලුණු අධික වර්ෂාවත් සමග මෙම තත්වය මතුව තිබෙනවා.",
       "URL": "https://www.hirunews.lk/272506/කොත්මලේ-ජලාශ-වේල්ල-අසල-මාර්ගයක-කොටසක්-ගිලා-බැසීමට-ලක්වෙයි-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1927"
}