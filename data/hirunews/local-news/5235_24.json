{
       "Source": "hirunews",
       "Timestamp": "Thursday, 24 December 2015 - 21:53",
       "Headline": "විල්පත්තු වන විනාශය ගැන විවාදය සඳුදා",
       "News Content": "විල්පත්තු ආශ්‍රිතව සිදුවන වන විනාශය සම්බන්ධයෙන් පූජ්‍ය පාහියංගල ආනන්ද සාගර හිමියන් කළ ප්‍රකාශයන් අමාත්‍ය රිෂාඩ් බදියුදීන් මහතා අභියෝගයට ලක්කළා.\nඒ අනුවයි දෙපාර්ශවයම රූපවාහිනි සංවාදයකට අවස්ථාව ඉල්ලා සිටියේ. වගකිව යුතු මාධ්‍ය ආයතනයක් ලෙස අවසානයේ ආනන්ද හිමියන්ගේ පාර්ශවය හා අමාත්‍යවරයාගේ පාර්ශවය කැමැත්ත පලකළේ හිරු ටීවී හරහා තම සංවාදය පැවැත්වීමටයි.\nඊට ඉඩකඩ සලසා දෙමින් හිරු ටීවී සලකුණ කාලීන සංවාදමය වැඩසටහන ලබන 28 වන සඳුදා වෙන්කෙරෙන්නේ එම සංවාදය සඳහායි.",
       "URL": "https://www.hirunews.lk/122747/විල්පත්තු-වන-විනාශය-ගැන-විවාදය-සඳුදා",
       "Category": "Local News",
       "Parent URL": "https://www.hirunews.lk/local-news.php?pageID=5235"
}