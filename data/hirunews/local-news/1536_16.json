{
       "Source": "hirunews",
       "Timestamp": "Friday, 26 November 2021 - 12:41",
       "Headline": "නිදහස් පක්ෂය, දේශපාලන අයිතිය ගැන කථා කරයි (වීඩියෝ)",
       "News Content": "ශ්‍රී ලංකා නිදහස් පක්ෂය ආණ්ඩුව තුළ සිටිය ද එම පක්ෂයේ දේශපාලනය කිරීමේ අයිතිය කිසිවෙකුට නතර කළ නොහැකි බව එම පක්ෂයේ ජාතික සංවිධායක රාජ්‍ය අමාත්‍ය දුමින්ද දිසානායක පවසනවා.\nමිහින්තලේ පැවති ශ්‍රී ලංකා නිදහස් පක්ෂ බල මණ්ඩල රැස්වීමට එක්වෙමිනුයි රාජ්‍ය අමාත්‍යවරයා මේ බව කියා සිටියේ.\nමේ අතර ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රීපාල සිරිසේන ඊයේ තමාගේ නම සඳහන් කරමින් සිදු කළ ප්‍රකාශය මුල් කරගෙන රාජ්‍ය අමාත්‍ය රොෂාන් රණසිංහ, අද පාර්ලිමේන්තුව ආරම්භයේදී අදහස් දක්වා සිටියා.\nඊට රාජ්‍ය අමාත්‍ය ලසන්ත අලගියවන්න සහ සමගි ජන බලවේගයේ පාර්ලිමේන්තු මන්ත්‍රී චමින්ද විජේසිරි ද එක්වුණා.",
       "URL": "https://www.hirunews.lk/289227/නිදහස්-පක්ෂය-දේශපාලන-අයිතිය-ගැන-කථා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1536"
}