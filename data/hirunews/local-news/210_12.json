{
       "Source": "hirunews",
       "Timestamp": "Wednesday, 05 July 2023 - 21:19",
       "Headline": "නව මත්කුඩු විශේෂයක් මොරටුව ප්‍රදේශයෙන් සොයා ගැනේ",
       "News Content": "මෙරට හා පිටරට ධන කුවේරයන් භාවිතා කරන කොකේන් හා සමාන නව මත්කුඩු විශේෂයක් සොයා ගැනීමට පානදුර වලාන මධ්‍යම දුෂණ මර්දන ප්‍රහාරක බලකාය සමත් වී තිබෙනවා.\nමත්ද්‍රව්‍ය ග්‍රෑම් 115 ක ප්‍රමානයක් මෙලෙස සොයාගෙන ඇති බවයි වාර්තා වෙන්නේ.\nමොරටුව සමන්පුර ප්‍රදේශයේ කෝටිපති ව්‍යාපාරිකයකුගේ නිවසින් මෙම මත්ද්‍රව්‍ය තොගය සොයාගෙන තිබෙනවා.\nමෙම මත්කුඩු ශ්‍රි ලංකාව තුළ හමුවු සහ අත්අඩංගුවට ගත් ප්‍රථම අවස්ථාව මෙය බවත්, මෙම මත්ද්‍රව්‍ය සමග මෙරට ජාවාරම සිදුකරන කෝටිපති ව්‍යාපාරිකයන් දෙදෙනකු හා ඔවුන්ට ආධාර අනුබල ලබා දීම සම්බන්ධයෙන් තිදෙනකු අත්අඩංගුවට ගෙන ඇති බවයි වාර්තා වෙන්නේ.\nහදුනානොගත් මත්ද්‍රව්‍ය ජාවාරමක් සම්බන්ධයෙන් වලාන දුෂණ මර්දන ඒකකයට ලද තොරතුරකට අනුව විශේෂ පොලිස් කණ්ඩායමක් මෙම වැටලීම සිදුකොට තිබෙනවා.\nඑම කෝටිපති ව්‍යාපාරිකයාගේ (29) හැවිරිදි පුතා මෙම මත්ද්‍රව්‍ සෙල්ලම්බඩු තුළට ඇසුරුම් කරමින් සිටියදි අත්අඩංගුවට ගෙන ඇති බවයි වාර්තා වෙන්නේ.",
       "URL": "https://www.hirunews.lk/340149/නව-මත්කුඩු-විශේෂයක්-මොරටුව-ප්‍රදේශයෙන්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=210"
}