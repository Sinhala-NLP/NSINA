{
       "Source": "hirunews",
       "Timestamp": "Wednesday, 06 July 2016 - 14:39",
       "Headline": "ශ්‍රී ලාංකිකයන් හය දෙනෙකුගෙන් එක් අයෙකුට දීර්ඝ කාලීන රෝගයක්",
       "News Content": "මෙරට පුද්ගලයන් හයදෙනෙකුගෙන් එක් අයෙක් කුමන හෝ දීර්ඝකාලීන රෝගයකින් පෙළෙන බව ජනලේඛණ හා සංඛ්‍යාලේඛන දෙපාර්තමේන්තුව පවසනවා.\nඒ, ස්වයං ප්‍රකාශිත සෞඛ්‍ය පිළිබඳ ජාතික සමීක්ෂණ වාර්තාව පදනම් කරගනිමින්.\nඊයේ එළි දැක්වුණු එම වාර්තාවට අනුව මෙරට ජනගහණයෙන් සියයට 18 ක් දියවැඩියාව, අධි රුධිර පීඩනය, හෘදයාබාධ, පිළිකා, මානසික රෝග, රක්තවාතය වැනි දීර්ඝ කාලීන රෝගවලින් පෙළෙනවා.\nවයස අවුරුදු 60 ට වැඩි පුද්ගලයන් අතරින් සියයට 50 ක් එවැනි රෝගවලට ගොදුරුවී තිබීමද විශේෂත්වයක්.\nවයස අවුරුදු 15 ට වඩා අඩු දරුවන් අතර කෙටිකාලීන රෝග ව්‍යාප්තිය වැඩිවී ඇති බවද ජනලේඛණ සහ සංඛ්‍යාලේඛන දෙපාර්තමේන්තුව කියා සිටියා.",
       "URL": "https://www.hirunews.lk/137346/ශ්‍රී-ලාංකිකයන්-හය-දෙනෙකුගෙන්-එක්-අයෙකුට-දීර්ඝ-කාලීන-රෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4976"
}