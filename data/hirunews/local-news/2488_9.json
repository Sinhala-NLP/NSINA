{
       "Source": "hirunews",
       "Timestamp": "Sunday, 30 August 2020 - 20:52",
       "Headline": "මත්පැන් කාලේ බෝතල් සහ ෂැෂේ පැකට්ටු තහනම් කිරීමට රජයේ අවධානය (වීඩියෝ)",
       "News Content": "මත්පැන් කාලේ බෝතල් අවිධිමත් ලෙස බැහැර කිරීම හේතුවෙන් පරිසරයට සිදුවන හානිය වැළැක්වීම සඳහා කඩිනම් ක්‍රමවේදයක් සකසන්නැයි පරිසර අමාත්‍යාංශය අදාළ අංශ වෙත උපදෙස් ලබාදී තිබෙනවා.\nවිෂයභාර අමාත්‍ය මහින්ද අමරවීර මහතා සඳහන් කළේ, මත්පැන් කාලේ බෝතල් සහ ෂැෂේ පැකට්ටු තහනම් කිරීමට ඉදිරියේදී පියවර ගන්නා බවයි.\nභාවිතයෙන් ඉවතලන මත්පැන් කාලේ බෝතල් නිසි ක්‍රමවේදයකින් තොරව පරිසරයට බැහැරලීම හේතුවෙන් මේ වන විට තවත් පාරිසරික අර්බුදයක් හිස\nඑසවීමේ තර්ජනයක් මතුව තිබෙනවා.\nප්ලාස්ටික් හා පොලිතින් අපද්‍රව්‍ය සාගරයට බැහැර කෙරෙන රටවල් අතරින් ශ්‍රී ලංකාව මේ වන විට පස්වන ස්ථානයේ පසුවනවා.\nඑවන් පසුබිමක දිරාපත්වීමට වසර 100කට අධික කාලයක් පමණ ගතවන ෂැෂේ පැකට් දෛනිකව භාවිතයෙන් අනතුරුව කසළ ගොඩවලට එකතුවීමද මේ වන විට ශීඝ්‍ර ලෙස ඉහළ යමින් පවතින බවයි.",
       "URL": "https://www.hirunews.lk/249015/මත්පැන්-කාලේ-බෝතල්-සහ-ෂැෂේ-පැකට්ටු-තහනම්-කිරීමට-රජයේ-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2488"
}