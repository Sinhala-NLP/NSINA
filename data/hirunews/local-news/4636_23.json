{
       "Source": "hirunews",
       "Timestamp": "Wednesday, 01 March 2017 - 15:41",
       "Headline": "මුහුදේ දිය නෑමට ගිය සිසුවෙක් අතුරුදන් (ඡායාරූප)",
       "News Content": "බෙන්තොට මුහුදේ දිය නෑමට ගොස් අතුරුදන්වු පාසල් සිසුවකු සොයා පොලිසිය සහ ධීවර යාත්‍රා කිහිපයක් විමර්ශණ ආරම්භ කර තිබෙනවා.\nඅප වාර්තාකරු සඳහන් කලේ අද දහවල් දිය නෑමට ගිය සිසුන් 3 දෙනෙකු අතරින් අයෙක් මෙලෙස අතුරුදන්ව ඇති බවයි.\nඅනෙක් සිසුන් දෙදෙනා බේරාගෙන බෙන්තොට සහ බලපිටිය රෝහල්වලට ඇතුලත් කර තිබෙනවා.\nබෙන්තොට දුම්රිය ස්ථානයට ආසන්න මුහුදු ප්‍රදේශයේ දිය නාමින් සිටියදීයි සිසුන් අනතුරට ලක්වී ඇත්තේ.\nඔවුන් අධ්‍යාපනය ලබන පාසලේ අනෙක් සිසුන් අධ්‍යාපන චාරිකාවක ගොස් ඇති අතර ඊට සහභාගී නොවු මෙම සිසුන් තිදෙනා මුහුදේ දිය නෑමට පැමිණ ඇතැයි අනාවරණ වී තිබෙනවා.\nඅතුරුදන්ව ඇත්තේ දර්ගා නගරයේ පදිංචි සිසුවෙක්.\nඡායාරූප - අලුත්ගම තුසිත කුමාර ද සිල්වා",
       "URL": "https://www.hirunews.lk/155781/මුහුදේ-දිය-නෑමට-ගිය-සිසුවෙක්-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4636"
}