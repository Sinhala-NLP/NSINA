{
       "Source": "hirunews",
       "Timestamp": "Sunday, 09 April 2017 - 19:29",
       "Headline": "වෛද්‍ය යුවළ ජල ටැංකියට නැගීම ගැන විනය පරීක්ෂණයක්",
       "News Content": "කොළඹ ජාතික රෝහලේ ජල ටැංකිය මතට නැගීමට උත්සාහ කළ වෛද්‍යවරයා සහ වෛද්‍යවරිය සම්බන්ධයෙන් ඉදිරියේදී විනය පරීක්ෂණයක් සිදුකරන බව කොළඹ ජාතික රෝහලේ හදිසි අනතුරු අංශයේ නියෝජ්‍ය අධ්‍යක්ෂිකා වෛද්‍ය සමිද්දි සමරකෝන් පවසනවා.\nඑමෙන්ම, මොවුන් දෙදෙනා කිසියම් මත්වන ද්‍රව්‍යයක් භාවිතා කර සිටියේ ද යන්න පිළිබදව පරීක්ෂා කිරීම සඳහා රුධිර සහ මුත්‍රා සාම්පල අධිකරණ වෛද්‍යවරයා වෙත යොමුකර ඇති බව ද වාර්තා වනවා.\nකොළඹ ජාතික රෝහලේ ජල ටැංකිය මතට නැගීමට උත්සාහ කළ වෛද්‍යවරයෙකු සහ වෛද්‍යවරිය මරදාන පොලිසිය අත්අඩංගුවට ගත්තේ ඊයේ රාත්‍රියේයි.\nමේ පිළිබදව ජාතික රෝහලේ ප්‍රධාන ආරක්ෂක නිලධාරීවරයා පොලීසිය දැනුවත් කර මරදාන පොලීසියේ නිලධාරීන් එම ස්ථානයට පැමිණීමෙන් අනතුරුව මොවුන් දෙදෙනා බිමට බස්සවා තිබෙනවා.\nමෙලෙස අත්අඩංගුවට ගනු ලැබුවේ කොළඹ ජාතික රෝහලට අනුයුක්තව සේවය කරන 33 හැවිරිදි නුගේගොඩ ප්‍රදේශයේ පදිංචි වෛද්‍යවරයෙකු සහ 29 හැවිරිදි කුණ්ඩසාල ප්‍රදේශයේ වෛද්‍යවරියක්.\nමොවුන් තව මාස කිහිපයකින් විවාහ වීමට සිටි යුවලක් බවටයි පසුව අනාවරණ වුණේ.",
       "URL": "https://www.hirunews.lk/158859/වෛද්‍ය-යුවළ-ජල-ටැංකියට-නැගීම-ගැන-විනය-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4570"
}