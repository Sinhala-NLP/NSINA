{
       "Source": "hirunews",
       "Timestamp": "Sunday, 17 May 2020 - 7:46",
       "Headline": "අද දිවයිනටම ඇඳිරි නීතිය - සුරාසැලූත් වැසේ",
       "News Content": "ඊයේ රාත්‍රී 8 සිට සඳුදා අලූයම 5 දක්වා මුළු දිවයිනටම බලපැවැත්වෙන පරිදි ඇදිරි නීතිය ක්‍රියාත්මකයි.\nඒ අනුව අද දිනයේදී දිවයින පුරා ඇඳිරි නීතිය ක්‍රියාත්මක වනු ඇති.\nජනාධිපති මාධ්‍ය අංශය මීට පෙර ප්‍රකාශ කළේ කොළඹ සහ ගම්පහ දිස්ත්‍රික්කවලට හැර සෙසු දිස්ත්‍රික්කවල හෙට අලූයම 05 ට ඇඳිරි නීතිය ලිහිල් කිරීමෙන් පසු 23 වන සෙනසුරාදා දක්වා රාත්‍රී 8 සිට අලූයම 5 දක්වා පමණක් ඇදිරි නීතිය ක්‍රියාත්මක බවයි.\nකොළඹ සහ ගම්පහ දිස්ත්‍රික්ක දෙකෙහි ඇඳිරි නීතිය ක්‍රියාත්මකව පවතින අතරතුර දී ජන ජීවිතය සහ ආර්ථික ක්‍රියාකාරීත්වය යථා තත්ත්වයට පත් කිරීම සඳහා පසුගිය 11 වන සඳුදා ආරම්භ වූ වැඩපිළිවෙල 18 වන සඳුදා සිට නැවත දැනුම් දෙන තුරු අඛන්ඩව ක්‍රියාත්මක වනු ඇති.\nඅද දිනයේ දිවයින පුරා පිහිටි මත්පැන් විකිණීමේ සුරාබදු බලපත්‍රලත් ස්ථාන සියල්ල වසා තැබිය යුතු බව සුරාබදු දෙපාර්තමේන්තුව නිවේදනය කළා.\nයළි හෙට දිනයේදී ඒවා විවෘත කිරීමට අවස්ථාව හිමිවන බවයි එහි දැක්වෙන්නේ.\nකෙසේ වෙතත්, කොළඹ සහ ගම්පහ දිස්ත්‍රික්කවල සදුදා දිනයේ සිට තවදුරටත් මත්පැන් අලෙවි කිරීමේ හැකියාව පවතින්නේ සුපිරි වෙළදසැල්වලට පමණයි.\nමේ අතර, හෙට දිනයේ සිට රාජකාරී සදහා පිටත්ව යන ජනතාවට ලබා ගත හැකි ප්‍රවාහන පහසුකම් සම්බන්ධයෙන් හිරු ප්‍රවෘත්ති අංශය ප්‍රවාහන අංශවලින් විමසීමක් කලා.\nඒ අනුව, ලබන සතියේ නව දුම්රිය කාලසටහනක් ක්‍රියාත්මක බවයි දුම්රිය සාමාන්‍යාධිකාරී ඩිලන්ත ප්‍රනාන්දු සදහන් කළේ.\nමේ අතර, දුම්රිය ස්ථානවල සිට මගීන්ට අවශ්‍ය ස්ථානවලට යාම සදහා මීට පෙර යෙදවූ බස් රථ ප්‍රමාණයට වඩා වැඩි ප්‍රමාණයක් බස් රථ හෙට දිනයේ සිට යෙදවීමට කටයුතු කරන බවයි ලංකා ගමනාගමන මණ්ඩලයේ නියෝජ්‍ය ධාවන සාමාන්‍යාධිකාරී පණ්ඩුක ස්වර්ණහංස ප්‍රකාශ කළේ.",
       "URL": "https://www.hirunews.lk/240882/අද-දිවයිනටම-ඇඳිරි-නීතිය-සුරාසැලූත්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2728"
}