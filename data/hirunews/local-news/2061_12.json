{
       "Source": "hirunews",
       "Timestamp": "Friday, 26 March 2021 - 17:41",
       "Headline": "වස බැරල් තුල පොල්තෙල් ගබඩා කළ ව්‍යාපාරිකයෙකුට දඩ",
       "News Content": "විෂදියර ගබඩා කිරීමට භාවිත කළ බැරල් තුල පොල්තෙල් සහ ෆාම් ඔයිල් අසුරා බෙදා හැරි බවට වරද පිළිගත් ව්‍යාපාරියෙකුට මාලිගාකන්ද මහේස්ත්‍රාත් අධිකරණය රුපියල් 60,000ක දඩයක් නියම කළා.\nව්‍යාපාරිකයා සමඟ අත්අඩංගුවට ගත් අදාළ පොල්තෙල් තොගය විනාශ කරන ලෙසයි කොළඹ මහනගර සභාවේ මහජන සෞඛ්‍ය පරීක්ෂකවරුන්ට අධිකරණය නියෝග කළේ.\nමෙලෙස දඩ නියම කෙරුණේ කොළඹ 13 ආදුරුප්පු වීදියේ පදිංචි ව්‍යාපාරිකයෙකුටයි.\nසැකකරු අඛන්ඩව එම වරද සිදුකරන්නේ නම් යළි අත්අඩංගුවට ගෙන තමා හමුවටම ඉදිරිපත් කරන ලෙස ද මාලිගාකන්ද මහේස්ත්‍රාත් කෝසල සේනාධීර මහජන සෞඛ්‍ය පරීක්ෂකවරුන්ට නියෝග කළා.",
       "URL": "https://www.hirunews.lk/266627/වස-බැරල්-තුල-පොල්තෙල්-ගබඩා-කළ-ව්‍යාපාරිකයෙකුට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=2061"
}