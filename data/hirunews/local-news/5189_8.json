{
       "Source": "hirunews",
       "Timestamp": "Saturday, 30 January 2016 - 18:54",
       "Headline": "දියණිය, දුම්රියෙන් විසිකරන්න ගිය මව අත්අඩංගුවට",
       "News Content": "මාස අටක තම සිඟිති දියණිය දුම්රියකින් පිටතට විසි කිරීමට උත්සාහ කළ බීමත් මවක් මොරටුව පොලීසිය අද අත්අඩංගුවට ගත්තා.\nඒ, දුම්රිය මගීන් විසින් ඇය සහ දැරිය මොරටුව දුම්රිය ස්ථානයට භාරදීමෙන් පසුවයි.\nඅද පස්වරු 1.30ට පමණ මරදානේ සිට කළුතර බලා ධාවනය වූ දුම්රියක මෙම මව ගමන් කරමින් තිබුණේ සිඟිති දියණියද අත දරාගෙනයි.\nඑක්වරම ඇය දියණිය දුම්රියේ ජනේලයකින් පිටතට විසි කිරීමට තැත් කර තිබෙනවා.\nඑම අවස්ථාවේ අවට සිටි මගීන් ක්‍රියාත්මක වී දැරියගේ දිවි බේරාගත්තා.\nඅනතුරුවයි මව සහ දැරිය මොරටුව දුම්රිය ස්ථානයට භාරදී ඇත්තේ.\nපොලීසියට රැගෙන යාමෙන් පසු අනාවරණ වී තිබුණේ මෙම මව අධික ලෙස බීමතින් පසුවූ බවයි.\nදැරිය පරිවාස දෙපාර්තමේන්තුවට භාරදීමට කටයුතු කරන බව මොරටුව පොලීසියේ ප්‍රකාශකයෙකු හිරු ප්‍රවෘත්ති අංශයට සඳහන් කළා.",
       "URL": "https://www.hirunews.lk/125088/දියණිය-දුම්රියෙන්-විසිකරන්න-ගිය-මව-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5189"
}