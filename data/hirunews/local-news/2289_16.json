{
       "Source": "hirunews",
       "Timestamp": "Monday, 07 December 2020 - 19:45",
       "Headline": "මැනිං වෙළඳුන්ගේ උද්ඝෝෂණයට ගිය හිටපු ඇමති පාඨලීට විරෝධය (වීඩියෝ)",
       "News Content": "මැනිං වෙළඳපල පෑලියගොඩ ප්‍රදේශයට රැගෙන යාමේදී අසාධාරණයක් සිදුවූ බව පවසමින් එහි වෙළඳුන් පිරිසක් ජනාධිපති කාර්යාලය අසළ විරෝධතා සිදුකිරීම සඳහා ලබාදී ඇති ස්ථානයේ අද(07) සිදුකළ උද්ඝෝෂණයක් අසළට හිටපු අමාත්‍ය පාඨලී චම්පික රණවක පැමිණීමත් සමඟ උණුසුම් තත්වයක් හටගත්තා.\nහිටපු අමාත්‍යවරයාට විරෝධය පළ කරමින් වෙළඳුන් සඳහන් කළේ තම ඉල්ලීම් මුවාවෙන් දේශපාලනය සිදුකිරීමට කිසිවෙකුට ඉඩ ලබා නොදෙන බවයි.\nකොළඹ මැනිං වෙළඳපොල, පෑලියගොඩ ප්‍රදේශයට රැගෙන යාමේ සැළසුම කළක පටන් පැවතියද, ඒ පිළිබඳව අවධානය ඉහළ ගියේ කොරෝනා ව්‍යාප්තිය හේතුවෙන් මැනිං වෙළඳපොල වසා දැමීමත් සමඟයි.\nපසුගියදා කුසපත් ඇදීමකින් වෙළඳුන් සඳහා පෑලියගොඩ වෙළඳපොලේ කඩකාමර ලබාදී තිබුණද වෙළඳුන් චෝදනා කළේ වෙළඳ සංගමයේ සභාපතිවරයා, නාගරික සංවර්ධන අධිකාරිය සමඟ එක්ව අත්තනෝමතිකව කටයුතු කරන බවයි.\nමෙම අවස්ථාවට හිටපු අමාත්‍ය පාඨලී චම්පික රණවක පැමිණීමත් සමඟ උණුසුම් තත්වයක් හටගත්තා.",
       "URL": "https://www.hirunews.lk/256519/මැනිං-වෙළඳුන්ගේ-උද්ඝෝෂණයට-ගිය-හිටපු-ඇමති-පාඨලීට-විරෝධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2289"
}