{
       "Source": "hirunews",
       "Timestamp": "Monday, 31 December 2018 - 12:50",
       "Headline": "කැබිනට් පත්‍රිකා අධ්‍යයනයට කමිටුවක්",
       "News Content": "අමාත්‍යවරුන් ඉදිරිපත් කරන කැබිනට් පත්‍රිකා අමාත්‍ය මණ්ඩලයේ සාකච්ඡා කිරීමට පෙර අධ්‍යයනය කිරීම සදහා විශේෂ කමිටුවක් පත් කිරීමට තීරණය කර තිබෙනවා.\nබුද්ධශාසන හා වයඹ සංවර්ධන අමාත්‍ය ගාමිණී ජයවික්‍රම පෙරේරා කියා සිටියේ ආණ්ඩුවේ පක්ෂ නායකයින්ගෙන් සැදුම් ලබන මෙම කමිටුවේ ප්‍රධානත්වය අග්‍රාමාත්‍ය රනිල් වික්‍රමසිංහ විසින් දරනු ඇති බවයි.\nඅත්‍යාවශ්‍ය කැබිනට් පත්‍රිකා කඩිනමින් ක්‍රියාත්මක කිරීමට සහ ජනාධිපතිවරයා සමග ඇති වන ගැටුම් වළක්වා ගැනීම මෙම කමිටුව පත් කිරීමේ අරමුණ බව ද අමාත්‍ය ගාමිණී ජයවික්‍රම පෙරේරා කියා සිටියා.\nනව වසරේ පළමු අමාත්‍ය මණ්ඩල රැස්වීම ජනාධිපතිවරයාගේ ප්‍රධානත්වයෙන් අනිද්දා පෙරවරුවේ ජනාධිපති කාර්යාලයේදී පැවැත්වීමට ද සැලසුම් කර තිබෙනවා.",
       "URL": "https://www.hirunews.lk/207162/කැබිනට්-පත්‍රිකා-අධ්‍යයනයට-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=3580"
}