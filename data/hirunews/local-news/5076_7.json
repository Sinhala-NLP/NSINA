{
       "Source": "hirunews",
       "Timestamp": "Saturday, 23 April 2016 - 21:46",
       "Headline": "නිදහස් මාධ්‍ය ව්‍යාපාරය ස්වාධීන විකාශන අධිකාරියක් ඉල්ලයි",
       "News Content": "විදුලි සංදේශ නියාමන කොමිෂන් සභාව හරහා ආණ්ඩුවට විද්‍යුත් මාධ්‍යය වෙත බලපෑම් එල්ල කිරීමේ හැකියාවක් පවතින බව නිදහස් මාධ්‍ය ව්‍යාපාරය පවසනවා.\nඑහි සභාපතිනී සීතා රංජනී මහත්මිය පවසන්නේ මෙම තත්ත්වය වළක්වා ගැනීම සඳහා ස්වාධීන විකාශන අධිකාරියක් පිහිටුවිය යුතු බවයි.\nදැනට විදුලි සංදේශ නියාමන කොමිෂන් සභාව යටතේ ක්‍රියාත්මක වන මෙරට සියලු විද්‍යුත් මාධ්‍ය ආයතන ස්වාධීන විකාශන අධිකාරියක් යටතට පැවරීමට මේවන විට රජය යෝජනා කර තිබෙනවා.\nඑහි අරමුණ විද්‍යුත් මාධ්‍ය ආයතනවල ස්වාධීනත්වය තහවුරු කිරීමයි.",
       "URL": "https://www.hirunews.lk/131577/නිදහස්-මාධ්‍ය-ව්‍යාපාරය-ස්වාධීන-විකාශන-අධිකාරියක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5076"
}