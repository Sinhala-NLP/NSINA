{
       "Source": "hirunews",
       "Timestamp": "Thursday, 24 June 2021 - 13:17",
       "Headline": "තරුණියක් සමඟ ඇගේ මෝටර් රථය පැහැරගෙන ගිය සැකකරු සොයා විමර්ශන",
       "News Content": "ගාල්ල - කරාපිටියේ බැංකුවක් අසළ දී තරුණියක් සමඟ මෝටර් රථයක් පැහැරගෙන ගිය පුද්ගලයෙකු සොයා විමර්ශන ආරම්භ කර තිබෙනවා.\nපොලීසිය සදහන් කළේ අදාළ තරුණියගේ නැගණිය සමඟ කරාපිටියේ පිහිටි බැංකුව වෙත පැමිණි අවස්ථාවේ මෙම පැහැර ගැනීම සිදුව ඇති බවයි.\nතරුණිය සහ ඇගේ මෝටර් රථය පැහැරගෙන ගිය සැකකරු රත්ගම - ඕවකන්ද ප්‍රදේශයේදී මෝටර් රථය නතර කර ඇය රථයෙන් බස්සවා ඇයගේ රන් ආභරණ සහ රුපියල් එක්ලක්ෂ 2000ක මුදලක් ද කොල්ල කා පළා ගොස් තිබෙනවා.\n26 හැවිරිදි තරුණිය අනතුරුව නිවසට පැමිණ සිද්ධිය සම්බන්ධයෙන් පැමිණිල්ලකට අනුව සිදුකළ විමර්ශනවලදී බූස්ස ප්‍රදේශයේදී පැහැරගෙන ගිය මෝටර් රථය සොයාගෙන තිබෙනවා. සී.සී.ටී.වී. දර්ශන ඔස්සේ මේ සම්බන්ධයෙන් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/275222/තරුණියක්-සමඟ-ඇගේ-මෝටර්-රථය-පැහැරගෙන-ගිය-සැකකරු-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=1863"
}