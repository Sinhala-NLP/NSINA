{
       "Source": "hirunews",
       "Timestamp": "Sunday, 03 March 2019 - 10:31",
       "Headline": "දහසක දෛනික වැටුපක් ඉල්ලා බගවන්තලාවේ උද්ඝෝෂණයක්",
       "News Content": "තම දෛනික වැටුප රුපියල් 1000 දක්වා වැඩි කරන්නැයි වතු සමාගම්වලට බල කරමින් රුපියල් දහසේ ව්‍යාපාරය අද බගවන්තලාව නගරයේදී උද්ඝෝෂණයක නිරතවුනා.\nකළු කොඩි සහ පෝස්ටර් අතැතිව සිටි වතු කම්කරුවන් නගරය දක්වා පෙළපාලියකින් පැමිණ උද්ඝෝෂණයේ නිරතවු බවයි අප වාර්තාකරු සඳහන් කළේ.\nඊට එක්ව සිටි පිරිස් අවධාරණය කළේ රුපියල් දහසක මූලික වැටුපක් ලබාදීමට වතු සමාගම්වලට හැකියාව තිබියදීත් වෘත්තීය සමිති කිහිපයක් වතු සමාගම් සමග එක්වී රුපියල් 700 ක වැටුපක් සහ තවත් රුපයල් 50 ක අමතර දීමනාවක් ලබාදීමට ගිවිසුම් අත්සන් කර ඇති බවයි.",
       "URL": "https://www.hirunews.lk/211597/දහසක-දෛනික-වැටුපක්-ඉල්ලා-බගවන්තලාවේ-උද්ඝෝෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=3474"
}