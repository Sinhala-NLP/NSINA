{
       "Source": "hirunews",
       "Timestamp": "Friday, 04 September 2020 - 10:16",
       "Headline": "තවත් නාඳුනන යාත්‍රාවක කොටසක් ඉලන්තඩිය වෙරළට ගොඩ ගසයි",
       "News Content": "නොරෝච්චෝල ඉලන්තඩිය වෙරළට නාඳුනන යාත්‍රාවක කොටසක් ඊයේ (03) සවස ගොඩ ගසා ඇති බව නොරෝච්චෝල පොලිසිය පවසනවා.\nමෙම යාත්‍රාවේ කොටසක් කැඩි ගොස් තිබූ බවත් මෙය ශ්‍රී ලංකාව තුළ භාවිතා නොවන යාත්‍රාවක් බවට පොලිසිය අනාවර්ණය කරගෙන තිබෙනවා.\nපොලිසිය පවසන්නේ මෙම යාත්‍රාව ඉන්දියානු යාත්‍රාවක් බවට සැක කරන බවයි.\nමෙය දිගින් අඩි 50 කට ආසන්න බවත් ඉන්දීය ධිවරයින් විසින් ධිවර කටයුතු සදහා මෙවැනි යාත්‍රා යොදා ගන්නා බවද ඉලන්තඩිය ධීවරයින් පවසනවා.\nඅඩක් කැඩි ගිය අදාල යාත්‍රාව ඉලන්තඩිය වෙරළට ගොඩ ගසන අවස්ථාවේදී කිසිදු දෙයක් ඒ තුළ නොතිබු බවත් හිස් යාත්‍රාව පමනක් තිබු බවත් පොලිසිය පවසනවා.\nඊයේ (03)  අලුයම තවත් නාදුනන යාත්‍රා දෙකක් මෙලෙසම හලාවත ඉරණවිල වෙරළට ගොඩගසා තිබු අතර එය ශ්‍රී ලංකාව තුළ භාවිතා කරන යාත්‍රාවක් බවට හලාවත පොලිසිය සනාථ කර ගෙන තිබෙනවා.\nකෙසේ නමුත් මේ වන විට ඉන්දියාව තුළ කොරෝනා රෝග තත්වය සිග්‍රයෙන් වැඩිවෙමින් පවතින සමයක මෙලෙස වයඹ මුහුදු තිරයට මෙවැනි අභිරහස් යාත්‍රා ගොඩ බිමට පැමිනිම බරපතල සැක සහිත බවත් ඇතැම් විට එසේ ඉන්දියාවේ සිටින පිරිස් මෙලෙස මෙරටට රැගෙන එන ජාවාරමක කොටසක් දැයි පරික්ෂණ පවත්වන කණ්ඩායම් සැක පළ කරයී .",
       "URL": "https://www.hirunews.lk/249382/තවත්-නාඳුනන-යාත්‍රාවක-කොටසක්-ඉලන්තඩිය-වෙරළට-ගොඩ-ගසයි",
       "Category": "Local News",
       "Parent URL": "https://www.hirunews.lk/local-news.php?pageID=2478"
}