{
       "Source": "hirunews",
       "Timestamp": "Thursday, 12 September 2013 - 12:45",
       "Headline": "ඡන්දයට විදේශ නිරීක්ෂකයන් පැමිණීම අද සිට.",
       "News Content": "පළාත් සභා මැතිවරණයේ නිරීක්ෂණ කටයුතු සඳහා එක්වන විදේශ නිරීක්ෂකයන් අද සිට ශ්‍රී ලංකාවට පැමිණෙන බව මැතිවරණ මහ ලේකම් කාර්යාලය පවසනවා. එහි ප්‍රකාශකයෙකු සඳහන් කළේ මෙවර මැතිවරණයේ නිරික්ෂණ කටයුතු සඳහා දකුණු ආසියානු මැතිවරණ බලධාරීන්ගේ සංගමයට අයත් නිරීක්ෂකයින් විසිදෙනෙකු ශ්‍රී ලංකාවට පැමිණෙන බවයි. ඔවුන් අනිද්දා මැතිවරණ කොමසාරිස් මහින්ද දේශප්‍රියද හමුවනු ඇති.\nමෙම නිරීක්ෂකයින් අතර ඉන්දීය සහ පාකිස්ථාන මැතිවරණ නිරීක්ෂකයන් දසදෙනෙකු, බංග්ලාදේශ නිරීක්ෂකයන් 4 දෙනෙකු මෙන්ම මාලදිවයින් සහ නේපාල නිරීක්ෂකයන් දෙදෙනෙකුද වනවා. ඊට අමතරව භූතානයේ සහ ඇෆ්ගනිස්ථානයෙන් ද එක් නිරීක්ෂකයෙකු බැගින් මෙරටට පැමිණෙනු ඇති. මෙම කණ්ඩායමේ නායකත්වය දරන්නේ ඉන්දියාවයි. මැතිවරණ මහලේකම් කාර්යාලයේ ජ්‍යෙෂ්ඨ ප්‍රකාශකයෙකු සඳහන් කළේ ඉන්දීය හිටපු මැතිවරණ කොමසාරිස් එම්. ගෝපාලස්වාමි සහ මාලදිවයින් වත්මන් මැතිවරණ කොමසාරිස් මොහොමඞ් ෆාරුක් ද මෙම කණ්ඩායමට එක්වන බවයි.",
       "URL": "https://www.hirunews.lk/67048/ඡන්දයට-විදේශ-නිරීක්ෂකයන්-පැමිණීම-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=5836"
}