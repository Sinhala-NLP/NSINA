{
       "Source": "hirunews",
       "Timestamp": "Thursday, 23 April 2020 - 14:18",
       "Headline": "බෝග වර්ග 14ක් සඳහා ගොවිපොළේදී ගෙවන සහතික මිල ගණන් (වීඩියෝ)",
       "News Content": "එළඹෙන යල කන්නයේ ප්‍රධාන බෝග වර්ග 14ක් සඳහා ගොවිපොළේදී ගෙවන සහතික මිලක් නියම කර ඇති බවත් වෙළෙඳ පොළෙන් එම සහතික මිල නොලැබුණහොත් රජය විසින් එම අහාර බෝග නිෂ්පාදනය මිලට ගන්නා බවත් අමාත්‍ය බන්දුල ගුණවර්ධන අද පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවේදී ප්‍රකාශ කළා.\nඊට අදාළ කැබිනට් පත්‍රිකාව අමාත්‍ය චමල් රාජපක්ෂ, අමාත්‍ය මණ්ඩලයට ඉදිරිපත් කළ බවත්, ඊට අනුමැතිය හිමිවූ බවත් ඔහු සඳහන් කළා.\nබඩ ඉරිඟු, අර්තාපල්, ලොකු ළූණු, රතු ළූණු, ආදී එම බෝග කිලෝ ග්‍රෑමයක් සඳහා ගෙවන මිල ගණන්ද අමාත්‍යවරයා හෙළි කළා.\nමේවා වගා කිරීමට අවශ්‍ය බීජ නොමිලේ ලබාදෙන බවයි ඔහු පැවසුවේ.",
       "URL": "https://www.hirunews.lk/239265/බෝග-වර්ග-14ක්-සඳහා-ගොවිපොළේදී-ගෙවන-සහතික-මිල-ගණන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2778"
}