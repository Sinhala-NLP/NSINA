{
       "Source": "hirunews",
       "Timestamp": "Saturday, 16 March 2019 - 10:08",
       "Headline": "වෙන්නප්පුව - කොස්වත්ත ප්‍රදේශයේදී ලක්ෂ 40ක් වටිනා හෙරොයින් සමඟ සැකකරුවෙකු අත්අඩංගුවට",
       "News Content": "රුපියල් ලක්ෂ 40ක් පමණ වටිනා හෙරොයින් ග්‍රෑම් 400ක් සමඟ සැකකරුවෙකු වෙන්නප්පුව - කොස්වත්ත - හාල්දඩුවන ප්‍රදේශයේදී අත්අඩංගුවට ගෙන තිබෙනවා.\nහලාවත කොට්ඨාශ විෂ මත්ද්‍රව්‍ය නාශක කාර්යාංශයේ නිලධාරීන් කණ්ඩායමක් ප්‍රදේශයේ යතුරුපැදියකින් ගමන් කරමින් සිටි පුද්ගලයෙකු පරීක්ෂාවට ලක් කර තිබුණා.\nඑහිදී මෙම මත්ද්‍රව්‍ය තොගය සොයාගෙන ඇති බව සඳහන්.\nවැඩිදුර විමර්ශනවලින් අනාවරණ වී ඇත්තේ සැකකරු මීට පෙර ද මත්ද්‍රව්‍ය ජාවාරම සම්බන්ධයෙන් අත්අඩංගුවට ගෙන රක්ෂිත බන්ධනාගාරගතව සිටි අයෙකු බවයි.",
       "URL": "https://www.hirunews.lk/212496/වෙන්නප්පුව-කොස්වත්ත-ප්‍රදේශයේදී-ලක්ෂ-40ක්-වටිනා-හෙරොයින්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3452"
}