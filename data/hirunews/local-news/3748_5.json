{
       "Source": "hirunews",
       "Timestamp": "Saturday, 15 September 2018 - 6:33",
       "Headline": "කහවත්ත - දොලවත්ත ප්‍රදේශයේ ගඟක පුද්ගල මළ සිරුරක් (ඡායාරූප)",
       "News Content": "කහවත්ත,  ඇටඹගහවෙල, දොලවත්ත ප්‍රදේශයේ ගඟේ පාවෙමින් තිබූ පුද්ගල මළ සිරුරක් ඊයේ (14) සොයාගෙන තිබෙනවා.\nප්‍රදේශවාසීන්ගේ දැනුම්දීමක් මතයි කහවත්ත පොලිසිය මෙම සිරුර සොයාගෙන ඇත්තේ.\nසොයාගත් මළ සිරුර මිට දින කීපයකට පෙර මියගිය පුද්ගලයෙකුගේ බවට සැක කෙරෙන අතර මළ සිරුරේ අනන්‍යතාවය මෙතෙක් තහවුරු වී නැහැ.\nඑය අවුරුදු 25ත් 30ත් අතර වියේ පසුවන අයෙකුගේ බවයි කහවත්ත පොලිසිය සඳහන් කළේ.\nමළ සිරුර මේ වන විට කහවත්ත මූලික රෝහලේ මෘත ශරීරාගාරයේ තැන්පත් කර ඇති අතර මෙය ඝාතනයක්ද යන්න කහවත්ත පොලිසිය විසින් වැඩිදුර පරීක්ෂණ සිදුකරනු ලබනවා.\nඡායාරූප - පැල්මඩුල්ල, ජී.ඒ.එස්. ගමඇතිගේ",
       "URL": "https://www.hirunews.lk/199922/කහවත්ත-දොලවත්ත-ප්‍රදේශයේ-ගඟක-පුද්ගල-මළ-සිරුරක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3748"
}