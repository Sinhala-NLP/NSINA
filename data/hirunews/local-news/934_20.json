{
       "Source": "hirunews",
       "Timestamp": "Wednesday, 17 August 2022 - 11:03",
       "Headline": "වැලිකඩ බන්ධනාගාරයේ ජේලර්වරියක් අත්අඩංගුවට",
       "News Content": "වැලිකඩ බන්ධනාගාරයේ ජේලර්වරියක් එහි ආරක්ෂාවට යොදවා සිටින පොලිස් විශේෂ කාර්ය බලකායේ නිලධාරිනියන් විසින් අත්අඩංගුවට ගෙන තිබෙනවා.\nබන්ධනාගාර කාන්තා නිලධාරිනියන් හා රැඳවියන් පරීක්ෂා කරන ස්ථානයක දී ඊයේ(17) මෙම අත්අඩංගුවට ගැනීම සිදුකළ බවයි එම බලකාය සඳහන් කළේ.\n52 හැවිරිදි මෙම සැකකාරිය සන්තකයේ තිබූ ඖෂධ වලට සමාන පෙති වර්ගයක් අත්අඩංගුවට ගත් අවස්ථාවේ ඇය විසින් හදිසියේ ම එම පෙති මුව තුළ සඟවා ගැනීමට උත්සාහ කර තිබෙනවා.\nඒ අනුවයි මෙම ජේලර්වරිය පොලිස් විශේෂ කාර්ය බලකාය විසින් අත්අඩංගුවට ගෙන ඇත්තේ.",
       "URL": "https://www.hirunews.lk/312985/වැලිකඩ-බන්ධනාගාරයේ-ජේලර්වරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=934"
}