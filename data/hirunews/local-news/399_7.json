{
       "Source": "hirunews",
       "Timestamp": "Saturday, 22 April 2023 - 7:40",
       "Headline": "ප්‍රති ත්‍රස්ත පනතෙන් පුරවැසි අයිතීන් උල්ලංඝනය වෙලා- ත්‍රෛනිකායික මහ නාහිමිවරු (ඡායාරූප/වීඩියෝ)",
       "News Content": "ප්‍රති ත්‍රස්ත පනතේ ඇතැම් වගන්තිවලින් පුරවැසි අයිතීන් උල්ලංඝනය වී ඇති බව ත්‍රෛනිකායික මහ නාහිමිවරු ජනපතිට ලිපියක් නිකුත් කරමින් සඳහන් කර සිටියා.\nප්‍රජාතන්ත්‍රවාදයේ මූලික අංගවන රටවැසියා සතු ස්වාධීන අදහස් ප්‍රකාශ කිරීමේ අයිතිය සහ සාමකාමීව විරෝධතා දැක්වීමේ අයිතිය යෝජිත ප්‍රති ත්‍රස්ත පනත් කෙටුම්පතේ ඇතැම් වගන්තිවලින් අහෝසි වන බැවින් රටේ ජනතාව තුළ ඊට විරෝධතාවයක් ඇති වී තිබෙන බව මෙහි වැඩිදුරටත් සඳහන්.\nරට තුළ නීතිය බලාත්මක විය යුතු අතර ම මහජන අවශ්‍යතාවන් සහ ගැටලු පිළිබඳ රාජ්‍ය පාලකයින් නිසි අවධානයක් යොමු කොට ඒ සඳහා අවශ්‍ය ප්‍රතිපත්තිමය තීරණ ගැනීමට සුදුසු යාන්ත්‍රණයක් සකස් කිරීම ද සාර්ථක රාජ්‍ය පාලනයක මූලික ලක්ෂණ බවයි ත්‍රෛනිකායික මහ නාහිමිවරු පෙන්වා දෙන්නේ.\nඑම ලිපිය පහතින්,",
       "URL": "https://www.hirunews.lk/333123/ප්‍රති-ත්‍රස්ත-පනතෙන්-පුරවැසි-අයිතීන්-උල්ලංඝනය-වෙලා-ත්‍රෛනිකායික-මහ-නාහිමිවරු-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=399"
}