{
       "Source": "hirunews",
       "Timestamp": "Sunday, 14 August 2016 - 13:15",
       "Headline": "අගුණකොළපැලැස්සේදී වෙඩි තැබූ සැකකරු, මිනී මැරුමක චූදිතයෙක්",
       "News Content": "අගුණකොළපැලැස්ස - එරමිණියාය ප්‍රදේශයේදී වෙඩි තැබීමක් සිදුකර පළා ගිය සැකකරු මනුෂ්‍ය ඝාතනයක චූදිතයෙකු බවට තොරතුරු අනාවරණ වී තිබෙනවා.\nප්‍රදේශයේ ජ්‍යෙෂ්ඨ පොලිස් නිලධාරියෙකු සදහන් කළේ මෙම සැකකරු මීට පෙර මිද්දෙනිය ප්‍රදේශයේ සිදුවූ  මනුෂ්‍ය ඝාතනයකට සම්බන්ධ බවට තොරතුරු හෙළි වී ඇති බවයි.\nඅද පෙරවරුවේ අගුණකොළපැලැස්ස - එරමිණියාය ප්‍රදේශයේදී මාර්ගයේ ගමන් කරමින් සිටි පුද්ගලයෙකුට යතුරුපැදියකින් පැමිණි තුවක්කුකරුවෙකු වෙඩි තබා පළා ගොස් තිබුණා.\nසිද්ධියෙන් තුවාල ලැබූ පුද්ගලයා ප්‍රතිකාර සඳහා තංගල්ල රෝහලට ඇතුලත් කළ අතර, පසුව ඔහු සුළු ශල්‍යකර්මයකට ද භාජනය කෙරුණා.\nවෙඩි තැබූ සැකකරු සහ තුවාල ලැබූ පුද්ගලයා අතර කාලයක් තිස්සේ පෞද්ගලික අමනාපයක් පැවති බවට ද හෙළි වී තිබෙනවා.\nමේ අතර, වෙඩි තැබීමේ සිද්ධියේ සැකකරු ප්‍රදේශයෙන් පළා ගොස් ඇති අතර ඔහු අත්අඩංගුවට ගැනීම සඳහා පොලිස් කණ්ඩායම් කිහිපයක් යොදවා ඇති බවයි පොලීසිය පවසන්නේ.",
       "URL": "https://www.hirunews.lk/140600/අගුණකොළපැලැස්සේදී-වෙඩි-තැබූ-සැකකරු-මිනී-මැරුමක-චූදිතයෙක්",
       "Category": "Local News",
       "Parent URL": "https://www.hirunews.lk/local-news.php?pageID=4923"
}