{
       "Source": "hirunews",
       "Timestamp": "Wednesday, 14 December 2022 - 8:02",
       "Headline": "ශිෂ්‍යත්ව විභාගයේ උපකාරක පන්ති පැවැත්වීම අද මධ්‍යම රාත්‍රියේ සිට තහනම්",
       "News Content": "මෙවර පහ ශ්‍රේණිය ශිෂ්‍යත්ව විභාගයට අදාළව උපකාරක පන්ති, දේශණ, සම්මන්ත්‍රණ සහ වැඩමුළු පැවැත්වීම අද (14) මධ්‍යම රාත්‍රියේ සිට තහනම් වනවා.\nවිභාග දෙපාර්තමේන්තුව සඳහන් කළේ මේ 18 වනදා පහ ශ්‍රේණිය ශිෂ්‍යත්ව විභාගය පැවැත්වීමට මේ වනවිට සියළු කටයුතු සූදානම් කර ඇති බවයි.\nවිභාගය අවසන් වනතුරු මෙම තහනම ක්‍රියාත්මකයි.\nමේ අතර, අභ්‍යාස පොත් සහ පාසල් උපකරණ වල සටහන් කර ඇති මිල ගණන් වෙනස් කර ඒවා වැඩි මිලට අලෙවි කිරීමේ ජාවාරමක් පිළිබඳ තොරතුරු අනාවරණ වී තිබෙනවා.\nඒ අනුව, එලෙස වැඩි මිලට අලෙවි කරන වෙළඳුන් අත්අඩංගුවට ගැනීම සඳහා වැටලීම් ආරම්භ කර ඇති බවයි පාරිභෝගික කටයුතු පිළිබද අධිකාරිය ප්‍රකාශ කළේ.\nඑලෙස, පවතින මිල ගණන් වෙනස් කරමින් අභ්‍යාස පොත් සහ පාසල් උපකරණ අලවි කළ වෙළෙදුන් 12 දෙනෙකුට එරෙහිව නීතිමය පියවර ගෙන ඇති බව එම අධිකාරියේ අනුරාධපුර ස්ථාන භාර ජ්‍යේෂ්ඨ විමර්ෂණ නිළධාරි බී. එස්. සී. පී. පෙරේරා ප්‍රකාශ කළා.",
       "URL": "https://www.hirunews.lk/322641/ශිෂ්‍යත්ව-විභාගයේ-උපකාරක-පන්ති-පැවැත්වීම-අද-මධ්‍යම-රාත්‍රියේ-සිට-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=668"
}