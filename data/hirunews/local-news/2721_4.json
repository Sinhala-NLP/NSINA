{
       "Source": "hirunews",
       "Timestamp": "Wednesday, 20 May 2020 - 11:22",
       "Headline": "හෝටල් සහ ආපනශාලා විවෘත කිරීමට අවධානය",
       "News Content": "කොරෝනා වසංගතය හේතුවෙන් දැනට වසා දමා ඇති හෝටල් සහ ආපනශාලා ඉදිරි සතියේදී විවෘතකිරීමට අවශ්‍ය මාර්ගෝපදේශ කඩිනමින් ලබාදෙන ලෙස සංචාරක අමාත්‍ය ප්‍රසන්න රණතුංග විසින් සෞඛ්‍ය බලධාරීන්ගෙන් ඉල්ලීමක් කර තිබෙනවා.\nසංචාරක හෝටල්, ආපනශාලා හිමියන්, සංචාරක ක්‍ෂේත්‍රයේ සේවා සපයන විවිධ වෘත්තිකයින් අතර ඊයේ පැවති සාකච්ඡාවකදියි ඔහු මෙම ඉල්ලීම සිදුකර ඇත්තේ.\nරට තුළ සාමාන්‍ය ජන ජීවිතය යථා තත්ත්වයට පත් කිරීමේ වැඩපිළිවෙලට සමගාමීව මෙලෙස ආපනශාලා කඩිනමින් විවෘත කිරීමට අපේක්ෂා කරන බව අමාත්‍යවරයා මෙහිදී සඳහන් කර තිබෙනවා.",
       "URL": "https://www.hirunews.lk/241105/හෝටල්-සහ-ආපනශාලා-විවෘත-කිරීමට-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=2721"
}