{
       "Source": "hirunews",
       "Timestamp": "Sunday, 03 January 2016 - 15:09",
       "Headline": "ගල්කිස්ස මුහුදේදී අතුරුදන්වූ තරුණයන් දෙදෙනාගේ සිරුරු දින 3 කට පසු හමුවෙයි",
       "News Content": "ගල්කිස්ස මුහුදු තීරයේ දියනෑමට ගොස් අතුරුදන්ව සිටි අනෙක් තරුණයන් දෙදෙනාගේ මළ සිරුරු පොලිසිය අද සොයා ගෙන තිබෙනවා.\nපොලිස් මාධ්‍ය ප්‍රකාශ කාර්යාලය සදහන් කළේ මොරටුව - ලූනාව මුහුදු තීරයේ තිබී මෙම මළ සිරුරු හමුවූ බවයි.\nඔවුන් 19 සහ 21 හැවිරිදි වියේ පසුවන්නන්.\nපසුගිය පළමුවනදා මොවුන් සමග දියනෑමට ගොස් තවත් 21 හැවිරිදි තරුණයෙකු අතුරුදන්වූ අතර ඔහුගේ මළ සිරුර පොලිසිය එදිනම සොයා ගත්තා.\nමළ සිරුරු මේ වනවිට පානදුර දකුණු රෝහලේ තැන්පත් කර තිබෙනවා.",
       "URL": "https://www.hirunews.lk/123323/ගල්කිස්ස-මුහුදේදී-අතුරුදන්වූ-තරුණයන්-දෙදෙනාගේ-සිරුරු-දින-3-කට-පසු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5224"
}