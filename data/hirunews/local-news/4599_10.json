{
       "Source": "hirunews",
       "Timestamp": "Thursday, 23 March 2017 - 17:35",
       "Headline": "ශ්‍රී ලංකා රුසියා ජනපතිවරුන් අතර ද්වීපාර්ශවික සාකච්ඡා ඇරඹේ",
       "News Content": "රුසියාවේ තුන්දින නිල සංචාරයක නිරත ජනාධිපති මෛත්‍රීපාල සිරිසේන සහ රුසියානු ජනාධිපති ව්ලැදිමීර් පුටින් අතර ද්විපාර්ශවිය සාකච්ජා අද (23) පස්වරුවේ ආරම්භ වුණා.\nමොස්කව් නුවර කේ‍්‍රම්ලීන් මන්දිරයේදි එම සාකච්ඡා ආරම්භ වූ බවයි ජනාධිපති මාධ්‍ය අංශය සදහන් කළේ. අදාල ද්වි පාර්ශවීය සාකච්ඡා වලින් පසු දෙරට අතර ආර්ථික වෙළද මෙන්ම දේශපාලන හා සංස්කෘතික සබදතා සවිමත් කරන අවබෝධතා ගිවිසුම් කිහිපයකටද අත්සන් තැබිමට නියමිතව තිබෙනවා.\nමේ අතර, ජනාධිපති මෛත්‍රීපාල සිරිසේන මොස්කව් රතු චතුරස‍්‍රයේ පිහිටි නාදුනන සොල්දාදුවාගේ ස්මාරකය වෙත ද අද (23) පුෂ්පෝපාහාර දක්වනු ලැබුවා.\nදෙවන ලෝක යුද්ධයේදී මියගිය ලක්ෂ 20 ක් පමණ වන සෝවියට් සොල්දාදුවන් සිහිවීම පිණිස මෙම ස්මාරකය ඉදිකර තිබෙනවා.\nමොස්කව් නගරයේ හමුදා අණදෙන නිළධාරියා විසින් ජනාධිපති මෛත්‍රීපාල සිරිසේන එහිදි පිළිගනු ලැබුවේ විශේෂ හමුදා උත්තමාචාරයක් ද පිරිනමමින්.",
       "URL": "https://www.hirunews.lk/157551/ශ්‍රී-ලංකා-රුසියා-ජනපතිවරුන්-අතර-ද්වීපාර්ශවික-සාකච්ඡා-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4599"
}