{
       "Source": "hirunews",
       "Timestamp": "Thursday, 19 May 2016 - 16:03",
       "Headline": "නායයෑමේ අවදානමක් හේතුවෙන් පවුල් 8 ක් ඉවත් කෙරේ",
       "News Content": "වරකාපොල - දොරවක - මාදෙණිය වත්ත ප්‍රදේශයේ නායයෑමේ අවදානමක් මතුව තිබෙනවා.\nපොලීසිය සඳහන් කළේ එම ප්‍රදේශයේ පවුල් 8 ක් ආරක්ෂිත ස්ථාන කරා යොමු කිරීමට පියවර ගත් බවයි.\nමේ අතර අරණායක - සාමසර කන්ද නායයෑමෙන් සොයාගත් මෘත ශරීරවලින් හඳුනාගත් පුද්ගලයින්ගේ සිරුරු පමණක් හෙට දිනයේදී භූමදානය කිරිමට තීරණය කර තිබෙනවා.\nහත්ගම්පොල පොදු සුසාන භූමියේදී අවසන් කටයුතු සිදුකිරීමට නියමිත බවයි අරණායක ප්‍රාදේශීය ලේකම් කාර්යාලයේදී අද පැවති විශේෂ සාකච්ඡාවකින් පසුව තීරණය වී ඇත්තේ.\nදැනට සාමසර කන්ද නායයෑමෙන් අතුරුදන්ව සිටි පුද්ගලයින් 18 දෙනෙකුගේ සිරුරු සොයාගැනුනා.\nමේ අතර ශ්‍රී ලංකාව සහ එංගලන්තය අතර ලීඞ්ස් හිදී දැන් පැවැත්වෙන  පළමු ටෙස්ට් තරඟයේදී කණ්ඩායම් දෙකේම ක්‍රීඩකයින් තම අතේ කළු පැහැති අත් පටියක් පැළඳ තරඟයට සහභාගි වී සිටිනවා.\nඒ ශ්‍රී ලංකාවට බලපා ඇති අයහපත් කාලගුණය හේතුවෙන් ආපදාවට ලක්ව සිටින ජනතාවට සිය ශෝකය පළ කිරිමටයි.",
       "URL": "https://www.hirunews.lk/133569/නායයෑමේ-අවදානමක්-හේතුවෙන්-පවුල්-8-ක්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5040"
}