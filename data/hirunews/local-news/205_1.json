{
       "Source": "hirunews",
       "Timestamp": "Friday, 07 July 2023 - 20:00",
       "Headline": "සිංහ පැටවුන් ජය කෙහෙළි නංවයි",
       "News Content": "2023 එක්දින ලෝක කුසලාන තරගාවලියේ බටහිර ඉන්දීය කොදෙව් හා ශ්‍රී ලංකා කණ්ඩායම අතර අද සිම්බාබ්වේ හරාරේදි පැවති තරගයෙන් ශ්‍රී ලංකා කණ්ඩායමට කඩුළු 08 ක විශිෂ්ට ජයක් හිමි උනා. මෙම තරගාවළියේ ශ්‍රී ලංකාව මුහුණ දුන් සියළුම තරග ජයග්‍රහණය කරමින් අපරාජිතව සිටීමට ශ්‍රී ලංකා කණ්ඩායම සමත් උනා.\nඅද තරගයේ කාසියේ වාසිය දිනා ගැනීමට ශ්‍රී ලංකාවට හැකි වූ අතර ඔවුන් පළමුවෙන් පන්දුවට පහර දීමට ඉන්දීය කොදෙව්වන්ට අවස්ථාව ලබා දුන්නා.\nකෙසේ වෙතත් පන්දු වාර 48ක් අවසානයේ සියලු ක්‍රීඩකයින් දැවී ඉන්දීය කොදෙව්වන්ට රැස් කර ගත හැකි වූයේ ලකුණු 243ක් පමණි.\nපන්දු යැවීමේ දී මහීෂ් තීක්ෂණ කඩුළු 4ක් දවා ගැනීමට සමත් වූ අතර දුෂාන් හේමන්ත පන්දු වාර 8 කදී කඩුළු දෙකක් දවා ගැනීමට සමත් වුණා.\nමතීෂ පතිරණට හා සහන් ආරච්චිට කඩුළු 1 බැගින් දවා ගැනීමට හැකියාව ලැබුණා.\nපිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දුවාර 44. යි පන්දු 02 දී කඩුළු දෙකක් පමණක් දැවි මුළු ළකුණු 244 ක් ලබා ගැනීමට සමත් උනා. ශ්‍රී ලංකා ඉනිමේ කැපි පෙනෙන ක්‍රීඩකයා වුයේ පැතුම් නිශ්ශංකයි ඔහු අද තම ක්‍රීඩා දිවියේ තුන්වන ශතකය ළකුණු 104 වාර්ථා කරනු ලැබුවා ඒ පන්දු 113 කට මුහුණ දෙමින් දිමුත් කරුණාරත්න ළකුණු 83 , කුසල් මෙන්ඩිස් ළකුණු 34 ක් සහ සධීර සමරවික්‍රම ළකුණු 17ක් ශ්‍රී ලංකාව වෙනුවෙන් ලබාගත්තා.",
       "URL": "https://www.hirunews.lk/340395/සිංහ-පැටවුන්-ජය-කෙහෙළි-නංවයි",
       "Category": "Local News",
       "Parent URL": "https://www.hirunews.lk/local-news.php?pageID=205"
}