{
       "Source": "hirunews",
       "Timestamp": "Sunday, 17 April 2022 - 10:42",
       "Headline": "මිලියන 59ක කේරළ ගංජා තොගයක් නාවික හමුදා භාරයට",
       "News Content": "රුපියල් මිලියන 59කට අධික වටිනාකමින් යුත් කේරළ ගංජා තොගයක් මන්නාරම් දකුණු මුහුදේ දී නාවික හමුදා භාරයට ගෙන තිබෙනවා.\nශ්‍රී ලංකා නාවික හමුදාව මන්නාරමට දකුණු දෙසින් වූ මුහුදු තීරයේ ඊයේ (16) වන දින සිදු කළ මුර සංචාරයක දී මෙම කේරළ ගංජා තොගය සොයාගත් බව වාර්තා වනවා.\nශ්‍රී ලංකා නාවික හමුදාවට අයත් 'මිහිකත' නෞකාව මඟින් මන්නාරමට දකුණු දෙසින් වූ මුහුදු තීරයේ මුර සංචාරයේ නිරතව සිටිය දී මුහුදේ පාවෙමින් තිබූ සැක කටයුතු උර කිහිපයක් නිරීක්‍ෂණය කර පරීක්‍ෂාවට ලක් කිඑඊමේදි යි මෙම මත්ද්‍රව්‍ය තොගය හමු වී ඇත්තේ.\nහමු වී ඇත්තේ, ගෝනි උර 02ක පාර්සල් 50ක් ලෙස අසුරන ලද කේරළ ගංජා කිලෝ 197යි ග්‍රෑම් 60ක පමණ තොගයක්.\nකේරළ ගංජා තොගයේ දළ වීථි වටිනාකම රුපියල් මිලියන 59කට අධික වෙතැ යි විශ්වාස කෙරෙනවා.\nමෙලෙස නාවික හමුදා භාරයටගත් කේරළ ගංජා තොගය නාවික හමුදා විනයාරක්‍ෂක අංශයේ අධීක්‍ෂණය යටතේ ගිනි තබා විනාශ කිරීමට නියමිත ව ඇත.",
       "URL": "https://www.hirunews.lk/302123/මිලියන-59ක-කේරළ-ගංජා-තොගයක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1226"
}