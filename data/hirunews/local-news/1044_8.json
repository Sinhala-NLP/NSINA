{
       "Source": "hirunews",
       "Timestamp": "Tuesday, 05 July 2022 - 20:20",
       "Headline": "කෝප් කමිටු තීරණ ක්‍රියාත්මක නොකරන නිලධාරීන් සම්බන්ධයෙන් පාර්ලිමේන්තුවේ අවධානය  (වීඩියෝ)",
       "News Content": "කෝප් කමිටුව විසින් කරන ලද නිර්දේශ සහ තීරණ ක්‍රියාත්මක නොකරන නිලධාරීන් සම්බන්ධයෙන් විශේෂ ක්‍රියාමාර්ග ගැනීම පිළිබඳව පාර්ලිමේන්තුවේ අවධානය යොමු කරන බව කාරක සභාවේ සභාපති පාර්ලිමේන්තු මන්ත්‍රී මහාචාර්ය චරිත හේරත් පවසනවා.\nඔහු මේ බව සඳහන් කළේ පොදු ව්‍යාපාර පිළිබඳ කාරක සභාවේ විශේෂ රැස්වීමක් ඊයේ පාර්ලිමේන්තුවේ දී පැවැත් වූ වූ අවස්ථාවේදී.\nවිශේෂයෙන්ම එම කාරක සභාවේ සාමාජික මන්ත්‍රීවරුන්ගේ සහභාගීත්වයෙන් මෙම රැස්වීම් පැවැත්වූ අතර මෙහිදී ප්‍රධාන කරුණු තුනක් පිළිබඳ සාමාජික මන්ත්‍රීවරුන්ගෙන් අදහස් ලබා ගැනීම සිදු වුණා.\nඒ අනුව 2022 පෙබරවාරි 23 වනදා සිට මේ දක්වා කාල සීමාව කාල සීමාව තුල සිදුකරන ලද කෝප් කමිටු විමර්ශනවල ප්‍රගතිය පිළිබඳ සමාලෝචනය කිරීම මෙහි දී සිදු වුණා.\nමේ අනුව කෝප් කමිටු සභාපතිවරයා සඳහන් කළේ මෙම කාලසීමාව තුළ සිදුකළ විමර්ශන එක් වාර්තාවක් ලෙස සකස් කොට ඇති බවත් එම වාර්තාවේ පිටපත් කමිටුවේ සාමාජිකයින් මන්ත්‍රීවරුන්ට ලබා දීමට කටයුතු යොදා ඇති බවයි.",
       "URL": "https://www.hirunews.lk/309147/කෝප්-කමිටු-තීරණ-ක්‍රියාත්මක-නොකරන-නිලධාරීන්-සම්බන්ධයෙන්-පාර්ලිමේන්තුවේ-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1044"
}