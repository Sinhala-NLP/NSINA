{
       "Source": "hirunews",
       "Timestamp": "Thursday, 21 July 2016 - 17:01",
       "Headline": "ශ්‍රී ලාංකිකයන්ට මැලේසියාවේ රැකියා අවස්ථා පුළුල් කෙරේ",
       "News Content": "ශ්‍රී ලාංකික ශ්‍රමිකයන්ට මැලේසියාවේ රැකියා අවස්ථා සදහා වැඩි අවස්ථාවක් ලබාදීමට හැකියාව පවතින බව මැලේසියානු උප අගමැති ආචාර්ය අහමඞ් සෙයිඞ් හමීඞ් පවසනවා.\nවිදේශ රැකියා ඇමතිනි තලතා අතුකෝරාල සමග අද උදෑසන පැවති සාකච්ඡාවකට එක්වෙමිනුයි ඔහු මේ බව සදහන් කර ඇත්තේ.\nමේ අතර, මැලේසියාව බලා පිටත්ව යන ශ්‍රී ලාංකික ශ්‍රමිකයන් වෙනුවෙන් විශේෂිත පුහුණු පාඨමාලාවක් මෙරටදී පැවැත්වීමට ද සිය රජය තීරණය කර ඇති බව ද මැලේසියානු උප අගමැතිවරයා එහිදී වැඩිදුරටත් සදහන් කර තිබෙනවා.",
       "URL": "https://www.hirunews.lk/138624/ශ්‍රී-ලාංකිකයන්ට-මැලේසියාවේ-රැකියා-අවස්ථා-පුළුල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4956"
}