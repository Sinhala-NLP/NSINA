{
       "Source": "hirunews",
       "Timestamp": "Saturday, 04 January 2020 - 13:54",
       "Headline": "ජනපතිගේ නම විකුණූ තවත් පුද්ගලයෙකු අත්අඩංගුවට",
       "News Content": "ජනාධිපති ගෝඨාභය රාජපක්ෂ යටතේ සේවය කරන පොලිස් පරීක්ෂකවරයෙකු ලෙස ව්‍යාජව පෙනී සිට මුදල් වංචා කළ පුද්ගලයෙකු කොළඹ අපරාධ කොට්ඨාශය මගින් අත්අඩංගුවට ගෙන තිබෙනවා.\nඒ, ගම්පහ - වීරගුල ප්‍රදේශයේ සැඟව සිටියදියි.\nඊයේ පස්වරුවේ මොහු අත්අඩංගුවට ගෙන ඇත්තේ ජර්මනියේ රැකියා ලබාදෙන බව පවසා මුදල් වංචා කිරීමේ සිද්ධියකට අදාළව ඕපනායක ප්‍රදේශයේ පුද්ගලයෙකුගෙන් ලද පැමිණිල්ලකට අනුවයි.\nසැකකරු වංචා කර ඇති මුදල් ප්‍රමාණය කොතෙක්දැයි මෙතෙක් අනාවරණ වී නැහැ.\nසැකකරු අද පෙරවරුවේ බලංගොඩ මහේස්ත්‍රාත් අධිකරණයට ඉදිරිපත් කර ඇති අතර, ලබන 16 වන දා දක්වා රක්ෂිත බන්ධනාගාර ගත කිරීමට එහිදී අධිකරණය නියෝග කළා.",
       "URL": "https://www.hirunews.lk/231570/ජනපතිගේ-නම-විකුණූ-තවත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2969"
}