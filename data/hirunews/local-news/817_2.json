{
       "Source": "hirunews",
       "Timestamp": "Saturday, 08 October 2022 - 14:31",
       "Headline": "නැවේ තෙල් මත්තල ගුවන්තොටේ සැඟවෙයි (වීඩියෝ)",
       "News Content": "චීන සමාගමක් විසින් මෙරටට ගෙන්වා ඇති නැව් සඳහා භාවිත කරන ඩීසල් තොගයක් ඔටෝ ඩීසල් ලෙස වෙළෙඳපොළට නිකුත් කිරීමේ\nඋත්සහයක් පවතින බවට ඛනිජ තෙල් සංස්ථාවේ පොදු සේවක සංගමය චෝදනා කරනවා.\nඔවුන් පෙන්වා දෙන්නේ මෙම ඩීසල් තොගය සම්බන්ධයෙන් කිසිදු සාම්පල පරීක්ෂාවක් හෝ සිදු කර නොමැති බවයි.\nචීන සමාගමක් වන සයිනෝ පෙක්ස් සමාගම විසින් හම්බන්තොට වරායට ගෙන්වන ලද නැව් සඳහා භාවිත කරන ඩීසල් තොගයක් මත්තල ගුවන් තොටුපළ පරීශ්‍රයේ ගබඩා කර ඇති බව ඛනිජ තෙල් සංස්ථාවේ පොදු සේවක සංගමයේ සභාපති අශෝක රන්වල පවසනවා.\nමේ අතර ලංකා විදුලි බල මණ්ඩලයේ පාලන අධිකාරියේ අත්තනෝමතික සහ අනීතික ක්‍රියා හේතුවෙන් අනතුරට ලක්වන සේවකයින්ගේ ජීවිත ආරක්ෂා කර ගැනීමට බලධාරීන් වහාම මැදිහත් විය යුතු බවට පවසමින් ලංකා විදුලිබල මණ්ඩලයේ තාක්ෂණික ඉංජිනේරු සහ අධිකාරි සංගමය වෘත්තීය\nක්‍රියාමාර්ගයකට එළැඹෙ තිබෙනවා.\nඒ අනුව අවදානම් රාජකාරීවලින් ඉවත්වීමටයි ඔවුන් තීරණය කර ඇත්තේ.\nමෙම වෘත්තීය ක්‍රියාමාර්ගය ලබන 10 වැනිදා දක්වා ක්‍රියාත්මක බවයි එම සංගමය පවසන්නේ.",
       "URL": "https://www.hirunews.lk/317349/නැවේ-තෙල්-මත්තල-ගුවන්තොටේ-සැඟවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=817"
}