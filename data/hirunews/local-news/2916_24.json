{
       "Source": "hirunews",
       "Timestamp": "Wednesday, 05 February 2020 - 16:59",
       "Headline": "කෝප් සහ කෝපා ලබන සිකුරාදා රැස්වෙයි",
       "News Content": "කෝප් හෙවත් පොදු ව්‍යාපාර පිළිබඳ කාරක සභාව හා කෝපා හෙවත් රජයේ ගිණුම්කාරක සභාව ලබන සිකුරාදා රැස්වීමට නියමිතයි.\n8 වන පාර්ලිමේන්තුවේ සිව් වන සභාවාරයට අදාළව මෙම කාරක සභා සඳහා පත් කළ සාමාජිකයින්ගේ නම් කතානායක කරූ ජයසූරිය අද පාර්ලිමේන්තුවට දැනුම් දෙනු ලැබුවා.\nඒ අනුව, කෝප් කමිටුව සිකුරාදා පස්වරු 2 ට රැස් වන අතර, රජයේ ගිණුම් පිළිබඳ කාරක සභාව එදින පස්වරු 2.30ට රැස්වීමටයි නියමිතව ඇත්තේ.\nපසුගිය ජනවාරි 24 වනදා රැස්වූ තේරීම්කාරක සභාව විසින් මෙම කාරක සභා දෙකෙහි සාමාජිකයන් පත් කරනු ලැබුවා.",
       "URL": "https://www.hirunews.lk/233773/කෝප්-සහ-කෝපා-ලබන-සිකුරාදා-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2916"
}