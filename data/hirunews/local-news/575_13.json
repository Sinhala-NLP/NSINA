{
       "Source": "hirunews",
       "Timestamp": "Friday, 27 January 2023 - 18:51",
       "Headline": "ගසට හේත්තු වී දණගසා මියගිය සද්දන්තයා (ඡායාරූප)",
       "News Content": "සැක කටයුතු ලෙස මියගිය වන අලියෙකුගේ සිරුරක් මොරගොඩ - කරඳකවැව ප්‍රදේශයේ තිබී සොයාගෙන තිබෙනවා.\nමොරගොඩ වනජීවී බීට්ටු කාර්යාලය පැවසුවේ, ලද තොරතුරක් අනුව සිදු කළ සෝදිසි මෙහෙයුමක දී මෙම සත්ත්වයාගේ මළසිරුර කරඳකවැව වැව් බැම්ම මතදි සොයා ගැනුණු බවයි.\nවන අලියාගේ සිරුර හමු වූ අවස්ථාවේ දී ගසකට හේත්තු වී දණ ගසාගෙනයි මෙම සත්ත්වයා මියගොස් සිට ඇත්තේ.\nමියගිය වන අලියා වයස අවුරුදු 30ක් පමණ වන හොඳින් වැඩුණු සත්ත්වයෙකු බවට ද වාර්තා වනවා.\nමෙම සත්ත්වයා මියගියේ ස්වභාවිකව ද නැත්නම් මෙය ඝාතනයක් ද යන්න සොයා මේ වනවිට වැඩිදුර විමර්ශන සිදු කෙරෙනවා.",
       "URL": "https://www.hirunews.lk/326040/ගසට-හේත්තු-වී-දණගසා-මියගිය-සද්දන්තයා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=575"
}