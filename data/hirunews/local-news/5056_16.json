{
       "Source": "hirunews",
       "Timestamp": "Saturday, 07 May 2016 - 13:01",
       "Headline": "උඩවලව ජලාශයේ වාන්දොරටු 5 ක් විවෘත කරයි",
       "News Content": "උඩවලව ජලාශයේ මේ වන විට ඉහළ ජල මට්ටමක් පවතින බැවින් වාන්දොරටු 5 ක් අඩි එකහමාර බැගින් විවෘත කර ඇති බව වලව කලාපයේ ප්‍රධාන ඉංජිනේරු තිලක් රණසිංහ පවසනවා.\nඔහු කියා සිටියේ පසුගිය දිනවල ඇදහැලූණු වර්ෂාව හේතුවෙන් මෙලෙස ජල මට්ටම ඉහළ ගොස් ඇති බවයි.\nඒ හේතුවෙන් පහත් බිම්වල සිටින ජනතාව වඩාත් අවධානයෙන් පසුවිය යුතු බවයි වලව කලාපයේ ප්‍රධාන ඉංජිනේරු තිලක් රණසිංහ වැඩිදුරටත් කියා සිටියේ.\nමේ අතර, ජාතික විදුලිබල පද්ධතියට ප්‍රධාන වශයෙන් විදුලි උත්පාදනය සඳහා ජලය සපයනු ලබන කාසල්රී සහ මාවුස්සාකැළේ ජල පෝෂක ප්‍රදේශවලට ඊයේ පස්වරුවේ සිට අද අලූයම තෙක් තද වැසි ලැබී තිබෙනවා.\nපසුගිය දිනවල මධ්‍යම කඳුකරයේ පැවැති දැඩි වියළි කාලගුණය හේතුවෙන් මාවුස්සාකැලේ ජලාශයේ ජල මට්ටම පිටාර මට්ටමේ සිට අඩි 40ක් පමණ පහළ බැස තිබුණා.\nදිවයිනේ බොහෝ පළාත්වලට අදත් පස්වරු 2න් පසු ගිගුරුම් සහිත වැසි අපේක්ෂා කළ හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑහි කාර්යයේ නියුතු කාලගුණ විද්‍යාඥ ජනක කුමාර සදහන් කළේ ඇතැම් ස්ථානවලට මිලිමීටර් 75ට වැඩි තද වැසි අපේක්ෂා කළ හැකි බවයි.",
       "URL": "https://www.hirunews.lk/132636/උඩවලව-ජලාශයේ-වාන්දොරටු-5-ක්-විවෘත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5056"
}