{
       "Source": "hirunews",
       "Timestamp": "Thursday, 05 November 2020 - 16:35",
       "Headline": "ඇඳිරි නීතිය ඉවත් කළ පසු ස්වයං නිරෝධායන ක්‍රියාවලිය දැඩි ලෙස නිරීක්ෂණය කරන්න - ජනපතිගෙන් උපදෙස්",
       "News Content": "ඇඳිරි නීතිය ඉවත් කළ වහාම ස්වයං නිරෝධායන ක්‍රියාවලිය දැඩි ලෙස නිරීක්ෂණය කරන ලෙස ජනාධිපතිවරයා නිලධාරීන්ට උපදෙස් දී තිබෙනවා.\nජනාධිපති කාර්යාලයේ දී දෛනිකව හමුවන කොවිඩ් මර්දන කාර්ය සාධක බලකාය අද (05) පෙරවරුවේ රැස්වූ අවස්ථාවේ දී ජනාධිපතිවරයා මෙම උපදෙස් ලබා දුන් බවයි ජනාධිපති මාධ්‍ය අංශය නිවේදනය කළේ.\nමේ අතර එළවළු, පළතුරු ඇතුළු අත්‍යාවශ්‍ය භාණ්ඩ තොග රැගෙන දිස්ත්‍රික්ක අතර ගමන් කරන වාහන සඳහා ඇඳිරි නීති බලපත්‍ර අවශ්‍ය නොවන බවයි ජනාධිපති මාධ්‍ය අංශය වැඩි දුරටත් දැනුම් දුන්නේ.",
       "URL": "https://www.hirunews.lk/254080/ඇඳිරි-නීතිය-ඉවත්-කළ-පසු-ස්වයං-නිරෝධායන-ක්‍රියාවලිය-දැඩි-ලෙස-නිරීක්ෂණය-කරන්න-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2349"
}