{
       "Source": "hirunews",
       "Timestamp": "Monday, 09 April 2018 - 17:30",
       "Headline": "අල්ලස් ලබාගත් පොලිස් කොස්තාපල්වරයෙකුට වැඩ වරදී",
       "News Content": "රුපියල් දස දහසක මුදලක් අල්ලස් වශයෙන් ලබාගැනීමේ චෝදනාව මත පිටකොටුව පොලිස් ස්ථානයට අනුයුක්තව සේවය කළ පොලිස් කොස්තාපල්වරයෙකු අද(09) අත්අඩංගුවට ගෙන තිබෙනවා.\nකොටුව දුම්රිය ස්ථානයේ රැඳී සිටි පොළොන්නරුව ප්‍රදේශයේ පදිංචි පුද්ගලයෙකු නීතිවිරෝධී කටයුත්තකට පැමිණි බවට චෝදනා කොට ඔහුට විරුද්ධව කටයුතු නොකිරීම සඳහා කොස්තාපල්වරයා මෙම අල්ලස් මුදල ඉල්ලා සිටි බව සඳහන්.\nඑතෙක් ඔහුගේ ජාතික හැඳුනුම්පත සහ ජංගම දුරකථනයද ලබාගෙන ඇති බවයි වාර්තාවන්නේ.\nඅදාළ පුද්ගලයා මුදාහැරීම සඳහා රුපියල් විසි දහසක් ඉල්ලා ඇති අතර, පසුව එය රුපියල් දස දහස දක්වා අඩුකර එම මුදල් ලබාගැනීමේදී මෙලෙස අත්අඩංගුවට ගත් බවයි අල්ලස්  හෝ දූෂණ චෝදනා විමර්ශන කොමිෂන් සභාව සඳහන් කළේ.",
       "URL": "https://www.hirunews.lk/188016/අල්ලස්-ලබාගත්-පොලිස්-කොස්තාපල්වරයෙකුට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=3998"
}