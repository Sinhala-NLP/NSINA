{
       "Source": "hirunews",
       "Timestamp": "Friday, 10 March 2017 - 6:53",
       "Headline": "ශ්‍රී ලාංකිකයන් කැනඩාවේ රැකවරණ ඉල්ලයි",
       "News Content": "ඇමරිකානු ඔත්තු සේවා රහස් ලිපිගොනු හෙළිදරව් කිරීම හේතුවෙන් උදහසට ලක්වී සිටින එඞ්වඩ් ස්නෝඩන්ට රැකවරණ දුන් ශ්‍රී ලාංකිකයන් පිරිසක් කැනඩාවේ රැකවරණ ඉල්ලා තිබෙනවා.\nඑඞ්වඩ් ස්නෝඩන් හොංකොං දිවයිනට පැමිණි අවස්ථාවේ ශ්‍රී ලාංකික පවුල් දෙකක් සහ පිලිපීන පවුලක් මෙලෙස ඔහුට රැකවරණ ලබාදී තිබුණා.\n2013 වසරේදී මෙම සිද්ධිය වාර්තාවී තිබුණ ද එය ප්‍රසිද්ධ වී ඇත්තේ ස්නෝඩන් පිළිබද චිත්‍රපටයක් එළිදැක්වීමත් සමගයි.\nමෙම ශ්‍රී ලාංකික පවුල් දෙක පිලිපීන සරණාගත පවුලක් සමග කැනඩාවේ රැකවරණ ඉල්ලා ඇත්තේ නීතිඥයන් මාර්ගයෙන්.\nතමන් හොංකොං හි මෙන්ම ශ්‍රී ලංකාවේ ද නීතිමය ක්‍රියාමාර්ගවලට භාජනය වීමේ අවදානමක් පවතින බවයි ඔවුන් පෙන්වා දෙන්නේ.\nශ්‍රී ලංකා පොලිසිය ඔවුන් සොයා හොංකොං දිවයිනට ද පැමිණි බවට ද මෙම සරණාගතයන් චෝදනාවක් එල්ල කළ ද එය මෙරට පොලිසිය දැඩි සේ ප්‍රතික්ෂේප කළා.\nතමාට රැකවරණ ලබාදුන් හොංකොං හි ශ්‍රී ලාංකික සරණාගතයන්ට කැනඩාව රැකවරණ ලබාදෙනු ඇතැයි අපේක්ෂා කරන බව එඞ්වඩ් ස්නෝඩන් ද ට්විටර් පණිවුඩයක් මගින් ප්‍රකාශ කර තිබුණා.\nඔහු මේ වනවිට රුසියාවේ රැකවරණ ලබමින් සිටිනවා.",
       "URL": "https://www.hirunews.lk/156493/ශ්‍රී-ලාංකිකයන්-කැනඩාවේ-රැකවරණ-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4622"
}