{
       "Source": "hirunews",
       "Timestamp": "Saturday, 12 September 2020 - 22:42",
       "Headline": "හෝමාගම නිවාස ව්‍යාපෘතියකින් නිවාස ලබා ගත් පිරිසක් ඔප්පු හිමි නොවූ බව පවසමින් විරෝධතාවක (වීඩියෝ)",
       "News Content": "හෝමාගම - ජල්තර ප්‍රදේශයේ නිවාස ව්‍යාපෘතියකින් ලක්ෂ ගණනින් මුදල් ගෙවා නිවාස ලබා ගත්තද තමන්ට මෙතෙක් එම නිවාස සඳහා ඔප්පු හිමි නොවූ බව පවසමින් පිරිසක් අද විරෝධතාවක නිරත වුණා.\nඋද්ඝෝෂකයින් සඳහන් කළේ නිවාස සංවර්ධන අධිකාරියට අයත් ඉඩමක අදාළ නිවාස ඉදිකර තිබීම හේතුවෙන් යලි මුදල් ගෙවීමට සිදුව ඇති බවයි.\nඅදාළ නිවාස ව්‍යාපෘතියෙන් නිවාස ලබාගත් මෙම පිරිස උද්ඝෝෂණයේ නිරත වූයේ එම නිවාස ව්‍යාපෘතිය ක්‍රියාත්මක කළ සමාගම ඉදිරිපිටදී.\nඔවුන් චෝදනා කළේ මීට වසර කිහිපයකට පෙර රුපියල් ලක්ෂ 50 හා 80 වැනි ඉහළ මිල ගණන් යටතේ තමන් අදාළ ව්‍යාපෘතියෙන් නිවාස මිලදී ගත් බවයි.\nකෙසේ වෙතත් මේ වනතෙක් සිය නිවාස වලට අදාළ හිමිකම් ඔප්පු ලබා නොදුන් බවට ඔවුන් චෝදනා කරනවා.",
       "URL": "https://www.hirunews.lk/250067/හෝමාගම-නිවාස-ව්‍යාපෘතියකින්-නිවාස-ලබා-ගත්-පිරිසක්-ඔප්පු-හිමි-නොවූ-බව-පවසමින්-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2459"
}