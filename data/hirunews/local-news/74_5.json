{
       "Source": "hirunews",
       "Timestamp": "Friday, 25 August 2023 - 10:52",
       "Headline": "යතුරුපැදි අනතුර පාසල් සිසුවෙක්ට දිවි අහිමි කරයි",
       "News Content": "යාපනයේ වඩමරච්චි කොට්ටාවත්ත ප්‍රදේශයේදී යතුරු පැදියක් ටිපර් රථයක ගැටීම නිසා යතුරු පැදියේ ගමන් කළ දාහතර හැවිරිදි පාසල් ශිෂ්‍යයෙකු එම ස්ථානයේදීම මියගොස් තවත් තරුණයෙකු 24 දා තුවාල ලබා තිබෙනවා.\nකොට්ටාවත්ත ගණපති හාල් මෝල අසල පිහිටි වංගුවේදී යතුරු පැදිය ටිපර් රථය සමග මූණට මුහුණ ගැටීම නිසා මෙම අනතුර සිදුව ඇති අතර මෙම අනතුරෙන් පසුව යතුරු පැදිය ගිණි ගෙන විනාශ වී ගොස් ඇති බවයි අප වාර්තාකරු සඳහන් කර සිටියේ.\nඅනතුරෙන් මියගොස් අත්තේ පේදුරුතුඩුවේ පාසලක ඉහෙනුම ලබමින් සිටි 9 වන වසරේ ඉගෙනුම ලබන සිසුවෙක් බවයි වාර්තා වෙන්නේ.\nඅනතුරෙන් තුවාල ලැබූ 24 හැවිරිදි අනෙක් තරුණයා ඉතා අසාධ්‍ය මට්ටමේ පසුවන අතර ඔහු ප්‍රතිකාර සදහා ඇතූළත් කොට ඇත්තේ යාපනය පේදුරුතුඩුව රෝහලටයි.\nඅනතුර සිදු කළ ටිපර් රථයේ රියදුරාව අත් අඩංගුවට ගත් පේදුරුතුඩුව පොලීසිය ඔහුව අධිකරණය වෙත ඉදිරිපත් කිරීමට පියවර ගෙන තිබෙනවා.",
       "URL": "https://www.hirunews.lk/346035/යතුරුපැදි-අනතුර-පාසල්-සිසුවෙක්ට-දිවි-අහිමි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=74"
}