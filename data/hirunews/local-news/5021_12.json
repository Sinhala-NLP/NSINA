{
       "Source": "hirunews",
       "Timestamp": "Friday, 03 June 2016 - 12:44",
       "Headline": "මහින්දගේ හමුදා ආරක්ෂාව සම්පූර්ණයෙන් ඉවත් කෙරේ",
       "News Content": "හිටපු ජනාධිපති මහින්ද රාජපක්ෂගේ හමුදා ආරක්ෂාව අද සම්පූර්ණයෙන්ම ඉවත් කෙරෙනවා.\nයුද හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර හිරු ප්‍රවෘත්ති අංශය කළ විමසීමකදී සඳහන් කලේ  ආරක්ෂක මණ්ඩලය, ප්‍රභූ ආරක්ෂක කටයුතුවලින් හමුදාව ඉවත් කිරීමට ගත් තීරණයකට අනුව මෙලෙස හිටපු ජනාධිපතිවරයාගේ ද හමුදා ආරක්ෂාව ඉවත් කෙරෙන බවයි.\nකෙසේ වෙතත්, සෙසු ප්‍රභූවරුන්ට මෙන්ම හිටපු ජනාධිපති මහින්ද රාජපක්ෂගේ ආරක්ෂාව සඳහා ද පොලිස් විශේෂ කාර්ය බලකායේ සෙබලුන් සහ ප්‍රභූ ආරක්ෂාව පිළිබඳව විශේෂ පුහුණුවක් ලත් නිලධාරින් අද සිට යොදන බව යුද හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර වැඩිදුරටත් සඳහන් කළා.\nමේ අතර, හිටපු ජනාධිපති මහින්ද රාජපක්ෂගේ පෞද්ගලික මාධ්‍ය ලේකම් උදිත ලොකුබණ්ඩාර හිරු ප්‍රවෘත්ති අංශය කළ විමසීමකදී කියා සිටියේ හිටපු ජනාධිපතිවරයාට ලබාදුන් හමුදා ආරක්ෂාව මේ වන විටත් ඉවත් කර ඇති බවයි.\nහිටපු ජනාධිපති මහින්ද රාජපක්ෂට ආරක්ෂාව සැලසීම සඳහා හමුදා සෙබලුන් එකසිය දෙදෙනෙකු යොදා තිබූ අතර ඉන් 50 දෙනෙකු පසුගිය මස දෙවන දා ඉවත් කර ගනු ලැබුවා.\nමේ අතර ඒකාබද්ධ විපක්ෂය කොළඹ අද කැදවා තිබූ මාධ්‍ය හමුවකට එක්වූ පිවිතුරු හෙළ උරුමයේ ප්‍රධාන ලේකම්, පාර්ලිමේන්තු මන්ත්‍රී උදය ගම්මන්පිළ කියා සිටියේ හිටපු ජනාධිපතිවරයාට ආරක්ෂාව සැපයීම ජාතික වගකීමක් බවයි.\nහිටපු ජනාධිපතිවරයාගේ ජනප්‍රියත්වය දිනෙන් දින වැඩිවීමත් සමඟ ඔහුගේ ආරක්ෂාව මෙලෙස ඉවත් කර ඇති බව එම මාධ්‍ය හමුවට එක්වූ පාර්ලිමේන්තු මන්ත්‍රී කෙහෙලිය රඹුක්වැල්ල කියා සිටියා.\nමේ අතර හිටපු ජනාධිපතිවරයාගේ ආරක්ෂාව ඉවත් කර ඇද්දැයි ධීවර අමාත්‍යාංශයේ පැවැති මාධ්‍ය හමුවකදී අමාත්‍ය මහින්ද අමරවීරගෙන් මාධ්‍යවේදියෙකු ප්‍රශ්න කර සිටියා.\nඔහු කියා සිටියේ හිටපු ජනාධිපතිවරයාගේ ආරක්ෂාවට ගැටළු මතුවීමට ඉඩක් නොමැති බවයි.\nUpdate : Friday, June 3, 2016 19.59\n--------------------------------------------\nහිටපු ජනාධිපති මහින්ද රාජපක්ෂගේ හමුදා ආරක්ෂාව අද (03) පස්වරුව වනවිට සම්පූර්ණයෙන්ම ඉවත් කෙරෙනවා.\nයුද හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර හිරු ප්‍රවෘත්ති අංශය කළ විමසීමකදී සදහන් කලේ  ආරක්ෂක මණ්ඩලය, ප්‍රභූ ආරක්ෂක කටයුතුවලින් හමුදාව ඉවත් කිරීමට ගත් තීරණයකට අනුව මෙලෙස හිටපු ජනාධිපතිවරයාගේ ද හමුදා ආරක්ෂාව ඉවත් කෙරෙන බවයි.\nකෙසේ වෙතත්, සෙසු ප්‍රභූවරුන්ට මෙන්ම හිටපු ජනාධිපති මහින්ද රාජපක්ෂගේ ආරක්ෂාව සදහා ද පොලිස් විශේෂ කාර්ය බලකායේ සෙබලූන් සහ ප්‍රභූ ආරක්ෂාව පිළිබදව විශේෂ පුහුණුවක් ලත් නිලධාරින් අද සිට යොදන බව යුද හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර වැඩිදුරටත් සදහන් කළා.",
       "URL": "https://www.hirunews.lk/134692/මහින්දගේ-හමුදා-ආරක්ෂාව-සම්පූර්ණයෙන්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5021"
}