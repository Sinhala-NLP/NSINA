{
       "Source": "hirunews",
       "Timestamp": "Friday, 30 September 2022 - 18:44",
       "Headline": "හමුදා රෝගීන්ගේ සෞඛ්‍ය දත්ත ලීක් කළ යුවලකට අධිචෝදනා",
       "News Content": "හමුදා රෝගීන් පිළිබඳ අතිශය සංවේදී සෞඛ්‍ය දත්ත රුසියාවට කාන්දු කිරීමට කුමන්ත්‍රණය කිරීම සම්බන්ධයෙන් එක්සත් ජනපද හිටපු හමුදා මේජර්වරයෙකුට සහ ඔහුගේ බිරිඳ වන නිර්වින්දන වෛද්‍යවරියකට එරට අධිකරණ දෙපාර්තමේන්තුව විසින් ඊයේ (29) අපරාධ චෝදනා එල්ල කළා.\nඋතුරු කැරොලිනාවේ, ෆෝර්ට් බ්‍රාග් හි (Fort Bragg) වෛද්‍යවරයකු ලෙස කටයුතු කළ මේජර් ජෙමී ලී හෙන්රි සහ ඔහුගේ බිරිඳ වන වෛද්‍ය ඇනා ගැබ්‍රෙලියන් විසින් සෞඛ්‍ය තොරතුරු වැරදි ලෙස හෙළිදරව් කිරීම සම්බන්ධයෙන් මේරිලන්ඩ්හි ෆෙඩරල් උසාවිය විසින් මුද්‍රා නො කළ අධිචෝදනාවකින් බාර දුන්නා.\nසංක්‍රාන්තික ලිංගික කාන්තාවක් ලෙස පෙනී සිටි බවට සැලකෙන මෙම සිද්ධියට අදාල හෙන්රි නැමැත්තා සිදුවීමේ අධි චෝදනා පත්‍ර භාර දෙන අවස්ථාවේ දී \"ඔහු\" ලෙස හඳුන්වා දී ඇති අතර, ඔහු ඊයේ උසාවියේ පෙනී සිට ඇත්තේ ද \"ඔහු\" යන සර්ව නාමය යටතේ යි.\nමෙම සිද්ධියට අදාල මූලික විමර්ශන 2015 තරම් දුරට දියත් කිරීමේ දී අනාවරණය වී ඇත්තේ ඔහු එවක දී සංක්‍රාන්තික ලිංගික කාන්තාවක් ලෙස පෙනී සිටි බවයි.\nඉකුත් පෙබරවාරියේ දී රුසියානු ජනාධිපති ව්ලැඩිමීර් පුටින් යුක්රේනය ආක්‍රමණය කිරීමෙන් පසුව, මෙම යුගලය පුටින් පාලනයට \"එක්සත් ජනපද රජය හා හමුදාවට සම්බන්ධ පුද්ගලයින්ගේ සෞඛ්‍ය තත්ත්වයන් පිළිබඳ\" දත්ත ලබා දීමට රුසියානු රජයට සහාය වීම යටතේ චෝදනා එල්ල වුණා.\nමෙම යුවළ රුසියානු නිලධාරින් යැයි මුල දී සඳහන් කළත් අනතුරුව බාර දෙන ලද අධි චෝදනා පත්‍රයේ දැක්වෙන්නේ, ඔවුන් FBI රහස් නියෝජිතයන් ලෙසයි.",
       "URL": "https://www.hirunews.lk/316719/හමුදා-රෝගීන්ගේ-සෞඛ්‍ය-දත්ත-ලීක්-කළ-යුවලකට-අධිචෝදනා",
       "Category": "Local News",
       "Parent URL": "https://www.hirunews.lk/local-news.php?pageID=833"
}