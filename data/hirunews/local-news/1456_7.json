{
       "Source": "hirunews",
       "Timestamp": "Saturday, 01 January 2022 - 14:07",
       "Headline": "මැණික් ගඟේ නව පිවිසුම් ප්‍රාකාරයේ ඉදිකිරීම් ජනපතිගේ ප්‍රධානත්වයෙන් ඇරඹේ   (වීඩියෝ)",
       "News Content": "රුහුණු මහා කතරගම දේවාලයේ මැණික් ගඟේ නව පිවිසුම් ප්‍රකාරයේ ඉදිකිරීම් අද පෙරවරුවේ ජනාධිපති ගෝඨාභය රාජපක්ෂගේ ප්‍රධානත්වයෙන් ආරම්භ කෙරුණා.\nඉදිකිරීම් වෙනුවෙන් මුල්ගල තැබීම ජනාධිපතිවරයා මෙන්ම තවත් අමාත්‍යවරුන් කිහිප දෙනෙකු හා රුහුණු මහා කතරගම දේවාලයේ බස්නායක නිලමේ ඩිෂාන් ගුණසේකරගේ ප්‍රධානත්වයෙන් සිදු කෙරුණු බවයි ජනාධිපති මාධ්‍ය අංශය නිවේදනය කළේ.\nමීට සමගාමී ව ‘සුරකිමු ගංඟා’ ව්‍යාපෘතිය යටතේ පරිසර අමාත්‍යාංශය මඟින් ට්‍රැක්ටර් රථයක් සහ විදුලියෙන් ක්‍රියා කරන රථයක් රුහුණු මහා කතරගම දේවාලය වෙත පරිත්‍යාග කර තිබෙනවා.",
       "URL": "https://www.hirunews.lk/292737/මැණික්-ගඟේ-නව-පිවිසුම්-ප්‍රාකාරයේ-ඉදිකිරීම්-ජනපතිගේ-ප්‍රධානත්වයෙන්-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1456"
}