{
       "Source": "hirunews",
       "Timestamp": "Wednesday, 03 February 2016 - 10:22",
       "Headline": "ක්‍රෙඩිට්කාඩ් ජාවාරමකට විදෙස් ජාතිකයින් 3ක් දැලේ",
       "News Content": "ව්‍යාජ ක්‍රෙඩිට් කාඩ් පත් භාවිතා කරමින් මුදල් වංචා කිරීමේ ජාවාරමක නිරතවූ විදෙස් ජාතිකයින් තුන්දෙනෙකු පොලීසිය අත්අඩංගුවට ගෙන තිබෙනවා.\nපොලීසිය සඳහන් කළේ ගාල්ල නගරයේ රාජ්‍ය බැංකුවකින් ව්‍යාජ ක්‍රෙඩිට් කාඩ්පත් භාවිතා කර මුදල් ලබාගනිමින් සිටියදී මොවුන් ඊයේ අත්අඩංගුවට ගත් බවයි.\nඅත්අඩංගුවට ගන්නා අවස්ථාවේදි ඔවුන් සතුව තිබී ව්‍යාජ ක්‍රෙඩිට් කාඩ් 6 ක් සහ රුපියල් හාරලක්ෂ 50,000ක මුදලක්ද පොලිස් භාරයට ගෙන තිබෙනවා.\nඅත්අඩංගුවට ගත් මෙම පුද්ගලයින් තිදෙනා හංගේරියා ජාතිකයන් බවයි පොලීසිය වැඩිදුරටත් සඳහන් කළේ.",
       "URL": "https://www.hirunews.lk/125353/ක්‍රෙඩිට්කාඩ්-ජාවාරමකට-විදෙස්-ජාතිකයින්-3ක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=5184"
}