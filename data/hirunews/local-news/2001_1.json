{
       "Source": "hirunews",
       "Timestamp": "Friday, 23 April 2021 - 16:55",
       "Headline": "කොවිඩ් 19 වාතය මගින් බෝවීමේ අවදානමක් ? (වීඩියෝ)",
       "News Content": "ඉන්දියාව ඇතුලු රටවල පැතිර යන කොවිඩ් 19 නව ප්‍රබේදය පැතිරී යාම ඉතා වේගවත්ව සිදුවන බව ශ්‍රී ජයවර්ධනපුර විශ්ව විද්‍යාලයේ මහාචාර්ය නිලීකා මලවිගේ පවසනවා.\nඑය එක් අයෙකුගෙන් තවත් පුද්ගලයන් 5 කට හෝ 6කට වැනි ප්‍රමාණයකට ආසාදනය විය හැකි බවයි රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවකට එක්වෙමින් මහාචාර්යවරිය කියාසිටියේ.\nමේවන විට වෛරසය ආසාදනය වන පිරිස ඉහළ ගොස් ඇති අතර තරුණයන්ට ද ආසාදනය වීමේ ප්‍රවණතාවක් පෙන්නුම් කෙරෙනවා.\nඑමෙන්ම මේවනවිට හමුවන ආසාදිතයන්ගෙන් වෙනස් රෝග ලක්ෂණ ද පෙන්නුම් කෙරෙන බවයි නිලීකා මලවගේ මහත්මිය පෙන්වා දුන්නේ.\nකොවිඩ් 19 වෛරසය වාතය මගින් පැතිරී ගොස් බෝවීමේ අවදානමක් ද පවතින බවයි ඇය වැඩිදුරටත් සඳහන් කළේ.",
       "URL": "https://www.hirunews.lk/269306/කොවිඩ්-19-වාතය-මගින්-බෝවීමේ-අවදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2001"
}