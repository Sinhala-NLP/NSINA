{
       "Source": "hirunews",
       "Timestamp": "Wednesday, 05 January 2022 - 7:09",
       "Headline": "පුන්නක්කු අපනයනය අත්හිටුවීමට යෝජනා(වීඩියෝ)",
       "News Content": "ඩොලර් නො මැති වීම හේතුවෙන් ජාතික පශු සම්පත් සංවර්ධන මණ්ඩලය මඟින් පාලනය කරන සතුන්ට අවශ්‍ය බඩඉරිඟු මෙට්‍රික් ටොන් 1500ක් ආනයනය කිරීම ඇණහිට තිබෙනවා.\nඑහි සභාපති මහාචාර්ය මංජුල සුමිත් මාගමගේ සඳහන් කළේ, බඩඉරිඟු හිඟ වීම නිසා අදාළ මෙට්‍රික් ටොන් ප්‍රමාණය ආනයනය කිරිම සඳහා රජයෙන් අවසර හිමි වූ බවයි.\nකෙසේ වෙතත්, බඩඉරිඟු ආනයනය ප්‍රමාද වීම නිසා ඒ වෙනුවට බඩඉරිඟු ගස් වගාකරුවන්ගෙන් මිලට ගෙන ගවයින්ට ලබාදීමට කටයුතු කරන බව ද ඔහු කියා සිටියා.\nපවතින තත්ත්වය යටතේ පුන්නක්කු අපනයනය කිරිම ද අත්හිටුවිය යුතු බවයි සභාපතිවරයා පෙන්වා දුන්නේ.\nපශු සම්පත් සංවර්ධන මණ්ඩලය යටතේ සත්ත්ව ගොවිපොළ 32ක් පවතින අතර, ගවයින් දස දහසක්, කුකුළන් ලක්ෂ 3ක් එමඟින් පාලනය කෙරෙනවා.",
       "URL": "https://www.hirunews.lk/293046/පුන්නක්කු-අපනයනය-අත්හිටුවීමට-යෝජනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1448"
}