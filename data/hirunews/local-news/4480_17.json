{
       "Source": "hirunews",
       "Timestamp": "Wednesday, 07 June 2017 - 11:53",
       "Headline": "අහංගම සිදුවූ රිය අනතුරකින් කුඩා දරුවෙකු මියගොස් 04 දෙනෙකුට තුවාල",
       "News Content": "ගාල්ල - අහංගම ප්‍රධාන මාර්ගයේ ගොවියාපාන ප්‍රදේශයේ සිදුවූ රිය අනතුරකින් කුඩා දරුවෙකු ජීවිතක්ෂයට පත්ව තවත් සිව් දෙනෙකු තුවාල ලබා රෝහල් ගත කර තිබෙනවා.\nඊයේ රාත්‍රියේ අහංගම දෙසට ධාවනය වූ ත්‍රිරෝද රථයක් ඊට ඉදිරියෙන් ධාවනය වූ ට්‍රක් රථයක ගැටීමෙන් මෙම අනතුර සිදුව ඇති බවයි පොලිසිය සදහන් කළේ.\nසිද්ධියෙන් ත්‍රිරෝද රථයේ ගමන් කළ එකම පවුලේ මව, පියා, මිත්තණිය සහ දරුවන් දෙදෙනා තුවාල ලබා කරාපිටිය ශික්ෂණ රෝහල වෙත ඇතුළත් කෙරුණා.\nකෙසේ වෙතත්, පසුව බරපතල තත්ත්වයේ පසුවූ අවුරුද්දක් පමණ වයසැති කුඩා දරුවා ජීවිතක්ෂයට පත්වූ බවයි රෝහල් ප්‍රකාශකයෙකු කියා සිටියේ.",
       "URL": "https://www.hirunews.lk/163026/අහංගම-සිදුවූ-රිය-අනතුරකින්-කුඩා-දරුවෙකු-මියගොස්-04-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4480"
}