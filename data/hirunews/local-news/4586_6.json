{
       "Source": "hirunews",
       "Timestamp": "Friday, 31 March 2017 - 11:03",
       "Headline": "ආණමඩුවේ ඡන්දයෙන් පොදුජන පෙරමුණට ජය, ප්‍රතිපල අත්හිටුවන්නැයි ලිපියක්",
       "News Content": "ආණමඩුව විවිධ සේවා සමුපකාරය සමිතියට කාරක සභිකයින් 198 දෙනෙකු තෝරා පත් කර ගැනිමේ ජන්ද විමසිමේදී ඒකාබද්ධ විපක්ෂය, ශ්‍රි ලංකා පොදුජන පෙරමුණ පක්ෂය නියෝජනය කළ කණ්ඩායම සභිකයින් 180 දෙනෙකු පත්කරගනිමින් ජය ගැනිමට සමත් වූ බව සමුපකාර සංවර්ධන කොමසාරිස්වරයා නිව්දනය කළ බව අප වාර්තාකරු කියා සිටිනවා.\nආණමඩුව විවිධ සේවා සමුපකාර ප්‍රාදේශීක 22 ක් අතරින් කාරක සභිකයින් පත්කර ගැනිම සඳහා එම ඡන්දය පැවැත් වුණා.\nඑමෙන්ම එජාප කණ්ඩායම කාරක සභිකයන් 18 දෙනෙකු ද පත් කරගත් බවයි කොමසාරිස්වරයා සඳහන් කළේ.\nමේ අතර ආණමඩුව සමුපකාරයේ නිලවරණයේ ප්‍රතිපල වහාම ක්‍රියාත්මක වන පරිදි අත්හිටුවීමට පියවර ගන්නැයි ප්‍රධාන ජන්ද නිලධාරිවරයා සමුපකාර සංවර්ධන කොමසාරිස්වරයා වෙත නිර්දේශ කර ඇති බව ඔහුගේ ලිපියක් උපුටා දක්වමින් රාජ්‍ය අමාත්‍ය පාලිත රංගේ බණ්ඩාර මහතා නිවේදනයක් නිකුත් කර තිබෙනවා.\nඒ ඊයේ (30) පැවැති ජන්ද විමසීම අසාධාරණ අයුරින් පැවැති බවට වූ නිරීක්‍ෂණ මත බවයි එහි සඳහන් වන්නේ\nමෙම ජන්ද අක්‍රමිකතාවට විරුද්ධව පොලිසිය මගින් මේවනවිටත් පරීක්‍ෂණ සිදු කරන බවත් අමාත්‍යවරයා මෙහිදී සඳහන් කළා.\nඑමෙන්ම එක්සත් ජනතා නිදහස් සන්ධානයේ සනත් නිශාන්ත මන්ත්‍රිවරයා ඇතුළු පිරිසට එරෙහිවත් ආණමඩුව සමුපකාර ජන්දය සාධාරණ ලෙස නැවත පැවැත්වීමට අවස්ථාව උදාකරන ලෙසත් ඉල්ලමින් ශ්‍රේෂ්ඨාධිකරණය හමුවේ නඩු පැවරීමට පියවර ගන්නා බව අමාත්‍ය පාලිත රංගේ බණ්ඩාර මහතා එම නිවේදනය මගින් වැඩි දුරටත් පෙන්වා තිබුණා.",
       "URL": "https://www.hirunews.lk/158174/ආණමඩුවේ-ඡන්දයෙන්-පොදුජන-පෙරමුණට-ජය-ප්‍රතිපල-අත්හිටුවන්නැයි-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4586"
}