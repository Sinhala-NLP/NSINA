{
       "Source": "hirunews",
       "Timestamp": "Friday, 22 September 2023 - 9:37",
       "Headline": "නංගීගේ අත මිරිකුවාට අයියා ඥාති සොහොයුරාට පිහියෙන් ඇනලා",
       "News Content": "යුද හමුදා හිටපු රගර් ක්‍රීඩකයෙකු විසින් ඔහුගේ ඥාති සොහොයුරාට පිහියකින් පහරදී බරපතළ තුවාල සිදුකළ පුවතක් පානදුර ප්‍රදේශයෙන් වාර්තා වී තිබෙනවා.\nබත් පිඟානක් ලබාදෙද්දී තම නැගණියගේ අත මිරිකීම හේතුවෙන් මෙම පහරදීම සිදු කර ඇති බවයි මූලික පොලිස් පරීක්ෂණවලදී අනාවරණය වී ඇත්තේ.\nසැකකාර පුද්ගලයා විසින් ඥාති සොහොයුරාගේ දෑත්වලට පිහි පහරවල් විස්සක් පමණ එල්ල කර ඇති බවයි වාර්තා වී ඇත්තේ.\nකෙසේ වෙතත් අදාළ සිදුවීමෙන් බරපතළ තුවාල ලැබූ පුද්ගලයා පානදුර මූලික රෝහලට ඇතුළත් කර ඇති අතර එහිදී වැඩිදුර ප්‍රතිකාර සඳහා කොළඹ ජාතික රෝහල වෙත මාරු කර යවා ඇති බවයි අප වාර්තාකරු සඳහන් කර සිටියේ.\nඔහුගේ තුවාලවලට මැහුම් පනහකට ආසන්න ප්‍රමාණයක් යොදා ඇති බවද රෝහල් ප්‍රකාශකයෙක් පවසා තිබෙනවා.\nසිදුවීමට අදාළව මෙසේ අත්අඩංගුවට ගෙන ඇත්තේ පානදුර වලාන ප්‍රදේශයේ පදිංචි 24 හැවිරිදි හිටපු රගර්ක්‍රීඩකයෙක්.\nපහරදීම සම්බන්ධයෙන් සෙන්ටිමීටර 12ක් පමණ දිගැති තියුණු දෙපැත්ත කැපෙන කිනිස්ස ද පොලිස් භාරයට ගෙන තිබෙනවා.",
       "URL": "https://www.hirunews.lk/349056/නංගීගේ-අත-මිරිකුවාට-අයියා-ඥාති-සොහොයුරාට-පිහියෙන්-ඇනලා",
       "Category": "Local News",
       "Parent URL": "https://www.hirunews.lk/local-news.php?pageID=14"
}