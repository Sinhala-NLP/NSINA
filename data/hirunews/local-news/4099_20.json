{
       "Source": "hirunews",
       "Timestamp": "Wednesday, 31 January 2018 - 15:47",
       "Headline": "රජරට විනය පාලක සහ සිසුන් වෙන වෙනම පොලීසියට",
       "News Content": "සිසුන් පිරිසක් තමන් ඇතුලූ ආරක්ෂක අංශ නිලධාරීන්ට පහරදුන් බව පවසමින් රජරට සරසවියේ විනය පාලකවරයා මිහින්තලේ පොලීසියට පැමිණිල්ලක් සිදු කර තිබෙනවා.\nවිනය පාලකවරයා ඇතුලූ ආරක්ෂක අංශ නිලධාරීන් ඊයේ මධ්‍යම රාත්‍රියේ විශ්වවිද්‍යාල නේවාසිකාගාරයට ගොස් තිබෙන්නේ සිසුන් පිරිසකට නවක වදය ලබාදෙන බවට ලැබුණු තොරතුරකට අනුවයි.\nඑහිදී සිසුන් විනය පාලකවරයාට සහ ආරක්ෂක නිලධාරීන්ට පහරදී ඔවුන්ගේ ජංගම දුරකථන 6 ක් පැහැරගත් බවට පොලීසියට පැමිණිලි කර තිබෙනවා.\nකෙසේ වෙතත් සිසුන් කිහිපදෙනෙකුද තමන්ට විනය පාලකවරයා ඇතුලූ ආරක්ෂක නිලධාරීන් පහරදුන් බවට මිහින්තලේ පොලීසියට පැමිණිල්ලක් සිදුකර ඇති අතර, සිද්ධිය සම්බන්ධයෙන් මේ වනවිටත් පුළුල් විමර්ශනයක් ආරම්භ කර ඇති බවයි මිහින්තලේ පොලීසිය සඳහන් කළේ.",
       "URL": "https://www.hirunews.lk/182527/රජරට-විනය-පාලක-සහ-සිසුන්-වෙන-වෙනම-පොලීසියට",
       "Category": "Local News",
       "Parent URL": "https://www.hirunews.lk/local-news.php?pageID=4099"
}