{
       "Source": "hirunews",
       "Timestamp": "Saturday, 25 June 2016 - 9:05",
       "Headline": "කොළඹ සිදුකරගෙන ගිය මත්ද්‍රව්‍ය ජාවාරමකට සම්බන්ධ තුන්දෙනෙකු අත්අඩංගුවට",
       "News Content": "කොළඹ නගරයේ සමාජ ශාලා ආශ්‍රිතව සිදුකරගෙන ගිය මත්ද්‍රව්‍ය ජාවාරමකට සම්බන්ධ පුද්ගලයන් 3 දෙනෙකු මත්පෙති සහ මත්කුඩු තොගයක් ද සමඟ අත්අඩංගුවට ගෙන තිබෙනවා.\nඑස්ට්‍රසි වර්ගයේ මත්පෙති 49ක් සහ එල්.එස්.ඞී. මත්ද්‍රව්‍ය අඩංගු මුද්දර 200ක් මෙලෙස අත්අඩංගුවට ගත් බවයි පොලීසිය ප්‍රකාශ කළේ.\nමෙම මත්ද්‍රව්‍ය ජාවාරම මෙහෙයවා ඇත්තේ ප්‍රධාන රෙදි පිළි නිෂ්පාදන ආයතනයක කළමනාකරුවෙකු බව සදහන්.\nමත්ද්‍රව්‍ය මිලදී ගැනීමට පැමිණි කාන්තාවන් දෙදෙනෙකු ඇතුළු තවත් 6 දෙනෙකු අත්අඩංගුවට ගෙන ඇති අතර ඔවුන් මෙම ජාවාරමට සම්බන්ධ නොමැති බව අනාවරණ වීම හේතුවෙන් මුදා හැර තිබෙනවා.",
       "URL": "https://www.hirunews.lk/136388/කොළඹ-සිදුකරගෙන-ගිය-මත්ද්‍රව්‍ය-ජාවාරමකට-සම්බන්ධ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4992"
}