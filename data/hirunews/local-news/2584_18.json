{
       "Source": "hirunews",
       "Timestamp": "Wednesday, 15 July 2020 - 12:49",
       "Headline": "එජාප හිටපු මන්ත්‍රීවරුන් පිරිසක් දේශපාලන පලිගැනීම් සොයන ජනපති කොමිසමට (වීඩියෝ)",
       "News Content": "පසුගිය යහපාලන රජයේ හිටපු මැති ඇමතිවරුන් පිරිසක් දේශපාලන පලිගැනීම් සොයා බැලීම සඳහා වූ ජනාධිපති කොමිෂන් සභාවට මේ වනවිට පැමිණ සිටිනවා.\nඒ නාවික හමුදා හිටපු මාධ්‍ය ප්‍රකාශක රියර් අද්මිරාල් ඩී.කේ.පී. දසනායක විසින් යොමුකර තිබූ පැමිණිල්ලකට අදාළව එම කොමිසම නිකුත් කර තිබූ නොතීසියකට අනුවයි.\nරංජිත් මද්දුම බණ්ඩාර, ඩී.එම්.ස්වාමිනාදන්, අජිත්.පී.පෙරේරා සහ රන්ජන් රාමනායක මෙලෙස දේශපාලන පලිගැනීම් පිලිබඳ සොයා බලන ජනාධිපති කොමිෂන් සභාව හමුවට පැමිණ ඇති බවයි එහි සිටින හිරු වාර්තාකරු සඳහන් කළේ.\nතරුණයන් පිරිසක් අතුරුදන් වීම සම්බන්ධයෙන් තමාට එරෙහිව පසුගිය යහපාලන රජය අසත්‍ය සාක්ෂි නිර්මාණය කළ බවට නාවික හමුදාවේ හිටපු මාධ්‍ය ප්‍රකාශක රියර් අද්මිරාල් ඩී.කේ.පී. දසනායක දේශපාලන පලිගැනීම් පිළිබඳ සොයා බලන ජනාධිපති කොමිෂන් සභාව හමුවේ පැමිණිල්ලක් ගොනුකළා.\nඅදාළ හිටපු මන්ත්‍රීවරුන්ට අමතරව, හිටපු නියෝජ්‍ය පොලිස්පති රවී විද්‍යාලංකාර සහ හිටපු ජ්‍යෙෂ්ඨ නියෝජ්‍ය පොලිස්පති රවී සෙනෙවිරත්නට ද අද දේශපාලන පලිගැනීම් පිලිබඳ සොයා බලන ජනාධිපති කොමිෂන් සභාව හමුවේ අද පෙනී සිටින ලෙස මීට පෙර නොතීසි නිකුත් කෙරුණා.",
       "URL": "https://www.hirunews.lk/245561/එජාප-හිටපු-මන්ත්‍රීවරුන්-පිරිසක්-දේශපාලන-පලිගැනීම්-සොයන-ජනපති-කොමිසමට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2584"
}