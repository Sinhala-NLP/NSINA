{
       "Source": "hirunews",
       "Timestamp": "Wednesday, 07 June 2023 - 12:09",
       "Headline": "ශ්‍රී ලංකාවට  ලකුණු117ක පහසු ඉලක්කයක්",
       "News Content": "ශ්‍රී ලංකා - ඇෆ්ගනිස්ථාන තීරණාත්මක තුන්වැනි සහ අවසන් එක් දින් ක්‍රිකට් තරගය මේ වන විට හම්බන්තොට සූරියවැව මහින්ද රාජපක්ෂ ක්‍රිකට් ක්‍රීඩාංගණයේදී පැවැත්වෙනවා.\nජයග්‍රහණය සඳහා ලකුණු 117ක ඉලක්කයක් හඹා යන ශ්‍රී ලංකා කණ්ඩායම මේ වන විට කිසිදු ක්‍රීඩකයකු නොදැවී ලකුණු 84ක් ලබා සිටිනවා.\nතරගාවලියේ ජයග්‍රාහකයින් තීරණය කෙරෙන මෙම තරගයේ කාසියේ වාසිය දිනූ ඇෆ්ගනිස්ථාන නායකයා පළමුව පන්දුවට පහර දීමට තීරණය කළා.\nඅද තරගයට කණ්ඩායම් දෙකම එක් වෙනස්කම බැගින් සිදු කරමින් එක් වෙද්දි ලහිරු කුමාර යළි ශ්‍රී ලංකා කණ්ඩායමට කැදවා තිබුණා.\nඒ කසුන් රාජිත වෙනුවටයි.\nආබාධයක් හේතුවෙන් පළමු එක්දින තරග දෙක අහිමිව ගිය රෂීඩ් ඛාන් ඇෆ්ගනිස්ථාන කණ්ඩායම සමගින් එක්වෙද්දී ,නූර් අහමඩ්ට\nසිය ස්ථානය අහිමිව ගියා.\nඒ අනුව ඇෆ්ගන් ඉනිම ආරම්භ කළේ රහමනුල්ලා ගුර්බාස් සමගින් ඊබ්‍රාහිම් සද්රාන්.\nපළමු කඩුල්ලේ සබඳතාව ලකුණු 13කට සීමා කරමින් රහමනුල්ලා ගුර්බාස් ලකුණු 8කට දවා ගන්නට ලහිරු කුමාරට හැකියාව ලැබුණා.\nඅනතුරුව ක්‍රියාත්මක වූ දුෂ්මන්ත චමීර, රහමත් ෂා ලකුණු 7කට සහ නායක හෂ්මතුල්ලා ෂාහිඩිගේ ඉනිම ලකුණු 4කට සීමා කරන්නට සමත් වුණා.\nශ්‍රී ලංකා කණ්ඩායමට හිසරදයක් වී තිබුණු ඊබ්‍රාහිම් සද්රාන් ලකුණු 22කට දවා ගත් ලහිරු කුමාර ඇෆ්ගනිස්ථාන ඉනිම අසීරු තත්ත්වයකට ඇඳ දැමුවා.\nඑවන විට ඔවුන්ගේ ලකුණු පුවරුව කියවී තිබුණේ කඩුළු 4ක් දැවී ලකුණු 48ක් ලෙසින්.\nඅනතුරුව මොහොමඩ් නබී ලකුණු 23කට සහ නජිබුල්ලා සද්රාන් ලකුණු 10කට දවාගත් චමීර ඇෆ්ගන් ඉනිම සුනුවිසුණු කළා.\nගුල්බදීන් නයිබ් ලකුණු 20යි.\nඒ අනුව ඇෆ්ගනිස්ථානයට පන්දුවාර 22යි පන්දු 2කදී සියල්ලන් දැවී ලබා ගැනීමට හැකි වුණේ ලකුණු 116ක් පමණයි. ඒ ශ්‍රී ලංකාවට එරෙහිව ඇෆ්ගනිස්තාන කණ්ඩායම ජගත් එක්දින තරගයකදී රැස්කළ අඩුම ලකුණු සංඛ්‍යාව ලෙසින්.\nදුෂ්මන්ත චමීර ලකුණු 63කට කඩුලු 4ක් බිඳ දැමුවා. මිට අමතරව වනිඳු හසරංග ලකුණු 7කට කඩුලු 3ක් සහ ළහිරු කුමාර ලකුණු 29කට කඩුලු 2ක් දවා ගත්තා.",
       "URL": "https://www.hirunews.lk/337262/ශ්‍රී-ලංකාවට-ලකුණු117ක-පහසු-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=288"
}