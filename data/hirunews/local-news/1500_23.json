{
       "Source": "hirunews",
       "Timestamp": "Saturday, 11 December 2021 - 23:32",
       "Headline": "IMF යනවා ද ? තීරණය සඳුදා  (වීඩියෝ)",
       "News Content": "ඩොලර් හිඟයට පිළියමක් ලෙස ජාත්‍යන්තර මුල්‍ය අරමුදලේ සහය ලබා ගන්නවාද නැද්ද යන්න පිළිබඳව අනිද්දා පැවැත්වෙන කැබිනට් රැස්වීමේදි සාකච්ඡා කිරීමට නියමිත බව වාර්තා වනවා.\nඑම සාකච්ඡාවට මුදල් අමාත්‍යාංශ ලේකම් එස්.ආර්. ආටිගල සහ මහ බැංකු අධිපති අජිත් නිවාඩ් කබ්රාල් යන මහත්වරුන්ද කැඳවා තිබෙනවා.\nනොවැම්බර් 30 වැනිදා වනවිට මෙරට විදෙස් මුදල් සංචිතය පවතින්නේ අමෙරිකානු ඩොලර් මිලියන 1009.5ක් ලෙසයි.\nඑම පසුබිම තුළ ආනයන වියදම් පියවා ගැනීම සහ ණය ගෙවීම පත්ව ඇත්තේ අර්බුදකාරී තත්ත්වයකටයි.\nඒ අනුව විදෙස් මුදල් හිඟය පියවා ගැනීම සඳහා ජාත්‍යන්තර මූල්‍ය අරමුදල හෙවත් IMF සහය ලබාගැනීම පිළිබඳව මේවන විට රජයේ අවධානය යොමු වී තිබෙනවා.\nමේ සම්බන්ධයෙන් අනිද්දා පැවැත්වෙන කැබිනට් මණ්ඩලයේදී සාකච්ඡා කිරිමටද නියමිතයි.\nඒ අනුව එම සාකච්ඡාව සඳහා මුදල් අමාත්‍යාංශ ලේකම් එස්.ආර්. ආටිගල සහ මහ බැංකු අධිපති අජිත් නිවාඩ් කබ්රාල් යන මහත්වරුන්ද කැඳවා තිබෙනවා.\nමේ අතර මුදල් අමාත්‍ය බැසිල් රාජපක්ෂ මහතා අයවැය පිළිතුරු කතාවේදී ජාත්‍යන්තර මූල්‍ය අරමුදලේ සහය ලබාගැනීම සම්බන්ධයෙන් දැක්වූයේ මෙවන් ප්‍රතිචාරයක්.",
       "URL": "https://www.hirunews.lk/290729/imf-යනවා-ද-තීරණය-සඳුදා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1500"
}