{
       "Source": "hirunews",
       "Timestamp": "Sunday, 02 July 2017 - 16:40",
       "Headline": "අනුමැතියකින් තොරව රජයේ ඉඩම්වලට කසල බැහැර කළහොත් නීතිමය පියවර",
       "News Content": "අනුමැතියකින් තොරව රජයේ ඉඩම්වලට කසල බැහැර කරන පුද්ගලයින්ට විරුද්ධව නීතිමය පියවර ගන්නා බව මහානගර හා බස්නාහිර සංවර්ධන අමාත්‍යාංශය පවසනවා.\nඔවුන් නිකුත් කළ නිවේදනයක දැක්වෙන්නේ කසල විධිමත්ව බැහැර කිරීම හෝ ප්‍රතිචක්‍රීකරණය තම අමාත්‍යාංශයට පැවරී නොමැති බවයි.\nඑහෙත් මීතොටමුල්ල කසල කන්ද කඩා වැටීමෙන් පසු ගොඩ ගැසී ඇති කසල, ප්‍රතිචක්‍රීකරණය කිරීම සහ ප්‍රතිසංස්කරණය කිරීමේ වගකීම තාවකාලිකව රජය මහානගර සහ බස්නාහිර සංවර්ධන අමාත්‍යාංශය වෙත පවරා තිබෙනවා.",
       "URL": "https://www.hirunews.lk/164916/අනුමැතියකින්-තොරව-රජයේ-ඉඩම්වලට-කසල-බැහැර-කළහොත්-නීතිමය-පියවර",
       "Category": "Local News",
       "Parent URL": "https://www.hirunews.lk/local-news.php?pageID=4442"
}