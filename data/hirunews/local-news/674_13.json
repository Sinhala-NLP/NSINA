{
       "Source": "hirunews",
       "Timestamp": "Sunday, 11 December 2022 - 12:03",
       "Headline": "පාතාලයේ බොබියා ඇතුළු තිදෙනෙක් STF භාරයට",
       "News Content": "ඩුබායි හි සැඟව සිටින සංවිධානාත්මක අපරාධ කල්ලි නායකයෙකු වන මිනුවන්ගොඩ මහේෂ් මල්ලි නැමැත්තාගේ ප්‍රධාන ගෝලයින් තුන්දෙනා පොලිස් විශේෂ කාර්ය බලකා භාරයට ගෙන තිබෙනවා.\nපොලිස් විශේෂ කාර්ය බලකායට ලද බුද්ධි තොරතුරකට අනුවයි 32 හැවිරිදි සුරේෂ් ප්‍රියංකර නොහොත් බොබියා නැමති පුද්ගලයා කටාන - කඳවල ප්‍රදේශයේ දී ඊයේ (10) පොලිස් විශේෂ කාර්ය බලකා භාරයට ගෙන තිබුණේ‍.\nපසුව ඔහුගෙන් සිදුකළ ප්‍රශ්න කිරීම්වල දී අනාවරණ කරගත් තොරතුරු මත සෙසු සැකකරුවන් දෙදෙනා ද පොලිස් විශේෂ කාර්ය බලකා භාරයට ගෙන ඇති අතර, ඔවුන් සතුව තිබූ පිස්තෝල දෙකක්, උණ්ඩ 10ක් ද සිය භාරයට ගත් බවයි පොලිස් විශේෂ කාර්ය බලකාය පැවසුවේ.",
       "URL": "https://www.hirunews.lk/322419/පාතාලයේ-බොබියා-ඇතුළු-තිදෙනෙක්-stf-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=674"
}