{
       "Source": "hirunews",
       "Timestamp": "Wednesday, 13 June 2018 - 20:05",
       "Headline": "බස් රථ අනතුරකින් එක් අයෙකු මියගොස් 25 කට තුවාල (ඡායාරූප)",
       "News Content": "අලව්ව කපුවරල ප්‍රදේශයේදී අද (13) සවස බස් රථ දෙකක් එකිනෙක ගැටී සිදුවූ අනතුරකින් එක් අයෙකු මියගොස් තවත් 25 දෙනෙකු තුවාල ලබා රෝහල ගත කර ඇති බව පොලිසිය පවසනවා.\nතුවාල ලැබූ පුද්ගලයින් අලව්ව රෝහලේ දැනට ප්‍රතිකාර ලබන බවයි අප වාර්තාකරු පැවසුවේ.\nඅනතුරින් මියගිය පුද්ගලයා 60 හැවිරිදී වියේ පසුවූ පුද්ගලයෙකු බව බව සඳහන්.\nකදුරුවෙල සිට කොළඹ බලා ධාවනය වූ පෞද්ගලික බස් රථයක් ප්‍රතිවිරුද්ධ දෙසින් පැමිණි බස් රථයක මුහුණට මුහුණලා ගැටීමෙන් බස් රථ දෙකම මාර්ගයෙන් ඉවතට පැන පෙරලී යාමෙන් අනතුර සිදුව තිබෙනවා.\nඅලව්ව පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/193015/බස්-රථ-අනතුරකින්-එක්-අයෙකු-මියගොස්-25-කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3897"
}