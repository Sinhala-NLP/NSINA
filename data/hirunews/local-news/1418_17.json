{
       "Source": "hirunews",
       "Timestamp": "Tuesday, 18 January 2022 - 6:41",
       "Headline": "කැන්ගරු පැටව් කඩුලු 04කට යට වේ",
       "News Content": "ඔස්ට්‍රෙලියානු යොවුන් ක්‍රිකට් කණ්ඩායම සමග පැවති ලෝක කුසලාන දෙවැනි තරගය ජයග්‍රහණය කිරීමට ශ්‍රී ලංකා යොවුන් පිල අද (18) සමත් වුණා.\nඒ කඩුලු 04ක ජයක් වාර්තා කරමින්.\nපළමුව පන්දුවට පහර දුන් ඔස්ට්‍රෙලියානු කණ්ඩායම පන්දුවාර 50 අවසානයේ ලබාගත් ලකුණු සංඛ්‍යාව 175ක්.\nකෙසේවෙතත්, ජයග්‍රහණය සඳහා පන්දුවාර 50ක් තුළ ලකුණු 176ක් හඹා යෑම ඇරඹූ ශ්‍රී ලංකා කණ්ඩායම පන්දුවාර 34ක් අවසානයේ කඩුලු 06ක් පමණක් දැවී ලකුණුන් 177ක් ලබා ගනිමින් සිය ජයග්‍රහණය තහවුරු කරගත්තේ, තරගාවලියේ තමන් මුහුණ දුන් තරග දෙකෙහිම ජය විඳගනිමින්.\nඒ අනුව ඩී කාණ්ඩයේ ප්‍රසාද ලකුණු සටහනේ පෙරමුණ ගැනීමට ද ශ්‍රී ලංකා කණ්ඩායම සමත් වී තිබෙනවා.",
       "URL": "https://www.hirunews.lk/294284/කැන්ගරු-පැටව්-කඩුලු-04කට-යට-වේ",
       "Category": "Local News",
       "Parent URL": "https://www.hirunews.lk/local-news.php?pageID=1418"
}