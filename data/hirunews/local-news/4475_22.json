{
       "Source": "hirunews",
       "Timestamp": "Saturday, 10 June 2017 - 19:24",
       "Headline": "හෙරොයින් සමග ඇල්ලූ කාන්තාවගේ සැමියාත් මත්කුඩු නිසාම ඝාතනය කර ඇතැයි හෙළිවෙයි",
       "News Content": "හෙරොයින් සමග ඊයේ (09) කැස්බෑවේදී අත්අඩංගුවට ගත් කාන්තාවගේ සැමියා ද මත්ද්‍රව්‍ය ජාවාරමේ ප්‍රතිඵලයක් ලෙස වසර ගණනාවකට ඉහතදී ඝාතනය වී ඇති බව පොලිසිය ප්‍රකාශ කළා.\nකොළඹ අපරාධ කොට්ඨාශයේ අධ්‍යක්‍ෂ පොලිස් අධිකාරී නිශාන්ත ද සොයිසා මේ බව කියා සිටියේ රුපියල් කෝටි දෙකකට ආසන්න හෙරොයින් මත් කුඩු කොළඹ ස්ථාන දෙකකදී අත්අඩංගුවට ගැනීම සම්බන්ධයෙන් දැනුවත් කිරීමේ මාධ්‍ය හමුවකට අද එක්වෙමින්.\nරුපියල් කෝටියකට වැඩි හෙරොයින් මත්කුඩු කිලෝ එකයි ග්‍රෑම් 272 ක් සැකකරුවෙකුද සමග ඊයේ ආමර්වීථියේදී අත්අඩංගුවට ගැණුනු අතර අනතුරුව ලැබුණු තොරතුරු මත හෙරොයින් ග්‍රෑම් 564 ක් සමග සැකකාර කාන්තාව අත්අඩංගුවට ගත්තා.",
       "URL": "https://www.hirunews.lk/163277/හෙරොයින්-සමග-ඇල්ලූ-කාන්තාවගේ-සැමියාත්-මත්කුඩු-නිසාම-ඝාතනය-කර-ඇතැයි-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4475"
}