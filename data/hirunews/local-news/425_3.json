{
       "Source": "hirunews",
       "Timestamp": "Sunday, 09 April 2023 - 11:44",
       "Headline": "යුක්රේනය යළි විදුලි අපනයනයට සැරසෙයි",
       "News Content": "මාස හයකට පසු අපනයනය කිරීමට ප්‍රමාණවත් විදුලිය නිපදවීමට යුක්රේනයට හැකි වී තිබෙනවා.\nපසුගිය වසරේ ඔක්තෝම්බර් මාසයේ දී රුසියානු ආක්‍රමණය හේතුවෙන් බලශක්ති සැපයුම බිඳවැටී තිබූ අතර, නගර රැසක විදුලි විසන්ධිවීම් ද වාර්තා වුණා.\nකෙසේ වෙතත් යළිත් යුක්රේනයේ විදුලි අතිරික්තයක් පවතින බැවින් අපනයන කිරීමටයි යුක්රේන බලධාරීන් සැළසුම් කරමින් සිටින්නේ.\nවිදුලි අපනයනයෙන් ලැබෙන ආදායමෙන් ප්‍රහාර හේතුවෙන් විනාශ වී ඇති බලශක්ති පහසුකම් ප්‍රතිනිර්මාණය කිරීමට ද යුක්රේන රජය කටයුතු කිරීමට නියමිත බවයි විදෙස් මාධ්‍ය වාර්තා සඳහන් කළේ.",
       "URL": "https://www.hirunews.lk/332081/යුක්රේනය-යළි-විදුලි-අපනයනයට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=425"
}