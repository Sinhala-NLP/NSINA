{
       "Source": "hirunews",
       "Timestamp": "Wednesday, 08 November 2017 - 9:11",
       "Headline": "හිරු සිද්ධාර්ථ ගෞතම දඹදිව වන්දනාව සාර්ථකව නිමවා පළමු නඩය අද දිවයිනට",
       "News Content": "සම්බුදු පහස ලත් දඹදිව සිද්ධස්ථාන රැසක් වැඳ පුදා ගැනීමට හිරු එෆ්.එම්. ශ්‍රාවකයන්ට අවස්ථාව සලසමින් සංවිධාන වූ හිරු සිද්ධාර්ථ ගෞතම දඹදිව වන්දනාව සාර්ථකව නිමා කරමින් එහි පළමු නඩය අද පස්වරුවේ දිවයිනට පැමිණීමට නියමිතයි.\nඑහි 15 වන දිනය වූයේ ඊයේ (07) දිනයේ වන්දනා නඩය ඉන්දීය ජාතික කෞතුකාගාරයේ තැන්පත් කර ඇති කපිලවස්තුපුර ශ්‍රී සර්වඥ ධාතූන් වහන්සේ සියැසින් දැක වැඳ නමස්කාර කරගත්තා.\nඑමෙන්ම ඉන්දිරා ගාන්ධි කෞතුකාගාරය දැක ගැනීමේ අවස්ථාව ද එම වන්දනා නඩයට හිමිවුණා.\nපසුගිය 25 වනදා ආරම්භ වූ මෙම දඹදිව වන්දනාව සඳහා අවස්ථාව හිමිවුණේ සෑම සතියේ දිනකම හිරු එෆ්.එම්. ඔස්සේ ප්‍රචාරය වන සිද්ධාර්ථ ගෞතම රේඩියෝ් නාට්‍ය ඇසුරෙන් අසන ලද ප්‍රශ්නයට නිවැරදි පිළිතුර ලබාදුන් පළමු වාසනාවන්ත පිරිසටයි.",
       "URL": "https://www.hirunews.lk/175520/හිරු-සිද්ධාර්ථ-ගෞතම-දඹදිව-වන්දනාව-සාර්ථකව-නිමවා-පළමු-නඩය-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4230"
}