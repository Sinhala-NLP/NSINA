{
       "Source": "hirunews",
       "Timestamp": "Thursday, 08 April 2021 - 20:18",
       "Headline": "පූජ්‍ය ජඹුරේවෙල චන්දරතන හිමියන් පොලිස් ඇප මත නිදහස් කරයි",
       "News Content": "විරෝධතාවයක් අතරතුර පොලිස් ජිප් රථයකට පහරදී අලාභ හානි සිදුකිරීමේ සිද්ධියක් සම්බන්ධයෙන් අත්අඩංගුවට ගත් සිංහලේ අපි ජාතික සංවිධානයේ මහලේකම් පූජ්‍ය ජඹුරේවෙල චන්දරතන හිමියන් පොලිස් ඇප මත මුදා හැර තිබෙනවා.\nචන්ද්‍රරතන හිමියන් සහ තවත් අයෙකුඅත්අඩංගුවට ගනු ලැබූවේ රණවිරු බිරින්දෑවරුන් පිරිසක් සමග කොටුව දුම්රිය ස්ථානය ඉදිරිපිට විරෝධතාවයේ නිරත වෙමින් සිටියදියි.\nපසුව පොලිස් ජීප් රථයේ වීදුරුවකට හානි සිදුවීම සහ අයුතු ජනරාශියක සාමාජිකයෙකු වීම ඇතුළු චෝදනා කිහිපයක් යටතේ පූජ්‍ය ජඹුරේවෙල චන්දරතන හිමියන් සහ තවත් පුද්ගලයෙකු අත්අඩංගුවට ගැනුනා.\nකෙසේ වෙතත් ඉන් අනතුරුව උන්වහන්සේ සහ අනෙක් පුද්ගලයා පොලිස් ඇප මත මුදා හරිනු ලැබුවා.",
       "URL": "https://www.hirunews.lk/267904/පූජ්‍ය-ජඹුරේවෙල-චන්දරතන-හිමියන්-පොලිස්-ඇප-මත-නිදහස්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2033"
}