{
       "Source": "hirunews",
       "Timestamp": "Sunday, 23 July 2023 - 18:24",
       "Headline": "අඟුරුවාතොට ඝාතනයට ලක් වූ මවයි දියණියයි මිහිදන් කරද්දී දෙපිරිසක් ගැටේ  (වීඩියෝ)",
       "News Content": "අඟුරුවාතොටදී ඝාතනයට ලක් වූ මව සහ දියණියගේ අවසන් කටයුතු සිදු වෙද්දී සුසාන භූමියේදී දෙපිරිසක් අතර ගැටුමක් ඇති වූ බව පොලිසිය පවසනවා.\nඉකුත් 18 වැනි දා පස්වරුවේ අතුරුදහන් වූ මෙම මවගේ සහ ඇඟේ කුඩා දියණියගේ මළ සිරුරු පසුව රත්මල්ගොඩ ප්‍රදේශයේ කැලෑවකට විසිකර තිබියදී සොයාගනු ලැබුවා.\nමෙම ඝාතනය සම්බන්ධයෙන් ඇගේ සැමියගේ මස්සිනා පොලිස් අත්අඩංගුවට පත් විය. ඝාතනය ලක් වූ මවගේ සහ දියණියගේ සිරුරු ඊයේ ඇය පදිංචිව සිටි නිවෙසට රැගෙන ආ අතර ඇගේ සිරුරු තැන්පත් කර තිබූ පෙට්ටියට ද සිල් තබා තිබුනා.\nදේහයන් භූමදානය කිරීමෙන් පසු මියගිය කාන්තාවගේ සහ සැමියාගේ පාර්ශවයේ දෙපිරිසක් අත ඇති වීමට ගිය ගැටුම අඟුරුවාතොට පොලිසිය සහ අමතර කණ්ඩායම් කැඳවා සිද්ධිය සමථයකට පත් කිරීමට කටයුතු කළා.",
       "URL": "https://www.hirunews.lk/342258/අඟුරුවාතොට-ඝාතනයට-ලක්-වූ-මවයි-දියණියයි-මිහිදන්-කරද්දී-දෙපිරිසක්-ගැටේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=158"
}