{
       "Source": "hirunews",
       "Timestamp": "Saturday, 09 January 2021 - 6:32",
       "Headline": "යාපනය විශ්ව විද්‍යාලය අසල නොසන්සුන්කාරී තත්ත්වයක් (වීඩියෝ)",
       "News Content": "සිසුන් ඇතුළු පිරිසකගේ නොසන්සුන්කාරී තත්ත්වයක් හේතුවෙන් යාපනය විශ්වවිද්‍යාලයට පොලිස් ආරක්ෂාව යෙදවීමට කටයුතු කර තිබෙනවා.\nවිශ්වවිද්‍යාල පරිශ්‍රය තුළ ස්ථාපිත කර තිබූ එල්.ටී.ටී.ඊ. සැමරුම් ස්මාරකයක් ඉවත් කිරීමට පාලන අධිකාරිය කටයුතු කිරීමත් සමඟ විරෝධතාවක් එල්ල වී ඇති බවයි පොලීසිය සදහන් කළේ.\nමෙම සිද්ධියත් සමඟ විශ්වවිද්‍යාල සිසුන් ඇතුළු 100ක පමණ පිරිසක් විශ්වවිද්‍යාල පරිශ්‍රයට ඇතුළු වී නොසන්සුන්කාරී ලෙස හැසිර ඇති බව ද පොලීසිය ප්‍රකාශ කළා.\nමෙම සිද්ධියත් සමග තත්ත්වය පාලනය කිරීම සදහා පොලිස් නිලධාරීන් සහ පොලිස් විශේෂ කාර්ය බලකා නිලධාරීන් විශ්වවිද්‍යාල පරිශ්‍රයට කැදවා තිබෙනවා.",
       "URL": "https://www.hirunews.lk/259201/යාපනය-විශ්ව-විද්‍යාලය-අසල-නොසන්සුන්කාරී-තත්ත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2224"
}