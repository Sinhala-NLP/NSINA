{
       "Source": "hirunews",
       "Timestamp": "Wednesday, 12 July 2023 - 14:10",
       "Headline": "කෝවිලක පූජාවකදී පූජකවරුන්ගේ මුදල් සහ දුරකතන අතුරුදන්",
       "News Content": "යාපනයේ වඩුක්කෝඩෙයි ප්‍රදේශයේ කෝවිලක පූජාවක් සදහා පිටස්තර පළාත්වලින් පැමිණි පූජකවරුන් තුන් දෙනෙකුට අයත් රුපියල් ලක්ෂ දහයක් පමණ වටිනා ජංගම දුරකතන පහක් කිසියම් පිරිසක් විසින් ඊයේ (11) හොරකම් කර තිබෙනවා.\nමේ සම්බන්ධයෙන් පූජකවරු යාපනයේ වඩුක්කෝඩෙයි පොලිසියට පැමිණිලි කර තිබෙන බවයි පොලිසිය පැවසුවේ.\nඑම පූජකවරුන් පොලිසියට පවසා ඇත්තේ කෝවිලේ පුරා රාත්‍රියක් මුළුල්ලේ පැවති පූජාවකට සහභාගි වී විවේක ගත් අවස්ථාවේදී ඔවුන් සතුව තිබූ දුරකතන පහම අතුරුදන් වී ඇති බවයි.\nපූජකවරුන්ට නින්ද ගිය අවස්ථාවක කිසියම් අයකු මෙම දුරකතන හොරකම් කරන්නට ඇතැයි පොලිසිය විශ්වාස කරන අතර යාපනයේ වඩුක්කෝඩෙයි පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යනවා.",
       "URL": "https://www.hirunews.lk/340956/කෝවිලක-පූජාවකදී-පූජකවරුන්ගේ-මුදල්-සහ-දුරකතන-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=191"
}