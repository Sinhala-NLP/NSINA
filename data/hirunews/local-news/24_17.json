{
       "Source": "hirunews",
       "Timestamp": "Sunday, 17 September 2023 - 12:10",
       "Headline": "හිස මතට අත්තක් කඩා වැටී සිසුවිය ජීවිතක්ෂයට",
       "News Content": "යතුරු පැදියක පසුපස ගමන් කරමින් සිටි පාසල් සිසුවියකගේ හිස මතට ගසක අත්තක් කඩා වැටීමෙන් එම සිසුවිය ජීවිතක්ෂයට තිබෙනවා.\nතලවකැලේ- තවලන්තැන්න මාර්ගයේ පුඬළුඔය, පාලුවත්ත ප්‍රදේශයේදී මෙම අනතුර සිදුව ඇති බවත්, බරපතල ලෙස තුවාල ලැබු සිසුවිය රෝහල් ගත කිරීමෙන් පසු ජීවිතක්ෂයට පත් වු බවයි වාර්තා වෙන්නේ.\nමෙසේ ජීවිතක්ෂයට පත්ව ඇත්තේ ආගරපතන, බඹරකැලේ, අපකැන්ලි වත්තේ පදිංචිව සිටි විජයරාජ් දිව්‍යරාණි (17) නැමැති පාසල් සිසුවියක්.\nමහනුවර ප්‍රදේශයේ ඥාති නිවසක සිට යළි ආගරපතන ප්‍රදේශයට සිය පියා සමග යතුරු පැදියෙන් පැමිණෙමින් සිටියදී මෙම අවාසනාවන්ත සිදුවීමට ඇය මුහුණ පා ඇති බවයි අප වාර්තාකරු සඳහන් කර සිටියේ.",
       "URL": "https://www.hirunews.lk/348543/හිස-මතට-අත්තක්-කඩා-වැටී-සිසුවිය-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=24"
}