{
       "Source": "hirunews",
       "Timestamp": "Sunday, 01 December 2013 - 13:40",
       "Headline": "වීඩීයෝ :Update : මාවනැල්ලේ රිය අනතුරකින් 10කට තුවාල.",
       "News Content": "කොළඹ - නුවර ප්‍රධාන මාර්ගයේ මාවනැල්ල - අලූත්පාර පාලම අසල අද (01) දහවල් සිදුවූ රිය අනතුරකින් පුද්ගලයින් 10 දෙනෙකු තුවාල ලබා රෝහල් ගත කළා. ත්‍රිරෝද රථ 3 ක් සහ ලොරි රථයක් ගැටීමෙන් මෙම අනතුර සිදුව තිබෙනවා. අනතුරෙන් තුවාල ලැබූවන් මාවනැල්ල රෝහලට ඇතුළත් කර ඇති අතර බරපතල තත්ත්වයේ පසුවූ කුඩා ළමයින් දෙදෙනෙකු සහ තවත් දෙදෙනෙකු මහනුවර රෝහලට මාරු කර යැවීමට කටයුතු කළ බවයි පොලීසිය සදහන් කළේ. අනතුරට පත්වූවන් බලවත්ගම - දෙවනගල ප්‍රදේශයේ පදිංචිකරුවන් සහ අනුරාධපුර - එප්පාවල ප්‍රදේශවල පදිංචිකරුවන්. ලොරි රථයේ රියදුරුට වේගය පාලනය කර ගැනීමට නොහැකිවීමෙන් මෙම අනතුර සිදුව තිබෙනවා.\nUpdate : Sunday, 01 December 2013 - 7:29\n------------------------------------------------------------------\nමාවනැල්ලේ රිය අනතුරකින් 8 දෙනෙකුට තුවාල.\nSunday, 01 December 2013 - 13:40\nකොළඹ - නුවර ප්‍රධාන මාර්ගයේ මාවනැල්ල - අලූත්පාර පාලම අසල අද (01) පෙරවරුවේ ත්‍රිරෝද රථ 3 ක් සහ ලොරි රථයක් ගැටී සිදුවූ අනතුරකින් පුද්ගලයන් 8 දෙනෙකු තුවාල ලැබුවා. මොවුන් මාවනැල්ල රෝහලට ඇතුළත් කර ඇති අතර බරපතල තත්ත්වයේ පසුවූ කුඩා ළමයින් දෙදෙනෙකු මහනුවර සහ පේරාදෙණිය රෝහල්වලට යැවීමට කටයුතු කර ඇති බව සඳහන්.",
       "URL": "https://www.hirunews.lk/72530/වීඩීයෝ-update-මාවනැල්ලේ-රිය-අනතුරකින්-10කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=5741"
}