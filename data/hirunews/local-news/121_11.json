{
       "Source": "hirunews",
       "Timestamp": "Sunday, 06 August 2023 - 11:32",
       "Headline": "මෝල්ගසකින් පහර දී පුද්ගලයකු ඝාතනය කර වැසිකිළි වළකට දාලා",
       "News Content": "සෙවණගල, නුගේගලයාය බටහිර ප්‍රදේශයේ පදිංචි තිදරු පියකු පසුගිය 03 වන දා රාත්‍රී කිසිවකු විසින් මෝල්ගසකින් පහර දී ඝාතනය කර වැසිකිළි වළකට දමා තිබෙනවා.\nමෙලෙස ඝාතනය කර ඇත්තේ නවරත්න දිසානායකගේ නිමල් කරුණාරත්න (53) නමැති ගොවි මහතෙක්.\nමෙම ඝාතනය සිදු කළ ඇත්තේ ඔහුගේ සහායකයා බව සෙවණගල පොලිසිය ව්සින් අනාවරණය කර ගෙන තිබෙනවා.\nමිය ගිය අය මීට වසර 08කට පමණ ඉහතදී වැලිමඩ ප්‍රදේශයේ සිට ගොවිතැන් කිරීමට කිරිඉබ්බන්වැව ප්‍රදේශයට පැමිණ බටහිර නුගේගලයාය, ගමේ පවුලේ අය සමඟ පදිංචිව සිට ඇති බවයි පොලිසිය පවසන්නේ.\nඑසේ පැමිණ ගොවිතැන් කටයුතු කරන විට ඔහුට සහාය වීම සඳහා වැලිමඩ ප්‍රදේශයේම පදිංචි 23 හැවිරිදි තරුණයෙකු ද පැමිණ ඇති බව සඳහන්.\nඔවුන් දෙදෙනාම මත් වතුර පානයට ඇබ්බැහි වී සිටි අය බවයි වාර්තා වන්නේ. මත් වතුර පානය කිරීමෙන් පසුව දෙදෙනා නිතර ආරවුල් ඇති කර ගන්නා බව ප්‍රදේශවාසීන් පවසනවා.\nපොලිසියෙන් පැමිණ මිය ගිය අයගේ සහායකගෙන් ප්‍රශ්න කිරීමේදී ඔහු විසින් පොලිසියට පවසා ඇත්තේ දෙදෙනා අතර ඇති වූ බහින්බස්වීමක් දුරදිග ගොස් මෝල්ගසකින් පහරදීම නිසා ඔහු මියගිය බවත් මළසිරුර වැසිකිළිවළට දමා සැඟවූ බවත්.\nමිය ගිය අයගේ මළසිරුර ඇඹිලිපිටිය වැඩ බලන මහෙස්ත්‍රාත් නිරෝෂන් ගමගේ ඉදිරිපිටදී ගොඩගත් අතර මෘතදේහය පශ්චාත් මරණ පරීක්ෂණය සඳහා ඇඹිලිපිටිය මූලික රෝහලේ මෘත ශරීරාගාරයේ තැන්පත් කර තිබෙනවා.\nසැකකරු පොලිසිය මඟින් අත්අඩංගුවට ගෙන ඇති අතර ඔහු ඇඹිලිපිටිය මහෙස්ත්‍රාත් අධිකරණයට ඉදිරිපත් කිරීමට නියමිතයි.\nසෙවණගල පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/343792/මෝල්ගසකින්-පහර-දී-පුද්ගලයකු-ඝාතනය-කර-වැසිකිළි-වළකට-දාලා",
       "Category": "Local News",
       "Parent URL": "https://www.hirunews.lk/local-news.php?pageID=121"
}