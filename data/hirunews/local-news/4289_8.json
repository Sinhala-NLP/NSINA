{
       "Source": "hirunews",
       "Timestamp": "Wednesday, 04 October 2017 - 10:11",
       "Headline": "ගෙළ වැළලාගත් පුද්ගලයෙකුගේ මළ සිරුරක් ගල්කිරියාගමින් හමුවේ",
       "News Content": "ගල්කිරියාගම - පලාගල ප්‍රදේශයේ වැවක් ආසන්නයේ ගසක එල්ලෙමින් තිබූ පිරිමි මළ සිරුරක් පොලිසිය සොයා ගෙන තිබෙනවා.\nමෙලෙස මියගොස් ඇත්තේ පලාගල - මැදගම ප්‍රදේශයේ පදිංචි 37 හැවිරිදි දෙදරු පියෙකු වන අතර, අසල තිබී ඔහු භාවිතා කළ බව කියන ජංගම දුරකථනයක් ද සොයා ගත් බවයි ගල්කිරියාගම පොලිසිය සදහන් කළේ.\nඊයේ සොයා ගත් මෙම මළ සිරුර සම්බන්ධයෙන් පශ්චාත් මරණ පරීක්ෂණය අනුරාධපුර මහරෝහලේදී අද සිදුකිරීමට නියමිතයි.\nමෙය ඝාතනයක් ද එසේ නොමැතිනම් සියදිවි හානිකර ගැනීමක් ද යන්න අනාවරණ කර ගැනීම සදහා පොලිසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/172539/ගෙළ-වැළලාගත්-පුද්ගලයෙකුගේ-මළ-සිරුරක්-ගල්කිරියාගමින්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4289"
}