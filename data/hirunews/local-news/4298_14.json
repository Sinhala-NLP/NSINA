{
       "Source": "hirunews",
       "Timestamp": "Thursday, 28 September 2017 - 19:39",
       "Headline": "උතුරු - නැගෙනහිර කදවුරු ඉවත් නොකරන බව යුද හමුදාපති කියයි",
       "News Content": "උතුරු සහ නැගෙනහිර පළාත්වල පිහිටා තිබෙන යුද හමුදා කදවුරු ඉවත් කර ගැනීම සුදුසු නොවන බව යුද හමුදාපති ලූතිනන් ජනරාල් මහේෂ් සේනානායක ප්‍රකාශ කළා.\nඒ යුද හමුදා සංවත්සරය වෙනුවෙන් ධජ ආශිර්වාද ගැන්වීම සදහා මහනුවර ශ්‍රී දළදා මාලිගාවට පැමිණිමෙන් පසු මාධ්‍ය වෙත අදහස් දක්වමින්.\nමේ අතර, චෙන්නායිහි පිහිටි ශ්‍රී ලංකා තානාපති කාර්යාලය ඉදිරිපිට තමිල්නාඩුවේ එම්.ඩී.එම්.කේ. පක්ෂයේ මහලේකම් වයිකෝ ඇතුළු පිරිසක් ඊයේ (27) විරෝධතාවක නිරත වී තිබෙනවා.\nඒ ජිනිවා මානව හිමිකම් කවුන්සිලයේ රැස්වීමකදී වයිකෝට එරෙහිව ශ්‍රී ලාංකිකයින් දැක්වූ දැඩි විරෝධයට ප්‍රතිචාර ලෙසයි.\nකෙසේ වෙතත්, චෙන්නායිහි විරෝධතාවයේ නිරත වූ 156 දෙනෙකු පසුව අත්අඩංගුවට ගැණුනා.\nඑසේම, ජිනිවාහි එක්සත් ජාතින්ගේ 36 වන මානව හිමිකම් සැසිවාරයට සමාන්තරව පැවති සැසියකදි යලිත් දෙමළ ඩයස්පෝරාවේ ආධාරකරුවන් සහ ශ්‍රී ලංකා ගෝලීය සංසදය නියෝජනය කරමින් සැසියට සම්බන්ධවූ පිරිස අතර උණුසුම් තත්ත්වයක් හට ගත්තා.\nඒ ඊලාම් ද්‍රවිඩයන්ගේ අන්තර්ජාතික කවුන්සිලයේ විදෙස් කටයුතු පිලිබද ලේකම් ටී. තිරුකුලසිංහම් මෙරට ආරක්ෂක හමුදාවන්ට චෝදනා කිරිම හේතුවෙන්.\nඑහිදී සැසියට එක්වූ අද්මිරාල් සරත් විරසේකර සහ ආචාර්ය නාලක ගොඩහේවා ඊට උණුසුම් ලෙස ප්‍රතිචාර දක්වා සිටියා.",
       "URL": "https://www.hirunews.lk/172075/උතුරු-නැගෙනහිර-කදවුරු-ඉවත්-නොකරන-බව-යුද-හමුදාපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4298"
}