{
       "Source": "hirunews",
       "Timestamp": "Friday, 04 February 2022 - 9:00",
       "Headline": "යල කන්නයේ කාබනික පොහොර නියමිත කලට දෙන්න - ජනපති",
       "News Content": "යල කන්නයට අවශ්‍ය කාබනික පොහොර නියමිත කාලයේදීම ගොවීන්ට ලබාදීමට පියවර ගන්නා ලෙස ජනාධිපති ගෝඨාභය රාජපක්ෂ නිලධාරීන්ට උපදෙස් ලබා දුන්නා.\nඒ, පොහොර කාර්ය සාධක බලකාය ඊයේ (03) ජනාධිපති කාර්යාලයේ දී රැස්වූ අවස්ථාවේදීයි.\nකාබනික පොහොර පිළිබඳව ගොවීන් නිසිලෙස දැනුවත් කිරීමේ අවශ්‍යතාව පැහැදිලි කළ ජනාධිපතිවරයා ඇතැම් නිලධාරීන් දැනුවත් කිරීමේ වැඩසටහන්වලට සහභාගිවීමට මැලිකමක් දක්වන බව ද කියා සිටියා.\nඅදාළ සියලු දෙනා එම වැඩසටහන්වලට සහභාගිවීම අනිවාර්ය කළ යුතු බවටයි ජනාධිපතිවරයා එහිදී ප්‍රකාශ කළේ.\nකුමන හේතුවක් මත හෝ ගොවීන්ගේ ආදායම අඩුවීමට ඉඩ තැබිය නොහැකි බවද ජනාධිපති ගෝඨාභය රාජපක්ෂ මෙහිදී ප්‍රකාශ කළේ යැයි ජනාධිපති මාධ්‍ය අංශය සඳහන් කළා.",
       "URL": "https://www.hirunews.lk/296118/යල-කන්නයේ-කාබනික-පොහොර-නියමිත-කලට-දෙන්න-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=1377"
}