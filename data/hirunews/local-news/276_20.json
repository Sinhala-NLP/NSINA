{
       "Source": "hirunews",
       "Timestamp": "Monday, 12 June 2023 - 8:18",
       "Headline": "සමූපකාර රක්ෂණ සමාගමේ සභාපතිට වෙඩි තැබූ හතරක් අත්අඩංගුවට",
       "News Content": "සමූපකාර රක්ෂණ සමාගමේ නව සභාපතිවරයාට වෙඩි තැබීමේ සිද්ධිය සම්බන්ධයෙන් 4 දෙනෙකු අත්අඩංගුවට ගෙන තිබෙනවා.\nමීගොඩ වල්පිට - බටවල ප්‍රදේශයෙන් දී සමූපකාර රක්ෂණ සමාගමේ නව සභාපති ඩී.එල්.සමරවික්‍රමට පසුගිය 5 වනදා වෙඩි තබා තිබුණේ, නව තනතුරේ වැඩ භාරගැනීම සඳහා නිවසේ සිට සිය මෝටර් රථයෙන් ගමන් කරමින් සිටියදියි.\nයතුරුපැදියකින් පැමිණි දෙදෙනෙකු විසින් මෙම වෙඩි තැබීම සිදුකර තිබු අතර වෙඩි වැදීමෙන් තුවාල ලැබූ සභාපතිවරයා රෝහල් ගත කෙරුණා.\nමෙම සිද්ධිය සම්බන්ධයෙන් විමර්ශනය සඳහා පොලිස් කණ්ඩායම් 5ක් පත් කර තිබූ අතර, ඒ අනුවයි සිද්ධියට සම්බන්ධ හතරදෙනෙකු වෙඩි තැබීම සඳහා යොදාගත් ගිනි අවියද සමඟ අත්අඩංගුවට ගෙන ඇත්තේ.",
       "URL": "https://www.hirunews.lk/337675/සමූපකාර-රක්ෂණ-සමාගමේ-සභාපතිට-වෙඩි-තැබූ-හතරක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=276"
}