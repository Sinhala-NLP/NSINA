{
       "Source": "hirunews",
       "Timestamp": "Saturday, 06 February 2016 - 15:47",
       "Headline": "සිංගිමලේ දුම්රිය උමගේ වැහිළිහිණි කූඩු ජාවාරමක්-(ඡායාරූප)",
       "News Content": "හැටන් සිංගිමගේ  දුම්රිය උමං මාර්ගයේ සිදුවන බව පැවසෙන වැහිළිහිණි කූඩු ජාවාරමක් සම්බන්ධයෙන් තොරතුරු වාර්තා වනවා.\nමෙම දුම්රිය උමං මාර්ගය මෙරට දිගම දුම්රිය උමං මාර්ගයයයි.\nඋමං මාර්ග තුළ වාසය කරන  වැහිළිහිණි කූඩු විනාශ කර එහි ඇති විශේෂිත වු මැලියමි වර්ගයක් ජාවාරම්කරුවන් විසින් ලබා ගන්නා බව අනාවරණ වී තිබෙනවා.\nලක්ෂ ගණනක් වැහිළිහිණි කූඩු සිංගිමලේ දුම්රිය උමං මාර්ගයේ ඇතැයි හිරු වාර්තාකරු සදහන් කළා.\nජාවාරම්කරුවන් විසින් මෙම කූඩු වලින් ලබා ගන්නා  මැලියමි විශේෂයට දේශීය හා විදේශීය රටවල සංචාරක හෝටල් වලින් අධික මුදලක් ලබා දෙන බවද සදහන්.\nඑම මැලියම්  එක්කර විශේෂ සුප් වර්ගයක් සැකසෙන බවට තොරතුරු වාර්තාවනවා.\nකෙසේ වෙතත් මෙම ජාවාරම හේතුවෙන් වැහිළිහිණියන් වඳ වී යාමේ තර්ජනයකටද ලක්වන බවයි පරිසරවෙිදීන් පවසන්නේ.\nඡායාරූප-රංජීත් රාජපක්ෂ",
       "URL": "https://www.hirunews.lk/125611/සිංගිමලේ-දුම්රිය-උමගේ-වැහිළිහිණි-කූඩු-ජාවාරමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5180"
}