{
       "Source": "hirunews",
       "Timestamp": "Sunday, 28 November 2021 - 11:30",
       "Headline": "ශ්‍රී ලංකා කාන්තා ක්‍රිකට් පිලේ ක්‍රීඩිකාවන් හත්දෙනෙකුට කොරෝනා",
       "News Content": "කාන්තා ලෝක කුසලාන සුදුසුකම් ලබා ගැනීමේ ක්‍රිකට් තරගාවලිය සඳහා සිම්බාබ්වේ බලා ගිය ශ්‍රී ලංකා කාන්තා ක්‍රිකට් කණ්ඩායම හැකි ඉක්මනින් දිවයිනට ගෙන්වා ගැනීම සඳහා සාකච්ඡා ආරම්භ කර ඇති බව ශ්‍රී ලංකා ක්‍රිකට් ආයතනය ප්‍රකාශ කළා.\nඑහි ප්‍රධාන විධායක නිලධාරී ඈෂ්ලි ද සිල්වා සඳහන් කළේ ජාත්‍යන්තර ක්‍රිකට් කවුන්සිලය සමඟ අදාළ සාකච්ඡා පැවැත්වෙන අතර, මේ වනවිට කාන්තා ක්‍රිකට් කණ්ඩායමේ හත්දෙනෙකුට කොරෝනා ආසාදිත බවට තහවුරු වී ඇති බවයි.\nඅද (28) දහවල් වනවිට කාන්තා ක්‍රිකට් කණ්ඩායම ගෙන්වාගැනීම සම්බන්ධයෙන් තීරණයකට එළඹීමට හැකිවනු ඇතැයි ඔහු හිරු ප්‍රවෘත්ති අංශයට අදහස් දක්වමින් කියා සිටියා.",
       "URL": "https://www.hirunews.lk/289427/ශ්‍රී-ලංකා-කාන්තා-ක්‍රිකට්-පිලේ-ක්‍රීඩිකාවන්-හත්දෙනෙකුට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1532"
}