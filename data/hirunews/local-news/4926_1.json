{
       "Source": "hirunews",
       "Timestamp": "Friday, 12 August 2016 - 15:18",
       "Headline": "නිධන් හෑරු පුද්ගලයන් 13ක් දැලේ",
       "News Content": "වැලිකන්ද ප්‍රදේශයේ නිධන් හාරමින් සිටි සැකරුවන් 08ක් අත්අඩංගුවට ගෙන තිබෙනවා.\nඉන් 04 දෙනෙක් කාන්තාවන් වන අතර මොවුන් විසින් නිධන් හෑරීම සදහා කැනීම් කරන බවට පොලිසිය ලද තොරතුරකට අනුව මෙම වැටලිම කර ඇති බව සදහන්.\nඅඩි 15ක් ළිදක් ලෙස හාරා ඉන් පසුව හරහට දෝනාවක් ලෙස කැනීම්කර ඇති අතර සැකකරුවන් සතුව තිබී නිධන් හැරීමට භාවිතකරන උපකරණ කිහියක්ද අත්අඩංගුවට ගත් බවයි පොලිසිය සදහන් කළේ.\nමේ අතර වැලිමඩ ප්‍රදේශයේ පුරාවිද්‍යා වටිනාකමක් ඇති ස්ථානයක් කැනීම් කරමින් සිටියදී පුද්ගලයන් 05 දෙනෙකු අත්අඩංගුවට ගෙන තිබෙනවා.\nබණ්ඩාරවෙල කොට්ටාස දුෂණ මර්ධන ඒකකය ලද තොරතුරකට අනුව මෙම වැටලීම  කර ඇති අතර කැනීම් සදහා භාවිත කරන උපකරණ කිහිපයක් අත්අඩංගුවට ගත බවයි පොලිසිය ප්‍රකාශ කළේ.\nමෙම සැකකරුවන් අදාළ ප්‍රදේශයන්හි අධිකරණයන්ට ඉදිරිපත් කිරීමට නියමිතයි.",
       "URL": "https://www.hirunews.lk/140469/නිධන්-හෑරු-පුද්ගලයන්-13ක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4926"
}