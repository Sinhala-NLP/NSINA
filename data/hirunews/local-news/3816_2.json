{
       "Source": "hirunews",
       "Timestamp": "Saturday, 04 August 2018 - 9:38",
       "Headline": "ගම්පොල රිය අනතුරකින් කාන්තාවක් ජීවිතක්ෂයට",
       "News Content": "ගම්පොල - දොළොස්භාගේ මාර්ගයේ, වෙලගෙදර ප්‍රදේශයේ සිදුවූ රිය අනතුරකින් කාන්තාවක් ජීවිතක්ෂයට පත්ව තිබෙනවා.\nඅදාල කාන්තාව පුද්ගලික බස් රථයක ගැටීමෙන් මෙම අනතුර සිදුව ඇති බවයි පොලිසිය පවසන්නේ.\nබස් රථය බස් නැවතුම්පොළේ නැවැත්වීමෙන් අනතුරුව මෙම කාන්තාව ඉන් බැස, බස් රථය ඉදිරියෙන් මාර්ගය හරහා මාරුවීමට උත්සහ දරා තිබෙනවා.\nඑම අවස්ථාවේදී ඇය බස් රථයේ ඉදිරියේ ගැටී ඇති බව සදහන්.\nපොලිසිය වැඩිදුරටත් පවසන්නේ අනතුරෙන් බරපතල තුවාල ලැබූ කාන්තාව ගම්පොල රෝහලට ඇතුලත් කිරීමේදී මියගොස් ඇති බවයි.\nඊයේ (03) සිදුවූ මෙම අනතුරින් මියගොස් ඇත්තේ කුඩුගල ජනපදය, වැටකේදෙණිය ප්‍රදේශයේ පදිංචිව සිටි කාන්තාවක්.\nඅනතුර සම්බන්ධයෙන් බස් රථයේ රියදුරු අත්අඩංගුවට ගත් බවයි පොලිසිය සඳහන් කළේ.",
       "URL": "https://www.hirunews.lk/196763/ගම්පොල-රිය-අනතුරකින්-කාන්තාවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3816"
}