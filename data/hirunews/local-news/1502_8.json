{
       "Source": "hirunews",
       "Timestamp": "Saturday, 11 December 2021 - 9:48",
       "Headline": "ජීවිත කාලයේ එක්වරක් දැකගත හැකි වල්ගා තරුවක් හෙට අහසේ",
       "News Content": "ජීවිත කාලය තුළ එක්වරක් පමණක් දැක ගත හැකි වල්ගා තරුවක් හෙට පියවි ඇසින් අහසේ දැක ගැනීමට හැකිවනවා.\nසී - 2021 - ඒ - එක ලෙස හැඳින්වෙන මෙම වල්ගා තරුව ලෙනාඩ් ලෙස නම් කර ඇත්තේ, ඇමෙරිකානු තාරකා විද්‍යා පර්යේෂකයෙකු වූ ග්‍රෙග් ලෙනාඩ්ට ගරු කිරීමක් වශයෙන්.\nලෙනාඩ් වල්ගා තරුව හෙට උදෑසන කාලයේ කැනඩාව ඇතුළු උතුරු ඇමෙරිකානුවන්ට පියවි ඇසින් දැක ගත හැකියි.\nලොව අනෙකුත් ප්‍රදේශවලට එම වල්ගා තරුව නැවතත් දැක ගත හැකි වන්නේ හෙට ඉර බැස යාමෙන් අනතුරුව යි.\nයුරෝපීය අභ්‍යවකාශ ඒජන්සිය ප්‍රකාශ කරන පරිදි ලෙනාඩ් වල්ගාතරුවේ පෘථිවියට ආසන්නතම පිහිටුම කිලෝමීටර් මිලියන 21.7ක් වනවා.\nමේ නිසා එය පෘථිවිය මතට ඇද වැටී විනාශකාරි තත්ත්වයක් ඇතිවිය නො හැකි බවයි තාරකා විද්‍යාඥයින් පෙන්වා දෙන්නේ.",
       "URL": "https://www.hirunews.lk/290671/ජීවිත-කාලයේ-එක්වරක්-දැකගත-හැකි-වල්ගා-තරුවක්-හෙට-අහසේ",
       "Category": "Local News",
       "Parent URL": "https://www.hirunews.lk/local-news.php?pageID=1502"
}