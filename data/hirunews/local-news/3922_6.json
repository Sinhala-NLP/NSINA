{
       "Source": "hirunews",
       "Timestamp": "Tuesday, 29 May 2018 - 7:57",
       "Headline": "ඩෙංගු වළක්වා ගැනීමට මිහිතලය උණුසුම්වීම පාලනය කරන්න",
       "News Content": "මිහිතලය උණුසුම්වීම පාලනය කළහොත් වසරකට ලොව පුරා වාර්තා වන මිලියන 3ක් පමණ වන ඩෙංගු ආසාදනයන් වළක්වා ගත හැකි බව අධ්‍යයනයකින් හෙළි වී තිබෙනවා.\nලෝක සෞඛ්‍ය සංවිධානය සිදුකළ මෙම අධ්‍යයනය මගින් පෙන්වා දෙන්නේ පසුගිය වසර 50 තුළ වාර්ෂිකව වාර්තා වන ඩෙංගු රෝගීන්ගේ සංඛ්‍යාව 30 ගුණයකින් ඉහළ ගොස් ඇති බවයි.\nමිහිතලය උණුසුම්වීම සෙන්ටිගේ‍්‍රට් අංශක 1.5කට වැඩි ප්‍රමාණයකින් ඉහළ යාම වළක්වා ගත යුතු බවයි එමගින් වැඩිදුරටත් පෙන්වා දෙන්නේ.\nමිහිතලය උණුසුම්වීමේ ප්‍රතිඵල දැනටමත් අත්දැකිය හැකි බව ලෝක සෞඛ්‍ය සංවිධානයේ අදහසයි.\nකාලගුණ වෙනස හේතුවෙන් උණුසුම් වා දහරා වලට ජනයා නිරාවරණයවීම, මදුරු රෝග පැතිරීම මෙන්ම වගා හානිවීමෙන් මන්දපෝෂණය ඉහළ යාම එවැනි ප්‍රතිඵල කිහිපයක්.",
       "URL": "https://www.hirunews.lk/191802/ඩෙංගු-වළක්වා-ගැනීමට-මිහිතලය-උණුසුම්වීම-පාලනය-කරන්න",
       "Category": "Local News",
       "Parent URL": "https://www.hirunews.lk/local-news.php?pageID=3922"
}