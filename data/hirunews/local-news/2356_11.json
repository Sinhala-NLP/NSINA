{
       "Source": "hirunews",
       "Timestamp": "Monday, 02 November 2020 - 7:59",
       "Headline": "පාසල් යළි ආරම්භය ගැනත් සාකච්ඡාවක්",
       "News Content": "කොරෝනා වසංගතය හමුවේ පාසල් ආරම්භ කිරීමේ කාලවකවානු සහ විභාග කටයුතු සම්බන්ධයෙන් විශේෂ සාකච්ඡාවක් අද(02) පෙරවරුවේ පැවැත්වෙනවා.\nඅධ්‍යාපන අමාත්‍යාංශ ලේකම්වරයාගේ ප්‍රධානත්වයෙන් සූම් තාක්ෂණය ඔස්සේ පැවැත්වෙන මෙම  සාකච්ඡාවට අධ්‍යාපන රාජ්‍ය අමාත්‍යාංශයන්හි ලේකම්වරුන් මෙන්ම අධ්‍යාපන ක්ෂේත්‍රයේ විශේෂඥයන් ද එක්වීමට නියමිත බවයි වාර්තා වන්නේ.\nමෙහිදී රටේ ඉදිරි අධ්‍යාපන කටයුතු සම්බන්ධයෙන් වැදගත් තීන්දු රැසක් ගැනීමට නියමිත බව අධ්‍යාපන අමාත්‍යාංශ ලේකම් මහාචාර්ය කපිල පෙරේරා සඳහන් කළා.\nමේ අතර, විභාග දෙපාර්තමේන්තුව නිවේදනයක් නිකුත් කරමින් සඳහන් කළේ විභාග අපේක්ෂකයන් සහ කාර්ය මණ්ඩල සඳහා අදාළ විභාග ශාලාව වෙත පැමිණිමේදී නිරෝධායන ඇදිරි නීතිය බාධාවක් නොවන බවයි.\nඑම කටයුතු සඳහා ජාතික හැදුනුම්පත හෝ සේවා හැදුනුම්පත ඉදිරිපත් කළ හැකි බව ද එම නිවේදනයේ සදහන්.",
       "URL": "https://www.hirunews.lk/253814/පාසල්-යළි-ආරම්භය-ගැනත්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=2356"
}