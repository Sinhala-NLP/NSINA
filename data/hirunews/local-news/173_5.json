{
       "Source": "hirunews",
       "Timestamp": "Tuesday, 18 July 2023 - 16:43",
       "Headline": "දේවාලයේ රන් ආභරණ කොල්ල කෑ යුවළ",
       "News Content": "ඉංගිරිය ප්‍රදේශයේ දේවාලයක් පවත්වාගෙන යන මෑණිවරියෙකගේ රන් ආභරණ කොල්ල කෑ යුවළක් ඉංගිරිය පොලීසිය විසින් අත්අඩංගුවට ගෙන තිබෙනවා.\nදේව වරමින් ශාස්ත්‍ර කියන අඳුන් බලන මෑණියන් සමග අත්අඩංගුවට ගත් සැකකරු ප්‍රේම සම්බන්ධතාවයක් පවත්වා තිබෙනවා.\nවසර දෙකක් කාලයක් ඔහු දේවාලයේ මෑණියන්ගේ ආවතේව කටයුතු කරමින් සිටින විට මෑණියන් සතුව තිබූ රුපියල් ලක්ෂ දහයකට අධික වටිනාකමින් යුත් රන් භාණ්ඩ සොරා ගෙන ඇති බව පොලිසියට පැමිණිල්ලක් සිදුකර තිබුණා.\nඒ අනුව විමර්ශනය කළ ඉංගිරිය පොලිසිය සැකකරු සහ ඔහුගේ පෙම්වතිය බව කියන කාන්තාවක් සමඟ අත්අඩංගුවට ගත් බව පොලිසිය පවසනවා.\nඅත්අඩංගුවට ගත් යුවළ අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/341661/දේවාලයේ-රන්-ආභරණ-කොල්ල-කෑ-යුවළ",
       "Category": "Local News",
       "Parent URL": "https://www.hirunews.lk/local-news.php?pageID=173"
}