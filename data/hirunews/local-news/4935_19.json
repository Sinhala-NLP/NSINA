{
       "Source": "hirunews",
       "Timestamp": "Friday, 05 August 2016 - 12:15",
       "Headline": "රජයත් සමග සයිටම් ගෙනියන්න නෙවිල් ප්‍රනාන්දු කැමැත්තෙන්",
       "News Content": "රජයේ අනුබද්ධ ආයතනයක් ලෙස මාලඹේ පෞද්ගලික වෛද්‍ය විද්‍යාලය පවත්වාගෙන යාමට තමන් එකඟ බව එහි නිර්මාතෘ වෛද්‍ය නෙවිල් ප්‍රනාන්දු පවසනවා.\nඅස්ගිරි පාර්ශවයේ මහ නායක හිමියන් ඇතුළු මහා සංඝරත්නය ඊයේ (04) බැහැ දැකීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් ඔහු මේ බව කියා සිටියා.\n‘‘අපේ විශ්වවිද්‍යාලයෙන් අවසාන විභාගය ඉතාම උසස් අන්දමින් සමර්ථ වෙලා, ඒ ළමයින්ට තවම වෛද්‍ය සභාව මගින් පිළි අරගෙන නෑ.\nඒ නිසා අපි බලාපොරොත්තු වෙනවා සාධාරණ විසඳුමක් ලැබේවි කියලා.\nදැනට රජය සහ විශ්වවිද්‍යාල පීඨාධිපතිවරුන් කරලා තියෙන යෝජනාව ගැන සයිටම් එකේ නිර්මාතෘ හැටියට අදහස මොකක්ද ඒකට ?\nඅපිත් යෝජනාවක් දෙනවා, මොකෝ මේක කොහොම හරි විසඳන්න  ඕනේ.\nඉතිං ඒකට ආණ්ඩුවෙත් එකගත්වයක් එක්ක, මගෙත් එකගත්වයක් එක්ක අපි බලාපොරොත්තු වෙනවා ඉක්මනට විසඳුමක් දෙන්න.\nඒ කියන්නේ රජයේ අනුබද්ධ ආයතනයක් හැටියට කටයුතු කරගෙන යන්න කැමතියි කියන එකද ?\nකැමතියි, කැමතියි. අපි බලාපොරොත්තු වෙනවා ඉක්මනට ගිහිල්ලා ජනාධිපතිතුමාවත් හම්බුවෙලා, අගමැතිතුමාවත් හම්බුවෙලා මගේ විසඳුම් දෙන්න. ’’",
       "URL": "https://www.hirunews.lk/139884/රජයත්-සමග-සයිටම්-ගෙනියන්න-නෙවිල්-ප්‍රනාන්දු-කැමැත්තෙන්",
       "Category": "Local News",
       "Parent URL": "https://www.hirunews.lk/local-news.php?pageID=4935"
}