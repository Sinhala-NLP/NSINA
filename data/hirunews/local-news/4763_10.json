{
       "Source": "hirunews",
       "Timestamp": "Thursday, 08 December 2016 - 10:04",
       "Headline": "TNA දෙදෙනෙකු ඝාතනය කොට 18 කට තුවාල කළ EPDP 3 කට මරණ දඩුවම",
       "News Content": "යාපනය නාරන්තනෙයිහිදී  2001 වසරේදී දෙමළ ජාතික  සන්ධානයේ අධාරකරුවන් දෙදෙනකු ඝාතනය කොට 18 කට තුවාල සිදු කළ ඊ.පී.ඩී.පී සංවිධානයේ නියෝජිතයින් තිදෙනෙකුට යාපනය මහාධිකරණ විනිසුරු එම් ඉලංචේලියන් මහතා ඊයේ (07) මරණ දඬුවම නියම කළා.\nඊ.පී.ඩී.පී සංවිධානයේ කයිට්ස්හි පාලකයාව සිටි සෙබස්තියන් රමේෂ් හෙවත් නැපෝලියන්, ඊ.පී.ඩී.පී පක්ෂ නියෝජිතයකුව සිටි නඩරාජා මදනරාජා හෙවත් මදන් සහ ඇන්ටන් ජීවරාසා හෙවත් ජීවන් යන තිදෙනාට එලෙස අමරණ දඬුවම නියම කෙරුණා.\n2001 වසරේ නොවැම්බර් මස 28 වැනි දා යාපනය කයිට්ස් ප්‍රදේශයේ පැවති දෙමළ ජාතික සන්ධාන මැතිවරණ ප්‍රචාරක රැළියකට සහබාගී වෙමින් සිටියදී නාරන්තනෙයි ප්‍රදේශයේදී ඒ. රම්බු පේරම්බලම් සහ යෝගසිංගම් කමල්ස්ටෝන් යන දෙදෙනා ඝාතනය කිරීමටත් දෙමළ ජාතික සන්ධානයට පහරදී එම සන්ධානයේ මාවෙයි සේනාධිරාජා එම්.කේ සිවාජිලංගම් යන නියෝජිතයින් ඇතුළු 18 දෙනෙකුට තුවාල සිදුකිරීමටත් එරෙහිව මෙම නඩුව පවරා තිබුණා.\nනඩුව වසර 11 ක් යාපනය මහාධිකරණයේදී විභාග වුණා.\nමරණ දඬුවම නියම වූ තිදෙනාට දෙමළ ජාතික සන්ධාන නියෝජිතයින්ට හා සාමාජිකයින්ට පහරදීම සහ රථවාහන වලට අලාභ හානි සිදුකිරීමේ චෝදනාවන්ට වසර 20ක බරපතල වැඩ සහිත සිරදඩුවමක් සහ මිය ගිය පුද්ගලයින් දෙදෙනා වෙනුවෙන් රුපියල් ලක්‍ෂය බැගින් වූ දඩමුදලක්ද ගෙවන ලෙස මහාධිකරණය විනිසුරු එම්.ඉලන්චේලියන් විසින් නියම කළා.",
       "URL": "https://www.hirunews.lk/149214/tna-දෙදෙනෙකු-ඝාතනය-කොට-18-කට-තුවාල-කළ-epdp-3-මරණ-දඩුවම",
       "Category": "Local News",
       "Parent URL": "https://www.hirunews.lk/local-news.php?pageID=4763"
}