{
       "Source": "hirunews",
       "Timestamp": "Saturday, 08 January 2022 - 7:38",
       "Headline": "චීන විදේශ ඇමති අද දිවයිනට",
       "News Content": "චීනයේ විදේශ අමාත්‍ය වෑන්ග් - යී ඇතුළු දූත පිරිසක් අද ශ්‍රී ලංකාවට පැමිණෙනවා.\nචීන - ශ්‍රී ලංකා රාජාතාන්ත්‍රික සබඳතාවල 65 වන සමරු වැඩසටහන් දියත් කිරීම එම සංචාරයේ එක් අරමුණක්.\nචීන ආයෝජන සඳහා වැදගත් වන දිවයින පුරා පෞද්ගලික අංශයේ ව්‍යාපෘති පිළිබඳවද ඔහු අවධානය යොමුකරනු ඇතැයි අපේක්ෂිතයි.\nබීජිං නුවර ශ්‍රී ලංකා තානාපති කාර්යාලය මගින්ද මෙරට චීන ආයෝජන ඉහළ නැංවීම පිළිබඳ සාකච්ඡා වට රැසක්ම මේ වනවිට පවත්වා තිබෙනවා.\nචීන විදේශ අමාත්‍යවරයාගේ ශ්‍රී ලංකා සංචාරයට පෙර මෙරට චීන තානාපති චී ෂෙනොන්, උතුරුකරය ඇතුලු දිවයින පුරා සංචාරයන්හි නිරත වුණා.\nචීන විදේශ අමාත්‍ය වෑන්ග් - යී දිවයිනට පැමිණෙන්නේ අප්‍රිකානු අඟ ප්‍රදේශයේ සහ මාලදිවයිනේ සංචාරයකින් අනතුරුව යි.",
       "URL": "https://www.hirunews.lk/293342/චීන-විදේශ-ඇමති-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1441"
}