{
       "Source": "hirunews",
       "Timestamp": "Monday, 22 November 2021 - 10:18",
       "Headline": "අති විශේෂ ගැසට් නිවේදනයක් නිකුත් කරයි",
       "News Content": "ශ්‍රී  ලංකාවේ සියලුම පරිපාලන දිස්ත්‍රික්ක හා එයට සම්බන්ධ ජල තීරයන්වල ආරක්ෂාව පවත්වාගෙන යාම සඳහා ශ්‍රී ලංකාවේ සන්නද්ධ හමුදාවල සියලුම සාමාජිකයන් කැඳවමින් ජනපති ගෝඨාභය රාජපක්ෂ විසින් අති විශේෂ ගැසට් නිවේදනයක් නිකුත් කර තිබෙනවා.\nඒ, අද (22දා) සිට ක්‍රියාත්මක වන පරිදියි. 2019 වසරේදී ශ්‍රී ලංකාවට එල්ල වූ පාස්කු ඉරුදින ප්‍රහාරයෙන් අනතුරුව එවක ජනපති මෛත්‍රීපාල සිරිසේන විසින් සාමය පවත්වාගෙන යාම සඳහා මෙසේ සන්නද්ධ හමුදාව කැඳවමින් අතිවිශේෂ ගැසට් නිවේදනයක් නිකුත් කළා.\nඑම ගැසට් නිවේදනය සෑම මසකම 22දා නිකුත් කරනු ලබන්නේ ඉදිරි මාසයක කාලයක් සඳහා බලපැවැත්වෙන අයුරින් වනවා.",
       "URL": "https://www.hirunews.lk/288792/අති-විශේෂ-ගැසට්-නිවේදනයක්-නිකුත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1545"
}