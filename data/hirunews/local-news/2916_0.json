{
       "Source": "hirunews",
       "Timestamp": "Thursday, 06 February 2020 - 10:04",
       "Headline": "කිරුළපන ප්‍රදේශ කිහිපයකට විදුලිය බිඳ වැටීමක්",
       "News Content": "කිරුළපන සහ හයිලෙවල් මාර්ගය අවට ප්‍රදේශ කිහිපයකට අද පෙරවරුවේ සිට විදුලිය බිඳ වැටී ඇති බව විදුලිබල හා බලශක්ති අමාත්‍යාංශය පවසනවා.\nඑහි මාධ්‍ය ප්‍රකාශක සුලක්ෂණ ජයවර්ධන කියා සිටියේ අපජලය රැගෙන යන නළ මාර්ග අලූත්වැඩියා කෙරෙන ව්‍යාපෘතියක් හේතුවෙන් කිරුළපන ප්‍රදේශයේ භූගත රැහැන් මාර්ගයට සිදුව ඇති හානියක් හේතුවෙන් මෙලෙස විදුලිය බිඳ වැටී ඇති බවයි.\nඑය මේ වනවිට යථා තත්වයට පත් කරමින් සිටින බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/233818/කිරුළපන-ප්‍රදේශ-කිහිපයකට-විදුලිය-බිඳ-වැටීමක්",
       "Category": "Local News",
       "Parent URL": "https://www.hirunews.lk/local-news.php?pageID=2916"
}