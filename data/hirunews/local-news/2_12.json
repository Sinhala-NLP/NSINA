{
       "Source": "hirunews",
       "Timestamp": "Thursday, 28 September 2023 - 11:22",
       "Headline": "නාවික හා ගුවන් සේවා ක්ෂේත්‍රය ඩිජිටල්කරණය කිරීමට ඇමෙරිකාවෙන් සහාය",
       "News Content": "මෙරට නාවික හා ගුවන් සේවා ක්ෂේත්‍රය ඩිජිටල්කරණය කිරීමට අවශ්‍ය තාක්ෂණික සහය ලබා දෙන බව ශ්‍රී ලංකාවේ ඇමෙරිකානු තානාපතිනි ජුලි චන්ග් පවසනවා.\nඒ වරාය, නාවික හා ගුවන් සේවා අමාත්‍ය නිමල් සිරිපාල ද සිල්වා ඊයේ හමු වූ අවස්ථාවේදීයි.\nමෙරට නාවික හා ගුවන් සේවා ක්ෂේත්‍ර පුළු‍ල් කිරීම සදහා වත්මන් රජය ගෙන යන වැඩපිළිවෙළට සහයෝගය ලබා දෙමින් ආයෝජන අවස්ථා ලබා දීමට කටයුතු කරන බවයි.\nමෙරට නාවික හා ගුවන් සේවා ක්ෂේත්‍රය අනාගතයට සරිලන අයුරින් සංවර්ධනය කිරීමට අවශ්‍ය ප්‍රතිපත්ති ජනාධිපතිවරයාගේ මග පෙන්වීම යටතේ සිදු කර ඇති බව අමාත්‍ය නිමල් සිරිපාල ද සිල්වා ශ්‍රී ලංකාවේ ඇමෙරිකානු තානාපතිනිය හමුවේ ප්‍රකාශ කර තිබෙනවා.",
       "URL": "https://www.hirunews.lk/349631/නාවික-හා-ගුවන්-සේවා-ක්ෂේත්‍රය-ඩිජිටල්කරණය-කිරීමට-ඇමෙරිකාවෙන්-සහාය",
       "Category": "Local News",
       "Parent URL": "https://www.hirunews.lk/local-news.php?pageID=2"
}