{
       "Source": "hirunews",
       "Timestamp": "Wednesday, 21 June 2023 - 10:10",
       "Headline": "අලු බදුන පළමු තරඟයෙන් ඕස්ට්‍රේලියාවට කඩුළු 02ක ජයක්",
       "News Content": "ටෙස්ට් තරඟ 05කින් සමන්විත අලු බදුන කුසලානයේ පළමු තරඟය කඩුළු 02කින් ජය ගැනීමට ඕස්ට්‍රේලියානු කණ්ඩායම ඊයේ සමත් වුණා.\nතරඟයේ පළමු ඉනිම ක්‍රීඩා කළ එංගලන්ත කණ්ඩායම කඩුළු 08කට ලකුණු 393ක් ලබා සිටියදී ඉනිම අත්හිටුවා ඕස්ට්‍රේලියානු කණ්ඩායමට පළමු ඉනිම ක්‍රීඩා කිරීම සඳහා ආරාධනා කළා.\nඒ අනුව ඔවුන්ට පළමු ඉනිම සඳහා සියලු දෙනා දැවී ලබාගත හැකිවූයේ ලකුණු 386ක් පමණයි.\nපසුව දෙවන ඉනිම ක්‍රීඩා කළ එංගලන්ත කණ්ඩායමේ සියලු කඩුළු ලකුණු 273කට දැවී ගියා.\nතරඟය ජය ගැනීම සඳහා ලකුණු 281ක ඉලක්කයක් හඹා ගිය ඕස්ට්‍රේලියානු කණ්ඩායම ජයග්‍රාහි සීමාව පසුකර ගියේ කඩුළු 08ක් පමණක් දැවී තිබියදීයි.",
       "URL": "https://www.hirunews.lk/338582/අලු-බදුන-පළමු-තරඟයෙන්-ඕස්ට්‍රේලියාවට-කඩුළු-02ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=250"
}