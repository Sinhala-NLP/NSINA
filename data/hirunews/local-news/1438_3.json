{
       "Source": "hirunews",
       "Timestamp": "Sunday, 09 January 2022 - 16:48",
       "Headline": "ප්‍රවීන ගායන ශිල්පි ඩෙස්මන්ඩ්  සිල්වා දිවි ගමනට සමු දෙයි  (වීඩියෝ)",
       "News Content": "ප්‍රවීන ගායන ශිල්පී ඩෙස්මන්ඩ් ද සිල්වා සහ රංගන ශිල්පී ගාමිණී අම්බලන්ගොඩ අද අභාවප්‍රාප්ත වුණා.\nඕස්ට්‍රේලියාවේ  මෙල්බර්න් නුවර පදිංචිව සිටින ඔහු මිය යන විට 77 වන වියේ පසුවුණා.\nහදිසියේ ඇති වූ හෘදයාබාධයක් මොහුගේ අභාවයට හේතුවී ඇති බවයි පවුලේ ඥාතීන් ප්‍රකාශ කළේ.\nබයිලා ලොවේ රජු ලෙස විරුදාවලිය ලත් ඩෙස්මන්ඩ් ද සිල්වා සංගීත ක්ෂේත්‍රයේ නොමැකෙන සටහනක් ද තැබූ ප්‍රවීන ගායකයෙක්.\nවර්තමානයේ අතිශය ජනප්‍රියත්වයට පත් නිල්වන් මුහුදු තීරයේ ගීතයේ මුල් හිමිකරු ද වන මොහු එන්න රට වටේ යන්න මා පියේ, චූඩ මාණිකේ බලාලා යනවා මේ අපි, යමං බණ්ඩො වෙසක් බලන්න, පොල්කටු හැන්දෙ මිට වගේ ආදී අතිශය ජනප්‍රිය ගීත රැසක් ගායනා කර තිබෙනවා.",
       "URL": "https://www.hirunews.lk/293478/ප්‍රවීන-ගායන-ශිල්පි-ඩෙස්මන්ඩ්-සිල්වා-දිවි-ගමනට-සමු-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1438"
}