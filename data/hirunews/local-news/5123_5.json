{
       "Source": "hirunews",
       "Timestamp": "Sunday, 20 March 2016 - 13:05",
       "Headline": "\"මැදමුලනට\" වතුර නැහැ",
       "News Content": "හම්බන්තොට - වීරකැටිය, මැදමුලන සහ අත්තනයාල ප්‍රදේශවල සති දෙකකට ආසන්න කාලයක සිට පානීය ජලය නොමැති බව ප්‍රදේශවාසීන් පවසනවා.\nඅත්තනයාල ප්‍රජා ජල සමිතියේ නිලධාරීන් පවසන්නේ කොන්දගල, මුරුතවෙල, දිවුලම්පිටිය සහ වලස්මුල්ල යන ප්‍රදේශවලටද පානීය ජලය දින ගණනාවක සිට නොලැබෙන බවයි.\nමේ හේතුවෙන් ප්‍රදේශයේ පවුල් 700 කට ආසන්න සංඛ්‍යාවක් පීඩාවට ලක්ව ඇති අතර, අත්තනයාල ප්‍රජා ජල ව්‍යාපෘතියට ජලය සැපයෙන්නේ වීරකැටිය ජල සම්පාදන ඒකකයෙනුයි.\nපසුගිය දිනවල සිදුවු හදිසි විදුලි බිඳ වැටීම් මෙම තත්ත්වයට බලපා ඇති බව හිරු ප්‍රවෘත්ති අංශය කළ සොයාබැලීමකදී අනාවරණ වුණා.",
       "URL": "https://www.hirunews.lk/128942/මැදමුලනට-වතුර-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5123"
}