{
       "Source": "hirunews",
       "Timestamp": "Thursday, 04 November 2021 - 15:06",
       "Headline": "සංවර්ධන නිලධාරින් සහ රැකියාලාභී උපාධිධාරින් 8 වනදා අසනීප නිවාඩු",
       "News Content": "සංවර්ධන නිලධාරි සේවා සංගමය සහ රැකියාලාභී උපාධිධාරින්ගේ සංගමය එළඹෙන 8 වන සඳුදා අසනීප නිවාඩු වාර්තා කිරීමේ එක්දින වැඩවර්ජනයක නිරතවීමට තීරණය කර තිබෙනවා.\nසංවර්ධන නිලධාරි සේවා සංගමයේ ප්‍රධාන ලේකම් චන්දන සූරියආරච්චි කොළඹ අද පැවති මාධ්‍ය හමුවකට එක්වෙමින් සඳහන් කළේ වෘත්තිය ගැටලු කිහිපයක් මුල් කර ගනිමින් එම තීරණය ගත් බවයි.\nදැනට රාජ්‍ය සේවාවට බඳවාගෙන සිටින සංවර්ධන සහකාර නිලධාරින්, අභ්‍යාසලාභී උපාධිධාරින්, ඇතුළු පළාත් රාජ්‍ය සේවා උපාධිධාරින්ගේ නොවිසඳුනු ගැටලු කිහිපයක් විසඳා ගැනීමේ අරමුණින් මෙම වෘත්තිය ක්‍රියාමාර්ගය දියත් කරන බව ද ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/286989/සංවර්ධන-නිලධාරින්-සහ-රැකියාලාභී-උපාධිධාරින්-8-වනදා-අසනීප-නිවාඩු",
       "Category": "Local News",
       "Parent URL": "https://www.hirunews.lk/local-news.php?pageID=1584"
}