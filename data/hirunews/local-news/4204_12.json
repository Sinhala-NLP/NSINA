{
       "Source": "hirunews",
       "Timestamp": "Thursday, 23 November 2017 - 14:24",
       "Headline": "තංගල්ල පොලිසියේ උප පොලිස් පරීක්ෂකවරයෙකු අත්අඩංගුවට",
       "News Content": "තංගල්ල පොලීසියට අනුයුක්තව සේවය කරන උප පොලිස් පරීක්ෂකවරයෙකු තංගල්ල මූලස්ථාන පොලීසිය මගින් අත්අඩංගුවට ගෙන තිබෙනවා.\nවයස අවුරුදු 16 ක පමණ බාල වයස්කාර දැරියක දූෂණය කිරීමේ චෝදනාවකට සැකකරු මෙලෙස අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සදහන් කළේ.\nතංගල්ල පොලිස් අධිකාරි කාර්යාලයට ඒ සම්බන්ධයෙන් පැමිණිල්ලක් ද ලැබී ඇති අතර ඊට අදාළව සිදුකළ විමර්ශනයකින් පසු ඊයේ මෙම උප පොලිස් පරීක්ෂකවරයා අත්අඩංගුවට ගෙන තිබෙනවා.\nඔහු අද තංගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/176749/තංගල්ල-පොලිසියේ-උප-පොලිස්-පරීක්ෂකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4204"
}