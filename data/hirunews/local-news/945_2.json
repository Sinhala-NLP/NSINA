{
       "Source": "hirunews",
       "Timestamp": "Saturday, 13 August 2022 - 10:32",
       "Headline": "මොරටුවේ දී අබ්බාගේ සමීපතමයෙකු අත්අඩංගුවට",
       "News Content": "මොරටුව - අලුබෝමුල්ල - මහබෙල්ලන හන්දිය ප්‍රදේශයේදී සංවිධානාත්මක අපරාධ කල්ලි නායකයෙකු වන ඝාතනයට ලක්වූ තෙල්ගේ දිලාන් සමීර පීරිස් හෙවත් අබ්බා නමැත්තාගේ සමීපතමයෙකු අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ නිලධාරීන් කණ්ඩායමක් එම ප්‍රදේශයේ ඊයේ (12) සිදුකළ විශේෂ සෝදිසි මෙහෙයුමකදියි සැකකරු අත්අඩංගුවට ගෙන ඇත්තේ.\nමොරටුව - එගොඩ උයන ප්‍රදේශයේ පදිංචි 31 හැවිරිදි සැකකරු අත්අඩංගුවට ගන්නා අවස්ථාවේදී ඔහු සතුව තිබී අයිස් මත්ද්‍රව්‍ය ග්‍රෑම් හයක් ද පොලිස් විශේෂ කාර්ය බලකා නිලධාරීන් සොයාගෙන තිබුණා.",
       "URL": "https://www.hirunews.lk/312627/මොරටුවේ-දී-අබ්බාගේ-සමීපතමයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=945"
}