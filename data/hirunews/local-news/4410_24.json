{
       "Source": "hirunews",
       "Timestamp": "Friday, 21 July 2017 - 12:19",
       "Headline": "ඉදිරි දිනවලදී පළාත් කිහිපයක කාලගුණයේ වෙනසක්",
       "News Content": "ඉදිරි දිනවලදී දිවයිනේ නිරිතදිග ප්‍රදේශවල සහ නැගෙනහිර පළාතේ පවතින කාලගුණ තත්වයේ තරමක වෙනස්වීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nබස්නාහිර / මධ්‍යම / දකුණ / සබරගමුව සහ වයඹ පළාත්වල තැනින් තැන වැසි හෝ ගිගුරුම් සහිත වැසි ඇති විය හැකියි.\nඌව සහ නැගෙනහිර පළාත්වල සවස 2 න් පසු වැසි හෝ ගිගුරුම් සහිත වැසි ඇතිවන බවයි දෙපාර්තමේන්තුව නිවේදනය කළේ.\nගිගරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ද ඇතිවනවා.\nමේ අතර පුත්තලම සිට මන්නාරම හරහා කන්කසන්තුරය දක්වා සහ හම්බන්තොට සිට පොතුවිල් දක්වා වන ගැඹුරු සහ නොගැඹුරු මුහුදු ප්‍රදේශවල සුළගේ වේගය පැයට කිලෝමීටර් 55 ත් 60 ත් දක්වා වැඩිවිය හැකියි.\nඑබැවින් එම මුහුදු ප්‍රදේශ විටින් විට රලුවීමේ හැකියාව පවතිනවා.\nඑමෙන්ම කන්කසන්තුරය සිට ත්‍රිකුණාමලය දක්වා වන ගැඹුරු සහ නොගැඹුරු මුහුදු ප්‍රදේශවල සුළගේ වේගය පැයට කිලෝමීටර් 50 ත් 55 ත් දක්වා වැඩිවිය හැකි බව ද කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/166422/ඉදිරි-දිනවලදී-පළාත්-කිහිපයක-කාලගුණයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4410"
}