{
       "Source": "hirunews",
       "Timestamp": "Friday, 08 July 2022 - 15:28",
       "Headline": "අන්තරේ විරෝධතාව ඇරඹෙයි (ඡායාරූප)",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය විසින් අද (08) ආරම්භ කළ විරෝධතා පා ගමන මේ වන විට කොළඹ නගරයට පැමිණෙමින් සිටින බව වාර්තා වනවා.\nඑම පා ගමන ඇරඹුණේ කැලණිය විශ්වවිද්‍යාලයය ඉදිරිපිටිනු යි.\nමවුබිමේ අර්බුදයක් පැන නැඟුණු සෑම විටක දී ම ඒ වෙනුවෙන් මහමඟට බැසි අන්තරේ සිසුන්, වත්මන් පාලනයට එරෙහි ව ද හැකි සෑම අවස්ථාවක දී ම මැදිහත් වුණා.\nහෙට පැවැත්වෙන විරෝධතාවට ද සමගාමී ව යි අන්තරේ සිසුන් මෙම විරෝධතා පා ගමන සංවිධානය කර තිබෙන්නේ.\nවසර 40ක පමණ දීර්ඝ ඉතිහාසයකට හිමිකම් කියන අන්තර් විශ්ව විද්‍යාලයීය ශිෂ්‍ය බල මණ්ඩලය මේ මොහොතේත් පුරවැසියාගේ හා රාජ්‍යයේ යහපත උදෙසා නිරන්තරයෙන් කටයුතු කරන ශක්තිමත් බලපෑම් කණ්ඩායමක්.",
       "URL": "https://www.hirunews.lk/309447/අන්තරේ-විරෝධතාව-ඇරඹෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1037"
}