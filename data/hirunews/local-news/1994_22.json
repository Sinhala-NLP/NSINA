{
       "Source": "hirunews",
       "Timestamp": "Monday, 26 April 2021 - 17:22",
       "Headline": "මුලතිව් වනාන්තරයකින් ආර්.පි.ජි. උණ්ඩ තොගයක් සොයාගනියි",
       "News Content": "මුලතිව්,කුමුලමුනෙයි වනාන්තරයක් තුළ තිබි ආර්.පි.ජි.උණ්ඩ දහයක් අද(26) සොයාගත් බව මුලතිව් පොලිස් විශේෂ කාර්ය බළකාය පවසනවා.\nරාජ්‍ය බුද්ධි සේවා නිළධාරීන් වෙත ලද තොරතුරක් මත සිදුකළ පරීක්ෂා කිරීමකදී අදාළ ආර්.පි.ජි.උණ්ඩ තොගය සොයා ගෙන තිබෙනවා.\nමුලතිව් මහේස්ත්‍රාත් අධිකරණයෙන් ලබාගත් නියෝග මත මෙම පුපුරණ ද්‍රව්‍ය තොගය ගොඩ ගත් අතර  එය ආරක්ෂිතව  නිශ්ක්‍රීය කිරීමට නියමිතයි.\nමෙලස සොයාගැනුනේ පසුගිය යුධ සමයේ එල් .ටි .ටි සංවිධානය විසින් නැවත පරිහරණය වෙනුවෙන්  සඟවා තිබූ පුපුරණ ද්‍රුව්‍ය තොගයක් විය හැකි බවටයි    ආරක්ෂක අංශ සඳහන් කරන්නේ.\nසිද්ධිය සම්බන්ධයෙන් මුලතිව් පොලිස් විශේෂ කාර්ය බළකා නිළධාරීන් හා මුලතිව්,මුල්ලියාවේලි පොලිසිය වැඩිදුර පරීක්ෂණ මෙහෙයවනු ලබනවා.\nමෙම මෙහයුම මුලතිව් පොලිස් විශේෂ කාර්ය බළකා කඳවුරු නිළධාරීන් විසින් සිදුකර තිබෙනවා.",
       "URL": "https://www.hirunews.lk/269591/මුලතිව්-වනාන්තරයකින්-ආර්-පි-ජි-උණ්ඩ-තොගයක්-සොයාගනියි",
       "Category": "Local News",
       "Parent URL": "https://www.hirunews.lk/local-news.php?pageID=1994"
}