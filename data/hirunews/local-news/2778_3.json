{
       "Source": "hirunews",
       "Timestamp": "Thursday, 23 April 2020 - 14:01",
       "Headline": "තවත් කොරෝනා ආසාදිතයන් සිව්දෙනෙකු හඳුනාගැනේ",
       "News Content": "කොවිඞ් 19 හෙවත් නව කොරෝනා ආසාදිතයන් සිව්දෙනෙකු හඳුනාගෙන තිබෙනවා.\nඔවුන් 4 දෙනා කොළඹ - කෙසෙල්වත්ත - බණ්ඩාරනායක මාවතේ පදිංචිකරුවන් බවට අනාවරණ වී තිබෙනවා.\nඅවසන් වරට වාර්තා වූ කොරෝනා ආසාදිතයින් බණ්ඩාරනායක මාවතේ 123, 192 සහ 206 යන වතු වල පදිංචිකරුවන් බවයි මැදකොළඹ සෞඛ්‍ය වෛද්‍ය නිලධාරී ඩබ්ලිව්.කේ. චන්ද්‍රපාල සඳහන් කළේ.\nඒ අනුව මෙරට මුළු කොරෝනා ආසාදිතයන් සංඛ්‍යාව 334ක්.\nඉන් 91 දෙනෙකු ප්‍රතිකාර ලබන්නේ ජාතික බෝවන රෝග විද්‍යායතනයේයි.\n44  දෙනෙකු කාන්තන්කුඩි මූලික රෝහලේ ප්‍රතිකාර ලබනවා.\nවසංගත රෝග විද්‍යා ඒකකය නිකුත් කළ නිවේදනයට අනුව මේ වනවිට කොරෝනා වෛරසය ආසාදනය වී දිවයිනේ රෝහල් 6 ක ප්‍රතිකාර ලබන රෝගීන් සංඛ්‍යාව 218ක්.",
       "URL": "https://www.hirunews.lk/239263/තවත්-කොරෝනා-ආසාදිතයන්-සිව්දෙනෙකු-හඳුනාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2778"
}