{
       "Source": "hirunews",
       "Timestamp": "Tuesday, 18 February 2020 - 13:26",
       "Headline": "වැල්ලේ සුරංගගේ ඥාතියෙකු මත්ද්‍රව්‍ය සමඟ අත්අඩංගුවට",
       "News Content": "සංවිධානාත්මක අපරාධ සහ මත්ද්‍රව්‍ය ජාවාරම්කරුවෙකු වන වැල්ලේ සුරංග නැමැත්තාගේ ඥාතියෙකු අයිස් මත්ද්‍රව්‍ය සමඟ මට්ටකුලිය - සමිට්පුර ප්‍රදේශයේදී පොලිස් විශේෂ කාර්ය බලකාය විසින් අද අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ අණ දෙන නිලධාරී නියෝජ්‍ය පොලිස්පති ලයනල් ගුණතිලකගේ උපදෙස් මත මෙම වැටලීම සිදුකර ඇති අතර එම අවස්ථාවේදී 44 හැවිරිදි සිරිවර්ධන ආරච්චිගේ සමන් නැමති මෙම පුද්ගලයා අත්අඩංගුවට ගෙන ඇති බව සඳහන්.\nසැකකරු 2005 වසරේදී යුද හමුදාවෙන් ඉවත් වී ඇති අතර පසුව වැල්ලේ සුරංගට ගිනි අවි සම්බන්ධ සිදුකරන අපරාධ සඳහා උපදෙස් ලබාදී ඇති බවයි අනාවරණ වී ඇත්තේ.\nසැකකරු සතුව තිබී අයිස් මත්ද්‍රව්‍ය ග්‍රෑම් 215ක් පොලිස් විශේෂ කාර්ය බලකාය භාරයට ගෙන තිබෙනවා.",
       "URL": "https://www.hirunews.lk/234700/වැල්ලේ-සුරංගගේ-ඥාතියෙකු-මත්ද්‍රව්‍ය-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2895"
}