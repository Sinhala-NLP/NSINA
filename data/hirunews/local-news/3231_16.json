{
       "Source": "hirunews",
       "Timestamp": "Wednesday, 24 July 2019 - 13:10",
       "Headline": "ඒකාබද්ධයේ ජනපති අපේක්ෂකයා ගැන දෙමළ ජාතික සන්ධානයෙන් ප්‍රකාශයක්",
       "News Content": "මහින්ද රාජපක්ෂ පාර්ශවයෙන්, ඉදිරිපත් කරන ජනාධිපති අපේක්ෂකයා සම්බන්ධයෙන් සාකච්ඡා කිරීමට සූදානම් බව දෙමළ ජාතික සන්ධාන පාර්ලිමේන්තු මන්ත්‍රී සීනිතම්බි යෝගේෂ්වරන් පවසනවා.\nමඩකලපුව ප්‍රදේශයේදී මාධ්‍ය වෙත අදහස් දක්වමින් ඔහු කියා සිටියේ සිය යෝජනාවලට එම පාර්ශවය එකග වන්නේ නම් එක්සත් ජාතික පක්ෂයට දැනට දී ඇති සහය එම පාර්ශවය වෙත ලබාදීමට හැකියාව පවතින බවයි.\nමේ අතර, අමාත්‍ය මනෝ ගනේෂන් ඊයේ වැලිකඩ බන්ධනාගාරයට පැමිණියේ එහි සිටින එල්.ටී.ටී.ඊ රැදවියන් පිරිසකගේ සුවදුක් බැලීම සදහායි.\nඅනතුරුව මාධ්‍ය වෙත අදහස් දක්වමින් ඔහු කියා සිටියේ දෙමළ දේශපාලන සිරකරුවන් නිදහස් කිරීමට ආණ්ඩුව කටයුතු කළ යුතු බවයි.",
       "URL": "https://www.hirunews.lk/220924/ඒකාබද්ධයේ-ජනපති-අපේක්ෂකයා-ගැන-දෙමළ-ජාතික-සන්ධානයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3231"
}