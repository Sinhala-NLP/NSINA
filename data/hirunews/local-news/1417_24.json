{
       "Source": "hirunews",
       "Timestamp": "Tuesday, 18 January 2022 - 13:19",
       "Headline": "වෙන්නප්පුව දේවස්ථානයකින් හමු වූ ඉපැරණි සොහොන් බිම ගැන පුරාවිද්‍යා පරීක්ෂණ",
       "News Content": "වෙන්නප්පුව - බෝල වත්ත - පරලෝක රාජේෂ්වරියගේ දේවස්ථාන භූමියෙන් හමු වූ ඉපැරණි සොහොන් බිම පිළිබඳ පුරාවිද්‍යා දෙපාර්තමේන්තුව පරීක්ෂණ ආරම්භ කර තිබෙනවා.\nඊයේ දේවස්ථානයේ යෝජිත ඉදිකිරීමක් සඳහා කැණීම් කරමින් සිටින අවස්ථාවේ මෙම සොහොන් බිම හමු වුණා.\nපිහිටි පොළවට අඩි 3ක් පමණ ගැඹුරින් කිසියම් අයෙකුගේ සිරුරක් මිහිදන් කර ඇති කොන්ක්‍රීට්වලින් සකස් කරන ලද පෙට්ටියක් මෙහි දී සොයාගෙන ඇති අතර මීසම භාර පියතුමන් කළ දැනුම්දීමකට අනුව මෙම භූමියට මේ වන විට පොලිස් ආරක්ෂාව ලබා දී තිබෙනවා.\nදේවස්ථානයේ සේවය කරමින් සිටින පූජකවරයෙකු ස්වර්ගස්ථ වූ විට එම සිරුර දේවස්ථානයට ආසන්නයේ මිහිදන් කිරීම කතෝලික ප්‍රජාව විසින් සිදු කරනු ලබනවා.\nඑහෙත් ප්‍රදේවාසීන් සදහන් කළේ, බෝලවත්ත දේවස්ථානය තූළ එවැනි මිහිදන් කිරීමක් මෑත කාලයේ සිදු කර නො මැති නිසා මෙම සොහොන් බිම ඉපැරණි එකක් වීමට ඉඩ ඇති බවයි.",
       "URL": "https://www.hirunews.lk/294328/වෙන්නප්පුව-දේවස්ථානයකින්-හමු-වූ-ඉපැරණි-සොහොන්-බිම-ගැන-පුරාවිද්‍යා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=1417"
}