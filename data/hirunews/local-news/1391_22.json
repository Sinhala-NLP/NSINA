{
       "Source": "hirunews",
       "Timestamp": "Friday, 28 January 2022 - 14:03",
       "Headline": "රාජිතට එරෙහි මෝදර ධීවර වරාය නඩුව යළි මාර්තු අග කැඳවීමට නියෝග (වීඩියෝ)",
       "News Content": "පාර්ලිමේන්තු මන්ත්‍රී රාජිත සේනාරත්න ඇතුලු 3 දෙනෙකුට එරෙහිව මෝදර ධීවර වරාය සම්බන්ධයෙන් පවරා ඇති නඩුව මාර්තු මස 30 වනදා යළි කැඳවීමට අධිකරණය නියෝග කළා.\nඒ එම නඩුව කොළඹ මහාධිකරණ විනිසුරු නවරත්න මාරසිංහ හමුවේ අද (28) කැඳවූ අවස්ථාවේදීයි.\nපාර්ලිමේන්තු මන්ත්‍රී රාජිත සේනාරත්න මෙන්ම වරාය නීතිගත සංස්ථාවේ හිටපු සභාපති උපාලි ලියනගේ සහ එහි හිටපු කළමනාකරණ අධ්‍යක්ෂ නීල් මුණසිංහට එරෙහිව අල්ලස් සහ දූෂණ විමර්ෂණ කොමිසම මගින් මෙම නඩුව ගොනුකර තිබෙනවා.\nඒ මන්ත්‍රීවරයා ධීවර අමාත්‍යවරයා ලෙස කටයුතු කල කාලයේ මෝදර ධීවර වරාය ඉතා අඩු මුදලකට පෞද්ගලික සමාගමකට ලබා දීමෙන් රජයට විශාල පාඩුවක් සිදුකල බවට චෝදනා කරමින්.",
       "URL": "https://www.hirunews.lk/295454/රාජිතට-එරෙහි-මෝදර-ධීවර-වරාය-නඩුව-යළි-මාර්තු-අග-කැඳවීමට-නියෝග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1391"
}