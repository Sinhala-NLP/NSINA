{
       "Source": "hirunews",
       "Timestamp": "Friday, 11 November 2016 - 18:07",
       "Headline": "අයවැය දෙවන වර කියවීමේ විවාදය ඇරඹේ",
       "News Content": "2017 වසරේ අයවැය දෙවන වර කියවීමේ විවාදය අද පාර්ලිමේන්තුවේදී ආරම්භ වුණා.\nඑහිදී ආණ්ඩුවේ සහ විපක්ෂයේ මන්ත්‍රීවරුන් රැසක් අදහස් පළ කළා.\nඅමාත්‍ය කබීර් හෂීම් එහිදී කියා සිටියේ පසුගිය රජය ලබාගත් ණය ගෙවීම සඳහා අකමැත්තෙන් වුවද යම් තීරණ ගැනීමට සිදුවූ බවයි.\nඑහෙත් ඔවුන් මෙන්ම වත්මන් ආණ්ඩුව ද මෙම තත්ත්වයට වගකිව යුතු බව ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති ප්‍රකාශ කළා.\nඔහු වැඩිදුරටත් කියා සිටියේ මන්ත්‍රීවරුන්ගේ විශ්‍රාම වැටුප අත්හිටුවන ලෙස තමන් යෝජනා කරන බවයි.\nසියලූ දෙනා බදු වැඩි කිරීම පිළිබඳව ප්‍රකාශ කළත් පවතින තත්ත්වය අනුව  ඕනෑම ආණ්ඩුවකට එවැනි තීරණ ගැනීමට සිදුවන බවයි අමාත්‍ය සුසිල් ප්‍රේමජයන්ත විවාදයේදී කියා සිටියේ.\nඑහෙත් පාර්ලිමේන්තු මන්ත්‍රී බන්දුල ගුණවර්ධන සඳහන් කළේ පසුගිය රජයේ ව්‍යාපෘති සියල්ලේ වියදමට වඩා වත්මන් ආණ්ඩුවේ පාලනය යටතේ රුපියල අවප්‍රමාණය වීමෙන් රටට පාඩු සිදුවී ඇති බවයි.",
       "URL": "https://www.hirunews.lk/147341/අයවැය-දෙවන-වර-කියවීමේ-විවාදය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4799"
}