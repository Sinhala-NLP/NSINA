{
       "Source": "hirunews",
       "Timestamp": "Saturday, 04 March 2023 - 8:24",
       "Headline": "කච්චතිව් මංගල්‍යයට ඉන්දීය බැතිමතුන් විශාල පිරිසක්",
       "News Content": "කච්චතිව් දූපතේ ශාන්ත අන්තෝනි දේවස්ථානයේ වාර්ෂික මංගල්‍යය ඊයේ (03) ආරම්භ වූ අතර, මේ වනවිට ඉන්දියාවේ සිට බැතිමතුන් විශාල පිරිසක් එහි පැමිණ තිබෙනවා.\nඉන්දියාවේ සිට 2,100 කට අධික බැතිමතුන් පිරිසක් අද උදෑසන වනවිට එහි පැමිණ ඇති බවයි හිරු වාර්තාකරුවන් සඳහන් කළේ.\nඑමෙන්ම කච්චතිව් මංගල්‍යය සඳහා ඉන්දියානුවන් දස දහසක පිරිසක් පැමිණෙනු ඇති බවටයි අපේක්ෂා කරන්නේ.\nඅද (04) අලුයම කච්චතිව් ශාන්ත අන්තෝනි දේවස්ථානයේ දේව මෙහෙය ආරම්භ කරනු ලැබුවේ යාපනය රදගුරු ජස්ටින් ඥාණප්‍රකාසම් පියතුමන් විසින්.",
       "URL": "https://www.hirunews.lk/328946/කච්චතිව්-මංගල්‍යයට-ඉන්දීය-බැතිමතුන්-විශාල-පිරිසක්",
       "Category": "Local News",
       "Parent URL": "https://www.hirunews.lk/local-news.php?pageID=499"
}