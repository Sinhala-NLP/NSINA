{
       "Source": "hirunews",
       "Timestamp": "Saturday, 15 July 2023 - 13:08",
       "Headline": "කොළඹ වරාය නගරයේ වෙරළ තීරය අද ජනතා අයිතියට (වීඩියෝ)",
       "News Content": "මුහුද ගොඩ කර තැනූ කොළඹ වරාය නගරයේ අළුතින් ඉදිකළ වෙරළ තීරය අද ජනතාවට විවෘත කෙරුණා.\nකිලෝමීටර් දෙකක පමණ දුරකින් යුත් මෙම වෙරළ තීරය, එය නැරඹීමට පැමිණෙන දෙස් විදෙස් සංචාරයින් වෙනුවෙන් පහසුකම් රැසකින්ද සමන්විතයි.\nකොළඹ වරාය නගර ව්‍යාපෘතියේ ඉදිකිරීම් මේ වන විටත් සිදුවෙමින් පවතිනවා.\nඒ යටතේ අළුතින් ඉදිවෙන වෙරළ තීරයේ කොටසක් මීට වසරකට පමණ පෙර ජනතාවට විවෘත වුණා.\nඑහි ඉතිරි කොටසද ජනතාව වෙනුවෙන් අද සිට විවෘත වනවා.\nමෙම වෙරළ තීරය නැරඹීමේ අවස්ථාව ඕනෑම අයෙකුට හිමිවන අතර, ඒ් සඳහා කිසිදු අයකිරීමක්ද සිදුවන්නේ නැහැ.\nඑහි පැමිණෙන සංචාරකයින්ට නැවුම් අත්දැකීම් රැසක් ද අත්විදීමට අවස්ථාව හිමි කරදී තිබීම විශේෂත්වයක්.",
       "URL": "https://www.hirunews.lk/341288/කොළඹ-වරාය-නගරයේ-වෙරළ-තීරය-අද-ජනතා-අයිතියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=182"
}