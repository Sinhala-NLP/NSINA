{
       "Source": "hirunews",
       "Timestamp": "Monday, 31 October 2022 - 15:47",
       "Headline": "ඉන්ධන මිල අද අඩු වෙයිද ?",
       "News Content": "ඉන්ධන මිල සූත්‍රයට අනුව සෑම මසකම 01 වැනි දින සහ එම මාසයේ 15 වන දින සංශෝධනය කිරීමට නියමිතව ඇති අතර, ඒ අනුව අද හෝ හෙට දිනයේ එම සංශෝධනය සිදුකිරීමට නියමිතව තිබෙනවා.\nඉන්ධන මිල අද මධ්‍යම රාත්‍රියේ හෝ හෙට දිනයේ අඩු වේ යැයි බලාපොරොත්තුවෙන් ඉන්ධන පිරවුම්හල් හිමියන් ඉන්ධන ඇණවුම් කිරීම ප්‍රමාද කර තිබෙනවා.\nකෙසේවෙතත් ඉන්ධන මිලෙහි අඩුවීමක් සිදු වේ යැයි පාරිභෝගික ජනතාව දැඩි අපේක්ෂාවෙන් සිටිනවා.\nමේ අතර පසුගියදා ඔක්ටේන් 92 වර්ගයේ පෙට්‍රල් ලීටරයක මිල රුපියල් 40කින් සහ ඔටෝ ඩීසල් ලීටරයක මිල රුපියල් 15කින් අඩු කරනු ලැබුවා.\nඒ අනුව මේ වන විටත් ඔක්ටේන් 92 වර්ගයේ පෙට්‍රල් ලීටරයක නව මිල රුපියල් 370 ක්.\nඔටෝ ඩීසල් ලීටරයක මිල රුපියල් 415 ක්.\nකෙසේවෙතත් පසුගියදා අනෙකුත් ඛනිජ තෙල් නිෂ්පාදනවල මිල ගණන්හි වෙනසක් සිදුවූයේ නැහැ.",
       "URL": "https://www.hirunews.lk/319304/ඉන්ධන-මිල-අද-අඩු-වෙයිද",
       "Category": "Local News",
       "Parent URL": "https://www.hirunews.lk/local-news.php?pageID=765"
}