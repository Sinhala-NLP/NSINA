{
       "Source": "hirunews",
       "Timestamp": "Monday, 23 January 2017 - 7:28",
       "Headline": "නායකයින් මර්දනය කර රටක් පාලනය කරන්න බැහැ - හිටපු ජනපති",
       "News Content": "ආණ්ඩුවට නායකයින් මර්දනය කර රටක් පාලනය කළ නොහැකි බව හිටපු ජනාධිපති මහින්ද රාජපක්ෂ ප්‍රකාශ කළා.\nජාතික නිදහස් පෙරමුණ කොළඹ ඊයේ සංවිධාන කර තිබූ  විශේෂ මහ සමුළුවට එක්වෙමිනුයි ඔහු මේ බව කියා සිටියේ.\nසමුළුවට එක්වෙමින් ඒකාබද්ධ විපක්ෂයේ නායක, පාර්ලිමේන්තු මන්ත්‍රී දිනේෂ් ගුණවර්ධන කියා සිටියේ ආණ්ඩුව එලවා දැමීමේ ක්‍රියාමාර්ගය ශක්තිමත්ව ඉදිරියට ගෙන යන බවයි.\nමේ අතර රක්ෂිත බන්ධනාගාරගතව සිටින ජාතික නිදහස් පෙරමුණේ නායක විමල් වීරවංශගේ විශේෂ ප්‍රකාශය එම පක්ෂයේ නියෝජ්‍ය නායක, පාර්ලිමේන්තු මන්ත්‍රී ජයන්ත සමරවීර මෙම සමුළුවට ඉදිරිපත් කළා.",
       "URL": "https://www.hirunews.lk/152653/නායකයින්-මර්දනය-කර-රටක්-පාලනය-කරන්න-බැහැ-හිටපු-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4697"
}