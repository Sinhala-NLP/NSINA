{
       "Source": "hirunews",
       "Timestamp": "Saturday, 04 February 2023 - 11:34",
       "Headline": "වැලිගම - හල්ලල නිවසක ඇති වූ ගැටුමකින් පුද්ගලයෙකු මරුට",
       "News Content": "වැලිගම - හල්ලල ප්‍රදේශයේ නිවසක ඊයේ රාත්‍රියේ ඇති වූ ගැටුමකින් පුද්ගලයෙකු ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ එම නිවසේ මත්පැන් පානය කරමින් සිටි පිරිසක් අතර ඇති වූ බහින් බස්වීමකින් දුරදිගයාමෙන් මෙම ඝාතනය සිදුව ඇති බවයි.\nඑහිදී තියුණු ආයුධයකින් පහරකෑමට ලක්වූ 48 හැවිරිදි පුද්ගලයෙකු මියගොස් තිබෙනවා.\nපසුව පොලිසිය විසින් ඝාතනය සිදුකළ පුද්ගලයා ද අත්අඩංගුවට ගෙන ඇති අතර, ඔහු 21 හැවිරිදි වැලිගම ප්‍රදේශයේ පදිංචිකරුවෙකු බවටයි අනාවරණ වී ඇත්තේ.",
       "URL": "https://www.hirunews.lk/326634/වැලිගම-හල්ලල-නිවසක-ඇති-වූ-ගැටුමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=558"
}