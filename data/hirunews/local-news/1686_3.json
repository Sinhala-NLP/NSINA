{
       "Source": "hirunews",
       "Timestamp": "Friday, 17 September 2021 - 14:29",
       "Headline": "මාත්‍රා දෙක ම ලබා ගත්ත ද අවදානයෙන් සිටින්නැ යි සෞඛ්‍ය අංශයෙන් ඉල්ලීමක් (වීඩියෝ)",
       "News Content": "එන්නත් මාත්‍රා දෙකම ලබාගත්ත ද නිසි සෞඛ්‍ය මාර්ගෝපදේශ පිළිපැදීම නො කළහොත් ජීවිත අවදානම ඉහළ බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් මහතා පවසනවා.\nමේ අතර මෙරට සමස්ත කොවිඩ් ආසාදිතයින් සංඛ්‍යාව ලක්ෂ 5 සීමාවට\nආසන්න වී තිබෙනවා.\nපසුගිය 15 වැනි දා සිදු වූ කොවිඩ් මරණ 118ක් සෞඛ්‍ය සේවා අධ්‍යක්ෂ ජනරාල්වරයා විසින් ඊයේ දිනයේ තහවුරු කරනු ලැබුවා.\nමෙලෙස මියගොස් ඇත්තේ කාන්තාවන් 57 දෙනෙකු සහ පිරිමි පුද්ගලයින් 61ක්.\nමෙලෙස දෛනික කොවිඩ් මරණ සංඛ්‍යාව 120ට අඩුවෙන් වාර්තා වූයේ දින 37 කට පසුවයි.\nගෙවුණු දින 5ක් පුරා මෙරට කොවිඩ් මරණ සංඛ්‍යාව 150ට වඩා අඩු අගයකින් වාර්තා වුණා.\nමෙරට සමස්ත කොවිඩ් මරණ සංඛ්‍යාව මේ වන විට දැක්වෙන්නේ 11,817ක් වශයෙන්.\nමේ අතර ගෙවුණු දිනයේ මෙරටින් කොවිඩ් ආසාදිතයින් 2,271 දෙනෙකු වාර්තා වුණා.\nඔවුන් සියලුදෙනා අලුත් අවුරුදු පොකුරේ ආශ්‍රිතයින්.\nමේ වනවිට මෙරට සමස්ත කොවිඩ් ආසාදිතයින්ගේ සංඛ්‍යාව ලක්ෂ 5කට ආසන්න වෙමින් තිබෙනවා.\nඑම සංඛ්‍යාව දැක්වෙන්නේ 498,694ක් ලෙසයි,\nතවදුරටත් සක්‍රීය කොවිඩ් ආසාදිතයින්ගේ සංඛ්‍යාව 58,287ක් වන අතර, සුවය ලබා රෝහල්වලින් පිට ව ගොස් ඇති සංඛ්‍යාව 428,590ක්,",
       "URL": "https://www.hirunews.lk/282473/මාත්‍රා-දෙක-ම-ලබා-ගත්ත-ද-අවදානයෙන්-සිටින්නැ-යි-සෞඛ්‍ය-අංශයෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1686"
}