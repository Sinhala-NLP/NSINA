{
       "Source": "hirunews",
       "Timestamp": "Friday, 17 September 2021 - 21:34",
       "Headline": "උපාධිධාරී අභ්‍යාසලාභීන්ගේ පුහුණු කාලසීමාව දෙසැම්බර් 31 දක්වා දීර්ඝ කෙරේ",
       "News Content": "උපාධිධාරී අභ්‍යාසලාභීන්ගේ පුහුණු කාලසීමාව මේ වසරේ දෙසැම්බර් 31 දක්වා දීර්ඝ කිරීමට අමාත්‍ය මණ්ඩලය තීරණය කර තිබෙනවා.\nරාජ්‍ය සේවා, පළාත් සභා හා පළාත් පාලන අමාත්‍යාංශය නිවේදනයක් නිකුත් කරමින් සදහන් කළේ, ඒ අනුව දැනට එම අභ්‍යාසලාභීන් සිටින ස්ථානවල ම පුහුණුව සඳහා යොදවන බවයි.\nඑම කාලසීමාවට අදාළ ව අභ්‍යාසලාභී පුහුණු දීමනාව ගෙවීමට ද පියවර ගන්නා ලෙසට උපදෙස් ලබා දී තිබෙනවා.\nඒ සදහා අවශ්‍ය ප්‍රතිපාදන සිය අමාත්‍යාංශය විසින් ගෙවන බවයි රාජ්‍ය සේවා, පළාත් සභා හා පළාත් පාලන අමාත්‍යාංශය සියලු ම දිස්ත්‍රික් ලේකම්වරුන් හා ප්‍රාදේශීය ලේකම්වරුන් වෙත දැනුම් දී ඇත්තේ.",
       "URL": "https://www.hirunews.lk/282504/උපාධිධාරී-අභ්‍යාසලාභීන්ගේ-පුහුණු-කාලසීමාව-දෙසැම්බර්-31-දක්වා-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1685"
}