{
       "Source": "hirunews",
       "Timestamp": "Sunday, 10 April 2022 - 15:27",
       "Headline": "විදේශ අමාත්‍යවරයා නොබැඳි රටවල රාජතාන්ත්‍රිකයන් දැනුවත් කරයි",
       "News Content": "නොබැඳි ව්‍යාපාරයේ සාමාජික රටවල රාජ්‍යතාන්ත්‍රිකයන්, ශ්‍රී ලංකාවේ තත්ත්වය සම්බන්ධයෙන් දැනුවත් කිරීමට විදේශ කටයුතු අමාත්‍ය මහාචාර්ය ජී.එල්. පීරිස් කටයුතු කළ බව විදේශ කටයුතු අමාත්‍යාංශය සඳහන් කළා.\nඒ සඳහා නොබැඳි රටවල මහ කොමසාරිස්වරුන් සහ තානාපතිවරුන් සමඟ පසුගිය හත්වනදා විදේශ කටයුතු අමාත්‍යාංශයේදී රැස්වීමක් ද පවත්වා තිබෙනවා.\nශ්‍රී ලංකාවේ වර්ධනයන් මෙන්ම පවතින දේශපාලන හා ආර්ථික වාතාවරණය සම්බන්ධයෙන් මෙහිදී සාකච්ඡා කළ බවයි විදේශ කටයුතු අමාත්‍යාංශය වැඩිදුරටත් සඳහන් කළේ.\nත්‍රස්තවාදය වැළැක්වීමේ පනත සහ ව්‍යවස්ථා ප්‍රතිසංස්කරණ මෙන්ම ජාත්‍යන්තර මූල්‍ය අරමුදල සමඟ පැවැත්වීමට නියමිත සාකච්ඡා සම්බන්ධයෙන් ද මෙහිදී අදහස් පළ වූ බව එමඟින් නිකුත් නිවේදනයේ සඳහන්.",
       "URL": "https://www.hirunews.lk/301647/විදේශ-අමාත්‍යවරයා-නොබැඳි-රටවල-රාජතාන්ත්‍රිකයන්-දැනුවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1239"
}