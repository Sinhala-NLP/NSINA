{
       "Source": "hirunews",
       "Timestamp": "Thursday, 18 August 2016 - 15:00",
       "Headline": "කැළණිවැලි දුම්රියට ගල් ගැසූ දෙදෙනෙකු රක්ෂිත බන්ධනාගාරයට",
       "News Content": "අවිස්සාවේල්ලේ සිට කොළඹ කොටුව දක්වා ධාවනය වෙමින් තිබූ කැළණිවැලි දුම්රියකට ගල් ගැසූ සිද්ධිය සම්බන්ධයෙන් ඊයේ අත්අඩංගුවට ගත් සැකකරුවන් තුන්දෙනාගෙන් දෙදෙනෙකු ලබන 26 වනදා දක්වා රක්ෂිත බන්ධනාගාර ගත කෙරුණා.\nඒ ඔවුන් කොළඹ මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nසිද්ධිය සම්බන්ධයෙන් අත්අඩංගුවට ගත් අනෙක් 17 හැවිරිදි බාල වයස්කාර සැකකරු මාකොළ ළමා නිවාසයකට යොමු කිරීමටයි වැඩබලන මහේස්ත්‍රාත් චන්දන කලන්සූරිය මෙහිදී නියෝග කළේ.\nමෙම තරුණයින් තුන්දෙනා  නාරාහේන්පිට පොලීසිය විසින් ඊයේ අත්අඩංගුවට ගැණුනේ නාරාහේන්පිට පොලිස් රෝහල අසලින් ගමන් කරමින් තිබූ දුම්රියට ගල් ප්‍රහාර එල්ල කිරීමේ චෝදනාවටයි.",
       "URL": "https://www.hirunews.lk/140921/කැළණිවැලි-දුම්රියට-ගල්-ගැසූ-දෙදෙනෙකු-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4918"
}