{
       "Source": "hirunews",
       "Timestamp": "Monday, 28 August 2023 - 8:56",
       "Headline": "ප්‍රතිලාභීන් ලක්ෂ අටකට අස්වැසුම මුදල් අද බැංකුවලට (වීඩියෝ)",
       "News Content": "අස්වැසුම ප්‍රතිලාභීන් අතුරෙන් නිවැරදිව තොරතුරු තහවුරු කරගත් ප්‍රතිලාභීන් ලක්ෂ 8 ක් සඳහා ජූලි මාසයට අදාළ මුදල් බැංකුවට අද (28) බැර කරන බව මුදල් රාජ්‍ය අමාත්‍ය ෂෙහාන් සේමසිංහ ප්‍රකාශ කළා.\nඒ අනුව ප්‍රතිලාභීන්ට හෙට සිට බැංකුවලින් මුදල් ලබාගැනීමට හැකි බවයි ඔහු කියා සිටියේ.\nතොරතුරු කඩිනමින් තහවුරු කරගැනීමෙන් අනතුරුව ඉතිරි ප්‍රතිලාභීන් සඳහා දීමනා මුදල් ගෙවීමට පියවර ගන්නා බවද රාජ්‍ය අමාත්‍යවරයා ප්‍රකාශ කළා.\nමේ වනවිට අභියාචනා සහ විරෝධතා සම්බන්ධව සමීක්ෂණ කටයුතු ආරම්භ කර ඇති බවත්, එය අවසන් වූ වහාම සියලු ප්‍රතිලාභීන්ට ගෙවීම් කළ හැකි වනවා.\nඅස්වැසුම ප්‍රතිලාභ ලබාගැනීම සඳහා දැනට ලක්ෂ 15 ක පිරිසක් තේරී පත්ව සිටින අතර, ලක්ෂ 10 ක් පමණ වන අභියාචනා සහ එක්ලක්ෂ 20,000 ක් පමණ වන විරෝධතා ඉදිරිපත්ව තිබෙනවා.",
       "URL": "https://www.hirunews.lk/346371/ප්‍රතිලාභීන්-ලක්ෂ-අටකට-අස්වැසුම-මුදල්-අද-බැංකුවලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=67"
}