{
       "Source": "hirunews",
       "Timestamp": "Saturday, 12 November 2022 - 18:04",
       "Headline": "සූරියවැව මහවැලිකඩආර වැවේ අතුරුදහන් වූ දස හැවිරිදි දැරියගේ සිරුර සොයාගනී",
       "News Content": "සූරියවැව මහවැලිකඩආර වැවේ ඔරුවක් පෙරළීයෑමෙන් සිදුවූ අනතුරකින් අතුරුදන්වූ ගැහැණු ළමුන් තිදෙනාගෙන් 10 හැවිරිදි දැරියගේ සිරුර සොයාගෙන තිබෙනවා.\nසූරියවැව මහවැලිකඩආර වැවේ ඔරුවක් පෙරළීයෑමෙන් සිදුවූ අනතුරකින් ගැහැණු ළමුන් තිදෙනෙකු අතුරුදන් වූ අතර අනතුර සිදුවන අවස්ථාවේ ඔරුවේ පුද්ගලයින් 8 දෙනෙකු ගමන් කර තිබුනා.\nඔරුවේ ගමන් කළ බිලිඳෙකු ඇතුළු 5 දෙනෙකුව එම අවස්ථාවේදීම බේරාගැනීමට ගම්වාසීන්ට හැකිවුනා.\nදියේ ගිලී බේරාගත් මාස 8ක බිලිඳාගේ තත්ත්වය බරපතළ නොවන බවට වාර්තා වෙන බව පොලීසිය සඳහන් කළා.\nඒ අනුව මේ වනවිට අතුරුදන් වී ඇත්තේ 18 සහ 17 යන වයස්වල පසුවූ ගැහැණු දරුවන් දෙදෙනායි.",
       "URL": "https://www.hirunews.lk/320243/සූරියවැව-මහවැලිකඩආර-වැවේ-අතුරුදහන්-වූ-දස-හැවිරිදි-දැරියගේ-සිරුර-සොයාගනී",
       "Category": "Local News",
       "Parent URL": "https://www.hirunews.lk/local-news.php?pageID=739"
}