{
       "Source": "hirunews",
       "Timestamp": "Monday, 04 October 2021 - 9:39",
       "Headline": "යතුරු පැදියකින් පැමිණ කාන්තාවකගේ රන් මාලයක් කොල්ල කෑ අයෙක් අත්අඩංගුවට",
       "News Content": "වැල්ලවාය තණමල්විල ප්‍රධාන මාර්ගයේ හදපානාගල ප්‍රදේශයේ දී මාර්ගයේ ගමන් කරමින් සිටි කාන්තාවකගේ ගෙල බැදි රන් මාලය යතුරු පැදියකින් පැමිණි පුද්ගලයින් දෙදෙනකු විසින් කොල්ල කා තිබෙනවා.\nපසු ව වැල්ලවාය පොලිස් ස්ථානයේ නිලධාරීන් සිදු කල විමර්ශනයක දී මෙම කොල්ලයට සම්බන්ධ ප්‍රධාන සැකකරු යතුරු පැදිය ද සමඟ අත්අඩංගුවට ගත් බව වාර්තා වෙනවා.\nමෙම සිද්ධියට සම්බන්ධ අනෙක් සැකකරු මේ වනවිට පලාගොස් ඇති අතර, එම සැකකරු අත්අඩංගුවට ගැනීම සදහා විමර්ශන ක්‍රියාත්මකයි.\nඅත්අඩංගුවට ගත් සැකකරු හදපානාගල ප්‍රදේශයේම පදිංචි වයස අවුරුදු විසිපහක පුද්ගලයෙකු වෙන අතර, සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත ව තිබෙනවා.\nසිද්ධිය සම්බන්ධයෙන් වැල්ලවාය පොලිසිය විසින් ඉදිරි විමර්ශන සිදු කෙරෙනු ඇති.",
       "URL": "https://www.hirunews.lk/284002/යතුරු-පැදියකින්-පැමිණ-කාන්තාවකගේ-රන්-මාලයක්-කොල්ල-කෑ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1651"
}