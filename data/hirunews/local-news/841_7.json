{
       "Source": "hirunews",
       "Timestamp": "Tuesday, 27 September 2022 - 14:43",
       "Headline": "නිමක් නැති වන අලි ගැටලුවෙන් අනුරාධපුරයට පීඩා (වීඩියෝ)",
       "News Content": "නිමක් නො මැති අලි මිනිස් ගැටුමෙන් මහියංගණය සහ මිනිපේ ප්‍රදේශයේ ජනතාව පීඩාවට පත් ව ඇති අතර, අනුරාධපුර ප්‍රදේශයේ මිනිස් ජීවිත දෙකක් ද වන අලින්ට බිලි වී තිබෙනවා.\nමහියංගනය සහ මිනිපේ ප්‍රාදේශීය ලේකම් කාර්යාලවලට අයත් හදගනාව,මොරයාය, වේරගංතොට, සොරබොර,මහියංගණ නගරය ,පගරගම්මණ, මාපාකඩවැව ආදී ගම්මානවල ජනතාව නිරන්තරයෙන් වන අලි ගැටලුවෙන් පීඩා විඳිනවා.\nමහවැලි ගඟ අවට සැරිසරණ 70 දෙනෙකුගෙන් පමණ සමන්විත මෙම වන අලි රංචුව රාත්‍රීය ළංවත් ම ප්‍රදේශයේ අසරණ ගොවීන්ගේ වගාවන් විනාශ කිරීමට පැමිණෙන්නේ එම ගම්මානවල ජනතාවට ජීවිත අවදානමක් රැගෙන යි.\nවන අලි පහර දීමෙන්, මහියංගනය සොරබොරවැව ප්‍රදේශයේ නිවාස 4කට ද හානි සිදු කර තිබෙනවා.",
       "URL": "https://www.hirunews.lk/316439/නිමක්-නැති-වන-අලි-ගැටලුවෙන්-අනුරාධපුරයට-පීඩා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=841"
}