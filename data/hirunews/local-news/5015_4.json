{
       "Source": "hirunews",
       "Timestamp": "Wednesday, 08 June 2016 - 10:12",
       "Headline": "මිලිනවන්නට ගිය දැරියකට පණ දුන් දික්වැල්ලේ පොලිස් නිලධාරීන්-(ඡායාරූප)",
       "News Content": "පාසල් නිල ඇඳුමින් සැරසී මුහුදට පැන සිය දිවි නසා ගැනීමට තැත් කළ 17 හැවිරිදි පාසල් සිසුවියක් බේරා ගැනීමට ඊයේ (07) උදෑසන දික්‌වැල්ල පොලිසියේ නිලධාරීහු සමත් වුණාග\nපොලිසිය ඉදිරිපිට මුහුදට දැරිය පනිනවා ඇසින් දුටු ප්‍රදේශවාසියෙකු පොලිසිය දැනුවත් කිරීමත් සමඟ වහාම ක්‍රියාත්මක වූ දික්‌වැල්ල පොලිසියේ නිලධාරීන් මීටර් 100 කට වඩා ඈතට ගසාගෙන ගොස්‌ කරවටක්‌ ජලයේ ගිලී සිටි දැරිය බේරා ගැනීමට සමත් වී තිබෙනවා.\nනිළධාරීන් තම දිවි නොතකා කටයුතු කළ ආකාරය ප්‍රදේශවාසීන්ගේ නොමද ප්‍රශංසාවට ද ලක්වුණා.\nදික්‌වැල්ල පොලිස්‌ වසමේ ග්‍රාමීය ප්‍රදේශයක ජීවත් වන  ග්‍රාමීය පාසලක අධ්‍යාපනය ලබන මෙම දැරිය මිතුරියක විසින් ලබා දුන් දුරකථන අංකයක්‌ අනුව දුරකථනයෙන් සම්බන්ධතා පැවැත්වූ හමුදා සෙබළෙකු මාස 2ක්‌ තිස්‌සේ ඇය සමඟ කතා නොකිරීම නිසා සිත්තැවුල පත්ව මෙසේ දිවි නසා ගැනීමට තැත්කළ බව දැරිය පොලිසියට කළ ප්‍රකාශයේ සදහන්.\nඅදාළ දැරිය දෙමාපියන්ට භාරදී තිබෙනවා.\nදික්වැල්ල පොලිසීය මේ සම්බන්ධයෙන් වැඩිදුර පරික්ෂණ මෙහෙයවනවා.",
       "URL": "https://www.hirunews.lk/135029/මිලිනවන්නට-ගිය-දැරියකට-පණ-දුන්-දික්වැල්ලේ-පොලිස්-නිලධාරීන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5015"
}