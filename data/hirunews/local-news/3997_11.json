{
       "Source": "hirunews",
       "Timestamp": "Tuesday, 10 April 2018 - 9:09",
       "Headline": "මහනුවර නිවසකින් මළ සිරුරු තුනක් හමුවෙයි",
       "News Content": "මහනුවර - මැණික්හින්න - රම්බඩවත්ත ප්‍රදේශයේදී සැක කටයුතු ලෙස පිළිස්සී මිය ගිය එකම පවුලේ පියා, දියණිය සහ පුතෙකුගේ මළ සිරුරු අද (10) උදෑසන සොයා ගැනුණා.\nඒ, ප්‍රදේශවාසීන්ගෙන් ලද තොරතුරකට අනුවයි.\nමිය ගොස් ඇත්තේ 36 හැවිරිදි පියා, 13 හැවිරිදි දියණිය සහ 5 හැවිරිදි පුත්‍රයායි.\nනිවසේ කාමරයක් තුළ තිබියදී මෙලෙස පිළිස්සී මිය ගොස් සිටි පුද්ගල මළ සිරුරු සොයා ගැනුණා.\nඔවුන්ගේ මව විදෙස්ගතව සිටින අතර දරුවන් දෙදෙනා මෙතෙක් හැදී වැඩී ඇත්තේ පියාගේ භාරයේයි.\nඔවුන් පසුගිය කාලසීමාවේදී දැඩි ආර්ථික අපහසුතාවලට ද මුහුණ දී ඇති බවටයි වාර්තා වන්නේ.\nකෙසේ වෙතත්, මෙම මරණ පිළිබද පශ්චාත් මරණ පරීක්ෂණ පැවැත්වීම මේ වන වට ආරම්භ වී තිබෙනවා.\nමැණික්හින්න පොලිසිය සිද්ධිය සම්බන්ධයෙන් වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/188063/මහනුවර-නිවසකින්-මළ-සිරුරු-තුනක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3997"
}