{
       "Source": "hirunews",
       "Timestamp": "Tuesday, 05 December 2017 - 18:52",
       "Headline": "මහින්ද නැතිව දිනන බව මහින්ද කියයි",
       "News Content": "නිදහස් පක්ෂයේ නීතිරීති උල්ලංඝනය කරමින් වෙනත් පක්ෂයකට අනුබල දෙන සාමාජිකයන්ට එරෙහිව පක්ෂ ව්‍යවස්ථාවට අනුකූලව නීතිය ක්‍රියාත්මක කරන බව අමාත්‍ය මහින්ද සමරසිංහ පවසනවා.\nඔහු මේ බව කියා සිටියේ නිදහස් පක්ෂ මූලස්ථානයේ අද පැවති මාධ්‍ය හමුවකට එක්වෙමින්.\nඒකාබද්ධ විපක්ෂයේ පාර්ශවය පක්ෂයට පැමිණ පක්ෂය ශක්තිමත් කළ යුතු බවත්, මහින්ද රාජපක්ෂ හිටපු ජනාධිපතිවරයා යටතේ මෙහෙයවු පසුගිය මහ මැතිවරණයේදී පසුබැසීමක් සිදුවූ බවත්, ඔහු කියා සිටියා.\nහිටපු ජනාධිපතිවරයාගේ සහය ලබා ගැනීමකින් තොරව ඉදිරි මැතිවරණය ජයග්‍රහණය කළ හැකිදැයි මෙහිදී මාධ්‍යවේදියෙකු විමසූ පැනයකට පිළිතුරු ලබාදෙමින් අමාත්‍යවරයා කියා සිටියේ ඔහු නොමැතිව ජයග්‍රහණය කළ හැකි බවයි.",
       "URL": "https://www.hirunews.lk/177660/මහින්ද-නැතිව-දිනන-බව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4186"
}