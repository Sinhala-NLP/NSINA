{
       "Source": "hirunews",
       "Timestamp": "Friday, 19 February 2016 - 9:07",
       "Headline": "ඕපනායක රිය අනතුරකින් පස් හැවිරිදි දැරියක් ජීවිතක්ෂයට",
       "News Content": "බදුල්ල - කොළඹ මාර්ගයේ ඕපනායක - ඊරියගස්මුල්ල ප්‍රදේශයේදී ජිප් රථයක් සහ ත්‍රිරෝද රථයක් මුහුණට මුහුණලා ගැටීමෙන් සිදුවූ අනතුරකින් වයස අවුරුදු 5ක දැරියක් ජීවිතක්ෂයට පත්වී තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ ඊයේ පස්වරුවේ සිදුවූ මෙම අනතුරේදී තවත් පුද්ගලයින් දෙදෙනෙකු තුවාල ලැබූ බවයි.\nත්‍රිරෝද රථයේ පිටුපස පුද්ගලයින් තිදෙනෙකු ගමන් කර ඇති අතර තුවාල ලැබූවන් අතර සිටි කුඩා දැරිය රෝහල් ගත කිරීමෙන් අනතුරුව ජීවිතක්ෂයට පත්වී තිබෙනවා.\nමෙසේ මියගොස් ඇත්තේ උඩවෙල -  ඕපනායක ප්‍රදේශයේ පදිංචි දැරියක්.",
       "URL": "https://www.hirunews.lk/126617/ඕපනායක-රිය-අනතුරකින්-පස්-හැවිරිදි-දැරියක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=5162"
}