{
       "Source": "hirunews",
       "Timestamp": "Wednesday, 28 April 2021 - 8:12",
       "Headline": "චීන ආරක්ෂක ඇමති දිවයිනට",
       "News Content": "චීන ආරක්ෂක අමාත්‍ය ජනරාල් වෙයි ෆෙන්ග්හි දෙදින නිළ සංචාරයක් සදහා ඊයේ දිවයිනට පැමිණියා.\nඔහුත් සමග එරට ඉහළ පෙළේ නිලධාරීන් 37 දෙනෙකුගෙන්  සමන්විත දූත කණ්ඩායමක් රාත්‍රී 10.50ට චීන ගුවන් හමුදාවට අයත් බී 4026 දරණ විශේෂ යානයෙන් දිවයිනට පැමිණි බවයි ගුවන් තොටුපළ හිරු වාර්තාකරු සදහන් කළේ.\nචීන ආරක්ෂක අමාත්‍යවරයා ශ්‍රී ලංකාවේ රැදී සිටින කාලය තුළ ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂ හමුවී ද්වීපාර්ශවීය සාකච්ඡා සිදුකිරීමට නියමිතයි.\nවත්මන් රජය බලයට පත් වූ පසු, චීන රජයේ අමාත්‍යවරයෙකු මෙරටට පැමිණි ප්‍රථම අවස්ථාවද මෙය වනවා.",
       "URL": "https://www.hirunews.lk/269743/චීන-ආරක්ෂක-ඇමති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1991"
}