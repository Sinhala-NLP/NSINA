{
       "Source": "hirunews",
       "Timestamp": "Friday, 26 February 2021 - 13:38",
       "Headline": "වියැකී යන උරුමය (වීඩියෝ)",
       "News Content": "වගකිව යුතු බලධාරින්ගේ නිසි අවධානයට යොමු නොවීම හේතුවෙන් මෙරට ඓතිහාසික සිද්ධස්ථාන වැනසී යන අයුරු විවිධ අවස්ථාවල වාර්තා වනවා.\nකීර්ති ශ්‍රී රාජසිංහ රජ සමයේ වැඩ අරඹා ශ්‍රී වික්‍රම රාජසිංහ සමයේ වැඩ අවසන් කර ඇති බව කියැවෙන අරණායක - සැලව රජ මහා විහාරය ශ්‍රී වික්‍රම රාජසිංහ රජු විසින් මොරොන්තොට ධම්මකන්ද නාහිමියන්ට පිදූ බවට දැක්වෙන සෙල්ලිපියක් ද මෙම විහාරස්ථානයේ දැකිය හැකියි.\nපුරාවිද්‍යා දෙපාර්තමේන්තුවට අයත් මෙම විහාරස්ථානය එක් පසෙකින් ගිලා බැසීමකට ලක්ව ඇති අතර, බිතුසිතුවම් ද ක්‍රම ක්‍රමයෙන් විනාශ වෙමින් පවතින බවයි ප්‍රදේශවාසීන් පෙන්වා දෙන්නේ.",
       "URL": "https://www.hirunews.lk/263734/වියැකී-යන-උරුමය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2123"
}