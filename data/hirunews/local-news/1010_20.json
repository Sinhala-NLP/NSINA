{
       "Source": "hirunews",
       "Timestamp": "Monday, 18 July 2022 - 16:33",
       "Headline": "ඉන්ධන ලබා ගැනීමට පැමිණි පොලිස් නිලධාරින්ට තර්ජන කළ පිරිසක් සොයා විමර්ශන",
       "News Content": "පොළොන්නරුව කදුරුවෙල ඉන්ධන පිරවුම්හලේ ඉන්ධන ලබා ගැනීමට පැමිණි සිරිපුර පොලි ස්ථානයේ පොලිස් නිලධාරින් පිරිසකට පුද්ගලයන් කිහිප දෙනෙකු තර්ජනය කර තිබෙනවා.\nඉකුත් 13 වැනි දා මෙම සිදුවීම සිදු වී ඇති අතර, සිරිපුර පොලිසියේ සැරයන්වරයකු විසින් පොළොන්නරුව පොලිසියට මෙම සිද්ධිය පිළිබඳ පැමිණිලි කර ඇති බව සඳහන්.\nමෙම පොලිස් නිලධාරින් පිරිස පොලිස් යතුරු පැදියක ඉන්ධන ටැංකිය ගලවා, පොලිස් ජීප් රථයකින් ඉන්ධන පිරවුම්හලට පැමිණ ඇති බව යි වාර්තා වන්නේ.\nඑහි දී නවතා තිබූ ජීප් රථය අසලට පැමිණි පිරිසක් අදාළ නිලධාරින් පිරිසට තර්ජනය කර ඇත්තේ, නිල ඇඳුම නො හැඳ සිටියා නම් පහර දෙන බව පවසමින්.\nසැකකරුවන් අත් අඩංගුවට ගැනීම සඳහා පොළොන්නරුව පොලිසිය විසින් පරීක්ෂණ මෙහෙයවනු ඇති.",
       "URL": "https://www.hirunews.lk/310316/ඉන්ධන-ලබා-ගැනීමට-පැමිණි-පොලිස්-නිලධාරින්ට-තර්ජන-කළ-පිරිසක්-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=1010"
}