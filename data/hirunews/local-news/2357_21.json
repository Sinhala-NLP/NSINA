{
       "Source": "hirunews",
       "Timestamp": "Sunday, 01 November 2020 - 13:13",
       "Headline": "දේශීයව නිෂ්පාදනය කෙරෙන පළමු කඨින චීවරය විවීම ඇරඹේ (වීඩියෝ)",
       "News Content": "දේශීයව නිෂ්පාදනය කරන පළමු කඨින චීවරය විවීම මැදිරිගිරිය බිසෝපුර නව උදා ගම්මානයේ පිහිටි දේශීය අත්යන්ත්‍ර රෙදිපිළි නිෂ්පාදන ආයතනයේදී අද(01) ආරම්භ වුණා.\nඒ, හිටපු ජනාධිපති මෛත්‍රිපාල සිරිසේන සහ රොෂාන් රණසිංහ සහ දයාසිරි ජයසේකර යන රාජ්‍ය අමාත්‍යවරුන්ගේ ප්‍රධානත්වයෙන්.\nමෙහිදී බතික් අත්යන්ත්‍ර රෙදි හා දේශීය ඇඟළුම් නිෂ්පාදන රාජ්‍ය අමාත්‍ය දයාසිරි ජයසේකර සඳහන් කළේ වසරකදී භික්ෂුන් වහන්සේට අවශ්‍ය වන සිවුරු 40,000 ක් මෙන්ම කඨින චීවර දස දහසක් දේශීයව නිෂ්පාදනය කිරීමේ කටයුතු කඩිනමින් ආරම්භ කරන බවයි.",
       "URL": "https://www.hirunews.lk/253766/දේශීයව-නිෂ්පාදනය-කෙරෙන-පළමු-කඨින-චීවරය-විවීම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2357"
}