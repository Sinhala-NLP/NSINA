{
       "Source": "hirunews",
       "Timestamp": "Friday, 18 March 2022 - 14:31",
       "Headline": "සමාජවාදී තරුණ සංගමයේ විරෝධතාකරුවන් විසිර යයි",
       "News Content": "ආණ්ඩුවේ ක්‍රියා කලාපයට විරෝධය පළ කරමින් ජනතා විමුක්ති පෙරමුණේ සමාජවාදී තරුණ සංගමය ආරම්භ කළ විරෝධතා පාගමන ජනාධිපති කාර්යාලයේ පිවිසුමෙන් ඇතුළු වී එම ස්ථානයේද විරෝධතාවයේ නිරත වීමෙන් පසු මේ වනවිට අවසන්ව තිබෙනවා.\nමරදාන - ටෙක්නිකල් මංසන්ධියෙන් අද පෙරවරුවේ ආරම්භ කළ විරෝධතාව පිටකොටුව, කොටුව ඔස්සේ ගොස් ජනාධිපති කාර්යාලය අසලට පැමිණියා.\nඑහිදී කොළඹ කොටුව අවට දැඩි රථවාහන තදබදයක්ද හටගත් අතර, පසුව ඔවුන් ජනාධිපති කාර්යාලය අසලට පැමිණ එහිදී පිවිසුමෙන් ඇතුළුවීමට උත්සාහ කිරීමේදී ඔවුන් සහ ආරක්ෂක අංශ නිලධාරීන් අතර තරමක උණුසුමක්ද හට ගෙන තිබුණා.",
       "URL": "https://www.hirunews.lk/299779/සමාජවාදී-තරුණ-සංගමයේ-විරෝධතාකරුවන්-විසිර-යයි",
       "Category": "Local News",
       "Parent URL": "https://www.hirunews.lk/local-news.php?pageID=1286"
}