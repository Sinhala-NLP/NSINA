{
       "Source": "hirunews",
       "Timestamp": "Monday, 03 July 2023 - 8:22",
       "Headline": "ජෝ බයිඩ්න් යුරෝපයේ සංචාරයකට සැරසෙයි",
       "News Content": "ඇමරිකානු ජනාධිපති ජෝ බයිඩ්න් යුරෝපයේ සංචාරයකට සූදානම් වනවා. ඔහුගේ මෙම තුන් දින සංචාරයේදී ලිතුවේනියාවේ පැවැත්වෙන නේටෝ සමුළුවකට සහභාගිවීමට නියමිත අතර බි්‍රතාන්‍යය, පින්ලන්තයට යාමටද නියමිතයි.\nජූලි 9 වනදා බි්‍රතාන්‍යට ළඟාවන ජනාධිපති බයිඩ්න්, වින්ඩ්සර් මන්දිරයේදී තුන්වන චාල්ස් රජු මුණගැසීමට නියමිතයි. මෙය රජුගේ රාජාභිෂේකයෙන් පසු ඇමරිකානු ජනාධිපතිවරයාගේ මුල්ම හමුවීම බවයි විදෙස් මාධ්‍ය වාර්තා සඳහන් කළේ.\nඅනතුරුව ඇමරිකානු ජනාධිපති ජෝ බයිඩ්න්, අග්‍රාමාත්‍ය රිෂී සුනක් සමඟ සාකච්ඡාවකට එක්වීමට නියමිතයි.",
       "URL": "https://www.hirunews.lk/339810/ජෝ-බයිඩ්න්-යුරෝපයේ-සංචාරයකට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=218"
}