{
       "Source": "hirunews",
       "Timestamp": "Wednesday, 29 September 2021 - 8:34",
       "Headline": "වරායේ සිර වූ බහාලුම් 800න් 400ක් එළියට",
       "News Content": "කොළඹ වරාය තුළ සිර වී තිබූ අත්‍යාවශ්‍ය ආහාර සහිත බහලුම් 800න් 400ක් පමණ මේ වන විටත් නිදහස් කර ඇති බව වාර්තා වනවා.\nඒවා නිදහස් කර ගැනීම ප්‍රමාද වී තිබුණේ පැවති ඩොලර් හිඟය හේතුවෙන්.\nකෙසේ වෙතත්, පසුගිය දා අගමැතිවරයා ප්‍රකාශ කර සිටියේ, කඩිනමින් ඒවා නිදහස් කරන ලෙසට යි.\nඒ අනුව බහලුම් නිදහස් කිරීමට අවශ්‍ය ඩොලර් සංචිත නිකුත් කිරීමට මහ බැංකුව කටයුතු කර තිබුණා.\nකෙසේ වෙතත් ආහාර ආනයනයකරුවන්ගේ සංගමය ප්‍රකාශ කළේ මහ බැංකුව තවදුරටත් ඩොලර් ලබාදුනහොත් ඉතිරි බහලුම් තොගය ද නිදහස් කරගැනීමට හැකියාව ලැබෙන බවයි.\nමේ අතර, රජය විසින් සහල් ආනයනය කිරීමට ගත් තීරණයත් සමග කඩිනමින් එම සහල් තොග මෙරටට ගෙන්වා ගැනීම සදහා තානාපති කාර්යාල හරහා මේ වන විට කටයුතු කරමින් සිටින බව රාජ්‍ය අමාත්‍ය ලසන්ත අලගියවන්න කොළඹ ඊයේ පැවති මාධ්‍ය හමුවකට එක්වෙමින් ප්‍රකාශ කළා.",
       "URL": "https://www.hirunews.lk/283520/වරායේ-සිර-වූ-බහාලුම්-800න්-400ක්-එළියට",
       "Category": "Local News",
       "Parent URL": "https://www.hirunews.lk/local-news.php?pageID=1662"
}