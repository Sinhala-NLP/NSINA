{
       "Source": "hirunews",
       "Timestamp": "Tuesday, 28 February 2017 - 7:43",
       "Headline": "රජයේ වෛද්‍යවරුන් අද මධ්‍යම පළාත තුළ වැඩ වර්ජනයේ",
       "News Content": "මාළඹේ පෞද්ගලික වෛද්‍ය විද්‍යාලයට එරෙහිව රජයේ වෛද්‍යවරුන් අද මධ්‍යම පළාත තුළ පැය 4ක සංකේත වර්ජනයක් ආරම්භ කරනවා.\nරජයේ වෛද්‍ය නිලධාරීන්ගේ සංගමයේ ලේකම් වෛද්‍ය හරිත අලුත්ගේ සඳහන් කළේ උදෑසන 8 සිට දහවල් 12 දක්වා මෙම වර්ජනය ක්‍රියාත්මක කරන බවයි.\nවයඹ පළාතේ රජයේ වෛද්‍ය නිලධාරීන්ගේ සංගමයේ වෛද්‍යවරුන් ඊයේ ආරම්භ කළ සංකේත වැඩ වර්ජනය අද පෙරවරු 8න් අවසන් වනවා.\nමාළඹේ පෞද්ගලික වෛද්‍ය විද්‍යාලයට විරෝධය පළ කරමින් රජයේ වෛද්‍යවරුන් සිය විරෝධතා ක්‍රියාමාර්ග ඌව පළාතෙන් ආරම්භ කළේ පසුගිය 21 වන දායි.\nපසුව එය දකුණු, උතුරුමැද සහ නැගෙනහිර පළාත්වල ද ක්‍රියාත්මක කළා.",
       "URL": "https://www.hirunews.lk/155628/රජයේ-වෛද්‍යවරුන්-අද-මධ්‍යම-පළාත-තුළ-වැඩ-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=4639"
}