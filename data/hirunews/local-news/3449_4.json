{
       "Source": "hirunews",
       "Timestamp": "Monday, 18 March 2019 - 10:17",
       "Headline": "පාදයේ පැටලුනු මද්ද ඉවත්කළ මෙහෙයුම (ඡායාරූප)",
       "News Content": "හබරණ, දිගම්පතහා රක්ෂිතයේ වෙසෙන ඇතෙකුගේ පාදයේ පැටලී තිබූ මද්දක් දැඩි මෙහෙයුමකින් අනතුරුව ඉවත් කිරීමට වන ජීවී නිලධාරීන්ට හැකියාව ලැබී තිබෙනවා.\nදඩයම්කරුවෙකු විසින් අටවන ලද මද්ද සත්වයාගේ ඉදිරිපස දකුණු පාදයේ පැටලී පාදය තුවාල වී සිටියදීයි මෙම සත්වයා හමුව ඇත්තේ.\nඅප වාර්තාකරු කියා සිටියේ ඇතා නිර්වින්දනයකර පදයේ පැටලී තිබූ මද්ද ඉවත් කිරීමේ මෙහෙයුම සදහා පැය පහක පමණ කාලයක් ගතවූ බවයි.\nඋස අඩි 08ක් පමණ වන මෙම ඇතා වයස අවුරුදු 12 ක් පමණ වන බවයි ගිරිතලේ වන ජීවී පශු වෛද්‍ය සමීර කලිගුආරච්චි පවසා සිටියේ.\nඡායාරූප - පොළොන්නරුව, රොෂාන් තුෂාර",
       "URL": "https://www.hirunews.lk/212639/පාදයේ-පැටලුනු-මද්ද-ඉවත්කළ-මෙහෙයුම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3449"
}