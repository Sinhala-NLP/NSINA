{
       "Source": "hirunews",
       "Timestamp": "Tuesday, 31 January 2017 - 10:29",
       "Headline": "කෝටිපති ව්‍යාපාරික නිමල් පතිරණට සිදුවූ දේ හෙළිවේ",
       "News Content": "පසුගිය 23 වැනි දින රෝහල් ගතව සිටියදී අතුරුදන්වූ මැණික් ව්‍යාපාරික නිමල් පතිරණ කළුබෝවිල රෝහල අසල ප්‍රදේශයේ ගිලන්ව වැටී සිටියදී හමුවී තිබෙනවා.\nඔහුගේ මානසික තත්වය ව්‍යාකූල වීම නිසා සිහි මද ගතියෙන් රෝහලෙන් පිටවගොස් ඇති බවත් ඔහු මහ මඟ ඇවිදිමින් සිටින්නට ඇති බවත් විශ්වාස කෙරෙනවා.\nමහ මඟ සිහිසුන්ව වැටී සිටි පුද්ගලයෙකු පිළිබදව ප්‍රදේශවාසීන් පොලිසියට දැනුම්දී ඇති අතර කොහුවල පොලිසිය පැමිණ සෝදිසි කිරීමේදී මොහු නිමල් පතිරණ බවට හදුනාගෙන තිබෙනවා.\nඅතුරුදන් වීමෙන් පසු මොහුව සෙවීම සඳහා පොලිස් කණ්ඩායම් තුනක්ද යොදවා තිබුණා.\nමේ වනවිට ඔහු කළුබෝවිල රෝහලේ ප්‍රතිකාර ලබන බවයි වාර්තා වන්නේ.",
       "URL": "https://www.hirunews.lk/153313/කෝටිපති-ව්‍යාපාරික-නිමල්-පතිරණට-සිදුවූ-දේ-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4684"
}