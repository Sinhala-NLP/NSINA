{
       "Source": "hirunews",
       "Timestamp": "Monday, 26 November 2018 - 12:03",
       "Headline": "මහ දවාලේ රඹුක්කනදී සිදුවූ රන් අාභරණ කොල්ලය",
       "News Content": "රඹුක්කන නගරයේ පිහිටි රන් අාභරණ වෙළඳසැලක සිදුවූ මංකොල්ල කෑමේ සිද්ධියකට සම්බන්ධ සැකකරුවන් තිදෙනෙකු අත්අඩංගුවට ගෙන තිබෙනවා.\nපසුගිය 21 වනදා පස්වරුවේ රන් අාභරණ මිලදී ගන්නා මුවාවෙන් පුද්ගලයෙකු වෙළඳසැලට පැමිණෙනවා.\nඅනතුරුව අදාල පුද්ගලයා රුපියල් ලක්ෂ නවයකට අධික වටිනාකමකින් යුත් රන් අාභරණ කොල්ල කා පලා යන අතර සැකකරු කොල්ලකෑම සිදුකරන ආකාරය වෙළඳසැලේ සවිකර තිබූ ආරක්ෂිත කැමරාවල සටහන් වී තිබුණා.\nඑම දර්ශන ඔස්සේ පරීක්ෂණ පැවැත්වූ පොලිසිය සැකකරුවන් කොල්ලයට පැමිණි මෝටර් රථය සමඟ ඉඹුල්ගස්දෙණිය ප්‍රදේශයේදී පෙරේදා අත්අඩංගුවට ගත් බව අප වාර්තාකරු පැවසුවේ.\nසැකකරුවන් මෙම මංකොල්ලය සඳහා පැමිණි මෝටර් රථය කුලී පදනම මත ලබාගත් එකක් බවට තොරතුරු අනාවරණය වී ඇති අතර කොල්ල කෑ රන් අාභරණවලින් කොටසක් උකස් තබා ඇති බවට හෙළිවී තිබෙනවා.\nඅත්අඩංගුවට ගත් සැකකරුවන් කෑගල්ල මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුව ලබන 29 වනදා දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/204939/මහ-දවාලේ-රඹුක්කනදී-සිදුවූ-රන්-අාභරණ-කොල්ලය",
       "Category": "Local News",
       "Parent URL": "https://www.hirunews.lk/local-news.php?pageID=3633"
}