{
       "Source": "hirunews",
       "Timestamp": "Saturday, 05 December 2020 - 22:30",
       "Headline": "මාඳුරුඔය රක්ෂිතයේ නිදන් හෑරූ තිදෙනෙක් අත්අඩංගුවට",
       "News Content": "මාඳුරුඔය ජාතික රක්ෂිතයේ - ඔමුණුගල පුරාවිද්‍ය භුමියේ නිදන් හාරමින් සිටි පුද්ගලයින් තිදෙනෙකු උපකරණ තොගයක් සමඟ අද (05) පස්වරුවේ අත්අඩංගුවට ගෙන තිබෙනවා.\nමෙලෙස අත්අඩංගුවට ගැනුණු සැකකරුවන් ඊයේ (04) උදෑසන රක්ෂිතයට ඇතුළු වී නිදන් හෑරීම ආරම්භ කර ඇති බවයි ඔවුන්ගෙන් කළ ප්‍රශ්න කිරීම් වලදී අනාවරණය වී ඇත්තේ.\nඅත්අඩංගුවට පත් සැකකරුවන් මැදිරිගිරිය සහ හඹරණ ප්‍රදේශ වල පදිංචිකරුවන් බවයි වාර්තා වන්නේ.\nසැකකරුවන් දෙහිඅත්තකණ්ඩිය මහේස්ත්‍රාත් අධිකරණයට ඉදිරිපත් කිරීමට නියමිත බවයි අප වාර්තාකරු සඳහන් කළේ.",
       "URL": "https://www.hirunews.lk/256388/මාඳුරුඔය-රක්ෂිතයේ-නිදන්-හෑරූ-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2292"
}