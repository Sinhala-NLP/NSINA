{
       "Source": "hirunews",
       "Timestamp": "Tuesday, 19 January 2021 - 9:10",
       "Headline": "ගතවූ පැය විසි හතර තුළ ලොව පුරා පන්ලක්ෂය ඉක්මවූ ආසාදිතයන් සංඛ්‍යාවක්",
       "News Content": "ගතවූ පැය විසි හතර තුළ අලුතින් කොරෝනා ආසාදිතයන් පන්ලක්ෂ 57,891 දෙනෙකු වාර්තාවීමත් සමඟ ලොව පුරා සමස්ත ආසාදිත සංඛ්‍යාව නව කෝටි 59 ලක්ෂ 90,091 දක්වා ඉහළ ගොස් තිබෙනවා.\nවැඩිම ආසාදිතයින් සංඛ්‍යාවක් ඊයේ දිනයේ ඇමරිකාවෙන් වාර්තාවී ඇති අතර, එම සංඛ්‍යාව එක්ලක්ෂ 76,864 ක්.\nගතවූ පැය විසි හතර තුළ ඇමරිකාවේ නව මරණ 1,842 ක් වාර්තාවීමත් සමඟ එරට මුළු මරණ සංඛ්‍යාව ද හාරලක්ෂ 7,198 දක්වා ඉහළ ගොස් තිබෙනවා.\nබ්‍රිතාන්‍යයෙන් ඊයේ දිනයේ නව ආසාදිතයන් 38,598 දෙනෙකු වාර්තාවී ඇති අතර, ඒ අනුව එරට මුළු ආසාදිත සංඛ්‍යාව ඉහළ ගොස් ඇත්තේ තිස් තුන්ලක්ෂ 95,959 ක් ලෙසයි.\nබ්‍රිතාන්‍යයේ මුළු මරණ සංඛ්‍යාව 89,261ක් ලෙස දැක්වෙනවා.\nඇමරිකාවට පසුව වැඩිම කොරෝනා මරණ සංඛ්‍යාවක් බ්‍රසීලයෙන් වාර්තාවී ඇති අතර, එම සංඛ්‍යාව දෙලක්ෂ 9,868 ක්.",
       "URL": "https://www.hirunews.lk/260089/ගතවූ-පැය-විසි-හතර-තුළ-ලොව-පුරා-පන්ලක්ෂය-ඉක්මවූ-ආසාදිතයන්-සංඛ්‍යාවක්",
       "Category": "Local News",
       "Parent URL": "https://www.hirunews.lk/local-news.php?pageID=2203"
}