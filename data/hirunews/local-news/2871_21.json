{
       "Source": "hirunews",
       "Timestamp": "Tuesday, 03 March 2020 - 16:32",
       "Headline": "කොළොන්නාව නගර සභාවේ හිටපු සභාපතිට වරෙන්තු",
       "News Content": "කොළොන්නාව නගර සභාවේ හිටපු සභාපති රවීන්ද්‍ර උදයශාන්ත දොඩම්පේගමට කොළඹ මහාධිකරණය අද වරෙන්තු නිකුත් කළා.\nඒ, ඉඩමක් ලබාදෙන බව පවසා පුද්ගලයෙකුගෙන් රුපියල් මිලියන 64ක මුදල් ලබා ගැනීම ඇතුළු චෝදනා 15ක් යටතේ එවකට බස්නාහිර පළාත් ප්‍රධාන අමාත්‍යවරයා ලෙස කටයුතු කළ ප්‍රසන්න රණතුංගට අමතරව ඔහුගේ බිරිදට සහ තවත් ව්‍යාපාරිකයෙකුට එරෙහිව නීිතිපතිවරයා පවරා ඇති නඩුවට අදාළවයි.\nමීට පෙර නඩු වාරයකදී අද දිනයේ සාක්ෂි ලබාදීම සඳහා අධිකරණයේ පෙනී සිටින ලෙස ඔහුට සිතාසි නිකුත් කර තිබුණද ඔහු නොපැමිණීම හේතුවෙන් කොළඹ මහාධිකරණ විනිසුරු මංජුල තිලකරත්න මෙලෙස වරෙන්තු නිකුත් කළා.",
       "URL": "https://www.hirunews.lk/235701/කොළොන්නාව-නගර-සභාවේ-හිටපු-සභාපතිට-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=2871"
}