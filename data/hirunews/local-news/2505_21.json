{
       "Source": "hirunews",
       "Timestamp": "Saturday, 22 August 2020 - 12:45",
       "Headline": "හදිසි විදුලිය බිඳවැටීම ගැන සොයන කමිටුව පැලවත්තේ පද්ධති පාලන මධ්‍යස්ථානයට",
       "News Content": "රට පුරා සිදුවූ හදිසි විදුලිය බිඳවැටීම සම්බන්ධයෙන් සොයාබැලීමට පත් කළ කමිටුව, අද බත්තරමුල්ල - පැලවත්තේ පිහිටි ලංකා විදුලිබල මණ්ඩල පද්ධති පාලන මධ්‍යස්ථානයේ නිරීක්ෂණ චාරිකාවක නිරතවුණා.\nඑහිදී කමිටු නිලධාරීන් එම මධ්‍යස්ථානයේ කටයුතු සිදුවන ආකාරය පිළිබඳව සොයාබැලීමක නිරතවූ බවයි වාර්තාවන්නේ.\nමෙම කමිටුව සකස් කරන වාර්තාව අනිද්දා විෂයභාර අමාත්‍ය ඩලස් අලහප්පෙරුම වෙත භාරදීමට කටයුතු කරන බව එම කමිටුවේ සාමාජිකයෙකු හිරු ප්‍රවෘත්ති අංශයට සඳහන් කළා.\nකෙරවලපිටිය ග්‍රිඞ් උපපොළේ ඇති වූ දෝෂයට අදාළව ක්‍රියාත්මක කළ විදුලිය විසන්ධි කිරීම ඊයේ සිට නතර කෙරුණු අතර, මේ වනවිට විදුලිබල පද්ධතිය ස්ථාවර මට්ටමක පවතින බවයි විදුලි ඉංජිනේරුවරුන් කියා සිටියේ.",
       "URL": "https://www.hirunews.lk/248372/හදිසි-විදුලිය-බිඳවැටීම-ගැන-සොයන-කමිටුව-පැලවත්තේ-පද්ධති-පාලන-මධ්‍යස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=2505"
}