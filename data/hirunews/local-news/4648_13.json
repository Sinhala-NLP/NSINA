{
       "Source": "hirunews",
       "Timestamp": "Wednesday, 22 February 2017 - 16:02",
       "Headline": "වව්නියාවේ සුසාන භූමියක් හදිසියේ හාරයි (ඡායාරූප)",
       "News Content": "වව්නියාව තච්චිනාකුලම්හි පිහිටි සුසාන භූමියක එල්.ටී.ටී.ඊ ආයුධ හෝ රත්තරන් ඇති බවට ලැබුනු තොරතුරකට අනුව වව්නියාව පොලීසිය හා පොලිස් විශේෂ කාර්ය බලකාය විසින් අද (22)  සිදු කළ කැනීමකදී කිසිවක් හමු වී නොමැති බව අප වාර්තාකරු සඳහන් කරනවා.\nඅදාළ සුසාන භූමියේ කිසිවෙකු විසින් රාත්‍රී කාලයේදී අවස්ථා කිහිපයකදී හොර රහසේ කැනීම් කරන බවට වව්නියාව පොලීසියට ලැබුනු තොරතුරකට අනුවයි මෙම කැණීම සිදුකර තිබෙන්නේ.\nපොලීසිය හා පොලිස් විශේෂ කාර්ය බලකා නිලධාරීන් විසින් පස් කපන යන්ත්‍ර මගින් මෙම කැණීම සිදු කරනු ලැබුවා.\nකෙසේ වෙතත් අදාළ ස්ථානයෙන් කිසිවක් හමු නොවූ අතර හොර රහසේ කැනීම් කළ තැනත්තා සෙවීමට මේවනවිට පරික්ෂණ අරම්භකර තිබෙනවා.",
       "URL": "https://www.hirunews.lk/155179/වව්නියාවේ-සුසාන-භූමියක්-හදිසියේ-හාරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4648"
}