{
       "Source": "hirunews",
       "Timestamp": "Tuesday, 14 March 2017 - 16:55",
       "Headline": "සෝමාලි කොල්ලකරුවන් පැහැරගත් නෞකාව පිළිබඳ විදේශ අමාත්‍යාංශයත් අවධානයෙන්",
       "News Content": "සෝමාලියානු මුහුදු කොල්ලකරුවන් පැහැරගත් බවට වාර්තාවූ නෞකාවේ ශ්‍රී ලාංකික කාර්ය මණ්ඩලයේ ආරක්ෂාව සහ සුබසාධනය තහවුරු කිරීම සඳහා පියවර ගනිමින් සිටින බව විදේශ කටයුතු අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ ඒ සඳහා නාවික නියෝජිතායතන, අදාළ බලධාරීන් මෙන්ම විදේශ රටවල පිහිටි ශ්‍රී ලාංකික දූත මණ්ඩල සමඟ අඛන්ඩව සම්බන්ධ වෙමින් සිද්ධිය පිළිබඳව වැඩිදුර කරුණු අනාවරණ කරගැනීමට  පියවර ගනිමින් සිටින බවයි.\nමූලික විමසීම්වලදී හෙළිවී ඇත්තේ මෙම නෞකාව ශ්‍රී ලංකාවේ ලියාපදිංචි කර නොමැතිවූවත් එහි ශ්‍රී ලාංකිකයින් අටදෙනෙකු සේවය කළ බවයි.",
       "URL": "https://www.hirunews.lk/156849/සෝමාලි-කොල්ලකරුවන්-පැහැරගත්-නෞකාව-පිළිබඳ-විදේශ-අමාත්‍යාංශයත්-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=4614"
}