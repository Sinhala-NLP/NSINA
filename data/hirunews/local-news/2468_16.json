{
       "Source": "hirunews",
       "Timestamp": "Tuesday, 08 September 2020 - 17:50",
       "Headline": "ඉදිරි පැය 36 තුළ දිවයිනේ ප්‍රදේශ රැසකට මිලිමීටර 75 ඉක්මවූ වැසි",
       "News Content": "ඉදිරි පැය තිස්හය තුළ බස්නාහිර, සබරගමුව, මධ්‍යම සහ වයඹ පළාත් සහ ගාල්ල, මාතර සහ මන්නාරම දිස්ත්‍රික්කවලට මිලිමීටර 75 ඉක්මවූ වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම ඌව පළාත, අම්පාර සහ මඩකලපුව දිස්ත්‍රික්කවලත් හෙට පස්වරු දෙකෙන් පසුව තැනින් තැන වැසි හෝ ගිගුරුම් සහිත වැසි ඇතිවිය හැකියි.\nදිවයින හරහා උතුර, උතුරු මැද සහ වයඹ පළාත්වලත්, ත්‍රිකුණාමලය, හම්බන්තොට, මහනුවර සහ නුවරඑළිය දිස්ත්‍රිකකවලත් විටින් විට හමන පැයට කිලෝමීටර 50 ක පමණ තරමක තද සුළං ඇතිවිය හැකි බවයි කාලගුණ විද්‍යා දෙපාර්තමේන්තුව වැඩිදුරටත් නිවේදනය කළේ.",
       "URL": "https://www.hirunews.lk/249735/ඉදිරි-පැය-36-තුළ-දිවයිනේ-ප්‍රදේශ-රැසකට-මිලිමීටර-75-ඉක්මවූ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2468"
}