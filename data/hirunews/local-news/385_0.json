{
       "Source": "hirunews",
       "Timestamp": "Friday, 28 April 2023 - 10:44",
       "Headline": "IMF ගිවිසුම පාර්ලිමේන්තුවට දාලා නැහැ, ඒත් ඡන්දෙ තියෙනවා - ලක්ෂ්මන් කිරිඇල්ල",
       "News Content": "ජාත්‍යන්තර මූල්‍ය අරමුදල සමඟ ඇති කර ගත් ගිවිසුම පාර්ලිමේන්තුවට ඉදිරිපත් කර නොමැති බවත් ඒ වෙනුවට විස්තීරණ අරමුදල් පහසුකම් යටතේ කළ ඉල්ලීම පමණක් ඉදිරිපත් කර තිබෙන බවත් විපක්ෂයේ ප්‍රධාන සංවිධායක ලක්ෂ්මන් කිරිඇල්ල ඊයේ (27) පාර්ලිමේන්තුවේ දී කියා සිටියා.\nතව ද එතුමා සඳහන් කළේ ගිවිසුමේ අන්තර්ගතය පිළිබඳ කිසිදු දැනුවත් විමක් නොමැතිව වාද විවාද පවත්වන බවයි.\nජාත්‍යන්තර මූල්‍ය අරමුදලෙන් ණය ලබා ගැනීම සම්බන්ධව දින තුනක විවාදයක් මේ දිනවල පාර්ලිමේන්තුවේ දී පැවත්වෙනවා.\nවිවාද‍යේ දී වැඩිදුර අදහස් දක්වමින් එතුමා සඳහන් කළේ ජාත්‍යන්තර මූල්‍ය අරමුදල සමඟ ඇති කර ගත් ගිවිසුමේ කොන්දේසිවලට තම පක්ෂය විරුද්ධ වන බවයි.\nපාර්ලිමේන්තුවේ දී වැඩිදුර අදහස් දැක් වූ පාර්ලිමේන්තු මන්ත්‍රී ලක්ෂ්මන් කිරිඇල්ල මෙසේ ද පැවසුවා.\n\" සභාපතිතුමා දැන් අපි අයි.එම්.එෆ් ගිවිසුම ගැන කතා කලාට තවමත් ගිවිසුම සභාවට ඉදිරිපත් කරලා නෑ. මේ ඉදිරිපත් කරලා තියෙන්නේ විස්තීරණ අරමුදල් පහසුකම් යටතේ කළ ඉල්ලීම විතරයි. නමුත් ඉදිරිපත් කරන්න ඕනේ ගිවිසුමයි. ගිවිසුමක්වත් නැතුව තමයි අපි මේ වාද විවාද කරන්නේ. ගිවිසුමේ මොනවද තියෙන්නේ කියන්නවත් අපි දන්නේ නෑ. අපි ජනාධිපතිතුමාට කිහිප සැරයක්ම කිව්වා ගිවිසුමේ අඩංගු කරුණු අපිට ලබා දෙන්න කියලා නමුත් කිසිම කරුණක් අපිට ලබා දුන්නේ නෑ.\"",
       "URL": "https://www.hirunews.lk/333668/imf-ගිවිසුම-පාර්ලිමේන්තුවට-දාලා-නැහැ-ඒත්-ඡන්දෙ-තියෙනවා-ලක්ෂ්මන්-කිරිඇල්ල",
       "Category": "Local News",
       "Parent URL": "https://www.hirunews.lk/local-news.php?pageID=385"
}