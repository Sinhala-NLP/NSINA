{
       "Source": "hirunews",
       "Timestamp": "Tuesday, 17 November 2020 - 15:07",
       "Headline": "අර්ජුනගෙන් ක්‍රීඩා ඇමතිට ලිපියක්",
       "News Content": "මෙම මස 26වැනිදා ආරම්භ කිරිමට සැලසුම් කර තිබෙන ලංකා ප්‍රිමියර් ලීග් තරගාවලියේ විනිවිදභාවය සම්බන්ධයෙන් ප්‍රශ්න කරමින් හිටපු ක්‍රිකට් නායක අර්ජුන රණතුංග මහතා විසින් ක්‍රීඩා අමාත්‍ය නාමල් රාජපක්ෂ මහතා වෙත ලිපියක් යොමු කර තිබෙනවා.\nහිටපු ක්‍රිකට් නායකයා යොමුකළ එම ලිපිය මගින් ප්‍රධාන කරුණු 6ක් සදහා අවධානය යොමුකර තිබෙන්වා.\nඑම කරණු වන්නේ\n1. LPL තරගාවලිය ජගත් ක්‍රිකට් කවුන්සල විසින් අනුමත කර තිබේද ? ඊට ඔවුන් ඍජු මැදිහත් වීමක් තිබෙනවා ද ?\n2.LPL තරගාවලිය ජගත් ක්‍රිකට් කවුන්සලයේ දූෂණ මර්දන නිලධාරීන් අධීක්ෂණය කරන්නේද ?\n3 අයි. සී. සී. දූෂණ මර්දන නිලධාරීන් මෙම තරගාවලිය අධීක්ෂණය නොකරන්නේ නම් එම කාර්යය සිදුවන මෙරට ආචාර්ය ධර්ම පද්ධතිය කුමක්ද ?\n4 .තරගාවලියට එක්වන ක්‍රීඩකයින් ගිවිසුම් ගත්වන්නේ කවුරුන් සමඟ ද? ශ්‍රී ලංකා ක්‍රිකට් ආයතනය සමගද එසේ නැතිනම් කණ්ඩායම් හිමිකරුවන් සමඟ ද?\nලංකා ප්‍රිමියර් ලීග් තරගාවලිය පාලනය කිරීමට ක්‍රිකට් ආයතනයට ඇති හැකියාව සම්බන්ධයෙන් ද මෙම ලිපියෙන් රණතුංග මහතා ප්‍රශ්න කර ඇති අතර කණ්ඩායම් හිමිකරුවන් පිලිබදව ක්‍රීඩා අමාත්‍යවරයාගේ අවධානය යොමු කර ලෙසත් ඔහු වැඩිදුරටත් ඉල්ලා සිටිනවා.\nමිට අමතරව දේශීය තරග පාවාදීමක් සම්බන්ධයෙන් චෝදනා එල්ල වී ඇති පුද්ගලයෙකු LPL තරගාවලියේ අධ්‍යක්ෂවරයා ලෙස කටයුතු කිරීම සම්බන්ධයෙන් ද අවධානය යොමු කර ලෙස මෙම ලිපිය මගින් අර්ජුන රණතුංග මහතා, ක්‍රීඩා අමාත්‍යවරයාගෙන් වැඩිදුරටත් ඉල්ලා සිටිනවා.",
       "URL": "https://www.hirunews.lk/254940/අර්ජුනගෙන්-ක්‍රීඩා-ඇමතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=2327"
}