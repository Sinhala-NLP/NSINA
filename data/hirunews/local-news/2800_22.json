{
       "Source": "hirunews",
       "Timestamp": "Sunday, 12 April 2020 - 16:53",
       "Headline": "රාගම සහ වැලිසර රෝහල්වල කාර්ය මණ්ඩලයේ 27 දෙනෙකු නිරෝධායනයට (ඡායාරූප)",
       "News Content": "රාගම සහ වැලිසර රෝහල්වල සෞඛ්‍ය කාර්ය මණ්ඩලයේ 27 දෙනෙකු මන්නාරම, මුලන්කාවිල් ප්‍රදේශයේ පිහිටි නාවික හමුදා නිරෝධායන මධ්‍යස්ථානය වෙත යොමු කර තිබෙනවා.\nජාඇල - සුදුවැල්ල ප්‍රදේශයෙන් සොයා ගන්නා ලද කොරෝනා ආසාදිතයා ඇසුරු කළ රාගම - උතුරු කොළඹ ශික්ෂණ රෝහලට පැමිණ සිටි අයෙකුට මෙම වෛරසය ආසාදනය වීම හේතුවෙනුයි එම රෝහලේ සේවකයන් 22 සහ වැලිසර ලය රෝහලෙහි 5 දෙනෙකු අද මෙලෙස නිරෝධායනයට යොමු කරනු ලැබුවේ.\nජාඇල - සුදුවැල්ල ප්‍රදේශයේ ස්වයං නිරෝධායනයට ලක් කර සිටි 28 දෙනෙකු එම නිරෝධායනය කටයුතු මගහැර සිටීම හේතුවෙන් පසුගිය 9 වන දා නාවික හමුදා නිලධාරීන් සිය භාරයට ගෙන නිරෝධායනය සඳහා යොමු කරනු ලැබුවා.\nපසුව අනාවරණ වූයේ ඉන් 6 දෙනෙකුට එම වෛරසය ආසාදනය වී ඇති බවයි. එම පිරිස ඇසුරු කළ රාගම ශික්ෂණ රෝහලට පැමිණ සිටි පුද්ගලයෙකුට ද වෛරසය ආසාදනය වී ඇති බව පසුව අනාවරණ වුණා.",
       "URL": "https://www.hirunews.lk/238477/රාගම-සහ-වැලිසර-රෝහල්වල-කාර්ය-මණ්ඩලයේ-27-දෙනෙකු-නිරෝධායනයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2800"
}