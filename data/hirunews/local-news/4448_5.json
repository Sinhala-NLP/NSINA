{
       "Source": "hirunews",
       "Timestamp": "Wednesday, 28 June 2017 - 16:46",
       "Headline": "අල්ලස් ගත් හිටපු OICට වසර 28ක සිරදඬුවමක්",
       "News Content": "හලාවත පොලිස් ස්ථානයේ, බුද්ධි අංශයේ හිටපු ස්ථානාධිපතිවරයාට බරපතල වැඩ සහිත වසර 28ක සිරදඬුවමක් අද (28) නියම කර තිබෙනවා.\nසිරදඬුවම අමතර රුපියල් ලක්ෂ 05ක දඩ මුදලක් ද අධිකරණය මගින් නියම කළ බවයි අප වාර්තාකරු සදහන් කළේ.\nඋප පොලිස් පරීක්ෂක හේරත් මුදියන්සේලාගේ උදය හේරත් නමැති  සැකකරු 2008 වසරේදී, අතුරුදන් වූ පුද්ගලයෙක් සොයාදෙන බවට පවසා ඥාතීන්ගෙන් රුපියල් ලක්ෂ තුන හමාරක අල්ලස් මුදලක් ලබාගෙන ඇති අතර ඒ අනුව චෝදනා 08ක් යටතේ අල්ලස් කොමිසම සැකකරුට එරෙහිව මෙම නඩුව ගොනුකර තිබුණා.\nකොළඹ මහාධිකරණය විසින් මෙම නඩුව විභාගයට ගත් අතර ගොනුකර තිබූ චෝදනා 08න් චෝදනා 04කට සැකකරු වැරදිකරු වී තිබෙනවා.\nඒ, අනුව එක් චෝදනාවකට වසර 07 බැගින් අවුරුදු 28ක් වසර 07ක් තුල ගෙවීයන පරදී බරපතල වැඩ සහිත සිරදඬුවමක් අධිකරණය විසින් නියම කෙරුණා.",
       "URL": "https://www.hirunews.lk/164607/අල්ලස්-ගත්-හිටපු-oicට-වසර-28ක-සිරදඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=4448"
}