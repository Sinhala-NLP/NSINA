{
       "Source": "hirunews",
       "Timestamp": "Saturday, 31 July 2021 - 13:16",
       "Headline": "රිෂාඩ් බදියුදීන්ගේ නිවසේ මියගිය ඉෂාලිනීගේ දේහයේ දෙවන පශ්චාත් මරණ පරීක්ෂණය ඇරඹේ (වීඩියෝ)",
       "News Content": "පාර්ලිමේන්තු මන්ත්‍රී රිෂාඩ් බදියුදීන්ගේ නිවසේ මෙහෙකාර සේවයේ යෙදී සිටියදී පිලිස්සී මිය ගිය ඉෂාලිනී ජූඩ් දැරියගේ දේහය පිළිබඳ දෙවන පශ්චාත් මරණ පරීක්ෂණය මේ වනවිට පැවැත්වෙනවා.\nඒ, අදාළ මරණ පරීක්ෂණය සිදුකිරීමට පත්කළ විශේෂඥ කණ්ඩායම විසින් පේරාදෙණිය ශික්ෂණ රෝහලේදීයි.\nඑම කටයුතු අද (31) පෙරවරු 9 ට පමණ ආරම්භ වූ අතර, අදාළ පශ්චාත් මරණ පරීක්ෂණය අද දිනයේදීම සිදුකර අවසන් කිරීමට නියමිත බවයි වාර්තා වන්නේ.\nඉෂාලිනී ජූඩ් දැරියගේ දේහය අධිකරණ නියෝග මත ඊයේ ගොඩගෙන පේරාදෙනිය ශික්ෂණ රෝහල වෙත යොමු කෙරුණා.\nමේ අතර, මෙම සිද්ධිය සම්බන්ධයෙන් සිදුකෙරෙන විමර්ශනවලට අදාළව ප්‍රකාශ සටහන් කර ගැනීම තවදුරටත් සිදුකෙරෙන අතර, ඒ අනුව විමර්ශන කණ්ඩායම් අද අවිස්සාවේල්ල ප්‍රදේශයට පැමිණ විමර්ශන සිදුකර තිබෙනවා.",
       "URL": "https://www.hirunews.lk/278486/රිෂාඩ්-බදියුදීන්ගේ-නිවසේ-මියගිය-ඉෂාලිනීගේ-දේහයේ-දෙවන-පශ්චාත්-මරණ-පරීක්ෂණය-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1784"
}