{
       "Source": "hirunews",
       "Timestamp": "Sunday, 20 December 2015 - 19:23",
       "Headline": "අර්තාපල්, පරිප්පු, මුංඇට සහ සෝයා පරිභෝජනය ඉහළට",
       "News Content": "වෙළදපළේ එළවළු මිල ගණන් ඉහළ යාම නිසා අර්තාපල්, පරිප්පු, මුං ඇට, හාල්මැස්සන් සහ සෝයා පරිභෝජනය ඉහළ ගොස් තිබෙනවා.\nපසුගිය කාලයේ දිවයිනට බලපා අයහපත් කාලගුණ තත්ත්වයත් සමඟ එළවළු නිෂ්පාදනයට බාධා එල්ල වුණා. ඉල්ලූමට සරිලන සැපයුමක් වෙළදපොළට නිකුත් කිරීමට නොහැකිවීම හේතුවෙන් එළවළු මිල ගණන් ඉහළ ගොස් ඇති බවයි ආර්ථික මධ්‍යස්ථාන කළමනාකරණ භාරයන් සදහන් කළේ. කැරට්, බීට්රූට්, ගෝවා, ලීක්ස් සහ බෝංචි ආදී එළවළුවල මිල ගණන් ඉහළ ගොස් තිබෙනවා. මේ හේතුවෙන් පාරිභෝගිකයන් විකල්ප ආහාර සඳහා යොමුව ඇති බවයි වාර්තා වන්නේ.\nඒ අනුවයි අර්තාපල්, පරිප්පු, මුංඇට, හාල්මැස්සන් සහ සෝයා පරිභෝජනය ඉහළ ගොස් ඇත්තේ.",
       "URL": "https://www.hirunews.lk/122466/අර්තාපල්-පරිප්පු-මුංඇට-සහ-සෝයා-පරිභෝජනය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=5241"
}