{
       "Source": "hirunews",
       "Timestamp": "Friday, 20 April 2018 - 8:14",
       "Headline": "ටිකට් දෙන ත්‍රීවිල් මීටර් අද සිට අනිවාර්යයි",
       "News Content": "මගීන්ට බිල්පතක් නිකුත් කළ හැකි මීටර් ත්‍රීරෝද රථ සඳහා සවිකිරීම අද (20) සිට අනිවාර්ය වනවා.\nඒ අනුව දිවයිනේ සියලූම ත්‍රීරෝද රථ ගමනාන්තයේදී මගීන්ට බිල්පතක් ලබාදිය යුතුයි.\nඑසේ බිල්පත් නිකුත් නොකෙරෙන ත්‍රීරෝද රථ සම්බන්ධයෙන් අදාළ අංශ වෙත පැමිණිලි කිරීමේ අවස්ථාව මගීන්ට පවතිනවා.\nත්‍රීරෝද රථවලට මෙම මීටරය සවිකිරීම සඳහා මාස 06 ක සහන කාලයක් ලබාදී තිබූ අතර, එය අදින් අවසන් වන බවයි මාර්ග ආරක්ෂාව පිළිබඳ ජාතික සභාවේ සභාපති, වෛද්‍ය සිසිර කෝදාගොඩ කියා සිටියේ.\nකෙසේ වෙතත්, මෙම නීතිය සම්බන්ධයෙන් ත්‍රීරෝද රථ සංගම් සහ රියදුරන් විරෝධය පළ කරනවා. සමස්ත ලංකා ත්‍රීරෝද රථ ව්‍යවසායකයින්ගේ එකමුතුවේ සභාපති එම්.ජේ.දිසානායක සහ වෘත්තීය ත්‍රීරෝද රථ සංගමයේ සභාපති සුනිල් ජයවර්ධන කියා සිටියේ කුමන නීති පැනවූවද එය ක්‍රියාවට නැංවීමට නොහැකි බවයි.",
       "URL": "https://www.hirunews.lk/188803/ටිකට්-දෙන-ත්‍රීවිල්-මීටර්-අද-සිට-අනිවාර්යයි",
       "Category": "Local News",
       "Parent URL": "https://www.hirunews.lk/local-news.php?pageID=3983"
}