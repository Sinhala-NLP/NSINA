{
       "Source": "hirunews",
       "Timestamp": "Tuesday, 30 August 2022 - 9:46",
       "Headline": "දැයේ දරුවන් මන්දපෝෂණයෙන් පෙලෙද්දී මැති ඇමතීන් ට සැප නිවාස",
       "News Content": "ළමා මන්දපෝෂණයෙන් ලංකාව ලෝකයම 6 වැනි තැනට ඇවිත් තියෙද්දී රජය මැති ඇමති නිල නිවාස අලුත්වැඩියාවට ලක්ෂ 4000ක් වෙන්කර ගෙන ඇති බව විපක්ෂ නායක සජිත් ප්‍රේමදාස පවසනවා.\nඊයේ පාර්ලිමේන්තුවේදී මේ සම්බන්ධයෙන් විශේෂ ප්‍රකාශයක් සිදු කළ විපක්ෂ නායකවරයා පවසා සිටියේ අදාළ යෝජනාව සඳහා මේ වන විට කැබිනට් අනුමැතිය ද ලැබී ඇති බවයි.\nඔහු පෙන්වා දෙන්නේ මෙම ප්‍රතිපාදන වෙන් කර මේ රටේ පාසල් දරුවන් සඳහා දිවා ආහාර වේලක් ලබාදීමේ වැඩපිළිවෙළ හැකි ඉක්මනින් ක්‍රියාත්මක කළ යුතු බවයි.\nඑමෙන්ම ළමා මන්දපෝෂණය අතින් ලංකාව ලොව 6වන තැනට පැමිණ ඇති බවට පළවූ යුනිසෙෆ් ආයතනයේ වාර්තාව ද වහාම පාර්ලිමේන්තුවට ඉදිරිපත් කරන ලෙස විපක්ෂනායක සජිත් ප්‍රේමදාස මෙහිදී කියා සිටියා.\nවිපක්ෂ නායකවරයා මෙහිදී වැඩිදුරටත් කියා සිටියේ නවතම යුනිසෙෆ් දත්ත වාර්ථා වලට අනුව ළමා මන්ද පෝෂණය අතින් ශ්‍රී ලංකාව ආසියාවේ දෙවැනි තැන පසුවන බවයි.\nඑබැවින් වහාම මේ සඳහා රජයේ අවධානය යොමුකර මේ රටේ ලක්ෂ හතළිස් තුනක් වන පාසල් සිසු දරුවන් සඳහා දිවා ආහාර වේලක් ලබාදීමේ වැඩපිළිවෙළක් ක්‍රියාත්මක කිරීමේ අවශ්‍යතාව විපක්ෂ විපක්ෂනායකවරයා මෙහිදී වැඩිදුරටත් අවධාරණය කළා.",
       "URL": "https://www.hirunews.lk/314104/දැයේ-දරුවන්-මන්දපෝෂණයෙන්-පෙලෙද්දී-මැති-ඇමතීන්-ට-සැප-නිවාස",
       "Category": "Local News",
       "Parent URL": "https://www.hirunews.lk/local-news.php?pageID=903"
}