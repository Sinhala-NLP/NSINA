{
       "Source": "hirunews",
       "Timestamp": "Saturday, 13 August 2022 - 18:29",
       "Headline": "විදෙස්ගත වූ බිරිඳ ගෙන්වා ගන්න දරුවා අනතුරක හෙලූ පියා අත්අඩංගුවට (වීඩියෝ)",
       "News Content": "විදෙස්ගතව සිටින බිරිඳ ගෙන්වා ගැනීමේ අරමුණින් තම දරුවා දැඩි අනතුරකට ලක් කරමින් වීඩියෝ පටයක් නිකුත් කළ පුද්ගලයෙකු තුලියාපිටිය ඇපලදෙණිය ප්‍රදේශයේදී පොලිස් අත්අඩංගුවට ගෙන තිබෙනවා.\nසැකකරු තම බිරිඳට සහ බිරිඳ විදෙස් ගත කළ ආයතනයට අදාළ වීඩියෝව යොමුකර ඇති බවටයි අනාවරණ වී ඇත්තේ.\nමෙම වීඩියෝ පටයේ දැඩි බියකින් පසුවන දරුවා පොලිස් භාරයට ගෙන ඇති අතර දරුවාගේ මිත්තණිය ද පොලිස් අත්අඩංගුවට ගෙන තිබෙනවා.\nකඩා දැමීමට නියමිත නිවසකට ගොස් මෙම වීඩියෝව පටිගත කර ඇති බවටයි අනාවරණ වී ඇත්තේ.\nදරුවාගේ ගෙලට තියුණු ආයුධයක් තබා මරා දමන බවට තර්ජනය කරමින් මෙම සැකකරු බිරිඳට ප්‍රකාශ කර ඇත්තේ කඩිනමින් යළි පැමිණෙන ලෙසටයි.\nතමා යළිත් පියාට භාර නොදෙන ලෙසට හිංසනයට ලක්වූ මෙම දරුවා පොලිසියේදී ඉල්ලා ඇතැයි සඳහන්.\nදරුවාගේ ප්‍රකාශ ලබා ගනිමින් ඇති අතර අත්අඩංගුවට පත්වී ඇති සඅකකරු අධිකරණයට ඉදිරිපත් කිරීමට නියමිතව තිබෙනවා.\nදරුවන්ගේ සුරක්ෂිතභාවය පිළිබදව නිරන්තරයෙන් කථා කරන රටක කුලියාපිටියෙන් අද වාර්තා වූ මෙම පුවත ඒ පිළිබද සියලු දෙනාට යළි යළිත් සිතා බලන්නට කාලය එළඹ ඇති බව සිහිපත් කරනවා.\nදරුවා හඬන මෙම සංවේදී හඬ සියලු මිනිසුන්ට තම වගකීම් පිළිබදව සිතන්නට ඉඩ සලසනවා.\nඅප මේ සම්බන්ධයෙන් පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූවගෙන් විමසූ අතර ඔහු කියා සිටියේ සැකකාර පියා මේ වනවිට අත්අඩංගුවට ගෙන ඇති බවයි.",
       "URL": "https://www.hirunews.lk/312671/විදෙස්ගත-වූ-බිරිඳ-ගෙන්වා-ගන්න-දරුවා-අනතුරක-හෙලූ-පියා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=943"
}