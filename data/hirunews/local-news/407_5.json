{
       "Source": "hirunews",
       "Timestamp": "Tuesday, 18 April 2023 - 12:32",
       "Headline": "විශ්‍රාමික ගුරුවරයෙකු දුම්රියට පනී",
       "News Content": "යාපනය හින්දු විද්‍යාලයේ වසර ගණනාවක් සේවය කොට විශ්‍රාම ලැබූ ගුරුවරයෙකු යාපනයේ චුන්නාක්ම් ප්‍රදේශයේ දී ඊයේ (17) දූම්රියට පැන සියදිවි හානි කරගෙන තිබෙනවා.\nශිව සුබ්‍රමනියම් ෂර්මා නැමැති වයස අවුරුදු 80 විශ්‍රාමික ගුරුවරයා මෙලෙස දුම්රියට පැන සිය දිවි හානි කරගෙන ඇති බව සඳහන්.\nඔහු සියදිවි හානි කරගෙන ඇත්තේ මේ දිනවල උතුරු දුම්රිය මාර්ගයේ ගමන් කරන එකම දුම්රිය වූ යාල් රාණී කාර්යාල දුම්රියට පැනීමෙන් බවයි අප ප්‍රාදේශීය මාධ්‍ය වාර්තා කරු සඳහන් කරන්නේ.\nතවද ඔහු දුම්රියට පැන සිය දිවි හානි කර ගැනීමට හේතුව මෙතෙක් අනාවරණය වී නොමැති අතර යාපනයේ චුන්නාකම් පොලීසිය සිද්ධිය සම්බන්ධයෙන් විමර්ශන පවත්වනු ලබයි.",
       "URL": "https://www.hirunews.lk/332823/විශ්‍රාමික-ගුරුවරයෙකු-දුම්රියට-පනී",
       "Category": "Local News",
       "Parent URL": "https://www.hirunews.lk/local-news.php?pageID=407"
}