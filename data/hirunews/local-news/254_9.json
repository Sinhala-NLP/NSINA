{
       "Source": "hirunews",
       "Timestamp": "Monday, 19 June 2023 - 21:56",
       "Headline": "පවුලේ ආරවුලක් දුරදිග ගොස් මරණයක් (වීඩියෝ)",
       "News Content": "බලංගොඩ - සේනක පෙදෙස, බලගහමුල ප්‍රදේශයේදී පුද්ගල ඝාතනයක් සිදුව තිබෙනවා.\nබීමත් පුද්ගලයෙකු සිය මව, පියා සහ වැඩිමහල් සහෝදරයා සමඟ ආරවුලක් ඇති කරගෙන තිබූ අතර ඔහු ඔවුන් තිදෙනාටම පහරදෙන බවට බලංගොඩ පොලිසිය වෙත තොරතුරු වාර්තා වී තිබුණා.\nබලංගොඩ පොලිස් නිලධාරීන් එම ස්ථානයට ළඟා වනවිටත් වැඩිමහල් සහෝදරයා බරපතළ තුවාල ලබා සිටි බැවින් ඔහුව බලංගොඩ රෝහලට ඇතුළත් කෙරුණු නමුත් එහිදී ඔහු මියගොස් ඇති බව පොලිසිය පැවසුවා.\nමෙලෙස මිය ගියේ 57 හැවිරිදි පුද්ගලයෙක්.\nසිද්ධියට සම්බන්ධ සැකකරු පොලිසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/338444/පවුලේ-ආරවුලක්-දුරදිග-ගොස්-මරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=254"
}