{
       "Source": "hirunews",
       "Timestamp": "Sunday, 13 October 2019 - 21:00",
       "Headline": "දින 33ක වර්ජනයෙන් පසු විශ්වවිද්‍යාල විවෘත කෙරේ",
       "News Content": "අනධ්‍යයන සේවකයින්ගේ වර්ජනය හේතුවෙන් තාවකාලිකව නතර කෙරුණු සියළුම විශ්වවිද්‍යාලවල අධ්‍යයන කටයුතු අද සිට ආරම්භ කෙරෙනවා.\nවැටුප් විෂමතාවක් මුල් කර ගනිමින් විශ්වවිද්‍යාල වෘත්තීය සමිති ඒකාබද්ධ කමිටුව දින 33ක් වර්ජනයක නිරත වුණා.\nපෙරේදා දින උසස් අධ්‍යාපන අමාත්‍යාංශයේ ලේකම්වරයා සමඟ පැවති සාකච්ඡාවේදී ගත් තීරණ අනුව සහ වැටුප් විෂමතා ගැටළුව සම්බන්ධයෙන් අමාත්‍ය මණ්ඩලයට යොමු කළ යෝජනා දෙකකට අනුමැතිය ලැබීම නිසා වර්ජනය අත්හිටුවීමට තීරණය කළ බවයි එම ඒකාබද්ධ කමිටුවේ සම සභාපති ධම්මික එස්. ප්‍රියන්ත හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/226198/දින-33ක-වර්ජනයෙන්-පසු-විශ්වවිද්‍යාල-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3099"
}