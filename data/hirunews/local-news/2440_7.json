{
       "Source": "hirunews",
       "Timestamp": "Monday, 21 September 2020 - 12:27",
       "Headline": "\"කැලේ රජා\" වන අලි ප්‍රහාරයකින් ජීවිතක්ෂයට",
       "News Content": "මහියංගණ, දඹාන ආදිවාසී ගම්මානයේ පුද්ගලයෙක් වන අලි ප්‍රහාරයකට ලක්ව ජීවිතක්ෂයට පත්ව තිබෙනවා.\nඅදාල පුද්ගලයා මී පැණි එකතු කිරිම සදහා මාදුරුඔය රක්ෂිත භූමියට ඇතුලුව සිටියදී පෙරේදා (19) වන අලි ප්‍රහාරයට ලක්ව ඇති බවයි පොලිසිය පවසන්නේ.\nමෙලෙස මියගොස් ඇත්තේ \"කැළේ රජා\" නමින් ප්‍රසිද්ධියට පත්, තලා වරිගයේ කරුණාරත්න නැමැති වයස අවුරුදු 56ක් වු තිදරු පියෙක්.\nපසුගිය 18 වනදා තවත් පුද්ගලයන් දෙදෙනෙකු සමඟ ඔහු පැණි කැඩිම සඳහා දඹාන, ගුරුකුඹුර ප්‍රදේශයෙන් මාදුරුඔය රක්ෂිත භූමියට ඇතුල් වී ඇති අතර එම ස්ථානයේ සිට කිලෝමීටර් 18ක් පමණ රක්ෂිතය තුළදීයි මෙම පුද්ගලයා වන අලි ප්‍රහාරයට ලක්ව ඇත්තේ.\nප්‍රහාරය සිදුකළ වන අලියා සිරුර අසල ගැවසෙමින් වියරුවෙන් සිටීම හේතුවෙන් ඊයේ (20) සවස් වනතුරුත් මළ සිරුර එම ස්ථානයෙන් රැගෙන ඒමට හැකියාව ලැබී නැහැ.\nපසුව ගම්වාසීන්,වනජිවි නිළධාරින් හා මහියංගණ පොලිස් නිළධාරින් විශාල පිරිසක් එක්ව මහියංගණවැඩ බලන මහේස්ත්‍රාත්වරයා ආරක්ෂාකාරීව සිරුර තිබූ ස්ථානයට වෙත ගෙනගොස්, සිරුර සම්බන්ධයෙන් වන මහේස්ත්‍රාත් පරික්ෂණය සිදුකළ බවයි අප වාර්තාකරු පැවසුවේ.",
       "URL": "https://www.hirunews.lk/250736/කැලේ-රජා-වන-අලි-ප්‍රහාරයකින්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2440"
}