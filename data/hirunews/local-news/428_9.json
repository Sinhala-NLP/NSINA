{
       "Source": "hirunews",
       "Timestamp": "Friday, 07 April 2023 - 15:22",
       "Headline": "දකුණු කොරියානු තානාපති හා ජනපති අතර හමුවක්",
       "News Content": "සිය සේවා කාලය නිම කරමින් මෙරටින් නික්ම ගිය ශ්‍රී ලංකාවේ දකුණු කොරියානු තානාපති ජොන්ග් වුන්ජින්ග් (Jeong Woonjin) ජනාධිපති රනිල් වික්‍රමසිංහ හමු වී තිබෙනවා.\nඒ ඊයේ (06) දිනයේදීයි.\nමෙම හමුවේදී දකුණු කොරියානු තානාපතිවරයාගේ සේවා කාලය අවසන් වීම සම්බන්ධයෙන් වන නිල දැනුම් දීම ද ජනාධිපතිවරයා වෙත සිදු කෙරුණා.\nඉන් අනතුරුව ජනාධිපතිවරයා සහ දකුණු කොරියානු තානාපතිවරයා අතර සුහද සාකච්ඡාවක් පැවැත්වුණු අතර, ජොන්ග් වුන්ජින්ග් සිය සේවා කාලය තුළ මෙරටට ලබා දුන් සහයෝගයට ජනාධිපතිවරයාගේ කෘතඥතාව හිමි වූ බවයි ජනාධිපති මාධ්‍ය අංශය නිවේදනය කළේ.\nජෝන්ග් වුන්ජින්ග් ශ්‍රී ලංකාවේ දකුණු කොරියානු තානාපතිවරයා ලෙස පත් වීම ලබා මෙරටට පැමිණියේ 2020 ජූලි මස 02 දිනයි.",
       "URL": "https://www.hirunews.lk/331945/දකුණු-කොරියානු-තානාපති-හා-ජනපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=428"
}