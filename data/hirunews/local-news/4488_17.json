{
       "Source": "hirunews",
       "Timestamp": "Thursday, 01 June 2017 - 16:08",
       "Headline": "හෙට ප්‍රදේශ රැසකට වැසි",
       "News Content": "හෙට දිනයේදී දිවයිනේ නිරතදිග ප්‍රදේශවල වැසි තත්වයේ වර්ධනයක් බලාපොරොත්තුවන බව කාලගුණ විද්‍යා දෙපාර්තමේන්තුව පවසනවා.\nබස්නාහිර / සබරගමුව / දකුණ / මධ්‍යම සහ වයඹ පළාත්වල ද විටින් විට වැසි ඇතිවන බවයි දෙපාර්තමේන්තුව නිවේදනය කළේ.\nවිශේෂයෙන් කොළඹ / කලුතර / ගම්පහ / රත්නපුර සහ කෑගල්ල දිස්ත්‍රික්කවල මිලිමීටර් 75 ක පමණ තද වැසි ද බලාපොරොත්තු වනවා.\nනැගෙනහිර / ඌව සහ උතුරු මැද පළාත්වලත් වව්නියාව දිස්ත්‍රික්කයේත් සවස් කාලයේදී වැසි හෝ ගිගුරුම් සහිත වැසි ඇති විය හැකියි.\nවැසි ඇතිවන අවස්ථාවලදී දිවයින හරහා විටින් විට හමන පැයට කිලෝමීටර් 50 ක් පමණ දක්වා සාමාන්‍යයෙන් තද සුළං ඇතිවන බවයි කාලගුණ විද්‍යා දෙපාර්තමේන්තුව කියාසිටියේ.",
       "URL": "https://www.hirunews.lk/162617/හෙට-ප්‍රදේශ-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4488"
}