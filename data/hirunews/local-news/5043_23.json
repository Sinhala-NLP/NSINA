{
       "Source": "hirunews",
       "Timestamp": "Monday, 16 May 2016 - 13:55",
       "Headline": "මර්වින්ගෙන් ඒකාබද්ධ විපක්ෂයක්",
       "News Content": "ඒකාබද්ධ විපක්ෂය නමින් තමන් සංවිධානයක් අද සිට ආරම්භ කරන බව හිටපු අමාත්‍ය මර්වින් සිල්වා පවසනවා. කොළඹ අද එම සංවිධානයේ පළමු මාධ්‍ය හමුව කැදවමින් ඔහු කියා සිටියේ ඒකාබද්ධ විපක්ෂය යන ශුද්ධ වූ වචනය දුෂිතයන්ට තවදුරටත් පාවිච්චි කිරීමට ඉඩ දිය නොහැකි බවයි.\nහිටපු අමාත්‍යවරයා අද මෙම මාධ්‍ය හමුව පැවැත්වූ ස්ථානයේ පසුබිමේ ඒකාබද්ධ විපක්ෂය නැමැති පුවරුවක් ද සවි කර තිබුණා.\nකෙසේ වෙතත් හිටපු අමාත්‍ය මර්වින්  සිල්වා එක්සත් ජනතා නිදහස් සන්ධාන මන්ත්‍රීවරුන් පිරිසක් එක්ව පිහිටුවාගෙන ඇති ඒකාබද්ධ විපක්ෂය විවේචනයට ලක් කළා.\nදුෂණ සහ වංචාවට එරෙහිව තමන් මෙම සංවිධානය පිහිටුවා ගත් බවත්, ජනතාවට ආණ්ඩුව ලබාදුන් පොරොන්දු ඉටු කරවා ගැනීම සඳහා බල කිරීම ද එහි අරමුණ බවත්, මර්වින් සිල්වා හිටපු අමාත්‍යවරයා  එහිදී කියා සිටියා.",
       "URL": "https://www.hirunews.lk/133349/මර්වින්ගෙන්-ඒකාබද්ධ-විපක්ෂයක්",
       "Category": "Local News",
       "Parent URL": "https://www.hirunews.lk/local-news.php?pageID=5043"
}