{
       "Source": "hirunews",
       "Timestamp": "Thursday, 01 June 2017 - 11:38",
       "Headline": "රිය අනතුරකින් පවුලේ එකම දරුවා මියයයි (ඡායාරූප)",
       "News Content": "ඇහැලියගොඩ සිට ගිනිගත්හේන දක්වා ධාවනය වු මෝටර් රථයක් පෙරලිමෙන් එම මෝටර් රථයේ ගමන් ගත් තිදෙනෙක් තුවාල ලබා අවුරුදු හයක පිරිමි දරුවෙක් මියගොස් ඇති බව ගිනිගත්හේන පොලිසිය පවසනවා.\nමෙම අනතුරෙන් මියගොස් ඇත්තේ ගිනිගත්හේන බගතුලූව ප්‍රදේශයේ පදිංචිව සිටි පාසල් සිසුවෙක්.\nමෙම පාසල් සිසුවා අඹගමුව මධ්‍ය මහා විද්‍යාලයේ ප්‍රාථමික අංශයේ අධ්‍යාපනය ලබමින් සිටි බවද පොලිසිය පවසනවා.\nඅද (01) අලූයම 1.00 ට පමණ මෙම අනතුර සිදුවි ඇත්තේ ගිනිගත්හේන නගරයට ආසන්නයේදිමයි.\nගිනිගත්හේන බගතුලූව ප්‍රදේශයේ පදිංචි එකම පවුලේ පිරිසක් පසුගියදා ඇහැලියගොඩ ප්‍රදේශයේ නායයෑමකින් මියගිය ඥාතියෙකුගේ සත්දවසේ දානමය පිංකමට ගොස් ආපසු නිවස කරා එමින් සිටියදි මෝටර් රථය අඩි හැටක් පමණ ප්‍රපාතයට පෙරලිමෙන් මෙම අනතුර සිදුවි ඇති බවයි අනතුර පිළිබද පරික්‍ෂණ පවත්වන ගිනිගත්හේන පොලිසිය පවසන්නේ.\nඑම මෝටර් රථයේ මියගිය සිසුවාගේ මව පියා සහ මිත්තනිය ගමන් කර ඇති අතර තුවාල ලැබු මව සහ පියා ගිනිගත්හේන රෝහලේ ප්‍රතිකාර ලබන අතර\nමිත්තනිය වැඩි දුර ප්‍රතිකාර සදහා නාවලපිටිය මුලික රෝහල වෙත මාරුකර යවා තිබෙනවා.\nමෝටර් රථය ධාවනය කළ පියාට නින්ද යෑමෙන් මෙම අනතුර සිදුවි ඇති බවයි අනතුර පිළිබද පරික්‍ෂණ පවත්වන ගිනිගත්හේන පොලිසිය පැවසුවේ.\nමියගිය සිසුවාගේ සිරුර පශ්චාත් මරණ පරික්‍ෂණය සදහා නාවලපිටිය අධිකරණ වෛද්‍යවරයා වෙත යොමු කරන බව ගිනිගත්හේන පොලිසිය පැවසුවා.",
       "URL": "https://www.hirunews.lk/162593/රිය-අනතුරකින්-පවුලේ-එකම-දරුවා-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4489"
}