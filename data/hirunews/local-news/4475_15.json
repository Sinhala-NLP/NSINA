{
       "Source": "hirunews",
       "Timestamp": "Sunday, 11 June 2017 - 7:56",
       "Headline": "ඉතිහාසයේ වැඩිම ඩෙංගු රෝගීන් සංඛ්‍යාව මේ වසරේ",
       "News Content": "මේ වසරේ ගත වූ මාස කිහිපය තුළ ඩෙංගු ආසාදනය වීමෙන් පුද්ගලයින් 150 කට ආසන්න පිරිසක් මියගොස් ඇති බව සෞඛ්‍ය සේවා කීට විද්‍යා සහකාර නිලධාරින්ගේ සංගමය පවසනවා.\nඑහි සභාපති නජිත් සුමනසේන සදහන් කළේ ඉදිරියේදී මදුරු කීට ඝණත්වය ඉහළ යා හැකි බවයි.\nවසංගත රෝග විද්‍යා ඒකකය පෙන්වා දෙන්නේ මේ වසරේ ගත වූ කාලය තුළ ඩෙංගු බවට සැකකෙරෙන රෝගීන් 59,760 ක් වාර්තා වන බවයි.\nඉන් සියයට 42 යි දශම 3 ක් වාර්තා වී ඇත්තේ බස්නාහිර පළාතෙන් වන අතර, වැඩිම රෝගීන් සංඛ්‍යාවක් වාර්තා වී ඇත්තේ මැයි මාසයේදී බවයි වසංගත රෝග විද්‍යා ඒකකය පෙන්වා දෙන්නේ.\nමේ වසරේ මෙතෙක් වාර්තා වී ඇති ඩෙංගු රෝගීන් සංඛ්‍යාව ඉතිහාසයේ වාර්තා වී ඇති වැඩිම රෝගීන් සංඛ්‍යාවද වනවා.",
       "URL": "https://www.hirunews.lk/163289/ඉතිහාසයේ-වැඩිම-ඩෙංගු-රෝගීන්-සංඛ්‍යාව-මේ-වසරේ",
       "Category": "Local News",
       "Parent URL": "https://www.hirunews.lk/local-news.php?pageID=4475"
}