{
       "Source": "hirunews",
       "Timestamp": "Monday, 06 March 2023 - 10:21",
       "Headline": "බූරු මූණාට සහය දුන් නාවික සෙබළෙකු අත්අඩංගුවට",
       "News Content": "කටුනායක ගුවන් තොටුපල පොලිස් අත්අඩංගුවෙන් මිදී පලාගිය අපරාධ කරුවෙකු වන රවිදු වර්ණරංග හෙවත් බූරු මූණාට සැඟව සිටීමට සහය දුන් නාවික හමුදා සෙබළෙකු පොලිස් විශේෂ කාර්ය බලකාය ඊයේ (05) අත්අඩංගුවට ගෙන තිබෙනවා.\nනුවරඑළිය ප්‍රදේශයේ සැඟව සිටිය දී මොහු අත්අඩංගුවට ගෙන ඇත්තේ සී සී ටී වී දර්ශන උපයෝගී කරගනිමින්.\n35 හැවිරිදි සැකකරු අලුත්ගම ප්‍රදේශයේ පදිංචිකරුවෙක් වන අතර, ඔහු බූරු මූණාට මෙරටින් පලායාමට ව්‍යාජ ගමන් බලපත්‍ර සෑදීම සඳහා මුදල් ලබාදී ඇති බවට ද අනාවරණ වී තිබෙනවා.",
       "URL": "https://www.hirunews.lk/329119/බූරු-මූණාට-සහය-දුන්-නාවික-සෙබළෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=495"
}