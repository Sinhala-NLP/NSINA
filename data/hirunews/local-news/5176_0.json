{
       "Source": "hirunews",
       "Timestamp": "Tuesday, 09 February 2016 - 17:14",
       "Headline": "කරාතේ වසන්ත ඝාතනයට ඇල්ලූ 8 ක් සිද්ධියට සම්බන්ධ නැතැයි හෙළිවේ",
       "News Content": "අනුරාධපුරයේ සමාජශාලා හිමිකරුවෙකු වූ කරාතේ ශූර වසන්ත සොයිසා ඝාතන සිද්ධිය සම්බන්ධයෙන් දැනට බන්ධනාගාර ගතව සිටින සැකකරුවන් 8 දෙනෙකු මෙම සිද්ධියට සම්බන්ධ නොමැති බව පොලීසිය අද අධිකරණයට දැනුම් දුන්නා.\nකෙසේ වෙතත් සිද්ධියට අදාළව අත්අඩංගුවට ගෙන ඇති සැකකරුවන් 32  මේ මස 19 වනදා දක්වා යළි රක්ෂිත බන්ධනාගාර ගතකරන ලෙසයි අනුරාධපුර ප්‍රධාන මහේස්ත්‍රාත් හර්ෂණ කැකුණවෙල නියෝග කළේ.\nසිද්ධියට සම්බන්ධ නොමැති සැකකරුවන් 8 දෙනා පිළිබඳව නීතිපතිවරයා ඉදිරියේදී ලිඛිතව අධිකරණයට කරුණු දැනුම්දෙනු ඇතැයි පොලීසිය මෙහිදී ප්‍රකාශ කළා.",
       "URL": "https://www.hirunews.lk/125833/කරාතේ-වසන්ත-ඝාතනයට-ඇල්ලූ-8-ක්-සිද්ධියට-සම්බන්ධ-නැතැයි-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=5176"
}