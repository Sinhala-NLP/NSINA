{
       "Source": "hirunews",
       "Timestamp": "Saturday, 02 October 2021 - 11:49",
       "Headline": "පෞද්ගලික බස් රථ සේවකයින් සේවය හැර යයි - බස් රථවලත් අඩුවක් (වීඩියෝ)",
       "News Content": "සේවක හිඟය හේතුවෙන් මේ වන විට පෞද්ගලික බස් රථ ධාවනයට ගැටලුවක් එල්ල වී ඇති බව ප්‍රවාහන රාජ්‍ය අමාත්‍ය දිලුම් අමුණුගම පවසනවා.\nමාධ්‍යවේදීන් නැගූ ප්‍රශ්නවලට පිළිතුරු දෙමින් ඔහු මේ බව පවසා සිටියා.\nපෞද්ගලික බස්රථ සේවකයින් බොහෝ පිරිසක් මේ වනවිට සිය රැකියාවෙන් ඉවත්ව වෙනත් රැකියාවල නිරතවන බව ද ඔහු සඳහන් කළා.\nඊයේ (01) දින සිට පෞද්ගලික බස්රථ ධාවනය සඳහා අවසර ලබාදී තිබුණ ද ප්‍රමාණවත් තරම් බස්රථ සංඛ්‍යාවක් ධාවනයට එක්කර නොතිබූ බවයි අමාත්‍යවරයා  වැඩිදුරටත් පවසා සිටියේ.\nමේ අතර සෞඛ්‍ය මාර්ගෝපදේශ උල්ලංඝනය කළ බස් රථ සම්බන්ධයෙන් ලබන සඳුදා සිට විශේෂ වැඩපිළිවෙළක් ක්‍රියාත්මක කරන බව ද ප්‍රවාහන රාජ්‍ය අමාත්‍යවරයා ප්‍රකාශ කළා.",
       "URL": "https://www.hirunews.lk/283831/පෞද්ගලික-බස්-රථ-සේවකයින්-සේවය-හැර-යයි-බස්-රථවලත්-අඩුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1654"
}