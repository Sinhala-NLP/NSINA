{
       "Source": "hirunews",
       "Timestamp": "Tuesday, 04 July 2023 - 12:08",
       "Headline": "හිටපු ජනපති මෛත්‍රී TNA මන්ත්‍රීවරු හමුවෙයි",
       "News Content": "හිටපු ජනාධිපති මෛත්‍රීපාල සිරිසේන සිය යාපනය සංචාරයේදී ඉලංකෙයි තමිල් අරුසු කච්චි පක්ෂයේ නායක, හිටපු මන්ත්‍රී මාවෙයි සේනාධිරාජා ඇතුළු දෙමළ ජාතික සන්ධානයේ දේශපාලනඥයින් කීප දෙනෙකු හමු වී සාකච්ඡා කර තිබෙනවා.\nඉදිරි මැතිවරණවලදී දෙමළ ජාතික සන්ධානය ඇතුළු දෙමළ දේශපාලන පක්ෂවල සහය ශ්‍රී ලංකා නිදහස් පක්ෂය වෙත ලබා ගැනීම සඳහා මේ\nසාකච්ඡාවේදී යම් යම් එකගතාවයන්ට එළැඹ ඇති බවයි වාර්තා වන්නේ.\nනමුත්, උතුරේ දෙමළ දේශපාලන පක්ෂවල සහය මෛත්‍රීපාල සිරිසේන නායකත්වය දරන ශ්‍රී ලංකා නිදහස් පක්ෂයට ලබා දෙන බවට සෘජු ප්‍රකාශයක් දී නැහැ.\nඋතුරු නැඟෙනහිර දෙමල ප්‍රශ්නය විසඳා මෙම පළාත්වලට දේශපාලන විසඳුමක් ලබා දෙන පක්ෂයකට දෙමළ පක්ෂවල සහය ලබා දෙන බවයි මාවෙයි සේනාධිරාජා ප්‍රකාශ කොට ඇත්තේ.\nයාපනය දිස්ත්‍රික්කයේ ශ්‍රී ලංකා නිදහස් පක්ෂයේ නායක හිටපු නියෝජ්‍ය අමාත්‍ය අංගජන් රාමනාදන් මහතා විසින් මෙම දේශපාලන හමුවීම් සංවිධානය කර තිබෙනවා.",
       "URL": "https://www.hirunews.lk/339970/හිටපු-ජනපති-මෛත්‍රී-tna-මන්ත්‍රීවරු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=214"
}