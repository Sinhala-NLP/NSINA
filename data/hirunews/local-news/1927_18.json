{
       "Source": "hirunews",
       "Timestamp": "Wednesday, 26 May 2021 - 13:26",
       "Headline": "සංචරණ සීමා මැද බෞද්ධ බැතිමතුන්, ප්‍රතිපත්ති පූජාවන්ට මුල්තැන දෙමින් සම්බුදු තෙමඟුල සමරයි",
       "News Content": "සංචරණ සීමා මැද බැතිමතුන්ගෙන් තොරව ප්‍රතිපත්ති පූජාවන්ට මුල්තැන දෙමින් සෞඛ්‍ය මාර්ගෝපදේශවලට අනුව, අද උදෑසන වෙහෙර විහාරවල ආගමික වතාවත් සිදුකෙරුණා.\nඅප වාර්තාකරුවන් සඳහන් කළේ වෙනදා උවැසි උවැසියන්ගෙන් පිරී ඉතිරී යන ශ්‍රී මහා බෝධිය, රුවන්වැලි මහා සෑය, පොළොන්නරුව ගල් විහාරය ඇතුළු වෙහෙර විහාරස්ථාන සියල්ලෙහිම පාළු ස්වභාවයක් ගත් බවයි.\nකෙසේ වෙතත්, එම වෙහෙර විහාරස්ථානවාසී ස්වාමින් වහන්සේගේ මූලිකත්වයෙන් ආගමික චාරිත්‍ර සහ වතාවත් නියමිත පරිදි සිදුකෙරුණු බව අප වාර්තකරුවන් වැඩිදුරටත් කියා සිටියා.\nගත වූ පැය 24 තුල දිවයිනේ විවිධ ප්‍රදේශවල සිදුකළ වැටලීම් වලදී නිරෝධායන නීති උල්ලංඝනය කිරීම සම්බන්ධයෙන් කුලී රථ රියදුරන් 50 දෙනෙකු පමණ අත්අඩංගුවට ගෙන ඇති බවයි පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ කියා සිටියේ.",
       "URL": "https://www.hirunews.lk/272489/සංචරණ-සීමා-මැද-බෞද්ධ-බැතිමතුන්-ප්‍රතිපත්ති-පූජාවන්ට-මුල්තැන-දෙමින්-සම්බුදු-තෙමඟුල-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=1927"
}