{
       "Source": "hirunews",
       "Timestamp": "Wednesday, 15 February 2023 - 13:22",
       "Headline": "විදුලි කප්පාදුව නවතා දැමීමේ තීන්දුව ගැන PUCSL අවසන් තීරණය අද (වීඩියෝ)",
       "News Content": "විදුලි කප්පාදුව නවතා දැමීමේ තීන්දුවේ මහජන උපයෝගිතා කොමිසමේ අවසන් තීරණය අද (15) ලැබීමෙන් පසු ප්‍රකාශයට පත් කරන බව විදුලි බල මණ්ඩලය පවසනවා.\nඒ සඳහා, ගාස්තු වැඩි වීම පිළිබඳ කොමිසමේ අනුමැතිය අත්‍යාවශ්‍ය බවයි විදුලි බල මණ්ඩලයේ උසස් නිළධාරියෙකු හිරු ප්‍රවෘත්ති කළ විමසීමකදී සඳහන් කළේ.\nඑමෙන්ම, මහජන උපයෝගිතා කොමිෂන් සභාවේ සමාජිකයන්ගේ හමුවක් අද (15) පස්වරුවේ පැවැත්වීමට නියමිතයි.\nඑහිදී නව ගාස්තු සංශෝධනය සම්බන්ධයෙන් අවසන් තීරණයක් ගැනීමට නියමිත බවයි වාර්තා වන්නේ.\nකොමිෂන් සභාවේ ආරංචි මාර්ග සඳහන් කළේ සභාපති වරයා නොමැතිව සෙසු සමාජිකයන් තුන්දෙනා මෙලෙස රැස් වන අතර, එහිදී ගනු ලබන තීරණය විදේශ ගතව සිටින සභාපති ජනක රත්නායකට දැනුම් දෙනු ඇති බවයි.\nකෙසේ වෙතත්, හිරු ප්‍රවෘත්ති කළ විමසීමක දී මහජන උපයෝගිතා කොමිසමේ සභාපති ජනක රත්නායක සඳහන් කළේ මහජන උපදේශනයෙන් අනතුරුව සංශෝධිත ගාස්තු තීරණය කර ඇති හෙයින් යළි අද (15) රැස් වී තීරණයක් ගැනීමේ අවශ්‍යතාවයක් නොමැති බවයි.",
       "URL": "https://www.hirunews.lk/327472/විදුලි-කප්පාදුව-නවතා-දැමීමේ-තීන්දුව-ගැන-pucsl-අවසන්-තීරණය-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=534"
}