{
       "Source": "hirunews",
       "Timestamp": "Sunday, 17 June 2018 - 21:51",
       "Headline": "යාපනයේ ගැටුමක් අතරතුර පොලිස් වෙඩි පහරින් පුද්ගලයෙකු මරුට",
       "News Content": "යාපනය - තෙලිප්පලෙයි ප්‍රදේශයේ දෙපිරිසක් අතර ඇති වු ගැටුමක් සමතයකට පත් කිරීමට යාමේදී පොලිස් වෙඩි ප්‍රහාරයකින් පුද්ගලයෙකු මියගොස් තිබෙනවා.\nතෙලිප්පලෙයි - මල්ලාකම් සහයමාතා දේවස්ථානය ආසන්නයේ ඊයේ රාත්‍රීයේ මෙම ගැටුම ඇතිව තිබෙන බවයි එම ප්‍රදේශය භාර ජේ්‍යෂ්ඨ පොලිස් නිලධාරියෙකු අප කල විමසිකමදි සදහන් කළේ.\nපෞද්ගලික කරුණක් සම්බන්ධයෙන් මෙම දෙපිරිස අතර ගැටුම ඇතිවී තිබෙනවා.\nඑම අවස්ථාවේ පොලිසිය මැදිහත්ව එය පාලනය කිිරිමට උත්සාහ කිරිමේදි එහි සිටි පිරිසක් පොලීසියට පහරදීමට උත්සාහ කර ඇති බවයි වාර්තා වන්නේ.\nඑහිදි පොලිස් ගිනි අවියක් ක්‍රියාත්මක වීමෙන් පුද්ගලයෙකු මියගොස් ඇති බව මුලික විමර්ශනවලදී අනාවරණ වී තිබෙනවා.\nමෙලෙස මියගොස් ඇත්තේ මල්ලාකම් ප්‍රදේශයේම පදිංචි පාක්‍යරාසා සුදර්ශන් නැමැති 31ක් හැවිරිදි පුද්ගලයෙක්.",
       "URL": "https://www.hirunews.lk/193316/යාපනයේ-ගැටුමක්-අතරතුර-පොලිස්-වෙඩි-පහරින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3891"
}