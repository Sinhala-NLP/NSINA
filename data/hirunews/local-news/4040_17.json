{
       "Source": "hirunews",
       "Timestamp": "Tuesday, 13 March 2018 - 10:11",
       "Headline": "ජපාන අධිරාජයාගෙන් ජනපතිට උණුසුම් පිළිගැනීමක්",
       "News Content": "ජපානයේ රාජ්‍ය සංචාරයක නිරත ජනාධිපති මෛත්‍රීපාල සිරිසේන අද (13) පෙරවරුවේ ජපාන අකිහිතෝ අධිරාජයා හමුවී තිබෙනවා.\nටෝකියෝ නුවර පිහිටි ඉම්පීරියල් මන්දිරයේදී මෙම හමුව සිදු වූ බවයි ජනපති මාධ්‍ය අංශය සදහන් කළේ.\nජනාධිපතිවරයාගේ පැමිණීම පිළිබඳ සිය සතුට පළ කළ ජපාන අධිරාජයා දෙරට අතර අතීතයේ සිට පවතින ශක්තිමත් සබඳතා මෙම සංචාරය තුළින් තවදුරටත් තහවුරු වනු ඇති බව පවසා තිබෙනවා.\nජපානය ස්වභාවික ආපදාවන්ට මුහුණ දුන් අවස්ථාවලදී ශ්‍රී ලංකාව සැබෑ මිත්‍රයෙක් ලෙස හැකි පමණින් ජපානයට දැක්වූ සහය කෘතවේදීව සිහිපත් කළ ජපාන අධිරාජයා ශ්‍රී ලංකාවට අවශ්‍ය  ඕනෑම අවස්ථාවක සහය ලබාදීමට සූදානම් බව ද ප්‍රකාශ කර තිබෙනවා.",
       "URL": "https://www.hirunews.lk/185774/ජපාන-අධිරාජයාගෙන්-ජනපතිට-උණුසුම්-පිළිගැනීමක්",
       "Category": "Local News",
       "Parent URL": "https://www.hirunews.lk/local-news.php?pageID=4040"
}