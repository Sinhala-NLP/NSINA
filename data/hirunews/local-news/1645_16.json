{
       "Source": "hirunews",
       "Timestamp": "Wednesday, 06 October 2021 - 17:49",
       "Headline": "කේරළ ගංජා කිලෝ එකොළහක් සමඟ පුද්ගලයින් දෙදෙනෙකු අත්අඩංගුවට",
       "News Content": "තලංගම පොලිස් ස්ථානයේ බුද්ධි අංශයට ලද තොරතුරක් අනුව ඊයේ දිනයේ සිදු කළ විශේෂ මෙහෙයුමකදී කේරළ ගංජා කිලෝ එකොළහක් ළඟ තබාගෙන සිටි පුද්ගලයින් දෙදෙනෙකු අත්අඩංගුවට ගෙන තිබෙනවා.\nඅදාල පුද්ගලයින් දෙදෙනා අත්අඩංගුවට ගෙන ඇත්තේ තලංගම සහ කහන්තොට යන ප්‍රදේශවල සිදු කළ සෝදිසි මෙහෙයුමකදී.\nනාවලපිටිය සහ රාජගිරිය යන ප්‍රදේශවල පදිංචිකරුවන් වන මෙම සැකකරුවන් වයස අවුරුදු විසි නවයත් තිස් හයත් අතරේ පසුවන්නන්.\nඅත්අඩංගුවට ගත් සැකකරුවන් දෙදෙනා කඩුවෙල මහේස්ත්‍රාත්වරයා හමුවට ඉදිරිපත් කිරීමෙන් අනතුරුව රැඳවුම් නියෝග ලබාගෙන තවදුරටත් ඔවුන් ගෙන් ප්‍රශ්න කිරීමට නියමිතයි.\nසිද්ධිය සම්බන්ධයෙන් තලංගම පොලිසිය වැඩිදුර පරීක්ෂණ සිදු කරනවා.",
       "URL": "https://www.hirunews.lk/284270/කේරළ-ගංජා-කිලෝ-එකොළහක්-සමඟ-පුද්ගලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1645"
}