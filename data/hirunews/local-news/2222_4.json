{
       "Source": "hirunews",
       "Timestamp": "Sunday, 10 January 2021 - 7:20",
       "Headline": "ඉඩම් ආරවුලක් නිසා මල්ලී අයියාට වෙඩි තබයි",
       "News Content": "විල්ගමුව මොරගහඋල්පත ප්‍රදේශයේ සිදුවූ වෙඩි තැබීමකින් පුද්ගලයෙකු තුවාල ලබා තිබෙනවා.\nඊයේ පස්වරුවේ මෙම වෙඩි තැබීම සිදුවී ඇත්තේ දෙදෙනෙක් අතර ඇතිවූ බහින්බස් වීමක් දුරදිග යාමෙන්.\nතුවාල ලබා ඇත්තේ 38 හැවිරිදි අවිවාහක පුද්ගලයෙක් වන අතර ඔහු මහියංගණය රෝහලට ඇතුලත් කර තිබෙනවා.\nවෙඩි තබා ඇත්තේ එම පුද්ගලයාගේම අවිවාහක බාල සහෝදරයෙක් බවටයි මූලික පොලිස් පරීක්ෂණවලදී හෙළිවී ඇත්තේ.\nමෙරට නිශ්පාදිත ගිනි අවියකින් වෙඩි තැබීම සිදුකර ඇති අතර සැකකරු එම ගිනි අවිය ද සමග ප්‍රදේශයෙන් පළාගොස් ඇතැයි සඳහන්.\nඑම පුද්ගලයා අත්අඩංගුවට ගැනීම සඳහා විල්ගමුව පොලිසිය පරීක්ෂණ ආරම්භ කර තිබෙනවා.\nඉඩම් ආරවුලක් හේතුවෙන් මෙම පුද්ගලයන් දෙදෙනා අතර දීර්ඝ කාලයක සිට මත ගැටුමක් පැවති බවට හෙළිවී ඇති බවයි අප වාර්තාකරු කියාසිටියේ.\nඒ සම්බන්ධයෙන් ඊයේ පස්වරුවේ සිදුවූ බහින්බස්වීමකින් අනතුරුව වෙඩි තැබීම  සිදුවී තිබෙනවා.",
       "URL": "https://www.hirunews.lk/259275/ඉඩම්-ආරවුලක්-නිසා-මල්ලී-අයියාට-වෙඩි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=2222"
}