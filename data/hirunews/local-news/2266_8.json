{
       "Source": "hirunews",
       "Timestamp": "Saturday, 19 December 2020 - 12:43",
       "Headline": "නිදහස් පක්ෂය, ජනපති හමුවක් අපේක්ෂාවෙන් (වීඩියෝ)",
       "News Content": "තම පක්ෂයේ ප්‍රාදේශීය නියෝජිතයින්ට පවතින ගැටලු සම්බන්ධයෙන් ළඟදීම ජනාධිපතිවරයා සමඟ සාකච්ඡා කිරීමට ශ්‍රී ලංකා නිදහස් පක්ෂය තීරණය කර තිබෙනවා.\nඑහි උප සභාපති අමාත්‍ය මහින්ද අමරවීර මේ බව කියා සිටියේ රජයේ සංවර්ධන ක්‍රියාවලියට ශ්‍රී ලංකා නිදහස් පක්ෂයේ ප්‍රාදේශීය නියෝජිතයින් සම්බන්ධ කර නොගැනීම පිළිබඳව අදහස් දක්වමින්.\nඑය බරපතල ගැටලු‍වක් බවට එම පක්ෂයේ මහලේකම් රාජ්‍ය අමාත්‍ය දයාසිරි ජයසේකර ද පසුගියදා ප්‍රසිද්ධ ප්‍රකාශයක් සිදුකළා.\nඑසේම, සන්ධානගත වීම නිසා තම පක්ෂයට හානි සිදු නොවිය යුතු බව ඊයේ කොළඹදී මාධ්‍ය වෙත අදහස් දක්වමින් නිදහස් පක්ෂ මහලේකම් රාජ්‍ය අමාත්‍ය දයාසිරි ජයසේකර යළි ප්‍රකාශ කළා.",
       "URL": "https://www.hirunews.lk/257386/නිදහස්-පක්ෂය-ජනපති-හමුවක්-අපේක්ෂාවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2266"
}