{
       "Source": "hirunews",
       "Timestamp": "Saturday, 13 August 2022 - 20:24",
       "Headline": "QR කේතය හඳුන්වා දීමත් සමඟ අධිවේගී මාර්ගවල දෛනික ආදායම ඉහළට",
       "News Content": "කිව්.ආර්. කේතය හඳුන්වා දීමත් සමඟ අධිවේගී මාර්ගවල දෛනික ආදායම සැලකිය යුතු ලෙස ඉහළ ගොස් තිබෙනවා.\nඒ අනුව පසුගිය දින කිහිපයේ අධිවේගී මාර්ගයේ දෛනික ආදායම රුපියල් මිලියන 17ත්, 20 ත් අතර අගයක සටහන් වූ අතර, පසුගිය සමයේ පැවති ඉන්ධන හිඟයත් සමඟ ජූලි මාසයේ දෛනිකව අධිවේගී මාර්ගවල ආදායම සටහන් වූයේ රුපියල් මිලියන 6 ක පමණ අගයකයි.\nකෙසේ වෙතත්, පසුගිය අප්‍රේල් මාසයේදී අධිවේගී මාර්ගයේ දෛනික ආදායම රුපියල් මිලියන 29 ක් වැනි අගයක පැවතුණා.\nQR කේතය හඳුන්වාදීම හමුවේ ඉන්ධන ලබා ගැනීමට සියලුදෙනාට අවස්ථාව ලැබීම හේතුවෙන් අධිවේගී මාර්ගය භාවිත කරන වාහන ප්‍රමාණය යළිත් ඉහළ ගොස් තිබෙනවා.\nමේ අතර, මීරිගම - බාඳුරාගොඩ ප්‍රදේශයේ ඉන්ධන පිරවුම්හලක කිව්.ආර් කේතය පරික්ෂා කරමින් සිටි සංවර්ධන නිලධාරිනියකට දිවුලපිටිය ප්‍රදේශීය සභාවේ පොදුජන පෙරමුණේ මන්ත්‍රීවරයෙකු පහර දීමට තැත් කර තිබෙනවා.\nඒ, ඉන්ධන ලබා ගැනීමේදී ඇති වූ කතාබහක් දුරදිග යෑමත් සමඟයි.\nඑහිදී ප්‍රාදේශීය සභා මන්ත්‍රීවරයා ඔහු අත තිබූ හිස් ආවරණයෙන් සංවර්ධන නිලධාරිනියට කිහිපවරක් පහර දීමට උත්සාහ කර පළාගොස් ඇති අතර, මේ වනවිට සැකකාර මන්ත්‍රීවරයා අත්අඩංගුවට ගැනීමට විමර්ශන ක්‍රියාත්මකයි.",
       "URL": "https://www.hirunews.lk/312682/qr-කේතය-හඳුන්වා-දීමත්-සමඟ-අධිවේගී-මාර්ගවල-දෛනික-ආදායම-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=943"
}