{
       "Source": "hirunews",
       "Timestamp": "Monday, 07 May 2018 - 14:41",
       "Headline": "පොළොන්නරුව හෙට උණුසුම් වෙයි",
       "News Content": "උතුර,නැගෙනහිර සහ ඌව පළාතට මෙන්ම පොලොන්නරුව දිස්ත්‍රික්කයට හෙටත් (08) උණුසුම් කාලගුණ තත්ත්වයක් පවතින බවයි කාලගුණ විද්‍යා දෙපාර්තමේන්තුව පවසනවා.\nඒ හේතුවෙන් ජනතාවට විමසිල්ලෙන් පසුවන ලෙසයි  ඔවුන් වැඩිදුරටත් පවසන්නේ.\nමේ අතර අද උදෑසන 8.30 ට අවසන් වූ පැය 24 තුළ වැඩිම වර්ෂාපතනය පොළොන්නරුව - බකමූණ ප්‍රදේශයට ලැබී තිබෙනවා.\nඑය මිලිමීටර් 52.9ක්. මීට අමතරව උපරිම ඌෂ්ණත්වය වන සෙල්සියස් අංශක 35.2ක මහඉලූප්පල්ලම ප්‍රදේශයෙන් ද අවම උෂ්ණත්වය සෙල්සියස් අංශක 17.2ක නුවරඑළිය ප්‍රදේශයෙන් ද වාර්තා වූ බවයි කාලගුණ විද්‍යා දෙපාර්තමේන්තුව කියා සිටියේ.\nමේ අතර, අද පස්වරු 2න් පසු දිවයිනේ බොහෝ ප්‍රදේශවලට වැසි ඇති විය හැකි බව ද එම දෙපාර්තමේන්තුව නිකුත් කළ නවතම නිවේදනයේ සඳහන්.",
       "URL": "https://www.hirunews.lk/190175/පොළොන්නරුව-හෙට-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3956"
}