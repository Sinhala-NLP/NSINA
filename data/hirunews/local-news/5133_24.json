{
       "Source": "hirunews",
       "Timestamp": "Friday, 11 March 2016 - 16:22",
       "Headline": "ගොලු තරුණිය දුෂණය කර කරාබු ජෝඩුවත් කොල්ලකාලා",
       "News Content": "වීරගුල අලිවලපල්ල ප්‍රදේශයේදී 21 හැවිරිදි ගොලු තරුණියක් සමුහ දුෂණය කිරීම සම්බන්ධයෙන් පොලිසිය විශේෂ පරීක්ෂණයක් ආරම්භ කර තිබෙනවා.\nපසුගිය 7 වනදා පෙරවරු 9.45 ත් 8 වනදා පස්වරු 3.30 ත් අතර කාලයේ මෙම අපරාධය සිදුව ඇති බවටයි ඊයේ පොලිසියට පැමිණිලි ලැබී ඇත්තේ.\nඅලිවලපල්ල ප්‍රදේශයේ පදිංචි 21 හැවිරිදි ගොලු තරුණිය පැහැරගෙන ගොස් සමුහ දුෂණය කර ඇයගේ රත්‍රන් කරාබු ජෝඩුව ද සොරකම් කර ඇති බව සඳහන්.\nසිද්ධියට සම්බන්ධ එක් සැකකරුවකු අත්අඩංගුවට ගෙන තිබෙනවා.\nමෙම සිද්ධියට සම්බන්ධ සැකකරුවන් 4 දෙනෙකු පිළිබඳ අනාවරණ වී ඇති බවයි පොලිසිය සඳහන් කලේ.\nදුෂණයට ලක්වු තරුණිය වතුපිටිවල රෝහලේ ප්‍රතිකාර ලබනවා. වීරගුල පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/128307/ගොලු-තරුණිය-දුෂණය-කර-කරාබු-ජෝඩුවත්-කොල්ලකාලා",
       "Category": "Local News",
       "Parent URL": "https://www.hirunews.lk/local-news.php?pageID=5133"
}