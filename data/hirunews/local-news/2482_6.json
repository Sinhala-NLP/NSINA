{
       "Source": "hirunews",
       "Timestamp": "Wednesday, 02 September 2020 - 13:26",
       "Headline": "ප්‍රදේශ කිහිපයක විරෝධතා",
       "News Content": "මහබැංකුව විසින් හඳුන්වා දුන් සහන ණය පොලී ක්‍රමවේදය යටතේ තමන්ට ණය ලබා ගැනීමට නොහැකිවී ඇති බව පවසමින් ව්‍යාපාරිකයින් පිරිසක් අද මහියංගනය - හසලක නගරයේදී විරෝධතාවයක නිරත වුණා.\nමේ එහිදී අදහස් දැක්වූ මධ්‍ය පරිමාණ ව්‍යාපාරිකයෙකු වන සරත් කරුණාරත්න.\nමේ අතර, ජනාධිපති කාර්යාලය අසල විරෝධතා පැවැත්වීම සඳහා වෙන් කර ඇති ස්ථානයේ මේ වනවිට විරෝධතා කිහිපයක් පැවැත්වෙනවා.\nලක් සතොස ආයතනයේ කොන්ත්‍රාත් සේවකයින් පිරිසක් මෙලෙස විරෝධතාවයේ නිරත වන්නේ කොන්ත්‍රාත් කාල සීමාව අවසන් වීම හේතුවෙන් තමන් සේවයෙන් ඉවත් කර ඇති බවට පවසමින්.\nඑසේම, උපාධිධාරින්ට රැකියා ලබාදීමේ රජයේ වැඩිපිළිවෙලට තමන් ඇතුළත් කර නොගත් බවට චෝදනා කරමින් රැකියා විරහිත උපාධිධාරින් පිරිසක් කොටුව දුම්රිය ස්ථානයේ සිට පාගමනින් පැමිණ ගාලුමුවදොර විරෝධතාවයේ නිරත වනවා.\nඑමෙන්ම, සමස්ත ලංකා යතුරුපැදි අලෙවි කරුවන්ගේ සංගමය ද අද උදෑසන කොටුව ජනාධිපති මන්දිරය අසල සිට මෙම ස්ථානයට විරෝධතා පාගමනකින් පැමිණියා. ඒ යතුරුපැදි ආනයනය අත්හිටුවීමට රජය ගෙන ඇති තීරණය හේතුවෙන් තමන් අපහසුතාවයට පත්ව ඇති බව පවසමින්.",
       "URL": "https://www.hirunews.lk/249242/ප්‍රදේශ-කිහිපයක-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=2482"
}