{
       "Source": "hirunews",
       "Timestamp": "Friday, 13 January 2023 - 6:57",
       "Headline": "ගල්කිස්සේ ගණිකා නිවාසයක් වටලා හතක් අත්අඩංගුවට",
       "News Content": "ඊයේ (12) දහවල් කාලයේ දී ගල්කිස්ස විජේසිරිවර්ධන මාවත ප්‍රදේශයේ පවත්වාගෙන ගිය ගණිකා නිවාසයක් වටලා සැකකාරියන් හත් දෙනෙකු අත් අඩංගුවට ගැනීමට ගල්කිස්ස පොලිසිය සමත් වී තිබෙනවා.\nගල්කිස්ස පොලිසියට ලද තොරතුරක් මත කරන ලද වැටලීමකිනුයි මෙම සැකකාරියන් අත් අඩංගුවට ගෙන තිබෙන්නේ.\nආයුර්වේද සම්බාහන මධ්‍යස්ථානයක් මුවාවෙන් පවත්වාගෙන ගිය මෙම ගණිකා නිවාසයෙන් අතර අත්අඩංගුවට ගන්නා ලද සැකකාරියන් අතර වයස අවුරුදු 21 -44 දක්වා අය පසු වන බවයි පොලිස් මාධ්‍ය කොට්ඨාසය පවසන්නේ.\nඅත් අඩංගුවට ගන්නා ලද සැකකාරියන් බුත්තල, රත්නපුරය, නුවර එළිය, වාද්දූව, පානදුර, තඹුත්තේගම හා රුවන්වැල්ල යන ප්‍රදේශවල පදිංචිකාරියන් බවයි පොලිසිය වාර්තා කරන්නේ.\nසැකකාරියන් අද (13) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/324905/ගල්කිස්සේ-ගණිකා-නිවාසයක්-වටලා-හතක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=606"
}