{
       "Source": "hirunews",
       "Timestamp": "Saturday, 20 February 2016 - 13:26",
       "Headline": "ජනපති මෛත්‍රී ඔස්ටි‍්‍රයාව සමග දිගු ගමනක් යාමේ අපේක්ෂාවක",
       "News Content": "ඔස්ටි‍්‍රයාව සමග දිගු රාජ්‍ය තාන්ත්‍රික සබඳතාවක් පවත්වා ගැනීමට අපේක්ෂා කරන බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා ඔස්ටි‍්‍රයාවේ - හොෆ්බර්ග් ජනාධිපති මන්දිරයේදී පැවති මාධ්‍ය හමුවකට එක්වෙමිනුයි මේ බව සදහන් කර ඇත්තේ.\nජනාධිපතිවරයා මෙහිදී වැඩිදුරටත් පවසා ඇත්තේ ඔස්ටි‍්‍රයානු - ශ්‍රී ලංකා සබඳතා ශක්තිමත් කිරීම කෙරෙහි ද්වීපාර්ශවික සාකච්ඡාවන්හිදී වැඩි අවධානයක් යොමුවූ බවයි.\nඒ අනුව ඉදිරි කාලසීමාව තුළ සංස්කෘතික , අධ්‍යාපන, ක්‍රීඩා ක්ෂේත්‍රයන්හි දෙරටේ සහයෝගිතාවය වඩාත් පුළුල් වනු ඇති බව ජනාධිපති මාධ්‍ය අංශය නිවේදනයක් නිකුත් කරමින් සදහන් කළා.",
       "URL": "https://www.hirunews.lk/126716/ජනපති-මෛත්‍රී-ඔස්ටි‍්‍රයාව-සමග-දිගු-ගමනක්-යාමේ-අපේක්ෂාවක",
       "Category": "Local News",
       "Parent URL": "https://www.hirunews.lk/local-news.php?pageID=5160"
}