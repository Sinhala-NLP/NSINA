{
       "Source": "hirunews",
       "Timestamp": "Friday, 06 May 2022 - 9:23",
       "Headline": "කොරෝනාවෙන් මියගිය ගණන තුන් ගුණයක් වෙයි",
       "News Content": "කොරෝනා වෛරස් ගෝලීය වසංගතයෙන් ලොව පුරා මිලියන 15කට ආසන්න පිරිසක් මියගොස් ඇති බව ලෝක සෞඛ්‍ය සංවිධානය අනාවරණ කරනවා.\nඑය, සාමාන්‍යයෙන් ලොව වසර දෙකක දී සිදුවිය හැකි මරණ සංඛ්‍යාවට ද වඩා සියයට 13කට වැඩි ප්‍රමාණයක්.\nඑමෙන්ම ලෝක සෞඛ්‍ය සංවිධානය ප්‍රකාශ කරන පරිදි ලොව බොහෝ රටවල් කොරෝනා වෛරසයෙන් මියගිය සංඛ්‍යාව නිසි ලෙස ගණනය කර නැහැ.\nඑලෙස නිල වශයෙන් ලොව පුරා වාර්තා වී තිබුණේ කොරෝනා මරණ මිලියන 5.4 ක් පමණයි.\nඒ අනුව කොරෝනා වසංගතයෙන් මියගිය සංඛ්‍යාව නිල වාර්තා මෙන් තුන් ගුණයක් පමණ ඉහළ බව ලෝක සෞඛ්‍ය සංවිධානය පෙන්වා දෙනවා.\nඑහිදී ඉන්දියාවේ කොරෝනා මරණ සංඛ්‍යාව මිලියන 4.7 ක් පමණ වන බව අනුමාන කෙරෙනවා.\nඑය, ඉන්දියාව, නිල වශයෙන් වාර්තා කළ කොරෝනා මරණ සංඛ්‍යාව මෙන් දස ගුණයක්.",
       "URL": "https://www.hirunews.lk/303620/කොරෝනාවෙන්-මියගිය-ගණන-තුන්-ගුණයක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1189"
}