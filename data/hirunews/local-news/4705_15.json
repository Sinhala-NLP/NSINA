{
       "Source": "hirunews",
       "Timestamp": "Tuesday, 17 January 2017 - 18:04",
       "Headline": "ජනපති නියමයෙන් ලොතරැයියක් යළි රුපියල් විස්සට",
       "News Content": "රුපියල් 30 ක් දක්වා ඉහළ නැංවූ ලොතරැයි පතක මිල යළි රුපියල් විස්ස දක්වා පහළ දැමීමට ජනාධිපති මෛත්‍රිපාල සිරිසේන උපදෙස් ලබාදුන් බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන ප්‍රකාශ කළා.\nමුදල් අමාත්‍යාංශයේ අද පැවති මාධ්‍ය හමුවකට එක්වෙමින් අමාත්‍යවරයා මේ බව කියා සිටියා.\nජී.එස්.පී. ප්ලස් බදු සහනය සම්බන්ධයෙන් අදහස් දැක්වූ අමාත්‍යවරයා කියා සිටියේ මේ වනවිට ඊට අදාළව ක්‍රියාකාරී සැලැස්මක් යුරෝපා සංගමය මගින් ඉදිරිපත් කර ඇති අතර එහි අන්තර්ගතව තිබූ කරුණු දෙකක් ඉවත් කිරීමට ජනාධිපතිවරයා උපදෙස් ලබාදුන් බවයි.\nඑහිදී මාධ්‍යවේදීන් ප්‍රශ්න පවතින දේශපාලන තත්ත්වය සම්බන්ධයෙන් අමාත්‍ය ලක්ෂ්මන් යාපා අබේවර්ධන වෙත ප්‍රශ්ණ කිහිපයක් යොමුකළා.\nග්‍රහ මාරුව අවසන් වනතුරු ඉවසා සිටින ලෙසයි අමාත්‍යවරයා එහිදී කියා සිටියේ.",
       "URL": "https://www.hirunews.lk/152263/ජනපති-නියමයෙන්-ලොතරැයියක්-යළි-රුපියල්-විස්සට",
       "Category": "Local News",
       "Parent URL": "https://www.hirunews.lk/local-news.php?pageID=4705"
}