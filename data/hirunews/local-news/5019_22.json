{
       "Source": "hirunews",
       "Timestamp": "Saturday, 04 June 2016 - 18:39",
       "Headline": "දඹුළු විහාරයේ සිතුවම් මත සිංහල සහ ඉංග්‍රීසි කුරුටු ගී ලියයි (ඡායාරූප)",
       "News Content": "දඹුල්ල රජමහා විහාරයේ සිතුවම්වලට සහ සෙල් ලිපිවලට කිසියම් පිරිසක් අකුරු ලියා දැඩි හානි සිදුකර තිබෙනවා.\nමේ පිළිබඳව විහාරාධිපති හිමියන් විසින් අද (04) දඹුල්ල පොලීසියට පැමිණිලි කර ඇති අතර, සිද්ධිය සම්බන්ධයෙන් මේ වනවිටත් පරීක්ෂණ ආරම්භ කර ඇති බව සඳහන්.\nසිංහල සහ ඉංග්‍රීසි අක්ෂරවලින් විවිධ නම් සහ වැකි පිළිම වහන්සේ සහ සෙල් ලිපි මත ලියා ඇත්තේ එහි පුරාවිද්‍යාත්මක වටිනාකම විනාශවන අයුරින්.\nවිහාරයේ ආරක්ෂිත කැමරා පද්ධතියට අකුණු සැර වැදීමකින් හානි සිදුවී ඇති නිසා මෙම අපරාධය සිදුකළ පුද්ගලයන් පිළිබඳව පැහැදිළි තොරතුරක් අනාවරණ කරගැනීමට හැකිවී නැහැ.\nපුරාවිද්‍යා දෙපාර්තමේන්තුවේ නිලධාරීන්ද දඹුල්ල විහාරයේ සංරක්ෂණ කටයුතුවලට එක්ව සිටියදී මෙවැන්නක් සිදුවීම විශේෂත්වයක්.\nඡායාරූප - දඹුල්ල කාංචන කුමාර",
       "URL": "https://www.hirunews.lk/134782/දඹුළු-විහාරයේ-සිතුවම්-මත-සිංහල-සහ-ඉංග්‍රීසි-කුරුටු-ගී-ලියයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5019"
}