{
       "Source": "hirunews",
       "Timestamp": "Friday, 25 March 2016 - 9:28",
       "Headline": "මහඔයදී පුරාවස්තු කැණීමේ නිරත වූ 4 දෙනෙකු අත්අඩංගුවට",
       "News Content": "මහඔය -තැපැල්පොල ප්‍රදේශයේ ඉඩමක නීතිවිරෝධී ලෙස පුරාවස්තු කැණීමේ නිරතව සිටි සැකකරුවන් 4 දෙනෙකු පොලිසිය අත්අඩංගුවට ගෙන තිබෙනවා.\nඊයේ පස්වරුවේ අත්අඩංගුවට ගත් මොවුන් මහඔය - වේයන්ගොඩ සහ ගාල්ල ප්‍රදේශවල පදිංචි වයස අවුරුදු 19 ත් 39 ත් අතර අයයි.\nඔවුන් සමග කැණීම් කටයුතු සදහා යොදා ගත් බැකෝ යන්ත්‍රයක් ද පොලිස් භාරයට ගෙන තිබෙනවා.\nසැකකරුවන් අද දෙහිඅත්තකණ්ඩිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/129325/මහඔයදී-පුරාවස්තු-කැණීමේ-නිරත-වූ-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5116"
}