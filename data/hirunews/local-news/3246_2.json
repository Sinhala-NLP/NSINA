{
       "Source": "hirunews",
       "Timestamp": "Tuesday, 16 July 2019 - 8:51",
       "Headline": "හිටපු ආරක්ෂක ලේකම් හේමසිරි ප්‍රනාන්දුගෙන් සී.අයි.ඩී.යට ප්‍රකාශයක්",
       "News Content": "පාස්කු ඉරු දින ප්‍රහාරයට අදාළව හිටපු ආරක්ෂක ලේකම් හේමසිරි ප්‍රනාන්දුගෙන් අපරාධ පරීක්ෂණ දෙපාර්තමේන්තුව පැය 3ක ප්‍රකාශයක් සටහන් කරගෙන තිබෙනවා.\nඊයේ දිනයේදී හිටපු ආරක්ෂක ලේකම් හේමසිරි ප්‍රනාන්දු අපරාධ පරීක්ෂණ දෙපාර්තමේන්තුව වෙත පැමිණ මෙලෙස ප්‍රකාශයක් ලබාදුන් බවයි එහි ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nහිටපු ආරක්ෂක ලේකම් හේමසිරි ප්‍රනාන්දු සහ අනිවාර්ය නිවාඩු යැවූ පොලිස්පති පූජිත් ජයසුන්දර පසුගිය 2 වන දා අත්අඩංගුවට ගෙන පසුව ඇප මත මුදා හැරුණා.",
       "URL": "https://www.hirunews.lk/220401/හිටපු-ආරක්ෂක-ලේකම්-හේමසිරි-ප්‍රනාන්දුගෙන්-සී-අයි-ඩී-යට-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3246"
}