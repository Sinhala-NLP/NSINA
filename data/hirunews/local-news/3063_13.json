{
       "Source": "hirunews",
       "Timestamp": "Tuesday, 05 November 2019 - 12:52",
       "Headline": "සජිත්ගේ අරමුණ ෆෙඩරල් රාජ්‍යයක් - ගුණදාස අමරසේකර",
       "News Content": "ශ්‍රී ලංකාව ෆෙඩරල් රාජ්‍යක් බවට පත් කිරීම සඳහා ඇතැමුන්ට පවතින අවශ්‍යතාව නව ප්‍රජාතන්ත්‍රවාදී පෙරමුණේ ජනාධිපති අපේක්ෂක සජිත් ප්‍රේමදාසගේ ප්‍රතිපත්ති ප්‍රකාශනය තුලින් වඩාත් පැහැදිලි වන බව ජාතික සංවිධාන එකමුතුව පවසනවා.\nඑහි කැඳවුම්කරු ආචාර්ය ගුණදාස අමරසේකර කොළඹ අද පැවති මාධ්‍ය හමුවකට එක්වෙමින් කියා සිටියේ දෙමළ ජාතික සන්ධානය සජිත් ප්‍රේමදාසට සහාය ලබාදීමට තීරණය කර ඇත්තේ ඔවුන්ගේ  අවශ්‍යතාවයන් සජිත් ප්‍රේමදාසගේ ප්‍රතිපත්ති ප්‍රකාශය තුළින් ඉටුවන නිසා බවයි.\nමේ අතර, කොළඹ අද පැවති තවත් මාධ්‍ය හමුවකට එක්වූ පාර්ලිමේන්තු මන්ත්‍රී ඩලස් අලහප්පෙරුම, දෙමළ ජාතික සන්ධානයේ සහය ලබා ගැනීමට සහ ජෝතිශ්‍ය විශ්වාස කිරීමට තරම් ජනාධිපති අපේක්ෂක සජිත් ප්‍රේමදාසගේ මැතිවරණ ව්‍යාපාරය බංකොලොත්භාවයට පත්ව ඇති බව ප්‍රකාශ කළා.",
       "URL": "https://www.hirunews.lk/227683/සජිත්ගේ-අරමුණ-ෆෙඩරල්-රාජ්‍යයක්-ගුණදාස-අමරසේකර",
       "Category": "Local News",
       "Parent URL": "https://www.hirunews.lk/local-news.php?pageID=3063"
}