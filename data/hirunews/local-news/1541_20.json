{
       "Source": "hirunews",
       "Timestamp": "Wednesday, 24 November 2021 - 8:17",
       "Headline": "ඡන්ද කොමිසම පුංචි ඡන්දයට සැරසෙයි",
       "News Content": "පළාත් පාලන ආයතනවල නියෝජිතයන් පත් කරගැනීම සඳහා පළාත් පාලන ආයතන ඡන්ද විමසීම පැවැත්වීමේ ව්‍යවස්ථාපිත කටයුතුවල මූලික සංවිධාන කටයුතු ආරම්භ කරන ලෙස අදාළ පාර්ශ්වයන්ට දැනුම්දීමට මැතිවරණ කොමිසම තීරණය කළා.\nඒ, මැතිවරණ කොමිසන් සභාව ඊයේ (24) රැස්වීමෙන් අනතුරුවයි.\nඒ අනුව ඡන්ද විමසීමට අදාළ ආකෘති පත්‍ර සකස් කිරීම, නිලධාරී සහ වාහන සංගණන, ඡන්ද මධ්‍යස්ථාන පරීක්ෂා කර අඩුපාඩු හඳුනාගැනීම වැනි කටයුතු ආරම්භ කිරීමට අවශ්‍ය පියවර ගන්නා ලෙස දිස්ත්‍රික් සහ නියෝජ්‍ය සහකාර මැතිවරණ කොමසාරිස්වරුන් වෙත දැනුම්දෙනු ඇති.\nඑසේම 2021 ඡන්ද හිමි නාමලේඛනයේ ලියාපදිංචි නොවූ පුරවැසියන් වෙත්නම් ඒ සම්බන්ධ තොරතුරු දෙසැම්බර් 3 වනදාට පෙර මැතිවරණ කොමිසන් සභාව වෙත දැනුම් දෙන ලෙස දේශපාලන පක්ෂ වෙත දැන්වීමට ද මෙහිදී තීරණය කෙරුණා.",
       "URL": "https://www.hirunews.lk/288980/ඡන්ද-කොමිසම-පුංචි-ඡන්දයට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=1541"
}