{
       "Source": "hirunews",
       "Timestamp": "Tuesday, 05 October 2021 - 9:14",
       "Headline": "නීතිවිරෝධී කහ කිලෝ දහසක් සමඟ සැකකරුවෙකු නාවික හමුදා භාරයට",
       "News Content": "නොරොච්චෝලේ වෙරළ තීරයේ ධීවර වාඩියක සඟවා තිබූ නීතිවිරෝධී ලෙස මෙරටට රැගෙන ආ වියළි කහ කිලෝග්‍රෑම් 1,064ක් නාවික හමුදාව භාරයට ගෙන තිබෙනවා.\nඊයේ සිදු කළ විශේෂ විශේෂ සෝදිසි මෙහෙයුමක දී මෙම කහ තොගය සොයාගෙන ඇති අතර, එහි දී සැකකරුවෙකුද නාවික හමුදා භාරයට ගෙන ඇති බව සඳහන්.\n22 හැවිරිදි නොරොච්චෝලේ නාරක්කල්ලිය ප්‍රදේශයේ පදිංචිකරුවෙකුයි මෙලෙස නාවික හමුදා භාරයට පත් ව ඇත්තේ.\nමලු 32ක අසුරා සඟවා තිබූ මෙම කහ තොගය සමඟ සැකකරු ඉදිරි විමර්ශන කටයුතු සඳහා නොරොච්චෝලේ පොලිසියට භාරදීමට නියමිතයි.",
       "URL": "https://www.hirunews.lk/284101/නීතිවිරෝධී-කහ-කිලෝ-දහසක්-සමඟ-සැකකරුවෙකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1649"
}