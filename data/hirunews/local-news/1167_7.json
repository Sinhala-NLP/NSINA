{
       "Source": "hirunews",
       "Timestamp": "Sunday, 15 May 2022 - 14:30",
       "Headline": "දිවයින පුරා ඇති වූ නොසන්සුන්කාරී තත්ත්වයට 230 ක් අත්අඩංගුවට",
       "News Content": "පසුගිය 9 වනදා කොල්ලුපිටිය සහ ගාලුමුවදොර ඇතිවූ නොසන්සුන්කාරී තත්ත්වයෙන් පසු දිවයින පුරා ඇතිවූ කලහකාරී සහ ප්‍රචණ්ඩ ක්‍රියා සම්බන්ධයෙන් 230 දෙනෙකු අත්අඩංගුවට ගෙන තිබෙනවා.\nඉන් 68 දෙනෙකු මේ වනවිට රක්ෂිත බන්ධනාගාරගත කර ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව කියා සිටියේ.\nමේ අතර, අරලියගහ මන්දිරය ඉදිරිපිට ඇති වූ ප්‍රචණ්ඩකාරී ක්‍රියාවලට සම්බන්ධ බවට සාක්ෂිවලින් අනාවරණ වූ පුද්ගලයෙකු මොරටුව - මොරටුවැල්ල ප්‍රදේශයේදී අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ මොරටුව මහ නගර සභාවේ සේවය කරන 49 හැවිරිදි අයෙක් බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ.",
       "URL": "https://www.hirunews.lk/304414/දිවයින-පුරා-ඇති-වූ-නොසන්සුන්කාරී-තත්ත්වයට-230-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1167"
}