{
       "Source": "hirunews",
       "Timestamp": "Tuesday, 07 November 2017 - 18:00",
       "Headline": "ඉන්ධන පිරවුම්හලක් අසල තිබු ත්‍රී රෝද රථයකින් ව්‍යාජ ගිනි අවියක් සහ තියුණු ආයුධයක් හමුවෙයි (ඡායාරූප)",
       "News Content": "මොරවක නගරයේ ඉන්ධන පිරවුම්හල අසලදී ත්‍රී රෝද රථයක තිබී තියුණු ආයුධයක් / නන්චාකුවක් සහ ව්‍යාජ ගිනි අවියක් පොලිස් අත්අඩංගුවට ගෙන තිබෙනවා.\nඒ මොරවක පොලිසිය සිදු කළ විශේෂ මෙහෙයුමකදීයි.\nහම්බන්තොට සහ මාතර දිසාව භාර නියෝජ්‍ය පොලිස්පතිවරයාගේ  විශේෂ රාජකාරී සැලැස්මකට අනුවයි අද අලුයම මෙම මෙහෙයුම සිදුකර ඇත්තේ.\nත්‍රී රෝද රථයේ සිටි පුද්ගලයන් 3 දෙනෙකු ද අත්අඩංගුවට පත්ව තිබෙනවා.\nඅවුරුදු 18 / 24 සහ 39 වයස්වල පසුවන සැකකරුවන් අකුරැස්ස ප්‍රදේශයේ පදිංචිකරුවන් බවටයි අනාවරණ වී ඇත්තේ.\nඅවුරුදු 18 සැකකරු කොලොන්න පොලිස් වසමේ නිවසකට ඇතුලුවී මුදල් සහ ස්වර්ණාභරන සොරකම් කිරීමේ සිද්ධියකට සම්බන්ධ බවට ද හෙළිවී තිබෙනවා.\nමෙම සැකකරුවන් මොරවක මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - නෙළුව රනිල් ප්‍රියංක",
       "URL": "https://www.hirunews.lk/175484/ඉන්ධන-පිරවුම්හලක්-අසල-තිබු-ත්‍රී-රෝද-රථයකින්-ව්‍යාජ-ගිනි-අවියක්-සහ-තියුණු-ආයුධයක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4230"
}