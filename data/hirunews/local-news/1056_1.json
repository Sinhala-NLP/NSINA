{
       "Source": "hirunews",
       "Timestamp": "Thursday, 30 June 2022 - 18:49",
       "Headline": "නැවත දැනුම්දෙන තෙක් බස්නාහිර පළාතේ වාහන ආදායම් බලපත්‍ර නිකුත් කිරීම දින 3කට සීමා වෙයි",
       "News Content": "ලබන මස 4 වනදා සිට නැවත දැනුම්දෙන තෙක් බස්නාහිර පළාතේ ලියාපදිංචි වාහන සඳහා ආදායම් බලපත්‍ර නිකුත් කරනු ලබන්නේ සඳුදා, බදාදා සහ බ්‍රහස්පතින්දා දිනවල පමණක් බව පළාත් සභාව පවසනවා.\nප්‍රධාන ලේකම්වරිය නිවේදනය කළේ පවතින ඉන්ධන අර්බුදය හේතුවෙන් මෙම පියවර ගෙන ඇති බවයි.\nඊයේ (2022-06-29) දින සිට කල් ඉකුත් වන බස්නාහිර පළාතේ ලියාපදිංචි වාහන ආදායම් බලපත්‍ර සඳහා ලබන ජුලි මස 29 වනදා දක්වා ආදායම් බලපත්‍ර නිකුත් කිරීමේදී දඩ මුදල් අය නොකිරීමට ද තීරණය කර තිබෙනවා.\nඑමෙන්ම බස්නාහිර පළාත් මෝටර් රථ දෙපාර්තමේන්තුවේ වෙබ් අඩවිය වන\nwww.motortraffic.wp.gov.lk\nපිවිසීමෙන් මාර්ගගත ක්‍රමවේදය ඔස්සේ බස්නාහිර පළාතේ ලියාපදිංචි වාහන සඳහා ආදායම් බලපත්‍ර ලබාගැනීමට හැකියාව පවතිනවා.\nමේ අතර සබරගමුව පළාතේ වාහන හිමියන්ට අද සිට ලබන ජුලි මස 29 වන දින දක්වා කල් ඉකුත් වන වාහන ආදායම් බලපත්‍ර නිකුත් කිරීමේදී දඩ මුදල් අය නොකිරීමට ද තීරණය කර තිබෙනවා.\nඑමෙන්ම අන්තර්ජාලය මගින් ඉල්ලුම් කරන මාර්ගගත ආදායම් බලපත්‍ර ඉල්ලුම් කිරීමේ පහසුකම් සුපුරුදු පරිදි ක්‍රියාත්මක වන බවයි සබරගමුව පළාත් ප්‍රධාන ලේකම්වරයා කියාසිටියේ.",
       "URL": "https://www.hirunews.lk/308661/නැවත-දැනුම්දෙන-තෙක්-බස්නාහිර-පළාතේ-වාහන-ආදායම්-බලපත්‍ර-නිකුත්-කිරීම-දින-3කට-සීමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1056"
}