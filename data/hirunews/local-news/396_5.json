{
       "Source": "hirunews",
       "Timestamp": "Sunday, 23 April 2023 - 14:39",
       "Headline": "අවදානමට පෙර සූදානම ඉගැන්වීමට දෙව්නද විදු පියසේ කරාතේ සංදර්ශනයක් (ඡායාරූප)",
       "News Content": "අම්බලන්ගොඩ - ගා/ ශ්‍රී දේවානන්ද විද්‍යාලයේ කරාතේ ක්‍රීඩාවේ නිරත ක්‍රීඩක ක්‍රීඩිකාවන් විසින් විද්‍යාලයීය පරිශ්‍රයේ කරාතේ සංදර්ශනයක් පවත්වා තිබෙනවා.\nවිද්‍යාලයීය සහෝදර සිසු සිසුවියන්ගේ අවබෝධය වෙනුවෙන් මෙම වැඩසටහන සංවිධානය කර ඇත්තේ එම විද්‍යාලයීය විදුහල්පති ජනක පේදුරුහේවා ඇතුළු විදුහලේ කරාතේ ක්‍රීඩාව භාර ආචාර්යය ප්‍රදීප් දසනායකගේ මෙහෙයවීමෙන් හා ප්‍රධානත්වයෙන්.\nමෙම කරාතේ සංදර්ශනයේ දී ක්‍රීඩා භාර ආචාර්‍ය් සෙන්සේ සුදත් නලින්දගේ මගපෙන්වීම යටතේ ක්‍රීඩක ක්‍රීඩිකාවන් ක්‍රීඩාවේ මූලික ක්‍රමවේද, කාතා, කුම්තේ, ආයුධවලින් පහරදීමේ දී ආරක්ෂා වන ක්‍රමවේද, විශේෂිත පා පහරවල් ආදිය මෙම සංදර්ශනයේ දී ප්‍රදර්ශනය කෙරුණා.\nඊයේ (21) පෙරවරුවේ දී මෙම සංදර්ශනය පැවැත්වුණු අතර, සෑම තරගාවලියක දී ම පාහේ රන්, රිදී, ලෝකඩ පදක්කම් කිහිපයක් දිනා ගැනීමට හැකි ක්‍රීඩක ක්‍රීඩිකාවන් රැසකගෙන් සමන්විත විද්‍යාලයීය කරාතේ ක්‍රීඩා සංචිතය තව තවත් පුළුල් කිරීමේ අරමුණින් මෙම කරාතේ ක්‍රීඩා සංදර්ශනය පවත්වන බව සිසු සිසුවියන් අමතමින් විදුහලේ ක්‍රීඩා ලේකම් ඒ. ගුරුසිංහ ප්‍රකාශ කළා.",
       "URL": "https://www.hirunews.lk/333240/අවදානමට-පෙර-සූදානම-ඉගැන්වීමට-දෙව්නද-විදු-පියසේ-කරාතේ-සංදර්ශනයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=396"
}