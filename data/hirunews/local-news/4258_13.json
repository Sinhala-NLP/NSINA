{
       "Source": "hirunews",
       "Timestamp": "Monday, 23 October 2017 - 7:40",
       "Headline": "පවුල් ආරවුල දුරදිග යාමෙන් සැමියා බිරිඳගේ දෙඅත් කපා දමයි",
       "News Content": "ඌවපරණගම, ගලහගම අම්බලම හන්දියේ අඹුසැමි යුවළක්‌ අතර ඇතිවූ පවුල් ආරවුලක් දුරදිග යාමෙන් සැමියා විසින් සිය බිරිඳගේ දෙඅත් කපා බරපතළ තුවාල සිදුකළ පුවතක් වාර්තා වනවා.\nඊයේ (22) පෙරවරුවේ මෙම සිදුවූවීම සිදුව ඇති අතර මෙම සිද්ධියේදී කැපුම් තුවාල ලබා ඇත්තේ ඒ. සී. අනුලාවතී නමැති 27 හැවිරිදි කාන්තාවක් බවයි වාර්තාවන්නේ.\nබරපතළ කැපුම් තුවාල ලැබූ කාන්තාව නුවරඑළිය දිස්‌ත්‍රික්‌ මහ රෝහලට ඇතුළත් කර ඇති අතර ඇය මේ වන විට එම රෝහලේ දැඩි සත්කාර එක්කකයේ ප්‍රතිකාර ලබන බවයි අඹගස්දෝව පොලිසිය සඳහන් කළේ.\nසිදුවූවීමෙන් පසු සැකකාර සැමියා  සැඟව ඇති අතර ඔහු සොයා අඹගස්දෝව පොලිසිය පරීක්ෂණ පවත්වන බවයි වාර්තා වන්නේ.",
       "URL": "https://www.hirunews.lk/174165/පවුල්-ආරවුල-දුරදිග-යාමෙන්-සැමියා-බිරිඳගේ-දෙඅත්-කපා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=4258"
}