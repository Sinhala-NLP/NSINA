{
       "Source": "hirunews",
       "Timestamp": "Tuesday, 05 July 2016 - 18:24",
       "Headline": "අසාද් සාලි අත්අඩංගුවට ගන්න - පොලිස්පතිට පැමිණිල්ලක්",
       "News Content": "ජාතික සමඟි පෙරමුණේ නායක අසාද් සාලි අත්අඩංගුවට ගන්නා ලෙස ඉල්ලමින් බොදුබල සේනා සංවිධානය අද පොලිස්පතිවරයාට පැමිණිල්ලක් සිදුකළා.\nඒ, පසුගිය දෙවනදා කොළඹ පැවති  මාධ්‍ය හමුවකදී නබිනායක තුමන්ගේ නම ප්‍රකාශ කළහොත් මරාගෙන මැරෙන බවට ඔහු සිදුකළ  ප්‍රකාශයක් පදනම් කරගනිමින්.\nඑහිදී බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන්ටද අසාද් සාලි චෝදනා  කර තිබුණා.\nපොලිස්පතිවරයාට පැමිණිල්ල භාරදීමෙන් අනතුරුව ඒ පිළිබඳව අදහස් දැක්වූ බොදුබල සේනා සංවිධානයේ ප්‍රධාන විධායක නිලධාරී ඩිලන්ත විතානගේ ප්‍රකාශ කළේ ඔහුගේ තර්ජනය සුළුකොට තැකිය නොහැකි බවයි.\nආගම පිළිබඳ ප්‍රශ්න පසෙක තබා ඔහු අත්අඩංගුවට ගත යුතු බව මෙම අවස්ථාවට එක්ව සිටි පිරිස සඳහන් කළා.",
       "URL": "https://www.hirunews.lk/137278/අසාද්-සාලි-අත්අඩංගුවට-ගන්න-පොලිස්පතිට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4977"
}