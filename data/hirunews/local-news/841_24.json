{
       "Source": "hirunews",
       "Timestamp": "Tuesday, 27 September 2022 - 8:30",
       "Headline": "ලක්ෂ 223යේ කොල්ලය වැළැක්වූ සැරයන්වරයාට පැසසුම්",
       "News Content": "තම ජීවිත අවදානම නො තකමින් රුපියල් ලක්ෂ 223ක මුදලක් කොල්ලකා පළා යමින් සිටි සැකකරුවන් අත්අඩංගුවට ගැනීමට කටයුතු කළ පොලිස් සැරයන්වරයාව, උතුරු මැද පළාත භාර ජේ්‍යෂ්ඨ නියෝජ්‍ය පොලිස්පතිවරයා සහ පලාතේ අනෙකුත් උසස් පොලිස් නිලධාරීන් ඇඟයීමට ලක්කර තිබෙනවා.\nතඹුත්තේගම ආර්ථික මධ්‍යස්ථානයේ ව්‍යාපාරිකයෙකු විසින් නගරයේ පෞද්ගලික බැංකුවක තැන්පත් කිරීමට රැගෙන ආ මෙම මුදල් යතුරුපැදියකින් පැමිණි දෙදෙනෙකු විසින් ගිනි අවි පෙන්වා කොල්ල කා තිබුණා.\nපසු ව එම ස්ථානය ආසන්නයෙන් ගමන් කළ තඹුත්තේගම පොලිස් ස්ථානයට අනුයුක්ත ව සේවය කළ පොලිස් සැරයන් බුද්ධික කුමාර කොල්ලකරුවන් පැමිණි යතුරුපැදිය ඉදිරිපිටට පැමිණ මඟ හරස් කර තිබෙනවා.\nඑම අවස්ථාවේ දී කොල්ලකරුවන් පොලිස් සැරයන් වරයාට මිරිස් කුඩු ප්‍රහාරයක් ද එල්ල කර ඇති අතර, එය ද නො තකා ප්‍රදේශවාසීන් සමඟ කොල්ලකරුවන් මෙල්ල කිරීමට යි පියවර ගෙන තිබුණේ.",
       "URL": "https://www.hirunews.lk/316411/ලක්ෂ-223යේ-කොල්ලය-වැළැක්වූ-සැරයන්වරයාට-පැසසුම්",
       "Category": "Local News",
       "Parent URL": "https://www.hirunews.lk/local-news.php?pageID=841"
}