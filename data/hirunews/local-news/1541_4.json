{
       "Source": "hirunews",
       "Timestamp": "Wednesday, 24 November 2021 - 12:14",
       "Headline": "නුවර පෙරහර නූලෙන් බේරුණු හැටි ගැන හෙළිදරව්වක්",
       "News Content": "මෙරට ඉස්ලාමික් ස්ටේට් ත්‍රස්ථ කල්ලියේ දෙවැනියා වන නවුෆර් මව්ලවී 2021 වසරේ දිවයිනේ සෑ ම පළාතකට ම පහර දීමට සැලසුම් කර තිබූ නමුත් අවිධිමත් සැලසුම් නිසා එය සාර්ථක වී නො මැති බව වාර්තා වෙනවා.\nනිසි නායකත්වයක් නො මැති වීම මෙම සැලසුම් අසාර්ථක වීම්වලට හේතු ව බවයි පැහැදිලි වන්නේ.\nපාස්කු ප්‍රහාරයේ මහ මොළකරු සහරාන්ට අවශ්‍ය වී තිබෙන්නේ, මෙම පහර දීම් ඉක්මන් කිරීමට යි.\nනමුත් මේ සම්බන්ධ ව නවුෆර් මව්ලවී හා සහරාන් අතර මත ගැටුම් ඇති වී ඇති අතර, ඒ නිසා මෙම අසාර්ථ වීම් සිදු වූ බව යි ඒත්තු ගැන්වෙන්නේ.\nවිමර්ශන හා ප්‍රශ්න කිරීම් මත අනාවරණය වූ පරිදි පළාත් නවය ඉලක්ක කරගනිමින් මෙන්ම, නිදහස් දින සැමරුම ඉලක්ක කරගෙන ද මෙම ප්‍රහාර දි‍යත් කිරීමට සැලසුම් සකස් වී තිබෙනවා.\nමෙම දෙවැනි ප්‍රහාර මාලාව සඳහා සහරාන් විසින් වගකීම පවරා ඇත්තේ, ඔහුගේ සොහොයුරා වන සයිනි මව්ලවීට බව සඳහන්.\nසයිනි සහ සහරාන්ගේ තවත් සොහොයුරෙකු වන රිල්වාන් විසින් නුවර ඇසළ පෙරහරට ද ප්‍රහාර එල්ල කිරීමට පිඹුරුපත් සැකසූ බව අනාවරණය වෙනවා.\nමෙම තොරතුරු අණාවරණය වී ඇත්තේ, සහරාන්ගේ බිරිඳගෙන් පොලිසිය කළ ප්‍රශ්න කිරීම්වලදියි.\nදෙවැනි ප්‍රහාර මාලාව තුළින් විශාල ජීවිත විශාල ජීවිත හානියක් සිදු වීමට ඉඩ තිබූ අතර, එය පාස්කු ප්‍රහාරයටත් වසා ප්‍රබල එකක් බවට යි විමර්ශනවලින් තොරතුරු ලැබී ඇත්තේ.\nනමුත් දෙවැනි ප්‍රහාරයට සූදනම් වී සිටි පිරිස සයින්දමර්දු පිපිරීමෙන් මිය ගියා.\nඅවසාන වශයෙන් මෙම ගැටලුවලට විසඳුම් ඇත්තේ, අන්තවාදී ආගමික කණ්ඩායම් නියාමනය කරන අය මර්ධනය කිරීම හා මෙවැනි ත්‍රස්ථ කල්ලිවලට නැවත හිස එසවීමට ඇති හැකියාවන් නැති කර දැමීම තුළ නො වේ ද ?",
       "URL": "https://www.hirunews.lk/289004/නුවර-පෙරහර-නූලෙන්-බේරුණු-හැටි-ගැන-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1541"
}