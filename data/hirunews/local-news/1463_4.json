{
       "Source": "hirunews",
       "Timestamp": "Wednesday, 29 December 2021 - 11:58",
       "Headline": "බුද්ධංගල ආනන්ද හිමියන්ගේ දේහය බෞද්ධ මහා සම්මේලන ශාලාවට",
       "News Content": "අපවත් වී වදාළ බුද්ධංගල ආනන්ද හිමිපාණන් වහන්සේගේ දේහය මේ වනවිට කොළඹ 7 සමස්ත ලංකා බෞද්ධ මහා සම්මේලන ශාලාවේ තැන්පත් කර තිබෙනවා.\nඅද පෙරවරුවේ බොරැල්ල ජයරත්න පෞද්ගලික මල් ශාලාවේ තැන්පත් කර තිබූ දේහය, සමස්ත ලංකා බෞද්ධ මහා සම්මේලනය වෙත වැඩම කරවනු ලැබුවා.\nමහා සංඝරත්නය විසින් දේහය භාරගෙන පවුලේ ඥාතීන්ට දේහය භාර දීමෙන් අනතුරුව යි බෞද්ධ මහා සම්මේලන ශාලාවේ දේහය තැන්පත් කරනු ලැබුවේ.\nඅපවත් වී වදාළ බුද්ධංගල ආනන්ද හිමිපාණන් වහන්සේගේ සොයුරා වන අමාත්‍ය සරත් වීරසේකර ඇතුළු පවුලේ ඥාතීන් මේ සඳහා සම්බන්ධ වුණා.\nහෙට පස්වරු එකට මතක වස්ත්‍ර පූජා කිරීමේ චාරිත්‍රය සිදු කිරීමට නියමිත අතර, ඉන් අනතුරුව දේහය ගුවනින් අම්පාර බුද්ධංගල ආරණ්‍ය සේනාසනය වෙත වැඩම කිරීමට නියමිතයි.\nදේහය පිළිබඳ අවසන් කටයුතු දෙසැම්බර් 31 වැනි දා සවස 3ට අම්පාර බුද්ධංගල ආරණ්‍ය සේනාසන භූමියේ දී සිදු කෙරෙනු ඇති.",
       "URL": "https://www.hirunews.lk/292457/බුද්ධංගල-ආනන්ද-හිමියන්ගේ-දේහය-බෞද්ධ-මහා-සම්මේලන-ශාලාවට",
       "Category": "Local News",
       "Parent URL": "https://www.hirunews.lk/local-news.php?pageID=1463"
}