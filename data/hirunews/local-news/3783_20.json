{
       "Source": "hirunews",
       "Timestamp": "Friday, 24 August 2018 - 7:39",
       "Headline": "වයඹ ඇළ දෙවන අදියර ජනපති ප්‍රධානත්වයෙන් අද ඇරඹේ",
       "News Content": "වයඹ පළාත් ඇල දෙවන අදියර ආරම්භ කිරීම සහ එල්ලංගා පද්ධති සමඟ සබැඳුණු ග්‍රාමීය වැව් 2400 ක් ප්‍රතිසංස්කරණය කිරීමේ මහා මංගල්‍යය ජනාධිපති මෛත්‍රීපාල සිරිසේනගේ ප්‍රධානත්වයෙන් අද සිදුකිරීමට නියමිතයි.\nඒ, පොල්පිතිගම - කුඹුකුලාව වැව පරිශ්‍රයේදීයි.\nදේශගුණික හා කාලගුණික අවදානමට ඔරොත්තු දිය හැකි පරිදි ශ්‍රී ලංකාවේ ජල කළමනාකරණ පද්ධතිය ශක්තිමත් කිරීම සහ යල - මහ දෙකන්නයේ ගොවි බිම්වලට අවශ්‍ය ජලය ලබාදීම මෙම ව්‍යාපෘතිය මඟින් සිදුවනු ඇති.\nජනාධිපතිවරයාගේ උපදෙස් අනුව ජල සුරක්ෂිතතා ආයෝජන වැඩසටහන යටතේ ලැබෙන මූල්‍ය ප්‍රතිපාදනවලින් වාරිමාර්ග දෙපාර්තමේන්තුවේද සහයෝගය ඇතිව වයඹ පළාත් ඇල ජල ව්‍යාපෘතිය ක්‍රියාවට නැංවෙනවා.",
       "URL": "https://www.hirunews.lk/198268/වයඹ-ඇළ-දෙවන-අදියර-ජනපති-ප්‍රධානත්වයෙන්-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3783"
}