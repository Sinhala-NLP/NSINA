{
       "Source": "hirunews",
       "Timestamp": "Tuesday, 29 March 2016 - 12:49",
       "Headline": "2017ට පෙර රටට නව ව්‍යවස්ථාවක්",
       "News Content": "2017 වසරේදී ශ්‍රී ලංකා පාර්ලිමේන්තුව 70 වන සංවත්සරය සැමරීමට පෙර නව ආණ්ඩුක්‍රම ව්‍යවස්ථාව ඉදිරිපත් කොට සම්මත කර ගැනීමට අපේක්ෂා කරන බව අග්‍රාමාත්‍ය රනිල් වික්‍රමසිංහ පවසනවා.\nනව ආණ්ඩුක්‍රම ව්‍යවස්ථාව පිළිබඳව පාර්ලිමේන්තු මන්ත්‍රීවරුන් දැනුවත් කිරීම සඳහා අද පැවැති සම්මන්ත්‍රණයක් අමතමින් අග්‍රාමාත්‍යවරයා කියා සිටියේ නව ඡුන්ද ක්‍රමයක් සැකසීම නව ආණ්ඩුක්‍රම ව්‍යවස්ථාවේ මූලික පරමාර්ථයක් බවයි.\nසාමයෙන් එක්වී සාමයෙන් සාකච්ඡා කොට සාමයෙන් විසිර යා යුතු බවට වන බුදුදහමේ ඉගැන්වෙන දසරාජ ධර්මය පිළිපැදිය නොහැකි නම් පන්සලක් පාසා ගියත් සැබෑ බෞද්ධයෙකු නොවන බවයි අග්‍රාමාත්‍යවරයා මෙහිදී වැඩිදුරටත් කියා සිටියේ.",
       "URL": "https://www.hirunews.lk/129636/2017ට-පෙර-රටට-නව-ව්‍යවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=5111"
}