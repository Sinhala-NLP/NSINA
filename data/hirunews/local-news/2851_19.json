{
       "Source": "hirunews",
       "Timestamp": "Sunday, 15 March 2020 - 15:28",
       "Headline": "ඕස්ට්‍රේලියාවට පැමිණෙන සියලූදෙනා දින 14 ක ස්වයං නිරෝධායනයට",
       "News Content": "අද මධ්‍යම රාත්‍රියෙන් පසු ඕස්ට්‍රේලියාවට පැමිණෙන සියලූදෙනා දින 14 ක ස්වයං නිරෝධායනයට ලක්විය යුතු බව එරට අග්‍රාමාත්‍ය ස්කොට් මොරිසන් ප්‍රකාශ කළා.\nඑය කොරෝනා වෛරසයේ ව්‍යාප්තිය අවම කිරීම සඳහා නවසීලන්තය ඊයේ සිට ක්‍රියාත්මක කරන වැඩපිළිවෙලට සමාන පියවරක්.\nඑමෙන්ම විදේශීය මගී නෞකාවලටද ඉදිරි දින 30 තුළ ඕස්ට්‍රේලියානු වරායවල නැංගුරම්ලෑම තහනම් වනවා.\nතහවුරු කළ කොරෝනා වෛරස් ආසාදිත සංඛ්‍යාව 250 ක් වන අතර, එරටින් මරණ 3 ක්ද වාර්තාවුණා.\nප්‍රංශය සහ ඉතාලිය ගුවන් ගමන් සඳහා  සීමා පැනවීම හේතුවෙන් ඇමරිකානු ගුවන් තොටුපලවල දැඩි තදබදයක් දක්නට ලැබෙන බව වාර්තාවනවා.\nවිශේෂයෙන් යුරෝපයේ සිට පැමිණෙන ඇමරිකානුවන්ට ගුවන් තොටුපලවල පැය 6 ක් හෝ 8 ක් පමණ රැඳී සිටීමට සිදුව ඇති බව සඳහන්.",
       "URL": "https://www.hirunews.lk/236553/ඕස්ට්‍රේලියාවට-පැමිණෙන-සියලූදෙනා-දින-14-ක-ස්වයං-නිරෝධායනයට",
       "Category": "Local News",
       "Parent URL": "https://www.hirunews.lk/local-news.php?pageID=2851"
}