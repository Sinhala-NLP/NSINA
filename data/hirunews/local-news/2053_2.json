{
       "Source": "hirunews",
       "Timestamp": "Tuesday, 30 March 2021 - 12:03",
       "Headline": "බන්ධනාගාර රැඳවියෙකු ගෙල වැළලාගෙන මිය යයි",
       "News Content": "අඟුණකොළපැලැස්ස බන්ධනාගාරයේ නිරෝධායනයට යොමුකර සිටි රැඳවියෙකු බන්ධනාගාරය තුලදී ගෙල වැළලාගෙන මියගිය පුවතක් ඊයේ(29) වාර්තා වුණා.\nමෙසේ මිය ගොස් ඇත්තේ මාතර, තුඩාව, පොල්පිටිය ප්‍රදේශයේ පදිංචි 20 හැවිරිදි රැඳවියෙක්.\nඔහු හෙරොයින් ලඟ තබා ගැනිමේ සිද්ධියක් සම්බන්ධයෙන් මාතර බන්ධනාගාරයේ රඳවා සිටියදී, නිරෝධායනය සඳහා අඟුණකොළපැලැස්ස බන්ධනාගාරයට එවා ඇති අතර, එහිදී  ඇඳ සිටි සරමෙන් ඔහු ගෙල වැළලාගෙන ඇති බවයි වාර්තා වන්නේ.\nමියගිය රැඳවියාගේ මළ සිරුර අඟුණකොළපැලැස්ස රෝහලේ තැන්පත් කර ඇති අතර මහේස්ත්‍රාත් පරික්ෂණය සහ පශ්චාත් මරණ පරික්ෂණය අද(30) පැවැත්වීමට නියමිතව තිබුනා.",
       "URL": "https://www.hirunews.lk/266983/බන්ධනාගාර-රැඳවියෙකු-ගෙල-වැළලාගෙන-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=2053"
}