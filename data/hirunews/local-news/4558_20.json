{
       "Source": "hirunews",
       "Timestamp": "Tuesday, 18 April 2017 - 13:27",
       "Headline": "කොළඹ කුණු දොම්පෙටත් එපාලු",
       "News Content": "කොළඹ එක්රැස් වන කැලි කසල බැහැර කිරීමට එරෙහිව දොම්පේ ප්‍රදේශවාසීන් පිරිසක් අද පෙරවරුවේ විරෝධතාවයේ නිරත වුණා.\nඒ, කිරිඳිවැල - මාළිගාවත්ත ක්‍රීඩාංගණය අසල ස්ථාපිත කර ඇති කසල රැදවුම අසළ දියි.\nමේ අතර, වත්තල - ප්‍රාදේශීය සභා බල ප්‍රදේශයේ එක්රැස් වන කුණු කසල මුතුරාජවෙල ප්‍රදේශයට බැහැර කරලීමට එරෙහිව වැලිසර - තොටුපළ පාරේ - ශාන්ත ජාකොබ් මාවත ප්‍රදේශයේ දී අද විරෝධතාවක් පැවැත්වුණා.\nවිරෝධතාවය අතරතුර කුණු රැගෙන පැමිණි ට්‍රැක්ටර් රථ දෙකක් ද ඔවුන් විසින් හරවා යවා තිබෙනවා.\nඑම ස්ථානයට පැමිණි අමාත්‍ය ජෝන් අමරතුංගට ද විරෝධතාකරුවන් එහිදී විරෝධය පළ කළ බවයි හිරු වාර්තාකරු කියා සිටියේ.",
       "URL": "https://www.hirunews.lk/159419/කොළඹ-කුණු-දොම්පෙටත්-එපාලු",
       "Category": "Local News",
       "Parent URL": "https://www.hirunews.lk/local-news.php?pageID=4558"
}