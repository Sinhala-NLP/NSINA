{
       "Source": "hirunews",
       "Timestamp": "Friday, 24 December 2021 - 8:58",
       "Headline": "නොවැම්බරයේ අපනයන වර්ධනයක්",
       "News Content": "මේ වසරේ නොවැම්බර් මාසයේදී මෙරට අපනයන ආදායම ඩොලර් මිලියන 1,215 දක්වා පෙර වසරට සාපේක්ෂව සියයට 55.1 කින් ඉහළ ගොස් තිබෙනවා.\nඑහිදී ඇඟළුම් අපනයනයෙන් ඩොලර් මිලියන 500 කට ආසන්න ආදායමක් උපයා ඇත්තේ සියයට 52.7 ක වර්ධනයක් සළකුණු කරමින්.\nරබර් නිෂ්පාදන අපනයනයද සියයට 47 කින් පමණ ඉහළ ගිය අතර, එමඟින් ඉපයූ ආදායම ඩොලර් මිලියන 102.2 ක්.\nතේ අපනයන ආදායමද ඩොලර් මිලියන 117.65 දක්වා සියයට 22.3 කින් වර්ධනය වී තිබෙනවා.\nපොල් ආශ්‍රිත අපනයනයන්ගෙන් ඩොලර් මිලියන 80ක ආදායමක් නොවැම්බරයේ හිමිවී ඇත්තේ සියයට 40.6 ක වර්ධනයක් සමඟින්.\nමෙරට අපනයනවලින් වැඩිම ප්‍රමාණයක් ඇමරිකා එක්සත් ජනපදයට යවා ඇති අතර, එක්සත් රාජධානිය, ඉන්දියාව සහ ජර්මනිය අනෙකුත් ප්‍රධාන ගැනුම්කරුවන්.",
       "URL": "https://www.hirunews.lk/291988/නොවැම්බරයේ-අපනයන-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=1473"
}