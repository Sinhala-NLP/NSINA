{
       "Source": "hirunews",
       "Timestamp": "Saturday, 18 February 2017 - 18:14",
       "Headline": "සහල් ආනයනය නතර කරන්නැයි රජයට ඉල්ලීමක්",
       "News Content": "සහල් ආනයනය වහා නතර කර රටේ ගොවිජනතාව ආරක්ෂා කිරීමට රජය කටයුතු කළ යුතු බව සමස්ත ලංකා ගොවිජන සම්මේලනය පවසනවා.\nඅද (18) පෙරවරුවේ දඹුල්ලේ පැවති මාධ්‍ය හමුවකට එක්වෙමින් එම සම්මේලනයේ ජාතික සංවිධායක නාමල් කරුණාරත්න කියා සිටියේ මහා පරිමාණ මෝල් හිමියන් සගවා ගෙන ඇති වී හා සහල් තොග නිකුත් කිරීමට රජය මැදිහත් විය යුතු බවයි.\nමෙම මාධ්‍ය හමුවට සුළු හා මධ්‍ය පරිමාණ සහල් මෝල් හිමියන් සහ ව්‍යාපාරිකයින් ද එක්ව සිටියා.\nඑහිදී අදහස් දැක්වූ අත්‍යාවශ්‍ය ආහාර ද්‍රව්‍ය තොග හා සිල්ලර ව්‍යාපාරික සංගමයේ සභාපති බන්දුල ජයමාන්න කියා සිටියේ රජයට බදු ගෙවන තොග ව්‍යාපාරිකයාට සහ සිල්ලර ව්‍යාපාරිකයාට හාල් කිලෝග්‍රෑමයකින් රුපියල් 08 ක පමණ මුදලක් ඒ සඳහා වෙන් කිරීමට සිදුවන බවයි.",
       "URL": "https://www.hirunews.lk/154845/සහල්-ආනයනය-නතර-කරන්නැයි-රජයට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4654"
}