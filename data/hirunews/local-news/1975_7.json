{
       "Source": "hirunews",
       "Timestamp": "Wednesday, 05 May 2021 - 6:08",
       "Headline": "අදත් ප්‍රදේශ කිහිපයකට ගිගුරුම් සහිත වැසි",
       "News Content": "සබරගමුව, මධ්‍යම, බස්නාහිර, දකුණු , ඌවසහ වයඹ පළාත්වල තැනින් තැන අද පස්වරුවේ හෝ රාත්‍රි කාලයේදී වැසි හෝ ගිගුරුම් සහිත වැසි ඇති විය හැකියි.\nසබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවලට මි.මී. 75ක පමණ තරමක තද වැසි ද ඇති වීමට ඉඩ ඇති බවයි  කාලගුණවිද්‍යා දෙපාර්තමේන්තුව පවසනවා.\nමේ අතර ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස කාලගුණවිද්‍යා දෙපාර්තමේන්තුව ජනතාවගෙන් ඉල්ලීමක්ද කර තිබෙනවා.",
       "URL": "https://www.hirunews.lk/270458/අදත්-ප්‍රදේශ-කිහිපයකට-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1975"
}