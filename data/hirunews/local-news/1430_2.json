{
       "Source": "hirunews",
       "Timestamp": "Wednesday, 12 January 2022 - 14:40",
       "Headline": "ඌරු හදවත් බද්ධයේ සැඟවුණු කතාවක් එළියට",
       "News Content": "ලොව ප්‍රථම වරට ඌරෙකුගේ හදවතක් මිනිසෙකුට බද්ධ කිරීමේ සිද්ධියෙහි සදාචාරාත්මක බව ප්‍රශ්න කරමින් විවිධ පාර්ශව අදහස් දක්වන බවට විදෙස් මාධ්‍ය වාර්තා අනාවරණ කරනවා.\nඌරෙකුගේ හදවතක් මිනිසෙකුට බද්ධ කිරීමේ පුවතක් වාර්තා වුණේ අමෙරිකා එක්සන් ජනපදයෙන්.\nමෙලෙස බද්ධ කර ඇත්තේ ජානමය වෙනස්කම්වලට ලක් කළ ඌරෙකුගේ හදවතක්.\nමෙම ශල්‍යකර්මය සිදු කළ දින පෙරවරුවේයි වෛද්‍ය කණ්ඩායම විසින් අදාළ ඌරු හදවත සත්වයාගෙන් ලබාගෙන තිබුණේ.\nඅමෙරිකාවේ බෙල්ටිමෝර් ප්‍රදේශයේඩේවිඩ් බෙනඩ් නැමති 57 හැවිරිදි පුද්ගලයෙකුට මෙම හදවත් බද්ධය සිදුකර ඇති අතර, ඔහු මීට පෙර ද දරුණු හෘදයාබාධායක් හේතුවෙන් හදවත් සැත්කමට බඳුන් කළඅයෙක් බව සඳහන්.\nමෙම ශල්‍යකර්මය බොහෝ දෙනා විසින් ඇගයීමට ලක්කර ඇත්තේ හදවත් බද්ධ කිරීමේ පොරොත්තු කාලය කෙටි කළ හැකි සහ ලොව පුරා සිටින රෝගීන්ගේ ජීවිත වෙනස් කළ හැකි වෛද්‍ය පෙරළියක් ලෙසින්.\nකෙසේවෙතත් නමුත් මෙම ක්‍රියා පටිපාටිය සදාචාරාත්මකව සාධාරණීකරණය කළ හැකිද යන්න පිළිබඳ ඇතැමුන් සමහරු ප්‍රශ්න කරනවා.\nරෝගීන්ගේ ආරක්ෂාව, සත්ව අයිතිවාසිකම් සහ ආගමික ගැටළු සම්බන්ධයෙන් සදාචාරාත්මක ගැටළු ඇති විය හැකි බවයි ඔවුන් පෙන්වා දී ඇත්තේ.\nමෙවැනි එවැනි ප්‍රතිකාර ඉතා අවදානම් සහගත බැවින් රෝගියා අවදානම් දන්නේ නම් පමණක් ඒවා සිදු කළ යුතු බවට ඇතැම් වෛද්‍ය විශේෂඥයින් පෙන්වා දෙනවා.\nසත්ව අයිතිවාසිකම් වෙනුවෙන් පෙනී සිටින ඇතැමුන් ප්‍රකාශ කරන්නේ මෙම ඌරු හදවත් බද්ධ කිරීම \"ආචාරධර්ම විරෝධී, භයානක සහ අතිවිශාල සම්පත් නාස්තියක්\" ලෙසටයි.\nකෙසේවෙතත් මෙය පර්යේෂණාත්මක ශල්‍යකර්මයක් වන අතර එය රෝගියාට විශාල අවදානමක් ගෙන එන අතර හොඳින් ගැළපෙන මිනිස් අවයව බද්ධ කිරීමෙන් පසු පවා ඒවා අදාළ සිරුර විසින් ප්‍රතික්ෂේප කිරීම අවදානම පවතිනවා. එමෙන්ම සත්ව අවයව සමඟ මිනිස් ජීවිතයක අවදානම වැඩි විය හැකි බවටයි වෛද්‍ය විශේෂඥයින් පෙන්වා දෙන්නේ.\nවෛද්‍යවරුන් දශක ගණනාවක් පුරා සත්ව අවයව මිනිසුන්ට බද්ධ කිරීමට උත්සාහ කර ඇති අතර එහිදී ඇතැම් සැත්කම් අසාර්ථක වී ඇති අතර තවත් කිහිපයක් සාර්ථක වී තිබෙනවා.\n1984 දී කැලිෆෝනියාවේ වෛද්‍යවරුන් ගැහැණු ළමයෙකුට බැබූන් සත්වයෙකුගේ හදවත ලබා දී ඇගේ ජීවිතය බේරා ගැනීමට උත්සාහ කළ ද දින 21 කට පසු ඇය මරණයට පත්වුණා.\nමේ අතර ඌරු හදවත් බද්ධ කිරීමේ සැත්කමින් අනතුරුව එම පුද්ගලයාගේ පුත්‍රයා මෙලෙස ප්‍රකාශ කර තිබුණා.\nමගේ තාත්තා හිටියේ මරණ මංචකයේ. ඔහුව බේර ගන්න වෛද්‍යවරුන් කළ හැකි සියලුම දේ සිද්ධ කළා.\nඉන්අනතුරුව සිදුකළ මෙම ශල්‍ය කර්මයෙන් දින 3කට පසුව ඔහු නිරෝගී සුවයෙන් පසුවන බවයි එරට සෞඛ්‍ය අංශ නිවේදනය කළේ.\nඅපි මේ ශල්‍ය කර්මය පටන් ගත්තේ උදෑසන 8ට වගේ. ඔහුට මීට පෙර ද හදවත් සැත්කමක් කර තිබෙනවා. ඒ නිසාම ඔහුගේ හදවත ඉවත් කර සත්ත්වයාගේ හදවත නැවත ප්‍රතිස්ථාපනය කිරීමට හැකිවන පරිදි සකස් කිරීමට අපිට ටිකක් වෙලාව ගතවුණා. පැය 7ක් පුරා සිදුකළ මෙම සැත්කමේදී සත්ත්වයාගේ හදවත මනුෂ්‍ය ශරීරයට ගැළපෙනවද කියලා බැලුවා. ඇත්තටම අපිට ගොඩක් සතුටු හිතුණා. මොකද හදවත ක්‍රියාකාරීත්වය ආරම්භ වූ නිසා.\nමේ වනවිට ඌරු හදවත් බද්ධ කිරීමේ ශල්‍ය කර්ම සඳහා අමෙරිකානු වෛද්‍ය නියාමන අධිකාරියේ අනුමැතිය ද\nහිමිව තිබෙනවා.\nකෙසේනමුත් දීර්ඝ කාලීනව ඔහුගේ පැවැත්ම සම්බන්ධයෙන් තවමත් තීරණය කළ නොහැකි බව විශේෂඥ වෛද්‍යවරුන් පෙන්වා දී ඇති අතර, ඔවුන් පවසන්නේ දැනට ඔහු අවදානම් තත්ත්වයෙන් මිදී ඇති බවයි.\nසාමාන්‍යයෙන් සැත්කමක් අතරතුර සත්ත්ව හදවතක්ම, නුෂ්‍යයෙකුට බද්ධ කිරීමේදී එම හදවත අඩපණවීමේ ප්‍රවණතාවක් තිබෙනවා. නමුත් වාසනාවකට මෙම හදවත එසේ අඩපණ වුණේ නැහැ. ඒ නිසා අපි දැන් අවදානම් තත්ත්වයෙන් මිදී'සිටීම සතුටට කාරණයක් යනුවෙන් වෛද්‍යවරුන් ප්‍රකාශ කර තිබෙනවා.\nබද්ධ කිරීමට හදවත් නොලැබීමෙන් අමෙරිකා එක්සත් ජනපදයේ පමණක් පුද්ලගයින් 17 දෙනෙකු පමණ වසරකට මියයන අතර, පොරොත්තු ලේඛනයේ සිටින සංඛ්‍යාව ලක්ෂයකට අධික බවයි එරට මාධ්‍ය වාර්තා කරන්නේ.",
       "URL": "https://www.hirunews.lk/293800/ඌරු-හදවත්-බද්ධයේ-සැඟවුණු-කතාවක්-එළියට",
       "Category": "Local News",
       "Parent URL": "https://www.hirunews.lk/local-news.php?pageID=1430"
}