{
       "Source": "hirunews",
       "Timestamp": "Monday, 06 February 2023 - 19:15",
       "Headline": "නව වැනි පාර්ලිමේන්තුවේ සිව් වැනි සභාවාරය අනිද්දා (ඡායාරූප)",
       "News Content": "නව වැනි පාර්ලිමේන්තුවේ සිව් වැනි සභාවාරය ජනාධිපති රනිල් වික්‍රමසිංහගේ ප්‍රධානත්වයෙන් අනිද්දා (08) විවෘත කිරීමට නියමිත බව සන්නිවේදන දෙපාර්තමෙන්තුව නිවේදනය කර තිබෙනවා.\nසභාවාරය එදින උත්සවාකාරයෙන් විවෘත කිරීමෙන් අනතුරුව ආණ්ඩුක්‍රම ව්‍යවස්ථාවේ 33 ව්‍යවස්ථාව ප්‍රකාරව ලැබී ඇති බලතල අනුව ජනාධිපති විසින් පෙ.ව 10.00ට පාර්ලිමේන්තුවේ දී ආණ්ඩුවේ ප්‍රතිපත්ති ප්‍රකාශය ඉදිරිපත් කිරීමට නියමිතයි.\nමෙම උත්සවයට විදේශ රාජ්‍ය තාන්ත්‍රිකයින්, හිටපු ජනාධිපතිවරුන්, අගවිනිසුරුතුමා, උපරිමාධිකරණ විනිසුරුවරුන්, නීතිපතිතුමා, ආරක්ෂක ලේකම්, ත්‍රිවිධ හමුදාපතිවරුන් සහ පොලිස්පතිවරයා ඇතුළු පිරිසක් සහභාගිවීමට නියමිත බවයි එම නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/326833/නව-වැනි-පාර්ලිමේන්තුවේ-සිව්-වැනි-සභාවාරය-අනිද්දා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=553"
}