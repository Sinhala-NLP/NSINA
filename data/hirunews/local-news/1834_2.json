{
       "Source": "hirunews",
       "Timestamp": "Thursday, 08 July 2021 - 14:50",
       "Headline": "ඉදිරි දින කිහිපයේදීත් මිලිමීටර 100 ක වැසි",
       "News Content": "ඉදිරි දින කිහිපයේ දිවයිනේ මධ්‍යම, සබරගමුව සහ බස්නාහිර පළාත්වල, ගාල්ල සහ මාතර දිස්ත්‍රික්කවල ඇතැම් ස්ථානවලට මිලිමීටර 100 ඉක්ම වූ වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කළා.\nවිශේෂයෙන් හෙට සහ අනිද්දා දිනවල දිවයිනේ නිරිත දිග කොටසේ බස්නාහිර, සබරගමුව, වයඹ, දකුණ සහ මධ්‍යම පළාත්වලට විටින් විට වැසි හෝ ගිගුරුම් සහිත වැසි ඇතිවිය හැකි බවයි එම දෙපාර්තමේන්තුව කියා සිටියේ.\nමේ අතර ගාල්ලේ සිට හම්බන්තොට හරහා පොතුවිල් දක්වා වන මුහුදු ප්‍රදේශවල සුළඟේ වේගය විටින් විට පැයට කිලෝමීටර 70 දක්වා වැඩිවිය හැකි අතර එම ප්‍රදේශවල ධීවර සහ නාවික ප්‍රජාව අවධානයෙන් කටයුතු කළ යුතු බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/276434/ඉදිරි-දින-කිහිපයේදීත්-මිලිමීටර-100-ක-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1834"
}