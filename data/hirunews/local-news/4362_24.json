{
       "Source": "hirunews",
       "Timestamp": "Saturday, 19 August 2017 - 20:02",
       "Headline": "ව්‍යවස්ථා සංශෝදනය ගැන නිදහස් පක්ෂ ස්ථාවරය ලබන සතියේ",
       "News Content": "ආණ්ඩුක්‍රම ව්‍යවස්ථා සංශෝධනය පිළිබඳව ශ්‍රී ලංකා නිදහස් පක්ෂයේ ස්ථාවරය ලබන සතියේ එළි දැක්වීමට හැකිවනු ඇති බව එම පක්ෂයේ ජේෂ්ඨ උපසභාපති අමාත්‍ය නිමල් සිරිපාල ද සිල්වා මහතා පවසනවා.\nඅමාත්‍යවරයා මේ බව පැවසුවේ බදුල්ලේ අද පැවති පාක්ෂික රැස්වීමකදී.\nබදුල්ල ශ්‍රී ලංකා නිදහස් පක්ෂ ක්‍රියාකාරිකයින්ගේ රැස්විමක් අද පස්වරුවේ පැවැත්වුණේ බදුල්ල තැපැල් සංකීර්ණ ශ්‍රවණාගාරයේදී.\nමේ සඳහා එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර ඇතුළු මැති ඇමතිවරු එක්ව සිටියා.",
       "URL": "https://www.hirunews.lk/168874/ව්‍යවස්ථා-සංශෝදනය-ගැන-නිදහස්-පක්ෂ-ස්ථාවරය-ලබන-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=4362"
}