{
       "Source": "hirunews",
       "Timestamp": "Thursday, 02 September 2021 - 13:11",
       "Headline": "ශ්‍රී ලංකා නිදහස් පක්ෂයේ 70වන සංවත්සරයට හිටපු ජනපතිනිය කළ ප්‍රකාශය",
       "News Content": "ශ්‍රී ලංකා නිදහස් පක්ෂය නැමැති රූස්ස ගස කඳින් කපා වෙන් කළ ද නැවත ශක්තිමත් ව ලියලනු ඇතැ යි හිටපු ජනපතිනි චන්ද්‍රිකා බණ්ඩාරනායක කුමාරණතුංග මහත්මිය ශ්‍රී ලංකා නිදහස් පක්ෂයේ 70වන සංවත්සරය වෙනුවෙන් විශේෂ ප්‍රකාශයක් නිකුත් කරමින් සඳහන් කරනවා.\nරූස්ස ගස බිහි වන දා තමා ජීවතුන් අතර සිටී දැ යි නො දන්නා නමුත් ලියලා ගෙන එන රූක්ෂ ගසට ශක්තියක් දෙන්න අවශ්‍ය තරුණ පරපුරක් හදන්නට තමා උර දෙන බව ද චන්ද්‍රිකා කුමාරණතුංග මහත්මිය සඳහන් කර සිටියා.\nසමාජ මාධ්‍ය ජාලා ඔස්සේ ප්‍රකාශයක් කරමින් වැඩිදුරටත් අදහස් දැක් වූ චන්ද්‍රිකා කුමාරණතුංග මහත්මිය සඳහන් කර සිටියේ පක්ෂය සම්පූර්ණයෙන් විනාශ කරන්නට බැරි බවත් ශක්තිමත් පදනමක් නිර්මල දර්ශනයක් තිබෙන ශ්‍රේෂ්ඨ මිනිසුන් කීප දෙනෙක්ගේ ලෙයින් සනිටුහන් කළ ඉතිහාසයක් තිබෙන පක්ෂය විනාශ කරන්න බැරි බවත් ය.",
       "URL": "https://www.hirunews.lk/281189/ශ්‍රී-ලංකා-නිදහස්-පක්ෂයේ-70වන-සංවත්සරයට-හිටපු-ජනපතිනිය-කළ-ප්‍රකාශය",
       "Category": "Local News",
       "Parent URL": "https://www.hirunews.lk/local-news.php?pageID=1716"
}