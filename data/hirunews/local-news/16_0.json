{
       "Source": "hirunews",
       "Timestamp": "Thursday, 21 September 2023 - 14:44",
       "Headline": "රුපියල් මිලියන 13ක රන් බිස්කට් තොගයක් සමඟ පුද්ගලයෙක් ගුවන් තොටුපළේදී අත්අඩංගුවට",
       "News Content": "කටුනායක ගුවන් තොටුපළින් පිටව යමින් සිටි ගුවන් මගියකු සන්තකයේ තිබී රුපියල් මිලියන 13ක් (එක් කෝටි තිස් ලක්ෂයක්) වටිනා රන් බිස්කට් තොගයක් අත්අඩංගුවට ගෙන තිබෙනවා.\nපොලිස් මත්ද්‍රව්‍ය නාශක අංශයේ නිලධාරීන් විසින් මෙම නීති විරෝධී ලෙස රැගෙන යමින් සිටි රන් බිස්කට් තොගය සහ අදාළ සැකකරු අත්අඩංගුවට ගෙන ඇත්තේ ඔහු ගුවන් තොටුපළේ සියලුම පරීක්ෂණ නිමවා පිටතට යමින් සිටියදී බවයි වාර්තා වන්නේ.\nමෙම සැකකරුගේ ගමන් මලුවල සඟවා තිබුණු රන් බිස්කට්වල බර ග්‍රෑම් 616ක් බව රේගු නිලධාරීන් පවසනවා.\nඅදාළ සැකකරු වයස අවුරුදු 52ක් වන ගාල්ල ප්‍රදේශයේ පදිංචි ව්‍යාපාරිකයෙක්.\nමෙම සිද්ධිය පිළිබඳ වැඩිදුර විමර්ශන කටයුතු කටුනායක ගුවන් තොටුපළ රේගු නිලධාරීන් විසින් සිදු කරනවා.",
       "URL": "https://www.hirunews.lk/348970/රුපියල්-මිලියන-13ක-රන්-බිස්කට්-තොගයක්-සමඟ-පුද්ගලයෙක්-ගුවන්-තොටුපළේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=16"
}