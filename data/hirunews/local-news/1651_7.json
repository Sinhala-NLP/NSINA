{
       "Source": "hirunews",
       "Timestamp": "Monday, 04 October 2021 - 9:04",
       "Headline": "කටානේ ගණිකා නිවාසයක් වටලා හය දෙනෙක් අත්අඩංගුවට",
       "News Content": "කටාන, අක්කර 50 ප්‍රදේශයේ පවත්වාගෙන ගිය ගණිකා නිවාසයක් වටලා එය පවත්වාගෙන ගිය පුද්ගලයින් දෙදෙනෙකු අත්අඩංගුවට ගෙන තිබෙනවා.\nඒ සමඟ ගණිකා වෘතියේ නියැලීමට එම ස්ථානයේ රැඳී සිටි කාන්තාවන් සිව් දෙනෙක් ද අත්අඩංගුවට ගත් බවයි පොලිසිය පැවසුවේ.\nඅත්අඩංගුවට ගැනුණු සැකකරුවන් සහ සැකකාරියන් 21, 23, 24, 36, 41 සහ 47 යන වයස්වල පසුවන්නන් බවයි වාර්තා වන්නේ.\nඔවුන් මීගමුව, එප්පාවල, අනුරාධපුරය, ගොඩකවෙල, බකිණිගහවැව සහ ගන්දර යන ප්‍රදේශවල පදිංචිකරුවන් සහ පදිංචිකාරියන්.\nඔවුන් අද (04) මීගමුව මහේස්ත්‍රාත් අධිකරණය හමුවට ඉදිරිපත් කිරීමට නියමිත බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/283997/කටානේ-ගණිකා-නිවාසයක්-වටලා-හය-දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1651"
}