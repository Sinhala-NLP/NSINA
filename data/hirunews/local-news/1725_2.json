{
       "Source": "hirunews",
       "Timestamp": "Sunday, 29 August 2021 - 9:09",
       "Headline": "ජේ.සී.බී. යන්ත්‍රයකට යට වී පිරිමි ළමයෙක් ජිවිත්කෂයට",
       "News Content": "පනාමුර කටුවන මාර්ගයේ ගමකන්ද ප්‍රදේශයේදී ජේ.සී.බී. යන්ත්‍රයක ගැටීමෙන් 12 හැවිරිදි පිරිමි ළමයෙකු ජීවිතක්ෂයට පත්ව තිබෙනවා.\nඊයේ සවස කටුවන දෙසට ධාවනය වූ ගල් පැටවූ ලොරියක් කන්දක් සහිත ස්ථානයකදී ජේ.සී.බී. යන්ත්‍රයකින් තල්ලු කර ඇති අතර එහිදී මෙම ළමයා ලොරියට නැගීමට උත්සාහ කර ඇති බවටයි අනාවරණ වී ඇත්තේ.\nඅනතුරුව ඔහු ජේ.සී.බී. යන්ත්‍රයේ ඉදිරිපස රෝදයේ ගැටීමෙන් බරපතල තුවාල ලබා තිබෙනවා.\nපසුව මෙම ළමයා ඇඹිලිපිටිය රෝහලට ඇතුලත් කිරීමේදී මියගොස් ඇති බව පොලිසිය සඳහන් කළා.\nමියගොස් ඇත්තේ දඩයම්කන්ද ප්‍රදේශයේ පදිංචිව සිටි ළමයෙක්.\nඅනතුරට අදාළව ජේ.සී.බී. යන්ත්‍රයේ රියදුරා අත්අඩංගුවට ගෙන ඇති අතර පනාමුර පොලිසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/280835/ජේ-සී-බී-යන්ත්‍රයකට-යට-වී-පිරිමි-ළමයෙක්-ජිවිත්කෂයට",
       "Category": "Local News",
       "Parent URL": "https://www.hirunews.lk/local-news.php?pageID=1725"
}