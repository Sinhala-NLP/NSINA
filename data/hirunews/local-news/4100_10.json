{
       "Source": "hirunews",
       "Timestamp": "Wednesday, 31 January 2018 - 10:04",
       "Headline": "දින ගණනක් නොපෙනී සිටි තරුණිය කාසල්රි ජලාශයෙන් මතුවෙයි",
       "News Content": "කාසල්රි ජලාශයේ වේල්ලට ආසන්නයේ අධි ආරක්‍ෂිත කලාපය තුල පාවෙමින් තිබු කාන්තා මළ සිරුරක් අද (31) උදෑසන සොයාගත් බව එම ජලාශයේ ආරක්‍ෂක නිලධාරීන් පවසනවා.\nජලාශ මධ්‍යයේ පාවෙමින් තිබූ එම සිරුර මීට සතියකට පමණ පෙර අතුරුදහන්ව සිටි, කාසල්රි ජලාශයට ආසන්නයේම පිහිටි ලෙදන්ටි වතුයායේ පදිංචිව සිටි තරුණියකගේ බවට සැක කරනවා.\nජලාශයේ ආරක්‍ෂක අංශ නිළධාරින් පවසන්නේ තරුණියගේ අතුරුදහන් වීම පිළිබඳව එම තරුණියගේ ඥාතින් විසින් මීට පෙර තමන් වෙත දැනුම් දුන් බවයි.\nසිරුර සම්බන්ධයෙන් වැඩිදුර පරීක්ෂණ හැටන් පොලිසිය ආරම්භ කර ඇති බව අප වාර්තාකරු පවසනවා.",
       "URL": "https://www.hirunews.lk/182496/දින-ගණනක්-නොපෙනී-සිටි-තරුණිය-කාසල්රි-ජලාශයෙන්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4100"
}