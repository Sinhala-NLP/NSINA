{
       "Source": "hirunews",
       "Timestamp": "Monday, 28 October 2019 - 12:45",
       "Headline": "නොවැම්බර් 16 වනදායින් පසු වමේ ආණ්ඩුවක් ගොඩ නගන බව නිදහස් පක්ෂය කියයි",
       "News Content": "නොවැම්බර් 16 වනදායින් පසු ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ ප්‍රමුඛ වමේ ආණ්ඩුවක් බිහිකරන බව නිදහස් පක්ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායක පවසනවා.\nශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂගේ ජය තහවුරු කිරීම වෙනුවෙන් ශ්‍රී ලංකා නිදහස් පක්ෂ නියෝජිතයින් පිරිසක් පොළොන්නරුව - කදුරුවෙල ප්‍රදේශයේ ඊයේ සංවිධාන කර තිබූ ජන හමුවකට එක්වෙමිනුයි ඔහු මේ බව කියා සිටියේ.\nමෙම ජන හමුවට ශ්‍රී ලංකා නිදහස් පක්ෂ මහ ලේකම් පාර්ලිමේන්තු මන්ත්‍රී දයාසිරි ජයසේකර ද එක්ව සිටියා.\nඑහිදී ඔහු කියා සිටියේ නිදහස් පක්ෂය කිසිවෙකුටත් යටත් පක්ෂයක් බවට පත් කිරීමට ඉඩ නොතබන බවයි. එමෙන්ම පොදුජන පෙරමුණ සමඟ ඉදිරි කටයුතු සිදුකිරීම සාර්ථකව සිදුවන බවද ඔහු එහිදී ප්‍රකාශ කළා.\nජන හමුවට එක්වෙමින් ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ කියා සිටියේ තාක්ෂණය මුල් කරගත් ආර්ථිකයකට තරුණ ප්‍රජාව පෙළගස්වන බවයි.",
       "URL": "https://www.hirunews.lk/227134/නොවැම්බර්-16-වනදායින්-පසු-වමේ-ආණ්ඩුවක්-ගොඩ-නගන-බව-නිදහස්-පක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3076"
}