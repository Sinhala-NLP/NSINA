{
       "Source": "hirunews",
       "Timestamp": "Thursday, 19 January 2017 - 6:56",
       "Headline": "ජල විදුලි නිෂ්පාදනය සියයට 11 ට බසී",
       "News Content": "ජල විදුලි නිෂ්පාදනය සියයට 11 ක් දක්වා අඩුවී ඇති බව ලංකා විදුලිබල මණ්ඩලයේ ඉංජිනේරු සංගමයේ සභාපති අතුල වන්නිආරච්චි පවසනවා.\nහිරු ප්‍රවෘත්ති අංශය කළ විමසීමකදී ඔහු සඳහන් කළේ එය මෑත ඉතිහාසයේ වාර්තාවූ අඩුම විදුලි නිෂ්පාදන ධාරිතාව බවයි.\nසාමාන්‍යයෙන් දිනකට ජල විදුලිය නිෂ්පාදනය සියයට 34 ක මට්ටමක පවතින බවද ඔහු සඳහන් කළා.\nකොළඹ ඊයේ පැවති මාධ්‍ය හමුවකට එක්වූ ලංකා විදුලිබල මණ්ඩලයේ සභාපති අනුර විජේපාල කියා සිටියේ විදුලි සැපයුම ලබාදීම පිළිබඳව අර්බුදකාරී අවස්ථාවකට මණ්ඩලය මුහුණදී ඇති බවයි.\nමේ අතර ආපදා කළමනාකරන මධ්‍යස්ථානයේ  සහකාර අධ්‍යක්‍ෂ ප්‍රදීප් කොඩිප්පිලි සඳහන් කළේ දිස්ත්‍රික්ක 13 ක පුද්ගලයින් හය ලක්ෂ 45 000ක් අධික පිරිසක් නියඟයෙන් පීඩාවට පත්ව ඇති බවයි.",
       "URL": "https://www.hirunews.lk/152371/ජල-විදුලි-නිෂ්පාදනය-සියයට-11-ට-බසී",
       "Category": "Local News",
       "Parent URL": "https://www.hirunews.lk/local-news.php?pageID=4703"
}