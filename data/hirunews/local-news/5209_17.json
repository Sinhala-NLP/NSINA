{
       "Source": "hirunews",
       "Timestamp": "Thursday, 14 January 2016 - 19:18",
       "Headline": "රෝහල්වල ඖෂධ බහාලන කවර හිඟයක්",
       "News Content": "දිවයින පුරා රෝහල්වල කිසිදු ඖෂධ හිඟයක් නොමැති බව සෞඛ්‍ය අමාත්‍යාංශය යළි අවධාරණය කරනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ රෝහල් කිහිපයක ඖෂධ හිඟයක් පැවතුණද අදාළ රෝහල් වෙත ඖෂධ ලබාදීමට මේ වනවිටත් කටයුතු කර ඇති බවයි.\nමේ අතර රජයේ රෝහල්වලින් ඖෂධ ලබාදීමේදී ඖෂධ බහාලන කවර හිඟයක්ද මතුව තිබෙනවා.\nඑම ඖෂධ බහාලන කවර හිඟවීම හේතුවෙන් වෙනත් කඩදාසිවල ඔතා ඖෂධ රෝගීන් වෙත නිකුත් කිරීමටද ඇතැම් රෝහල් පියවර ගෙන තිබුණා.\nඑමඟින් ඖෂධවල ගුණාත්මකභාවයට හානි සිදුවන බැවින් කඩිනමින් ඖෂධ බහාලන කවර මිලදී ගන්නා ලෙසද සෞඛ්‍ය අමාත්‍යවරයා වෛද්‍ය සැපයුම් අංශයට උපදෙස් ලබාදී ඇති බව සඳහන්.",
       "URL": "https://www.hirunews.lk/124038/රෝහල්වල-ඖෂධ-බහාලන-කවර-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=5209"
}