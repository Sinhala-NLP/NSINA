{
       "Source": "hirunews",
       "Timestamp": "Friday, 22 September 2017 - 19:32",
       "Headline": "හිරු CIA හසුකරගත් දුම්රිය ප්‍රවේශපත්‍ර ජාවාරම",
       "News Content": "විදේශිකයන් හමුවේ මෙරට කීර්ති නාමය ඔසවා තැබිය යුතු වකවානුවක මහනුවර දුම්රිය ස්ථානය හරහා මෙරටට කළු පැල්ලමක් එක් කරනා සිදුවීමක් හිරු සීගඅයිගඒගවෙත වාර්තා වුනා.\nඅද සී.අයි. ඒ අනාවරණය ඒ පිළිබදවයි.\nමහනුවර දුම්රිය ස්ථානයේ විදේශිකයන් වෙනුවෙන් තොරතුරු කවුළුව විවර වන්නේ පසුගිය අප්‍රේල් මාසයේදී.\nදුම්රිය දෙපාර්තමේන්තුව මෙම තොරතුරු කවුළුව සදහා ටෙන්ඩර් කැදවු අතර එය හිමිකර ගන්නේ මහනුවර අම්පිටිය ප්‍රදේශයේ පුද්ගලයෙක්.\nහිරු සී. අයි.ඒ වෙත ලැබුනු රහසිගත තොරතුරකින් කියැවුනේ විදේශිකයන්ට තොරතුරු සැපයීම වෙනුවට මෙහි දුම්රිය ප්‍රවේශපත්‍ර වැඩිමිලට විකිණීමේ ජාවාරමක් ක්‍රියාත්මක බවයි.\nබදුල්ල බලා යන දුම්රියේ ප්‍රවේශ පත්‍ර ලබා ගැනීමට විමසීම් කරන බොහෝ අවස්ථාවල උත්තරය වන්නේ දුම්රිය ප්‍රවේශ පත්‍ර අවසන් බවයි.",
       "URL": "https://www.hirunews.lk/171597/හිරු-cia-හසුකරගත්-දුම්රිය-ප්‍රවේශපත්‍ර-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=4308"
}