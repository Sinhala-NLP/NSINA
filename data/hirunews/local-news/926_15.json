{
       "Source": "hirunews",
       "Timestamp": "Saturday, 20 August 2022 - 15:08",
       "Headline": "අරලියගහ මන්දිරයට ඇතුලු වූ පිරිසක් සොයන්න පොලිසිය මහජන සහාය ඉල්ලයි",
       "News Content": "අරලියගහ මන්දිරයට බලහත්කාරයෙන් ඇතුලුවී එහි දේපළවලට අලාභ හානි සිදු කළ සැකකරුවන් පිරිසක් හඳුනා ගැනීමට පොලිසිය මහජන සහාය පතනවා.\nකොළඹ දකුණ කොට්ඨාශයේ අපරාධ විමර්ශන අංශය මගින් සිදු කරන විමර්ශනයට අදාළවයි මෙම සැකකරුවන් අත්අඩංගුවට ගැනීමට පොලිසිය මහජන සහාය ඉල්ලා සිටින්නේ.\nඒ අනුව මෙම සිද්ධියට සම්බන්ධ බවට සමාජ මාධ්‍ය ජාලා සහ අන්තර්ජාලය මගින් හඳුනා ගත් මෙතෙක් අනන්‍යතාව අනාවරණ කර ගැනීමට නොහැකි වූ සැකකරුවන් පිරිසක් හඳුනා ගැනීමට පොලිසිය මහජන සහාය පතනවා.\nමෙම සැකකරුවන් සම්බන්ධයෙන් යම් තොරතුරක් වෙතොත් 011 2421867 / 076 3477342 හෝ 1997 ක්ෂණික ඇමතුම් අංශයට තොරතුරු ලබාදිය හැකියි.",
       "URL": "https://www.hirunews.lk/313284/අරලියගහ-මන්දිරයට-ඇතුලු-වූ-පිරිසක්-සොයන්න-පොලිසිය-මහජන-සහාය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=926"
}