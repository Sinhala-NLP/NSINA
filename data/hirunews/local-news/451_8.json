{
       "Source": "hirunews",
       "Timestamp": "Monday, 27 March 2023 - 13:17",
       "Headline": "අමරවීර පොහොර බෙදද්දී ගොවියෝ ඇමතිට දෙහි කපති (වීඩියෝ)",
       "News Content": "ගොවීන් සඳහා මඩපොහොර බෙදාදීමේ උත්සවයක් කෘෂිකර්ම අමාත්‍ය මහින්ද අමරවීරගේ ප්‍රධානත්වයෙන් තංගල්ල නෙටොල්පිටිය ගොවිජන සේවා මධ්‍යස්ථානයේ දී සිදුකෙරුණා.\nමේ අතර පොළොන්නරුව දිස්ත්‍රික්කයට අයත් ගිරිතලේ ගොවිජන ව්‍යාපාරයේ ගොවීන් විසින් මහ කන්නය යටතේ වගාකල වී අස්වනු නෙලීමේ කටයුතු මේ වනවිට අවසන් කර තිබෙනවා.\nඑහෙත් අස්වනු සදහා ලැබෙන මිල ඉතා විශාල ලෙස පහළ යාම හේතුවෙන් ගොවීන් පත්ව ඇත්තේ දැඩි දුෂ්කරතාවකටයි.\nවගාවන්ට වැළඳුනු විවිධ රෝග හේතුවෙන් වි වගාව විනාශ වී ගිය පසුබිමක, අසීරුවෙන් වගාකරගත් අස්වැන්න පහළ යාම නිසා ගොවීන් දැඩි පිඩාවකට පත්ව සිටිනවා.\nමේ අතර පොළොන්නරුව දිස්ත්‍රික්කයට අයත් ලංකාපුර, පුලස්තිගම ගොවීන් විසින් මෙවර යල කන්නයේ වී අස්වනු නෙලීම මේ දිනවල අවසන් වෙමින් පවතිනවා.\nඑහෙත් ගොවීන් පවසන්නේ නෙලා ගත් වී අස්වැන්න සඳහා සාධාරණ මිලක් නොමැති නිසා තමන් දැඩි අසරණ තත්ත්වයකට පත්ව ඇති බවයි.\nප්‍රදේශයේ සිටින මහා පරිමාණ වී මෝල් හිමියන් රුපියල් 70 ත් 80 ත් අතර වූ ඉතා අඩු මුදලට වී මිලදී ගැනීමට කටයුතු කිරීම ගැටලුව තව තවත් උග්‍ර වීමට හේතු වී තිබෙනවා.",
       "URL": "https://www.hirunews.lk/331051/අමරවීර-පොහොර-බෙදද්දී-ගොවියෝ-ඇමතිට-දෙහි-කපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=451"
}