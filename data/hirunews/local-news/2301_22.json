{
       "Source": "hirunews",
       "Timestamp": "Tuesday, 01 December 2020 - 8:18",
       "Headline": "සුළි කුණාටුව ගැන අවධානයෙන් - අද සිට මුහුදු යෑමෙන් වළකින්නැයි කාලගුණ අංශ වෙතින් දැනුම්දීමක්",
       "News Content": "ගිනිකොණ දිග බෙංගාල බොක්ක මුහුදු ප්‍රදේශය ආශ්‍රිතව පැවති පීඩන අවපාතය මේ වනවිට ත්‍රිකුණාමලයට ගිනිකොණ දෙසින් කිලෝමීටර් 590 ක් දුරින් ස්ථානගතව පවතින බව කාලගුණ විද්‍යා දෙපාර්තමේන්තුව පවසනවා.\nඑමෙන්ම, පද්ධතිය ඉදිරි පැය 06 තුළදී පීඩන අවපාතයක් බවට පත්වී ඉන් පසුව එළැඹෙන පැය 12 තුළ සුළි කුණාටුවක් දක්වා වර්ධනය වනු ඇති.\nමෙම සුළි කුණාටුව මඩකලපුව සහ මුලතිව් අතරින් ශ්‍රී ලංකාවේ නැගෙනහිර වෙරළට හෙට සවස් කාලයේ ඇතුළුවිය හැකි බවයි කාලගුණ විද්‍යා දෙපාර්තමේන්තුවේ අධ්‍යක්ෂිකා ශිරෝමනී ජයවර්ධන ප්‍රකාශ කළේ.\nඒ හේතුවෙන් නැගෙනහිර මුහුද ඇතුළු දිවයින වටා මුහුදු ප්‍රදේශවල ධීවර සහ නාවික කටයුතුවල යෙදීම නැවත දැනුම් දෙනතුරු සිදු නොකරන ලෙසයි ආපදා කළමනාකරණ මධ්‍යස්ථානය ඉල්ලා සිටින්නේ.",
       "URL": "https://www.hirunews.lk/256025/සුළි-කුණාටුව-ගැන-අවධානයෙන්-අද-සිට-මුහුදු-යෑමෙන්-වළකින්නැයි-කාලගුණ-අංශ-වෙතින්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2301"
}