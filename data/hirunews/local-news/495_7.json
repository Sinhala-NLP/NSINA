{
       "Source": "hirunews",
       "Timestamp": "Monday, 06 March 2023 - 8:23",
       "Headline": "රුසියාවේ පතොරම් හිඟයට සවලෙන් විසඳුමක්",
       "News Content": "යුක්රේන යුද්ධයේදී පතොරම් හිඟයක් හේතුවෙන් රුසියානු විශේෂ හමුදා කණ්ඩායම් විසින් සවල් මගින් සටන් කරමින් සිටින බවට ඇමරිකාව පවසනවා.\nඒ සඳහා 1869 වර්ෂයේදී නිපදවන ලද එම්.පී.එල්. 50 නම් සවලක් භාවිත කරන බවටයි ඇමරිකානු බුද්ධි අංශ තොරතුරු වාර්තා කර ඇත්තේ.\nඑමඟින් රුසියාවේ පවතින අමානුෂිකත්වය පිළිබඹු කරමින් සිටින බවටයි ඇමරිකාව චෝදනා කළේ.\nමෙම සවල් භාවිත කරමින් සටන් කිරීමට යොදවා ඇත්තේ ද පුහුණු හමුදා සෙබළුන් නොවන බවයි විදෙස් මාධ්‍ය වාර්තා වැඩිදුරටත් සඳහන් කළේ.\nරුසියාව විසින් කම්කරුවන්, සිරකරුවන් සහ වෙනත් කුලී හමුදා සටන් සඳහා යොදවමින් සිටින බවට ද ඇමරිකාව මීට පෙර චෝදනා කළා.",
       "URL": "https://www.hirunews.lk/329113/රුසියාවේ-පතොරම්-හිඟයට-සවලෙන්-විසඳුමක්",
       "Category": "Local News",
       "Parent URL": "https://www.hirunews.lk/local-news.php?pageID=495"
}