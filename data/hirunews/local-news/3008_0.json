{
       "Source": "hirunews",
       "Timestamp": "Tuesday, 10 December 2019 - 20:30",
       "Headline": "රට දිනවන්න උදව් කරන්න - ලෝක විවාහක රූ රැජින",
       "News Content": "ලෝක විවාහක රූ රැජින කිරැළ වෙත යාමට තමන් හට දැඩි දුෂ්කරතා විදීමට සිදුවූ බවත් මින් ඉදිරියට මෙවන් ජාත්‍යාන්තර තරඟවලට සහභාගීවන තරඟකරුවන් හට ශ්‍රී ලාංකිකයන් වශයෙන් එක්ව සහයෝගය දිය යුතු බවත් මෙවර විවාහක රූ රැජින කිරුල හිමිකර ගත් කැරොලයින් ජූරි මහත්මිය පවසනවා.\nඅද පෙරවරුවේ දිවයිනට පැමිණි ඇය කොළඹදී ප්‍රවෘත්ති සාකච්ඡාවකට එක්වෙමින් මෙම අදහස් පළ කළා.\nඇමරිකාවේ ලාස්වේගාස්හී පැවති 2020 ලෝක විවාහක රූ රැජින කිරුළ මෙරටට හිමිකර දීමට ශ්‍රී ලංකාව නියෝජනය කරමින් තරඟවැදුණු කැරොලයින් ජූරි සමත් වුණා.\nවසර 35 කට පසුව ලෝක විවාහක රූ රැජින කිරුල ශ්‍රී ලංකාවට හිමිකර දුන් 27 හැවිරිදි එක්දරු මවක් වන කැරොලයින් අද අළුයම දිවයිනට පැමිණියා.\nඅනතුරුව ගුවන්තොටුපළේ සිට විශේෂ රිය පෙරහැරකින් ඇය කොළඹට පැමිණි අතර මඟ දෙපස සිටි ජනතාවගෙන් ඇයට උණුසුම් ප්‍රතිචාර හිමිවුණා.\nපසුව කොළඹදී ප්‍රවෘත්ති සාකච්ඡාවක් පවත්වමින් මෙම කිරුළ දිනාගැනීමට යන ගමනේදී ඇය විදි දුෂ්කරතාවයන් පිළිබදව මෙලෙස අදහස් පලකළා.",
       "URL": "https://www.hirunews.lk/229979/රට-දිනවන්න-උදව්-කරන්න-ලෝක-විවාහක-රූ-රැජින",
       "Category": "Local News",
       "Parent URL": "https://www.hirunews.lk/local-news.php?pageID=3008"
}