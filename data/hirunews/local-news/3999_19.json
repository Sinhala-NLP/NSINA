{
       "Source": "hirunews",
       "Timestamp": "Sunday, 08 April 2018 - 18:17",
       "Headline": "නිමි ඇඳුම් සොරකම් කළ පස්දෙනෙකු බදුල්ලෙන් සහ මාතරින් අල්ලයි (ඡායරූප)",
       "News Content": "බදුල්ල - මැදපතන ප්‍රදේශයේ ඇඟළුම් කර්මාන්තශාලාවක ගබඩාවක් බිඳ නිමි ඇඳුම් තොගයක් සොරකම් කළ 17 හැවිරිදි තරුණයින් දෙදෙනෙකු ඇතුළු  තිදෙනෙකු අද (08) අත්අඩංගුවට ගෙන තිබෙනවා.\nපොලීසිය සඳහන් කළේ අදාළ ඇඟළුම් ආයතනයේ ගබඩා කාමරයේ තිබී රුපියල් ලක්ෂ දෙකහමාරකට අධික නිමි ඇඳුම් තොගයක් ඔවුන් විසින් පසුගිය දා සොරකම් කර ඇති බවයි.\nමොවුන් මෙලෙස සොරා ගන්නා ලද නිමි ඇඳුම් ත්‍රිරෝද රථයකින් රැගෙන විත් එම ප්‍රදේශයේම අලෙවි කරමින් සිටියදීයි අත්අඩංගුවට ගෙන ඇත්තේ.\nමේ අතර රෙදිපිළි වෙළෙඳසැල් වලින් ඇඳුම් සොරකම් කළ කාන්තාවන් දෙදෙනෙකු ද මාතර ප්‍රදේශයේදී අත්අඩංගුවට ගෙන තිබෙනවා.\nමෙලෙස අත්අඩංගුවට ගැනුණු අය පානදුර ප්‍රදේශයේ පදිංචිකාරිනියන් බවයි අප වාර්තාකරු සඳහන් කළේ.\nමොවුන් අද (08) දින මාතර වැඩබලන මහෙස්ත්‍රාත් හමුවට ඉදිරිපත් කිරීමට නියමිතව තිබුණා.\nඡායරූප - මාතර, අධීෂ ආරියතිලක",
       "URL": "https://www.hirunews.lk/187927/නිමි-ඇඳුම්-සොරකම්-කළ-පස්දෙනෙකු-බදුල්ලෙන්-සහ-මාතරින්-අල්ලයි-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=3999"
}