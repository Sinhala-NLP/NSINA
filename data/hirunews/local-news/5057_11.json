{
       "Source": "hirunews",
       "Timestamp": "Friday, 06 May 2016 - 19:03",
       "Headline": "ගුටි බැට වගේම හොර ඡන්දෙත් පෙන්නන්න",
       "News Content": "පාර්ලිමේන්තුවේදී ඊයේ ඡන්ද විමසූ පරිපූරක ඇස්තමේන්තු යෝජනාවට කථානායකවරයා අත්සන් කළහොත් එය ශ්‍රේෂ්ඨාධිකරණය හමුවේ වුවද පෙනී සිටීමට සිදුවන තත්ත්වයක් විය හැකි බව ඒකාබද්ධ විපක්ෂය පවසනවා.\nපාර්ලිමේන්තු සංකීර්ණයේ අද පස්වරුවේ පැවැති මාධ්‍ය හමුවකට එක්වෙමින් ඒකාබද්ධ විපක්ෂයේ පාර්ලිමේන්තු මන්ත්‍රීවරුන් වන දිනේෂ් ගුණවර්ධන, විමල් වීරවංශ, කෙහෙලිය රඹුක්වැල්ල සහ බන්දුල ගුණවර්ධන මේ සම්බන්ධයෙන් අදහස් පළ කළා.\nඑහිදී ඔවුන් කියා සිටියේ පාර්ලිමේන්තුවේ සිදුවූ ගුටිබැට හුවමාරුවේ දර්ශන ප්‍රසිද්ධ කළාක් මෙන් මෙම හොර ඡන්දයේ දර්ශන ද ප්‍රසිද්ධියට පත් කරන ලෙසයි.",
       "URL": "https://www.hirunews.lk/132588/ගුටි-බැට-වගේම-හොර-ඡන්දෙත්-පෙන්නන්න",
       "Category": "Local News",
       "Parent URL": "https://www.hirunews.lk/local-news.php?pageID=5057"
}