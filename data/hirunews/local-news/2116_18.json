{
       "Source": "hirunews",
       "Timestamp": "Tuesday, 02 March 2021 - 7:49",
       "Headline": "හයිබ්‍රිඩ් සුරංග මත්ද්‍රව්‍ය සමඟ STF අත්අඩංගුවට",
       "News Content": "මහා පරිමාණ මත්ද්‍රව්‍ය ජාවාරම්කරුවෙකු වන කෙට්ටලිවෙලගේ විලාජිත හෙවත් හයිබි්‍රඩ් සුරංග නැමැත්තා පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nඒ, මිරිස්ස ප්‍රදේශයේ ඊයේ සිදුකළ විශේෂ වැටලීමකදියි.\nසැකකරු එම ප්‍රදේශයේ හෝටලයක තවත් තරුණියන් දෙදෙනෙකු සමඟ සැගව සිට ඇති අතර ඔහු සතුව තිබූ අයිස් ග්‍රෑම් 20ක්, හෙරොයින් ග්‍රෑම් 5ක් සහ මුදලින් රුපියල් 58,830ක් සොයා ගැනුණා.\nමීට අමතරව ඔහු මත්ද්‍රව්‍ය ජාවාරම සඳහා යොදා ගත් මෝටර් රථයක් ද පොලිස් විශේෂ කාර්ය බලකා භාරයට ගෙන තිබෙනවා.\n26 හැවිරිදි වියේ පසුවන මොහු පොලිස් වෙඩි පහරින් මාළිගාවත්ත ප්‍රදේශයේදී ජීවිතක්ෂයට පත්වූ මාකඳුරේ මධුෂ්ගේ සහ දැනට විදේශ රටකට පලාගොස් සිටින මත්ද්‍රව්‍ය ජාවාරම්කරුවෙකු වන රුවන් නඳුන් චින්තක හෙවත් හරක් කටාගේ ගෝලයෙකු වනවා.",
       "URL": "https://www.hirunews.lk/264064/හයිබ්‍රිඩ්-සුරංග-මත්ද්‍රව්‍ය-සමඟ-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2116"
}