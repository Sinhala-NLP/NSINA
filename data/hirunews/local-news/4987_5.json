{
       "Source": "hirunews",
       "Timestamp": "Tuesday, 28 June 2016 - 18:52",
       "Headline": "ආයුර්වේද සභාපතිට ගෙදර යන්න පොලිස් ආරක්ෂාව",
       "News Content": "ශ්‍රී ලංකා ආයුර්වේද සංස්ථාවේ සභාපතිවරයා ඉවත් කරන ලෙස ඉල්ලා එම සංස්ථාවේ විධායක නිලධාරීන් ඇතුලූ සේවක පිරිසක් අද විරෝධතාවක නිරතවීමත් සමඟ මහරගම නාවින්නේ පිහිටි එම සංස්ථා පරිශ්‍රයේ උණුසුම් තත්ත්වයක් මතුවුණා.\nසේවකයන් චෝදනා කරන්නේ ආයුර්වේද සංස්ථාවේ වත්මන් සභාපති ලාල් සමරසිංහ සේවයෙන් ඉවත්වන තුරු තම විරෝධතා අත් නොහරින බවයි.  ඔහුගේ පාලනය තුළ සංස්ථාව අර්බුද රැසකට මුහුණදී ඇතැයි ඔවුන් චෝදනා කළා.\nවිරෝධතාව අතරතුර සේවකයන් සභාපතිවරයාගේ නිල කාමරය ද වටකර තිබුණා. ඇතැම් සේවකයන් ගොඩනැගිලි පරිශ්‍රයේ වහලය මත නැගී විරෝධය පළ කළ අතර පසුව සභාපතිවරයා සංස්ථා පරිශ්‍රයෙන් ඉවත්ව ගියේ පොලිස් ආරක්ෂාව මධ්‍යයේයි.\nඑම අවස්ථාවේ දීද සේවකයන් හූ හඩ නගමින් විරෝධය පළ කළා.",
       "URL": "https://www.hirunews.lk/136706/ආයුර්වේද-සභාපතිට-ගෙදර-යන්න-පොලිස්-ආරක්ෂාව",
       "Category": "Local News",
       "Parent URL": "https://www.hirunews.lk/local-news.php?pageID=4987"
}