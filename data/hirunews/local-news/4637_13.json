{
       "Source": "hirunews",
       "Timestamp": "Wednesday, 01 March 2017 - 9:29",
       "Headline": "සයිටම් ප්‍රධාන විධායක නිලධාරීවරයාට වෙඩි තැබීමේ සිද්ධිය සැලසුම් කළ පුද්ගලයා අත්අඩංගුවට ගැනීමට පරීක්ෂණ",
       "News Content": "සයිටම් පෞද්ගලික වෛද්‍ය විද්‍යාලයේ ප්‍රධාන විධායක නිලධාරී වෛද්‍ය සමීර සේනාරත්නට වෙඩි තැබීමේ සිද්ධිය සැලසුම් කළ බවට සැක කෙරෙන හිටපු ප්‍රාදේශීය සභා මන්ත්‍රීවරයා සහ ප්‍රාදේශීය සභාවේ රියදුරා අත්අඩංගුවට ගැනීමට පරීක්ෂණ ආරම්භ කර තිබෙනවා.\nපොලීසිය සදහන් කළේ ඒ සඳහා විමර්ශන කණ්ඩායම් කිහිපයක් යොදවා ඇති බවයි.\nසැකකාර හිටපු ප්‍රාදේශීය සභා මන්ත්‍රීවරයා සයිටම් ප්‍රධාන විධායක නිලධාරී සමීර සේනාරත්න සමඟ සමීප සබඳතාවක් පවත්වා ඇති අතර වෙඩි තැබීම සිදුවූ දිනයේ ඔවුන් දෙදෙනා අතර දුරකථන සංවාද රැසක් පවත්වා ඇති බවට ද තොරතුරු හෙළි වී තිබෙනවා.",
       "URL": "https://www.hirunews.lk/155743/සයිටම්-ප්‍රධාන-විධායක-නිලධාරීවරයාට-වෙඩි-තැබීමේ-සිද්ධිය-සැලසුම්-කළ-පුද්ගලයා-අත්අඩංගුවට-ගැනීමට-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4637"
}