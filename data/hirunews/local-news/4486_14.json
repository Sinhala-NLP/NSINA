{
       "Source": "hirunews",
       "Timestamp": "Saturday, 03 June 2017 - 11:35",
       "Headline": "මත් පෙති සමඟ තරුණයින් තිදෙනෙක් අත්අඩංගුවට (ඡායාරූප)",
       "News Content": "මත් පෙති සමඟ තරුණයින් තිදෙනෙකු කාත්තාන්කුඩි පොලිසිය විසින් ඊයේ (02) සවස අත්අඩංගුවට ගෙන තිබෙනවා.\nමොවුන් තිදෙනා සතුව තිබී මත් පෙති 500ක් සොයාගෙන ඇති බවයි අප වාර්තාකරු සදහන් කළේ.\nඅත්අඩංගුවට ගත් තරුණයින් පිරෙයින්දුරෙයිචේනෙයි ප්‍රදේශයේ පදිංචිකරුවන් බවටයි වාර්තා වන්නේ.\nකල්මුනේ සිට පිරෙයින්දුරෙයිචේනෙයි දක්වා අදාල මත්පෙති යතුරුපැදියකින් ප්‍රවාහනය කරමින් සිටින අතර තුර මෙම අත්අඩංගුවට ගැනීම සිදුකළ බවයි පොලිසිය පවසන්නේ.\nසොයාගත් මත් පෙත්වල වටිනාකම රුපියල් 30000 පමණ වන බවයි අප වාර්තාකරු වැඩිදුරටත් සදහන් කළේ.\nඅත්අඩංගුවට පත් සැකකරුවන් අද (03) මඩකලපුව විනිසුරු හමුවට ඉදිරිපත් කිරීමට නියමිත අතර කාත්තාන්කුඩි පොලිසිය වැඩිදුර පරීක්ෂණ පවත්වන බව සදහන්.\nඡායාරූප - මඩකලපුව ජවුෆර්කාන්",
       "URL": "https://www.hirunews.lk/162734/මත්-පෙති-සමඟ-තරුණයින්-තිදෙනෙක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4486"
}