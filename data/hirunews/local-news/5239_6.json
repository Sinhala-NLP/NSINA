{
       "Source": "hirunews",
       "Timestamp": "Tuesday, 22 December 2015 - 14:37",
       "Headline": "නිළියන් කියා විදේශිකයන්ට කාන්තාවන් සැපයූ ජාවාරම මෙන්න (ඡායාරූප)",
       "News Content": "චිත්‍රපට නිළියන් බවට පවසා විදේශිකයන්ට තරුණියන් අලෙවි කිරීමේ ජාවාරමක් හසුකර ගැනීමට පොලිසිය සමත්වී තිබෙනවා.\nමෙම ජාවාරම මෙහෙයවන පුද්ගලයන් දෙදෙනෙකු පිළිබඳ පොලිසිය තොරතුරු අනාවරණ කර ගන්නේ මීට සති කිහිපයකට පෙරයි.\nඒ අනුව එම එක් පුද්ගලයකු සමග හිතවත්කමක් ගොඩ නගා ගනිමින් ජාවාරම වැටලීමටයි විමර්ශණ නිලධාරීන් කටයුතු සැලසුම් කර ඇත්තේ.\nහිතවත්කමක් ගොඩනගා ගත් පුද්ගලයාගේ සහයෙන් අනෙක් පුද්ගලයා ද මුණ ගැසීමට පොලිසිය කටයුතු කර තිබුනා.\nඔහු ප්‍රකාශකර තිබුනේ චිත්‍රපට නිළියන් තමන් සතුව ඇති අතර එක් අයෙකුට රුපියල් හතලිස් දහසත් පනස් දහසත් මුදලක් අයකරන බවයි.\nඔවුන් ලබාගන්නා විදේශිකයා වාද්දුව ප්‍රදේශයේ ප්‍රසිද්ධ හෝටලයක කාමරයක් ලබාගත යුතු බව ද මෙම සැකකරුවන් හෙළිකර තිබෙනවා.\nඒ අනුව කොන්දේසිවලට එකගවු විමර්ශණ නිලධාරීන් වාද්දුව ප්‍රදේශයේ අදාළ හෝටලයේ වාහන අංගනයේ රකවල් ලා ගනු ලබනවා.\nඑහිදීයි හයිබ්‍රිඩ් වර්ගයේ මෝටර් රථයකින් පැමිණි සැකකරුව්න දෙදෙනා සහ තරුණියන් දෙදෙනා අත්අඩංගුවට ගනු ලැබුවේ.\nමෙම පිරිසගෙන් වැඩිදුර ප්‍රශ්ණ කිරීම්වලදී අනාවරණ වී ඇත්තේ කාන්තාවන් චිත්‍රපට නිළියන් නොවන බවයි.\nජාවාරම්කරුවන් දීර්ඝ කාලයක සිට මෙලෙස විදේශිකයන්ගෙන් මුදල් වංචා කර ඇති බවටයි අනාවරණ වී ඇත්තේ.\nකාන්තාවන් ප්‍රවාහනයට යොදාගත් වෑන් රථය කුලී පදනම මත ලබාගත් එකක් වන අතර සැකකරුවන් දෙදෙනා මාතර සහ නාත්තන්ඩිය ප්‍රදේශවල පදිංචිකරුවන් දෙදෙනෙක්.\n21 සහ 27 හැවිරිදි තරුණියන් දෙදෙනා මතුගම සහ හෝමාගම ප්‍රදේශවල පදිංචිකාරියන් බව සඳහන්.\nඔවුන් පිළියන්දල ප්‍රදේශයේ නවාතැන්පලක සිට මෙම ජාවාරමට සම්බ්නධ වී ඇතැයි විමර්ශණ නිලධාරීන් හෙළිකරගෙන තිබෙනවා.\nසැකකරුවන් දෙදෙනා සහ සැකකාරියන් දෙදෙනා පානදුර මහේස්ත්‍රාත් අධිකරණයට ඉදිරිපත් කිරීමෙන් පසු ලබන 28 වනදා දක්වා රක්ෂිත බන්ධනාගාර ගතකර තිබෙනවා.\nඡායාරූප - තිලක් ඇල්විටිගල",
       "URL": "https://www.hirunews.lk/122589/නිළියන්-කියා-විදේශිකයන්ට-කාන්තාවන්-සැපයූ-ජාවාරම-මෙන්න-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5239"
}