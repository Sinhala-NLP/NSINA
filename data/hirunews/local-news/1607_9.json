{
       "Source": "hirunews",
       "Timestamp": "Monday, 25 October 2021 - 11:12",
       "Headline": "ඉසෙඩ් අගයන් මෙම සතියේ",
       "News Content": "2020 උසස් පෙළ ප්‍රතිඵල මත විශ්වවිද්‍යාලවලට සිසුන් බඳවා ගැනීමේ ඉසෙඩ් ස්කෝර් අගයන් මෙම සතියේ ප්‍රකාශයට පත් කරන බව විශ්වවිද්‍යාල ප්‍රතිපාදන කොමිසමේ සභාපති මහාචාර්ය සම්පත් අමරතුංග ප්‍රකාශ කළා.\n2020/2021 අධ්‍යයන වර්ෂයේ විශ්වවිද්‍යාල ප්‍රවේශය සඳහා ප්‍රධාන විෂය ධාරා යටතේ දිස්ත්‍රික් මට්ටමින් අධ්‍යයන පාඨමාලාවලට තෝරා ගන්නා ප්‍රතිශත පසුගිය දා නිකුත් කිරීමටයි විශ්වවිද්‍යාල ප්‍රතිපාදන කොමිසම පියවර ගනු ලැබුවේ.\nමේ අතර පාසල්වල ප්‍රාථමික අංශ විවෘත කිරීමට සමගාමීව විශ්වවිද්‍යාලවල අධ්‍යයන කටයුතුද කඩිනමින් ආරම්භ කරන ලෙස අන්තර් විශ්වවිද්‍යාලයීය ශිෂ්‍ය බල මණ්ඩලය රජයෙන් ඉල්ලීමක් කරනවා.\nනිවේදනයක් නිකුත් කරමින් ඔවුන් පෙන්වා දෙන්නේ, කොරෝනා වසංගතය හේතුවෙන් විශ්වවිද්‍යාල පද්ධතිය වසර 2කට ආසන්න කාලයක් තිස්සේ වසා දමා ඇති බවයි.\nඔන්ලයින් ක්‍රමයට ඉගැන්වීම් සිදු කළද එය, ඇතැම් අවස්ථාවල ප්‍රායෝගික නොවන බවද අන්තර් විශ්වවිද්‍යාලයීය ශිෂ්‍ය බල මණ්ඩලය ප්‍රකාශ කළා.",
       "URL": "https://www.hirunews.lk/285986/ඉසෙඩ්-අගයන්-මෙම-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=1607"
}