{
       "Source": "hirunews",
       "Timestamp": "Wednesday, 13 April 2016 - 12:49",
       "Headline": "නිධන් හැරූ 12 ක් අල්ලයි - සරසවි කථිකාචාර්ය හිමිනමකුත් ඒ අතර (ඡායාරූප)",
       "News Content": "හබරන - පලූගස්වැව වෙහෙරගල විහාරයේ ඉපැරණි ගලක් කඩා නිධානයක් ලබාගැනීමට කැණීම් කරමින් සිටි හිමිනමක් ඇතුළු 04 දෙනෙකු පොලිසිය අත්අඩංගුවට ගෙන තිබෙනවා.\nඒ ප්‍රදේශයේ තරුණ පිරිසක් මොවුන්ව අල්ලා පොලිසියට භාරදීමෙන් අනතුරුවයි.\nඅත්අඩංගුවට ගත් හිමිනම අදාළ විහාරස්ථානයේ වාසය කරන පේරාදෙනිය විශ්වවිද්‍යාලයේ හිටපු කථිකාචාර්යවරයෙකු බව පොලිසිය සඳහන් කළා.\nඅත්අඩංගුවට ගත් ඉතිරි සැකකරුවන් අතර, විහාරස්ථානයේ දායක සභාවේ ලේකම්වරයාද සිටිනවා.\nඅනෙක් දෙදෙනා මාලඹේ ප්‍රදේශයේ පදිංචිකරුවන් වන බව සඳහන්.\nමොවුන් පැමිණි ප්‍රාඩෝ වර්ගයේ මෝටර් රථයක් සහ පුපුරණ ද්‍රව්‍ය තොගයක්ද පොලිස් භාරයට ගෙන තිබෙනවා.\nමේ අතර පුරාවස්තු ලබාගැනීමේ අරමුණින් තබ්බෝව රක්ෂිතයේ කැණීම් කරමින් සිටි පුද්ගලයින් 08 දෙනෙකුද අද (13) අලූයම පොලිස් භාරයට ගනු ලැබුවා.\nමොවුන් අවුරුදු 26 ත් 45 ත් අතර වයස් කාණ්ඩවල පසුවන වනාතවිල්ලූව පදවිය ශ්‍රීපුර සහ අම්පාර ප්‍රදේශවල පදිංචිකරුවන්.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/130778/නිධන්-හැරූ-12-ක්-අල්ලයි-සරසවි-කථිකාචාර්ය-හිමිනමකුත්-ඒ-අතර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5090"
}