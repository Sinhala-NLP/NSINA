{
       "Source": "hirunews",
       "Timestamp": "Thursday, 03 March 2022 - 17:57",
       "Headline": "සෞන්දර්ය විෂයයන්වල ප්‍රතිඵල ඇතුළත් ව සා/පෙළ ප්‍රතිඵල නිකුත් වෙයි",
       "News Content": "2020/2021 වර්ෂවල පවත්වනු ලැබූ අධ්‍යාපන පොදු සහතික පත්‍ර සාමාන්‍ය පෙළ විභාගයේ සෞන්දර්යය විෂයන්වල ප්‍රතිඵල ඇතුළත් සමස්ත ප්‍රතිඵල අද (03) දිනයේ දී නිකුත් කර තිබෙනවා.\nවිභාග දෙපාර්තමේන්තුව නිවේදනයක් නිකුත් කරමින් කියා සිටියේ, මෙම විභාගයේ ප්‍රතිඵල පසුගිය වසරේ සැප්තැම්බර් මස 23 වැනි දින නිකුත් කළ අතර, එම ප්‍රතිඵලවල සෞන්දර්යය විෂයන්වල ප්‍රතිඵල අඩංගු නොවූ බවයි.\nඒ අනුව අද දිනයේ දී සෞන්දර්ය විෂයන්වල ප්‍රතිඵල ඇතුළත් ව සමස්ත ප්‍රතිඵල දර්ශකය නිකුත් කිරීමට පියවර ගැනුණු බව ද එම නිවේදනයේ සඳහන්.\nඒ අනුව සමස්ත සාමාන්‍ය පෙළ විභාග ප්‍රතිඵල ලබා ගැනීමට ශ්‍රී ලංකා විභාග දෙපාර්තමේන්තුවේ නිල වෙබ් අඩවිය වන\nwww.doenets.lk\nහෝ\nwww.results.exams.gov.lk\nයන වෙබ් අඩවි වෙත පිවිසීමෙන් ඔබට එය ලබාගත හැකියි.\nප්‍රතිඵල පිළිබඳ යම් විමසීමක් කිරීම සඳහා පාසල් විභාග සංවිධාන හා ප්‍රතිඵල ශාඛාවේ දූරකථන අංක වන\n0112784537/ 0112784208/0112786616 හෝ 0113140314\nයන අංක ඇමතීමෙන් තොරතුරු ලබාගත හැකියි.",
       "URL": "https://www.hirunews.lk/298578/සෞන්දර්ය-විෂයයන්වල-ප්‍රතිඵල-ඇතුළත්-ව-සා-පෙළ-ප්‍රතිඵල-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1320"
}