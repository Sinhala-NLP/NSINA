{
       "Source": "hirunews",
       "Timestamp": "Saturday, 22 July 2023 - 22:37",
       "Headline": "යාතිකාවේ අඩුම කුඩුම පොදු ළිඳට දාලා",
       "News Content": "නිවසක පවත්වන ලද යාතිවකට යොදා ගන්නා ලද ද්‍රව්‍ය වැලිගම - බටවල පොදු ළිඳකට දමා ගොස් ඇතැයි කියන සිද්ධියක් සම්බන්ධයෙන් පොලිසිය මගින් විමර්ශන ආරම්භ කර තිබෙනවා.\nමෙහිදී බටවල ප්‍රදේශයේ ජනතාව ජල ප්‍රශ්නයට පිළිතුරු සපයන එකම පොදු ළිඳ වන බටවල පොකුණට අදාල යාතිකාව සිදුකොට දෙහි, පුහුල්, මල් වර්ග, සහ පන්දම් ළිඳට දමාගොස් ඇති බවට ප්‍රදේශයේ ජනතාව විසින් පොලිස් හදිසි ඇමතුම් ඒකකයට දැනුම් දී තිබෙනවා.\nයාතිකාව සිදුකළ පුද්ගලයන් කවුරුන්ද යන වග හඳුනාගෙන තිබෙන බවත්, ඒ අනුව සැකකරුවන් අත්අඩංගුවට ගැනීමට මිදිගම පොලිසිය විමර්ශන ආරම්භ කර තිබෙනවා.",
       "URL": "https://www.hirunews.lk/342171/යාතිකාවේ-අඩුම-කුඩුම-පොදු-ළිඳට-දාලා",
       "Category": "Local News",
       "Parent URL": "https://www.hirunews.lk/local-news.php?pageID=160"
}