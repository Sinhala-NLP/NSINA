{
       "Source": "hirunews",
       "Timestamp": "Wednesday, 21 June 2017 - 9:11",
       "Headline": "මැතිවරණ කොට්ඨාශ 4500ට අඩු කෙරේ",
       "News Content": "නව සීමානිර්ණයන්ට අනුව පැවති මැතිවරණ කොට්ඨාශ 8000, 4500 දක්වා අඩුකළ බව පාර්ලිමේන්තුවේදී ඊයේ අනාවරණ වුණා.\nඒ, ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලක විසින් පළාත්පාලන ඡන්ද විධිවිධාන සංශෝධන පනත් කෙටුම්පත පාර්ලිමේන්තුවට ඉදිරිපත් කළ අවස්ථාවේදියි.\nඑයට පාර්ලිමේන්තු මන්ත්‍රී දිනේෂ් ගුණවර්ධන මෙන්ම සභානායක ලක්ෂ්මන් කිරිඇල්ලද මැදිහත් වුණා.\nඑමෙන්ම 2016 වර්ෂය සඳහා මුදල් අමාත්‍යාංශය විසින් ඉදිරිපත් කර ඇති වාර්ෂික මුදල් වාර්තාව අංගසම්පූර්ණ වාර්තාවක් නොවන බවට විගණකාධිපතිගේ නිර්දේශයෙන් හෙළිවී ඇති බව පාර්ලිමේන්තු මන්ත්‍රී අනුර කුමාර දිසානායක පාර්ලිමේන්තුවේදී ඊයේ ප්‍රකාශ කළා.\nඒ සඳහා සභානායක ලක්ෂ්මන් කිරිඇල්ල, පාර්ලිමේන්තු මන්ත්‍රී බන්දුල ගුණවර්ධන සහ කථානායක කරූ ජයසූරිය ද මැදිහත්වුණා.",
       "URL": "https://www.hirunews.lk/164058/මැතිවරණ-කොට්ඨාශ-4500ට-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4459"
}