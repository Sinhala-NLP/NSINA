{
       "Source": "hirunews",
       "Timestamp": "Tuesday, 17 December 2019 - 21:35",
       "Headline": "අගමැති අපේක්ෂකත්වය බාරගැනීමට නම් පක්ෂ නායකත්වය අවශ්‍යයි - සජිත්",
       "News Content": "පක්ෂ නායකත්වය නොමැතිව කුමන ලෙසකින්වත් අගමැති අපේක්ෂකත්වය භාර නොගන්නා බව එක්සත් ජාතික පෙරමුණේ පාර්ලිමේන්තු මන්ත්‍රී සජිත් ප්‍රේමදාස මහතා පවසනවා.\nඔහු මේ බව ප්‍රකාශ කළේ කෝට්ටේ ප්‍රදේශයේ පැවති ජන හමුවකට එක්වෙමින්.\nජනාධිපතිවරණයේදී සජිත් ප්‍රේමදාස මහතාට සහය පළ කළ ජනතාවට ස්තූතිය පල කිරීම සඳහා දිවයින පුරා පැවැත්වීමට නියමිත රැස්වීම් මාලාවේ පළමුවැන්න අද කොලොන්නාව ප්‍රදේශයෙන් ආරම්භ වුණා.\nඑම අවස්ථාවට සජිත් ප්‍රේමදාස මහතාද එක්වූ අතර, ඔහු ජනාධිපතිවරණ පරාජයෙන් පසුව ප්‍රසිද්ධ වේදිකාවකට පැමිණි පළමු අවස්ථාවද මෙයයි.\nකෙසේවෙතත්, සජිත් ප්‍රේමදාස මහතාගේ පැමිණීමට විරෝධය පල කරමින් කොලොන්නාව ජනතා පවුර සංවිධානය අද කොලොන්නාව නගරයේදී විරෝධතාවක් පැවැත්වුවා.",
       "URL": "https://www.hirunews.lk/230468/අගමැති-අපේක්ෂකත්වය-බාරගැනීමට-නම්-පක්ෂ-නායකත්වය-අවශ්‍යයි-සජිත්",
       "Category": "Local News",
       "Parent URL": "https://www.hirunews.lk/local-news.php?pageID=2997"
}