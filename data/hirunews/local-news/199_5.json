{
       "Source": "hirunews",
       "Timestamp": "Sunday, 09 July 2023 - 18:06",
       "Headline": "BTS සංගීත කණ්ඩායම ARMY දිනය සමරයි",
       "News Content": "සංගීතය විශ්ව භාෂාවක් යන්න යථාර්ථයක් කරමින් ලොව පුරා මිලියන ගණනක් යෞවණ යෞවණියන් අමන්දානන්දයට පත්කළ කොරියානු පොප් සංගීත කණ්ඩායමක් වන BTS සංගීත කණ්ඩායමේ රසික සමුහයාගේ දිනය (ARMY DAY) අදට (09) යෙදී තිබෙනවා. Global Icon BTS තම සංගීත දිවියේ දස වසර සමරනු ලැබුයේ ඉතා මෑතකදීය.\nARMY ලෙස ඔවුනගේ ෆැන්ඩම්ගේ නම ප්‍රකාශයට පත්කර පිහිටුවන ලද දිනය අද දිනට යෙදී ඇති අතර ඒ නිමිත්තෙන් ඔවුන් ප්‍රකාශයට පත්කරනු ලබන පළමු ග්‍රන්තය වන \"Beyound The Story :10 year Record of BTS\" කෘතියද ඔබ වෙතට අද ඔවුන් ගෙන එයි. මේ කෘතියෙන් ඔබ දැනටමත් BTS සංගීත කණ්ඩායම ගැන දන්නා කරුණු වලට වඩා ඔවුන්ගේ අතීතය, ඔවුන් පැමිනි ගමන් මග සළකුණු හා ඔවුනගේ ඉදිරි අපේක්ෂාවන් සිය රසික සමුහයා හා එක්ව බෙදා ගැනීමට ඔවුන් කටයුතු කර තිබෙනවා.\nBTS සංගීත කණ්ඩායමේ රසික සිත් වසඟ කළ සමාජිකයන් වන්නේ, RM (කණ්ඩායම් නායක), Jin (කණ්ඩායමේ පැරණිම සාමාජිකයා), J-Hope, Jimin, Suga, Jungkook(කණ්ඩාමේ සිටින ලාබාලම සාමාජිකයා) සහ V ය ඔවුන් සියල්ලෝම මෙම ග්‍රන්ත්‍රයේ සම කතෘවරුන් ලෙසද කටයුතු කර තිබීමද මෙහි විශේෂයක්.\nBigHit Music හි මාධ්‍ය නිවේදනයට අනුව මෙම ග්‍රන්තය BTS සංගීත කණ්ඩායමේ ප්‍රථම ග්‍රන්තය වන අතර මෙම කෘතිය මුලින් කොරියානු භාෂාවෙන් නිකුත් වන අතර ඉදිරියේදී එය තවත් විදේශීය භාෂාවන් 23 කට පරිවර්ථනය කොට ප්‍රකාශයට පත් කිරීමට නියමිත බවයි සඳහන් වන්නේ.\nBTS සංගීත කණ්ඩායම Grammys සම්මානය සදහා 05 වතාවක් නම්කළ අතර BBMA , AMAs ද දිනාගත් අතර බටහිර රටවල සෑම සම්මාන උළෙලකම ඔවුන් විශිෂ්ටතම සංගීත කණ්ඩායම ලෙස ඇගයීමට ලක්ව ඇත. ඇමෙරිකානු සංගීත ක්ෂේත්‍රය වෙනසක් ඇති කරලීමට සමත් වු ප්‍රථම සංගීත කණ්ඩායම ලෙස BTS ඉතිහාස ගතව ඇත.\nCOVID 19 අර්බුධයේ බලපෑම් අවම කර ගැනීම හා එයින් ආරක්ෂා වීම උදෙසා BTS සංගීත කණ්ඩායම නිර්මාණය කළ මියුසික් වීඩීයෝව එක්සත් ජාතීන්ගේ සංවිධානයේ 75 වන සැසිවාරයේදී ජන ගත කළ අතර එය ලොව සියළු ජාතීන් මහත් ඕනෑකමින් වැළදගැනීමද සිදුවුනා. මීට අමරව යුනිසෙප් සංවිධානය ආදී අන්තර්ජාතික සංවිධානවලට පුමුඛ දායකත්වය සපයන BTS සංගීත කණ්ඩායම ලොව ජනප්‍රියතම හා නැගීඑන තාරුණ්‍යයේ ආකර්ෂණීයම සංගීත කණ්ඩායම ලෙස ඉහළම තළයේ වැජඹීමට ද සමත්ව තිබෙනවා.\nBTS සංගීත කණ්ඩායමේ Dynamite, Butter, Take Two, Permission to Dance, Fake Love, Dreaers (Music from FIFA Woldcup Qatar 2022 Official SoundTrack ), The Planet, My Universe , Boy with Lvu , left and Right -Charlie Puth ආදී ගීත සිය ගණනක් මේ වන විට ලොව පුරා යෞවණ යෞවණියන්ගේ මුවග නිතර රැව්දෙන ගීත වී හමාරයි.",
       "URL": "https://www.hirunews.lk/340623/bts-සංගීත-කණ්ඩායම-army-දිනය-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=199"
}