{
       "Source": "hirunews",
       "Timestamp": "Thursday, 16 March 2017 - 18:26",
       "Headline": "ප්‍රමිතියෙන් තොර වෛද්‍ය විද්‍යාලවලට ඉඩ නැහැ - නියෝජ්‍ය ඇමති මනුෂ නානායක්කාර",
       "News Content": "තැනින් තැන වෙළඳසැල් විවෘත කරන ආකාරයෙන් වෛද්‍ය විද්‍යාල ආරම්භ කිරීමට රජය විරුද්ධ බව නියෝජ්‍ය අමාත්‍ය මනුෂ නානායක්කාර පවසනවා.\nබලපිටිය ප්‍රදේශයේ පාසලක පැවති උත්සවයකට එක්වෙමින් ඔහු සඳහන් කලේ පෞද්ගලික වෛද්‍ය විද්‍යාලවලට ඇතුලත් කරගත යුත්තේ නිසි අධ්‍යාපන සුදුසුකම් සම්පුර්ණ කර ඇති ළමුන් පමණක් බවයි.\nලංකාව තුල කිසිදු දිනක නිදහස් අධ්‍යාපනය අහිමි කිරීමට කටයුතු නොකරන බව ද නියෝජ්‍ය අමාත්‍යවරයා අවධාරණය කලා.\nපෞද්ගලික අධ්‍යාපනයට ඇති නිදහසට බාධා නොකරන අතර පෞද්ගලික විශ්ව විද්‍යාල ඇති වීමට ද අවස්ථාව තිබිය යුතු බවයි නියෝජ්‍ය අමාත්‍ය මනුෂ නානායක්කාර කියාසිටියේ.\nඑහෙත් ප්‍රමිතියෙන් තොර වෛද්‍ය විද්‍යාලවලට රජය ඉඩ ලබා නොදෙන බව ද ඔහු අවධාරණය කලා.",
       "URL": "https://www.hirunews.lk/157032/ප්‍රමිතියෙන්-තොර-වෛද්‍ය-විද්‍යාලවලට-ඉඩ-නැහැ-නියෝජ්‍ය-ඇමති-මනුෂ-නානායක්කාර",
       "Category": "Local News",
       "Parent URL": "https://www.hirunews.lk/local-news.php?pageID=4610"
}