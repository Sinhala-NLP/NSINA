{
       "Source": "hirunews",
       "Timestamp": "Tuesday, 23 April 2019 - 11:14",
       "Headline": "යතුරුපැදියක් නිසා අම්පාර නගරයේ නොසන්සුන්තාවක්",
       "News Content": "අයිතිකරුවෙකු නොමැති යතුරුපැදියක් අම්පාර නගරයේ නවතා දමා තිබියදී සොයා ගත් අතර පසුව පොලිස් විශේෂ කාර්ය බලකාය සහ පොලිසිය එක්ව නගරයේ මාර්ග වසා දමා එම යතුරු පැදිය දැඩි පරීක්ෂාවකට ලක් කළා.\nපැයකට ආසන්න කාලයක් යතුරුපැදිය නිරීක්ෂණය කළ පොලිස් විශේෂ කාර්ය බලකායේ බෝම්බ නිශ්ක්‍රිය අංශයේ නිළධාරීන් එම යතුරු පැදියේ පුපුරණ ද්‍රව්‍ය නොමැති බව සනාථ කර ගනු ලැබුවා.\nමෙම පරීක්ෂාව අවසන් වෙන මොහෙතේ යතුරුපැදියේ අයිතිකරු එම ස්ථානයට පැමිණි අතර යතුරුපැදිය මෙම ස්ථානයේ නවතා තමා කල්මුනේ ප්‍රදේශයට  ගිය බවට ප්‍රකාශ කර තිබෙනවා.\nතමන් කල්මුනේ යෑමට යතුරුපැදියෙන් පැමිණි නමුත් පාන්දර ඇතිවු අධික වර්ෂාව නිසා යතුරුපැදිය මෙම ස්ථානයේ දමා ගිය බවයි ඔහු වැඩිදුරටත් ප්‍රකාශකර තිබෙන්නේ.\nපසුව නගරයේ යතුරුපැදි නවතා නොයන ලෙසට මහජනතාව දැනුවත් කිරිමටද ආරක්ෂක අංශ නියෝජිතයින් මෙහිදි පියවර ගනු ලැබුවා.\nමේ හේතුව නිසා අම්පාර ඩී.එස්.සේනානායක වීදියේ ගමනා ගමන කටයුතු මෙන්ම ව්‍යාපාරික ස්ථාන විවෘත කිරිම පැයක පමණ කාලයක් ප්‍රමාද වූ බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/215009/යතුරුපැදියක්-නිසා-අම්පාර-නගරයේ-නොසන්සුන්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=3389"
}