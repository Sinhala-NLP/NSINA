{
       "Source": "hirunews",
       "Timestamp": "Thursday, 10 September 2020 - 16:58",
       "Headline": "දැවැන්ත පිපිරීමෙන් මාසයකට පසු ලෙබනනයේ බීරූට් අගනුවර වරායේ ගින්නක් (වීඩියෝ)",
       "News Content": "ලෙබනනයේ බීරූට් අගනුවර වරායේ ගින්නක් හටගෙන තිබෙනවා.\nඒ එම ප්‍රදේශයේ විශාල පිපිරීමක් සිදුවී සති කිහිපයකින් අනතුරුව වීම විශේෂත්වයක්.\nකෙසේවෙතත් අද ගින්න හටගැනීමට හේතුවක් මෙතෙක් අනාවරණ වී නැහැ.\nගින්න මැඩපැවැත්වීම සඳහා බීරූට් ආරක්ෂක අංශ ඇතුලු ගිනි නිවීමේ ඒකක උත්සාහ ගනිමින් සිටිනවා.\nවරාය භූමියෙන් විශාල දුම් වළාවක් අහසට නැගෙන බව විදෙස් මාධ්‍ය වාර්තා සඳහන් කළා.\nවසර 7කට ආසන්න කාලයක් බීරූට් වරාය භූමියේ ගබඩා කර තිබූ රසායනික ද්‍රව්‍ය තොගයක් පිපිරී යාමෙන් පසුගියදා පුද්ගලයන් 191 දෙනෙකු ජීවිතක්ෂයට පත්වුනා.\nතුවාල ලැබූ සංඛ්‍යාව 6500කට අධිකයි.\nපසුගිය අගෝස්තු මස 4 වනදා බීරූට් වරායේ එම පිපිරීම සිදුවූයේ ඇමෝනියා ටොන් 2750ක පමණ ප්‍රමාණයක් පිපිරී යාමෙන්.",
       "URL": "https://www.hirunews.lk/249901/දැවැන්ත-පිපිරීමෙන්-මාසයකට-පසු-ලෙබනනයේ-බීරූට්-අගනුවර-වරායේ-ගින්නක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2463"
}