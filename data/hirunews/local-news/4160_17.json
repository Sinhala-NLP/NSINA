{
       "Source": "hirunews",
       "Timestamp": "Friday, 22 December 2017 - 19:24",
       "Headline": "මෙදා සැරේ අපිටත් නත්තල්...",
       "News Content": "‘අසිරිමත් නත්තල’ මිනිස්කමින් අරුත් ගන්වමින් හිරු එෆ්.එම්. ප්‍රමුඛ ආසියානු මාධ්‍ය ජාලය 10 වන වරටත් සංවිධාන කළ මෙදා සැරේ අපිටත් නත්තල් වැඩසටහන අද දියත් කෙරුණා.\nඒ අනුව, හිරු පිරිවර ළමා නිවාස රැසක දරුවන් විශාල පිරිසකට ඔවුන් කැමතිම තෑගි බෝග බෙදාදීම විශේෂත්වයක්.\nආසියානු මාධ්‍ය ජාලයේ සභාපති රේනෝ සිල්වා මහතාගේ සංකල්පයක් පරිදි හිරු එෆ්.එම්. ඇතුළු අප සහෝදර නාලිකා වන, ෂා එෆ්.එම්, ගෝල්ඞ් එෆ්.එම්., සන් එෆ්.එම් සහ සූරියන් එෆ්.එම්. වසර ගණනක සිට මෙය සංවිධාන කළේ අඩු පහසුකම් සහිතව ළමා නිවාසවල වෙසෙන දරුවන්ට ඔවුන් කැමැතිම තෑග්ග ලබාදීම සඳහායි.\nඒ පිළිබඳව දරුවන්ගේම හඩින් කළ ඉල්ලීමට දයාබර ශ්‍රාවක ජනතාවගෙන් මෙවරද ලැබුණේ දැවැන්ත ප්‍රතිචාරයක්.\nදැවැන්ත සමාජ සත්කාරයක් වන මෙදා සැරේ අපිටත් නත්තල් වැඩසටහන තුළින් ළමයින් ඉල්ලා සිටි ඔවුන් කැමතිම තෑගි පමණක් නොව තවත් බොහෝ දෑ පිරිනමන්න අප පියවර ගත්තා.\nදරුවන් වෙනුවෙන් තෑගි බෝග බෙදාදීම අද උදෑසන සිටම ප්‍රදේශ කිහිපක් ආවරණය වන පරිදි සිදු කෙරුණා.",
       "URL": "https://www.hirunews.lk/179075/මෙදා-සැරේ-අපිටත්-නත්තල්",
       "Category": "Local News",
       "Parent URL": "https://www.hirunews.lk/local-news.php?pageID=4160"
}