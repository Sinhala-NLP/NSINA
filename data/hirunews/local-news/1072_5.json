{
       "Source": "hirunews",
       "Timestamp": "Friday, 24 June 2022 - 12:04",
       "Headline": "අමෙරිකාවෙන් යුක්‍රේනයට යුධ ආධාර තොගයක්",
       "News Content": "මෙරිකාව විසින් යුක්‍රේනයට යුධ ආධාර තොගයක් ලබා දීමට කටයුතු කර තිබෙනවා.\nඑම යුධ ආධාර තොගයට අධි සංචලන කාලතුවක්කු රොකට් පද්ධතියක් (precision artillery systems) ද ඇතුළත් වන බවයි වාර්තා වන්නේ.\nඑම රොකට් පද්ධතියට අමතරව ඩොලර් මිලියන 450ක් මුල්‍යමය ආධාරයක් ද යුක්‍රේනය වෙත ලබාදීමට ජනාධිපති ජෝ බයිඩ්න් තීරණය කර ඇති බව ධවල මන්දිරය නිවේදනය කරනවා.\nමෙම යුද ආධාර තොගය තුළ කාලතුවක්කු උණ්ඩ දස දහස් ගණනක් සහ මුර සංචාරක යාත්‍රා ද ඇතුළත් වන බවයි වාර්තා වන්නේ.\nකෙසේ නමුත් මේ වන විට අමෙරිකාව විසින් යුක්‍රේනය වෙත ලබා දී ඇති යුධ ආධාරවල වටිනාකම අමෙරිකානු ඩොලර් බිලියන 6කට වඩා වැඩි බවයි වාර්තා වන්නේ.\nමෙලෙස අමෙරිකාවෙන් ලැබුණු යුධ ආධාර තොගය තම රට වෙතට ලැබුණු බවත් ඒ සඳහා තම රජය ස්තුතිවන්ත වන බව ද යුක්‍රේන රජයේ නියෝජිත ඔලෙස්කි නෙස්නිකොව් සිය ට්විටර් ගිණුමේ සටහනක් තබමින් අමෙරිකානු ආරක්ෂක ලේකම් ලොයිඩ් ඒ අස්ටෙන් වෙත කියා සිටිනවා.\nඑම ට්විටර් පණිවිඩයේ ඔහු වැඩිදුරටත් සඳහන් කරන්නේ, \"රුසියානු ආක්රමණිකයන් සඳහා ගිම්හානය උණුසුම් වනු ඇති අතර සමහරුන්ට මෙය අවසාන ගිම්හානය ද වනු ඇත\" යනුවෙන්.\n(යුක්‍රේන රජයේ නියෝජිතයා නිකුත් කළ ට්විටර් පණිවුඩය පහතින්)",
       "URL": "https://www.hirunews.lk/308047/අමෙරිකාවෙන්-යුක්‍රේනයට-යුධ-ආධාර-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=1072"
}