{
       "Source": "hirunews",
       "Timestamp": "Saturday, 10 June 2017 - 19:07",
       "Headline": "ආපදා අවම කර ගන්න ජපානයෙන් ශ්‍රී ලංකාවට නිර්දේශ කිහිපයක්",
       "News Content": "ශ්‍රී ලංකාවේ ආපදා වළක්වා ගැනීම සදහා ගත යුතු ක්‍රියාමාර්ග පිළිබඳ නිර්දේශ කිහිපයක් ජපාන විශේෂඥයින් විසින් පෙන්වා දී තිබෙනවා.\nදිවයිනට පැමිණි ජපාන විශේෂඥ කණ්ඩායම ආපදා තත්ත්වය සම්බන්ධයෙන් සිදුකළ තාක්ෂණික අධ්‍යයන වාර්තාව අද (10) කොළඹදී විෂය භාර අමාත්‍ය අනුර ප්‍රියදර්ශන යාපා වෙත භාර දෙනු ලැබුවා.\nඅනතුරුව, ජපාන විශේෂඥ කණ්ඩායමේ ලබාදුන් වාර්තාව පිළිබදව දැනුවත් කිරීම සදහා මාධ්‍ය හමුවක් පැවති අතර, ඊට එක්වෙමින් අදහස් දැක්වූ ආපදා කළමනාකරණ අමාත්‍ය අනුර ප්‍රියදර්ශන යාපා කියා සිටියේ නැවත මෙවැනි අනතුරු සිදුවීමට ඉඩ නොදී එම ජනතාව වෙනත් ස්ථානවල පදිංචිකරවීම සහ එම ස්ථාන ස්ථායිකරණය කිරීම එම නිර්දේශවල ඇතුළත් බවයි.\nඑමෙන්ම, එවැනි ආපදාවක් ඇතිවීමට පෙර ජනතාවට එම ස්ථානවලින් ඉවත්වීම සදහා පුහුණුවක් ලබාදීම මෙන්ම ගංගා සහ ද්‍රෝනිවල ජලය ගලා බැස යාම සදහා විධිමත් පරිදි සැලසුමක් සකස් කිරීම ද එම නිර්දේශවල ඇතුළත්.",
       "URL": "https://www.hirunews.lk/163267/ආපදා-අවම-කර-ගන්න-ජපානයෙන්-ශ්‍රී-ලංකාවට-නිර්දේශ-කිහිපයක්",
       "Category": "Local News",
       "Parent URL": "https://www.hirunews.lk/local-news.php?pageID=4476"
}