{
       "Source": "hirunews",
       "Timestamp": "Thursday, 26 August 2021 - 13:39",
       "Headline": "මෙවර යල කන්නයේ දේශීය අර්තාපල් සඳහා ඉහළ මිලක් (වීඩියෝ)",
       "News Content": "මෙවර යල් කන්නයේ දේශීය අර්තාපල් අස්වනු නෙලීම මේ වනවිට ආරම්භ වී ඇති අතර, මෙවර දේශීය අර්තාපල් අස්වනු සදහා ඉහළ මිලක් ලැබී ඇති බව ගොවීන් පවසනවා.\nමේ අතර බස්නාහිර පළාතේ කාබනික වගාවලින් සරු අස්වැන්නක් ලබා ගැනීමට හැකි ව තිබෙන බව බස්නාහිර පළාත් කෘෂිකර්ම අමාත්‍යාංශය පවසනවා.\nනිරෝධායන ඇඳිරි නීතිය පැවතුණත් කෘෂිකාර්මික කටයුතු බාධාවකින් තොර ව පවත්වාගෙන යාමට රජය අවසර ලබා දී තිබෙනවා.\nජනාධිපති ගෝඨාභය රාජපක්ෂ මහතාගේ සෞභාග්‍යයේ දැක්ම අනුව කාබනික පොහොර භාවිතාවෙන් වගා කටයුතු සිදුකිරීමට ගොවීන් වැඩි උනන්දුවක් දක්වන බව ද දැකිය හැකියි.\nබස්නාහිර පළාත් කෘෂිකර්ම අමාත්‍යාංශය ක්‍රියාත්මක කළ කාබනික වගාව සඳහා ගොවීන් දිරිමත් කිරීමේ වැඩපිළිවෙළ යටතේ සාර්ථක ප්‍රතිඵල ලබා ලබාගැනීමට සමත් වී තිබෙනවා.\nබණ්ඩාරගම පින්නවල වෙල්යායේ පුරන් වූ කුඹුරු අක්කර පහක්, කාබනික පොහොර පමණක් යොදා වගාකර තිබූ අතර, එහි දී සාර්ථක අස්වැන්නක් ලබා ලබාගැනීමට හැකි වී තිබෙනවා.\nඑහි දී, යොදාගෙන තිබුණේ බස්නාහිර පළාත් කෘෂිකර්ම අමාත්‍යාංශය මගින් නිෂ්පාදනය කරනු ලබන මිහිලක් කාබනික දියර පොහොර යි.\nඒ අනුව අක්කරයකට වී බුසල් 67ක සරු අස්වැන්නක් ලබා ලබාගැනීමට ගොවීන්ට හැකි වී තිබෙනවා.",
       "URL": "https://www.hirunews.lk/280652/මෙවර-යල-කන්නයේ-දේශීය-අර්තාපල්-සඳහා-ඉහළ-මිලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1729"
}