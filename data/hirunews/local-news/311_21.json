{
       "Source": "hirunews",
       "Timestamp": "Sunday, 28 May 2023 - 10:14",
       "Headline": "ගිනි අවි සන්තකයේ: සැකකරුවන් දැලේ",
       "News Content": "දෙමටගොඩ සිරිධම්ම මාවතේදී ඊයේ (27) රාත්‍රී විදේශ රටක නිෂ්පාදිත ස්වයංක්‍රීය ගිනි අවියක් සහ පතරොම් 08ක් සමඟ පුද්ගලයකු පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරු වයස අවුරුදු 30ක දෙමටගොඩ ප්‍රදේශයේ පදිංචිකරුවෙක්.\nසැකකරු අද (28) අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි. වැඩිදුර විමර්ශන දෙමටගොඩ පොලිසිය විසින් සිදුකරනු ලබනවා.\nමේ අතර, කොටහේන කොලීජි වීදිය ප්‍රදේශයේ කරන ලද වැටලීමකදී මෙරට නිෂ්පාදිත ගිනි අවියක් සමඟ සැකකරුවෙක් අත්අඩංගුවට ගැනීමට කොළඹ උතුර කොට්ඨාස අපරාධ විමර්ශන නිලධාරීන්ට හැකි වී තිබෙනවා.\nමට්ටක්කුලිය ප්‍රදේශයේ පදිංචි සැකකරු වයස අවුරුදු 45ක අයෙක්. ඔහු අද (28) අලුත්කඩේ මහේස්ත්‍රාත් අධිකරණයට ඉදිරිපත් කිර්‍ර්මට නියමිතයි.\nකොටහේන පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/336425/ගිනි-අවි-සන්තකයේ-සැකකරුවන්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=311"
}