{
       "Source": "hirunews",
       "Timestamp": "Wednesday, 26 October 2022 - 10:58",
       "Headline": "යාල සිද්ධිය ගැන ඉදිරි විමර්ශන සඳහා ත්‍රිපුද්ගල කමිටුවක් (වීඩියෝ)",
       "News Content": "යාල වනෝද්‍යානයේ වන සතුන්ට හිංසා වන අයුරින් හැසිරීමේ සිද්ධියට අදාළව ඉදිරි විමර්ශන සඳහා වනජිවී අමාත්‍යාංශයේ අතිරේක ලේකම්වරයෙකුගේ සභාපතිත්වයෙන් යුත් ත්‍රිපුද්ගල කමිටුවක් පත්කර තිබෙනවා.\nවනෝද්‍යාන ආශ්‍රිතව කටයුතු කළ නිලධාරින් රාජකාරිමය වගකීම පැහැර හැරීම හා ඉහළ නිලධාරින් දැනුවත් කිරීමට පියවර නොගැනීම ආදි කරුණු විමර්ශනය කිරීම මෙම ත්‍රිපුද්ගල කමිටුව විසින් සිදුකරනු ඇති බවයි අමාත්‍යාංශ ලේකම් චන්ද්‍රා හේරත් කියා සිටියේ.\nමෙම සිදුවීමේදී වගකීම් පැහැර හැරි හා සිද්ධියට ඍජුව හෝ වක්‍රව දායකත්වය සපයා දී ඇති වනජිවි නිලධාරින් 07දෙනෙකුගේ සේවය විමර්ශන අවසන් වනතෙක් තාවකාලිකව අත්හිටුවා ඇති බව ද වනජිවි අධ්‍යක්ෂ ජනරාල් චන්දන සූරියබණ්ඩාර ප්‍රකාශ කළා.",
       "URL": "https://www.hirunews.lk/318852/යාල-සිද්ධිය-ගැන-ඉදිරි-විමර්ශන-සඳහා-ත්‍රිපුද්ගල-කමිටුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=778"
}