{
       "Source": "hirunews",
       "Timestamp": "Friday, 23 September 2022 - 17:36",
       "Headline": "මස්කට් සිට හොර සිගරැට් ගෙනා තුනක් කොටුවෙයි",
       "News Content": "නීතිවිරෝධී ලෙස මෙරටට රැගෙන ආ විදේශීය දුම්වැටි තොගයක් සමග මෙරට ව්‍යාපාරිකයන් තුන්දෙනෙකු කටුනායක ගුවන්තොටුපළ රේගු නිලධාරින් විසින් අත්අඩංගුවට ගෙන තිබෙනවා.\nගුවන්තොටුපළ රේගුව සඳහන් කළේ අද(23) අලුයම ඕමානයේ මස්කට් නුවර සිට මොවුන් දිවයිනට පැමිණ ඇති බවයි.\nරේගු භාරයට ගත් දුම්වැටි තොගයේ වටිනාකම රුපියල් හැත්තෑ හත් ලක්ෂ අනූ දෙදහසක්.\nඅත්අඩංගුවට ගත් ව්‍යාපාරිකයින් තුන්දෙනා හලාවත සහ මාරවිල ප්‍රදේශයේ පදිංචිකරුවන් බවටයි අනාවරණය වී ඇත්තේ.",
       "URL": "https://www.hirunews.lk/316137/මස්කට්-සිට-හොර-සිගරැට්-ගෙනා-තුනක්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=849"
}