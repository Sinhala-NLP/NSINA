{
       "Source": "hirunews",
       "Timestamp": "Tuesday, 10 May 2022 - 8:14",
       "Headline": "වෙල්ගමගේ සෞඛ්‍යය යහපත් අතට",
       "News Content": "ඊයේ කොට්ටාව අධිවේගී මාර්ග ප්‍රවිෂ්ටය ආසන්නයේ දී පහරකෑමට ලක්වූ කළුතර දිස්ත්‍රික් පාර්ලිමේන්තු මන්ත්‍රී කුමාර වෙල්ගමගේ සෞඛ්‍ය තත්ත්වය යහපත් බව වාර්තා වනවා.\nකොට්ටාව අධිවේගී මාර්ග ප්‍රවිෂ්ටය ආසන්නයේ රැඳී සිටි පිරිසක් විසින් මන්ත්‍රීවරයා ගමන්ගත් ජීප් රථය නවතා ඔහුට පහර දී ජීප් රථයට ගිනි තබා විනාශ කර දමා තිබෙනවා.\nමෙම පහරදීමේ දී අමාත්‍යවරයාගේ හිසට සහ වම් අතට තරමක හානි සිදුවී ඇති බවයි පවුලේ ආරංචි මාර්ග සඳහන් කරන්නේ.\nකෙසේ වෙතත් පාර්ලිමේන්තු මන්ත්‍රි මන්ත්‍රීවරයාගේ සෞඛ්‍ය තත්ත්වය යහපත් බව ඔවුන් වැඩිදුරටත් සඳහන් කළා.\nකළුතර දිස්ත්‍රික් පාර්ලිමේන්තු මන්ත්‍රී කුමාර වෙල්ගමට සිදු කළ මෙම පහරදීමෙන් ඔහු මියගිය බවට සමාජ මාධ්‍ය ඔස්සේ බරපතළ ලෙස තොරතුරු සංසරණය වුණා.",
       "URL": "https://www.hirunews.lk/303977/වෙල්ගමගේ-සෞඛ්‍යය-යහපත්-අතට",
       "Category": "Local News",
       "Parent URL": "https://www.hirunews.lk/local-news.php?pageID=1179"
}