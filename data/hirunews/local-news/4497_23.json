{
       "Source": "hirunews",
       "Timestamp": "Friday, 26 May 2017 - 14:38",
       "Headline": "සැඩ පහරකට හසුවී පාසල් සිසුවෙක් ජීවිතක්ෂයට",
       "News Content": "බෙලිඅත්ත වහරක්ගොඩ ප්‍රදේශයේදී සැඩ පහරකට හසුවීමෙන් පාසල් සිසුවෙකු ජීවිතක්ෂයට පත්ව තිබෙනවා.\nඅද උදෑසන මෙලෙස අනතුරට ලක්වී ඇත්තේ වහරක්ගොඩ ප්‍රදේශයේම පදිංචි සිසුවෙක්.\nඔහු පාසල් වෑන් රථයෙන් වීරකැටිය ප්‍රදේශයේ පාසලකට පිටත්ව ගොස් ඇති අතර අයහපත් කාලගුණික තත්වය හේතුවෙන් වෑන් රථය පාසලට නොගොස් ආපසු හරවාගෙන පැමිණ තිබෙනවා.\nපෙරවරු 8.45 ට පමණ වහරක්ගොඩ විහාරස්ථානය අසලදී මාර්ගය ජලයෙන් යටවීම හේතුවෙන් වෑන් රථයෙන් බැස සිසුවා නිවසට යාමට පිටත්ව ගොස් ඇතැයි සඳහන්.\nඑහිදීයි ඔහු ජල පහරට හසුවී ගසාගෙන ගොස් ඇත්තේ.\nප්‍රදේශවාසීන් විසින් සිසුවා බේරාගෙන තංගල්ල රෝහලට ඇතුලත් කිරීමෙන් පසු මියගොස් ඇතැයි පොලිසිය සඳහන් කළා.",
       "URL": "https://www.hirunews.lk/162219/සැඩ-පහරකට-හසුවී-පාසල්-සිසුවෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4497"
}