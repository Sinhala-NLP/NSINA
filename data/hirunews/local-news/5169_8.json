{
       "Source": "hirunews",
       "Timestamp": "Sunday, 14 February 2016 - 13:46",
       "Headline": "පුංචි ඡන්දයට නිදහස් පක්ෂයෙන් තරුණ පිරිස්",
       "News Content": "නිදහස් පක්ෂයේ නිර්මාතෘ එස්.ඩබ්ලිව්.ආර්.ඞී. බණ්ඩාරනායක ශ්‍රීමතානන් මුහුණදුන් අභියෝගයට වත්මන් ජනාධිපති මෛත්‍රීපාල සිරිසේන ද මුහුණදී සිටින බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන ප්‍රකාශ කළා.\nමාකදුර ප්‍රදේශයේ පැවති හක්මන ආසනයේ තරුණ සමුළුවට ඊයේ එක්වෙමින් අමාත්‍යවරයා සඳහන් කළේ නව තරුණ පිරිස් එක් කරගනිමින් ඉදිරි පළාත් පාලන මැතිවරණය ජයග්‍රහණය කිරීමට නිදහස් පක්ෂය කටයුතු කරමින් සිටින බවයි.\nමෙම සමුළුවට ධීවර හා ජලජ සම්පත් සංවර්ධන අමාත්‍ය මහින්ද අමරවීර ද එක්ව සිටි අතර, ජාතිවාදී කොටස් නොමැතිව පළාත් පාලන ඡන්දයට මුහුණදෙන බව එහිදී ඔහු සඳහන් කළා.",
       "URL": "https://www.hirunews.lk/126232/පුංචි-ඡන්දයට-නිදහස්-පක්ෂයෙන්-තරුණ-පිරිස්",
       "Category": "Local News",
       "Parent URL": "https://www.hirunews.lk/local-news.php?pageID=5169"
}