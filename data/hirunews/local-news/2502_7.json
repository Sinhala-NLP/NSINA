{
       "Source": "hirunews",
       "Timestamp": "Monday, 24 August 2020 - 9:24",
       "Headline": "විදේශයන් හි රැඳී සිටි තවත් ශ්‍රී ලාංකිකයින් පිරිසක් දිවයිනට (වීඩියෝ)",
       "News Content": "කොවිඩ් 19 වසංගතය හේතුවෙන් මෙරටට පැමිණීමට නොහැකිව විදේශයන්හි රැඳී සිටි තවත් ශ්‍රී ලාංකිකයින් 250ක පිරිසක් දිවයිනට පැමිණියා.\nඅද (24) අලුයම කටුනායක ගුවන් තොටුපොලෙන් මෙම පිරිස මෙරටට පැමිණි බවයි අප වාර්තාකරු පැවසුවේ.\nදෝහා කටාර් සිට 21ක්, බහරේන් සිට 180 දෙනෙක් සහ ඉන්දියාවේ අහමදාබාද් හි සිට 49 දෙනෙක් මෙලෙස මෙරටට පැමිණ තිබෙනවා.\nමොවුන් ගුවන් තොටුපොළේදී පී.සී.ආර්. පරීක්ෂාවන්ට භාජනය කිරීමෙන් අනතුරුව නිරෝධායනය සඳහා යොමුකර කිරීමට පියවර ගැනුණා.",
       "URL": "https://www.hirunews.lk/248510/විදේශයන්-හි-රැඳී-සිටි-තවත්-ශ්‍රී-ලාංකිකයින්-පිරිසක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2502"
}