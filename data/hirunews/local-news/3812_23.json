{
       "Source": "hirunews",
       "Timestamp": "Monday, 06 August 2018 - 9:14",
       "Headline": "මාමාගේ අතින් ඝාතනය වූ පස්සර ලේලිය",
       "News Content": "පස්සර, මීරියබැද්ද ප්‍රදේශයේදී නිවසක් ඉදිරිපිටදී පිහියකින් කපා කාන්තාවක් ඝාතනයකර තිබෙනවා.\nඊයේ (05) පස්වරුවේ මෙම ඝාතනය සිදුකර ඇති බවයි පොලිසිය පවසන්නේ.\nපවුල් ආරවුලක් මත මියගිය කාන්තාවගේ සැමියාගේ පියා විසින් මෙම ඝාතනය සිදුකර ඇති බවයි පොලිස් පරීක්ෂණ වලදී අනාවරණය වී ඇත්තේ.\n40 හැවිරිදි වියේ පසුවූ නෙලූකා ප්‍රියන්ති නමැති කාන්තාවක් මෙලෙස ඝාතනයට ලක්ව තිබෙනවා.\nඅපරාධය සිදුකළ 65 හැවිරිදි සැකකරු අත්අඩංගුවට ගෙන ඇති අතර පොලිසිය වැඩිදුරටත් පවසන්නේ ඔහු අද (06) දින බදුල්ල අධිකරණය වෙත ඉදිරිපත් කිරීමට නියමිත බවයි.",
       "URL": "https://www.hirunews.lk/196897/මාමාගේ-අතින්-ඝාතනය-වූ-පස්සර-ලේලිය",
       "Category": "Local News",
       "Parent URL": "https://www.hirunews.lk/local-news.php?pageID=3812"
}