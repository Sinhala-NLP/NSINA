{
       "Source": "hirunews",
       "Timestamp": "Sunday, 26 July 2020 - 20:04",
       "Headline": "ජනපති කුරුණෑගලට - ජනතා ගැටළු රැසකට විසදුම් (වීඩියෝ)",
       "News Content": "මෙවර මහ මැතිවරණයේදී ශ්‍රී ලංකා පොදුජන පෙරමුණෙන් කුරුණෑගල දිස්ත්‍රික්කයට තරඟ වදින අපේක්ෂකයින්ගේ ජය තහවුරු කිරීම වෙනුවෙන් පැවැත්වෙන ජන හමු සඳහා ජනාධිපති ගෝඨාභය රාජපක්ෂ අද එක්වුණා.\nඑහිදී කුරුණෑගල දිස්ත්‍රික්කයේ ජනතාව ඉදිරිපත් කළ ගැටළු රාශියකටම ජනාධිපතිවරයා විසින් විසදුම් ලබා දී තිබෙනවා.\nපළමු ජන හමුව අද පෙරවරුවේ පැවැත්වුණේ කුරුණෑගල සත්‍යවාදී පිටියේදියි. එහිදී ජනාධිපතිවරයාට හිමි වූයේ උණුසුම් පිළි ගැනීමක්.\nඅනතුරුව ජනාධිපති ගෝඨාභය රාජපක්ෂ පැමිණියේ මැල්සිරිපුර නගරයේ පැවති තවත් ජන හමුවක් සඳහායි.\nඑහිදී ජනතාව සිය ගැටළු සම්බන්ධයෙන් ජනාධිපතිවරයා දැනුවත් කළා.\nකුරුණෑගල - මහව පැවති ජන හමුවට එක්වූ ජනාධිපතිවරයාට පාසල් දරුවෙකු විසින් කැටයක එකතු කරන ලද මුදල් ලබාදුන්නේ කොවිඩ් අරමුදලට පරිත්‍යාග කිරීම සඳහායි.",
       "URL": "https://www.hirunews.lk/246461/ජනපති-කුරුණෑගලට-ජනතා-ගැටළු-රැසකට-විසදුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2558"
}