{
       "Source": "hirunews",
       "Timestamp": "Tuesday, 05 July 2022 - 19:34",
       "Headline": "ගෑස් මෙට්‍රික් ටොන් 3,700 ක් රැගත් නෞකාවක් මෙරටට",
       "News Content": "ගෑස් මෙට්‍රික් ටොන් 3,700 ක් රැගත් නෞකාවක් මේ වන විට සිංගප්පූරු වරායේ සිට දිවයිනට පැමිණෙමින් ඇති බව ලිට්‍රෝ සමාගම පවසනවා.\nඑහි සභාපති මුදිත පීරිස් කියා සිටියේ එම නෞකාව එළඹෙන 9 වනදා දිවයිනට ලඟා වීමට නියමිත බවයි.\nඑමෙන්ම තවත් ගෑස් මෙට්‍රික් ටොන් 3,700 බැගින් වූ නෞකා 2ක් එළඹෙන 11 වනදා සහ 16 වනදා මෙරටට ළඟා වීමට නියමිත බව ලිට්‍රෝ සමාගම සඳහන් කළා.\nමේ අතර ලිට්රෝ ගෑස් ලංකා සමාගමේ සහ ලිට්‍රෝ ගෑස් ටර්මිනල් ලංකා සමාගමේ නිලධාරීන් අද කෝප් කමිටුව හමුවට කැඳවනු ලැබුවා.\nගෑස් ආනයනයේදී පවතින ගැටලු සම්බන්ධයෙන් කෝප් කමිටුවේ සභාපති මහාචාර්ය චරිත හේරත් ඊයේ රාත්‍රියේ හිරු ටී.වී ඔස්සේ විකාශනය වූ සලකුණ වැඩසටහනට එක් වෙමින් අනාවරණයක්ද සිදු කළා.",
       "URL": "https://www.hirunews.lk/309139/ගෑස්-මෙට්‍රික්-ටොන්-3700-ක්-රැගත්-නෞකාවක්-මෙරටට",
       "Category": "Local News",
       "Parent URL": "https://www.hirunews.lk/local-news.php?pageID=1044"
}