{
       "Source": "hirunews",
       "Timestamp": "Friday, 30 September 2022 - 13:41",
       "Headline": "මෛත්‍රීගෙන් අභියාචනාධිකරණයට රිට් පෙත්සමක්",
       "News Content": "පාස්කු ප්‍රහාරයට අදාළ නඩුවක සැකකරුවෙකු ලෙස නම් කර අධිකරණයේ පෙනී සිටින්නැයි කොටුව මහේස්ත්‍රාත් අධිකරණය නිකුත් කළ සිතාසිය බල රහිත කරන්නැයි ඉල්ලා හිටපු ජනාධිපති මෛත්‍රිපාල සිරිසේන විසින් අභියාචනාධිකරණයට රිට් පෙත්සමක් ඉදිරිපත් කර තිබෙනවා.\nඑහි වගඋත්තරකරුවන් ලෙස නම් කර ඇත්තේ කොළඹ කොටුව මහේස්ත්‍රාත්වරයා සහ එම අධිකරණයේ රෙජිස්ට්‍රාර්වරයායි.\nපසුගිය 16 වනදා පාස්කු ප්‍රහාරයට අදාළ නඩුවක සැකකරුවෙකු ලෙස නම් කළ හිටපු ජනාධිපති මෛත්‍රිපාල සිරිසේනට ලබන මස 14 වනදා අධිකරණය හමුවේ පෙනී සිටින ලෙස කොළඹ - කොටුව මහේස්ත්‍රාත් තිලිණ ගමගේ නියෝග කළා.\nපාස්කු ප්‍රහාරය සම්බන්ධයෙන් සිරිල් ගාමිණී පියතුමන් සහ එහි වින්දිතයෙකු ගොනුකළ පැමිණිල්ලකට අදාළව මෙම නඩුව පවරා තිබෙනවා.",
       "URL": "https://www.hirunews.lk/316696/මෛත්‍රීගෙන්-අභියාචනාධිකරණයට-රිට්-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=834"
}