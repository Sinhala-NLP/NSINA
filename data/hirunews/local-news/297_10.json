{
       "Source": "hirunews",
       "Timestamp": "Saturday, 03 June 2023 - 10:23",
       "Headline": "තවත් ශ්‍රී ලාංකිකයින් පිරිසකට ඊශ්‍රායලයේ රැකියා",
       "News Content": "ඊශ්‍රායලයේ සාත්තු සේවයේ රැකියා සඳහා 12 දෙනෙකුගෙන් යුත් තවත් කණ්ඩායමක් ලබන 05 වනදා දිවයිනෙන් පිටත්ව යාමට නියමිතව තිබෙනවා.\nවිදේශ සේවා නියුක්ති කාර්යාංශය සහ ඊශ්‍රායලයේ ජනගහන හා සංක්‍රමණ අධිකාරිය අතර 2000 වසරේ දී ඇති කරගෙන ඇති ගිවිසුමක් අනුව ශ්‍රී ලාංකිකයින්ට මෙලෙස ඊශ්‍රායලයේ රැකියා අවස්ථා උදාවී ඇති බවයි වාර්තා වන්නේ.\nඊශ්‍රායලයේ සාත්තු සේවය සදහා පිටත්ව යා හැක්කේ විදේශ සේවා නියුක්ති කාර්යාංශය මගින් පමණක් බවත්, පිටස්තර පුද්ගයින් මඟින් එම අවස්ථාවන් උදාකර ගැනීම සදහා උත්සාහ නොකරන මෙන් ද රජය මහජනතාවගෙන් ඉල්ලා සිටිනවා.\n2022 වසරේ සිට මේ දක්වා කණ්ඩායම් 58ක ශ්‍රී ලාංකිකයින් 362 දෙනෙකු ඊශ්‍රායලයේ සාත්තු සේවය සදහා පිටත්ව ගොස් තිබෙනවා.\nඒ අනුව ලබන 05 වනදා දිවයිනෙන් පිටත්ව වන්නේ 59 වන කණ්ඩායමයි.\nකෙසේ වෙතත් පිටත්ව යන කණ්ඩායමට ගුවන් ටිකට් පත් ප්‍රදානය කිරීම කම්කරු හා විදේශ රැකියා අමාත්‍ය මනුෂ නානායක්කාර අතින් සිදු කළ බවයි අප වාර්තාකරු සඳහන් කළේ.",
       "URL": "https://www.hirunews.lk/336932/තවත්-ශ්‍රී-ලාංකිකයින්-පිරිසකට-ඊශ්‍රායලයේ-රැකියා",
       "Category": "Local News",
       "Parent URL": "https://www.hirunews.lk/local-news.php?pageID=297"
}