{
       "Source": "hirunews",
       "Timestamp": "Wednesday, 20 July 2016 - 18:26",
       "Headline": "අදත් විවිධ විරෝධතා (ඡායාරූප)",
       "News Content": "වැට් බදු සංශෝධනයට එරෙහිව පිළියන්දල, කැස්බෑව සහ බෝකුන්දර යන ප්‍රදේශවල වෙළද ප්‍රජාව අද (20) පෙරවරුවේ විරෝධතාවක නිරත වුණා.\nව්‍යාපාරිකයන් කඩ සාප්පු වසා දමා මෙම විරෝධතාවයට එක්ව සිටි බවයි එම ස්ථානයේ සිටි හිරු වාර්තාකරු සදහන් කළේ.\nමේ අතර, පාලන මිලට කුකුළු මස් අලෙවි කිරීමට නොහැකි බව පවසමින් ගාල්ල නගරයේ කුකුළු මස් අලෙවි කරන වෙළදුන් සිය වෙළදසැල් අද තුන්වන දිනටත් වසා දැමීමට කටයුතු කළා.\nපසුව ඔවුන් ගාල්ල - තනිපොල්ගහ මංසන්ධියේදී විරෝධතාවක නිරත වුණා.\nමේ අතර, මුදල් අමාත්‍ය රවී කරුණානායක ද අද පැවති උත්සවයකින් අනතුරුව මාධ්‍ය වෙත අදහස් දක්වමින් කියාසිටියේ මේ වනවිටත් පාලන මිලට භාණ්ඩ වෙළදපොලෙන් භාණ්ඩ ලබා ගත හැකි බවයි.\nඡායාරූප - රත්ගම රොෂාන් පියතිලක",
       "URL": "https://www.hirunews.lk/138539/අදත්-විවිධ-විරෝධතා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4957"
}