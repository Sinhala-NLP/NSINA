{
       "Source": "hirunews",
       "Timestamp": "Saturday, 16 October 2021 - 7:28",
       "Headline": "මහපොළ නැතැයි අන්තරෙන් චෝදනා",
       "News Content": "මහපොළ ශිෂ්‍යාධාරය සරසවි සිසුන්ට ලබා දෙන සහනය අතිමහත්.\nකොරෝනා අභියෝගය හමුවේ විශ්වවිද්‍යාල සිසුන්ටද ඔන්ලයින් අධ්‍යාපනයට යොමු වීමට සිදු වුණා.\nකෙසේ වෙතත්, මාස 3ක කාලයක් පුරා විශ්වවිද්‍යාල සිසුන්ට මහපොළ ශිෂ්‍යාධාර ලැබී නොමැති බව අන්තර් විශ්වවිද්‍යාලයීය ශිෂ්‍ය බල මණ්ඩලය පවසනවා.\nඑහි නියෝජිත පූජ්‍ය කොබෙයිතුඩුවේ සමිත හිමියන් සඳහන් කළේ, ඒ හේතුවෙන් සරසවි සිසුන් දැඩි දුෂ්කරතාවකට පත්ව ඇති බවයි.\nමහපොළ ශිෂ්‍යත්වය ලබා දීම සඳහා වාර්ෂිකව රුපියල් බිලියන 3ක මුදලක් වැය වන අතර ඉන් රුපියල් බිලියන 1.7ක ප්‍රතිපාදන ප්‍රමාණයක් හිමි වන්නේ මහපොළ භාරකාර අරමුදලෙන්.\nමහපොළ ශිෂ්‍යත්වය සඳහා මහා භාණ්ඩාගාරය මඟින් ලැබෙන මුදල් ප්‍රමාණය රුපියල් බිලියන 1.3ක්.",
       "URL": "https://www.hirunews.lk/285126/මහපොළ-නැතැයි-අන්තරෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1625"
}