{
       "Source": "hirunews",
       "Timestamp": "Monday, 15 February 2021 - 13:45",
       "Headline": "ඇමති විමල් ඇතුළු 7කට එරෙහි නඩුව කල් යයි",
       "News Content": "ජගත් මානව හිමිකම් පිළිබඳ හිටපු මහ කොමසාරිස් සෙයිද් රාද් අල් හුසේන් කුමරු මෙරටට පැමිණි අවස්ථාවේදී මහජන පීඩාවක් ඇති වන ලෙස විරෝධතා පැවැත්වීම සම්බන්ධයෙන් අමාත්‍ය විමල් වීරවංශට ඇතුළු 07 දෙනෙකුට එරෙහිව ගොනුකර ඇති නඩුව ජුනි මස 21 වනදා දක්වා කල් දැමුණා.\nඒ මෙම නඩුව කොළඹ ප්‍රධාන මහේස්ත්‍රාත් බුද්ධික ශ්‍රී රාගල හමුවේ අද (15) කැඳවූ අවස්ථාවේදීයි.\nඔවුන්ට එරෙහිව එල්ල වී ඇති චෝදනාව වන්නේ 2016 පෙබරවාරි 06 වන දින එක්සත් ජාතීන්ගේ මානව හිමිකම් පිළිබඳ හිටපු මහ කොමසාරිස් සෙයිද් රාද් අල් හුසේන් කුමරු ශ්‍රී ලංකාවට පැමිණි අවස්ථාවේදී බෞද්ධාලෝක මාවත සහ හැව්ලොක් මාර්ගය අවහිර වන පරිදි විරෝධතා සිදුකිරීමයි.",
       "URL": "https://www.hirunews.lk/262646/ඇමති-විමල්-ඇතුළු-7කට-එරෙහි-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2145"
}