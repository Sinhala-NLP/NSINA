{
       "Source": "hirunews",
       "Timestamp": "Monday, 18 July 2016 - 15:12",
       "Headline": "එට්කා ඇතුළු කලාපීය ගිවිසුම් සියල්ලන්ගේම ජයග්‍රහණයක්",
       "News Content": "කලාපීය ගිවිසුම් මගින් ලබන වසර වන විට දකුණු ආසියාවේ දක්ෂිණ උප කලාපයට සහ සිංගප්පූරුවට ත්‍රෛපාක්ෂික සැලැස්මකට එක්වීමට හැකි වනු ඇති බව අග්‍රාමාත්‍ය රනිල් වික්‍රමසිංහ පවසනවා.\nසිංගප්පූරුවේ සංචාරයක නිරත වන අග්‍රාමාත්‍යවරයා මේ බව කියා සිටියේ එරට රැෆල්ස් නාගරික සම්මන්ත්‍රණ කේන්ද්‍රයේ පැවැත්වෙන තුන්වන දකුණු ආසියානු ඩයස්පෝරා සමුළුවේ ආරම්භක සැසි වාරයේ මුඛ්‍ය දේශනය පවත්වමින්.\nසිංගප්පූරුව හා ඉන්දියාව අතර ඇති සීපා ගිවිසුම, ඉන්දියාව සහ ශ්‍රී ලංකාව අතර එට්කා ගිවිසුම මෙන්ම ශ්‍රී ලංකාව සහ සිංග්පූරුව අතර නිදහස් වෙළඳ ගිවිසුම එම ගිවිසුම්වලට අයත් වන බව අග්‍රාමාත්‍ය රනිල් වික්‍රමසිංහ පෙන්වා දුන්නා.\nඔහු කියා සිටියේ එමගින් සියලූ පාර්ශවයන්ට ජය හිමි වන වාසිදායක පරිසරයක් නිර්මාණය වනු ඇති බවයි.",
       "URL": "https://www.hirunews.lk/138345/එට්කා-ඇතුළු-කලාපීය-ගිවිසුම්-සියල්ලන්ගේම-ජයග්‍රහණයක්",
       "Category": "Local News",
       "Parent URL": "https://www.hirunews.lk/local-news.php?pageID=4960"
}