{
       "Source": "hirunews",
       "Timestamp": "Monday, 02 August 2021 - 14:17",
       "Headline": "හැටන් - නුවරඑළිය ප්‍රධාන මාර්ගයට ගසක් කඩා වැටීමෙන් ගමනා ගමනයට බාධා  (ඡායාරූප)",
       "News Content": "හැටන්- නුවරඑළිය ප්‍රධාන මාර්ගයට කොටගල ප්‍රාදේශීය රෝහල අසලදී විශාල ගසක් කඩා වැටීම හේතුවෙන් එම මාර්ගය සම්පුර්ණයෙන් අද (02) දහවල් අවහිර වී ඇතැයි දිඹුල - පතන පොලීසිය පවසනවා.\nගස කඩා වැටී මාර්ගය අවහිරවීම හේතුවෙන් එම මාර්ගයේ විශාල රථවාහන තදබදයක් ඇති වී තිබුනා.\nඑම මාර්ගය වෙනුවට කොටගල සිට බෝගහවත්ත දක්වා වතුහරහා වැටී ඇති විකල්ප මාර්ගය භාවිතා කරන ලෙස පොලීසිය රථවාහන රියදුරන්ගෙන් ඉල්ලා සිටිනවා.\nමාර්ගය හරහා කඩා වැටුණු ගසේ බැද තිබු විශාල බඹ කූඩු කීපයක බඹරුන් ඇවිස්සීමට ලක්ව තිබුනා\nදිඹුල - පතන පොලීසියේ නිලධාරීන් හා වතු කම්කරුවන් මාර්ගයට වැටී ඇති ගස ඉවත් කිරීමට පියවර ගනිමින් සිටියා.",
       "URL": "https://www.hirunews.lk/278663/හැටන්-නුවරඑළිය-ප්‍රධාන-මාර්ගයට-ගසක්-කඩා-වැටීමෙන්-ගමනා-ගමනයට-බාධා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1779"
}