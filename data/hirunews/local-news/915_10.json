{
       "Source": "hirunews",
       "Timestamp": "Thursday, 25 August 2022 - 13:26",
       "Headline": "සේනාධි රිමාන්ඩ් - ලහිරුගේ වරෙන්තු යළි කැඳවයි (වීඩියෝ)",
       "News Content": "හමුදා බුද්ධි අංශ නිලධාරීන් දෙදෙනෙකුට පහරදීමේ සිද්ධියට අදාළව අත්අඩංගුටව ගත් අරගලයේ සාමාජිකයෙකු වූ සේනාධි ගුරුගේ ලබන මස 2 වනදා දක්වා රක්ෂිත බන්ධනාගාර ගත කර තිබෙනවා.\nඒ ඔහු කොටුව මහේස්ත්‍රාත් තිලිණ ගමගේ හමුවට අද ඉදිරිපත් කිරීමෙන් අනතුරුවයි.\nඑමෙන්ම නඩු විභාගයක් සදහා පෙනී නොසිටීම හේතුවෙන් වරෙන්තු නිකුත් කර තිබූ සමාජ ක්‍රියාකාරිකයකු වන ලහිරු වීරසේකර අද දින අධිකරණයට භාර වී තිබුණා. ඒ අනුව ඔහුට තිබූ වරෙන්තුව ආපසු කැදවන ලෙසටයි කොටුව මහේස්ත්‍රාත් තිලිණ ගමගේ නියෝග කළේ.\nමේ අතර කොළඹ 2, චිත්තම්පලම් ඒ. ගාර්ඩ්නියර් මාවතේ පිහිටි ලංකා ගුරු සංගමයේ ප්‍රධාන කාර්යාලයට පැමිණ කොම්පඤ්ඤ වීථිය පොලිසිය අද එහි ලේකම් ජොසප් ස්ටාලින්ගෙන් ප්‍රශ්න කර තිබෙනවා.\nත්‍රීරෝද රථයකින් එහි පැමිණි පොලිස් නිලධාරීන් තමා එහි පදිංචිව සිටිනවාද යන්න සම්බන්ධයෙන් ප්‍රශ්න කළ බවයි ජෝසප් ස්ටාර්ලින් කියා සිටියේ.\nමේ අතර, පසුගිය මැයි 9 වනදා පොදුජන පෙරමුණේ ආධාරකරුවන් පිරිසක් කොම්පඤ්ඤවීදිය බේරේ වැවට තල්ලු කිරීමේ සිද්ධියට අදාලව අත්අඩංගුවට ගත් කාන්තාවක් ලබන පළමුවනදා දක්වා රක්ෂිත බන්ධනාගාර ගත කරන ලෙසද කොටුව මහේස්ත්‍රාත්වරයා අද නියෝග කළා.",
       "URL": "https://www.hirunews.lk/313686/සේනාධි-රිමාන්ඩ්-ලහිරුගේ-වරෙන්තු-යළි-කැඳවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=915"
}