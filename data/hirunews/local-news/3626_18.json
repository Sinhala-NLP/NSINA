{
       "Source": "hirunews",
       "Timestamp": "Friday, 30 November 2018 - 16:15",
       "Headline": "බයිසිකල් දම්වැල් සමඟ සාපෙළ සිසුන් 3ක් අත්අඩංගුවට",
       "News Content": "බයිසිකල් දම්වැල් කිහිපයක් රැගෙන පැමිණි අම්පාර - උහන ප්‍රදේශයේ පාසලක සිසුන් තුන් දෙනෙකු පොලීසිය අත්අඩංගුවට ගෙන තිබෙනවා.\nඔවුන් මෙවර සාමාන්‍ය පෙළ විභාගය සඳහා පෙනී සිටීමට නියමිත සිසුන් තිදෙනෙකු බවයි හිරු වාර්තාකරු සඳහන් කළේ.\nඅදාළ විද්‍යාලයේ විදුහල්පතිවරයා විසින් සිදුකළ දැනුම්දීමකට අනුව පොලීසිය අද පෙරවරුවේ සිසුන් 3 දෙනා අත්අඩංගුවට ගෙන තිබුණා.\nඔවුන් කිසියම් කලහකාරී කටයුත්තක් සඳහා මෙම බයිසිකල් දම්වැල් රැගෙන විත් ඇති අතර, පසුව ඔවුන් පොලිස් ඇප මත මුදා හැර තිබෙනවා.\nමේ අතර, මත්ද්‍රව්‍ය රැගෙන පාසලට පැමිණි අම්පාර - උහන - වැරන්කැටගොඩ ප්‍රදේශයේ පාසලක තවත් සිසුන් 9 දෙනෙකු ද පොලිස් භාරයට ගෙන අවවාද කර පසුව නිදහස් කර තිබුණා.",
       "URL": "https://www.hirunews.lk/205233/බයිසිකල්-දම්වැල්-සමඟ-සාපෙළ-සිසුන්-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3626"
}