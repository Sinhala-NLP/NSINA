{
       "Source": "hirunews",
       "Timestamp": "Wednesday, 14 December 2016 - 19:23",
       "Headline": "ඇමතිනි තලතා ඒකාබද්ධ විපක්ෂයට එරෙහිව නීතිමය පියවර ගැනීමට සැරසෙයි",
       "News Content": "අසත්‍ය චෝදනා නගමින් තමන්ට එරෙහිව අල්ලස් කොමිසම හමුවේ පැමිණිල්ලක් සිදු කිරීම සම්බන්ධයෙන් ඒකාබද්ධ විපක්ෂ මන්ත්‍රීවරුන්ට එරෙහිව නීතිමය පියවර ගන්නා බව විදේශ රැකියා අමාත්‍ය තලතා අතුකෝරාල මහත්මිය පවසනවා.\nසිය අමාත්‍යාංශයේ අද පැවැති ප්‍රවෘත්ති සාකච්ඡාවකට එක් වෙමින් ඇය මේ බව සදහන් කළා.\nඒකාබද්ධ විපක්ෂයේ මන්ත්‍රීවරුන් පිරිසක් පසුගියදා අල්ලස් කොමිසමට පැමිණිලලක් භාරදුන්නේ විගමනික ශ්‍රමිකයන් වෙනුවෙන් හඳුන්වාදුන් රක්ෂණ ක්‍රමයකින් විදේශ රැකියා අමාත්‍යවරිය රුපියල් මිලියන 1500 ක පමණ අලාභයක් රජයට සිදුකර ඇති බව පවසමින්.\nඑම පැමිණිල්ල කඩිනමින් විභාග කරන ලෙස ඉල්ලා විදේශ රැකියා අමාත්‍ය තලතා අතුකෝරාළ මහත්මියගේ නීතිඥයින් අද අල්ලස් කොමිසමෙන් ඉල්ලීමක් කළා.",
       "URL": "https://www.hirunews.lk/149698/ඇමතිනි-තලතා-ඒකාබද්ධ-විපක්ෂයට-එරෙහිව-නීතිමය-පියවර-ගැනීමට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=4753"
}