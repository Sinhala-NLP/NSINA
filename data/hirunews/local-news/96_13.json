{
       "Source": "hirunews",
       "Timestamp": "Tuesday, 15 August 2023 - 14:21",
       "Headline": "ගුරු හා විදුහල්පති වැටුප් විෂමතාව විසඳන්න රජයෙන් රුපියල් බිලියන 42 ක් (වීඩියෝ)",
       "News Content": "ගුරු හා විදුහල්පති වැටුප් විෂමතාව විසඳීම සඳහා රුපියල් බිලියන 42 කට ආසන්න මුදලක් රජය ඇස්තමේන්තු කර ඇති බව ගුරු විදුහල්පති වෘත්තීය සමිති සන්ධානය පවසනවා.\nඑම සන්ධානයේ නියෝජිතයින් මේ බව පැවසුවේ අධ්‍යාපන අමාත්‍ය සුසිල් ප්‍රේම්ජයන්ත් මහතා සමග පැවැත්වූ සාකච්ඡාවෙන් අනතුරුවයි.\nවසර 25 කට වැඩි කාලයක් පැවති ගුරු හා විදුහල්පති වැටුප් විෂමතාවයට විසඳුමක් ලෙස හිඟ වැටුප්වලින් තුනෙන් එකක කොටසක් ලබාදීමට පසුගිය වසරේදී රජය කටයුතු කළා.\nඑහි ඉතිරි තුනෙන් දෙකක හිඟ වැටුප් ලබාගැනීම සම්බන්ධයෙන් සාකච්ඡා කිරීමට ගුරු විදුහල්පති වෘත්තීය සමිති සන්ධානය අධ්‍යාපන අමාත්‍ය සුසිල් ප්‍රේම්ජයන්ත් ඊයේ(14) හමුවී තිබෙනවා.",
       "URL": "https://www.hirunews.lk/344907/ගුරු-හා-විදුහල්පති-වැටුප්-විෂමතාව-විසඳන්න-රජයෙන්-රුපියල්-බිලියන-42-ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=96"
}