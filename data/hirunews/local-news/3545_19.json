{
       "Source": "hirunews",
       "Timestamp": "Sunday, 20 January 2019 - 9:21",
       "Headline": "මත්ද්‍රව්‍ය සමඟ සැකකරුවෙකු කොම්පඤ්ඤ වීථියේදී අත්අඩංගුවට",
       "News Content": "කොම්පඤ්ඤ වීථිය - වොක්ෂෝල් වීථියේදී හෙරොයින්, කේරළ ගංජා සහ අයිස් මත්ද්‍රව්‍ය සමඟ සැකකරුවෙකු පොලීසිය අත්අඩංගුවට ගෙන තිබෙනවා.\nකොම්පඤ්ඤ වීථිය පොලීසියේ නිලධාරීන්ට ලද තොරතුරකට අනුව අද අලූයම සැකකරු අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nහෙරොයින් ග්‍රෑම් 15 යි මිලිග්‍රෑම් 350 ක්, අයිස් ග්‍රෑම් 2 යි මිලිග්‍රෑම් 500 ක් සහ කේරළ ගංජා ග්‍රෑම් 540 ක් ඔහු සතුව තිබී පොලීසිය සොයාගෙන තිබෙනවා.\n41 හැවිරිදි සැකකරු එම ප්‍රදේශයේම පදිංචිකරුවෙක්.",
       "URL": "https://www.hirunews.lk/208604/මත්ද්‍රව්‍ය-සමඟ-සැකකරුවෙකු-කොම්පඤ්ඤ-වීථියේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3545"
}