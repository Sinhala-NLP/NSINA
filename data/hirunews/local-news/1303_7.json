{
       "Source": "hirunews",
       "Timestamp": "Thursday, 10 March 2022 - 13:02",
       "Headline": "ආසියානු සංවර්ධන බැංකුවේ සභාපතිවරයා දිවයිනට",
       "News Content": "ආසියානු සංවර්ධන බැංකුවේ සභාපති මසත්සුගු අසකාවා දිවයිනට පැමිණ තිබෙනවා.\nඔහු සිය සංචාරයේ දී ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂ හමුවීමට නියමිත යි.\nඑමෙන්ම, ඔහු අද මුදල් අමාත්‍ය බැසිල් රාජපක්ෂ ද හමුවනු ඇති.\nආසියානු සංවර්ධන බැංකුවේ 55 වන වාර්ෂික සමුළුව මෙවර මෙරට දී පැවැත්වෙනවා.\nමැයි මස 2 වන දා සිට 5 වන දා දක්වා කොළඹ දී එය පැවැත්වෙන බවයි වාර්තා වන්නේ.\nඒ සම්බන්ධයෙන්ද ආසියානු සංවර්ධන බැංකුවේ සභාපතිවරයා මෙවර සංචාරයේ දී අවදානය යොමු කරනු ඇති.\nමේ අතර, මෙරට පවතින බලශක්ති සහ ආර්ථික අර්බුදය සම්බන්ධයෙන් ද ඔහුගේ අවධානය යොමු වනු ඇති බවයි වාර්තා වන්නේ.",
       "URL": "https://www.hirunews.lk/299134/ආසියානු-සංවර්ධන-බැංකුවේ-සභාපතිවරයා-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1303"
}