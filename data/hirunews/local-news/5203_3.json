{
       "Source": "hirunews",
       "Timestamp": "Wednesday, 20 January 2016 - 13:21",
       "Headline": "භික්ෂු කතිකාවත මහනාහිමිවරුන්ගේ ලිඛිත අවසරය මත යළි පාර්ලිමේන්තුවට",
       "News Content": "ථේරවාදී භික්ෂු කතිකාවත සම්බන්ධයෙන් පාර්ලිමේන්තුවට ඉදිරිපත් කළ කෙටුම්පත යළි මහනාහිමිවරුන්ට ඉදිරිපත් කර උන්වහන්සේලාගේ ලිඛිත අවසරය මත නැවත පාර්ලිමේන්තුවට ඉදිරිපත් කරන ලෙස ජනාධිපති මෛත්‍රිපාල සිරිසේන අද පැවති කැබිනට් මණ්ඩල රැස්වීමේදී උපදෙස් ලබාදී තිබෙනවා.\nඅද පැවැති කැබිනට් මණ්ඩල රැස්වීමේදී ජනාධිපතිවරයා මෙම උපදෙස් ලබාදුන් බවයි සම කැබිනට් ප්‍රකාශක, අමාත්‍ය රාජිත සේනාරත්න හිරු ප්‍රවෘත්ති අංශයට සදහන් කළේ.\nපසුගිය දා පාර්ලිමේන්තුවට ඉදිරිපත් කෙරුණු මෙම පනත් කෙටුම්පත පිළිබදව බුද්ධ ශාසන සහ අධිකරණ අමාත්‍ය විජේදාස රාජපක්ෂ කැබිනට් මණ්ඩල රැස්වීමට කරුණු පැහැදිලි කිරීමක් ද සිදුකර තිබෙනවා.",
       "URL": "https://www.hirunews.lk/124363/භික්ෂු-කතිකාවත-මහනාහිමිවරුන්ගේ-ලිඛිත-අවසරය-මත-යළි-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=5203"
}