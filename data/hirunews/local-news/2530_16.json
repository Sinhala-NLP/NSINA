{
       "Source": "hirunews",
       "Timestamp": "Sunday, 09 August 2020 - 15:10",
       "Headline": "අගමැතිට බංග්ලාදේශයෙනුත් සුබ පැතුම්",
       "News Content": "ශ්‍රී ලංකා පොදුජන පෙරමුණ ලැබූ විශිෂ්ඨ ජයග්‍රහණය වෙනුවෙන් බංග්ලාදේශ අග්‍රාමාත්‍ය ෂීක් හෂීනා සුබ පැතුම් එක් කර තිබෙනවා.\nඅග්‍රමාත්‍ය මහින්ද රාජපක්ෂ වෙත සුබ පැතුම් පණිවුඩයක් යොමු කරමින් ඇය, බංග්ලාදේශයේ සංචාරයකට එක්වන ලෙස ආරාධනයක් ද සිදුකර ඇති බවයි විදේශ සබඳතා අමාත්‍යාංශය සඳහන් කළේ.\nමැතිවරණ ප්‍රතිඵල තුළින් ජනතාව අග්‍රාමාත්‍ය මහින්ද රාජපක්ෂගේ නායකත්වය කෙරෙහි තබා ඇති විශ්වාසය මනාව පිළිබිඹු වන බව බංග්ලාදේශ අග්‍රාමාත්‍යවරිය යොමු කළ සුබ පැතුම් පණිවුඩයේ දැක්වෙනවා.",
       "URL": "https://www.hirunews.lk/247439/අගමැතිට-බංග්ලාදේශයෙනුත්-සුබ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=2530"
}