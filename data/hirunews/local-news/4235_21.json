{
       "Source": "hirunews",
       "Timestamp": "Saturday, 04 November 2017 - 12:57",
       "Headline": "බද්ද අඩු කරන්න, නැතිනම් මිල වැඩිවීමක් - කිරිපිටි සමාගම් ඉල්ලයි",
       "News Content": "කිරිපිටි කිලෝවක් සඳහා පනවා ඇති බදු මුදල අඩු කරන ලෙස එම සමාගම් පාරිභෝගික කටයුතු පිළිබඳ අධිකාරිය වෙත ඉල්ලීමක් ඉදිරිපත් කර තිබෙනවා.\nඒ අනුව ඔවුන් ඉල්ලා ඇත්තේ සියයට 15 ක වැට් බද්ද ඉවත් කරන ලෙසයි.\nඑසේ නොමැතිවුවහොත් යම් මිල වැඩිකිරීමක් ලබාදෙන ලෙසද ඔවුන් ඉල්ලා තිබෙනවා.\nමේ සම්බන්ධයෙන් අප පාරිභෝගික කටයුතු පිළිබඳ අධිකාරියෙන් විමසීමක් කළා.\nඑහි සභාපති හසිත තිලකරත්න සඳහන් කළේ කිරිපිටි සමාගම්වල ඉල්ලීම මේ වනවිට මුදල් අමාත්‍යාංශය වෙත යොමු කර ඇති බවයි.\nඑමෙන්ම කිසිදු අයුරකින් කිරිපිටි මිල ඉහළ නැංවීම සඳහා අවසර දීමට මේ වනතුරුත් අවධානය යොමු කර නොමැති බව පාරිභෝගික කටයුතු පිළිබඳ අධිකාරියේ සභාපතිවරයා වැඩිදුරටත් සඳහන් කළා.",
       "URL": "https://www.hirunews.lk/175250/බද්ද-අඩු-කරන්න-නැතිනම්-මිල-වැඩිවීමක්-කිරිපිටි-සමාගම්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4235"
}