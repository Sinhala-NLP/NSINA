{
       "Source": "hirunews",
       "Timestamp": "Saturday, 12 May 2018 - 10:04",
       "Headline": "පොලිස් අධිකාරීවරුන් 7කට සහ ප්‍රධාන පොලිස් පරීක්ෂකවරුන් 15කට ස්ථාන මාරුවීම්",
       "News Content": "පොලිස් අධිකාරීවරුන් සහ සහකාර පොලිස් අධිකාරීවරුන් 7 දෙනෙකු මෙන්ම ප්‍රධාන පොලිස් පරීක්ෂක සහ පොලිස් පරීක්ෂකවරුන් 15 දෙනෙකුට ස්ථාන මාරුවීම් ලබාදී තිබෙනවා.\nජාතික පොලිස් කොමිසමේ අනුමැතිය මත මෙම මාරුවීම් ලබාදී ඇති බවයි පොලිස් මූලස්ථානය ප්‍රකාශ කළේ. ඒ යටතේ ඇමති ආරක්ෂක කොට්ඨාශයේ සහකාර පොලිස් අධිකාරී යූ.පී. සෙනෙවිරත්න, ගාල්ල කොට්ඨාශය වෙත ද, කොළඹ - මධ්‍යම රථවාහන කොට්ඨාශයේ සහකාර පොලිස් අධිකාරී ඩී.එල්.ඒ. සූරියබණ්ඩාර අම්පාර කොට්ඨාශය වෙත ද ස්ථාන මාරු ලබාදී තිබෙනවා.\nඑමෙන්ම ඉපලෝගම පොලිස් ස්ථානයේ වැඩබලන පොලිස් පරීක්ෂක ආර්.එස්. උඩුකුඹුර පුත්තලම කොට්ඨාශය වෙත ද, අනුරාධපුර කොට්ඨාශයේ පොලිස් පරීක්ෂක එච්.එම්.කේ හේරත් ඉපලෝගම වැඩබලන පොලිස් ස්ථානාධිපති ලෙස ද ස්ථාන මාරුවීම් ලබාදී ඇති බවයි පොලිස් මූලස්ථානය නිවේදනය කළේ.",
       "URL": "https://www.hirunews.lk/190556/පොලිස්-අධිකාරීවරුන්-7කට-සහ-ප්‍රධාන-පරීක්ෂකවරුන්-15කට-ස්ථාන-මාරුවීම්",
       "Category": "Local News",
       "Parent URL": "https://www.hirunews.lk/local-news.php?pageID=3949"
}