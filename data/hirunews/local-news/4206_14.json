{
       "Source": "hirunews",
       "Timestamp": "Wednesday, 22 November 2017 - 13:32",
       "Headline": "සෞඛ්‍ය සේවා වෘත්තීයවේදී වර්ජනය හේතුවෙන් රෝහල් කටයුතුවලට බාධා",
       "News Content": "සෞඛ්‍ය සේවා වෘත්තීයවේදීන්ගේ ඒකාබද්ධ බල මණ්ඩලය දිවයින පුරා ආරම්භ කර ඇති සංකේත වර්ජනය හේතුවෙන් රෝහල් බොහෝමයක වැඩ කටයුතු අඩාල වී තිබෙනවා.\nහිරු ප්‍රාදේශීය වාර්තාකරුවන් සදහන් කළේ මේ හේතුවෙන් ප්‍රතිකාර ලබා ගැනීමට පැමිණි රෝගීන් දැඩි අසීරුතාවයකට ලක්ව ඇති බවයි.\nපවුල් සෞඛ්‍ය සේවිකාවන්, මහජන සෞඛ්‍ය පරීක්ෂකවරුන්, ඖෂධවේදීන් ඇතුළු පාර්ශව රැසක් මෙම වර්ජනයට එක්ව සිටිනවා.\nඅතුරු වෛද්‍ය ශ්‍රේණියේ වැටුප් විෂමතා නොසලකා දුම්රිය සේවකයින්ගේ වැටුප් ඉහළ නැංවීමට විරෝධය පළ කරමිනුයි මොවුන් වර්ජනයේ නිරත වන්නේ.",
       "URL": "https://www.hirunews.lk/176648/සෞඛ්‍ය-සේවා-වෘත්තීයවේදී-වර්ජනය-හේතුවෙන්-රෝහල්-කටයුතුවලට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=4206"
}