{
       "Source": "hirunews",
       "Timestamp": "Wednesday, 14 September 2016 - 16:17",
       "Headline": "මිනිස් පරිභෝජනයට නුසුදුසු හාල්මැස්සන් තොගයක් අත්අඩංගුවට (ඡායාරූප)",
       "News Content": "මිනිස් පරිභෝජනයට නුසුදුසු තත්වයේ තිබු හාල්මැස්සන් කිලෝ 450 ක් විනාශ කිරීමට බගවන්තලාව මහජන සෞඛ්‍ය පරීක්ෂකවරුන් කටයුතු කර තිබෙනවා.\nතොග වෙළඳ සැලක පරිභෝජනයට නුසුදුසු දිරාගිය හාල්මැස්සන් අලෙවි කරන බවට ලැබුනු පැමිණිල්ලකට අනුවයි වැටලීම සිදුකර ඇත්තේ.\nඑහිදී අදාළ වෙළඳසැල පරීක්ෂා කර හාල්මැස්සන් තොගය සෙයොගෙන තිබෙනවා.\nඅනතුරුව වෙළඳසැල් හිමියාගේ එකගතාව මත ඒවා විනාශ කිරීමට පියවර ගත් බවයි අප වාර්තාකරු කියාසිටියේ.\nමෙම හාල්මැස්සන් තොගයේ වටිනාකම රුපියල් ලක්ෂ 3 ක් පමණ වන බව සඳහන්.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/142982/මිනිස්-පරිභෝජනයට-නුසුදුසු-හාල්මැස්සන්-තොගයක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4879"
}