{
       "Source": "hirunews",
       "Timestamp": "Saturday, 18 February 2023 - 8:52",
       "Headline": "මාතර මුහුදේ ගිලුනු සිසුවෙකුගේ සිරුරක් හමුවෙයි දෙදෙනෙකු සොයා තවදුරටත් මෙහෙයුම්",
       "News Content": "යාවත්කාලීන කිරීම 2023-02-18 පස්වරු 12.50\nමාතර - වැල්ලමඩම මුහුදු තීරයේ දියනෑමට ගොස් ඊයේ (17) දහවල් අතුරුදන් වූ කඹුරුපිටිය නාරංදෙණිය ජාතික පාසලේ 12 ශ්‍රේණියේ ඉගෙනුම ලැබූ පාසල් සිසුන් තුන්දෙනාගෙන් එක් අයෙකුගේ සිරුරක් අද නාවික හමුදාව සිදුකළ මෙහෙයුමකදී සොයාගනු ලැබුවා.\nඒ, ධීවරයෙකුගෙන් ලද තොරතුරු මත නාවික හමුදාව සිදුකළ මෙහෙයුමකදියි.\nමේ අතර අතුරුදන්වූ අනෙක් සිසුන් දෙදෙනා සොයා තවදුරටත් මෙහෙයුම් ක්‍රියාත්මකයි.\nඊයේ රාත්‍රිය වනතුරුම පොලිසිය සහ නාවික හමුදාව මෙම සිසුන් සොයා මෙහෙයුම් සිදුකරනු ලැබුවා.\nමෙලෙස දියේ ගිලී අතුරුදන්ව තිබුණේ කඹුරුපිටිය නාරංදෙණිය ජාතික පාසලේ 12 ශ්‍රේණියේ ඉගෙනුම ලැබූ සිසුන් තුන්දෙනෙක්.\n-------------------------------------------------------------------\nමාතර මුහුදේ ගිලී අතුරුදන් වූ සිසුන් සොයා අදත් මෙහෙයුම්\nමාතර - වැල්ලමඩම මුහුදු තීරයේ දියනෑමට ගොස් ඊයේ දහවල් අතුරුදන් වූ පාසල් සිසුන් තුන්දෙනා සොයා අද (18) යළිත් මෙහෙයුම් ආරම්භ කළ බව පොලිසිය පවසනවා.\nඊයේ රාත්‍රිය වනතුරුම පොලිසිය සහ නාවික හමුදාව මෙම සිසුන් සොයා මෙහෙයුම් ආරම්භ කළත් ඔවුන් සොයාගැනීමට හැකිවූයේ නැහැ.\nමෙලෙස දියේ ගිලී අතුරුදන්ව තිබුණේ කඹුරුපිටිය නාරංදෙණිය ජාතික පාසලේ 12 ශ්‍රේණියේ ඉගෙනුම ලැබූ සිසුන් තුන්දෙනෙක්.",
       "URL": "https://www.hirunews.lk/327678/මාතර-මුහුදේ-ගිලුනු-සිසුවෙකුගේ-සිරුරක්-හමුවෙයි-දෙදෙනෙකු-සොයා-තවදුරටත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=528"
}