{
       "Source": "hirunews",
       "Timestamp": "Tuesday, 17 October 2017 - 19:22",
       "Headline": "අඹ ගෙඩි 3 කට පොලීසියේ දිනක් ගත කළ කාන්තාව වන්දියක් අපේක්ෂාවෙන්",
       "News Content": "අඹ ගෙඩි 3 ක් කඩාගත් වරදට පැය 24 ක් පොලීසියේ ගතකර පසුව අධිකරණයෙන් ඇප නියමවූ අනුරාධපුර - සාලියපුර ප්‍රදේශයේ කාන්තාව තමන් පත්වූ අපහසුතාව වෙනුවෙන් වන්දියක් අපේක්ෂා කරන බව හිරු ප්‍රවෘත්ති අංශයට වාර්තාවුණා.\nකුසගින්නට අඹ ව්‍යංජනයක් සකසාගැනීම සඳහා අසළ වත්තක ගසකින් ඇය අඹ ගෙඩි 3 ක් කඩාගෙන තිබුණත්, එහි හිමිකාරිනිය අඹ ගෙඩි 19 ක් සොරකම් කළ බවට පොලීසියට කළ පැමිණිල්ල නිසා තමන් මහත් වද වේදනා විඳි බවයි සිද්ධියට මුහුණදුන් අනුරාධපුර - සාලියපුර පදිංචි ඒ. ලලිතා නැමති මෙම කාන්තාව ප්‍රකාශ කළේ.\nඑලෙස අඹ ගෙඩි 3 ක් වෙනුවෙන් පැය 12 ක් අනුරාධපුර මූලස්ථාන පොලීසියේ, පොලිස් බංකුවේද, තවත් පැය 12 ක් සිර මැදිරියේ ගත කළ ඇය අධිකරණයට ඉදිරිපත් කිරීමෙන් පසු රුපියල් ලක්ෂයක ශරීර ඇපයක් මත නිදහස් කර තිබුණා.",
       "URL": "https://www.hirunews.lk/173756/අඹ-ගෙඩි-3-කට-පොලීසියේ-දිනක්-ගත-කළ-කාන්තාව-වන්දියක්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4266"
}