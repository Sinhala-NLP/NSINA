{
       "Source": "hirunews",
       "Timestamp": "Sunday, 25 December 2016 - 10:48",
       "Headline": "දෙවිනුවර ධීවර වරායේ යාත්‍රාවක උපාංග සොරකම් කළ තුන්දෙනෙකු අත්අඩංගුවට",
       "News Content": "දෙවිනුවර ධීවර වරායේ නැංගුරම් ලා තිබූ බහුදින ධීවර යාත්‍රාවක උපාංග සොරකම් කළ පුද්ගලයන් තුන්දෙනෙකු පොලීසිය අත්අඩංගුවට ගෙන තිබෙනවා.\nමොවුන් යාත්‍රාවේ ජී.පී.එස්. උපකරණ සහ මසුන් ඇල්ලීමට යොදාගන්නා උපාංග සොරකම් කර ඇති බවයි පොලීසිය සඳහන් කළේ.\nඅත්අඩංගුවට ගත් එක් සැකකරුවෙකු වරෙන්තුකරුවෙකුද වන අතර ඔවුන් තිදෙනාම මත්ද්‍රව්‍ය භාවිතයට ඇබ්බැහිවූවන් බව අනාවරණය වී තිබෙනවා.\nසැකකරුවන් අද මාතර මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/150534/දෙවිනුවර-ධීවර-වරායේ-යාත්‍රාවක-උපාංග-සොරකම්-කළ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4738"
}