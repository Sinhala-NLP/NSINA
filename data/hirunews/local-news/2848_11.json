{
       "Source": "hirunews",
       "Timestamp": "Tuesday, 17 March 2020 - 14:28",
       "Headline": "Update : දිවයිනට පැමිණෙන සියලුම ගුවන් යානා සති දෙකක කාලයක් අත්හිටුවයි",
       "News Content": "අද පස්වරු තුනේ සිට සති දෙකක කාලයක් ශ්‍රී ලංකාවට සියලුම ගුවන් යානා පැමිණීම අත්හිටුවීමට කොරෝනා මර්දන කාර්ය සාධක බලකාය ජනාධිපතිවරයාගේ ප්‍රධානත්වයෙන් අද  රැස්වූ අවස්ථාවේ තීරණය කර තිබෙනවා.\nජනාධිපති මාධ්‍ය අංශය සඳහන් කළේ මේ වනවිට ශ්‍රී ලංකාවට ළඟාවීම සඳහා පිටත්වී ඇති ගුවන් යානාවලට ගොඩබැස්සවීමට අවසර ලබාදෙන බවයි.\nඑමෙන්ම අද සිට සති දෙකක කාලයක් බන්ධනාගාර රැඳවියන් බැලීම සඳහා ඥාතීන් කිසිවෙකුටත් අවස්ථාව ලබා නොදීමට බන්ධනාගාර දෙපාර්තමේන්තුව තීරණය කර තිබෙනවා.\nකොරෝනා වෛරසය පැතිරයාමේ අවදානම හේතුවෙන් මෙම තීරණය ගත් බවයි බන්ධනාගාර කොමසාරිස් ජනරාල් ජයසිරි තෙන්නකෝන් කියා සිටියේ.\nමේ අතර නිරෝධායන කටයුතු සඳහා මැදිහත්වුණු යුද හමුදාවේ නිලධාරියෙකුටද කොරෝනා වෛරසය ආසාදනය වී තිබෙනවා.\nයුද හමුදා මාධ්‍ය ප්‍රකාශක බ්‍රිගේඩියර් චන්දන වික්‍රමසිංහ හිරු ප්‍රවෘත්ති අංශයට සඳහන් කළේ යුද හමුදා මේජර්වරයෙකුට මෙලෙස වෛරසය ආසාදනය වී ඇති බවයි.\nඔහු මේ වනවිට ජාතික බෝවන රෝග විද්‍යායතනය හෙවත් අයිඩීඑච්. රෝහලේ ප්‍රතිකාර ලබනවා.\nUpdate :\nඅද පස්වරු තුනේ සිට සති දෙකක කාලයක් ශ්‍රී ලංකාවට සියලුම ගුවන් යානා පැමිණීම අත්හිටුවීමට කොරෝනා මර්දන කාර්ය සාධක බලකාය ජනාධිපතිවරයාගේ ප්‍රධානත්වයෙන් අද රැස්වූ අවස්ථාවේ තීරණය කර තිබෙනවා.\nජනාධිපති මාධ්‍ය අංශය සඳහන් කළේ මේ වනවිට ශ්‍රී ලංකාවට ළඟාවීම සඳහා පිටත්වී ඇති ගුවන් යානා පමණක් ගොඩබැස්සවීමට අවසර ලබාදෙන බවයි.",
       "URL": "https://www.hirunews.lk/236688/update-දිවයිනට-පැමිණෙන-සියලුම-ගුවන්-යානා-සති-දෙකක-කාලයක්-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2848"
}