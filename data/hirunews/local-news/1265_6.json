{
       "Source": "hirunews",
       "Timestamp": "Monday, 28 March 2022 - 16:54",
       "Headline": "රනිල්ට අගමැතිකම දෙන්න අපිට මොලේ අමාරුවක් නැහැ - රෝහිත අබේගුණවර්ධන (වීඩියෝ)",
       "News Content": "රනිල් වික්‍රමසිංහ අග්‍රාමාත්‍ය ධූරය ලබා දීමේ කිසිදු සූදානමක් නැතැයි, ශ්‍රී ලංකා පොදු ජන පෙරමුණ අවධාරණය කරනවා.\nඑම පක්ෂයේ මහලේකම් නීතීඥ සාගර කාරියවසම් කියා සිටියේ අගමැති ධුරය සඳහා සුදුසුම පුද්ගලයා මේ වන විට එම තනතුර දරන බවයි.\nඅගමැති ධූරය සහ ජාතික ආණ්ඩුවක් පිළිබඳව පළ වන වාර්තා පිළිබඳව අද පැවති මාධ්‍ය හමුවේදී ශ්‍රී ලංකා පොදු ජන පෙරමුණ මෙම අදහස් පළ කළා.\nමෙහිදී මාධ්‍යවේදීන් කළ ප්‍රශ්න කිරීම්වලට පිළිතුරු දෙමින් අමාත්‍ය රෝහිත අබේගුණවර්ධන පැවසුවේ, රනිල් වික්‍රමසිංහ අගමැතිකම ලබා දීමට තරම් මොලේ අමාරුවක් සිය පක්ෂයේ කිසිවෙකුට ඇතැයි, තමන් නොසිතන බවයි.",
       "URL": "https://www.hirunews.lk/300620/රනිල්ට-අගමැතිකම-දෙන්න-අපිට-මොලේ-අමාරුවක්-නැහැ-රෝහිත-අබේගුණවර්ධන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1265"
}