{
       "Source": "hirunews",
       "Timestamp": "Thursday, 19 January 2023 - 13:52",
       "Headline": "දකුණු පළාත සහ බස්නාහිර පළාත යා කෙරෙන හොරවල තොටුපොළේ පාලම් පාරුව අබලන් තත්ත්වයක",
       "News Content": "ගමානගමනය සඳහා නිසි මාර්ග පද්ධතියක් පැවතීම රටේ සංවර්ධනයට ලබා දෙන්නේ සුවිශාල දායකත්වයක්.\nනමුත් මෙරට බොහෝ ප්‍රදේශයන්හි මාර්ගවල ඇති අබලන් තත්ත්වය හේතුවෙන් ජන ජීවිතය දැඩි දුෂ්කරතාවට පත්ව තිබෙනවා.\nඑලෙස පීඩාවට පත්වූ පිරිසක් පිළිබඳ මතුගම වළල්ලාවිට ප්‍රදේශයෙන් වාර්තා වනවා.\nදකුණු පළාත සහ බස්නාහිර පළාත යා කෙරෙන ප්‍රධාන තොටුපළක් ලෙස හොරවල තොටුපොළ සැලකෙනවා.\nදෙපළාත් යා කරමින් මීට වසර 30කට පමණ පෙර සිට පැවති පාලම දැඩි ලෙස අබලන් වීම හේතුවෙන් ගමනාගමන කටයුතු ඇණ හිටියේ අනාරක්ෂිත තත්ත්වය\nහේතුවෙන්.\nපසු කාලීන ව සිය ගමනාගමන කටයුතු සඳහා වළල්ලාවිට ප්‍රාදේශීය සභාව විසින් පාලනය කරනු ලබන පාලම් පාරුවක් ගම්වාසීන්ට ලබා දීමට කටයුතු කෙරුණේ ඒ අනුවයි.\nකෙසේ වුවත් පාලමක අවශ්‍යතාව දැඩි ලෙස පැනනැගීම හේතුවෙන් පැවති රජය සමග ඊට රුපියල් කෝටි 75ක් වෙන් කරමින් ඉදිකිරීම් ආරම්භ කෙරුණේ එහි කටයුතු කොන්ත්‍රාත් සමාගමකට පවරා දෙමින්.\nගම්වැසියන් ඉල්ලා සිටින්නේ හැකි ඉක්මනින් ගමනාගමන කටයුතු පහසු කර ගැනීමට ඉදි කිරීම් අඩාල වී ඇති මාර්ගය පිළිසකර කර දීමට කටයුතු කරන ලෙස යි.",
       "URL": "https://www.hirunews.lk/325404/දකුණු-පළාත-සහ-බස්නාහිර-පළාත-යා-කෙරෙන-හොරවල-තොටුපොළේ-පාලම්-පාරුව-අබලන්-තත්ත්වයක",
       "Category": "Local News",
       "Parent URL": "https://www.hirunews.lk/local-news.php?pageID=592"
}