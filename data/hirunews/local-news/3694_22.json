{
       "Source": "hirunews",
       "Timestamp": "Wednesday, 17 October 2018 - 17:04",
       "Headline": "කොළඹ - බදුල්ල පාරේ ඉන්ධන බවුසරයක් පෙරළෙයි",
       "News Content": "කොළඹ - බදුල්ල ප්‍රධාන මාර්ගයේ  ඕපනායක - මාදොළ ප්‍රදේශයේදී ඉන්ධන රැගත් බවුසරයක් පෙරළී ගොස් තිබෙනවා.\nපොලීසිය සඳහන් කළේ අනතුරෙන් කිසිවෙකුටත් හානියක් සිදුවී නොමැති බවයි.\nසුළු වේලාවක් මාර්ගයේ රථවාහන තදබදයක්ද හටගෙන තිබූ අතර, ප්‍රදේශවාසීන් පෙරළී ගිය බවුසරයෙන් ඉන්ධන ලබාගැනීම සඳහා කටයුතු කරමින් සිටින බවයි අප වාර්තාකරු සඳහන් කළේ.\nමේ වනවිට එය වැළැක්වීම සඳහා පොලීසිය කැඳවා තිබෙනවා.",
       "URL": "https://www.hirunews.lk/202331/කොළඹ-බදුල්ල-පාරේ-ඉන්ධන-බවුසරයක්-පෙරළෙයි",
       "Category": "Local News",
       "Parent URL": "https://www.hirunews.lk/local-news.php?pageID=3694"
}