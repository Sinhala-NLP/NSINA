{
       "Source": "hirunews",
       "Timestamp": "Thursday, 10 February 2022 - 10:09",
       "Headline": "ඒ-09 දී යතුරුපැදියක් හදිසියේ ගිනි ගනියි",
       "News Content": "ඊයේ රාත්‍රීයේ මහනුවර යාපනය ඒ -9 මාර්ගයේ මාතලේ දෙසට ගමන් කරමින් තිබූ යතුරුපැදියක් නාඋල අරංගල ප්‍රදේශයේදී සම්පුර්ණයෙන්ම ගිනිගෙන විනාශ වී තිබෙනවා.\nනාඋල පොලිසීය පවසන්නේ අලුතින් මිල දී ගෙන ඇති මෙම යතුරුපැදිය රැගෙන යමින් සිටියදී මෙලෙස හදිසියේ ගිනි ගැනීමට ලක්ව ඇති බවයි.\nයතුරු පැදියේ ගිනි ගැනීම හේතුවෙන් යාබද පිහිටි වෙළෙඳසලකටද සුළු හානි සිදුව තිබෙනවා.\nගින්නෙන් යතුරුපැදිකරුට අනතුරක් සිදුවී නොමැති අතර සිද්ධිය සම්බන්ධයෙන් නාඋල පොලිසිය වැඩිදුර පරික්ෂණ පවත්වනු ඇති.",
       "URL": "https://www.hirunews.lk/296635/ඒ-09-දී-යතුරුපැදියක්-හදිසියේ-ගිනි-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=1365"
}