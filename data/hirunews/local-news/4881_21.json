{
       "Source": "hirunews",
       "Timestamp": "Tuesday, 13 September 2016 - 13:23",
       "Headline": "දුම්වැටි බදු වැඩි කරන්නැයි ඒකාබද්ධ විපක්ෂයත් ඉල්ලයි",
       "News Content": "සුළු හා මධ්‍ය පරිමාණ වෙළඳුන්ට වැට් බදු පැනවීම වෙනුවට දුම්වැටි බදු වැඩි කළ යුතු බව ඒකාබද්ධ විපක්ෂය පවසනවා.\nදුම්වැටි බදු සියයට 90 දක්වා වැඩි කිරීම සඳහා රජය මගින් යෝජනා කර තිබුණ ද ඒ සඳහා මෙතෙක් අමාත්‍ය මණ්ඩල අනුමැතිය හිමි වී නැහැ.\nඒ පිළිබඳ සොයා බැලීමට අමාත්‍ය අනු කමිටුවක් ද පත් කර තිබෙනවා.\nකෙසේ නමුත් කොළඹ කොළඹ අද කැදවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන කියා සිටියේ දුම්වැටි බදු වැඩි කිරීම ජනතා යහපතට හේතු වනු ඇති බවයි.",
       "URL": "https://www.hirunews.lk/142879/දුම්වැටි-බදු-වැඩි-කරන්නැයි-ඒකාබද්ධ-විපක්ෂයත්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4881"
}