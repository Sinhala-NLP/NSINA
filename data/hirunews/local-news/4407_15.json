{
       "Source": "hirunews",
       "Timestamp": "Sunday, 23 July 2017 - 16:30",
       "Headline": "කෝටියකට වැඩි වටිනාකමින් යුත් මැණික් සමග ප්‍රංශ ජාතිකයෙක් දැලේ (ඡායාරූප)",
       "News Content": "රුපියල් කෝටියකට වැඩි වටිනාකමින් යුත් මැණික් ගල් කිහිපයක් සමග ප්‍රංශ ජාතිකයකු කටුනායක ගුවන්තොටුපලේදී අත්අඩංගුවට ගෙන තිබෙනවා.\nවයස අවුරුදු 65 ක් වන සැකකරු අද පෙරවරුවේ කටුනායකට පැමිණ ඇත්තේ ඩුබායි රාජ්‍යයේ සිට පැමිණි ගුවන්යානයකින්.\nසැකකරු පුෂ්පරාග සහ නිල් මැණික් නීති විරෝධීව රැගෙන විත් ඇති අතර විදේශීය දුම්වැටි සහ මත්පැන් බෝතල් ද ඔහු සතුව තිබී සොයාගෙන තිබෙනවා.\nදුම්වැටි සහ මත්පැන් බෝතල්වල වටිනාකම රුපියල් ලක්ෂ 2 ක්.\nරේගුව විසින් අත්අඩංගුවට ගත් සැකකරු රඳවාගෙන විමර්ශණ සිදු කෙරෙන බව සඳහන්.\nමේ අතර ඇමරිකාවේ සිට ගුවන් මගින් එවන ලද පාර්සලයක තිබී රුපියල් ලක්ෂ විස්සක් වටිනා විදෙස් මුදල් තොගයක් ද අද සොයාගෙන තිබෙනවා.",
       "URL": "https://www.hirunews.lk/166576/කෝටියකට-වැඩි-වටිනාකමින්-යුත්-මැණික්-සමග-ප්‍රංශ-ජාතිකයෙක්-දැලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4407"
}