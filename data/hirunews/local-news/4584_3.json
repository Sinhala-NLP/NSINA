{
       "Source": "hirunews",
       "Timestamp": "Saturday, 01 April 2017 - 12:55",
       "Headline": "සිංහල අවුරුද්දෙන් පසු පළාත් සභා 3ක ඡන්දයට මැතිවරණ කොමිසම සැරසේ",
       "News Content": "සිංහල සහ හින්දු අලුත් අවුරුදු සමය ගෙවී ගිය වහාම උතුරුමැද, සබරගමුව හා නැගෙනහිර පළාත් සභා තුනට අදාල ඡන්ද විමසීම් පැවැත්වීමට අවශ්‍ය කටයුතු සූදානම් කිරීම ආරම්භ කරන බව ජාතික මැතිවරණ කොමිසම පවසනවා.\nඑම කොමිසමේ සභාපති මහින්ද දේශප්‍රිය ප්‍රකාශ කළේ ඊට අවශ්‍ය සහයෝගය ආණ්ඩුව කඩිනමින් ලබා දෙනු ඇති බවට අපේක්ෂා කරන බවයි.\nනිල කාලය අවසන් වන පළාත් සභා තුනේ ඡන්ද විමසීම් ලබන සැප්තැම්බර් පැවැත්වීම ගැන යම් ස්ථාවරයක් පවතින නමුත් අනෙක් පළාත් සභාවලද ඡන්ද විමසීම් පැවැත්වීමට නම් එම පළාත් භාර ආණ්ඩුකාරවරුන් ඒ බව දැනුම්දිය යුතු බවයි මැතිවරණ කොමිසමේ සභාපතිවරයා කියා සිටියේ.\nකෙසේ නමුත්, මේ වසර අවසන් වන විට පළාත් සභා තුනේ ඡන්ද විමසීම් නිමා කිරීමට අපේක්ෂා කරන බවද ඔහු අවධාරණය කළා.",
       "URL": "https://www.hirunews.lk/158255/සිංහල-අවුරුද්දෙන්-පසු-පළාත්-සභා-3ක-ඡන්දයට-මැතිවරණ-කොමිසම-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4584"
}