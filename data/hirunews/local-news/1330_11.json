{
       "Source": "hirunews",
       "Timestamp": "Sunday, 27 February 2022 - 9:37",
       "Headline": "ශ්‍රී ලාංකික පාපන්දු ක්‍රීඩකයෙකු මාලදිවයිනේ දී මියයයි",
       "News Content": "මාලදිවයිනේ පාපන්දු සමාජයක් සඳහා ක්‍රීඩා කරන ශ්‍රී ලංකා ජාතික පාපන්දු කණ්ඩායමේ ක්‍රීඩක ඩක්සන් පුස්ලාස් හදිසියේ මියගොස් තිබෙනවා.\nපෙරේ දා රාත්‍රියේ ඔහු සිය නිවහනේ දී මියගොස් සිටි බවයි මාලදිවයින් පොලිසිය සඳහන් කළේ.\nමූලික පරීක්ෂණවලදී එය දිවි හානිකරගැනීමක් ලෙස සැළකුණද පොලිස් පරීක්ෂණ තවදුරටත් ක්‍රියාත්මක වන බව මාලදිවයින් මාධ්‍ය සඳහන් කළා.\nමන්නාරමේ උපත ලද 31 හැවිරිදි ඔහු මුලින්ම යාපනය ඩදිරි ඩයමන්ඩ් ක්‍රීඩා සමාජය වෙනුවෙන් පාපන්දු ක්‍රීඩාවේ නිරතවී තිබෙනවා.\nජාතික කණ්ඩායමට ඇතුළත්වීමෙන් පසු ඔහු මාලදිවයිනේ වැලන්සියා ක්‍රීඩා සමාජයට තෝරා ගැනුණු අතර, එරට ප්‍රධාන පාපන්දු තරගාවලිය වන දිවෙහි ප්‍රිමියර්ලීග් තරගාවලියට සහභාගිවෙමින් සිටින අතරතුරයි මෙලෙස හදිසියේ මියගොස් ඇත්තේ.\nකෙසේ නමුත් තුවාල ලැබීම හේතුවෙන් ඔහු ඊයේ පැවති තරගයෙන් ඉවත්වී සිටි බව සඳහන්.",
       "URL": "https://www.hirunews.lk/298171/ශ්‍රී-ලාංකික-පාපන්දු-ක්‍රීඩකයෙකු-මාලදිවයිනේ-දී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1330"
}