{
       "Source": "hirunews",
       "Timestamp": "Thursday, 13 October 2022 - 15:05",
       "Headline": "පොදු රාජ්‍ය මණ්ඩලීය මුදල් අමාත්‍යවරුන් සහ මහබැංකු අධිපතිවරුන් අතර සාකච්ඡාවක්",
       "News Content": "පොදුරාජ්‍ය මණ්ඩලීය මුදල් අමාත්‍යවරුන්ගේ සහ මහබැංකු අධිපතිවරුන්ගේ සාකච්ඡාවක් පවත්වා තිබෙනවා.\nඒ ඇමරිකාවේ වොෂිංටන් නුවර පැවැත්වෙන ජාත්‍යන්තර මූල්‍ය අරමුදලේ හා ලෝක බැංකුවේ වාර්ෂික රැස්වීම් අතරතුරයි.\nපොදුරාජ්‍ය මණ්ඩලීය සාමාජික රටවල් 56 ආර්ථික සහ තිරසාර සංවර්ධනය සම්බන්ධයෙන් අවධානය යොමුකරමින් අදාළ සාකච්ඡාව පවත්වා ඇති බවයි මුදල්, ආර්ථික ස්ථායිකරණ සහ ජාතික ප්‍රතිපත්ති අමාත්‍යංශය සඳහන් කළේ.\nඑම සාකච්ඡාවට මහබැංකු අධිපති ආචාර්ය නන්දලාල් වීරසිංහ සහ මුදල් රාජ්‍ය අමාත්‍ය ෂෙහාන් සේමසිංහ ශ්‍රී ලංකාව නියෝජනය කරමින් සහභාගි වී තිබෙනවා.",
       "URL": "https://www.hirunews.lk/317770/පොදු-රාජ්‍ය-මණ්ඩලීය-මුදල්-අමාත්‍යවරුන්-සහ-මහබැංකු-අධිපතිවරුන්-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=806"
}