{
       "Source": "hirunews",
       "Timestamp": "Monday, 03 April 2023 - 14:28",
       "Headline": "ජනප්‍රියම නායකයා නරේන්ද්‍ර මෝදි",
       "News Content": "වයස අවුරුදු 18ට වැඩි ජනගහනය අතර වැඩිම ජනප්‍රියත්වයක් හිමි ලෝක නායකයා බවට ඉන්දීය අග්‍රාමාත්‍ය නරේන්ද්‍ර මෝදි පත්ව තිබෙනවා.\nගෝලීය සමීක්ෂණ ආයතනයක් වන මෝනිං කන්සල්ට් ආයතනය විසින් සතිපතා සිදුකරන අදාළ සමීක්ෂණයේ ශ්‍රේණිගත කිරීම් ලැයිස්තුවේ පළමු ස්ථානයට ඉන්දීය අග්‍රාමාත්‍යවරයා පත්ව ඇත්තේ 76%ක ජනප්‍රියත්වයක් හිමිකරගනිමින්.\nමෙක්සිකානු ජනාධිපති ඇන්ඩ්‍රස් මැනුවල් ලෝපේස් 61%ක ජනප්‍රියත්වයක් හිමිකරගනිමින් එහි දෙවන ස්ථානයට පත්ව තිබෙනවා.\nඑම ලැයිස්තුවෙහි තුන්වන ස්ථානයේ රැදෙන්නේ ඕස්ට්‍රේලියානු අග්‍රාමාත්‍ය ඇන්තනී ඇල්බනීස් වන අතර ඔහු ලබාගෙන ඇති ජනප්‍රියත්වය 55%ක්.\nරටවල් 22ක ලෝක නායකයන් මෙම ලැයිස්තුවට ඇතුළත් කර ඇති අතර එහි අවසන් ස්ථානයේ රැදෙන්නේ දකුණු කොරියානු ජනාධිපතිවරයායි.\nඒ, 19%ක ප්‍රතිශතයක් ලබාගනිමින්.",
       "URL": "https://www.hirunews.lk/331608/ජනප්‍රියම-නායකයා-නරේන්ද්‍ර-මෝදි",
       "Category": "Local News",
       "Parent URL": "https://www.hirunews.lk/local-news.php?pageID=437"
}