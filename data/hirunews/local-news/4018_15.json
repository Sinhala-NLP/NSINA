{
       "Source": "hirunews",
       "Timestamp": "Tuesday, 27 March 2018 - 11:00",
       "Headline": "මන්නාරම නිවසක් අසළ වළ දමා තිබූ අස්ථි කොටස් කිහිපයක් හමුවේ (ඡායාරූප)",
       "News Content": "මන්නාරම - එමිල්නගර් ප්‍රදේශයේ පිහිටි නිවසක පස් ගොඩක තිබී අස්ථි කොටස් කිහිපයක් හමුවී තිබෙනවා.\nපොලීසිය සඳහන් කළේ නිවසක් ඉදිකිරීම සඳහා අවශ්‍ය පස් තොගයක් රැගෙන ආ අවස්ථාවේ එම පස් තොගයේ තිබී මෙම අස්ථි කොටස් හමුවී ඇති බවයි.\nඒ සම්බන්ධයෙන් නිවෙස් හිමියාගෙන් ප්‍රකාශ සටහන් කරගෙන ඇති අතර, මන්නාරම මහේස්ත්‍රාත් අධිකරණ නියෝග යටතේ මේ වන විට පරීක්ෂණ ආරම්භ කර තිබෙනවා.\nඑම අස්ථි කොටස් මිනිස් අස්ථි කොටස් ද යන්න මෙතෙක් තහවුරු කරගෙන නොමැති බවයි පොලීසිය සඳහන් කළේ.\nඡායාරූප - වව්නියාව, මාධව කුලසූරිය / දිනසේන රතුගමගේ",
       "URL": "https://www.hirunews.lk/186971/මන්නාරම-නිවසක්-අසළ-වළ-දමා-තිබූ-අස්ථි-කොටස්-කිහිපයක්-හමුවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4018"
}