{
       "Source": "hirunews",
       "Timestamp": "Saturday, 04 November 2017 - 20:15",
       "Headline": "කිරිඇල්ලේ දරුවා ඝාතනය කළ බව පාපොච්චාරණයෙන් හෙළිවේ",
       "News Content": "අභිරහස් ලෙස මියගොස් සිටියදී ගල් තලාවකින් සොයා ගත් රත්නපුර - කිරිඇල්ල - කරදන ප්‍රදේශයේ පදිංචි 14 හැවිරිදි සිසුවාගේ මරණය ඝාතනයක් බව අනාවරණ වී තිබෙනවා.\nඒ සිද්ධිය සම්බන්ධයෙන් අත්අඩංගුවට ගත් සැකකරුගේ පාපොච්චාරණයෙන් පසුවයි.\nපාසලේ 9 වන ශ්‍රේණියේ ඉගෙනුම ලැබූ මෙම සිසුවා පසුගිය 22 වනදා සිට අතුරුදන්ව සිටි අතර, ඔහුගේ සිරුර අද පෙරවරුවේ සොයා ගත්තේ කරදන - කොලවත්ත - මල්කැලේ ප්‍රදේශයේ වන ලැහැබක ප්‍රපාතයක තිබියදීයි.\nසිද්ධිය සම්බන්ධයෙන් 42 හැවිරිදි එම ප්‍රදේශයේම පදිංචි පුද්ගලයෙකු අත්අඩංගුවට ගැණුනු අතර, අනතුරුව සැකකරු ඊට අදාළව පාපොච්චාරණයක් සිදුකර තිබෙනවා.\nළමයා අපයෝජනය කළ බවත්, එහිදී ඔහුට හදිසි රෝග තත්ත්වයක් මතුවූ බවත්, ඒ හේතුවෙන් මියගිය බව සිතා ළමයා ප්‍රපාතයට දැමූ බවත් සැකකරු පාපොච්චාරණය කළ බව පොලීසිය කියා සිටියා.",
       "URL": "https://www.hirunews.lk/175276/කිරිඇල්ලේ-දරුවා-ඝාතනය-කළ-බව-පාපොච්චාරණයෙන්-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4235"
}