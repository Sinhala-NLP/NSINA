{
       "Source": "hirunews",
       "Timestamp": "Monday, 13 July 2020 - 13:18",
       "Headline": "තැපැල් ඡන්දය විමසීම සාර්ථකව ඉදිරියට (වීඩියෝ)",
       "News Content": "සමස්තයක් ලෙස අද දිනයේ තැපැල් ඡන්ද විමසීම සාමකාමීව සිදුවන බව නිරීක්ෂණ සංවිධාන පවසනවා.\nසෞඛ්‍ය වෛද්‍ය නිලධාරී කාර්යාලවල කාර්යමණ්ඩල සඳහා තැපැල් ඡන්දය ප්‍රකාශ කිරීමට අද දිනය වෙන් කර ඇති අතර, හෙට අනිද්දා සහ 16,17 මෙන්ම 20, 21 යන දිනද තැපැල් ඡන්දය ප්‍රකාශ කිරීම සඳහා වෙන් කර තිබෙනවා.\nකොළඹ දිස්ත්‍රික්කයේ තැපැල් ඡන්දය විමසීම සාර්ථකව සිදුවන බව දිස්ත්‍රික් ලේකම් ප්‍රදීප් යසරත්න ප්‍රකාශ කර සිටියා.\nඑමෙන්ම දිවයින පුරා තැපැල් ඡන්දය ලබාදීමේ කටයුතු සාර්ථකව සිදුවූ බව අප වාර්තාකරුවන් කියා සිටියා.\nදිවයින පුරා තැපැල් ඡන්ද ප්‍රකාශ කිරීම සළකා බැලීමේදී සමස්තයක් ලෙස සාර්ථකව සිදුවෙමින් පවතින බව පැෆරල් සංවිධානයේ විධායක අධ්‍යක්‍ෂ රෝහණ හෙට්ටිආරච්චි සඳහන් කළා.\nඑමෙන්ම පවතින තත්ත්වය හමුවේ මහ මැතිවරණය සාර්ථකව පැවැත්වීමට හැකි බව මැතිවරණ කොමිසමේ සභාපති මහින්ද දේශප්‍රිය පවසනවා.\nඔහු මේ බව සඳහන් කළේ උතුරේ දිස්ත්‍රික් තේරීම් භාර නිලධාරීන්ගේ හමුවකට මන්නාරමේදී අද එක්වෙමින්.",
       "URL": "https://www.hirunews.lk/245379/තැපැල්-ඡන්දය-විමසීම-සාර්ථකව-ඉදිරියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2590"
}