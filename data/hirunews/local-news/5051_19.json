{
       "Source": "hirunews",
       "Timestamp": "Tuesday, 10 May 2016 - 20:35",
       "Headline": "දුම්රිය ප්‍රමාදයකින් ගල්කිස්ස දුම්රිය ස්ථානය නොසන්සුන්",
       "News Content": "දුම්රිය ප්‍රමාදයක් හේතුවෙන් ගල්කිස්ස දුම්රිය ස්ථානයේ නොසන්සුන්තාවක් ඇතිවී තිබෙනවා.\nඅප වාර්තාකරු සඳහන් කලේ පස්වරු 5.50 ට මරදානේ සිට මාතර බලා ධාවනය වු දුම්රිය තවමත් ගල්කිස්ස දුම්රිය ස්ථානයේ නතර කර ඇති බවයි.\nඑම දුම්රිය සාමාන්‍යයෙන් මාතරට යාමට නියමිතව ඇත්තේ පස්වරු 9.40 ට පමණ බවයි ඔහු කියාසිටියේ.\nඅද පස්වරුවේ අදාළ දුම්රිය බම්බලපිටියේ සහ වැල්ලවත්ත දුම්රිය ස්ථානවල ද නියමිත වේලාවට වඩා නතර කර තබා තිබෙනවා.\nපසුව වැල්ලවත්ත දුම්රිය ස්ථානයේ සිට වෙනත් එන්ජිමක් යොදා ගනිමින් එය ගල්කිස්ස දුම්රිය ස්ථානයට රැගෙන විත් ඇති බවයි අප වාර්තාකරු ප්‍රකාශ කලේ.\nමේවන විට අදාළ දුම්රිය ගල්කිස්ස දුම්රිය ස්ථානයේ නතර කර ඇති අතර එන්ජිමේ දෝශයක් හේතුවෙන් එම පියවර ගෙන ඇති බවයි දුම්රිය ස්ථානයේ නිලධාරීන් ප්‍රකාශකර ඇත්තේ.\nකෙසේවෙතත් මෙම ප්‍රමාදයෙන් පසු අදාළ දුම්රිය මාතර දක්වා ධාවනය කිරීමට මේවන විට සැලසුම් කෙරෙමින් පවතින බව ද සඳහන්.",
       "URL": "https://www.hirunews.lk/132912/දුම්රිය-ප්‍රමාදයකින්-ගල්කිස්ස-ස්ථානය-නොසන්සුන්",
       "Category": "Local News",
       "Parent URL": "https://www.hirunews.lk/local-news.php?pageID=5051"
}