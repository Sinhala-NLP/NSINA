{
       "Source": "hirunews",
       "Timestamp": "Monday, 05 February 2018 - 17:46",
       "Headline": "දුම්රියක ගමන් ගත් පිරිසක් ලොරියක ගැටෙයි",
       "News Content": "දුම්රිය පාපුවරුවේ ගමන් කළ මගීන් පිරිසක් අඟුලාන සහ ලූනාව දුම්රිය ස්ථාන අතර ප්‍රදේශයේදී දුම්රිය මාර්ගය අසළ තිබූ ලොරි රථයක ගැටීමෙන් 04 දෙනෙකු මිය ගොස් තවත් 05 දෙනෙකු තුවාල ලබා තිබෙනවා.\nදුම්රිය පාලක මැදිරිය සඳහන් කළේ මරදානේ සිට දකුණු කළුතර බලා පස්වරු 4.10ට පිටත් වූ සීග්‍රගාමී දුම්රියක ගමන් කළ පිරිසක් මෙලෙස අනතුරට ලක්ව ඇති බවයි.\nතුවාලකරුවන් ලූනාව සහ කළුබෝවිල ශික්ෂණ රෝහලට ඇතුළත් කර තිබෙනවා.\nලොරි රථය දුම්රිය මාර්ගය දෙසට පිටුපසට ධාවනය කිරීමේදීයි පාපුවරුවේ ගමන් කළ පිරිස එහි ගැටී ඇත්තේ.\nලූනාව රෝහලට ඇතුළත් කෙරුණු 05 දෙනෙකුගෙන් 03 දෙනෙකු පසුව මිය ගොස් ඇති අතර අනෙක් දෙදෙනා කළුබෝවිල රෝහලට මාරු කර යවා තිබෙනවා.",
       "URL": "https://www.hirunews.lk/182965/දුම්රියක-ගමන්-ගත්-පිරිසක්-ලොරියක-ගැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=4092"
}