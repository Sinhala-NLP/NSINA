{
       "Source": "hirunews",
       "Timestamp": "Thursday, 26 October 2017 - 19:47",
       "Headline": "ශල්‍යකර්මයකින් පසු සිඟිති දියණියක් යළිත් රෝගී වු බවට දෙමව්පියන්ගෙන් චෝදනා",
       "News Content": "මහනුවර මහ රෝහලේදී ශල්‍යකර්මයකට භාජනය කිරීමෙන් පසු තම සිඟිති දියණිය තවත් රෝගී වූ බවට මව්පිය දෙපළක් චෝදනා කරනවා.\nමෙලෙස චෝදනා කරන්නේ ගලේවෙල අලුත්වැවල එගොඩයාය ප්‍රදේශයේ පදිංචි යුවලක්.\n2016 වසරේ ජුනි මස උපත ලැබූ තම දෙවැනි දියණියගේ තල්ලේ ඇති වූ විකෘතිතාවයක් හේතුවෙන් මහනුවර මහ රෝහලට ශල්‍යකර්මයක් සඳහා ඇතුළත් කළ බව මව්පියන් පවසනවා.\nඑහිදී මව්පියන් පැවසුවේ දැරිය පළමු ශල්‍යකර්මය සාර්ථක නොවීම හේතුවෙන් තවත් ශල්‍යකර්මයකට මුහුණ දුන් බවයි.\nකෙසේ වෙතත් අප මේ සම්බන්ධයෙන් මහනුවර ශික්ෂණ රෝහලේ අධ්‍යක්ෂ සමන් රත්නායක මහතාගෙන් කළ විමසීමකදී ඔහු පැවසුවේ මෙම සිදුවීම සම්බන්ධයෙන් තමා  විශේෂඥ වෛද්‍යවරුන්ගෙන් විමසා දැනගත් කරුණු අනුව මෙම දියණිය සුවවීම ඉතාමත් සෙමෙන් සිදුවන බවයි.",
       "URL": "https://www.hirunews.lk/174529/ශල්‍යකර්මයකින්-පසු-සිඟිති-දියණියක්-යළිත්-රෝගී-වු-බවට-දෙමව්පියන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4251"
}