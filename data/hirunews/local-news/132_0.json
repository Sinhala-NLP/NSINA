{
       "Source": "hirunews",
       "Timestamp": "Tuesday, 01 August 2023 - 23:22",
       "Headline": "පුත්‍රයා තමන් භාරගැනීම ප්‍රතික්ෂේප කරන බවට මවගෙන් පැමිණිල්ලක් (වීඩියෝ)",
       "News Content": "වේයංගොඩ ප්‍රදේශයේ පදිංචි 75 හැවිරිදි දෙදරු මවක් අද පස්වරුවේ වේයංගොඩ පොලිස් ස්ථානයට පැමිණ සිය පුත්‍රයා තමන් භාරගැනීම ප්‍රතික්ෂේප කරන බවට පැමිණිල්ලක් කර තිබෙනවා.\nඑම මව පවසා සිටියේ මෙතෙක් කල් දියණියගේ රැකවරණය යටතේ අගුණුකොළපැලැස්ස ප්‍රදේශයේ සිටි බවයි.\nකෙසේ වෙතත් දියණියගේ සහ ඇගේ සැමියාගේ රෝගී තත්ත්වය හේතුවෙන් මීට මාස තුනකට පමණ පෙර මෙම ඇය වේයංගොඩ, තල්ගස්මොටෙයි ප්‍රදේශයේ සිටින තම පුත්‍රයාගේ නිවසට පැමිණ තිබෙනවා.\nඑහෙත් සිය කුසින් වැදූ පුත්‍රයාගේ මෙන්ම ලේලියගේ කරදර ඉවසා ගත නොහැකිව ඇය මෙලෙස පොලිසියට පැමිණ පැමිණිලි කර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/343329/පුත්‍රයා-තමන්-භාරගැනීම-ප්‍රතික්ෂේප-කරන-බවට-මවගෙන්-පැමිණිල්ලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=132"
}