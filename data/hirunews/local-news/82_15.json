{
       "Source": "hirunews",
       "Timestamp": "Tuesday, 22 August 2023 - 8:19",
       "Headline": "සමනල වැවේ ජලය කාන්දු වන ස්ථානය සොයා මෙහෙයුමක්",
       "News Content": "සමනල වැවේ ජලය කාන්දු වන ස්ථානයක් සොයා කිමිදුම්කරුවන් මෙහෙයුමක් ආරම්භ කර තිබෙනවා.\nඅද වන විට වැවෙහි ජලය මුහුදු මට්ටමේ සිට මීටර 425 දක්වා අඩු වී ඇති බැවින් කිමිදුම්කරුවන් යොදවා මීට පෙර සිට පැවති ජලය කාන්දු වන ස්ථානය සොයා බලන බවයි හිරු වාර්තාකරු සඳහන් කළේ.\nපසුගිය දා සමනල වැවෙන් උඩවලව ජලාශයට ගොවීන්ගේ කුඹුරු වගාව සඳහා ජලය නිකුත් කිරීමට පියවර ගෙන තිබුණේ, අමාත්‍ය මණ්ඩලය ලබා දුන් අනුමැතියකට අනුවයි.\nකෙසේ වෙතත් පසුගිය 14 වන දා සිට සමනල වැවෙන් විදුලිය නිෂ්පාදනයට සහ ගොවිතැන් කටයුතු සඳහා ජලය නිකුත් කිරීම අත්හිටුවනු ලැබුවේ ප්‍රමාණවත් තරම් ජලය නොමැති වීම හේතුවෙන්.\nමේ අතර පොළොන්නරුව දිස්ත්‍රික්කයේ ප්‍රදේශ කිහිපයකට ඊයේ (21) වැසි ඇදහැලුණු බව ප්‍රදේශයේ හිරු වාර්තාකරුවන් ප්‍රකාශ කළා.",
       "URL": "https://www.hirunews.lk/345652/සමනල-වැවේ-ජලය-කාන්දු-වන-ස්ථානය-සොයා-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=82"
}