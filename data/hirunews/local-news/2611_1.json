{
       "Source": "hirunews",
       "Timestamp": "Saturday, 04 July 2020 - 14:05",
       "Headline": "අතරමග නැවතුණු මාර්ග ව්‍යාපෘතිය (වීඩියෝ)",
       "News Content": "වසර තුනකට ආසන්න කාලයක් තිස්සේ අතරමග නවතා දමා ඇති මාර්ග ව්‍යාපෘතියක් හේතුවෙන් රුපියල් මිලියන 1,533 ක මහජන මුදල් නිරපරාදේ දියවී යන පුවතක් අපට වාර්තා වුණා.\nප්‍රදේශවාසීන් පවසන්නේ මෙම මාර්ගයේ ඉදිකළ කොටසද නිසි ප්‍රමිතියකින් සිදුකර නොමැති බවයි.\nරතු මිනිත්තුවේ අද අවධානය ඒ පිළිබඳවයි.\nමේ පිබිදෙමු පොළොන්නරුව වැඩසටහන යටතේ 2017 වසරේ ජනවාරි මස වැඩ ආරම්භ කළ ව්‍යාපෘතියක අද තත්ත්වයයි.\nව්‍යාපෘතිය යටතේ මින්නේරිය, ගල්ඔය හන්දිය හතරැස් කොටුව ප්‍රධාන මාර්ගය කාපට් අතුරා සැකසීම 2018 ජුනි 02 වනදා අවසන් කිරීමටයි නියමිතව තිබුණේ.\nඊට වෙන්කළ මුදල රුපියල් මිලියන 1533ක්.\nනමුත් එම දිනය පසුවී මේ වනවිට වසර 2 ක් ඉක්ම ගොස් ඇතත්‍ ව්‍යාපෘතිය අවසන් වන බවක් පෙනෙනතෙක් මානයේවත් දැකගන්නට නැහැ.\nත්‍රීකුණාමලයේ සිට පොළොන්නරුවට සහ මඩකලපුවට යාමට ඇති පහසු ම මාර්ගය මෙයයි.",
       "URL": "https://www.hirunews.lk/244680/අතරමග-නැවතුණු-මාර්ග-ව්‍යාපෘතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2611"
}