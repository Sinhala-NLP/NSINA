{
       "Source": "hirunews",
       "Timestamp": "Friday, 26 January 2018 - 13:07",
       "Headline": "බැඳුම්කර විවාදයට දින තීරණය කරපු හැටි",
       "News Content": "බැඳුම්කර විවාදය සහ බරපතල වංචාදූෂණ කොමිෂන් සභා වාර්තා සම්බන්ධයෙන් වන විවාද පෙබරවාරි 10 වැනිදායින් පසුව පැවැත්වීමට තීරණය කළේ සියලූ පක්ෂ නායකයින්ගේ එකඟත්වය මත බව සභානායක අමාත්‍ය ලක්ෂ්මන් කිරිඇල්ල පවසනවා.\nහිරු ප්‍රවෘත්ති අංශයට අදහස් දක්වමින් ඔහු කියා සිටියේ විවාදය පැවැත්වීම සම්බන්ධයෙන් දින වෙනස් කිරීමක් එහිදී සිදුනොවූ බවයි. මෙම වාර්තා පිළිබඳ  විවාද පෙබරවාරි මස 21 සහ 22 පැවැත්වීමට එහිදී ඒකමතිකව තීරණය වූ බවයි සභානායකවරයා කියා සිටියේ.\nකෙසේ වෙතත්, පෙබරවාරි 10 වැනිදාට පෙර එම වාර්තා සම්බන්ධයෙන් වන විවාද පැවැත්වීමට ඒකාබද්ධ විපක්ෂය ඉල්ලීමක් කළ ද, ඊට ඉඩ නොලැබුණු බවයි ඒකාබද්ධ විපක්ෂයේ නායක, පාර්ලිමේන්තු මන්ත්‍රී දිනේෂ් ගුණවර්ධන කියා සිටියේ.",
       "URL": "https://www.hirunews.lk/182093/බැඳුම්කර-විවාදයට-දින-තීරණය-කරපු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4107"
}