{
       "Source": "hirunews",
       "Timestamp": "Friday, 07 April 2023 - 14:31",
       "Headline": "අග්බෝපුර දී දුම්රියක් පීලිපැන 16ක් රෝහලේ (වීඩියෝ)",
       "News Content": "කන්තලේ - අග්බෝපුර දුම්රිය ස්ථානය ආසන්නයේදී දුම්රියක් පීලිපැනීමෙන් 16 දෙනෙකු තුවාල ලබා කන්තලේ රෝහලට ඇතුළත් කර තිබෙනවා.\nඅද (07) දහවල් 12.30 ට පමණ ගල්ඔය සිට ත්‍රිකුණාමලය බලා ධාවනය වෙමින් තිබූ දුම්රියක් මෙලෙස පීලිපැනීමට ලක්ව ඇති බවයි පොලිසිය සඳහන් කළේ.\nතුවාල ලැබූවන් අතර ප්‍රධාන දුම්රිය නියාමකවරයා සහ උප නියාමකවරයා ද වනවා.\nමෙම දුම්රිය අනතුර හේතුවෙන් මේ වන විට ත්‍රිකුණාමලය සහ අග්බෝපුර අතර දුම්රිය ධාවනය ඇනහිට ඇති අතර දුම්රිය පීලිගත කිරීමට අවශ්‍ය පියවර ගනිමින් සිටින බවයි දුම්රිය දෙපාර්තමේන්තුව සඳහන් කළේ.\nතුවාල ලැබූවන් අතර ප්‍රධාන දුම්රිය නියාමකවරයා සහ උප නියාමකවරයාද වනවා.\nමෙම දුම්රිය අනතුර හේතුවෙන් මේ වන විට ත්‍රිකුණාමලය සහ අග්බෝපුර අතර දුම්රිය ධාවනය ඇණහිට ඇති බවයි දුම්රිය නියෝජ්‍ය සාමාන්‍යාධිකාරි වී.එස්.පොල්වත්තගේ සඳහන් කළේ.\nඒ හේතුවෙන් ත්‍රිකුණාමලය සහ කොළඹ අතර ධාවනය වන රාත්‍රි තැපැල් දුම්රියද අද අවලංගු කර තිබෙනවා.\nමෙම දුම්රිය පීලිපැනීම පිළිබඳ මූලික විමර්ශන සඳහා දුම්රිය සාමාන්‍යාධිකාරිවරයාගේ උපදෙස් මත කොළඹින් විශේෂ කණ්ඩායමක් පිටත්කර යවා ඇති බවයි.",
       "URL": "https://www.hirunews.lk/331940/අග්බෝපුර-දී-දුම්රියක්-පීලිපැන-16ක්-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=428"
}