{
       "Source": "hirunews",
       "Timestamp": "Wednesday, 11 January 2023 - 17:17",
       "Headline": "ඩිල්ශාන් මධුසංඛට තරගාවලියම අහිමි වන ලකුණු - චාමිකගේ තොල පැලෙයි",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර ඊයේ (10) පැවති එක්දින තරගය අතරතුර දී ආබාධයකට ලක්වූ ශ්‍රී ලංකා ක්‍රිකට් කණ්ඩායමේ වේගපන්දු යවන ක්‍රීඩක ඩිල්ශාන් මධුසංඛගේ දකුණු උරහිස පැන ඇති බව වාර්තා වනවා.\nඔහුගේ ආබාධයේ තත්ත්වය තක්සේරු කිරීම සඳහා අද (11) එක්ස් කිරණ සහ එම්ආර්අයි පරීක්ෂණයක් සඳහා යොමු කර ඇති අතර එම වාර්තා ලැබුණු පසු ඩිල්ශාන් සම්බන්ධයෙන් ගනු ලබන ක්‍රියාමාර්ග පිළිබඳව දැනුවත් කරන බව ශ්‍රී ලංකා ක්‍රිකට් ආයතනය නිවේදනයක් නිකුත් කරමින් සඳහන් කරනවා.\nමේ අතර පළමු එක්දින තරගයේ කාසියේ වාසිය උරගා බැලීමට මොහොතකට පෙර පන්දුවක් මුහුනේ වැදීමෙන් චාමික කරුණාරත්නගේ උඩු තොල තුවාල වී ඇති බව වාර්ථා වනවා.\nමේ ආබාදය හේතුවෙන් ඔහුගේ උඩු තොලට මැහුම් තුනක් දමීමට සිදුවී ඇති අතර කණ්ඩායමේ වෛද්‍ය කාර්ය මණ්ඩලයේ නිර්දේශය පරිදි ඊයේ තරගයට සහභාගී වුනා.\nඔහු දෙවැනි එක්දින තරගයට සහභාගි වනු ඇතැයි අපේක්ෂා කෙරෙනවා.",
       "URL": "https://www.hirunews.lk/324806/ඩිල්ශාන්-මධුසංඛට-තරගාවලියම-අහිමි-වන-ලකුණු-චාමිකගේ-තොල-පැලෙයි",
       "Category": "Local News",
       "Parent URL": "https://www.hirunews.lk/local-news.php?pageID=608"
}