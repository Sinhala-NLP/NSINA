{
       "Source": "hirunews",
       "Timestamp": "Friday, 23 June 2017 - 17:07",
       "Headline": "සරසවි සිසුන්ට පහරදීමේ සිද්ධිය ගැන පාර්ලිමේන්තු විවාදය ඇරඹේ",
       "News Content": "සරසවි සිසුන්ට පහරදීමේ සිද්ධිය සම්බන්ධයෙන් සහ රජයේ වෛද්‍ය නිලධාරීන්ගේ සංගමය ක්‍රියාත්මක කර ඇති වර්ජනය පිළිබඳව ඒකාබද්ධ විපක්ෂය ඉල්ලා සිටි කල්තැබීමේ යෝජනාව පිළිබඳ විවාදය මේ වනවිට පාර්ලිමේන්තුවේ ආරම්භ වී තිබෙනවා.\nඅද පාර්ලිමේන්තුව රැස්වූ අවස්ථාවේදී ඊට අදාළව කාලය වෙන් කිරීම සම්බන්ධයෙන් අදහස් හුවමාරු වූ අතර, එහිදී කතානායකවරයා කියා සිටියේ ඒ සඳහා අවශ්‍ය කාලය අද දිනය තුළ ලබාදිය හැකි බවයි.\nමේ සම්බන්ධයෙන් වන විවාදය පාර්ලිමේන්තුවේ ඊයේ පැවැත්වීමට නියමිතව තිබූ අතර, යෝජනාව ඉදිරිපත් කිරීම සදහා පාර්ලිමේන්තු මන්ත්‍රී දිනේෂ් ගුණවර්ධන අදාළ අවස්ථාවේදී සභා ගර්භයේ රැඳී නොසිටීම හේතුවෙන් මූලාසනය තීරණය කළේ පාර්ලිමේන්තුව අද උදෑසන 10 දක්වා කල් තැබීමටයි.",
       "URL": "https://www.hirunews.lk/164266/සරසවි-සිසුන්ට-පහරදීමේ-සිද්ධිය-ගැන-පාර්ලිමේන්තු-විවාදය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4455"
}