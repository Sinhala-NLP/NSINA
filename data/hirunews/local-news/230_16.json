{
       "Source": "hirunews",
       "Timestamp": "Wednesday, 28 June 2023 - 10:55",
       "Headline": "කොළඹ කොටුව හා යාපනය අතර සෘජු දුම්රිය ධාවනය ජූලි මස 15 සිට ආරම්භ වෙයි",
       "News Content": "යාපනය හා කොළඹ කොටුව අතර දුම්රිය ධාවනය ජූලි මස 15 දා සිට යළි ආරම්හ කරණ බව දුම්රිය දෙපාර්තමේන්තුව 27 දා නිවේදනය කොට තිබෙනවා.\nඋතුරු දුම්රිය මාර්ගයේ ප්‍රතිසංස්කරණ කටයුතු නිසා මෙතෙක් කොළඹ සිට දුම්රිය ධාවනය පසුගිය ජනවාරී මස 5 වෙනිදා සිට අනුරාධපුරයට පමණක් සීමා වී තිබුණා.\nඉන්දීය ණය ආධාර මත උතුරු දුම්රිය මාර්ගය ප්‍රතිසංස්කරණය කිරීම මහව සිට ඕමන්ත දක්වා සිදු කිරීමට නියමිතව ඇති නමුත් ඉදිරි කාලයේදී දැඩි වර්ෂා\nකාලයක් එළඹෙන බැවින් අනුරාධපුරයේ සිට මහව දක්වා වූ දුම්රිය මාර්ග කොටස ප්‍රතිසංස්කරණය කිරීම ලබන වර්ෂයේ ජනවාරී මාසය දක්වා තාවකාලිකව කල් දමා තිබෙනවා.\nදැනට අනුරාධපුරයේ සිට ඕමන්ත දක්වා වූ දුම්රිය මාර්ග කොටස සම්පූර්ණයෙන්ම ප්‍රතිසංස්කරණය කොට අවසන් නිසා කොළඹ කොටුව හා යාපනය අතර දුම්රිය ධාවනය ජූලි මස 15 වෙනිදා සිට ආරම්හ කිරීමට දුම්රිය දෙපාර්තමේන්තුව තීරණය කොට තිබෙනවා.",
       "URL": "https://www.hirunews.lk/339336/කොළඹ-කොටුව-හා-යාපනය-අතර-සෘජු-දුම්රිය-ධාවනය-ජූලි-මස-15-සිට-ආරම්භ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=230"
}