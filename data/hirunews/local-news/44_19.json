{
       "Source": "hirunews",
       "Timestamp": "Friday, 08 September 2023 - 8:42",
       "Headline": "භූමදානය කර තිබූ දරුවෙකුගේ දේහය අතුරුදන්",
       "News Content": "රාසේන්ද්‍රාකුලම් පොදු සුසාන භූමියේ භූමදානය කර තිබූ අවුරුදු දෙකක් වයසැති දරුවෙකුගේ දේහය අතුරුදන් වී ඇති බවට එම දරුවාගේ මව විසින් නෙලුක්කුලම පොලීසිය වෙත  පැමිණිලි කර තිබෙනවා.\nපසුගිය මස විසිපස් වැනිදා නිවසේ තිබූ ජල ටැංකියට වැටීමෙන් මෙම දරුවා මියගොස් ඇති බව වාර්තා වෙනවා.\nපසුගිය මස 26 වැනිදා  දරුවාගේ  මෘත දේහය භූමදානය කර තිබෙනවා.පොලිස් නිලධාරීන් විසින් එම ස්ථානය පරීක්ෂා කිරීමෙන් අනතුරුව කැණීමක් සිදු කර ඇති බවට  සාක්ෂි සාධක හමුවූ බව පොලීසිය පවසනවා.\nනෙලුක්කුලම පොලිසිය දරුවාගේ දේහය සොයා විමර්ශන ආරම්භ කර තිබෙන බව පොලීසිය අනාවරණය කරනවා.",
       "URL": "https://www.hirunews.lk/347543/භූමදානය-කර-තිබූ-දරුවෙකුගේ-දේහය-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=44"
}