{
       "Source": "hirunews",
       "Timestamp": "Monday, 03 July 2023 - 14:30",
       "Headline": "පොලී රහිත ශිෂ්‍ය ණය යෝජනා ක්‍රමයට අයදුම් කිරීම හෙට සිට",
       "News Content": "පොලී රහිත ශිෂ්‍ය ණය යෝජනා ක්‍රමය යටතේ උසස් අධ්‍යාපනය ලැබීම සඳහා අයදුම් කිරීමට හෙට සිට අවස්ථාව උදාවන බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nඒ අනුව 2019, 2020 සහ 2021 වසරවල උසස් පෙළ හැදෑරූ සිසුන් සඳහා පෞද්ගලික විශ්වවිද්‍යාල තුළ ඉගෙනුම ලැබීමට මෙම ණය යෝජනා ක්‍රමය යටතේ අවස්ථාව සැළසෙනු ඇති.\nමෙහිදී රැකියා අභිමුඛ පාඨමාලා සඳහා වැඩි අවස්ථාව සැළසෙන අතර, ලබන අගෝස්තු 7 වනදා දක්වා මේ සඳහා ඉල්ලුම් කිරීමට හැකි බවයි රුවන්වැල්ල ප්‍රදේශයේ ඊයේ පැවති වැඩසටහනකින් අනතුරුවයි මුදල් රාජ්‍ය අමාත්‍ය රංජිත් සියඹලාපිටිය කියා සිටියේ.",
       "URL": "https://www.hirunews.lk/339862/පොලී-රහිත-ශිෂ්‍ය-ණය-යෝජනා-ක්‍රමයට-අයදුම්-කිරීම-හෙට-සිට",
       "Category": "Local News",
       "Parent URL": "https://www.hirunews.lk/local-news.php?pageID=217"
}