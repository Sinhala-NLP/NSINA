{
       "Source": "hirunews",
       "Timestamp": "Sunday, 23 July 2023 - 11:09",
       "Headline": "වත්මන් ආර්ථික ප්‍රතිසංස්කරණ දිගු කාලීනව ක්‍රියාත්මක විය යුතුයි - මුදල් රාජ්‍ය ඇමති කියයි",
       "News Content": "වර්තමානයේ සිදුකරනු ලබන ආර්ථික ප්‍රතිසංස්කරණ අනාගත කිසිදු රජයක් විසින් ආපසු හැරවීමට කටයුතු නොකරනු ඇති බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nරටක මූල්‍ය විනය සහ විනිවිදභාවය පවත්වාගෙන යාම සඳහා රජය සිදුකරන වේගවත් සහ දුෂ්කර ප්‍රතිසංස්කරණ අනාගත තිරසාර ආර්ථිකයක් වෙනුවෙන් අත්‍යාවශ්‍ය බවයි කොළඹ රබර් වෙළදුන්ගේ සම්මේලනයේ 104 වන වාර්ෂික රැස්වීම අමතමින් අමාත්‍යවරයා පෙන්වා දුන්නේ.\nඑමෙන්ම ලබන වසරේදී ශ්‍රී ලංකාව, සියයට 1 යි දශම 5 ත් - 2 යි දශම 5 ත් අතර ආර්ථික වර්ධනයකට ලඟා වනු ඇති බවට අපේක්ෂා කරන බවද මුදල් රාජ්‍ය අමාත්‍ය ෂෙහාන් සේමසිංහ වැඩිදුරටත් ප්‍රකාශ කළා.",
       "URL": "https://www.hirunews.lk/342208/වත්මන්-ආර්ථික-ප්‍රතිසංස්කරණ-දිගු-කාලීනව-ක්‍රියාත්මක-විය-යුතුයි-මුදල්-රාජ්‍ය-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=159"
}