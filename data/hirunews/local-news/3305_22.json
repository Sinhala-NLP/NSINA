{
       "Source": "hirunews",
       "Timestamp": "Wednesday, 12 June 2019 - 8:28",
       "Headline": "රිෂාඩ්, සාලිට සහ හිස්බුල්ලාට එරෙහිව පැමිණිලි ඉදිරිපත් කිරීමට දුන් කාලය අදින් අවසන්",
       "News Content": "හිටපු අමාත්‍ය රිෂාඩ් බදියුදීන්ට සහ හිටපු ආණ්ඩුකාරවරුන් වන අසාද් සාලිට මෙන්ම එම්.එල්.ඒ.එම්. හිස්බුල්ලාට එරෙහිව පැමිණිලි භාර ගැනීම අදින් අවසන් බව පොලිස් මාධ්‍ය ප්‍රකාශක කාර්යාලය සඳහන් කළා.\nඒ අනුව ඔවුන්ට එරෙහිව තවත් පැමිණිලි ඇත්නම් පෙරවරු 8 සිට පස්වරු 4 දක්වා අද දිනයේත් ඒ සඳහා පත් කළ කමිටුවට ඉදිරිපත් කළ හැකියි.\nඊයේ දිනය වන විට පැමිණිලි 11ක් එම කමිටුවට ලැබී තිබූ අතර, ඉන් 7ක් හිටපු අමාත්‍ය රිෂාඞ් බදියුදීන්ට එරෙහිවයි ඉදිරිපත්ව ඇත්තේ.\nහිටපු ආණ්ඩුකාරවරුන් වන අසාද් සාලිට සහ එම්.එල්.ඒ.එම් හිස්බුල්ලාට එරෙහිව පිළිවෙලින් පැමිණිලි 3ක් සහ එක් පැමිණිල්ලක් ඉදිරිපත්ව තිබෙනවා.",
       "URL": "https://www.hirunews.lk/218227/රිෂාඩ්-සාලිට-සහ-හිස්බුල්ලාට-එරෙහිව-පැමිණිලි-ඉදිරිපත්-කිරීමට-දුන්-කාලය-අදින්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3305"
}