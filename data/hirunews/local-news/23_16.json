{
       "Source": "hirunews",
       "Timestamp": "Sunday, 17 September 2023 - 23:45",
       "Headline": "ඉන්දීය රාමේස්වරන් ධීවරයෝ වර්ජනයක",
       "News Content": "ශ්‍රී ලංකා නාවික හමුදාව විසින් අත් අඩංගුවට ගෙන සිටින ඉන්දීය ධීවරයින් වහාම නිදහස් කරණ ලෙස ඉල්ලමින් රාමේස්වරන් ධීවරයෝ 16 දා සිට වර්ජනයක නිරත වී සිටින බව සඳහන් වෙනවා.\nඉන්දීය රාමේස්වරන් ධීවරයෝ මුහුදු යාමෙන් වැළකී ඔවුන්ගේ යාත්‍රා වෙරළේ නවතා මෙම වර්ජනය දියත් කොට තිබෙනවා.\nශ්‍රී ලංකා නාවික හමුදාව විසින් පසුගිය 13 දා රාත්‍රියේ ඉන්දීය ධීවරයින් 17 දෙනෙකු අත්අඩංගුවට ගෙන ඇති අතර ඔවුන්ගෙන් රාමේෂ්වරම් ප්‍රදේශයේ පුද්ගලයින් 8 දෙනෙකු රාමේස්වරන් ධීවරයින් වන අතර ඉතිරි 9 දෙනා පුදුකෝට්ටේ ධීවරයෝයි.\nමෙම ධීවරයින් පැමිණි යාත්‍රා පහක් නාවික හමුදා බාරයේ ඇති අතර රාමේස්වරන් ධීවරයෝ ඔවුන්ගේ වර්ජනය තුළින් ඉල්ලා සිටින්නේ එම යාත්‍රාද නිදහස් කරන ලෙසයි.\n2023 වසරේ මේ දක්වා ශ්‍රී ලංකා නාවික හමුදාව විසින් ඉන්දීය ධීවරයින් 110 දෙනෙකු හා ඔවුන්ට අයත් යාත්‍රා 7 ක් අත් අඩංගුවට ගෙන ඇති අතර ධීවරයින්ගෙන් නඩු විභාග කළ පිරිස නිදහස් කරන ලද නමුත් ඔවුන්ට අයත් යාත්‍රා නිදහස් නොකළ බවද රාමේස්වරන් ධීවරයෝ කියා සිටිනවා.",
       "URL": "https://www.hirunews.lk/348598/ඉන්දීය-රාමේස්වරන්-ධීවරයෝ-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=23"
}