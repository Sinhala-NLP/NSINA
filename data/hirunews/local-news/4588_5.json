{
       "Source": "hirunews",
       "Timestamp": "Thursday, 30 March 2017 - 12:54",
       "Headline": "වගා හානි නොදුන්නොත් ගොවීන් මහපාරේ",
       "News Content": "පැවති නියං තත්ත්වය හේතුවෙන් වගා හානි වූ ගොවීන්ට රජය විසින් ලබාදෙන බවට තීරණය කළ වන්දි මුදල් එළඹෙන සිංහල - හින්දු අලූත් අවුරුද්දට පෙර ලබාදෙන ලෙස සමස්ත ලංකා ගොවිජන සම්මේලනය ඉල්ලීමක් කරනවා.\nඑසේ නොමැතිවුවහොත් විරෝධතා ක්‍රියාමාර්ගයකට එළඹෙන බවයි දඹුල්ලේ ඊයේ පැවති මාධ්‍ය හමුවකට එක්වෙමින් එහි ජාතික සංවිධායක නාමල් කරුණාරත්න කියා සිටියේ.\nඑළවළු අලෙවිය සහ නිෂ්පාදන වියදම සම්බන්ධයෙන් පවතින අර්බුදය පිළිබඳව ද රජයේ අවධානය යොමුකරවීම සඳහා එළවළු වර්ග කිහිපයක් ද මෙම මාධ්‍ය හමුවට රැගෙනවිත් තිබුණා.\nඑළවළු මිලදී ගැනීම සඳහා නිසි ප්‍රතිපත්තියක් නොමැතිවීම හේතුවෙන් එළවළු විශාල ප්‍රමාණයක් අපතේ යන බවයි ඔවුන් වැඩිදුරටත් පෙන්වා දුන්නේ.",
       "URL": "https://www.hirunews.lk/158102/වගා-හානි-නොදුන්නොත්-ගොවීන්-මහපාරේ",
       "Category": "Local News",
       "Parent URL": "https://www.hirunews.lk/local-news.php?pageID=4588"
}