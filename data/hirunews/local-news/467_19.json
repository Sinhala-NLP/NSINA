{
       "Source": "hirunews",
       "Timestamp": "Sunday, 19 March 2023 - 8:20",
       "Headline": "කොටහේනේ වෙඩි තැබීමක්",
       "News Content": "කොටහේන - පරමානන්ද මාවතේ ඊයේ (18) පස්වරු 6.30 ට පමණ සිදුවූ වෙඩි තැබීමකින් පුද්ගලයෙකු තුවාල ලැබුවා.\nඔහු ප්‍රතිකාර සඳහා ඇතුළත් කළේ කොළඹ ජාතික රෝහලටයි.\nරෝහල් ප්‍රකාශකයෙකු කියා සිටියේ වෙඩි වැදුණු 40 හැවිරිදි එම ප්‍රදේශයේ ම පදිංචි පුද්ගලයා දැඩි සත්කාර ඒකකයේ ප්‍රතිකාර ලබන බවයි.\nසිද්ධියට හේතුව මෙතෙක් අනාවරණ වී නොමැති අතර, මෙම පුද්ගලයා ඔහුට අයත් ත්‍රීරෝද රථ අළුත්වැඩියා කරන ස්ථානයක සිටියදීයි වෙඩි ප්‍රහාරයට ලක්ව ඇත්තේ.\nයතුරුපැදියකින් පැමිණි දෙදෙනකු විසින් මෙම වෙඩි තැබීම සිදුකර පළාගොස් තිබුණා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහල් තල්දූව සඳහන් කළේ සැකකරුවන් හඳුනා ගැනීම සඳහා පරීක්ෂණ ක්‍රියාත්මක බවයි.",
       "URL": "https://www.hirunews.lk/330322/කොටහේනේ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=467"
}