{
       "Source": "hirunews",
       "Timestamp": "Friday, 13 October 2017 - 17:14",
       "Headline": "ටැම්පිට විහාර සංරක්ෂණයට ජනපතිගෙන් උපදෙස්",
       "News Content": "බෞද්ධ විහාර සම්ප්‍රදායේ සුවිශේෂ නිර්මාණයක් වන ටැම්පිට විහාරවල සංරක්ෂණ කටයුතු වෙනුවෙන් විශේෂ වැඩපිළිවෙලක් ක්‍රියාවට නැංවීමට ජනාධිපති මෛත්‍රීපාල සිරිසේන අදාළ අංශ වෙත උපදෙස් ලබාදී තිබෙනවා.\nඒ, ජනාධිපති කාර්යාලයේ අද පැවැති සාකච්ඡාවකදියි.\nමෙරට ටැම්පිට විහාර 204ක් මේ වන විට හඳුනාගෙන ඇති අතර, ඉන් 6ක සංරක්ෂණ කටයුතු දැනට නිමා වී තිබෙනවා.\nමේ අතර, තවත් ටැම්පිට විහාර 85ක සංරක්ෂණ කටයුතු සිදුවන අතර ඒ සඳහා අවශ්‍ය මානව සම්පත සහ මූල්‍ය ප්‍රතිපාදන නොඅඩුව ලබාදෙන ලෙසටයි බලධාරීන්ට උපදෙස් ලබාදී ඇත්තේ.",
       "URL": "https://www.hirunews.lk/173412/ටැම්පිට-විහාර-සංරක්ෂණයට-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4273"
}