{
       "Source": "hirunews",
       "Timestamp": "Thursday, 24 January 2019 - 6:45",
       "Headline": "ඉන්දියාවෙන් ගෙන්වූ නව දුම්රිය 30 වනදා සිට ධාවනයේ",
       "News Content": "ඉන්දියාවෙන් මෙරටට ගෙන්වූ නව ද්විත්ව බලවේග කට්ටල දුම්රිය ලබන 30 වනදා සිට උත්තරදේවී නමින් කොළඹ සහ කන්කසන්තුරේ දක්වා ධාවනයට එක් කෙරෙනවා.\nඑහි පරීක්ෂණ ධාවනය ලබන 27 වනදා පෙරවරු 6 ට ප්‍රවාහන අමාත්‍යවරයාගේ ප්‍රධානත්වයෙන් සිදු කිරීමට නියමිතයි.\nලබන 30 වනදා සිට උත්තරදේවී නමින් මෙම දුම්රිය සෑම දිනකම පෙරවරු 10.45 ට කොළඹ කොටුවෙන් කන්කසන්තුරේ බලා ධාවනය කෙරෙනු ඇති.\nමේ අතර ඉදිරියේදී තවත් නව ද්විත්ව බලවේග කට්ටල 5 ක් ඉන්දියාවෙන් ආනයනය කිරීමට නියමිත අතර චීනයෙන්ද තවත් නව ද්විත්ව බලවේග කට්ටලයක් මෙරටට ගෙන්වීමට කටයුතු කරන බවයි දුම්රිය සාමාන්‍යාධිකාරී ඩිලන්ත ප්‍රනාන්දු සඳහන් කළේ.",
       "URL": "https://www.hirunews.lk/208899/ඉන්දියාවෙන්-ගෙන්වූ-නව-දුම්රිය-30-වනදා-සිට-ධාවනයේ",
       "Category": "Local News",
       "Parent URL": "https://www.hirunews.lk/local-news.php?pageID=3538"
}