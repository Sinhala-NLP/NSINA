{
       "Source": "hirunews",
       "Timestamp": "Sunday, 27 September 2020 - 10:25",
       "Headline": "ICC මූලස්ථානය කොරෝනා නිසා තාවකාලිකව වැසේ",
       "News Content": "ඩුබායි හි පිහිටි ජාත්‍යන්තර ක්‍රිකට් සම්මේලන මූලස්ථානයේ කාර්ය මණ්ඩල සාමාජිකයන් කිහිපදෙනෙකුට කොරෝනා වෛරසය ආසාදනය වී ඇති බව වාර්තාවනවා.\nමේ නිසා එක්සත් අරාබි එමීර් රාජ්‍යයේ සෞඛ්‍ය රෙගුලාසිවලට අනුකූලව එහි කාර්යමණ්ඩලය ස්වයං නිරෝධායනයට ලක් කෙරෙන බව  විදෙස් වාර්තා සඳහන් කළා.\nඒ අනුව ඩුබායි හි අයි.සී.සී. මූලස්ථානය දින කිහිපයක් තාවකාලිකව වසා දැමීමට පියවර ගැනෙනවා.\nඑහි කටයුතු නැවත ආරම්භවනු ඇත්තේ සම්පූර්ණ පරිශ්‍රය පූර්ණ විෂබීජානුහරණයට ලක් කිරීමෙන් අනතුරුවයි.\nකෙසේ නමුත් ඩුබායි හි අයි.සී.සී. පුහුණු ක්‍රීඩාංගණය අයි.පී.එල්. කණ්ඩායම්වල පුහුණුව සඳහා සුරක්ෂිත බවයි දැනුම්දී ඇත්තේ.\nමේ වනවිට අයි.පී.එල්. තරගාවලිය එක්සත් අරාබි එමීර්  රාජ්‍යයේ ඩුබායි, සාජා සහ අබුඩාබි හිදී පැවැත්වෙන්නේ ඉන්දියාවේ කොරෝනා වසංගතය උත්සන්නව පැවතීම හේතුවෙන්.",
       "URL": "https://www.hirunews.lk/251206/icc-මූලස්ථානය-කොරෝනා-නිසා-තාවකාලිකව-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2427"
}