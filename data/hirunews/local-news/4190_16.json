{
       "Source": "hirunews",
       "Timestamp": "Saturday, 02 December 2017 - 13:50",
       "Headline": "චීන අවන්හල්වලට ඉබ්බන් සැපයූ සැකකරුවන් දෙදෙනෙකු පොලිස් දැලේ",
       "News Content": "චීන අවන්හල් සඳහා කිරි ඉබ්බන් සහ ගල් ඉබ්බන් සැපයූ සැකකරුවන් දෙදෙනෙකු අත්අඩංගුවට ගෙන තිබෙනවා.\nපුත්තලම - මානතිව් ප්‍රදේශයේ සිට ත්‍රිරෝද රථයකින් මෙම ඉබ්බන් ප්‍රවාහනය කරමින් සිටියදී පුත්තලම කොට්ඨාශ විෂ මත්ද්‍රව්‍ය ඒකකයේ නිලධාරීන් විසින් සැකකරුවන් අත්අඩංගුවට ගෙන ඇති බවයි පොලීසිය සඳහන් කළේ.\nඔවුන්ගෙන් සිදුකළ ප්‍රශ්න කිරීම්වලදී හෙළි වී ඇත්තේ මෙම ඉබ්බන් මානතිව් සහ ඒ අවට ප්‍රදේශවලින් අල්ලාගෙන ඉහළ මිලකට චීන අවන්හල් වෙත අලෙවි කිරීමට ගෙන යන බවයි.",
       "URL": "https://www.hirunews.lk/177439/චීන-අවන්හල්වලට-ඉබ්බන්-සැපයූ-සැකකරුවන්-දෙදෙනෙකු-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4190"
}