{
       "Source": "hirunews",
       "Timestamp": "Friday, 15 September 2017 - 18:57",
       "Headline": "ලේඛකයින් සහ පොත් ප්‍රකාශකයින් දිරිමත් කිරීමට ජනපතිගෙන් නව වැඩපිළිවෙලක්",
       "News Content": "ලේඛකයින් සහ පොත් ප්‍රකාශකයින් දිරිමත් කිරීමට නව වැඩ පිලිවෙලක් ක්‍රියාවට නංවන බව ජනාධිපති මෛත්‍රීපාල සිරිසේන පවසනවා.\nකොළඹ - බණ්ඩාරනායක ජාත්‍යන්තර සම්මන්ත්‍රණ ශාලාවේ අද ආරම්භ වූ ජාත්‍යන්තර පොත් ප්‍රදර්ශනයේ සමාරම්භක උත්සවයට එක්වෙමිනුයි ජනාධිපතිවරයා  මෙම අදහස් පල කළේ.\nමේ අතර, ජනාධිපති මෛත්‍රීපාල සිරිසේන, ජනාධිපති ධුරය දක්වා පැමිණි ගමන් මග දියණියකගේ ඇසින් කියවෙන ‘‘ජනාධිපති තාත්තා’’ ග්‍රන්ථය අද පෙරවරුවේ එළිදැක්වුණා.\nඒ, ජනාධිපති මෛත්‍රීපාල සිරිසේන, අග්‍රාමාත්‍ය රනිල් වික්‍රමසිංහ ඇතුළු මැතිඇමතිවරුන් පිරිසකගේ ද සහභාගීත්වයෙන් බණ්ඩාරනායක සම්මන්ත්‍රණ ශාලාවේදීයි.\nජනාධිපති මෛත්‍රීපාල සිරිසේනගේ වැඩිමහල් දියණිය වූ චතුරිකා සිරිසේන විසින් රචිත මෙම ග්‍රන්ථයේ සිය පියාගේ ප්‍රාදේශීය දේශපාලන දිවියේ සිට ජනාධිපති ධුරය දක්වා පැමිණි ගමන් මග සහ ඇය ලැබූ අත්දැකීම් විස්තර කර තිබෙනවා.",
       "URL": "https://www.hirunews.lk/171027/ලේඛකයින්-සහ-පොත්-ප්‍රකාශකයින්-දිරිමත්-කිරීමට-ජනපතිගෙන්-නව-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=4320"
}