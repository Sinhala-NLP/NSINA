{
       "Source": "hirunews",
       "Timestamp": "Wednesday, 03 November 2021 - 7:43",
       "Headline": "සිමෙන්ති හිඟය සති 3කින් අවසන් වන ලකුණු",
       "News Content": "සිමෙන්ති ආනයනකරුවන්ද ඊයේ මුදල් අමාත්‍ය බැසිල් රාජපක්ෂ හමු වූ අතර, එම අවස්ථාවට එක්ව සිටි සිමෙන්ති සමාගමක නියෝජිතවරයෙකු කියා සිටියේ, තවත් සති 3ක් හෝ මාසයක් ඇතුළත සිමෙන්ති හිඟය මඟ හැරෙණු ඇති බවයි.\nමේ අතර ලිට්රෝ සමාගමට අයත් ගෑස් මෙට්‍රික් ටොන් 4,000ක් රැගත් නෞකාවක් කොළඹ වරායට පැමිණ තිබෙනවා.\nඑම සමාගම නිවේදනයක් නිකුත් කරමින් සඳහන් කළේ, ඒ අනුව දිවයින පුරා ගෑස් බෙදාහැරීමේ කටයුතු මේ වනවිට ආරම්භ වී ඇති බවයි.\nමේ වනවිටත් දිවයිනේ බොහෝ ප්‍රදේශවලින් ගෑස් හිඟයක් පවතින බවට වාර්තා වනවා.\nමේ අතර මෙතෙක් සීනි සඳහා පැවති පාලන මිල ඉවත් කිරීමට රජය තීරණය කර තිබෙනවා.\nඒ අනුව සුදු සීනි කිලෝවක් සඳහා පැවති  රුපියල් 122ක සහ දුඹුරු සීනි සඳහා පැවති රුපියල් 125ක පාලන මිල ඉවත් කරමින් ඉදිරියේදී ගැසට් නිවේදනයක් නිකුත් කිරීමට නියමිත බවයි වාර්තාවන්නේ.\nසහල් ආනයනය සදහා පෞද්ගලික අංශයට අවසර ලබාදීමට රජය තීරණය කර තිබෙනවා.\nඒ, මුදල් අමාත්‍ය බැසිල් රාජපක්ෂ සහ අත්‍යාවශ්‍ය භාණ්ඩ ආනයනකරුවන් අතර ඊයේ පැවති සාකච්ඡාවකදියි.\nඑමෙන්ම දැනට වරායෙහි සිර වී ඇති පරිප්පු, සීනි, අල, ලූනු ඇතුළු අනෙකුත් අත්‍යවශ්‍ය භාණ්ඩ ඇතුලත් බහලුම් 976ක් නිදහස් කරගැනීමට අවශ්‍ය ඩොලර් ලබාදීමට මුදල් අමාත්‍ය බැසිල් රාජපක්ෂ එකඟ වූ බව සීනි ආනයනකරුවන්ගේ සංගමය ප්‍රකාශ කළා.\nඒ අනුව ඇමරිකානු ඩොලර් මිලියන 16ක මුදලක් ඒ සඳහා වෙන් කෙරෙන බවයි මුදල් අමාත්‍යවරයා සමඟ ඊයේ පැවති සාකච්ඡාවකින් අනතුරුව එම සංගමයේ ප්‍රකාශකයෙකු කියා සිටියේ.",
       "URL": "https://www.hirunews.lk/286842/සිමෙන්ති-හිඟය-සති-3කින්-අවසන්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1588"
}