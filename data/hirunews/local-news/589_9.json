{
       "Source": "hirunews",
       "Timestamp": "Friday, 20 January 2023 - 19:21",
       "Headline": "හිරු ස්ටාර් සීසන් 03 අවසන් සටනට නෙළුම් පොකුණ හැඩවෙයි (වීඩියෝ)",
       "News Content": "අතිශය සජීවී රියැලිටිකරණ අත්දැකීම් තුළින් ප්‍රේක්ෂක හදවත් තුළ නොමැකෙන සුන්දර මතක සටහන් තැබූ හිරු ස්ටාර් සීසන් 3 තරගාවලියේ අවසන් මහා තරගය සඳහා මේ වනවිට (20) සියළු කටයුතු සූදානම්.\nඒ අනුව හෙට (21) පස්වරු 06 සිට නෙලු‍ම් පොකුණ රඟහල පරිශ්‍රයේදී ඇරඹෙන හිරු ස්ටාර් අවසන් මහා තරඟයේ සොඳුරු අත්දැකීම් දැකබලාගැනීමේ අවස්ථාව ප්‍රේක්ෂක ඔබ සැමට හිමිවනවා.\nමෙවර අවසන් මහා තරඟයේ කිරුළ වෙනුවෙන් සචිනි තාරුකා, අමීෂ මිනෝල්, සහන් ප්‍රබුද්ධ සමගින් ජීවන් චන්දිම තරඟ වැදීමට නියමිතයි.\nමෙරට ටෙලිවිශන් රියැලිටිකරණය ජාත්‍යන්තර ප්‍රමිතියට ඔසවා තැබූ ප්‍රමුඛයා, හිරු ස්ටාර් හෙට සනිටුහන් කරන්නේ ශ්‍රී ලංකාවේ පළමු ගායන රියැලිටි අත්දැකීමේ තෙවන විප්ලවයේ රජ දැක්මයි.\nනූතන ජාත්‍යන්තර ප්‍රමිතීන් සමඟ කරට කර සිටිමින් ලොව අති නවීනතම ශබ්ද, කැමරා සහ ආලෝකකරණ තාක්ෂණයෙන් බලගැන්වුණු හිරු ස්ටාර් දැවැන්ත වේදිකාවේ හෙට රාත්‍රියේ තරගවදින්නේ අතිශය තරඟකාරිත්වයෙන් හෙබි ප්‍රබල තරු හතරක්.\nවිශිෂ්ටත්වයේ ප්‍රවීණත්වය සහ ජනතා පරමාධිපත්‍ය මතින් මෙතෙක් ආ ගමන් මග හෙට දිනයේදී ජනතා පරමාධිපත්‍ය මත පමනක් 100%ක් තීරණය වෙද්දී හිරු ස්ටාර් සීසන් 3 කිරුළ තමන් සතු කරගැනීමේ භාග්‍ය හිමිකරගන්නා වාසනාවන්තයා කවුරුන් විය හැකිද?\nහෙට පස්වරු 7.30 සිට ඒ උත්කර්ෂවත් උණුසුම හිරු ටී.වී. හරහා විඳගන්නට හිරු ස්ටාර් සීසන් 3 අවසන් මහා තරගය සමඟ එක්වන ලෙස අප ප්‍රේක්ෂක ඔබ සැමට ඇරයුම් කරනවා.",
       "URL": "https://www.hirunews.lk/325526/හිරු-ස්ටාර්-සීසන්-03-අවසන්-සටනට-නෙළුම්-පොකුණ-හැඩවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=589"
}