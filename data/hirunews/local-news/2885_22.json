{
       "Source": "hirunews",
       "Timestamp": "Monday, 24 February 2020 - 10:41",
       "Headline": "පාර්ලිමේන්තුව සහ විශ්වවිද්‍යාල ප්‍රතිපාදන කොමිසම අතර ගිවිසුමක්",
       "News Content": "පාර්ලිමේන්තු ක්‍රියාවලිය පිළිබඳ ශාස්ත්‍රීය පර්යේෂණ ජාලයක් ස්ථාපනය කිරීම සඳහා ශ්‍රී ලංකා පාර්ලිමේන්තුව සහ විශ්වවිද්‍යාල ප්‍රතිපාදන කොමිසම අතර අවබෝධතා ගිවිසුමක් අත්සන් තැබීමට නියමිතයි.\nපාර්ලිමේන්තුවේ සන්නිවේදන දෙපාර්තමේන්තුව ප්‍රකාශ කළේ පාර්ලිමේන්තු මහලේකම් ධම්මික දසනායක සහ විශ්වවිද්‍යාල ප්‍රතිපාදන කොමිසම් සභාවේ සභාපති මහාචාර්ය සම්පත් අමරතුංගගේ සහභාගීත්වයෙන් හෙට පස්වරුවේ මෙම ගිවිසුමට අත්සන් තැබෙන බවයි.",
       "URL": "https://www.hirunews.lk/235096/පාර්ලිමේන්තුව-සහ-විශ්වවිද්‍යාල-ප්‍රතිපාදන-කොමිසම-අතර-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=2885"
}