{
       "Source": "hirunews",
       "Timestamp": "Wednesday, 27 September 2023 - 17:19",
       "Headline": "නිපා වෛරසය දරුවන්ට මාරාන්තිකයි",
       "News Content": "නිපා වෛරසය දරුවන් අතර බොහෝ සංකූලතා ඇති කරන බවත්, එය දරුවන්ට මාරාන්තික තත්ත්වයකට පවා හේතු විය හැකි බවත් ඉන්දියාවේ වෛද්‍ය විශේෂඥයන් අනතුරු අඟවනවා.\nනිපා වයිරසය ආසාදනය වීමෙන් පෙණහලුවලට සහ මොළයට හානි සිදුවිය හැකි අතර ආසාදනය බරපතළ වීම කෝමා තත්ත්වයට හෝ මරණයට\nපවා හේතු විය හැකි බවයි එම වෛද්‍ය විශේෂඥයන් සඳහන් කර සිටින්නේ.\nකෙසේ වෙතත් විදෙස් මාධ්‍ය වාර්තා කරන්නේ මේ සම්බන්ධ‍යෙන් මාපියන් විසින් අනුගමනය කළ යුතු දැඩි සෞඛ්‍ය ආරක්ෂක මාර්ගෝපදේශ මාලාවක් ද නිවේදනය කර තිබෙන බවයි.\nඑමෙන්ම නිපා වයිරසය වවුලන්ගෙන් ව්‍යාප්ත වන බවට පර්යේෂණ මගින් අනාවරණය වී ඇති බැවින් දරුවන්ට පිරිසුදු පලතුරු වර්ග ලබාදීමට මාපියන් සැලකිලිමත් විය යුතු බවයි කේරළ සෞඛ්‍ය බලධාරීන් ප්‍රකාශ කර තිබෙන්නේ.",
       "URL": "https://www.hirunews.lk/349565/නිපා-වෛරසය-දරුවන්ට-මාරාන්තිකයි",
       "Category": "Local News",
       "Parent URL": "https://www.hirunews.lk/local-news.php?pageID=3"
}