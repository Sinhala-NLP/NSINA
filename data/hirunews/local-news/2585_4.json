{
       "Source": "hirunews",
       "Timestamp": "Wednesday, 15 July 2020 - 10:15",
       "Headline": "නව නාවික හමුදාපති ලෙස වයිස් අද්මිරාල් නිශාන්ත උළුගේතැන්න පත්කර කෙරේ",
       "News Content": "මෙරට 24 වන නාවික හමුදාපතිවරයා ලෙස වයිස් අද්මිරාල් නිශාන්ත උළුගෙතැන්න පත් කර තිබෙනවා.\nජනාධිපති ගෝඨාභය රාජපක්ෂ විසින් මෙම පත් කිරීම සිදුකර ඇති අතර, අද උදෑසන නාවික හමුදා මූලස්ථානයේදී ඔහු සිය ධුරයේ වැඩ භාර ගත් බවයි නාවික හමුදා මාධ්‍ය ඒකකය සඳහන් කළේ.\nකොළඹ රාජකීය විද්‍යාලයේ ආදි ශිෂ්‍යයෙකු වන නිශාන්ත උළුගෙතැන්න නාවික හමුදාපතිවරයා ලෙස පත්වීමට පෙර නාවික හමුදාවේ මාණ්ඩලික ප්‍රධානියා ලෙස කටයුතු කළා.\nරණශූර, විශිෂ්ඨ සේවා විභූෂණ, උත්තම සේවා ආදි පදක්කම් ද හිමිකර ගත් ඔහු නාවික හමුදාවට බැඳී ඇත්තේ 1985 වසරේ ජනවාරි 7 වනදායි.\nමේ අතර මෙරට 23 වන නාවික හමුදාපති ලෙස කටයුතු කළ අද්මිරාල් පියල් ද සිල්වා අද (15) දිනයේ විශ්‍රාම ගැනීමට නියමිතයි.",
       "URL": "https://www.hirunews.lk/245544/නව-නාවික-හමුදාපති-ලෙස-වයිස්-අද්මිරාල්-නිශාන්ත-උළුගේතැන්න-පත්කර-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2585"
}