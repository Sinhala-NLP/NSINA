{
       "Source": "hirunews",
       "Timestamp": "Monday, 23 October 2017 - 14:08",
       "Headline": "ජනපති සමඟ සාකච්ජාවට ඒකාබද්ධයෙන් කොන්දේසි",
       "News Content": "ශ්‍රී ලංකා නිදහස් පක්ෂය නියෝජනය කරන සියලූම පාර්ලිමේන්තු මන්ත්‍රීවරුන් සහ ජනාධිපති මෛත්‍රිපාල සිරිසේන අතර හමුවක් ලබන මස 3 වනදා ජනාධිපති නිල නිවසේදී පැවැත්වීමට නියමිතයි.\nඑම සාකච්ඡාවට ඒකාබද්ධ විපක්ෂය නියෝජනය කරන නිදහස් පක්ෂ මන්ත්‍රීවරුන්ට ද ආරාධනා කරන බවයි නිදහස් පක්ෂයේ මහලේකම් අමාත්‍ය දුමින්ද දිසානායක හිරු ප්‍රවෘත්ති අංශයට ප්‍රකාශ කළේ.\nඒ අනුව, සාකච්ඡාවට සහභාගි වන ලෙස දන්වමින් ලිපි හෙට දිනයේදී තැපැල් කිරීමට කටයුතු කර ඇති බව ද මහලේකම්වරයා සදහන් කළා.\nකෙසේ වෙතත්, ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කෙහෙළිය රඹුක්වැල්ල හිරු ප්‍රවෘත්ති අංශයට සදහන් කළේ මෙම සාකච්ඡාවට සහභාගි වීමට නම් කොන්දේසි 3 ක් සපුරාලිය යුතු බවයි.\nඑක්සත් ජාතික පක්ෂය ප්‍රතිපත්තිවලින් තොරව සහ නිදහස් පක්ෂයේ පදනම යටතේ ඉදිරි පළාත් පාලන මැතිවරණයට ඉදිරිපත් වන්නේ නම් ඊට සහභාගි වන බව ඔහු කියා සිටියා.",
       "URL": "https://www.hirunews.lk/174201/ජනපති-සමඟ-සාකච්ජාවට-ඒකාබද්ධයෙන්-කොන්දේසි",
       "Category": "Local News",
       "Parent URL": "https://www.hirunews.lk/local-news.php?pageID=4257"
}