{
       "Source": "hirunews",
       "Timestamp": "Monday, 03 August 2020 - 10:35",
       "Headline": "මහවැලි ගඟේ දියනෑමට ගිය තරුණිය ජීවිතක්ෂයට තරුණයා දැඩිසත්කාර ඒකකයේ (වීඩියෝ)",
       "News Content": "කුරුණෑගල සිට මහියංගණය දක්වා විනෝද චාරිකාවක පැමිණි තරුණයෙක් හා තරුණියක් මහවැලි ගඟේ දියනෑමට ගොස් ඊයේ (02) පසවරුවේ දියේ ගිලීමෙන් තරුණිය ජීවිතක්ෂයට පත්වී තිබෙනවා.\nතරුණයා මහියංගණ මුලික රෝහලේ දැඩි සත්කාර ඒකකයේ ප්‍රතිකාර ලබන බවයි මහියංගණය පොලීසිය පවසන්නේ.\nමෙලෙස දියේ ගිලී ඇත්තේ වයස 18ක් වු කුරුණෑගල, කටුපොත හා තිරගම පදිංචි ඥාති තරුණයෙක් හා තරුණියක්.\nඅනතුර සිදුවන අවස්ථාවේ සිද්ධිය දුටු පිරිස් සහ මහියංගණ පොලිසියේ නිළධාරින් එක්ව දියේ ගිලී සිටි දෙදෙනා බේරා ගැනිමට දැඩි පරිශ්‍රමයක් දරා තිබෙනවා.\nපොලීසිය පවසන්නේ දියනෑමට සුදුසු නොවන, ස්ථානයක දිය නෑමට යාමෙන් මෙම අනතුර සිදුව ඇති බවයි.\nසිද්ධිය සම්බන්ධයෙන් මහියංගණ පොලීසිය වැඩිදුර පරික්ෂණ මෙහෙයවනවා.",
       "URL": "https://www.hirunews.lk/247025/මහවැලි-ගඟේ-දියනෑමට-ගිය-තරුණිය-ජීවිතක්ෂයට-තරුණයා-දැඩිසත්කාර-ඒකකයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2542"
}