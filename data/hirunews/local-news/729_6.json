{
       "Source": "hirunews",
       "Timestamp": "Thursday, 17 November 2022 - 7:37",
       "Headline": "චීනයට කෙසෙල් අපනයන ගිවිසුම කෘෂිකර්ම අමාත්‍යාංශයේ නො සැලකිල්ලෙන් අහිමි වෙයි",
       "News Content": "මසකට කෙසෙල් මෙටි්‍රක් ටොන් 2,000ක් අපනයනය කිරීම සඳහා චීනය සහ ශ්‍රී ලංකාව අතර අත්සන් කෙරුණු ගිවිසුමක් කෘෂිකර්ම දෙපාර්තමේන්තුවේ නොසැලකිල්ල හේතුවෙන් අහිමි වී ගොස් ඇති බවට තොරතුරු වාර්තා වනවා.\nදෙරට අතර ඇති කරගත් එම ගිවිසුමට අනුව කෙසෙල් වගා කරන ගොවීන් 150කගේ ජීවදත්ත චීන රජයට ලබා දී කෙසෙල් චීනයට අපනයනය කිරීමට යි සැලසුම් කර ඇත්තේ.\nඒ අනුව සතියකට කෙසෙල් මෙටි්‍රක් ටොන් 500 බැගින් මසකට ටොන් 2000ක කෙසෙල් චීනයට අපනයනය කිරිමට යි අවබෝධතා ගිවිසුමට අනුව සැලසුම් කර තිබුණේ.\nකෙසේ වෙතත්, කෘෂිකර්ම අමාත්‍යංශයේ නිසි අවධානය යොමු නොවීම හේතුවෙන් කෙසෙල් අපනයනය අහිමි වී ගිය බවයි එම අමාත්‍යාංශයේ හිටපු අතිරේක ලේකම්, ආචාර්ය එච්.එම්.සුබහීන්කෙන්ද හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/320566/චීනයට-කෙසෙල්-අපනයන-ගිවිසුම-කෘෂිකර්ම-අමාත්‍යාංශයේ-නො-සැලකිල්ලෙන්-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=729"
}