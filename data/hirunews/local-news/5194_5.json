{
       "Source": "hirunews",
       "Timestamp": "Wednesday, 27 January 2016 - 14:22",
       "Headline": "විග්නේෂ්වරන්ගෙන් 19 දෙනෙකුගෙන් කමිටුවක්",
       "News Content": "නව ආණ්ඩුක්‍රම ව්‍යවස්ථාවට යෝජනා ඉදිරිපත් කිරීම සදහා උතුරු පළාත් සභාව කමිටුවක් පත් කර තිබෙනවා.\nමන්ත්‍රීවරුන් 19 දෙනෙකුගෙන් යුත් එම කමිටුවේ සභාපති ධුරය හොබවනු ලබන්නේ පළාත් මහඇමති සී.වී. විග්නේෂ්වරන් විසින්. කමිටුවේ සිටින සාමාජිකයින් 19 දෙනාගෙන් 18 දෙනෙකු දෙමළ ජාතික සන්ධානය නියෝජනය කරන මන්ත්‍රීවරුන් වන අතර, එක්සත් ජනතා නිදහස් සන්ධානයේ මන්ත්‍රීවරයෙකු ද ඊට ඇතුළත්.\nඊයේ (26) පැවති පළාත් සභා රැස්වීමේදී මෙම කමිටුව නම් කර තිබෙනවා.\nමේ අතර, උතුර පළාත් මහඇමති සී.වී.විග්නේෂ්වරන් නායකත්වය දරන දෙමළ ජාතික සභාවද නව ව්‍යවස්ථාවට යෝජනා ඉදිරිපත් කිරීම සදහා සූදානම් වනවා.\nඑම යෝජනාවලිය මේ මස 31 වනදා එළිදැක්වීමට නියමිත බවයි වාර්තා වන්නේ.",
       "URL": "https://www.hirunews.lk/124845/විග්නේෂ්වරන්ගෙන්-19-දෙනෙකුගෙන්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=5194"
}