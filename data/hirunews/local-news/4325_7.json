{
       "Source": "hirunews",
       "Timestamp": "Wednesday, 13 September 2017 - 7:33",
       "Headline": "විදුලි සේවකයින් වැඩ වරයි",
       "News Content": "අද දහවල් 12 සිට පැය 48ක වර්ජනයක් ක්‍රියාත්මක කරන බව ලංකා විදුලිබල සේවක සංගමය පවසනවා.\nඑහි කැඳවුම්කරු රන්ජන් ජයලාල් මේ බව කියා සිටියේ කොළඹ ඊයේ පැවති ප්‍රවෘත්ති සාකච්ඡාවකට එක්වෙමින්.\nඒ සම්බන්ධයෙන් හිරු ප්‍රවෘත්ති අංශය විදුලිබල හා පුනර්ජනනීය බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධනගෙන් විමසීමක් කළා.\nඑහිදී ඔහු කියා සිටියේ මෙම වෘත්තීය ක්‍රියාමාර්ගය සාධාරණ නොවන බවයි.\nමේ අතර, දිවයින පුරා සිටින සියලුම මහජන සෞඛ්‍ය පරීක්ෂකවරුන් අද දිනයේ සංකේත වැඩවර්ජනයක් සිදුකිරීමට තීරණය කර තිබෙනවා.",
       "URL": "https://www.hirunews.lk/170770/විදුලි-සේවකයින්-වැඩ-වරයි",
       "Category": "Local News",
       "Parent URL": "https://www.hirunews.lk/local-news.php?pageID=4325"
}