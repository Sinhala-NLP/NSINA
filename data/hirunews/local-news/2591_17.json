{
       "Source": "hirunews",
       "Timestamp": "Sunday, 12 July 2020 - 16:46",
       "Headline": "මද්දකට හසුව සිට මුදාගත් කඳුකර දිවියා වැඩිදුර ප්‍රතිකාර සඳහා නල්ලතන්නිය වනජීවී කාර්යාලයට (වීඩියෝ/ඡායාරූප)",
       "News Content": "මද්දකට හසුව සිටි දිවියෙකු මුදාගැනීමට නල්ලතන්නිය වනජීවී නිලධාරීන් සමත්වී තිබෙනවා.\nමෙලෙස මුදා ගැනුනේ අද (12) අලුයම ගිනිගත්හේන, කෙනිල් වත්තේදී වන සතුන් දඩයම් කිරීමට යොදාගන්නා මද්දකට හසුව සිටි දිවියෙක්.\nඅවුරුදු 06 ක් පමණ වයසැති හොදින් වැඩුණු ගැහැණු සතෙකු වන මෙම දිවියා වැඩිදුර ප්‍රතිකාර සදහා නල්ලතන්නිය වනජිවී කාර්යාලයට රැගෙන ගොස් ඇති බවයි වාර්තා වන්නේ.\nමද්ද ඇටවූ බවට සැකපිට වතු කම්කරුවෙකු අත්අඩංගුවට ගත් බවයි පොලිසිය ප්‍රකාශ කළේ.",
       "URL": "https://www.hirunews.lk/245317/මද්දකට-හසුව-සිට-මුදාගත්-කඳුකර-දිවියා-වැඩිදුර-ප්‍රතිකාර-සඳහා-නල්ලතන්නිය-වනජීවී-කාර්යාලයට-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2591"
}