{
       "Source": "hirunews",
       "Timestamp": "Sunday, 10 September 2023 - 14:45",
       "Headline": "චැනල් 4 මගින් හෙළිකළ සියලු දෙනා අත්අඩංගුවට ගතයුතුයි - ආර්. සම්බන්ධන්",
       "News Content": "චැනල්-4 නාලිකාව මගින් විකාශනය කළ රූපවාහිනී වැඩ සටහනේ නම් ඉදිරිපත් වූ සියළුම දෙනා අත්අඩංගුවට ගෙන විධිමත් පරීක්ෂණයක් ඔවුන්ට එරෙහිව පැවැත්විය යුතු බව දෙමළ ජාතික සන්ධානයේ නායක ආර්. සම්බන්ධන් පවසනවා.\nමාධ්‍ය හමුවකට එක්වෙමින් අද (10) ඔහු කියා සිටියේ එවැනි පරීක්ෂණයකින් හා අත් අඩංගුවට ගැනීමකින් තොරව අගතියට පත් කිතුණු ජනතාවට කිසිම සාධාරණයක් ඉටු නොවන බවයි.\nරූපවාහිනී වැඩ සටහන තුළින් නම් කොට ඇති පිරිස අත් අඩංගුවට ගෙන පරීක්ෂණ පැවැත්වීම ජාත්‍යන්තරයේ මැදිහත්වීමක් මත සිදු විය යුතු බවත් රූපවාහි නාලිකාවෙන් මේ සම්බන්ධයෙන් තවත් අවශ්‍ය විස්තර ලබා ගත යුතු බවත් සම්බන්ධන්\nමන්ත්‍රීවරයා කියා සිටිනවා.\n2019 දී බලය ලබා ගැනීම සඳහා එක් පාර්ශ්වයක් විසින් මෙම ප්‍රහාරය සැලසුම් කර ඇති බවට සාමාන්‍ය මතයක්ද පවතින අතර ඒ පිළිබඳව වැඩි අවධානයක් යොමු විය යුතුව ඇතැයිද ඔහු කියා සිටිනවා.\n'‘චැනල් 4’ රූපවාහිනිය බොහෝ මූලාශ්‍ර සමඟින් ජාත්‍යන්තර ප්‍රජාවට පෙන්වා දී ඇත්තේ එයයි මේ සම්බන්ධයෙන් ජාත්‍යන්තර පරීක්ෂණයක් පැවැත්විය යුතු බවට මතයක් ද බොහෝ පාර්ශ්වවලින් ඉදිරිපත් වෙමින් පැවතීම ඉතා සාධනීය ක්‍රියාවලියකුයි'' යණුවෙන්ද සම්බන්ධන් මන්ත්‍රීවරයා මෙහිදී වැඩි දුරටත් සඳහන් කළේ.",
       "URL": "https://www.hirunews.lk/347796/චැනල්-4-මගින්-හෙළිකළ-සියලු-දෙනා-අත්අඩංගුවට-ගතයුතුයි-ආර්-සම්බන්ධන්",
       "Category": "Local News",
       "Parent URL": "https://www.hirunews.lk/local-news.php?pageID=40"
}