{
       "Source": "hirunews",
       "Timestamp": "Wednesday, 24 May 2023 - 19:22",
       "Headline": "අත්අඩංගුව ගත් රත්තරන් තමන්ගේ නොවන බව මන්ත්‍රී අලි සබ්‍රි රහීම් පවසයි (වීඩියෝ)",
       "News Content": "කටුනායක බණ්ඩාරනායක ගුවන් තොටුපොළේ විශේෂ අමුත්තන්ගේ පැමිණේමේ පර්යන්තයේ දී අත්අඩංගුවට ගත් රත්තරන් සහ ජංගම දුරකථන තොගය තමන්ට අයත් නොවන බව පාර්ලිමේන්තු මන්ත්‍රී අලි සබ්‍රි රහීම් අද (24) ප්‍රකාශ කළා.\nඅද (24) පාර්ලිමේන්තුවට පැමිණි අවස්ථාවේදී ඔහු මේ පිළිබඳව ප්‍රකාශ කර සිටියා.\nමහජන උපයෝගිතා කොමිසමේ සභාපති ජනක රත්නායක ඉවත් කිරීමේ යෝජනාව සම්බන්ධයෙන් පැවති පාර්ලිමේන්තු විවාදයෙන් අනතුරුව ඡන්ද විමසීමේදී එම යෝජනාවට විපක්ෂව ඡන්දය ප්‍රකාශ කිරීමට ද මන්ත්‍රීවරයා කටයුතු කර තිබුණා.\nරත්තරං සහ ජංගම දුරකථන තොගය සමඟ ඔහුව රේගුවේ අත් අඩංගුවට පත්වීම ගැන වැඩි දුරටත් අදහස් දැක්වූ මන්ත්‍රීවරයා පැවසුවේ එම භාණ්ඩ තොගය තම මිත්‍රයකුගේ වුවත් තමන්ට ඒ සමබන්ධයෙන් වරදකරු වීමට සිදු වූ බවයි.\nඅද (24) දින පාර්ලිමේන්තුවේ පැවති ඡන්ද විමසීමේදී මහජන උපයෝගිතා කොමිසමේ සභාපති ජනක රත්නායක ඉවත් කිරීමේ යෝජනාවේදී ඊට විපක්ෂව ඡන්දය ප්‍රකාශ කර සිටියේ \"මම අමාරුවේ වැටුන වෙලාවේ ජනාධිපති රනිල් වික්‍රමසිංහත්, අගමැති දිනේෂ් ගුණවර්ධනත් නොපැමිණි නිසා මම මේ යෝජනාවට විපක්ෂව ඡන්දය දුන්නා\" යනුවෙනි.",
       "URL": "https://www.hirunews.lk/336122/අත්අඩංගුව-ගත්-රත්තරන්-තමන්ගේ-නොවන-බව-මන්ත්‍රී-අලි-සබ්‍රි-රහීම්-පවසයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=319"
}