{
       "Source": "hirunews",
       "Timestamp": "Sunday, 29 October 2017 - 14:52",
       "Headline": "ගාල්ල - හිනිදුම ප්‍රදේශයේදී අවුරුදු 12ක දරුවෙක් ගෙල වැලලාගෙන මියයයි",
       "News Content": "ගාල්ල, හිනිදුම, ඕපාත ප්‍රදේශයේදී අවුරුදු 12ක දරුවෙකු ගෙල වැලලාගෙන මියගොස් තිබෙනවා.\nමෙලෙස මියගොස් ඇත්තේ ඕපාත මහා විද්‍යාලයේ 8වන වසරේ ඉගෙනුම ලැබූ සිසුවෙක්.\nපසුගිය 27 වනදා උදෑසන මෙම දරුවා සිය පියා සමඟ හිනිදුම නගරයට ගොස් ඇති අතර නැවත පැමිණෙන විටදී ෆයිඩ්රයිස් එකක් ගෙන දෙන ලෙස පියාගෙන් ඉල්ලා තිබෙනවා.\nඑම අවස්ථාවේ පියා විසින් එය ප්‍රතික්ෂේප කිරීම හේතුවෙන් නිවසට පැමිණි පසු එම දරුවා මෙලෙස සිය දිවි නසාගෙන ඇති බවයි වාර්තා වන්නේ.\nඑම අවස්ථාවේ පවුලේ සියලු දෙනා නිවසේ සිට ඇති අතර ඔහු කිසිවෙකුට නොදන්වා නිවස පිටුපස තිබූ මඩුවක ගෙල වැලලාගෙන ඇති බවයි අප වාර්තාකරු පැවසුවේ.\nමෙම දරුවාට අවුරුදු 11ක් පමණ වයසැති බාල සහෝදරයෙකුද සිටිනවා.\nදරුවාගේ මරණ පරික්ෂණය ඉකුත් 28 වනදා ගාල්ල, කරාපිටිය රෝහලේදී පවත්වා ඇති අතර එහිදී අනාවරනය වුණේ ගෙල වැලලාගෙන මියගොස් ඇති බවයි.\nසිදුවීම සම්බන්ධයෙන් හිනිදුම පොලිසිය මඟින් වැඩිදුර පරීක්ෂණ ක්‍රියාත්මකයි.",
       "URL": "https://www.hirunews.lk/174724/ගාල්ල-හිනිදුම-ප්‍රදේශයේදී-අවුරුදු-12ක-දරුවෙක්-ගෙල-වැලලාගෙන-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4246"
}