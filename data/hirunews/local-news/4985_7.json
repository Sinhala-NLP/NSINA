{
       "Source": "hirunews",
       "Timestamp": "Thursday, 30 June 2016 - 9:29",
       "Headline": "මාතරදී  චීන ජාතිකයන් පිරිසකට පහරදෙන හැටි",
       "News Content": "දික්වැල්ල - නාඔටුන්න - පරවාහැර ප්‍රදේශයේදී චීන ජාතිකයන් හතරදෙනෙකුට කිසියම් පිරිසක් පහරදී තිබෙනවා.\nගන්දර පොලීසිය සඳහන් කළේ තුවාල ලැබූ චීන ජාතිකයන් දෙදෙනෙකු මාතර පෞද්ගලික රෝහලක ප්‍රතිකාර ලබන බවයි.\nමාතර - කතරගම දුම්රිය මාර්ගයේ ඉදිකිරීම් සඳහා ආරම්භ කර ඇති පරවාහැර වැඩබිමෙහි සේවය කරමින් සිටි චීන  ජාතිකයන් හතරදෙනෙකුට මෙලෙස පහරදී ඇති බවයි පොලීසිය සඳහන් කළේ.\nකෙසේ වෙතත් මෙම පහරදුන් පුද්ගලයන් පලාගොස් ඇති බවට වාර්තාවනවා.\nමේ අතර මෙම පහරදීමට විරෝධය පළ කරමින් චීන ජාතිකයින් පිරිසක් මාතර ව්‍යාපෘති කාර්යාලය ඉදිරිපිට ඊයේ උද්ඝෝෂනයකද නිරත වුණා.\nතමන්ට ආරක්ෂාව සළසන ලෙස  ඉල්ලමිනුයි ඔවුන් මෙලෙස විරෝධතාවයේ නිරතවී ඇත්තේ.",
       "URL": "https://www.hirunews.lk/136820/මාතරදී-චීන-ජාතිකයන්-පිරිසකට-පහරදෙන-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4985"
}