{
       "Source": "hirunews",
       "Timestamp": "Friday, 02 December 2022 - 22:59",
       "Headline": "විසි හැවිරිදි තරුණයෙකු අතුරුදන් - සොයා ගැනීමට මහජන සහාය පතයි",
       "News Content": "මාවනැල්ල හිඟුල ප්‍රදේශයේ පදිංචි විසි හැවිරිදි තරුණයෙකු අතුරුදහන් වූ බවට ඔහුගේ මව විසින් මාවනැල්ල පොලිස් ස්ථානයට පැමිණිල්ලක් සිදුකර තිබෙනවා.\nමෙලෙස අතුරුදන්වී ඇත්තේ ආරච්චිගේ විදූෂික නවාංජන බණ්ඩාර නැමැති අඩි පහයි අඟල් හතක් උස තරුණයෙක්.\nමෙම තරුණයා අධ්‍යාපන පොදු සහතික පත්‍ර සාමාන්‍ය පෙළ විභාගයට පෙනී සිටීමෙන් අනතුරුව පසු ගිය ජුනි මාසයේදී පුත්තලම ආණමඩුව ප්‍රදේශයේ විහාරස්ථානයක පැවිදි දිවියට ඇතුළු වීම සඳහා ගොස් සිට තිබෙනවා.\nපසුගිය ඔක්තෝබර් මාසයේ දී තම දෙමව්පියන් බැලීම සඳහා නැවත නිවසට පැමිණ විහාරස්ථානයට යන අතර වාරයේ දීයි මෙලෙස අතුරුදන්වී ඇත්තේ.\nඅවසන් වරට මෙම තරුණයා ඔහුගේ සොහොයුරිය අමතා කෑගල්ලේ සිටින බවට ප්‍රකාශ කර ඇති අතර ඉන් පසු මේ තරුණයා සම්බන්ධව කිසිදු තොරතුරක් වාර්තා වන්නේ නැහැ.\nඅතුරුදන් වු තරුණයා සම්බන්ධව යම්කිසි තොරතුරක් වෙතොත් පහත සඳහන් දුරකථන අංක වෙත දැනුම් දෙන ලෙස පොලීසිය මහජනතාවගෙන් ඉල්ලා සිටි.\nපොලිස් ස්ථානාධිපති මාවනැල්ල :- 071 - 8591418 මාවනැල්ල පොලිස් ස්ථානය :- 035 - 2247222.",
       "URL": "https://www.hirunews.lk/321830/විසි-හැවිරිදි-තරුණයෙකු-අතුරුදන්-සොයා-ගැනීමට-මහජන-සහාය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=692"
}