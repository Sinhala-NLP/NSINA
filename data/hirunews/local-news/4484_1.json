{
       "Source": "hirunews",
       "Timestamp": "Monday, 05 June 2017 - 9:50",
       "Headline": "තම දියණිය බරපතළ ලෙස ලිංගික අපයෝජනයට ලක් කළ කථිකාචාර්ය පියා",
       "News Content": "සිය 8 හැවිරිදි දියණියට බරපතළ ලිංගික අපයෝජනයක්‌ සිදුකළ බව කියන විශ්වවිද්‍යාලය කථිකාචාර්යවරයකු පසුගියදා අත්අඩංගුවට ගත් බව පොලිසිය පවසනවා.\n43 හැවිරිදි සැකකරු බොරැල්ල මැනිං ටවුන් ප්‍රදේශයේ පදිංචිකරුවෙකු බවයි වාර්තාවන්නේ.\nමොහු තම දියණියට කාලයක සිට ලිංගික අතවර සිදුකර ඇතැයි හෙළි වූ බවද පොලිසිය සඳහන් කළා.\nසිය පියාගෙන් කාලයක සිට ලිංගික අතවර සිදුවන බවට දියණිය තම මවට පවසා තිබෙනවා.\nමව මේ ගැන පොලිසියට කළ පැමිණිල්ලක්‌ විමර්ශනය කිරීමෙන් පසු සැකකාර විශ්වවිද්‍යාල කථිකාචාර්යවරයා අත්අඩංගුවට ගත් බවයි සදහන් වන්නේ.\nකෙසේ වෙතත් සිද්ධිය සම්බන්ධයෙන් සැක පිට අත්අඩංගුවට ගැනුණු සැකකරු මේ වනවිට ඇප මත මුදාහැර ඇති බවයි වාර්තාවන්නේ.",
       "URL": "https://www.hirunews.lk/162859/තම-දියණිය-බරපතළ-ලෙස-ලිංගික-අපයෝජනයට-ලක්-කළ-කථිකාචාර්ය-පියා",
       "Category": "Local News",
       "Parent URL": "https://www.hirunews.lk/local-news.php?pageID=4484"
}