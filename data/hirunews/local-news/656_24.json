{
       "Source": "hirunews",
       "Timestamp": "Monday, 19 December 2022 - 14:02",
       "Headline": "තානාපති සහ නිත්‍ය නියෝජිත පත්කිරීම් කිහිපයකට උසස් නිලතල කාරක සභාවේ අනුමැතිය",
       "News Content": "තානාපතිවරුන් සිව්දෙනෙකු සහ නිත්‍ය නියෝජිතයන් දෙදෙනෙකු පත් කිරීම සඳහා පාර්ලිමේන්තුවේ උසස් නිලතල පිළිබඳ කාරක සභාවේ අනුමැතිය ලබා දී තිබෙනවා.\nඒ අනුව ප්‍රංශයේ නව ශ්‍රී ලංකා තානාපතිවරිය ලෙස සහ යුනෙස්කෝ සංවිධානයේ මෙරට නිත්‍ය නියෝජිතවරිය ලෙස නිරෝෂනී මනීෂා ඩයස් අබේවික්‍රම ගුණසේකර පත් කිරීම සඳහා අනුමැතිය ලැබුණු බවයි පාර්ලිමේන්තු මහ ලේකම් ධම්මික දසනායක සඳහන් කළේ.\nඑමෙන්ම ජිනීවා හි එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිතවරිය ලෙස හිමාලි සුභාෂිනී ද සිල්වා අරුණතිලක පත් කිරීමටද එහිදී අනුමැතිය හිමිව තිබෙනවා.\nඊට අමතරව ජර්මනියේ නව ශ්‍රී ලංකා තානාපතිනිය ලෙස ලංකා වරුණි මුතුකුමාරණත්, ජෝර්දානයේ නව ශ්‍රී ලංකා තානාපතිනිය ලෙස ප්‍රියංගිකා විජේගුණසේකර මෙන්ම වියට්නාමයේ ශ්‍රී ලංකා තානාපති ලෙස සජීව උමංග මෙන්ඩිස් පත් කිරිමටත් පාර්ලිමේන්තුවේ උසස් නිලතල පිළිබඳ කාරක සභාවේ අනුමැතිය ලබාදී ඇති බව සඳහන්.",
       "URL": "https://www.hirunews.lk/323038/තානාපති-සහ-නිත්‍ය-නියෝජිත-පත්කිරීම්-කිහිපයකට-උසස්-නිලතල-කාරක-සභාවේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=656"
}