{
       "Source": "hirunews",
       "Timestamp": "Thursday, 24 December 2015 - 9:40",
       "Headline": "මවක් 8 හැවිරිදි දරුවෙකු  සමග නිල්වලා ගඟට පනියි",
       "News Content": "මාතර - මහානාම පාලමෙන් නිල්වලා ගඟට පැන්න බවට සැක  මත එකම පවුලේ මවක් සහ පුතෙකු සොයා පොලීසිය සහ නාවික හමුදාව එක්ව විශේෂ මෙහෙයුමක් දියත් කර තිබෙනවා.\nඊයේ රාත්‍රියේ මෙලෙස මව සහ පුතා නිල්වලා ගඟට පැන ඇති බවටයි පොලීසිය සැක පළ කරන්නේ.\nඔවුන්ගේ බවට සැක අත්බෑගයක් සහ පාවහන් යුගලයක් පාලම මත තිබී සොයාගෙන ඇති බවයි පොලීසිය සඳහන් කළේ.\nමෙම ගඟට පැන ඇති බවට සැක කරන මවගේ වයස අවුරුදු 35ක් වන අතර පුතාගේ වයස අවුරුදු 8 ක්.\nඔවුන් රත්මලාන ප්‍රදේශයේ පදිංචිකරුවන් බවයි පොලීසිය වැඩිදුරටත් සදහන් කළේ.",
       "URL": "https://www.hirunews.lk/122693/මවක්-8-හැවිරිදි-දරුවෙකු-සමග-නිල්වලා-ගඟට-පනියි",
       "Category": "Local News",
       "Parent URL": "https://www.hirunews.lk/local-news.php?pageID=5236"
}