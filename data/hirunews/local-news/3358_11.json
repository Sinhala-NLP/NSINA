{
       "Source": "hirunews",
       "Timestamp": "Friday, 10 May 2019 - 18:52",
       "Headline": "ආණ්ඩුව මාධ්‍ය වාරණය සිදුකරන බවට සිවිල් සංවිධාන කිහිපයකින් මානව හිමිකම් කොමිසමට පැමිණිල්ලක්",
       "News Content": "වත්මන් ආණ්ඩුව මාධ්‍ය වාරණයක් සිදුකරමින් පවතින බව පවසමින් සිංහල රාවය සංවිධානය සහ තවත් සංවිධාන කිහිපයක් අද මානව හිමිකම් කොමිෂන් සභාවට පැමිණිල්ලක් ඉදිරිපත් කළා.\nපැමිණිල්ල ඉදිරිපත් කිරීම සදහා ත්‍රස්ත විරෝධී ජාතික එකමුතුවේ මහලේකම් පූජ්‍ය මැඩිල්ලේ පඤ්ඤාලෝක හිමියන්, රාවණා බලය සංවිධානයේ කැදවුම්කරු පූජ්‍ය ඉත්තෑකන්දේ සද්ධාතිස්ස හිමියන්, සිංහල රාවය සංවිධානයේ මහලේකම් පූජ්‍ය මාගල්කන්දේ සුදත්ත හිිමියන් සහ සත්‍ය ගවේෂකයෝ සංවිධානයේ කැදවුම්කරු නීතිඥ ප්‍රේමනාත් සී.දොලවත්ත එක්ව සිටියා.",
       "URL": "https://www.hirunews.lk/216143/ආණ්ඩුව-මාධ්‍ය-වාරණය-සිදුකරන-බවට-සිවිල්-සංවිධාන-කිහිපයකින්-මානව-හිමිකම්-කොමිසමට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=3358"
}