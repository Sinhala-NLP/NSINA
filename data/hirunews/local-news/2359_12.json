{
       "Source": "hirunews",
       "Timestamp": "Saturday, 31 October 2020 - 14:38",
       "Headline": "තවත් කොරෝනා ආසාදිතයන් 117දෙනෙකු සුවය ලබයි",
       "News Content": "කොරෝනා ආසාදනය වී සිටි තවත් පුද්ගලයින් 117 දෙනෙකු අද දිනයේ සුවය ලබා රෝහල්වලින් පිටව ගොස් තිබෙනවා.\nඒ අනුව මෙරට සමස්ත සුවය ලැබූ කොරෝනා ආසාදිතයින්ගේ සංඛ්‍යාව 4,399 දක්වා ඉහළ යනු ඇති.\nතවදුරටත් පුද්ගලයින් 6005 දෙනෙකු වෛද්‍ය අධීක්ෂණය යටතේ රෝහල්ගතව ප්‍රතිකාර ලබනවා.\nඅයිඩීඑච් රෝහලට අද උදෑසන 10 වනවිට කොරෝනා ආසාදනය වී ඇති බවට සැක සහිත රෝගීන් 16 දෙනෙකු ඇතුළත් කර ඇති අතර, දැනට එම රෝහලේ 1,184 දෙනෙකු ප්‍රතිකාර ලබන බවයි වසංගත රෝග විද්‍යා අංශය සඳහන් කළේ.\nදැනට මෙරටින් වාර්තාවන සමස්ත කොරෝනා ආසාදිතයින්ගේ සංඛ්‍යාව 10,424 ක්.",
       "URL": "https://www.hirunews.lk/253713/තවත්-කොරෝනා-ආසාදිතයන්-117දෙනෙකු-සුවය-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=2359"
}