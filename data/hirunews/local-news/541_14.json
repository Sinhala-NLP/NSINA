{
       "Source": "hirunews",
       "Timestamp": "Sunday, 12 February 2023 - 13:52",
       "Headline": "රුසියාවේ ගර්භනී මව්වරුන් 5,000 ක් ආජන්ටිනාවට",
       "News Content": "ගත වූ මාස කිහිපය තුළ රුසියාවේ ගර්භනී මව්වරුන් 5,000කට වැඩි පිරිසක් ආජන්ටිනාව වෙත ගොස් තිබෙනවා.\nසිකුරාදා පමණක් ගර්භනී කාන්තාවන් 33 දෙනෙකු ආජන්ටිනාවට පැමිණ ඇති බවයි වාර්තාවන්නේ.\nඔවුන්ගෙන් වැඩි පිරිසක් ප්‍රසූතිය සිදු කිරීමට ආසන්න කාලයේදී පැමිණීම විශේෂත්වයක්.\nරුසියාවට වඩා ආජන්ටිනා ගමන් බලපත්‍රයට ප්‍රමුඛත්වයක් ලැබීම හේතුවෙන් තම දරුවන්ට ආජන්ටිනාවේ පුරවැසිභාවය ලබාදීමේ අරමුණින් එලෙස පැමිණ ඇති බවටයි විදෙස් වාර්තා සඳහන් කළේ.\nපවතින යුද ගැටුම් හේතුවෙන් රුසියානු ගමන් බලපත්‍ර හිමිකරුවන්ට වීසා රහිතව ගමන් කළ හැකි රටවල් සංඛ්‍යාව සීමා වී ඇති අතර, ආජන්ටිනා වැසියන්ට වීසා රහිතව රටවල් 171ට ගමන් කිරීමට අවස්ථාව පවතිනවා.",
       "URL": "https://www.hirunews.lk/327229/රුසියාවේ-ගර්භනී-මව්වරුන්-5000-ක්-ආජන්ටිනාවට",
       "Category": "Local News",
       "Parent URL": "https://www.hirunews.lk/local-news.php?pageID=541"
}