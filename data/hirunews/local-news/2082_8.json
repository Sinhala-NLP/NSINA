{
       "Source": "hirunews",
       "Timestamp": "Wednesday, 17 March 2021 - 15:52",
       "Headline": "ස්වර්ණමහල් හිටපු අධ්‍යක්ෂවරුන් කොටුව මහේස්ත්‍රාත් අධිකරණයට",
       "News Content": "ස්වර්ණමහල් ආයතනයේ හිටපු අධ්‍යක්ෂවරුන් වන ජීවක එදිරිසිංහ, දීපා එදිරිසිංහ, අසංක එදිරිසිංහ සහ නාලක එදිරිසිංහ කොළඹ කොටුව මහේස්ත්‍රාත් අධිකරණයට ඉදිරිපත් කර තිබෙනවා.\nමුදල් විශුද්ධිකරණ චෝදනාව මත අපරාධ පරීක්ෂණ දෙපාර්තමේන්තුව ඊයේ මොවුන් අත්අඩංගුවට ගනු ලැබුවේ නීතිපතිවරයාගේ උපදෙස් අනුවයි.\nඊ.ටී.අයි ආයතනය පවත්වාගෙන යමින් පුද්ගලයන්ගේ මුදල් සාපරාධී ලෙස පරිහණය කිරීම, සාපරාධී විශ්වාසය කඩ කිරීම සහ මුදල් විශුද්ධිකරණය වැළැක්වීමේ පනත යටතේ මොවුන්ට චෝදනා එල්ල වී ඇති බව පොලිස් මාධ්‍ය ප්‍රකාශකවරයා කියා සිටියා.\nමීට පෙර රුපියල් බිලියන 13.7ක මුදලක් තැන්පතු ලෙස නීතිවිරෝධීව ලබා ගැනීම සහ මුදල් විශුද්ධිකරණ චෝදනා මත ඊ.ටී.අයි. සහ ස්වර්ණමහල් ආයතනවල හිටපු අධ්‍යක්ෂ මණ්ඩලය අත්අඩංගුවට ගෙන පසුව ඇප මත මුදා හැරියා.",
       "URL": "https://www.hirunews.lk/265643/ස්වර්ණමහල්-හිටපු-අධ්‍යක්ෂවරුන්-කොටුව-මහේස්ත්‍රාත්-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=2082"
}