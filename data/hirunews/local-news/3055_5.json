{
       "Source": "hirunews",
       "Timestamp": "Sunday, 10 November 2019 - 18:58",
       "Headline": "පළාත් 6කට කාලගුණයෙන් අනතුරු ඇගවීමක්",
       "News Content": "මධ්‍යම, සබරගමුව, බස්නාහිර, දකුණ, ඌව සහ වයඹ පළාත්වලට අද පස්වරුවේ සහ රාත්‍රී කාලයේ ගිගුරුම් සහිත වැසි සමඟ ප්‍රබල අකුණු ඇතිවීමේ වැඩි හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nසබරගමුව සහ මධ්‍යම පළාත්වල ඇතැම් ස්ථානවලට මිලිමීටර් 75ත්, 100ත් අතර තද වැසි ඇති විය හැකි බවයි එම දෙපාර්තමේන්තුව නිවේදනය කළේ.\nඑමෙන්ම, ගිගුරුම් සහිත වැසි සමඟ පැයට කිලෝමීටර් 70ත්, 80ත් අතර තද සුළං ද ඇති විය හැකියි.\nමේ අතර, ගාල්ල - ඇල්පිටිය - අවින්නාව - ගෝනගල්ගොඩවත්ත ප්‍රදේශයේ පොළොව ගිලා බැසීමේ තත්ත්වයක් හේතුවෙන් ඒ ආසන්නයේ නිවසක පිරිස් ඊයේ රාත්‍රියේ ආරක්ෂිත ස්ථාන කරා යොමු කිරීමට ගාල්ල දිස්ත්‍රික් ආපදා කළමනාකරණ මධ්‍යස්ථානය පියවර ගත්තා.\nඑම මධ්‍යස්ථානය සඳහන් කළේ ගිලා බැසීම හේතුවෙන් අඩි 35කට වැඩි ගැඹුරකින් යුත් විශාල වළක් එම ස්ථානයේ හැරී ඇති බවයි.",
       "URL": "https://www.hirunews.lk/228020/පළාත්-6කට-කාලගුණයෙන්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3055"
}