{
       "Source": "hirunews",
       "Timestamp": "Friday, 16 July 2021 - 17:31",
       "Headline": "සිනොවැක් එන්නත ශ්‍රී ලංකාවේ හදිසි භාවිතයට අනුමැතිය හිමිවෙයි (වීඩියෝ)",
       "News Content": "ලෝක සෞඛ්‍ය සංවිධානය (WHO)  විසින් හදිසි භාවිතය සඳහා අනුමැතිය ලබා දී තිබූ එහෙත් මෙරට භාවිතය සඳහා මෙතෙක් අනුමැතිය ලබා නොතිබූ Sinovac  එන්නත ද ශ්‍රී ලංකාව තුළ භාවිතයට ජාතික ඖෂධ නියාමන අධිකාරියේ අනුමැතිය හිමි වී තිබෙනවා.\nමීට පෙර ඇස්ට්‍රා සෙනෙකා, ස්පුට්නික් වී, සිනොෆාර්ම්, ෆයිසර්, සහ මොඩර්නා යන එන්නත් මෙරට භාවිතය සඳහා අනුමැතිය හිමි වී තිබුනා.\nකෙසේ වෙතත් චීන නිෂ්පාදනයක් වන සිනොවැක් සදහා ලෝක සෞඛ්‍ය සංවිධානයේ අනුමැතිය හිමි වූ පසුද එය මෙරට භාවිතය වැලක්වීමට කුමන්ත්‍රණයක් දියත් වූ බවට විවිධ චෝදනා නැගුණා.\nමීට පෙර චීනයේ නිෂ්පාදිත සිනොෆාර්ම් එන්නත මෙරට භාවිතය වැළක්වීමට ද මේ ආකාරයෙන්ම පිරිසක් කටයුතු කල බවට චෝදනා එල්ල වූනා.\nමේ අතර සිනොවැක් එන්නත මෙරට භාවිතයට ගත යුතු ද යන්න විමසීමට අද පැවති ඡන්ද විමසීමේදී ජාතික ඖෂධ නියාමන අධිකාරියේ දෙදෙනකු හැර අනෙක් සියලුදෙනා එය අනුමත කර තිබෙනවා.\nමෙම මත විමසීමෙදී එන්නත මෙරට භාවිතයට විරුද්ධව ඡන්දය ලබා දී ඇත්තේ විශේෂඥ වෛද්‍ය ආනන්ද විජේවික්‍රම සහ වෛද්‍ය නිශ්ශංක ජයවර්ධන බවයි වාර්තා වන්නේ.",
       "URL": "https://www.hirunews.lk/277146/සිනොවැක්-එන්නත-ශ්‍රී-ලංකාවේ-හදිසි-භාවිතයට-අනුමැතිය-හිමිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1816"
}