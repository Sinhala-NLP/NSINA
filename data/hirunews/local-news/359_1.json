{
       "Source": "hirunews",
       "Timestamp": "Tuesday, 09 May 2023 - 6:48",
       "Headline": "ගවයින් ප්‍රවාහනය කළ සැකකරුවන් තිදෙනෙකු අත්අඩංගුවට",
       "News Content": "පානදුර වලාන මධ්‍යම දූෂණ මර්දන ඒකකයේ නිලධාරීන් විසින් දොඩංගොඩ පොලිස් වසමේ දොඩංගොඩ අධිවේගී අන්තර් හුවමාරුව අසලදී බලපත්‍ර නොමැතිව ලොරි රථයකින් ගවයින් 19ක් ප්‍රවාහනය කරමින් සිටි සැකකරුවන් තිදෙනෙකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් අවුරුදු 18ත් 55ත් අතර වයස් වල පසුවන ඉකිරිගොල්ල හා රාගම ප්‍රදේශ වල පදිංචිකරුවන්.\nසැකකරුවන් ඊයේ (08) දින මතුගම ගරු මහේස්ත්‍රාත් අධිකරණය වෙත ඉදිරිපත් කිරීමෙන් පසු ලබන මැයි 19වන දින දක්වා රක්ෂිත බන්ධනාගාර ගතකර තිබෙනවා.\nපොලිස් භාරයේ සිටින ගවයින් නිකවැරටිය, පොත්තාවල සත්ව ගොවිපල වෙත භාර දිමට නියෝග කර ඇති අතර දොඩන්ගොඩ පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/334645/ගවයින්-ප්‍රවාහනය-කළ-සැකකරුවන්-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=359"
}