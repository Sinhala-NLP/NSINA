{
       "Source": "hirunews",
       "Timestamp": "Thursday, 24 March 2016 - 17:22",
       "Headline": "බිරිඳ ඝාතනය කළ සැමියාට මරණ දඬුවම",
       "News Content": "තියුණු ආයුධයකින් පහරදී සිය බිරිඳ ඝාතනය කළ පොලිස් සැරයන්වරයෙකුට බලපිටිය මහාධිකරණය අද (24) මරණ දඬුවම නියම කළා.\nබලපිටිය මහාධිකරණ විනිසුරු නාමල් බලල්ලගේ මෙලෙස මරණ දඬුවම නියම කළේ බලපිටිය - බ්‍රාහ්මණවත්ත ප්‍රදේශයේ පදිංචි ඇමති ආරක්ෂක අංශයේ පොලිස් සැරයන්වරයෙකු ලෙස සේවය කළ 56 හැවිරිදි පුද්ගලයෙකුටයි.\n2011 වසරේ ජනවාරි මස 04 වනදා සිය නිවසේදී බිරිඳට තියුණු ආයුධයකින් පහරදී ඝාතනය කිරීමේ චෝදනාවට අහුංගල්ල පොලිසිය අධිකරණයේ නඩු පවරා තිබුණා.\nමෙලෙස ඝාතනය කර තිබුණේ එවකට 38 වන වියේ පසුවු දෙදරු මවක්. අද නඩුව විභාගයට ගත් අවස්ථාවේදී මෙම නඩුවේ ජූරි සභාව ඒකමතිකවතීරණය කළේ අදාළ සැකකරු චෝදනාවලට වරදකරු බවයි.",
       "URL": "https://www.hirunews.lk/129291/බිරිඳ-ඝාතනය-කළ-සැමියාට-මරණ-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=5117"
}