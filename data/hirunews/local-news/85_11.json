{
       "Source": "hirunews",
       "Timestamp": "Sunday, 20 August 2023 - 13:34",
       "Headline": "රේගුවෙන් ජනතාවට දැනුම් දීමක්",
       "News Content": "පුද්ගලයන් රවටමින් මුදල් වංචා කිරීමේ සිද්ධීන් ඉහළ ගොස් ඇති බවට නිරීක්ෂණය වී ඇතැයි රේගුව පවසනවා.\nමෙවැනි සිද්ධීන් සම්බන්ධයෙන් දෛනිකව ලැබෙන පැමිණිලි සංඛ්‍යාව ද ඉහළ ගොස් ඇති බවයි රේගු මාධ්‍ය ප්‍රකාශක අතිරේක රේගු අධ්‍යක්ෂ ජනරාල් සුදත්ත සිල්වා සඳහන් කළේ.\nවංචාකරුවන් විසින් විදේශ මුදල් සහිත පාර්සලයක් එවා ඇති බවට සඳහන් කරමින් රේගු ගාස්තු ගෙවන ලෙස දැනුම් දෙන අතර, ඇතැම් අවස්ථාවලදී විවිධ ත්‍යාග දිනා ඇති බවට ද සඳහන් කර තිබෙනවා.\nමෙම වංචාවන් සඳහා රේගුවේ ලිපි ශීර්ෂ, දුරකථන අංක මෙන්ම රේගු නිලධාරීන්ගේ නම් ද භාවිත කරන බවට තොරතුරු ලැබී ඇති බව සඳහන්.\nඒ අනුව මෙවැනි වංචාකරුවන්ට හසු නොවන ලෙසයි රේගුව ජනතාවට දැනුම් දෙන්නේ.",
       "URL": "https://www.hirunews.lk/345482/රේගුවෙන්-ජනතාවට-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=85"
}