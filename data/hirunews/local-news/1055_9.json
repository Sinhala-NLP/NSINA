{
       "Source": "hirunews",
       "Timestamp": "Friday, 01 July 2022 - 7:26",
       "Headline": "රන් පවුම් 177ක් කොල්ල කෑ සැකකරුවන් පිරිසක් අත්අඩංගුවට",
       "News Content": "රුපියල් තුන්කෝටි පනස් හතර ලක්ෂයක් වටිනා රත්‍රං පවුම් 177ක් සොරකම් කළ සැකකරුවන් 04 දෙනෙකු හැටන් පොලිසිය මගින් අත්අඩංගුවට ගෙන තිබෙනවා.\nපසුගිය වසරේ දෙසැම්බර් මස 09 වැනි දා හැටන් - නෝර්වුඩ් නගරයේ උකස් මධ්‍යස්ථානයක් කඩා එහි තිබූ ස්වර්ණාභරණ සොරාගැනීමේ සිද්ධිය සම්බන්ධයෙන් පොලිසිය සිදු කළ විමර්ශනයකට අනුවයි මෙම සැකකරුවන් අත්අඩංගුවට ගෙන ඇත්තේ.\nඑලෙස සොරාගන්නා ලද ස්වර්ණාභරණ අතර රන්මාල, මුදු, පෙන්ඩන්ට් සහ කරාබු ඇති බවයි පොලිසිය සඳහන් කළේ.",
       "URL": "https://www.hirunews.lk/308687/රන්-පවුම්-177ක්-කොල්ල-කෑ-සැකකරුවන්-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1055"
}