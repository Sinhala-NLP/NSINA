{
       "Source": "hirunews",
       "Timestamp": "Thursday, 01 June 2023 - 9:54",
       "Headline": "බඩෝවිට නලීන්ගේ සහ පානදුර කමල්ගේ ප්‍රධාන ගෝලයින් දෙදෙනෙකු අත්අඩංගුවට",
       "News Content": "මහ පරිමාන මත්ද්‍රව්‍ය ජාවාරම්කරුවන් වන බඩෝවිට නලීන්ගේ සහ දැනට බන්ධනාගාර ගතව සිටින පානදුර කමල්ගේ ප්‍රධාන ගෝලයින් දෙදෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nමහරගම පිහිටි සුඛෝපබෝගී මහල් නිවාස සංකීර්ණයක සිදු කළ වැටලීමක දී මොවුන් දෙදෙනා අත්අඩංගුවට ගෙන ඇත්තේ. පානදුර - චූටාන් සහ හිච්චා යන අන්වර්ත නාමයන්ගෙන් හදුන්වන මොවුන් වැටලීම් සිදුකරන අවස්ථාවේ හෙරොයින් මත්ද්‍රව්‍ය ඇසුරුම් කිරීමේ සහ බෙදා හැරිමේ කටයුතුවල නිරතව ඇති බවයි වාර්තා වන්නේ.\nසැකකරුවන් වයස අවුරුදු 33 සහ 34යන වයස් වල පසුවනවා.\nඅත්අඩංගුවට ගන්නා අවස්ථාවේ දී මොවුන් ලඟ පතොරොම් මත්ද්‍රව්‍යවලට අමතරව ජංගම දුරකතන 4ක් සහ මෝටර් රථයක් ද පොලිස් භාරයට ගෙන තිබෙනවා.",
       "URL": "https://www.hirunews.lk/336749/බඩෝවිට-නලීන්ගේ-සහ-පානදුර-කමල්ගේ-ප්‍රධාන-ගෝලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=302"
}