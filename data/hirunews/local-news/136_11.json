{
       "Source": "hirunews",
       "Timestamp": "Monday, 31 July 2023 - 14:39",
       "Headline": "කහ තොගයක් සමඟ පුද්ගලයෙක් අත්අඩංගුවට",
       "News Content": "මෙරටට තීරුබදු රහිතව ගෙන්වන ලද රුපියල් ලක්ෂ 7කට අධික වටිනාකමකින් යුත් කහ තොගයක් සමග පුද්ගලයෙක් අත්අඩංගුවට ගෙන තිබෙනවා.\nඑම පුද්ගලයා අත්අඩංගුවට පත් වී ඇත්තේ මීගමුව ඒත්තුකාල ප්‍රදේශයේ දී.\nසැකකරු සතුව තිබී තීරුබදු රහිතව ගෙන්වන ලද රුපියල් 780,000ක් පමණ වටිනාකමකින් යුත් කහ කිලෝග්‍රෑම් 375 ක් හමු වී තිබෙනවා.\nඅදාළ වැටලීම බස්නාහිර පළාත් බුද්ධි ඒකකයේ මීගමුව බුද්ධි නිලධාරීන්ගේ සහ ගුවන් හමුදා බුද්ධි නිලධාරීන්ගේ තොරතුරු අනුව සිදුකර ඇති බවයි වාර්තා වෙන්නේ.\nඅත්අඩංගුවට ගත් පුද්ගලයා ශ්‍රී ලංකා රේගුව වෙත භාර දීමට නියමිතයි.",
       "URL": "https://www.hirunews.lk/343161/කහ-තොගයක්-සමඟ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=136"
}