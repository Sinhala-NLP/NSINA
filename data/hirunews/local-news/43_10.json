{
       "Source": "hirunews",
       "Timestamp": "Friday, 08 September 2023 - 17:28",
       "Headline": "අධික ලෙස බීමත්ව කලහකාරී ලෙස හැසිරුණු විදේශිකයෙකු අත්අඩංගුවට",
       "News Content": "අධික ලෙස බීමත්ව සිය සහකාරියට සහ හෝටල් හිමිකරුගේ දියණියට පහරදුන් බෙලරුස් ජාතිකයකු හබරාදුව පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති බෙලරුස් ජාතිකයා 38 හැවිරිදි අයෙකු බව පොලිසිය පවසනවා.\nවිදේශිකයෙකු කලහකාරී ලෙස හැසිරෙන බවට හබරාදුව පොලීසියට ලද  පැමිණිල්ලක් මත එම සම්බන්ධව සොයා බැලීමට ගිය පොලිස් නිලධාරීන්ටද බෙලරුස් ජාතිකයා පහර දීමට තැත් කර ඇති බව පොලීසිය පවසනවා.\nමෙම සම්බන්ධයෙන් හබරාදුව පොලිසිය ඉදිරි විමර්ශන සිදුකරන බව වැඩිදුරටත් අනාවරණය කරනවා.",
       "URL": "https://www.hirunews.lk/347609/අධික-ලෙස-බීමත්ව-කලහකාරී-ලෙස-හැසිරුණු-විදේශිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=43"
}