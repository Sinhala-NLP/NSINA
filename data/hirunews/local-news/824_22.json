{
       "Source": "hirunews",
       "Timestamp": "Tuesday, 04 October 2022 - 20:20",
       "Headline": "අත ළඟ එන තවත් බදු ගැන විපක්ෂයෙන් ඉඟියක්",
       "News Content": "ඉදිරි දින කිහිපය තුළ තවත් බදු සංශෝධන කිහිපයක් රජය විසින් ගෙන ඒමට සූදානම් වන බව සමගි ජනබලවේගයේ පාර්ලිමේන්තු මන්ත්‍රී ආචාර්ය හර්ෂ ද සිල්වා ප්‍රකාශ කළා.\nඔහු මේ බව සඳහන් කළේ 2022 - 2025 කාල පරිඡේදය සඳහා ගල් අඟුරු මිල දී ගැනීමේ ක්‍රියාවලිය සම්බන්ධයෙන් විශේෂ විගණකාධිපති වාර්තාව රජයේ ගිණුම් පිළිබඳ කාරක සභාවේ සභාපතිවරයා ලෙස පාර්ලිමේන්තුවට ඉදිරිපත් කිරීමෙන් අනතුරුවයි.\nමේ අතර පාර්ලිමේන්තු තේරීම් කාරක සභාවට සහ කෝප් කමිටුවට ආණ්ඩුවෙන් ඉවත්ව පාර්ලිමේන්තුවේ ස්වාධීන වූ මන්ත්‍රීවරුන් නම් නොකිරීම සම්බන්ධයෙන්ද සභාවේ සංවාදාත්මක තත්වයක් ඇතිවුණා.\nඒ, විපක්ෂ නායක සජිත් ප්‍රේමදාස විසින් කෝප් කමිටුවට සිය පක්ෂයෙන් නම් කළ පාර්ලිමේන්තු මන්ත්‍රී ආචාර්ය හර්ෂ ද සිල්වා වෙනුවට පාර්ලිමේන්තු මන්ත්‍රී මහාචාර්ය චරිත හේරත් යෝජනා කිරීමත් සමඟයි.",
       "URL": "https://www.hirunews.lk/317041/අත-ළඟ-එන-තවත්-බදු-ගැන-විපක්ෂයෙන්-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=824"
}