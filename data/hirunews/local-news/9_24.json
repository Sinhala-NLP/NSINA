{
       "Source": "hirunews",
       "Timestamp": "Sunday, 24 September 2023 - 19:53",
       "Headline": "අශෝභන ලෙස හැසිරුණු ටියුෂන් පෙම්වතුන් පොලිසියට කොටුවෙයි (වීඩියෝ)",
       "News Content": "හෝමාගම නගරයේ පවත්වාගෙන යනු ලබන පෞද්ගලික ආයතනයකට අයත් උද්‍යානයක ආවරණය කළ කුඩා කාමර තුල බාලවයස්කාර දරැවන් ලිංගික කටයුතු සිදු කරන බවට ලද පැමිණිලි මත එම ස්ථානය අද (24) දින වැටලූ බව හෝමාගම මූලස්ථාන පොලිසිය පවසනවා.\nපොලිසිය පවසන්නේ තම දරැවන් සමග අදාල උද්‍යානයට යාමේදී පාසල් වයසේ දරුවන් වැනි දරුවන් අදාල ආවරණය කල කුඩා කාමර තුල නොහොබිනා අයුරින් සිටින බැවින් මේ සදහා පියවරක් ගන්නා ලෙස ප්‍රදේශයේ දෙමාපියන්, ආගමික නායකයින් සහ බුද්ධි අංශ මගින් සිදුකල පැමිණිලි මත හෝමාගම මහේස්ත්‍රාත් අධිකරණය මගින් ලබා ගත් සෝදිසි කිරීමේ නියෝගයක් මත මෙම වැටලීම සිදුකල බවයි.\nඒ අනුව අදාල වැටලීමේදී අදාල කුටි තුල සිටි තරැණ ජෝඩු 24 ක් හමු වූ බවත්, වැටලීම සිදුකරන අවස්ථාවේදී බොහොමයක් ජෝඩු අසභ්‍ය ආකාරයෙන් සිටි බැවින් එම සියලු දෙනා කැඳවා එම දරැවන්ට කරැණු පැහැදිලි කර දී උපදෙස් ලබා දීමෙන් පසු අදාල දැරියන්ගේ භාරකරැවන් වෙත දුරකතන ඇමතුම් ලබා දී මුදා හැරීමට කටයුතු කල බවත් පොලිසිය පවසනවා.\nඅදාල ස්ථානයේ බොහෝ තරුණ තරුණියන් බාහිර පන්ති යන බව පවසමින් එම ස්ථානයට පැමිණ සිටි බවද අනාවරණය වී තිබෙනවා.\nමෙම වැටලීම සිදුකල අවස්ථාවේදී එම උද්‍යානයේ හිමිකරැ පැමිණ පොලිස් නිළධාරීන් සමග දැඩි ස්වරයෙන් කතා බහ සිදු කිරීම නිසාවෙන් උණුසුම් තත්වයක්ද එහිදී ඇතිවූ බවයි අප වාර්තාකරු පවසන්නේ.\nමෙවැනි ආවරණය කල ස්ථානවලදී තරැණ පිරිස් අතර සිදුවන කටයුතු නිසාවෙන් එම තරැණ ජීවිත විනාශවීමට ඉඩ ඇති බැවින්මේ පිළිබදව දෙමාපියන් දැඩි ලෙස අවදානයෙන් පසුවන ලෙස ද හෝමාගම මූලස්ථාන පොලිසියේ උසස් නිළධාරියෙකු ⁣ප්‍රදේශයේ දෙමාපියන් ගෙන් ඉල්ලා සිටියහ.",
       "URL": "https://www.hirunews.lk/349272/අශෝභන-ලෙස-හැසිරුණු-ටියුෂන්-පෙම්වතුන්-පොලිසියට-කොටුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=9"
}