{
       "Source": "hirunews",
       "Timestamp": "Wednesday, 24 November 2021 - 15:31",
       "Headline": "රනිල් වික්‍රමසිංහගෙන් කථානායකට යෝජනාවක්",
       "News Content": "පාර්ලිමේන්තු මන්ත්‍රීවරියන්ට අපහාස හෝ හිරිහැර වුවහොත් ඒ ගැන පියවර ගැනීමේ අයිතිය කාන්තා මන්ත්‍රී සංසදයට ලබාදිය යුතු බව කථානායක වරයාට යෝජනා කරන බව හිටපු අග්‍රාමාත්‍ය රනිල් වික්‍රමසිංහ පවසනවා.\nඔහු මේ බව සඳහන් කළේ ඊයේ පාර්ලිමේන්තුවේ දී.\nපාර්ලිමේන්තුවේ කාන්තා මන්ත්‍රීවරියන්ගේ වරප්‍රසාද කඩ වීම සම්බන්ධ ප්‍රශ්නය මේ වන විට පැන නැගී තිබෙන එහෙයින් අදාල යෝජනාව කරන බව රනිල් වික්‍රමසිංහ සඳහන් කළා.\nකාන්තා මන්ත්‍රීවරියන්ට වන හිරිහැර වලට අදාලව පියවර ගැනීමේ අයිතිය කාන්තා මන්ත්‍රීවරියන් ගේ සංසදයට ලබාදීම ලබා දීම යුක්ති සහගත බවද ඔහු සඳහන් කළා\nකාන්තා මන්ත්‍රීවරියන් ගේ සංසදයේ සභාපතිවරිය ඇතුළු සෙසු අයට කතානායක වරයා මුණගැසී ඒ පිළිබඳව සාකච්ඡා කිරීමට හැකි බවද රනිල් වික්‍රමසිංහ වැඩි දුරටත් සඳහන් කර සිටියා.",
       "URL": "https://www.hirunews.lk/289029/රනිල්-වික්‍රමසිංහගෙන්-කථානායකට-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=1540"
}