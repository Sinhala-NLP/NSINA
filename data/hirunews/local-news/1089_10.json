{
       "Source": "hirunews",
       "Timestamp": "Friday, 17 June 2022 - 8:13",
       "Headline": "පොලිස් නිලධාරීන්ගේ රාජකාරියට බාධා කළ සරසවි සිසුන් හතරදෙනකු අත්අඩංගුවට",
       "News Content": "පල්ලෙකැලේ ජාත්‍යන්තර ක්‍රිකට් ක්‍රීඩාංගණයේ පැවති තරගයේදී පොලිස් නිලධාරීන්ගේ රාජකාරිවලට බාධා කළ පේරාදෙණිය විශ්වවිද්‍යාලයේ ශාස්ත්‍ර පීඨයේ සිව්වන වසරේ සිසුවියක් සහ සිසුන් තුන්දෙනෙකු අත්අඩංගුවට ගෙන තිබෙනවා.\nඊයේ (16) පැවති ක්‍රිකට් තරගයේදී ක්‍රීඩාංගණයට ඇතුලුවන ක්‍රීඩාලෝලීන්ගේ ප්‍රවේශපත්‍ර පරීක්ෂා කරන අවස්ථාවේ බීමතින් පැමිණි පිරිසක්, පොලිස් නිලධාරීන්ට පරුෂ වචනයෙන් බැණ තර්ජනය කරමින් ආවේගශීලීව සහ කළහකාරී ලෙස හැසිරී ඇති බවයි වාර්තා වන්නේ.\nපසුව එම පිරිස පාලනය කිරීමට ගත් උත්සාහයේදී සිය රාජකාරිවලට කිහිපදෙනෙකු බාධා කිරීම හේතුවෙන් මෙම සිව්දෙනා අත්අඩංගුවට ගත් බවයි පොලිසිය සඳහන් කළේ.\nඅත්අඩංගුවට ගත් එම පිරිස අවුරුදු 24 සහ 28 වයස්වල පසුවන කුරුණෑගල, කොස්ලන්ද සහ කැකිරාව ප්‍රදේශවල පදිංචිකරුවන්.",
       "URL": "https://www.hirunews.lk/307356/පොලිස්-නිලධාරීන්ගේ-රාජකාරියට-බාධා-කළ-සරසවි-සිසුන්-හතරදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1089"
}