{
       "Source": "hirunews",
       "Timestamp": "Friday, 17 February 2017 - 7:34",
       "Headline": "අද සිට වැසි අඩු වෙයි",
       "News Content": "දිවයිනේ පවතින වැසි තත්වයේ අඩුවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nකෙසේවෙතත් හෙට සහ අනිද්දා දිනවල දකුණු ප්‍රදේශවල වැසි තත්වයේ වර්ධනයක් ඇතිවිය හැකි බවයි ඔවුන් නිවේදනය කලේ.\nදිවයින හරහා විටින් විට පැයට කිලෝමීටර් 40 ත් 50 ත් අතර තද සුළං සහ දිවයින අවට මුහුදේ පැයට කිලෝමීටර් 60 ක පමණ තද සුළං ඇතිවිය හැකියි.\nනැගෙනහිර සහ ඌව පළාත්වල මෙන්ම හම්බන්තොට දිස්ත්‍රික්කයේ සිහින් වැසි වාර කිහිපයක් පවතින අතර සබරගමුව පළාතේ ස්ථාන ස්වල්පයක සවස 2 න් පසු වැසි හෝ ගිගුරුම් සහිත වැසි ඇතිවනවා.\nපුත්තලම සිට කොළඹ හරහා බලපිටිය දක්වා සහ ගාල්ල සිට හම්බන්තොට හරහා පොතුවිල් දක්වා වන වන ගැඹුරු සහ නොගැඹුරු මුහුදු ප්‍රදේශවල සුළගේ වේගය පැයට කිලොමීටර් 60 ත් 70 ත් දක්වා ඉහළ යාහැකියි.\nඑබැවින් එම මුහුදු ප්‍රදේශ විටින් විට ඉතා රලු විය හැකි බවයි කාලගුණ විද්‍යා දෙපාර්තමේන්තුව නිවේදනය කලේ.",
       "URL": "https://www.hirunews.lk/154679/අද-සිට-වැසි-අඩු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4657"
}