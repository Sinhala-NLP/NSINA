{
       "Source": "hirunews",
       "Timestamp": "Sunday, 23 April 2023 - 16:58",
       "Headline": "'වත්මන් රජය අපේ රට වෙන්දේසි ලන්තයක් කරලා' - විපක්ෂ නායකගෙන් චෝදනා (වීඩියෝ)",
       "News Content": "රට ගොඩනැගීමට ඇති එකම විසදුම IMF එකට යා යුතු බව තම පක්ෂය රජයට පෙන්වා දුන්න ද රජය එය ගණන් නොගෙන සිටීම තුළ රට විශාල පසුබෑමකට ලක් වූ බව විපක්ෂ නායකවරයා පවසනවා.\nඒ IMF ගිවිසුම සම්බන්ධයෙන් විශේෂ ප්‍රකාශයක් සිදු කරමින්.\nරජයේ අකාර්යක්ෂම පලනය අභිමුව ලොව ධන කුවේරයන්ට අපේ රටේ සම්පත් කුණු කොල්ලයට විකුණා දැමීමේ සහ අඩු මුදලකට ලබා ගැනීමේ හැකියාවෙන් යුත් වෙන්දේසි ලන්තයක් බවට පත්ව ඇති බවයි ඔහු පෙන්වා දුන්නේ.\nරාජ්‍ය ආදායම උදෙසා දුටු දුටු දේ නියැලෙන ප්‍රතිපත්තියක නියැලී ලාභ ලබන ආයතන පවා විකුණා දැමීමේ සැලසුමක් ක්‍රියාත්මක බවයි විපක්ෂ නායකවරයා මෙහි දී අවධාරණය කර සිටියේ.\nරටක දියුණුවට අවශ්‍ය වන්නේ අලාභ ලබන ආයතන ලාභ ලබන තත්ත්වයට පත් කිරීමට නව මොඩලයක් බවත් රජයේ ප්‍රතිපක්තිය වන්නේ නිසි වැඩපිළිවෙළක් නොමැතිව රාජ්‍ය සම්පත් විකුණා දැමීම බවත් ඔහු සඳහන් කර සිටියා.\nතවදුරටත් අදහස් දක්වමින් ඔහු ප්‍රකාශ කර සිටියේ IMF ගිවිසුම අපට හිතකර ලෙස සකස් විය යුතු බවයි.\nඑමෙන් ම රාජ්‍ය සම්පත් විකුණා දැමීම තමන් තරයේ ප්‍රතික්ෂේප කරන අතර සිදු විය යුත්තේ පැන්ඩෝරා පත්‍රිකා හරහා හෙළිදරවු වූ සියලු සම්පත් රටට ලබා ගැනීම බවත් ඔහු අවධාරණය කර සිටියා.\nඑතුළින් අවිහිංසක ජනතාවගේ කරපිට බදු බර පැටවීම අඩුවන බවයි විපක්ෂ නායකවරයා වැඩිදුරටත් අදහස් දක්වමින් පෙන්වා දුන්නේ .",
       "URL": "https://www.hirunews.lk/333250/වත්මන්-රජය-අපේ-රට-වෙන්දේසි-ලන්තයක්-කරලා-විපක්ෂ-නායකගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=396"
}