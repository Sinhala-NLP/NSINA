{
       "Source": "hirunews",
       "Timestamp": "Tuesday, 22 August 2017 - 20:01",
       "Headline": "මැණික් ගැරීමේ ජාවාරමක සුලමුල හෙළිවෙයි",
       "News Content": "බුත්තල, මොණරාගල, ඔක්කම්පිටිය, ආදී ගම්මානවල පවුල් 30,000 ක අධික පිරිසක් සිය පානීය ජල අවශ්‍යතා සපුරා ගන්නා කුඹුක්කන් ඔයේ සිදුකරන අනවසර මැණික් ගැරීමේ ජාවාරම් සම්බන්ධයෙන් අප පසුගියදා හිරු සී.අයි.ඒ. ඔස්සේ අනාවරණය කළා.\nමේ දිනවල පවතින දැඩි නියං තත්ත්වය හේතුවෙන් කුඹුක්කන් ඔයේ ජල මට්ටම පහළ ගොස් ඇති අතර ඒ අනුව නීති විරෝධීව මැණික් ගැරීමේ කටයුතු බහුලව සිදුවනවා.\nමේ හේතුවෙන් සිදුවන පරිසර විනාශය පිළිබඳව අප කළ අනාවරණයත් සමඟ බුත්තල පොලිස් විශේෂ කාර්ය බලකා නිලධාරීන් එම ස්ථාන පිළිබඳව දැඩි සෝදිසියෙන් පසුවුණා.\nඔක්කම්පිටිය, බෝගස් හංදිය, කරත්තමංකඩ ප්‍රදේශයේ සිදුකරන මැණික් ගැරීමේ ජාවාරමක් සම්බන්ධයෙන් හිරු සී. අයි.ඒ. වෙත තොරතුරක් ලැබුණු අතර එය සොයා බැලීම සඳහා අප පොලිස් විශේෂ කාර්ය බලකා නිලධාරීන් සමඟ එම ස්ථානයට ළඟාවූවා.\nඅප දැඩි පරිශ්‍රමයකින් යුතුව මෙම ස්ථානයට ළඟාවන විටත් එහි මැණික් ගැරීමේ කටයුතු සිදුකරමින් සිටියේ මෙලෙසින්.",
       "URL": "https://www.hirunews.lk/169106/මැණික්-ගැරීමේ-ජාවාරමක-සුලමුල-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4358"
}