{
       "Source": "hirunews",
       "Timestamp": "Friday, 08 September 2023 - 11:05",
       "Headline": "විදුලිබල ව්‍යාපෘති පිළිබඳ ඇගයීමක්",
       "News Content": "මෙරට විදුලිබල ව්‍යාපෘතිවල ඇගයීමක් පසුගිය සතියේ සිදු කෙරුණා.\nඒ ජපන් රජය සහ ජපන් ජාත්‍යන්තර සහයෝගිතා ඒජන්සියේ මූල්‍ය සහය මතයි.\nදැනට ක්‍රියාත්මක වන ව්‍යාපෘති මෙන්ම මූල්‍ය අර්බුද හේතුවෙන් ඇණහිට ඇති ව්‍යාපෘති පිළිබදව මෙන්ම ඉදිරියේදී ක්‍රියාත්මක කිරීමට යෝජිත නව ව්‍යාපෘති පිළිබඳවද සාකච්ඡා වූ බවයි විදුලිබල හා බලශක්ති අමාත්‍ය කංචන ජයසේකර ට්විටර් පණිවුඩයක් නිකුත් කරමින් කියා සිටියේ.\nඑමෙන්ම, පුනර්ජනනීය බලශක්ති ව්‍යාපෘති වෙනුවෙන් අවශ්‍ය තාක්ෂණික සහය ලබා ගැනීම, විදුලිබල මණ්ඩලයේ ප්‍රතිව්‍යුහගත කිරීමේ වැඩපිළිවෙළට ජපාන ජාත්‍යන්තර සහයෝගිතා ඒජනසිය ලබා දෙන තාක්ෂණික සහ මූල්‍ය සහය, අනාගත විදුලිබල උත්පාදන සැලසුම් පිළිබඳව මෙන්ම රජයේ විදුලිබල සහ බලශක්ති ප්‍රතිපත්තිය පිළිබඳව ද මෙහිදී සාකච්ඡාවට ගැණුනු බව එම ට්විටර් පණිවුඩයේ වැඩිදුරටත් සඳහන්.",
       "URL": "https://www.hirunews.lk/347559/විදුලිබල-ව්‍යාපෘති-පිළිබඳ-ඇගයීමක්",
       "Category": "Local News",
       "Parent URL": "https://www.hirunews.lk/local-news.php?pageID=44"
}