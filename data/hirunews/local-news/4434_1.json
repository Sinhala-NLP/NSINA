{
       "Source": "hirunews",
       "Timestamp": "Friday, 07 July 2017 - 12:35",
       "Headline": "සොරකම් ගණනාවකට සම්බන්ධ දෙදෙනෙකු අත්අඩංගුවට",
       "News Content": "සොරකම් ගණනාවකට සම්බන්ධ සැකකරුවන් දෙදෙනෙකු වටවල ප්‍රදේශයේදී පොලිස් අත්අඩංගුවට ගෙන තිබෙනවා.\nවටවල වතුයායේ අධිකාරීවරයෙකුගේ නිවසේ සහ තවත් නිවාස කිහිපයකින් සොරකම් කළ භාණ්ඩ රැසක් ද ඔවුන් සතුව තිබී හමුවී ඇති බවයි පොලිසිය කියාසිටියේ.\nදීර්ඝ කාලයක සිට මෙම පුද්ගලයන් නිවාස බිඳ භාණ්ඩ සොරකම් කිරීමේ නිරතව සිට ඇතැයි අනාවරණ වී තිබෙනවා.\nඑම භාණ්ඩවලින් කොටසක් සැකකරුවන්ගේ නිවෙස්වල තිබියදී සහ තවත් භාණ්ඩ අවට කැළෑවක සගවා තිබියදීයි හමුවී ඇත්තේ.\nමෙම පුද්ගලයන් හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/165307/සොරකම්-ගණනාවකට-සම්බන්ධ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4434"
}