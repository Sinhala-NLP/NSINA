{
       "Source": "hirunews",
       "Timestamp": "Sunday, 11 June 2023 - 15:27",
       "Headline": "මිහින්තලේ විහාරාධිපති හිමිගෙන් කප්පම් ඉල්ලූ සිද්ධිය ගැන විධිමත් විමර්ශනයකට අධිකරණයෙන් නියෝග",
       "News Content": "වීඩියෝ පටයක් සහ හඬ පටයක් ප්‍රසිද්ධ කරන බවට තර්ජනය කරමින් මිහින්තලය රජමහා විහාරාධිපති පූජ්‍ය වළවාහැංගුණුවැවේ ධම්මරතන හිමියන්ගෙන් රුපියල් කෝටියක මුදලක් කප්පම් ඉල්ලීමේ සිද්ධිය සම්බන්ධයෙන් විධිමත් විමර්ශනයක් සිදුකර එහි ප්‍රගතිය දන්වන්නැයි අනුරාධපුර ප්‍රධාන මහේස්ත්‍රාත්වරයා මිහින්තලේ පොලිසියට නියෝග කර තිබෙනවා.\nමෙම කප්පම් ඉල්ලීමේ සිද්ධියට යොදාගෙන ඇති දුරකථන අංකය පිළිබඳව විශ්ලේෂණ වාර්තාවක් ද මිහින්තලේ පොලිසියට ලබාදෙන ලෙස අනුරාධපුර ප්‍රධාන මහේස්ත්‍රාත්වරයා විසින් අදාළ දුරකථන සමාගමේ කළමනාකාරීත්වයට නියෝග කළ බවයි අප වාර්තාකරු සඳහන් කළේ.",
       "URL": "https://www.hirunews.lk/337621/මිහින්තලේ-විහාරාධිපති-හිමිගෙන්-කප්පම්-ඉල්ලූ-සිද්ධිය-ගැන-විධිමත්-විමර්ශනයකට-අධිකරණයෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=278"
}