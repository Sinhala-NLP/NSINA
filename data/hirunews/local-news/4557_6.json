{
       "Source": "hirunews",
       "Timestamp": "Wednesday, 19 April 2017 - 13:33",
       "Headline": "එක් අයෙකු මිය ගිය හැටන් ගැටුමට 05 ක් අත්අඩංගුවට",
       "News Content": "හැටන් - කුඩාඔය වතුයායේ හින්දු කෝවිලක පැවැති ආගමික උත්සවයකින් අනතුරුව ඊයේ රාත්‍රියේ ඇති වූ ගැටුමට සම්බන්ධ සැකකරුවන්ගෙන් 5 දෙනෙකු අත්අඩංගුවට ගෙන තිබෙනවා.\nමෙම ගැටුමෙන් එක් අයෙකු මිය ගොස් සිව් දෙනෙකු බරපතල තුවාල ලබා තිබෙනවා.\nඅත්අඩංගුවට පත් මොවුන් කුඩාඔය ප්‍රදේශයේම පදිංචිකරුවන් වන අතර සිදධියට සම්බන්ධ ප්‍රධාන සැකකරු මේ වන විට ප්‍රදේශයෙන් පළා ගොස් ඇති බවයි හැටන් පොලීසිය සදහන් කළේ.\nඋල් ආයුධයකින් ඇන, මිය ගිය පුද්ගලයා ඝාතනයට ලක්ව ඇති අතර, ඔහු සහ පහරදීම සිදුකළ පුද්ගලයින් අතර පැවැති ආරවුලක් පහරදීමට හේතු වී තිබෙනවා.",
       "URL": "https://www.hirunews.lk/159497/එක්-අයෙකු-මිය-ගිය-හැටන්-ගැටුමට-05-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4557"
}