{
       "Source": "hirunews",
       "Timestamp": "Wednesday, 19 May 2021 - 19:49",
       "Headline": "දෙවන වර කියවීමේදී ශ්‍රේෂ්ඨාධිකරණයේ නියෝග හා උපදෙස් පාර්ලිමේන්තුවට ඉදිරිපත් කරන බව අගමැති කියයි",
       "News Content": "වරාය නගරය ආර්ථික කොමිෂන් සභා පනත් කෙටුම්පත සම්බන්ධයෙන් ශ්‍රේෂ්ඨාධිකරණය ඉදිරිපත් කර ඇති නියෝග හා උපදෙස් දෙවන වර කියවීමේදී පාර්ලිමේන්තුවට ඉදිරිපත් කරන බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඒ, එම පනත් කෙටුම්පත සම්බන්ධයෙන් දෙදින විවාදය අද ආරම්භ කරමින්.\nමේ අතර, කොළඹ වරාය නගරය ආර්ථික කොමිසන් සභා පනත් කෙටුම්පතට එරෙහිව ජනතා විමුක්ති පෙරමුණ පාර්ලිමේන්තු වටරවුම ඉදිරිපිට අද පෙරවරුවේ විරෝධතාවක නිරතවුණා.\nඅනතුරුව ඔවුන් සෞඛ්‍ය මාර්ගෝපදේශ අනුව විරෝධතාවයේ නිරත වීමෙන් පසු විසිර ගිය බවයි හිරු වාර්තාකරු ප්‍රකාශ කළේ.\nමේ අතර පාර්ලිමේන්තුව නියෝජනය කරන ශ්‍රී ලංකා නිදහස් පක්ෂ මන්ත්‍රී කණ්ඩායමද අද පෙරවරුවේ කොළඹ වරාය නගරයේ නිරීක්ෂණ චාරිකාවක නිරතවීමට නියමිතව තිබූ නමුත් එය අවලංගු කර තිබෙනවා.",
       "URL": "https://www.hirunews.lk/271861/දෙවන-වර-කියවීමේදී-ශ්‍රේෂ්ඨාධිකරණයේ-නියෝග-හා-උපදෙස්-පාර්ලිමේන්තුවට-ඉදිරිපත්-කරන-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1942"
}