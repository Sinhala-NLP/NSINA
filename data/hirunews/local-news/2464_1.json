{
       "Source": "hirunews",
       "Timestamp": "Thursday, 10 September 2020 - 16:28",
       "Headline": "නිව් ඩයමන්ඩ් නෞකාවේ නවතම ඡායාරූප (වීඩියෝ සහ ඡායාරූප)",
       "News Content": "ගිනි ගැනීමට ලක්වූ එම්.ටී. නිව් ඩයමන්ඩ් නෞකාවේ නවතම ඡායාරූප පෙළක් ශ්‍රී ලංකා ගුවන් හමුදාව විසින් මාධ්‍යට නිකුත් කර තිබෙනවා.\nමේ අතර ගිනි ගැනීමට ලක්වූ එම්.ටී. නිව් ඩයමන්ඩ්  නෞකාව අවට මුහුදෙන් ලබා ගත් ජල සාම්පල් අද පස්වරුවේ සමුද්‍රිය පරිසර ආරක්ෂණ අධිකාරිය විසින් රජයේ රස පරීක්ෂකවරයා වෙත ලබාදී  තිබෙනවා.\nඑමෙන්ම ගිනි ගත් එම්.ටී. නිව් ඩයමන්ඩ් නෞකාව මෙරට මුහුදු සීමාවෙන් කඩිනමින් ඉවත් කර ගන්නා ලෙස නැවෙහි හිමිකාරීත්වය ඇති ආයතනයට අද දිනය තුළ දැනුම් දීමට නියමිතව තිබෙනවා.\nසමුද්‍රිය පරිසර ආරක්ෂණ අධිකාරිය සඳහන් කළේ මෙරට වෙරළ තීරයට හානි වීම වැළැක්වීම සඳහා අවශ්‍ය ක්‍රියාමාර්ග ගන්නා ලෙස නීතිපතිවරයා දුන් උපදෙස් අනුව ඉදිරි කටයුතු සිදුකරන බවයි.\nඅදාළ නෞකාව මේ වනවිට නාවික සැතපුම් 50ක දුරක රඳවා තිබෙන අතර, නෞකාවේ සිට සැතපුම් දෙකක් පමණ දුරකට කළු පැහැති තෙල් පැල්ලම විහිදී තිබෙනවා.\nපසුගිය සඳුඳා මෙම නෞකාවේ යළි දෙවන වරට ගින්නක් හටගත් අතර, එය ඊයේ අලුයම් කාලයේදී මුළුමනින්ම පාලනය කෙරුණා.\nමේ අතර, නාවික හමුදාව පවසන්නේ අද දිනය තුළ නැව අභ්‍යන්තරයේ ඉන්ධන කාන්දුවක් සිදුවන්නේ ද යන්න සොයා බැලීමට කිමිදුම්කරුවන් යෙදවීමට කටයුතු කරන බවයි.\nඑය මේ වන තුරුත් ප්‍රමාද වී ඇත්තේ නැව අනතුරට පත් ප්‍රදේශයේ පවතින අයහපත් කාලගුණ තත්ත්වයයි.\nඑම නෞකාවේ නවතම ඡායාරූප පහතින්.",
       "URL": "https://www.hirunews.lk/249898/නිව්-ඩයමන්ඩ්-නෞකාවේ-නවතම-ඡායාරූප-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2464"
}