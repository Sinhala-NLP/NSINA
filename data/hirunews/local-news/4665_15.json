{
       "Source": "hirunews",
       "Timestamp": "Sunday, 12 February 2017 - 12:39",
       "Headline": "මුස්ලිම් කොංග්‍රසයේත් වෙනසක් වන ලකුණු",
       "News Content": "ශ්‍රී ලංකා මුස්ලිම් කොංග්‍රසයේ 27 වන නියෝජිත සමුළුව මේ වනවිට කොළඹදී පැවැත්වෙනවා.\nබණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ පැවැත්වෙන මෙම සමුළුවේදී පක්ෂයේ නව නිලධාරී මණ්ඩලය සහ උත්තරීතර මණ්ඩල සාමාජිකයන්ද ප්‍රකාශයට පත් කිරීමට නියමිතයි.\nමේ අතර ඊයේ පැවති උත්තරීතර මණ්ඩල රැස්වීමේදී පක්ෂයේ සභාපති බෂීර් සේගුදාවුද් සහ මහ ලේකම් හසන් අලී ඉවත් කර ඇති බවටද වාර්තා පළවුණා.\nඅප ඒ පිළිබඳව කළ විමසීමකදී මුස්ලිම් කොංග්‍රසයේ ජාතික සංවිධායක ෂෆීක් රාජාබ්දීන් ප්‍රකාශ කළේ ඔවුන් ඊයේ පැවති උත්තරීතර මණ්ඩල රැස්වීමට නොපැමිණි බවයි.\nඅවශ්‍ය නම් අද පැමිණ නම් ඉදිරිපත් කර ඒවා සම්මත වුවහොත් ඔවුන්ට තනතුරු ලබාගත හැකි බව මුස්ලිම් කොංග්‍රස් ජාතික සංවිධායකවරයා හිරු ප්‍රවෘත්ති අංශයට සඳහන් කළා.",
       "URL": "https://www.hirunews.lk/154276/මුස්ලිම්-කොංග්‍රසයේත්-වෙනසක්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=4665"
}