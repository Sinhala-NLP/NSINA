{
       "Source": "hirunews",
       "Timestamp": "Tuesday, 04 September 2018 - 9:28",
       "Headline": "අලි 7 දෙනෙකුට මරු කැදවූ වගුරු බිම පිරිසිදු කෙරේ",
       "News Content": "මඩේ එරීමෙන් වනඅලින් 7 දෙනෙකු ජීවිතක්ෂයට පත්වූ පොළොන්නරුව - තුම්මෝදර ජල ගැලුම් නිම්න ජාතික උද්‍යානයේ වඟුරු බිම සම්පූර්ණයෙන් පිරිසිදු කිරීමට වනජිවි දෙපාර්තමේන්තුව තීරණය කර තිබෙනවා.\nදැනටමත් එහි පාසි ඉවත් කිරීමේ කටයුතු ආරම්භ කර ඇති බවටයි වාර්තා වන්නේ.\nජල ගැලුම් නිම්න ජාතික උද්‍යානයේ වගුරු බිමක මියගොස් සිටියදී හමුවූ වන අලි හත්දෙනාගේ සිරුරු ඊයේ (03) ගොඩගනු ලැබුවා.\nඒ, පොළොන්නරුව වනජීවී කාර්යාලයේ සහ යුද හමුදා නිලධාරීන්ගේ මැදිහත්වීමෙන්.\nමෙම වන අලි හත්දෙනාගෙන් පස්දෙනෙකුගේ සිරුරු පසුගිය සෙනසුරාදා සොයාගත් අතර, අනෙක් සිරුරු දෙක හමුවූයේ පෙරේදා දිනයේදියි.\nකෙසේ වෙතත් පරිසරවේදීන් පෙන්වා දුන්නේ වන අලි 7දෙනෙකු එකවර මෙලෙස වගුරු බිමකට වැටී මියයාම සැකයට තුඩුදෙන බවයි.",
       "URL": "https://www.hirunews.lk/199115/අලි-7-දෙනෙකුට-මරු-කැදවූ-වගුරු-බිම-පිරිසිදු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3765"
}