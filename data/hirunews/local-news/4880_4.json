{
       "Source": "hirunews",
       "Timestamp": "Wednesday, 14 September 2016 - 12:42",
       "Headline": "බංග්ලාදේශය ඇතුළු රටවල් කිහිපයකට ආගමන විගමන නීති දැඩිවේ",
       "News Content": "බංග්ලාදේශය ඇතුළු රටවල් කිහිපයක වැසියන්ට මෙරටට ඇතුළුවීමේදී ආගමන විගමන නීති දැඩි කර තිබෙනවා.\nඅයි.එස්. ත්‍රස්ත සංවිධානයට සම්බන්ධ පුද්ගලයන් රට තුළට ඇතුළුවීම වළක්වා ගැනීම එහි ප්‍රධාන අරමුණක්.\nඑමෙන්ම මත්ද්‍රව්‍ය ජාවාරම්කරුවන්ට රට තුළට ඇතුළුවීම වළක්වා ගැනීමට නීති දැඩි කිරීමේ අරමුණක් බවයි ආගමන විගමන දෙපාර්තමේන්තුවේ වීසා හා ප්‍රත්‍යන්ත පාලන අංශයේ පාලක මද්දුම බණ්ඩාර වීරසේකර සදහන් කළේ.\nමේ අනුව සිරියාව, නයිජීරියාව, පාකිස්තානය, කැමරුන්, ඊජිප්තුව යන  රටවල සංචාරයකයන්ට වීසා නිකුත් කිරීමට පෙර බුද්ධි අංශය වෙත අදාළ දත්ත යොමු කරන බව පාලකවරයා කියා සිටියා.",
       "URL": "https://www.hirunews.lk/142963/බංග්ලාදේශය-ඇතුළු-රටවල්-කිහිපයකට-ආගමන-විගමන-නීති-දැඩිවේ",
       "Category": "Local News",
       "Parent URL": "https://www.hirunews.lk/local-news.php?pageID=4880"
}