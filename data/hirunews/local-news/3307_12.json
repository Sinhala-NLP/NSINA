{
       "Source": "hirunews",
       "Timestamp": "Tuesday, 11 June 2019 - 11:12",
       "Headline": "අයුතු යෝජනාවට අකමැති වූ දෙදරු මවක් ඝාතනය කෙරේ",
       "News Content": "හම්බන්තොට - සූරියවැව - බැද්දෙවැව ප්‍රදේශයේදී තියුණු ආයුධයකින් පහර දී දෙදරු මවක් ඝාතනය කර තිබෙනවා.\nපොලීසිය සඳහන් කළේ ඇගේ නිවස ආසන්නයේ පදිංචි 65 හැවිරිදි පස්දරු පියෙකු විසින් මෙම ඝාතනය සිදුකර ඇති බවයි.\nඝාතනය සිදුකළ මෙම පුද්ගලයා අවස්ථා කිහිපයකදී මෙම මවට අයුතු යෝජනාවක් සිදුකර ඇති අතර ඊට ඇය අකමැත්ත පළ කර තිබෙනවා.\nඒ පිළිබදව එම කාන්තාව ඇගේ මව දැනුවත් කිරීම හේතුවෙන් උරණ වීම නිසා මෙම ඝාතනය සිදුව ඇති බවටයි පොලීසිය සදහන් කළේ.\nමෙලෙස ඝාතනයට ලක්වී ඇත්තේ මැද්දේවැව ප්‍රදේශයේ පදිංචි 28 හැවිරිදි දෙදරු මවක්.\nමේ අතර, කඳාන - වීදි මාවතේදී තියුණු ආයුධයකින් පහරදීමෙන් පුද්ගලයෙකු ජීවිතක්ෂයට පත්ව තිබෙනවා.\nදෙපිරිසක් අතර ඇති වූ ආරවුලක් දුරදිග යාම හේතුවෙන් ඊයේ මෙම ඝාතනය සිදුව ඇති බවයි පොලීසිය සඳහන් කළේ.\nමිය ගොස් ඇත්තේ එම ප්‍රදේශයේ පදිංචි 28 හැවිරිදි තරුණයෙකු වන අතර, සිද්ධියෙන් තුවාල ලැබූ තවත් පුද්ගලයෙකු රාගම රෝහලේ ප්‍රතිකාර ලබමින් සිටිනවා.\nඡායාරූප - සුරියවැව, නුවන් ජයසේකර",
       "URL": "https://www.hirunews.lk/218174/අයුතු-යෝජනාවට-අකමැති-වූ-දෙදරු-මවක්-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3307"
}