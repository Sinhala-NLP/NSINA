{
       "Source": "hirunews",
       "Timestamp": "Sunday, 09 April 2023 - 9:35",
       "Headline": "යල කන්නයේ කුඹුරු හෙක්ටයාර ලක්ෂ 7ක් වගා කෙරේ",
       "News Content": "මෙවර යල කන්නයේ දී කුඹුරු හෙක්ටයාර් ලක්ෂ 7කට වැඩි කුඹුරු ප්‍රමාණයක වී වගා කරනු ඇතැයි කෘෂිකර්ම අමාත්‍යාංශය පවසනවා.\nගොවීන්ට මඩ පොහොර නොමිලේ ලබාදීමත් සමඟ මෙලෙස වී වගාවට යොමුවීම මෙවර ඉහළ යාමක් දක්නට ලැබෙන බවයි එම අමාත්‍යාංශය පෙන්වා දෙන්නේ.\nගොවීන්ගේ නිෂ්පාදන වියදම පහත හෙලීම සඳහා රජය මෙවර යල කන්නයේ රසායනික පොහොර මිලදී ගැනීමට හෙක්ටයාරයකට රුපියල් 20,000ක මුදලක් සහ හෙක්ටයාර 2ක් වගාකරන ගොවීන්ට රුපියල් 40,000ක මුදලක් බැගින් ලබාදීමට සැළසුම් කර තිබෙනවා.\nඑමෙන්ම ගොවීන්ගේ ඉල්ලීම මත වල්නාශක සහ පලිබෝධනාශක මිල ගණන්ද 20%කින් පහළ දැමීමට රජය පියවර ගත්තා.",
       "URL": "https://www.hirunews.lk/332066/යල-කන්නයේ-කුඹුරු-හෙක්ටයාර-ලක්ෂ-7ක්-වගා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=425"
}