{
       "Source": "hirunews",
       "Timestamp": "Saturday, 11 May 2019 - 6:27",
       "Headline": "IOC ඉන්ධන මිලත් සංශෝධනය වෙයි",
       "News Content": "නව ඉන්ධන මිල සංශෝධනයත් සමඟ ලංකා අයි.ඕ.සී. සමාගමේ ඉන්ධන මිලද සංශෝධනය කර තිබෙනවා.\nනිවේදනයක් නිකුත් කරමින් ඔවුන් කියා සිටියේ ඛනිජ තෙල් නීතිගත සංස්ථාවේ මිල ගණන්වලට අනුවම මෙම වැඩි කිරීම සිදුකර ඇති බවයි.\nඒ අනුව ඉන්දීය ඔයිල් සමාගම අලෙවි කරන සුපර් ඩීසල් ලීටරයක මිල රුපියල් 136ක් ලෙසත්, ඔක්ටේන් 92 වර්ගයේ පෙට්‍රල් ලීටරයක මිල රුපියල් 135ක් ලෙසත්, එක්ස්ට්‍රා ප්‍රිමියම් 95 වර්ගයේ පෙට්‍රල් ලීටරයක මිල රුපියල් 167ත් ලෙසත් මිල සටහන් වනවා.\nඔටෝ ඩීසල් ලීටරයක මිල අයි.ඕ.සී. සමාගම ද ඉහළ නංවා නොමැති අතර, ඔවුන් එම ඉන්ධන ලීටරයක් අලෙවි කරන්නේ රුපියල් 113කටයි.\nඉන්ධන මිල සූත්‍රයට අනුව ඊයේ (10) මධ්‍යම රාත්‍රියේ සිට පෙට්‍රල් සහ සුපිරි ඩීසල් මිල ඉහළ දැමීමට මුදල් අමාත්‍යාංශය පියවර ගැනුණා.\nකෙසේ වෙතත්, මෙම මිල සංශෝධනයේදී ඔටෝ ඩීසල් මිලෙහි කිසිදු වෙනසක් සිදුව නැහැ.\nමෙම මිල සංශෝධනයට අනුව ලංකා ඛනිජ තෙල් නීතිගත සංස්ථා පිරවුම්හල්වල මෙතෙක් රුපියල් 132ක්ව පැවති ඔක්ටේන් 92 පෙට්‍රල් ලීටරයක මිල රුපියල් 3කින් ඉහළ නැංවෙනු ඇති.\nඒ අනුව එහි නව මිල සටහන් වන්නේ රුපියල් 135ක් ලෙසයි.\nඑමෙන්ම රුපියල් 159ක්ව පැවති ඔක්ටේන් 95 වර්ගයේ පෙට්‍රල් ලීටරයක් රුපියල් 5කින් ඉහළ දමා ඇති අතර, ඒ අනුව එහි නව මිල රුපියල් 164ක් ලෙස සටහන් වනවා.\nඔටෝ ඩීසල් ලීටරයක මිල තවදුරටත් රුපියල් 104 සීමාවේ පවතිනු ඇති.\nඊට අමතරව රුපියල් 134ක්ව පැවති සුපිරි ඩීසල් ලීටරයක මිල රුපියල් 2කින් ඉහළ නංවා ඇති අතර, ඒ අනුව එහි නව සටහන් වන්නේ රුපියල් 136ක් ලෙසයි.\nපසුගිය මාසයේදී ඉන්ධන මිලෙහි වෙනසක් සිදුනොවූ අතර මුදල් අමාත්‍යාංශය නිවේදනය කළේ ලෝක වෙළඳපොලේ තෙල් මිල ඉහළ යමින් තිබුණ ද, පසුගිය අප්‍රේල් මස උත්සව සමයක් වීම හේතුවෙන් ඉන්ධන මිලෙහි කිසිදු සංශෝධනයක් කිරීමට පියවර නොගත් බවයි.",
       "URL": "https://www.hirunews.lk/216156/ioc-ඉන්ධන-මිලත්-සංශෝධනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3358"
}