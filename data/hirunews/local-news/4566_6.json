{
       "Source": "hirunews",
       "Timestamp": "Wednesday, 12 April 2017 - 16:39",
       "Headline": "ගල්ගමුවේ හස්තියාට වෙඩි තබයි (ඡායාරූප)",
       "News Content": "ගල්ගමුව ප්‍රදේශයේ සිය අණසක පතුරුවා ගනිමින් ජීවත් වූ හස්තියෙකුට කිසියම් පුද්ගලයෙකු විසින් වෙඩි තබා මරා දමා ඇතැයි වාර්තා වනවා.\nවන ජීවී නිලධාරීන් සැක කරන්නේ කැලයේ සතුන් දඩයම් කරන්නට පැමිණි පුද්ගලයෙකු මෙම ඇතාට වෙඩි තබන්නට ඇති බවයි.\n10 වන දා වෙඩි තබා ඇති අතර ඇතාගේ සිරුර ප්‍රදේශවාසීන්ගේ දැනුම්දීමක් මත ගල්ගමුව වනජීවී නිලධාරීන් සොයාගෙන තිබෙනවා.\nගල්ගමුව-ගනේ දිවුල්වැව ප්‍රදේශයේ කැලෑවක් තුලදී  අඩි 08 ක් පමණ වන මෙම හස්තියාට වෙඩි තබා මරා දමා තිබු අතර වනජීවී නිලධාරීන් පවසා සිටියේ ඇතාගේ වයස අවුරුදු 40 ක් පමණ වන බවයි.\nඇතාගේ සිරුර සම්බන්ධයෙන් පශ්චාත් මරණ පරීක්ෂණය අනුරාධපුර- පණ්ඩුලගම පශු වෛද්‍ය ඒකකයේ වෛද්‍යවරයා විසින් සිදු කළ අතර එහිදී ඔහු පැවසුවේ මෙම මරණය සිදුව ඇත්තේ වෙඩි වැදීමකින් බවයි.\nඡායාරූප - ගල්ගමුව රොෂාන් රණසිංහ",
       "URL": "https://www.hirunews.lk/159083/ගල්ගමුවේ-හස්තියාට-වෙඩි-තබයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4566"
}