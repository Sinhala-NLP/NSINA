{
       "Source": "hirunews",
       "Timestamp": "Sunday, 07 May 2023 - 19:26",
       "Headline": "භාණ්ඩ ප්‍රවාහන දුම්රියේ මෝටර් රථයක් ගැටෙයි",
       "News Content": "මහනුවර සිට බදුල්ල දක්වා ධාවනය වූ භාණ්ඩ ප්‍රවාහන දුම්රියේ මෝටර් රථයක් ගැටී අද (07) දින දහවල් අනතුරක් සිදුව තිබෙනවා.\nහපුතලේ සතිපොළ මාර්ගයේ දුම්රිය හරස් මාර්ගයක දී එම අනතුර සිදුව තිබෙන බවයි වාර්තා වන්නේ.\nමෝටර් රථය දුම්රියේ ගැටෙනවාත් සමග ඉවතට විසි වී ගොස් ඇති අතර එහිදී සිදුවීමට ගිය විශාල ඛේදවාචකයක් වැළකී ගොස් තිබෙනවා.\nඅනතුර සිදුවන අවස්ථාවේ දී මෝටර් රථයේ මොණරාගල ප්‍රදේශයේ පදිංචි එකම පවුලේ සිව්දෙනෙක් සිට ඇති අතර, ඔවුන්ට කිසිදු තුවාලයක් සිදුව නොමැති බවයි අප ප්‍රාදේශීය වාර්තාකරු පැවසුවේ.\nදුම්රිය ගේට්ටු මුරකරුවෙක් නොමැති වීම හේතුවෙන් එම අනතුර සිදුව අතර ප්‍රදේශවාසීන් පවසන්නේ බොහෝ අවස්ථාවලදී එම ස්ථානයෙන් දුම්රිය ධාවනය වනවිට ගේට්ටුව විවෘතව පවතින බවයි.",
       "URL": "https://www.hirunews.lk/334522/භාණ්ඩ-ප්‍රවාහන-දුම්රියේ-මෝටර්-රථයක්-ගැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=362"
}