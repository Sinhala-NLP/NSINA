{
       "Source": "hirunews",
       "Timestamp": "Thursday, 13 September 2018 - 13:56",
       "Headline": "ජොන්ස්ටන් ප්‍රනාන්දු යළි රිමාන්ඩ්",
       "News Content": "සතොසට අයත් රුපියල් මිලියන 05කට අධික මුදලක් අවභාවිතා කළ බවට චෝදනා එල්ල වූ  හිටපු අමාත්‍ය ජොන්ස්ටන් ප්‍රනාන්දු ඇතුළු තුන්දෙනා ලබන 17 වනදා දක්වා යළි රක්ෂිත බන්ධනාගාර ගත කෙරුණා.\nඒ මොවුන් අද පෙරවරුවේ කුරුණෑගල මහාධිකරණ විනිසුරු මේනකා විජේසුන්දර හමුවට ඉදිරිපත් කිරීමන් පසුවයි.\nමෙම නඩුවට අදාළ ඇතැම් ලේඛනවල ගැටළු පවතින බැවින් ඒවා වැඩිදුර පරීක්ෂා කර හරස් ප්‍රශ්න විමසීම සිදුකළ යුතු බව විත්තිය වෙනුවෙන් පෙනී සිටි නීතීඥයින් අධිකරණයට දැනුම් දී තිබෙනවා.\nඒ අනුව මෙම නඩුව ලේඛන මත විභාගවන බැවින් යළි සාක්ෂි විමසීම ලබන 17 වනදා කල් තබන බවයි විනිසුරුවරිය දැනුම් දුන්නේ.",
       "URL": "https://www.hirunews.lk/199813/ජොන්ස්ටන්-ප්‍රනාන්දු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3750"
}