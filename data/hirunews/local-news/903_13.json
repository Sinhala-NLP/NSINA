{
       "Source": "hirunews",
       "Timestamp": "Tuesday, 30 August 2022 - 6:51",
       "Headline": "මට්ටක්කුලියේ දී වෙඩි පහරට ලක් වූ තරුණයා මිය යයි",
       "News Content": "ඊයේ  (29) රාත්‍රී කාලයේ දී මට්ටක්කුලිය පොලිස් වසමේ අලිවත්ත ප්‍රදේශයේ දී සිදු වූ වෙඩි තැබීම හේතුවෙන් තුවාල ලබා රූහල්ගත කර සිටි තරුණයා මිය ගොස් තිබෙනවා.\nමෙලෙස මියගොස් ඇත්තේ වයස අවුරුදු 26 ක මට්ටකුලිය ප්‍රදේශයේ පදිංචි තරුණයෙක්.\nමෙම වෙඩි තැබීම සඳහා පැමිණි සැකකරුවන් යතුරු පැදියකින් පැමිණ පිස්තෝලයක් භාවිතා කර අදාළ වෙඩි තැබීම සිදුකර ඇති බවයි පොලිසිය පවසන්නේ.\nමත්ද්‍රව්‍ය හා බැඳුණු සංවිධානාත්මක අපරාධකරුවන් අතර ඇතිවී තිබෙන ආරවුල් හේතුවෙන් මෙම වෙඩි තැබීම් සිදුකර ඇති බවට පොලිසිය සැකකරනු ලබන අතර මෙම සිද්ධිය සම්බන්ධයෙන් මට්ටක්කුලිය පොලිසිය වැඩිදුර විමර්ශන සිදු කරනු ලබයි.",
       "URL": "https://www.hirunews.lk/314091/මට්ටක්කුලියේ-දී-වෙඩි-පහරට-ලක්-වූ-තරුණයා-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=903"
}