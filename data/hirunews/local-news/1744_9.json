{
       "Source": "hirunews",
       "Timestamp": "Thursday, 19 August 2021 - 11:11",
       "Headline": "දිනේෂ් ගුණවර්ධන සහ ගාමිණී ලොකුගේ නව අමාත්‍යාංශවල වැඩ භාරගනී",
       "News Content": "අධ්‍යාපන අමාත්‍යවරයා ලෙස ජනාධිපතිවරයා ඉදිරියේ පසුගිය 16 වනදා දිවුරුම් දුන් දිනේෂ් ගුණවර්ධන සහ විදුලිබල අමාත්‍යවරයා ලෙස දිවුරුම් දුන් ගාමිණී ලොකුගේ අද එම අමාත්‍යාංශවල වැඩ භාරගනු ලැබුවා.\nදිනේෂ් ගුණවර්ධන පෙරවරු 10.15 ට පමණ නව අමාත්‍යාංශයේ වැඩ භාරගනු ලැබුවේ ආගමික වතාවත් සිදු කිරීමෙන් අනතුරුවයි. එම අවස්ථාවට හිටපු අධ්‍යාපන අමාත්‍ය මහාචාර්ය ජී.එල්. පීරිස් ද සහභාගි වුණා.\nඑසේම ගාමිණී ලොකුගේ අමාත්‍යවරයාද විදුලිබල අමාත්‍යාංශයේදී අද සිය ධුරයේ වැඩ භාරගනු ලැබුවා.",
       "URL": "https://www.hirunews.lk/280091/දිනේෂ්-ගුණවර්ධන-සහ-ගාමිණී-ලොකුගේ-නව-අමාත්‍යාංශවල-වැඩ-භාරගනී",
       "Category": "Local News",
       "Parent URL": "https://www.hirunews.lk/local-news.php?pageID=1744"
}