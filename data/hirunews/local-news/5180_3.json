{
       "Source": "hirunews",
       "Timestamp": "Saturday, 06 February 2016 - 15:21",
       "Headline": "කොටදෙනියාවෙන් කාන්තා මළ සිරුරක් සොයා ගැනේ",
       "News Content": "රිය අනතුරකින් මිය ගිය බවට සැක කෙරෙන කාන්තාවකගේ මළ සිරුරක් කොටදෙනියාව - කපුගෙදර ප්‍රදේශයේදී අද උදෑසන සොයාගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ එම කාන්තාව පන්නල - පල්ලම ප්‍රදේශයේදී රිය අනතුරකට ලක්වී ඇති බවට තොරතුරු අනාවරණ වී ඇති බවයි.\nමෙලෙස මිය ගොස් ඇත්තේ 44  හැවිරිදි රිදීගම ප්‍රදේශයේ පදිංචිකාරිණියක්.\nසිද්ධිය සම්බන්ධයෙන් කොටදෙනියාව පොලීසිය සිදුකළ විමර්ශනයකදී රිය අනතුරට සම්බන්ධ බවට සැක කෙරෙන ලොරි රථය සිරුර හමුවූ ස්ථානයට නුදුරින් වූ අඹගහහේන ප්‍රදේශයේදී අත්අඩංගුවට ගෙන ඇති අතර, එහි රියදුරු පළාගොස් ඇති බව සදහන්.",
       "URL": "https://www.hirunews.lk/125610/කොටදෙනියාවෙන්-කාන්තා-මළ-සිරුරක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=5180"
}