{
       "Source": "hirunews",
       "Timestamp": "Saturday, 10 December 2022 - 16:02",
       "Headline": "එළුමස් සහ ගව මස් ප්‍රවාහනය තාවකාලිකව අත්හිටුවන්නැයි ජනපතිගෙන් නියෝග (වීඩියෝ)",
       "News Content": "එළුමස් සහ ගව මස්, දිස්ත්‍රික් සහ පළාත් මට්ටමින් ප්‍රවාහනය වහාම ක්‍රියාත්මක වන පරිදිඅත්හිටු වන ලෙස ජනාධිපති රනිල් වික්‍රමසිංහ නියෝග කර තිබෙනවා.\nඅධික ශීත කාලගුණ තත්ත්වය හමුවේ උතුර, නැගෙනහිර පළාත්වල ගවයන් සහ එළුවන් මියයාම සැලකිල්ලට ගනිමින් මහජනතාවගේ සෞඛ්‍ය ආරක්ෂාව සහතික කිරීම සඳහා මෙම පියවර ගත් බවයි ජනාධිපති මාධ්‍ය අංශය නිවේදනය කළේ.\nශීත කාලගුණ තත්ත්වය හමුවේ උතුර, නැගෙනහිර පළාත්වල මියගිය ගවයන් සහ එළුවන්ගේ සංඛ්‍යාව 1092 ක් වනවා.\nකෘෂිකර්ම අමාත්‍යාංශය නිවේදනය කළේ උතුරු පළාතේ ගවයන් 358 දෙනෙකු සහ එළුවන් 191 දෙනෙකු මියගොස් ඇති බවයි.\nනැගෙනහිර පළාතේ ගවයන් 478 දෙනෙකු සහ එළුවන් 65 දෙනෙකු ජිවිතක්ෂයට පත්ව ඇති බව ද එම නිවේදනයේ සඳහන්.\nකෙසේ වෙතත්, මියගිය සතුන්ගේ සාම්පල ලබා ගැනීමට පියවර ගෙන ඇති බවයි කෘෂිකර්ම අමාත්‍යාංශය සඳහන් කළේ.",
       "URL": "https://www.hirunews.lk/322373/එළුමස්-සහ-ගව-මස්-ප්‍රවාහනය-තාවකාලිකව-අත්හිටුවන්නැයි-ජනපතිගෙන්-නියෝග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=675"
}