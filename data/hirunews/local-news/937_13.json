{
       "Source": "hirunews",
       "Timestamp": "Tuesday, 16 August 2022 - 10:04",
       "Headline": "කකුල් හතරේ කුකුල් පැටවා මිය යයි",
       "News Content": "යාපනයේ අච්චුවේලී කලනෙයි ගම්මානයේ නිවසක කුකුල් කොටුවක උපන් කකුල් හතරේ කුකුල් පැටවා අද(16) මිය ගොස් තිබෙනවා.\nයාපනයේ සත්ව හා සත්ත්ව අහාර නිෂ්පාදන දෙපාර්තමේන්තුවේ නිලධාරීන් සදහන් කරන්නේ කුකුල් පැටවාගේ සිරුරට වෛරසයක් ඇතුළු වීම නිසා කුකුල් පැටවා මියගොස් ඇති බවයි.\nමෙම කුකුල් පැටවා බිහි වීමෙන් පසුව එම නිවස වෙත ගිය විශාල පිරිසක් කුකුල් පැටවා අතට ගෙන කකුල් හතර ගැන පරීක්ෂා කිරීම නිසා එම පිරිස් අතරින් කුකුල් පැටවාට වෛරසයක් ඇතුලු වන්නට ඇති බවයි එම නිලධාරීන් සදහන් කරන්නේ.\nකුකුල් පටවා ඉපදී දින තුනක් අනෙක් කුකුල් පැටවුන් සේ ඉතාම නීරෝගීව හා කාර්යක්ෂමව සිටි නමුත් හතර වන දිනයේ දී කුකුල් පැටවා මියගොස් තිබෙනවා.",
       "URL": "https://www.hirunews.lk/312882/කකුල්-හතරේ-කුකුල්-පැටවා-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=937"
}