{
       "Source": "hirunews",
       "Timestamp": "Wednesday, 16 September 2020 - 6:18",
       "Headline": "පළාත් කිහිපයකට අදත් වැසි",
       "News Content": "සබරගමුව, මධ්‍යම සහ බස්නාහිර පළාත්වලත් ගාල්ල සහ මාතර දිස්ත්‍රික්කවලත් වැසි වාර කිහිපයක් ඇතිවිය හැකි බව කාළගුණ විද්‍යා දෙපාර්තමේන්තුව පවසනවා.\nමේ අතර වයඹ පළාතේ සිහින් වැසි වාර කිහිපයක් ඇතිවිය හැකි බවද සඳහන්.\nඌව පළාතෙත් අම්පාර සහ මඩකළපුව දිස්ත්‍රික්කවලත් ස්ථාන ස්වල්පයක සවස 2.00න් පමණ පසු වැසි හෝ ගිගුරුම් සහිත වැසි ඇතිවිය හැකි බවයි කාළගුණ විද්‍යා දෙපාර්තමේන්තුව පවසන්නේ.\nදිවයින හරහා, විශේෂයෙන්ම උතුරු, උතුරු-මැද සහ වයඹ පළාත්වලත් ත්‍රිකුණාමලය, හම්බන්තොට, සහ නුවරඑළිය දිස්ත්‍රික්කවල සහ මධ්‍යම කදුකරයේ බටහිර බෑවුම් ප්‍රදේශවල විටින් විට හමන පැයට කිලෝමීටර් 50 පමණ තද සුළං ඇතිවිය බව කාළගුණ විද්‍යා දෙපාර්තමේන්තුව වැඩිදුරටත් පවසනවා.",
       "URL": "https://www.hirunews.lk/250319/පළාත්-කිහිපයකට-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2452"
}