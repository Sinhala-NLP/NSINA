{
       "Source": "hirunews",
       "Timestamp": "Wednesday, 15 March 2023 - 15:19",
       "Headline": "විදුලි ගාස්තුවට එරෙහිව ගොනුකළ රීට් පෙත්සම නිෂ්ප්‍රභ කිරීමට ගත් තීරණය බල රහිත කරන්නැයි ඉල්ලා පෙත්සමක්",
       "News Content": "විදුලි ගාස්තු වැඩි කිරීමට එරෙහිව ගොනුකළ රීට් පෙත්සමක් විභාගයට නොගෙන නිෂ්ප්‍රභ කිරීමට අභියාචනාධිකරණය ගත් තීරණය බල රහිත කරන ලෙස ඉල්ලා ශ්‍රේෂ්ඨාධිකරණය හමුවේ අභියාචනා පෙත්සමක් ගොනුකර තිබෙනවා.\nඒ, විදුලි පාරිභෝගික සංගමය සහ පරිසර යුක්ති කේන්ද්‍රය විසින්.\nඑහි වගඋත්තරකරුවන් ලෙස මහජන උපයෝගිතා කොමිසම, ලංකා විදුලිබල මණ්ඩලය ඇතුළු පිරිසක් නම් කර තිබෙනවා.\nඔවුන් සිය පෙත්සමෙන් සඳහන් කර ඇත්තේ පසුගියදා විදුලි ගාස්තු සංශෝධනය කිරීමට අමාත්‍ය මණ්ඩලය ගත් තීරණය නීතියට පටහැනි බවයි.",
       "URL": "https://www.hirunews.lk/330021/විදුලි-ගාස්තුවට-එරෙහිව-ගොනුකළ-රීට්-පෙත්සම-නිෂ්ප්‍රභ-කිරීමට-ගත්-තීරණය-බල-රහිත-කරන්නැයි-ඉල්ලා-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=475"
}