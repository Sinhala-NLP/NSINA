{
       "Source": "hirunews",
       "Timestamp": "Tuesday, 27 April 2021 - 9:49",
       "Headline": "හුදෙකලා කෙරුනු ගම අතහැර ගිහිල්ලා (වීඩියෝ)",
       "News Content": "ඊයේ රාත්‍රි 8.00 සිට හුදෙකලා කෙරුනු ත්‍රිකුණාමලය පම්පුකර් ප්‍රදේශයේ ජනතාව එම ප්‍රදේශය අතහැර ගිය බව ත්‍රිකුණාමලය හිරු ප්‍රාදේශීය වාර්තාකරු පවසනවා.\nඊයේ දහවල් මෙම හුදෙකලා කිරීම ප්‍රකාශ කිරීමත් සමග ප්‍රදේශයේ ජනතාව පිට පළාත් වෙත ගමන්ගත් බවයි අප වාර්තාකරු සඳහන් කරන්නේ.\nඊයේ සවස 5 සිට රාත්‍රී හත පමණ වන තුරු අප වාර්තාකරු මෙම ගම්මානය අවට රැදී සිට ඇති අතර ඔහු පවසන්නේ කිසිදු ආරක්ෂක අංශ නිලධාරියෙක් රාත්‍රී 7:00 වන තුරුත් එම ස්ථානයේ නොසිටි බවයි.\nඅවම තරමින් පොලිස් නිලධාරීන් දෙදෙනෙක් හෝ රාජකාරිය යොදවා තිබුණේ නම් මෙම තත්ත්වය මඟහරවා ගත හැකිව තිබූ බවයි ඔහු වැඩිදුරටත් පවසන්නේ.\nමෙලෙස නිරොධායන නියෝග සඳහා ජනතාව අනුගත නොවන්නේ නම් සහ එම නියෝග ක්‍රියාත්මක කිරීමට අදාළ බලධාරීන් කටයුතු නොකරන්නේ නම් මෙලෙස ගම්මාන හුදකලා කිරීමේ ඇති ඵලය කුමක්ද?\nමේ තත්ත්වය වෙනස් කිරීමට හෝ පාලනය කිරීමට ඔවුන් නිසි පියවර ගනු ඇතැයි යන්න අප බලාපොරොත්තුවයි.",
       "URL": "https://www.hirunews.lk/269659/හුදෙකලා-කෙරුනු-ගම-අතහැර-ගිහිල්ලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1993"
}