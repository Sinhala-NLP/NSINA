{
       "Source": "hirunews",
       "Timestamp": "Friday, 23 July 2021 - 8:27",
       "Headline": "පැරණි ප්‍රතිපත්ති අතහැර දමන්න - අලි මිනිස් ගැටුමට විසදුම කෝප් කමිටුවෙන් නිර්දේශ",
       "News Content": "අලි - මිනිස් ගැටුම වැළැක්වීමට මෙතෙක් අනුගමනය කළ ප්‍රතිපත්තිය කඩිනමින් වෙනස් විය යුතු බවට රජයේ ගිණුම් පිළිබද කාරක සභාව හෙවත් කෝපා කමිටුව නිර්දේශ කර තිබෙනවා.\nඅලි මිනිස් ගැටුම හේතුවෙන් ලොව වැඩිම අලි මරණ සිදුවන රට බවට ශ්‍රී ලංකාව පත්ව ඇති බවත් මිනිස් මරණ සිදුවන රටවල් අතර, දෙවන තැනට ශ්‍රී ලංකාව පත්ව ඇති බවයි රජයේ ගිණුම් පිළිබද කාරක සභාවේදී අනාවරණ වී ඇත්තේ.\nඅලි - මිනිස් ගැටුමෙන් වසරකට මිය යන අලි ඇතුන් ප්‍රමාණය සාමාන්‍යයෙන් 272ක් වුවද 2019 වසරේදී අලි ඇතුන් 407 දෙනෙකු මිය ගොස් තිබෙනවා.\nඅලි මිනිස් ගැටුමෙන් සාමාන්‍යයෙන් සිදුවන මිනිස් මරණ සංඛ්‍යාව 85ක් වුවද 2019 වසරේදී එය 122ක් දක්වා ඉහළ ගොස් ඇති බව සඳහන්.\nඒ හේතුවෙන් මෙම ගැටළුව සඳහා කඩිනමින් ක්‍රියාත්මක වීමේ අවශ්‍යතාව අවධාරණය කරන කෝපා කමිටුව මෙතෙක් අසාර්ථක වී ඇති පැරණි ප්‍රතිපත්ති අතහැර දමා ආචාර්ය පෘතුවිරාජ් ප්‍රනාන්දු විසින් සකස් කර ඇති ප්‍රතිපත්තිය ක්‍රියාත්මක කරන ලෙස වනජීවි සංරක්ෂණ දෙපාර්තමේන්තුවට නිර්දේශ කර තිබෙනවා.",
       "URL": "https://www.hirunews.lk/277763/පැරණි-ප්‍රතිපත්ති-අතහැර-දමන්න-අලි-මිනිස්-ගැටුමට-විසදුම-කෝප්-කමිටුවෙන්-නිර්දේශ",
       "Category": "Local News",
       "Parent URL": "https://www.hirunews.lk/local-news.php?pageID=1801"
}