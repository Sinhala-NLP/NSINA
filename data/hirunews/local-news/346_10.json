{
       "Source": "hirunews",
       "Timestamp": "Saturday, 13 May 2023 - 20:24",
       "Headline": "පොළොන්නරුව රෝහල අවට රථ වාහනවලින් මුදල් ගරන මාෆියාවක්",
       "News Content": "පොළොන්නරුව රෝහල අවට ප්‍රදේශයේ ගාල් කරන රථවාහන වලින් අත්තනෝමතික ලෙස මුදල් ලබා ගන්නා බවට ප්‍රදේශවාසීන් චෝදනා කරනවා.\nමීට පෙර පොළොන්නරුව මහනගර සභාව විසින් එය සිදුකළත් මෑතක සිට පෞද්ගලික ආයතනයක් රථ ගාල් භාරව කටයුතු කරන බව සඳහන්.\nරථගාලට බැහැර ප්‍රදේශවල ගාල් කරන වාහන වලින් ද මෙම පිරිස් මුදල් අය කරන බවටයි චෝදනා එල්ල වන්නේ.\nඊයේ(12) එවැනි අවස්ථාවක එම ස්ථානයට පැමිණි පුද්ගලයෙකු මුදල් එකතු කරන අයෙකු අතර, උණුසුම් තත්ත්වයක් හට ගත්තා.\nඒ අනුව, එම ස්ථානයට ගිය හිරු වාර්තාකරු සහ පිරිස අතර ද උණුසුම් සංවාදයක් මතුවුණා.\nප්‍රදේශවාසීන් කිහිපදෙනෙකු කියා සිටියේ අත්තනෝමතික ලෙස රථ ගාලෙන් බාහිර ප්‍රදේශයේදී ද ඔවුන් වාහන ගාල් කිරීමේදී මුදල් අය කරන බවයි.\nමේ පිළිබඳව ප්‍රදේශයේ ව්‍යාපාරිකයන් ද දැඩි චෝදනා එල්ල කරනවා.",
       "URL": "https://www.hirunews.lk/335094/පොළොන්නරුව-රෝහල-අවට-රථ-වාහනවලින්-මුදල්-ගරන-මාෆියාවක්",
       "Category": "Local News",
       "Parent URL": "https://www.hirunews.lk/local-news.php?pageID=346"
}