{
       "Source": "hirunews",
       "Timestamp": "Monday, 11 July 2022 - 15:37",
       "Headline": "දින 33කට පසු ව එන ලිට්රෝ ගෑස් (වීඩියෝ)",
       "News Content": "දින තිස් තුනකට පසුව හෝමාගම ලිට්රෝ ගෑස් අලෙවි නියෝජිත මධ්‍යස්ථානයට (11) දා ගෑස් සිලින්ඩර එක්දහස් හැටක් ලැබුණු බව හෝමාගම ඩී.පී.එස් ගෑස් අලෙවි මධ්‍යස්ථානය පවසනවා.\nඒ අනුව එම ගෑස් සිලින්ඩර හෝමාගම පොලිසියේ ද සහාය ඇති ව සාර්ථක ව බෙදා දීමට පියවර ගත් බව යි එම ආයතනය සඳහන් කරන්නේ.\nමෙම ගෑස් අලෙවි මධ්‍යස්ථානය ඉකුත් ජුනි මස 07 වැනි දා සිට ගෑස් අලෙවි කිරීමේ දී නව ක්‍රමවේදයක් හඳුන්වා දෙමින් පාරිභෝගිකයාගේ පදිංචි සහතිකය රැගෙන ඒම අනිවාර්ය කර තිබූ අතර, ඒ අනුව පාරිභෝගිකයන් දෙදහස් පන්සියයකට අධික පිරිසක් ලියාපදිංචි වී තිබුණා.\nඑහෙත් නව ක්‍රමවේදය හඳුන්වා දීමෙන් පසු ව දින තිස් තුනක් ඉක්ම යන තෙක් ගෑස් නො ලැබුණු අතර, ඊයේ 11 දා මෙසේ ගෑස් සිලින්ඩර 1160ක් ලැබී තිබුණු බව සඳහන්.\nඒ අනුව පෙර ලියාපදිංචි වූ පාරිභෝගිකයන්ට සහ අද දින අලුතින් පැමිණි පාරිභෝගිකයන්ට මෙසේ ගෑස් නිකුත් කිරීමට පොලිසිය පියවර ගෙන තිබුණා.\nඑහෙත් ඊයේ දිනයේ ගෑස් ලැබුණු බව දැන ගැනීමත් සමඟ 2000කට ආසන්න පිරිසක් පැමිණ සිටින ආකරය යි පෙනෙන්නට ඇත්තේ.",
       "URL": "https://www.hirunews.lk/309718/දින-33කට-පසු-ව-එන-ලිට්රෝ-ගෑස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1028"
}