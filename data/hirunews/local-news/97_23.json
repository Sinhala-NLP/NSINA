{
       "Source": "hirunews",
       "Timestamp": "Tuesday, 15 August 2023 - 7:19",
       "Headline": "නිවසක තිබු මැණික් ගල් සොරකම් කළ හා එයට ආධාර අනුබල දුන් සැකකරුවන් අත්අඩංගුවට",
       "News Content": "ඔක්කම්පිටිය ප්‍රදේශයේ නිවසක තිබි මැණික් ගල් හා මුදල් සොරකම් කළ සැකකරුවෙකු හා ඒ සඳහා ආධාර අනුබල දුන් සැකකරුවෙකු ඊයේ (14)  අත්අඩංගුවට ගෙන තිබෙනවා.\nමෙම නිවසේ තිබි රුපියල් 10ක් පමණ වටිනා මැණික් ගල් හා රුපියල් 5000ක් සොරකම් කළ හා ආධාර අනුබල දුන් සැකකරුවන් ඔක්කම්පිටිය පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් වයස අවුරුදු 31ක හා 35ක වයස් වල පසුවන කහටගහවත්ත හා ඔක්කම්පිටිය ප්‍රදේශයේ පදිංචිකරුවන් බවයි වාර්තා වන්නේ.\nපොලිසිය පැවසිවේ සිදු කළ විමර්ශනවල දී සැකකරුවන් නිවසේ ජනේලයක් විවෘත කර මෙම සොරකම සිදු කර ඇති බවට අනාවරණය වූ බව‍යි.\nසැකකරුවන් අද (15) වැල්ලවාය මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මේ පිළිබඳව වැඩිදුර විමර්ශන ඔක්කම්පිටිය පොලිසිය සිදු කරන බව පොලිසිය වැඩි දුරටත් පවසනවා.",
       "URL": "https://www.hirunews.lk/344852/නිවසක-තිබු-මැණික්-ගල්-සොරකම්-කළ-හා-එයට-ආධාර-අනුබල-දුන්-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=97"
}