{
       "Source": "hirunews",
       "Timestamp": "Sunday, 25 September 2022 - 7:15",
       "Headline": "ජනපති අද ජපානයට (වීඩියෝ)",
       "News Content": "වෙඩි ප්‍රහාරයකින් ඝාතනයට ලක්වූ ජපානයේ හිටපු අග්‍රාමාත්‍ය ෂින්සෝ අබේගේ අවමංගල්‍යය උත්සවයට සහභාගි වීම සඳහා ජනාධිපති රනිල් වික්‍රමසිංහ අද (25) රාත්‍රියේ ජපානය බලා පිටත්ව යෑමට නියමිතයි.\nජපානයේ දීර්ඝතම කාලයක් සේවය කළ ෂින්සෝ අබේ ප්‍රචාරක රැලියක් අතරතුර දී වෙඩි තබා ඝාතනය කෙරුණේ පසුගිය ජූලි මස 08 වැනිදායි.\nජනාධිපති රනිල් වික්‍රමසිංහගේ සංචාරය අතරතුර ජපාන අග්‍රාමාත්‍ය ෆුමියෝ කිෂිඩා ඇතුළු ජපාන රජයේ ඉහළ පෙලේ නිලධාරීන් හමුවීමට නියමිතව ඇති බවයි වාර්තා වන්නේ.\nඑහිදී ණය ප්‍රතිව්‍යුහගත කිරීම පිළිබඳ සාකච්ඡා සඳහා චීනය සහ ඉන්දියාව ඇතුළු ප්‍රධාන ණය දෙන රටවල් සමඟ ඊට අදාළ සාකච්ඡා සඳහා සම්බන්ධීකරණය සිදු කරන ලෙසට ජපානයට ආරාධනා කිරීමට ද නියමිත බවයි රොයිටර් පුවත් සේවය මීට පෙර වාර්තා කළේ.",
       "URL": "https://www.hirunews.lk/316239/ජනපති-අද-ජපානයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=846"
}