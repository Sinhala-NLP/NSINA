{
       "Source": "hirunews",
       "Timestamp": "Monday, 14 September 2020 - 9:11",
       "Headline": "නිට්ටඹුවේ රිය අනතුරකින් පොලිස් සැරයන්වරයෙකු මරුට - කොස්තාපල්වරයෙකුට තුවාල",
       "News Content": "නිට්ටඹුව - හොරගොල්ල ප්‍රදේශයේදී සිදුවූ රිය අනතුරකින් පොලිස් සැරයන්වරයෙකු ජීවිතක්ෂයට පත්ව තවත් කොස්තාපල්වරයෙකු තුවාල ලබා රෝහල්ගත කර තිබෙනවා.\nරථවාහන රාජකාරි අවසන් කර ඊයේ නිවෙස බලා යමින් සිටියදී ඔවුන් ගමන් ගත් යතුරුපැදිය මාර්ගය අයිනේ නවතා තිබූ මෝටර් රථයක සහ ජීප් රථයක ගැටීමෙන් මෙම අනතුර සිදුව ඇති බවයි පොලීසිය සඳහන් කළේ.\nඅනතුරින් මියගොස් ඇත්තේ පෑලියගොඩ දිසා රථවාහන අංශයට අනුයුක්තව රාජකාරි කළ පස්යාල ප්‍රදේශයේ පදිංචි 48 හැවිරිදි සැරයන්වරයෙක්.\nතුවාල ලැබූ පොලිස් කොස්තාපල්වරයා මේ වනවිට කොළඹ ජාතික රෝහලේ ප්‍රතිකාර ලබන බවයි පොලීසිය සඳහන් කළේ.",
       "URL": "https://www.hirunews.lk/250156/නිට්ටඹුවේ-රිය-අනතුරකින්-පොලිස්-සැරයන්වරයෙකු-මරුට-කොස්තාපල්වරයෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2456"
}