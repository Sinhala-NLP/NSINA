{
       "Source": "hirunews",
       "Timestamp": "Wednesday, 02 February 2022 - 16:22",
       "Headline": "සංචාරක කර්මාන්තය නැංවීමට නව පිම්මක් පනියි (වීඩියෝ)",
       "News Content": "මෙරට ගමනාන්ත රැසක් ආවරණය වන පරිදි සැලසුම් කර ඇති මෙරට ප්‍රථම “ලෝංග් ඩිස්ටන්ස් වෝකින් ට්‍රෙල්ස්” ව්‍යාපෘතියේ මුල් අදියර පසුගියදා ආරම්භ කෙරුණා.\nඒ මෙරට යුරෝපා සංගම් නියෝජිතයින්ගේ සහ ශ්‍රී ලංකා සංචාරක සංවර්ධන අධිකාරියේ සභාපතිනී කිමාලි ප්‍රනාන්දුගේ ප්‍රධානත්වයෙන්.\nදිවයිනේ ගමනාන්ත රැසක් තරණය වන පරිදි සැලසුම් කර ඇති කිලෝ මීටර් 300ක අධික දිගකින් යුත් කඳුකර ප්‍රදේශ හරහා ගමන් කළ හැකි පාගමන් මංපෙත් රැසක එකතුවක් ලෙස මෙම හෙරිටේජ් ට්‍රෙල්ස් ව්‍යාපෘතිය සැළකෙනවා.\nමෙම අන්තර්සම්බන්ධිත පාගමන් මංපෙත් ජාල ය බහු දින අත්දැකීමක කොටසක් ලෙස හෝ විවිධ භූමි ප්‍රදේශ , ඉතිහාස සංසිද්ධීන්, සංස්කෘතින්, සම්ප්‍රදායන් ආහාර රටා සහ දේශීය ප්‍රජාවන් හඳුනා ගැනීමට ඉඩ සලසා දෙන ව්‍යපෘති මාලාවක පළමුවැන්නයි.\nමෙරට සංචාරක ක්ෂේත්‍රයට සහය දැක්වීමේ අරමුණින් ක්‍රියාත්මක මෙම හෙරිටේජ් ට්‍රෙල්ස් ව්‍යාපෘතිය යුරෝපා සංගමයේ යූරෝ මිලියන 5.7ක ආයෝජනයක් වන අතර තිරසර පාරිසරික සංවර්ධනය ආදිය ද මෙම ව්‍යපෘතියට ඇතුළත්.\nඅන්තර් ජාතික සංවර්ධනය සඳහා වූ අමෙරිකා එක්සත් ජනපද නියෝජිතයෙකු ද, මෙම ව්‍යපෘති සදහා තවත් අමෙරිකානු ඩොලර් 787,000ක් දායකත්වයක් ලබා දී තිබෙනවා.\nමෙම ව්‍යාපෘතිය සංචාරක ක්ෂේත්‍රයේ රැකියා සහ ව්‍යවසායකත්ව අවස්ථා උත්පාදනය සඳහා ද උපකාරී වනු ඇති.",
       "URL": "https://www.hirunews.lk/295980/සංචාරක-කර්මාන්තය-නැංවීමට-නව-පිම්මක්-පනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1380"
}