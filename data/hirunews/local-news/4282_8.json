{
       "Source": "hirunews",
       "Timestamp": "Sunday, 08 October 2017 - 19:46",
       "Headline": "මතුගම රිය අනතුරකින් තුන් හැවිරිදි දැරියක් මරුට",
       "News Content": "මතුගම කලාවන මාර්ගයේ මිදලන ප්‍රදේශයේදී වෑන් රථයක් සහ ජීප් රථයක් මුහුණට මුහුණ ගැටී වෑන් රථයේ ගමන් කළ තුන් හැවිරිදි දැරියක් මියගොස් තිබෙනවා.\nමීට අමතරව වෑන් රථයේ ගමන් කළ 12 දෙනෙකු තුවාල ලබා බදුරලිය හා නාගොඩ රෝහලට ඇතුලත් කර ඇති බවයි පොලිසිය පවසන්නේ.\nමියගිය දැරියගේ මෘත ශරීරය බදුරලිය පොලිසියේ තබා ඇති අතර පශ්චාත් මරණ පරීක්ෂණය හෙට (09) පැවැත්වීමට නියමිතයි.\nමීට  අමතරව තෙල්දෙණිය රංගල ප්‍රදේශයේදී බස් රථයක් ප්‍රපාතයකට පෙරලීමෙන් දෙදෙනෙකු මියගොස් 25 දෙනෙකු තුවාල ලබා තිබෙනවා.",
       "URL": "https://www.hirunews.lk/172935/මතුගම-රිය-අනතුරකින්-තුන්-හැවිරිදි-දැරියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4282"
}