{
       "Source": "hirunews",
       "Timestamp": "Thursday, 04 August 2022 - 15:02",
       "Headline": "එංගලන්තයේ සිට පැමිණි බව කියූ පුද්ගලයෙකු ගාල්ලේ හෝටලයකට දහඅට ලක්ෂයක බිලක් තබා පළා යයි",
       "News Content": "ගාල්ල නගරයේ සංචාරක හෝටලයක නවාතැන්ගෙන සිටි අයෙකු ඒ සඳහා අයවිය යුතු රුපියල් ද1874,000 ක කාමර බිල නොගෙවා පළාගොස් ඇති බව වාර්තා වනවා.\nඒ අනුව ගාල්ල මහේස්ත්‍රාත් පවිත්‍රා සංජීවනි පතිරණ නියෝග කර ඇත්තේ අදාළ පුද්ගලයාට විදෙස් ගමන් තහනමක් පනවන ලෙසටයි.\nමෙම පුද්ගලයා ඌරුබොක්ක ප්‍රදේශයේ පදිංචි අයෙකු වන අතර, පසුගිය 23 වැනිදා එංගලන්තයේ සිට පැමිණි බව පවසමින් හෝටලයේ සුඛෝපභෝගී කාමරයක නවාතැන්ගෙන ඇත්තේ දිනකට රුපියල් 39,000ක කාමර කුලියක් යටතේයී.\nමුල් සති කිහිපයේදී පමණක් හෝටලයට නිසි පරිදි මුදල් ගෙවා ඇති ඔහු, පසුව ගෙවීම් පැහැර හැර තම බඩු භාණ්ඩ රැගෙන රහසේම පළාගොස් ඇති බව හෝටල් කළමනාකරු පොලිසියට කළ පැමිණිල්ලේ සඳහන්.",
       "URL": "https://www.hirunews.lk/311882/එංගලන්තයේ-සිට-පැමිණි-බව-කියූ-පුද්ගලයෙකු-ගාල්ලේ-හෝටලයකට-දහඅට-ලක්ෂයක-බිලක්-තබා-පළා-යයි",
       "Category": "Local News",
       "Parent URL": "https://www.hirunews.lk/local-news.php?pageID=965"
}