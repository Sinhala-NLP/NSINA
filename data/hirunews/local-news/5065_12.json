{
       "Source": "hirunews",
       "Timestamp": "Sunday, 01 May 2016 - 9:38",
       "Headline": "වන අලි ගැටුණු වෑන් රියක සිටි 5 දෙනෙකු රෝහලේ (ඡායාරූප)",
       "News Content": "හබරණ - ත්‍රිකුණාමලය මාර්ගයේ හතරැස්කොටුව - තල්පත්පිටිය දුම්රිය ස්ථානය අසල ප්‍රදේශයේදි  වන අලියෙකුගේ සහ පැටියෙකුගේ ගැටුණු වෑන් රථයක සිටි පුද්ගලයන් හයදෙනෙකු තුවාල ලබා තිබෙනවා.\nඊයේ රාත්‍රී 10 ට පමණ ත්‍රිකුණාමලයේ සිට අකුරණ බලා ධාවනය වූ මෙම රථයේ ගැටුණු ඇතින්නියට බරපතල තුවාල සිදුවී ඇති අතර, මාස 6 ක් පමණ වන අලි පැටවා එම ස්ථානයේම මියගොස් ඇති බවයි හිරු ප්‍රාදේශීය වාර්තාකරු සඳහන් කළේ.\nඇතින්නිය අවට වනයේ සැරිසරන අතර, ඇයද මියයාමේ අවදානමක් පවතින බව වනජීවී නිලධාරීන් සඳහන් කර තිබෙනවා.\nතුවාල ලැබූ පුද්ගලයන් දෙදෙනෙකු හබරණ රෝහලට ඇතුළත් කෙරුණු අතර තවත් තුන්දෙනෙකු ප්‍රතිකාර ලබන්නේ දඹුල්ල රෝහලේයි.\nඒ අතරින් රියදුරුගේ තත්ත්වය බරපතල බවයි වාර්තාවන්නේ.\nඑක් පුද්ගලයෙකු සුළු තුවාල ලැබුවා.\nඡායාරූප - මින්නේරිය රසාංග  නිරෝෂන්",
       "URL": "https://www.hirunews.lk/132135/වන-අලි-ගැටුණු-වෑන්-රියක-සිටි-5-දෙනෙකු-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5065"
}