{
       "Source": "hirunews",
       "Timestamp": "Sunday, 22 August 2021 - 18:54",
       "Headline": "මෙන්ඩිස් සහ ධනුෂ්ක ගුණතිලකගෙන් ක්‍රිකට් ආයතනයට අභියාචනයක්",
       "News Content": "තරග තහනමට ලක්ව සිටින කුසල් මෙන්ඩිස් සහ ධනුෂ්ක ගුණතිලක ශ්‍රී ලංකා ක්‍රිකට් ආයතනයට අභියාචනයක් ඉදිරිපත් කර තිබෙනවා. ඒ සිය තහනම සහ දඩ මුදල පිළිබඳ යළි සළකා බලන ලෙස ඉල්ලමින්.\nපසුගිය එංගලන්ත සංචාරයේදී ජෛව ආරක්ෂිත බුබුල උල්ලංඝනය කිරීමේ චෝදනාවට ඔවුන් දෙදෙනාට අමතරව නිරෝෂන් දික්වැල්ලටද වසරක ජාත්‍යන්තර ක්‍රිකට් තහනමක් පනවනු ලැබුවා.\nඊට අමතරව අදාළ ක්‍රීඩකයින්ට මාස හයක දේශීය තරග තහනමක්ද පැනවූ අතර, මිලියන 10 බැගින් දඩ මුදලක්ද නියම කිරීමටයි ක්‍රිකට් ආයතනය පියවර ගනු ලැබුවේ.\nකෙසේ වෙතත් නිරෝෂන් දික්වැල්ල අභියාචනාවක් ඉදිරිපත් කර නොමැති බවයි ක්‍රිකට් ආයතනයේ ප්‍රධාන විධායක නිලධාරී ඈෂ්ලි ද සිල්වා කියා සිටියේ.",
       "URL": "https://www.hirunews.lk/280358/මෙන්ඩිස්-සහ-ධනුෂ්ක-ගුණතිලකගෙන්-ක්‍රිකට්-ආයතනයට-අභියාචනයක්",
       "Category": "Local News",
       "Parent URL": "https://www.hirunews.lk/local-news.php?pageID=1737"
}