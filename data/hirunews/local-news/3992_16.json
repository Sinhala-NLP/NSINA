{
       "Source": "hirunews",
       "Timestamp": "Friday, 13 April 2018 - 10:47",
       "Headline": "ආණ්ඩුකාරවරු යලි වෙනස් වෙයි",
       "News Content": "ඌව පළාත් ආණ්ඩුකාරවරයා ලෙස ඊයේ ජනාධිපතිවරයා ඉදිරියේ දිවුරුම් දුන් පී. බී. දිසානායක අද මධ්‍යම පලාත් ආණ්ඩුකාරවරයා ලෙස දිවුරුම් දී තිබෙනවා.\nජනාධිපති ලේකම් ඔස්ටින් ප්‍රනාන්දු හිරු ප්‍රවෘත්ති අංශය කළ විමසීමකදී කියා සිටියේ ඔහු තවදුරටත් ඌව පළාත් වැඩබලන ආණ්ඩුකාරවරයා ලෙසද කටයුතු කරනු ඇති බවයි.\nමධ්‍යම පළාත් ආණ්ඩුකාරවරයා ලෙස දිවුරුම් දුන් උතුර පළාතේ හිටපු ආණ්ඩුකාර රෙජිනෝල්ඞ් කුරේ යලි එම පළාතේ ආණ්ඩුකාරවරයා ලෙස දිවුරුම් දී තිබෙනවා.\nමෙම දිවුරුම් දීම අද පෙරවරුවේ ජනාධිපතිවරයාගේ නිල නිවසේදීයි සිදුව ඇත්තේ.\nඊයේ රෙජිනෝල්ඞ් කුරේ මධ්‍යම පළාත් ආණ්ඩුකාරවරයා ලෙස ජනාධිපතිවරයා ඉදිරියේ දිවුරුම් දුන්නා.",
       "URL": "https://www.hirunews.lk/188293/ආණ්ඩුකාරවරු-යලි-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3992"
}