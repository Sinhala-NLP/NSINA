{
       "Source": "hirunews",
       "Timestamp": "Thursday, 13 October 2016 - 19:28",
       "Headline": "එක්නැළිගොඩ සිද්ධියේ සැකකාර බුද්ධි අංශ සාමාජිකයින්ගේ පෙත්සම් විභාගයට අවසර",
       "News Content": "මාධ්‍යවේදී ප්‍රගීත් එක්නැළිගොඩ අතුරුදන්වීම සම්බන්ධයෙන් අත්අඩංගුවට ගෙන සිටින යුද හමුදා බුද්ධි අංශ සාමාජිකයින් දෙදෙනා ඉදිරිපත් කළ මූලික අයිතිවාසිකම් පෙත්සම් විභාගයට ගැනීමට ශ්‍රේෂ්ඨාධිකරණය අද අවසර ලබාදුන්නා.\nමෙම නඩුව අද කැඳවනු ලැබුවේ අගවිනිසුරු කේග ශ්‍රීපවන් ඇතුළු ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් හමුවේයි.\nපෙත්සම්කාර පාර්ශ්වය වෙනුවෙන් පෙනී සිටි නීතිඥවරයා අධිකරණයට කරුණු දක්වමින් කියා සිටියේ බුද්ධි අංශ සාමාජිකයින් දෙදෙනා අත්අඩංගුවට ගෙන ඇත්තේ නීතියට පටහැනිව බවයි.\nඔවුන් අත්අඩංගුවට ගෙන පැය 72 ක් යනතුරු මහේස්ත්‍රාත්වරයෙකු හමුවට ඉදිරිපත් නොකළ බවට ද පෙත්සම්කාර පාර්ශ්වය අධිකරණයට දැනුම් දුන්නා.",
       "URL": "https://www.hirunews.lk/145155/එක්නැළිගොඩ-සිද්ධියේ-සැකකාර-බුද්ධි-අංශ-සාමාජිකයින්ගේ-පෙත්සම්-විභාගයට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4838"
}