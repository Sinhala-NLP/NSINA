{
       "Source": "hirunews",
       "Timestamp": "Tuesday, 22 August 2017 - 9:55",
       "Headline": "මත්ද්‍රව්‍ය ජාවාරම්කරුවෙක් පොළොන්නරුවේදී අත්අඩංගුවට",
       "News Content": "පොළොන්නරුව ප්‍රදේශයේ තවත් නමගිය මත්ද්‍රව්‍ය ජාවාරම්කාරයෙකු වන \"ඇම්ඩා\" නමැති අනුවර්ථ නාමයකින් හඳුන්වන පුද්ගලයෙකු හෙරොයින් ග්‍රෑම් 2යි මිලි ග්‍රෑම් 430ක් ද සමඟ  අත්අඩංගුවට ගත් බව පොළොන්නරුව පොලිස් දිසා දූෂණ මර්දන ඒකකය පවසනවා.\nපාසල් සිසුන් සහ තරුණයින් ඉලක්ක කරගනිමින් කාලයක් තිස්සේ මත්ද්‍රව්‍ය බෙදූ මෙම පුද්ගලයා පසුගිය 19 දා පස්වරුවේ පොළොන්නරුව, දෙකේ ඇල ප්‍රදේශයේ දීයි මෙසේ අතඅඩංගුවට ගෙන ඇත්තේ.\nසැකකරු කලක් තිස්සේ මෙම ජාවාරම මෙහෙයවා ඇති අතර ඊසි කෑෂ් ක්‍රමයට මුදල් ගෙන කුඩු ස්ථාන ගත කරන බවත් ක්‍රීඩා පිට්ටනි ආශ්‍රිතව වැඩිපුරම මොහු ගැවසෙන බවත් පොලිසිය සඳහන් කළා.\nකෙසේ වෙතත් මේ වනවිට පොළොන්නරුව ප්‍රදේශයේ කුඩු ජාවාරමට සම්බන්ධ ජාවාරම්කරුවන් දෙදෙනෙකු සතියක් ඇතුළත අත්අඩංගුවට ගැනීමට හැකි වූ බවයි  පොලිසිය පවසන්නේ.\nබැදිවැව සුද්දා සහ නව නගරය ඇම්ඩා එම ජාවාරම්කරුවන් දෙදෙනායි.\nසිද්ධිය සම්බන්ධයෙන් උතුරු මැද පළාත බාර නියෝජ්‍ය පොලිස්ප්ති එල්.පී.එස්.පී.සදුන්ගහවත්තගේ උපදෙස් පරිදි හා පොළොන්නරුව ජ්‍යෙෂ්ට පොලිස් අධිකාරි ලක්සිරි විජේසේනගේ මෙහෙයවීමෙන් දිසා දූෂණ මර්දන ඒකකය වැඩිදුර පරික්ෂණ සිදුකරනවා.",
       "URL": "https://www.hirunews.lk/169046/මත්ද්‍රව්‍ය-ජාවාරම්කරුවෙක්-පොළොන්නරුවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4359"
}