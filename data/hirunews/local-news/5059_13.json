{
       "Source": "hirunews",
       "Timestamp": "Thursday, 05 May 2016 - 11:30",
       "Headline": "මැක්කන් නිසා හැටන් ප්‍රදේශයේ පාසලක් වසා දමයි",
       "News Content": "හැටන් - අධ්‍යාපන කලාපයට අයත් දික්ඔය - ඇනීල්ඞ් දෙමළ මහා විද්‍යාලය මැක්කන් විශේෂයක් බෝවීම හේතුවෙන් වසා දමා තිබෙනවා.\nඑහි ප්‍රකාශයෙකු සඳහන් කළේ දින කිහිපයක සිට පාසලේ සිසු සිසුවියන්ගේ අධ්‍යාපන කටයුතුවලට බාධාවන අයුරින් මැක්කන් විශේෂයක් බෝවී ඇති බවයි.\nමේ හේතුව නිසා ඊයේ දිනයේදී ප්‍රදේශයේ මහජන සෞඛ්‍ය පරීක්ෂකවරයාගේ උපදෙස් මත කෘමිනාශක දියරයක් යෙදීමට පියවර ගෙන තිබෙනවා.\nකෙසේ වෙතත් එය සිසුන්ට බලපෑ හැකි හෙයින් අද දිනයට පමණක් විද්‍යාලය වසා දැමීමටයි බලධාරින් තීරණය කර ඇත්තේ.",
       "URL": "https://www.hirunews.lk/132469/මැක්කන්-නිසා-හැටන්-ප්‍රදේශයේ-පාසලක්-වසා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=5059"
}