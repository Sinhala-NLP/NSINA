{
       "Source": "hirunews",
       "Timestamp": "Wednesday, 04 October 2017 - 13:29",
       "Headline": "මැතිවරණ කල්දැමීම ගැන ඒකාබද්ධයෙන් පැහැදිලි කිරීමක්",
       "News Content": "රජයේ මැතිවරණ කල් දමමින් සිටින්නේ නව ආණ්ඩුක්‍රම ව්‍යවස්ථා සංශෝධනය ජනතා විරෝධය මධ්‍යයේ සම්මත කර ගැනීමට බව ඒකාබද්ධ විපක්ෂය ප්‍රකාශ කළා.\nකොළඹ අද (04) පැවති මාධ්‍ය හමුවකට එක්වෙමින් හිටපු අමාත්‍ය මහාචාර්ය ජී.එල්.පීරිස් මේ බව කියා සිටියා.\nරටේ ප්‍රජාතන්ත්‍රවාදය ස්ථාපිත කිරීමට නම් වත්මන් ආණ්ඩුව වෙනස් කළ යුතු බව ද ඒකාබද්ධ විපක්ෂය පවසනවා.\nමාධ්‍ය හමුවට එක්වෙමින් පාර්ලිමේන්තු මන්ත්‍රී මහින්දානන්ද අලූත්ගමගේ මේ බව කියා සිටියා.\nබැදුම්කර කොමිසමේ කටයුතු අවසන් කර වැරදිකරුවන්ට කඩිනමින් නීතිමය ක්‍රියාමාර්ග ගත යුතු බව ද මන්ත්‍රීවරයා එහිදී සදහන් කළා.\nමේ අතර, නිදහස ලැබීමට පෙර සිටම බලය බෙදීමේ යෝජනා ඉදිරිපත්ව තිබූ බව අමාත්‍ය මනෝ ගනේෂන් ප්‍රකාශ කළා.\nඔහු මේ බව කියා සිටියේ කොළඹ ඊයේ පැවති උත්සවයකට එක්වෙමින්.",
       "URL": "https://www.hirunews.lk/172559/මැතිවරණ-කල්දැමීම-ගැන-ඒකාබද්ධයෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=4288"
}