{
       "Source": "hirunews",
       "Timestamp": "Monday, 28 December 2020 - 8:11",
       "Headline": "දින 50 කට පසු මරදාන, කෙසෙල්වත්ත සහ වේල්ලවීදිය අද සිට නිදහස් - අලුත්කඩේ බටහිර සහ නැගෙනහිර හුදෙකලා කෙරේ (වීඩියෝ)",
       "News Content": "අද (28) උදෑසන 5 සිට වේල්ලවීදිය, කෙසෙල්වත්ත සහ මරදාන පොලිස් වසම්වල හුදකලාභාවය දින 50 කට පසු අද (28) ඉවත් කෙරුණා.\nඑමෙන්ම, කොම්පඤ්ඤවීදියේ වෑකන්ද සහ හුණුපිටිය ග්‍රාමසේවා වසම, වැල්ලවත්තේ - මයුර පෙදෙස, බොරැල්ලේ - හල්ගහවත්ත සහ කාලිපුල්ලවත්ත මෙන්ම වැල්ලම්පිටියේ, ලක්සඳ සෙවණ නිවාස යෝජනා ක්‍රමයද මෙලෙස හුදකලාභාවයෙන් අද (28) ඉවත් කළ බවයි යුද හමුදාපති ලුතිනන් ජෙනරාල් ශවේන්ද්‍ර සිල්වා සඳහන් කළේ.\nඊට අමතරව, කෙසෙල්වත්තේ - අලුත්කඩේ බටහිර සහ අලුත්කඬේ නැගෙනහිර ග්‍රාම සේවා වසම් අද (28) උදෑසන 5 සිට හුදකලා ප්‍රදේශ ලෙස නම් කර තිබෙනවා.\nඑමෙන්ම, ඇහැලියගොඩ ප්‍රාදේශීය ලේකම් කොට්ඨාශයේ මින්නාන, විලේගොඩ, යකුදාගොඩ, අස්ගගුල උතුර, බෝපත්ත යන ග්‍රාම සේවා වසම් ඊයේ (27) දහවල් සිට හුදකලා කළ බව යුද හමුදාපති ලුතිනන් ජෙනරාල් ශවේන්ද්‍ර සිල්වා ප්‍රකාශ කළා.\nඔහු වැඩිදුරටත් කියා සිටියේ ගොඩකවෙල ප්‍රාදේශීය ලේකම් කොට්ඨාශයේ රක්වාන නගරය, රක්වාන උතුර, රක්වාන දකුණ, මස්ඉඹුල සහ කොට්ටල යන ග්‍රාම සේවා වසම් ද හුදකලා කළ බවයි.",
       "URL": "https://www.hirunews.lk/258110/දින-50-කට-පසු-මරදාන-කෙසෙල්වත්ත-සහ-වේල්ලවීදිය-අද-සිට-නිදහස්-අලුත්කඩේ-බටහිර-සහ-නැගෙනහිර-හුදෙකලා-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2249"
}