{
       "Source": "hirunews",
       "Timestamp": "Friday, 05 August 2022 - 15:35",
       "Headline": "සඳුදා (8) මධ්‍යම රාත්‍රියෙන් පසු ගෑස් මිල අඩුවෙයි",
       "News Content": "ලබන සදුදා දිනයෙන් පසු රුපියල් 4,910ක් වන කිලෝග්‍රෑම් 12.5 ගෘහස්ත ගෑස් සිලින්ඩරයක මිල රුපියල් 200ට වඩා වැඩි මුදලකින් අඩුකරන බව ලිට්රෝ සමාගම ප්‍රකාශ කළා.\nහිරු ප්‍රවෘත්ති අංශය කළ විමසීමකදී එහි උසස් නිලධාරියකු සදහන් කළේ ලෝක වෙළෙඳපොළේ බොරතෙල් මිල පහළ යෑම හේතුවෙන් ගෑස් මිලද පහල දැමීම සිදුකරන බවයි.\nමේ අතර ලබන නොවැම්බර් මාසය වනතෙක් ගෑස් තොග ඇනවුම් කර ඇති බවයි ලිට්රෝ සමාගමේ සභාපති මුදිත පීරිස් අද පැවැති මාධ්‍ය හමුවකදී සදහන් කළේ.\nලෝක වෙළෙඳපොළේ බොරතෙල් මිල පහළ යෑම හේතුවෙන් ගෑස් මිල පහල දැමීම සිදුකරන බවයි එම සමාගම ප්‍රකාශ කරන්නේ.\nකෙසේවෙතත් මීට පෙර ලිට්‍රෝ සමාගමේ සභාපතිවරයා කියාසිටියේ අද දිනයෙන් පසු ගෑස් මිල අඩු කරන බවටයි.\nමුදල් අමාත්‍යංශය සහ පාරිභෝගික සේවා අධිකාරිය මගින් හඳුන්වා දුන් නව මිල සූත්‍රයට අනුව එම මිල ගණන් සංශෝධනය සිදුවන බවයි සභාපතිවරයා කියාසිටියේ.\nමේවන විට ප්‍රමාණවත් තරම් ගෑස් තොග සමාගම සතුව පවතින අතර ඔක්තෝම්බර් මාසය දක්වා ගෑස් ඇනවුම් සිදුකර ඇතැයි ද ඔහු හෙළි කළා.\nඅයහපත් කාලගුණික තත්වයන් මත හෝ වෙනත් ස්වභාවික හේතුවක් මත ගෑස් නෞකාවකට ගෑස් ගොඩ බෑමට නොහැකිව ගැටලුවක් මතු වුවහොත් දිනක් හෝ දෙකක ප්‍රමාදයක් සිදුවිය හැකි බව ලිට්‍රෝ සභාපතිවරයා පෙන්වා දෙනවා.\nඑසේ නොමැති නම් අඛණ්ඩව හිගයකින් හෝ පෝලිම්වලින් තොරව ගෑස් ලබාදීමට අවශ්‍ය සියලු පියවර ගෙන ඇති බවයි ඔහු අවධාරණය කළේ.\nඒ වෙනුවෙන් ගෑස් නෞකා අවශ්‍ය පරිදි ඇනවුම් කර ස්ථිර කර ඇති බව සභාපතිවරයා වැඩිදුරටත් ප්‍රකාශ කළා.",
       "URL": "https://www.hirunews.lk/311986/සඳුදා-8-මධ්‍යම-රාත්‍රියෙන්-පසු-ගෑස්-මිල-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=962"
}