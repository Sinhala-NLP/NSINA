{
       "Source": "hirunews",
       "Timestamp": "Tuesday, 11 January 2022 - 6:58",
       "Headline": "කේරළ ගංජා සමඟ සැකකරුවන් දෙදෙනෙකු අත් අඩංගුවට",
       "News Content": "මැදවච්චිය පොලිස් වසමේ භූ ඔය බාධකයේ දී මැදවච්චිය පොලිස් ස්ථානයේ නිලධාරින් විසින් වැටලීමක් කරනු ලැබ තිබෙනවා.\nඑහි දී කේරළ ගංජා කිලෝ ග්‍රෑම් 24යි ග්‍රෑම් 850ක් ලොරි රථයකින් ප්‍රවාහනය කරමින් සිටි සැකකරුවන් දෙදෙනෙකු අත් අඩංගුවට ගත් බව වාර්තා වෙනවා.\nසැකකරුවන් වයස අවුරුදු 20 හා 34 යන වයස්වල පසුවෙන මුලතිවු හා පුදුකුඩුඉරිප්පු යන ප්‍රදේශවල පදිංචිකරුවන්.\nඅත් අඩංගුවට ගත් අය අද (11) මැදවච්චිය මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධ වැඩිදුර පරීක්ෂණ මැදවච්චිය පොලිසිය විසින් මෙහෙයවෙනු ඇති.",
       "URL": "https://www.hirunews.lk/293607/කේරළ-ගංජා-සමඟ-සැකකරුවන්-දෙදෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1434"
}