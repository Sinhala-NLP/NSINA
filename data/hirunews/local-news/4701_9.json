{
       "Source": "hirunews",
       "Timestamp": "Friday, 20 January 2017 - 8:03",
       "Headline": "පාසලට ළමයින් ඇතුළත් කිරීම සදහා මිලියන 3 ක මුදලක් තබා ගත් සැකකරුවෙකු අත්අඩංගුවට",
       "News Content": "කොළඹ ප්‍රධාන පාසලකට ළමයින් ඇතුළත් කිරීම සදහා පුද්ගලයින් 5 දෙනෙකුගෙන් මිලියන 3කට ආසන්න මුදල් ලබා ගත් පුද්ගලයෙකු ඊයේ අත්අඩංගුවට ගෙන තිබෙනවා.\nපොලිසිය සදහන් කළේ කොළඹ වංචා විමර්ශන කාර්යාලයට ලැබුණු පැමිණිල්ලකට අනුව මෙම සැකකරු අත්අඩංගුවට ගෙන ඇති බවයි.\nඅදාළ සැකකරු පසුගිය වසරේදී මෙම මුදල ලබාගෙන ඇති බව සදහන්.\nඔහු කොළඹ - 13 ප්‍රදේශයේ පදිංචි 52 හැවිරිදි පුද්ගලයෙක්.\nසැකකරු අද අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/152472/පාසලට-ළමයින්-ඇතුළත්-කිරීම-සදහා-මිලියන-3-ක-මුදලක්-තබා-ගත්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4701"
}