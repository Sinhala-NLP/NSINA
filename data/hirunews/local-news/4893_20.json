{
       "Source": "hirunews",
       "Timestamp": "Sunday, 04 September 2016 - 17:54",
       "Headline": "අනුරාධපුර නගරයේ මෝටර් රථයක් දමා පළා ගිය රියදුරු සොයා පරීක්ෂණ",
       "News Content": "අනුරාධපුර නගරයේ මහවීදීයේ පිහිටා තිබූ පදික මාරුව අසළ සවි කර තිබූ වර්ණ සංඥා පුවරු සවි කර ඇති කණුව අනතුරට ලක් කොට මෝටර් රථය අතහැර දමා පළා ගිය රියදුරෙකු සම්බන්ධයෙන් පොලීසිය පරීක්ෂණ ආරම්භ කර තිබෙනවා.\nපොලීසිය සදහන් කළේ අද අලූයම අදාළ මෝටර් රථය වර්ණ සංඥා පුවරු සවි කර ඇති කණුවේ ගැටී ඇති බවයි.\nඑම අවස්ථාවේදී එහි සිටි රියදුරු මෝටර් රථයෙන් බැස පළා ගොස් ඇති බවටයි දැනට සිදුකළ පරීක්ෂණවලින් අනාවරණ වී ඇත්තේ.\nඅනතුර සිදුවන අවස්ථාවේදී රියදුරු බීමත්ව සිටි බවට ද සැක කෙරෙනවා.",
       "URL": "https://www.hirunews.lk/142231/අනුරාධපුර-නගරයේ-මෝටර්-රථයක්-දමා-පළා-ගිය-රියදුරු-සොයා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4893"
}