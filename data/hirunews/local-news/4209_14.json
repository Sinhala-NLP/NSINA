{
       "Source": "hirunews",
       "Timestamp": "Monday, 20 November 2017 - 13:23",
       "Headline": "පොලිස්පතිගේ ප්‍රධානත්වයෙන් ගිංතොට ජනතාව දැනුම්වත් කරයි",
       "News Content": "ගාල්ල - ගිංතොට ප්‍රදේශයේ පසුගියදා ඇතිවූ නොසන්සුන්කාරී තත්ත්වය සම්බන්ධයෙන් එම ප්‍රදේශයේ ජනතාව දැනුම්වත් කිරීමේ විශේෂ වැඩසටහනක් ගාල්ල මහ නගර සභා ශ්‍රවණාගාරයේදී අද පැවැත්වුණා.\nඒ, ගාල්ල ප්‍රදේශයේ ප්‍රජා පොලිස් කමිටුවේ මැදිහත්වීමෙන්.\nඊට පොලිස්පති පූජිත් ජයසුන්දර ඇතුලූ පිරිසක්ද එක්ව සිටි බවයි අප වාර්තාකරු සඳහන් කළේ.\nගාල්ල - ගිංතොට ප්‍රදේශයේ ඇති වූ නොසන්සුන්කාරි තත්ත්වය මේ වනවිට යථා තත්ත්වයට පත්කර තිබෙනවා.\nඑමෙන්ම සිද්ධිය සම්බන්ධයෙන් අත්අඩංගුවට ගත් පුද්ගලයන් විසි දෙදෙනාගෙන් තුන්දෙනෙකු ගාල්ල මහේස්ත්‍රාත් අධිකරණය වෙත අද ඉදිරිපත් කිරිමට කටයුතු කළ බවයි පොලීසිය සඳහන් කළේ.\nඅනෙක් 19 දෙනා මේ මස 30 වනදා දක්වා රක්ෂිත බන්ධනාගාර ගතකිරීමට පසුගියදා අධිකරණය පියවර ගෙන තිබුණා.",
       "URL": "https://www.hirunews.lk/176470/පොලිස්පතිගේ-ප්‍රධානත්වයෙන්-ගිංතොට-ජනතාව-දැනුම්වත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4209"
}