{
       "Source": "hirunews",
       "Timestamp": "Wednesday, 12 April 2017 - 16:10",
       "Headline": "11 දැරියට අතවර කළ 20 මාමා අත්අඩංගුවට",
       "News Content": "මිරිස් කෙටිමට මිරිස් මෝලට ගිය 11 හැවිරිදි බාල වයස්කාර දැරියක වැව් බැම්මක් මතට ගෙන ගොස් අතවර කිරීමට උත්සහ කළ 20 හැවිරිදි මාමා ලෙස හැඳින්වෙන පුද්ගලයකු අනුරාධපුර පොලිසිය අද (12) උදෑසන අත්අඩංගුවට ගෙන තිබෙනවා.\nනිවසේ තිබූ වියලි මිරිස් කොටා ගැනීම සදහා මාමා යයි කියන තරුණයා සමග දැරිය යතුරු පැදියෙන් පාලාඩිකුළම ප්‍රදේශයේ පිහිටි මෝලට ගොස් ඇති අතර ටික දුරක් යන විට සැකකරු යතුරු පැදිය වැව් බැම්මක් දෙසට හරවා ඇති බව සඳහන්.\nමෝලට යන්නේ මෙම මාර්ග යෙන්දැයි විමසු අවස්ථාවේ සැකකාර මාමා ගඩොල් කපන ස්ථානයකට යන බව පවසමින් යතුරු පැදිය පදවාගෙන ගොස් තිබෙන බව ද පොලිසිය කළ විමර්ශනවලදී හෙළි වී තිබෙනවා.\nසැකකරු යතුරු පැදිය නවතා ඇයට අතවර කිරීමට උත්සහ කරද්දී ම ඇය ඔහුගෙන් මිදි පළාගොස් තිබෙන බවයි පොලිසිය පැවසන්නේ.\nදැරිය මව සමග පැමිණ සිදු කළ පැමිණිල්ලක් මත සැකකාර 20 හැවිරිදි තරුණයා අත්අඩංගුවට ගැනුනා.\nමාමා යනුවෙන් හදුන්වන සැකකරු අත්අඩංගුවටගත් අවස්ථාවේ ඔහුගේ මව පවසා ඇත්තේ දරුවාට යම් මානසික අබාධයක් ඇති නිසා දරුවා නොදැනුවත්ව අතවරය සිදුකරන්නට ඇති බවයි.\nකෙසේවෙතත් සැකකරු අධිකරණයට ඉදිරිපත් කරන බවයි පොලිසිය සඳහන් කර ඇත්තේ.",
       "URL": "https://www.hirunews.lk/159080/11-දැරියට-අතවර-කළ-20-මාමා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4566"
}