{
       "Source": "hirunews",
       "Timestamp": "Monday, 06 July 2020 - 12:40",
       "Headline": "කටුනායක ගුවන් තොටුපළ පිටත්වීමේ පර්යන්තයට අමුත්තන් 05 කට අවසර",
       "News Content": "කටුනායක  බණ්ඩාරනායක ජාත්‍යන්තර ගුවන් තොටුපල පිටත්වීමේ පර්යන්තයේ මහජන ආලින්දය වෙත එක් ගුවන් මගියෙකුට අමුත්තන් පස්දෙනෙකු රැගෙන ඒමට අද(06) සිට අවසර ලබාදී තිබෙනවා.\nගුවන් තොටුපල සහ ගුවන් සේවා සමාගමේ සභාපති විශ්‍රාමික මේජර් ජෙනරාල් ජී.ඒ. චන්ද්‍රසිරි ප්‍රකාශ කළේ ගුවන් තොටුපල වෙත පැමිණෙන අමුත්තන් සහ ගුවන් මගීන් සෞඛ්‍ය අමාත්‍යාංශයේ නිර්දේශවලට අනුව කටයුතු කළ යුතු බවයි.\nඑහිදී මුහුණු ආවරණ පැළඳීම සහ සමාජ දුරස්ථභාවය රැකෙන පරිදි කටයුතු කිරීම අනිවාර්ය බවයි ඔහු පෙන්වා දෙන්නේ.",
       "URL": "https://www.hirunews.lk/244810/කටුනායක-ගුවන්-තොටුපළ-පිටත්වීමේ-පර්යන්තයට-අමුත්තන්-05-කට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=2607"
}