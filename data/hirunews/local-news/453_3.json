{
       "Source": "hirunews",
       "Timestamp": "Sunday, 26 March 2023 - 14:30",
       "Headline": "නොපෙනෙන දෑසින් ලොවක් හැඩ කරන වීරිය (වීඩියෝ)",
       "News Content": "ඇඟලුම් කර්මාන්තය යනු මෙරටට විදේශ විනිමය සපයනු ලබන ප්‍රධාන ක්ෂේත්‍රයක්.\nදෑස් නෙපෙනෙ පිරිසක් එක්ව විසිතුරු විලාසිතා නිර්මාණය කරන ඇඟලුම් කර්මාන්තශාලාවක් පිළිබඳ තොරතරු අපට වාර්තා වුණේ අනුරාධපුර\nකහටගස්දිගිලිය ප්‍රදේශයෙන්.\nදෑස් නොපෙනීම ජීවිතය ගැන කල කිරීමට කිසිසේත් හේතුවක් වෙන්නේ නැහැ.\nසුළු ආබාධයක් ඇති විට අනුන්ට අතපා ජීවත්වෙන මිනිසුන් සිටින සමාජයක සමාජයට ආදර්ශයක් සපයමින් ඇඟලුම් ක්ෂේත්‍රෙය් විලාසිතා මවන දෑස්\nනොපෙනෙන සේවිකාවන් පිරිසක් ගැනයි මේ..\nනේත්‍රාංජලී නම් මෙම කර්මාන්තශාලාව පිහිටා තිබෙන්නේ අනුරාධපුර කහටගස්දිගිලිය ප්‍රදේශයේ.\nමේ වන විට කාන්තාවන් 3ක් සහ පිරිමි පුද්ගලයින් සිව්දෙනෙක් ලෙස සේවක සේවිකාවන් 7ක් මෙම ඇඟලුම් කර්මාන්තශාලාවේ සේවය කරනු ලබනවා.\nඑක් අයෙකු පමණක් දෑස් පෙනෙන අයෙකු ලෙස සේවය කරනු ලබන අතර ඇය ද පාදවල ආබාධයක් නිසා ඇය සේවය ලබා දෙනු ලබන්නේ ද රෝද පුටුවක ආධාරයෙන්.\nදිනකට මෙම පිරිස අතින් ගවුම් 12කට වැඩි ප්‍රමාණයක් නිර්මාණය වන අතර මෙහි විශේෂත්වය වන්නේ දේශීයත්වයට මුල් තැන දෙමින් මෙම සියල්ල පරිසර හිතකාමී ලෙස නිර්මාණය කිරීමයි.\nරට මුහුණ දෙමින් සිටින ආර්ථික අර්බුධය තවතවත් උග්‍ර අතට පත්කරන දෑස් පෙනෙන මිනිසුන් පවා සිටින අවදියක දෑස් නොපෙනුන ද පසුබට නොවී තමන්ට කළ හැකි පමණින් කිසිවෙකුටත් බරක් නොවී දිවි ගෙවන මෙම පිරිස රටටම හොඳ ආදර්ශයක්.",
       "URL": "https://www.hirunews.lk/330968/නොපෙනෙන-දෑසින්-ලොවක්-හැඩ-කරන-වීරිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=453"
}