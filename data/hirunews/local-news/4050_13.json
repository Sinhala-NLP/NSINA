{
       "Source": "hirunews",
       "Timestamp": "Tuesday, 06 March 2018 - 17:10",
       "Headline": "පුරාවිද්‍යා කැණීම් වාර්තා සහ පුරාවස්තු නිසි පරිදි ලබා නොදුන් පුද්ගලයින්ට ඉදිරියේදී  කැණීම් බලපත්‍ර ලබා නොදීමේ තීරණයක්",
       "News Content": "පුරාවිද්‍යා කැණීම් බලපත්‍ර ලබාගෙන කැණීම් කටයුතු සිදුකළ ඇතැම් පිරිස් එම වාර්තා සහ පුරාවස්තු නියමිත පරිදි පුරාවිද්‍යා දෙපාර්තමේන්තුවට ලබාදී නොමැති බව එහි අධ්‍යක්‍ෂ ජනරාල් මහාචාර්ය පී.බී. මණ්ඩාවල පවසනවා.\nමෙම තත්ත්වය මත ජාත්‍යන්තර ප්‍රමිතීන් සහ නිර්ණායක නොමැතිවීම හේතුවෙන් මෙරට පුරාවිද්‍යා ගවේෂණවලට ජාත්‍යන්තර පිළිගැනීම අහිමිවී යාමේ තත්වයක් උද්ගතව ඇති බවයි ඔහු පෙන්වා දෙන්නේ.\nඒ අනුව නියමිත පටිපාටිය අනුගමනය නොකරන පුද්ගලයින්ට ඉදිරියේදී කැණීම් බලපත්‍ර ලබානොදීමට පියවර ගන්නා බවද පුරාවිද්‍යා අධ්‍යක්‍ෂ ජනරාල්වරයා ප්‍රකාශ කළා.",
       "URL": "https://www.hirunews.lk/185274/පුරාවිද්‍යා-කැණීම්-වාර්තා-සහ-පුරාවස්තු-නිසි-පරිදි-ලබා-නොදුන්-පුද්ගලයින්ට-ඉදිරියේදී-බලපත්‍ර-නොදීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4050"
}