{
       "Source": "hirunews",
       "Timestamp": "Monday, 15 February 2016 - 12:40",
       "Headline": "මැක්ස්වෙල් පරණගම කොමිසමෙන් ජනපතිට ලිපියක්",
       "News Content": "අතුරුදන්වූවන් පිලිබද විමර්ශනය කෙරෙන ජනාධිපති පරීක්ෂණ කොමිසමේ නිල කාලය අදින් අවසන් වනවා.\nකොමිසමේ ලේකම්  විශ්‍රාමලත් මහාධිකරණ විනිසුරු මැක්ස්වෙල් පරණගම  හිරු ප්‍රවෘත්තිය අංශයට පැවසුවේ  අද වන විට කොමිසම වෙත ලැබුණූ පැමිණිලි 5න් දහසක විමර්ෂණ කටයුතු අවසන් බවයි.\nකොමිසමට ලැබුණූ තවත් පැමිණිලි 12ස් දහසක විමර්ෂණ කටයුතු මෙතෙක් අවසන් වී නොමැති බවද පරණගම මහතා සදහන් කළා.\nඑබැවින් කොමිසමේ  කාලය දීර්ඝ කරන්නැයි ඉල්ලීමක් සිදුකළද ඊට  එකගතාවයක් හිමි නොවූ බවයි ලේකම්වරයා ප්‍රකාශ කලේ.\nවිමර්ෂණ අවසන් කිරීම සදහා කාලය නැවතත් ලබා දෙන මෙන්  ජනාධිපතිවරයාට අද ලිඛිතව ඉල්ලීමක් කිරීමට කොමිසම තීරණය කර තිබෙනවා.\nයුධ ගැටුම් පැවැති කාලසීමාවේ සිදුවූ පුද්ගල අතුරුදන්වීම් සම්බන්දයෙන් විමර්ශනය  කිරීම සදහායි 2013 වසරේ අගෝස්තු 15 වනදා මැක්සෙල් පරණගම කොමිසම පත් කරනු ලැබුවේ.\nඒ උගත් පාඩම් කොමිසමේ නිර්දේශවලට අනුවයි.\nඑම කාලසීමාව තුළ කොමිසමට ලැබී ඇති සමස්ථ පැමිණිලි සංඛ්‍යාව 21 ක් දහසක් පමණ වනවා.",
       "URL": "https://www.hirunews.lk/126298/මැක්ස්වෙල්-පරණගම-කොමිසමෙන්-ජනපතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=5168"
}