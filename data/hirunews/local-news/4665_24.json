{
       "Source": "hirunews",
       "Timestamp": "Saturday, 11 February 2017 - 20:19",
       "Headline": "රජයේ ඉඩම් බලහත්කාරයෙන් අත්පත් කරගත් 6 ක් අත්අඩංගුවට",
       "News Content": "මඩකලපුව - එරාවුර් ප්‍රදේශයේ රජයේ ඉඩම් බලහත්කාරයෙන් අත්පත් කර ගැනීමක් පිළිබඳ හිරු සී.අයි.ඒ ඔස්සේ ඊයේ සිදුකළ හෙළිදරව් කිරීමත්\nසමග සිද්ධියට සම්බන්ධ පුද්ගලයින් 6 දෙනෙකු සැකපිට පොලිස් අත්අඩංගුවට ගෙන තිබෙනවා.\nපොලිසිය පැවසුවේ සැකකරුවන් එරාවූර් අධිකරණයට ඉදිරිපත් කරන බවයි.\nමඩකලපුව - එරාවුර් - පුන්නකුඩා ප්‍රදේශයේ ඉඩම් ප්‍රතිසංස්කරණ කොමිෂන් සභාවට අයත් ඉඩම් බලහත්කාරයෙන් අත්පත් කරගෙන එළිපෙහෙළි කරනා බව හිරුග සී.අයි. ඒ හරහා අප ඊයේ හෙළි කලා.\nඉඩම් ප්‍රතිසංස්කරණ කොමිෂන් සභාවේ මඩකලපුව දිස්ත්‍රික් අධ්‍යක්ෂකවරයා ප්‍රකාශ කළේ මෙම පුද්ගලයින් නීතියට පවා අවනත නොවන බවයි.",
       "URL": "https://www.hirunews.lk/154258/රජයේ-ඉඩම්-බලහත්කාරයෙන්-අත්පත්-කරගත්-6-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4665"
}