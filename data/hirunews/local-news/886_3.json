{
       "Source": "hirunews",
       "Timestamp": "Wednesday, 07 September 2022 - 11:29",
       "Headline": "හෙරොයින් සන්තකයේ තබාගෙන සිටි කාන්තාවක් විශේෂ කාර්ය බලකා අත් අඩංගුවට",
       "News Content": "විශේෂ කාර්ය බලකාය ගෝනහේන කඳවුරේ නිලධාරීන්ට ලද තොරතුරකට අනුව ඊයේ (06) වැල්ලම්පිටිය පොලිස් වසමේ අංක 38/27/ඩි/1, ජි.ජි.පෙරේරා මාවත, කොලොන්නාව ලිපිනයේ දී සිදු කළ වැටලීමකින් රුපියල් තුන් ලක්ෂ පනස් දහසකට අධික වටිනාකමින් යුත් හෙරොයින් සන්තකයේ තබාගෙන සිටි කාන්තාවක් අත් අඩංගුවට ගෙන තිබෙනවා.\nඑහි දී හෙරොයින් ග්‍රෑම් 35යි මිලි ග්‍රෑම් 350ක් සහ ජාවාරමිකර උපයන ලද මුදල් රුපියල් 1,026,700.00ක් ජංගම දුරකථනයක් සහ ඩිජිටල් තරාදියක් ද සැකකාරිය සතු ව තිබුණු බව සඳහන්.\nසැකකාරිය වයස අවුරුදු 40ක කොලොන්නාව ප්‍රදේශයේ පදිංචි කාන්තාවක්,\nවැඩිදුර විමර්ශන කටයුතු වැල්ලම්පිටිය පොලිසිය විසින් සිදු කරනු ඇති.",
       "URL": "https://www.hirunews.lk/314762/හෙරොයින්-සන්තකයේ-තබාගෙන-සිටි-කාන්තාවක්-විශේෂ-කාර්ය-බලකා-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=886"
}