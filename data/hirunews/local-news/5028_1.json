{
       "Source": "hirunews",
       "Timestamp": "Sunday, 29 May 2016 - 14:18",
       "Headline": "ගල් කොරියක අනතුරකින් පුද්ගලයෙකු මරුට",
       "News Content": "ගාල්ල - හබරාදුව - තිත්තගල්ල ප්‍රදේශයේ ගල් කොරියක අද පෙරවරුවේ සිදුවූ හදිසි අනතුරකින් පුද්ගලයෙකු මියගොස් දෙදෙනෙකු තුවාල ලබා රෝහල් ගත කෙරුණා.\nමොවුන් ට්‍රක් රථයකට ගල් පටවමින් සිටියදී අඩි 100 ක් පමණ උසින් යුත් ගල් කන්දේ කොටසක් එක්වරම ට්‍රක් රථය මතට ඇද වැටීමෙන් මෙම අනතුර සිදුව ඇති බවයි හිරු වාර්තාකරු සදහන් කළේ.\nඅනතුරෙන් මියගියේ තිත්තගල්ල - දොලකුඹුරවත්ත ප්‍රදේශයේ පදිංචි 59 හැවිරිදි තිදරු පියෙක්.\nතුවාල ලැබූ අනෙක් දෙදෙනා මේ වනවිට කරාපිටිය රෝහලේ ප්‍රතිකාර ලබන අතර, අනතුර සිදුවන අවස්ථාවේ අසල සිටි තවත් දෙදෙනෙකුගේ දිවි බේරී තිබෙනවා.",
       "URL": "https://www.hirunews.lk/134279/ගල්-කොරියක-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5028"
}