{
       "Source": "hirunews",
       "Timestamp": "Sunday, 28 November 2021 - 10:48",
       "Headline": "හඳුනා නොගත් පුද්ගල මළ සිරුරු දෙකක් උතුරුකරයෙන් හමු වේ",
       "News Content": "යාපනය, පේදුරුතුඩුව හා වැල්වැටිතුරෙයි වෙරළ ප්‍රදේශයන්හි තිබී ඊයේ(27) නාදුනන පුද්ගල මළ සිරුරු දෙකක් සොයාගත් බව වැල්වැටිතුරෙයි හා පේදුරුතුඩුව පොලිස් ස්ථාන පවසනවා.\nපොලිසිය පැවසූවේ වයස අවුරුදු 40ත් 50ත් අතර වයසේ පසුවන පුද්ගලයින් දෙදෙනෙකුගේ මළ සිරුරු එලෙස හමු වූ බවයි.\nමළ සිරුරු දින කිහිපයකට පෙර මියගිය පුද්ගලයින්ගේ විය හැකි බවට සැක කරන අතර, මළ සිරුරුවල අනන්‍යතාව හඳුනාගෙන නොමැති බව ද පොලිසිය පැවසුවා.\nමළ සිරුරු පශ්චාත් මරණ පරීක්ෂණ වෙනුවෙන් යාපනය ,පේදුරුතුඩුව රෝහල් මෘත ශරීරාගාර වෙත යොමු කොට ඇති බව ද, පොලිසිය සඳහන් කළා.\nසිදුවීම් සම්බන්ධයෙන් පේදුරුතුඩුව හා වැල්වැටිතුරෙයි පොලිස් ස්ථාන වැඩිදුර පරීක්ෂණ මෙහෙයවනවා..",
       "URL": "https://www.hirunews.lk/289424/හඳුනා-නොගත්-පුද්ගල-මළ-සිරුරු-දෙකක්-උතුරුකරයෙන්-හමු-වේ",
       "Category": "Local News",
       "Parent URL": "https://www.hirunews.lk/local-news.php?pageID=1532"
}