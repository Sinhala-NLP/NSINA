{
       "Source": "hirunews",
       "Timestamp": "Tuesday, 17 January 2023 - 13:22",
       "Headline": "උසස් පෙළ කාලසීමාවේ අඛණ්ඩ ව විදුලිය ලබා දීමට රුපියල් බිලියන 05ක් වැය වෙන බවට හෙළිදරවුවක්",
       "News Content": "ලබන 23 වැනි දා සිට පෙබරවාරි 17 වැනි දා දක්වා උසස් පෙළ විභාගය පැවැත්වෙන කාලසීමාවේ අඛණ්ඩ ව විදුලිය සැපයීමට නම් රුපියල් බිලියන 5ක මුදලක් අවශ්‍ය බව විදුලිබල හා බලශක්ති අමාත්‍ය කංචන විජේසේකර කැබිනට් මණ්ඩලයට දැනුම් දී තිබෙනවා.\nකෙසේ වෙතත්, අදාළ දින 14 තුළ විදුලිය අඛණ්ඩව ලබාදීමට කටයුතු කරන බව යි ඔහු ප්‍රකාශ කර ඇත්තේ.\nමේ අද පැවති කැබිනට් තීරණ දැනුම් දීමේ මාධ්‍ය හමුවේ දී ඒ සම්බන්ධයෙන් පැහැදිලි කළ අමාත්‍ය බන්දුල ගුණවර්ධන.\nමේ අතර කිව් ආර් ක්‍රමවේදයට පරිබාහිර ව ඉන්ධන නිකුත් කළ පිරවුම්හල් 26කගේ බලපත්‍ර සේවය අද පෙරවරුවේ සිට අත්හිටුවා තිබෙනවා.\nඒ ඛණිජ තෙල් තොග ගඩබා පර්යන්තයේ නිලධාරින් සමඟ විෂය භාර අමාත්‍ය කංචන විජේසේකර ඊයේ පැවැත්වූ ප්‍රගති සමාලෝචන රැස්වීමේ දී ගත් තීරණයකට අනුව යි.\nකිව් ආර් ක්‍රමවේදයට පරිබාහිරව ඉන්ධන නිකුත් කරන බවට ලද පැමිණිලි මත එම තීරණය ගෙන තිබෙනවා.",
       "URL": "https://www.hirunews.lk/325248/උසස්-පෙළ-කාලසීමාවේ-අඛණ්ඩ-ව-විදුලිය-ලබා-දීමට-රුපියල්-බිලියන-05ක්-වැය-වෙන-බවට-හෙළිදරවුවක්",
       "Category": "Local News",
       "Parent URL": "https://www.hirunews.lk/local-news.php?pageID=596"
}