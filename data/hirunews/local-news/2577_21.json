{
       "Source": "hirunews",
       "Timestamp": "Saturday, 18 July 2020 - 6:40",
       "Headline": "යතුරුපැදියකින් ගංජා ඇද්ද අයෙක් විශේෂ කාර්ය බලකා අත්අඩංගුවේ",
       "News Content": "යතුරුපැදියකින් ගංජා තොගයක් ප්‍රවාහනය කළ පුද්ගලයෙක් ඊයේ (17) රාත්‍රියේ අලුත්ගම, ඈගල්වත්ත, හතරකණුව ප්‍රදේශයේදී අත්අඩංගුවට ගෙන තිබෙනවා.\nලද තොරතුරකට අනුව අලුත්ගම විශේෂ කාර්ය බලකා කදවුරේ නිලධාරීන් කණ්ඩායමක් විසින් මෙම අත්අඩංගුවට ගැනීම සිදුකර ඇති බවයි අප වාර්තාකරු සඳහන් කළේ.\nමෙලෙස අත්අඩංගුවට පත් පුද්ගලයා 27 හැවිරිදි අයෙක්.\nගංජා කිලෝග්‍රෑම් එකයි ග්‍රෑම් අසූහතරක් සැකකරු විසින් සිය යතුරුපැදියේ සඟවාගෙන ප්‍රවාහනය කර තිබූ බවයි වාර්තා වන්නේ.\nවිශේෂ කාර්ය බලකා නිලධාරීන් යතුරුපැදිය නවත්වන්නට කළ අණ කිරීම නොතකා සැකකරු විසින් මද දුරක් යතුරුපැදිය ධාවනය කර ඇති අතර පසුව එම නිලධාරීන් යතුරුපැදිය ලුහුබැඳ ගොස් සැකකරු අත්අඩංගුවට ගෙන තිබෙනවා.\nඅත්අඩංගුවට ගත් සැකකරු අද (18) නඩු භාණ්ඩ ද සමඟ කළුතර අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/245779/යතුරුපැදියකින්-ගංජා-ඇද්ද-අයෙක්-විශේෂ-කාර්ය-බලකා-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=2577"
}