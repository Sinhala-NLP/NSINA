{
       "Source": "hirunews",
       "Timestamp": "Friday, 26 August 2022 - 13:42",
       "Headline": "ජනපති මැදුරේ ඇඳ ඇතිරිල්ල සොරා ගත් අයෙක් රිමාන්ඩ්",
       "News Content": "ඉකුත් ජූලි මස 9 වැනි දා මහජනතාව ජනාධිපති මන්දිරයට ඇතුළු වූ අවස්ථාවේ දී එහි වූ ඇඳ ඇතිරිල්ලක් සොරකම් කළේ යැයි අත්අඩංගුවටගත් සැකකරුවකු රක්ෂිත බන්ධනාගාරගත කරන ලෙස කොළඹ කොටුව මහෙස්ත්‍රාත් තිළිණ ගමයේ අද(26) තීරණය කළා.\nඒ කොළඹ මධ්‍යම අපරාධ විමර්ශන කාර්යාංශය විසින් සැකකරු අත්අඩංගුවට ගෙන අධිකරණයට ඉදිරිපත් කර තිබූ අවස්ථාවේ දී යි.\nකොළඹ කොටුව මහේස්ත්‍රාත්වරයා විසින් එම නඩුව කැඳ වූ අවස්ථාවේ දී සිද්ධිය සම්බන්ධ කරුණු සලකා බලා අදාළ සැකකරු ලබන 09 වන දක්වා රක්ෂිත බන්ධනාගාරගත කිරීමට නියෝග කෙරුණා.",
       "URL": "https://www.hirunews.lk/313783/ජනපති-මැදුරේ-ඇඳ-ඇතිරිල්ල-සොරා-ගත්-අයෙක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=912"
}