{
       "Source": "hirunews",
       "Timestamp": "Saturday, 11 November 2017 - 20:02",
       "Headline": "සැමියන්ගෙන් වෙන්ව ජීවත්වන කාන්තාවන් යොදාගෙන කළ ජාවාරම",
       "News Content": "රුණ කාන්තාවන් බලහත්කාරයෙන් මහනුවර ප්‍රදේශයේ නිවසක රඳවාගෙන ගණිකා ව්‍යාපාරයේ යෙදවූ ජාවාරමක් හිරු සී.අයි.ඒ ලබාදුන් තොරතුරකට අනුව පානදුර වලාන දූෂණ මර්ධන ඒකකය වටලනු ලැබුවා.\nඅද සී.අයි.ඒ අනාවරණය එම වැටලීම පිළිබඳවයි.\nමෙරට සූක්ෂමව සිදුකරන දූෂණ වංචා හඹායන හිරු සී.අයි.ඒ 2016 වසරේ ජනවාරි 9 වැනිදා මහනුවර ෆිම්රෝස් උද්‍යාන පෙදෙසේ තෙමහල් නිවසක තරුණියන් බලහත්කාරයෙන් රඳවා ගණිකා ජාවාරමේ යෙදවූ ක්‍රියාදාමයක් රටට හෙළිකළා.\nහිරු සී.අයි.ඒ වෙත නැවතවරක් තොරතුරු වාර්තා වුණේ එම ස්ථානයට යාබද පෙදෙසක පාළු නිවසක් තුළ තවත් තරුණියන් පිරිසක් බලහත්කාරයෙන් රඳවා මුදලට අලෙවි කරන බවටයි.\nඅදාළ නිවස වෙත පැමිණෙන ගනුදෙනුකරුවන් නිවසේ දොරටුව අසළට පැමිණ එහි ඇති දුකරථන අංකයට ඇමතුමක් ලබාගත් පසු ආරක්ෂිත කැමරා මගින් නිරීක්ෂණයට  ලක්කෙරෙනවා.\nගනුදෙනුකරුවන්ට මෙහි දොරගුලු විවර වන්නේ ඉන් අනතුරුවයි.\nමෙහිදී තරුණියක් රුපියල් 8000 කට අලෙවිවන අතරල නිවසේ කාමර තුළ රඳවා සිටින තරුණියන් ගනුදෙනුකරුවන්ට පෙන්වන්නේ අදාළ ස්ථානයේ මුරට සිටිනා පුද්ගලයා විසින්.\nමෙහි සිදුවන දෑ සියල්ල නිරීක්ෂණය කිරීමෙන් අනතුරු පොලිස්පති පූජිත් ජයසුන්දර මහතාගේ උපදෙස් මත පානදුර වලාන දූෂණ මර්ධන ඒකකයේ අධ්‍යක්ෂ සහකාර පොලිස් අධිකාරි හේමාල් ප්‍රශාන්ත මහතාගේ මෙහෙයවීමෙන් මෙම ස්ථානය වැටලීමට කටයුතු කළා.\nවැටලීමේදී වයස අවුරුදු 24 ත් 30 ත් අතර පසුවන කාන්තාවන් සිව්දෙනෙකු සහ අදාළ ස්ථානයේ මුරකරු පොලිසිය අත්අඩංගුවට ගනු ලැබුවා.\nමෙම කාන්තාවන් සැමියන්ගෙන් වෙන්ව ජීවත්වන අතරල වැටලීමේදී හෙළිවූයේ මෙහි හිමිකරු කාන්තාවන් සමග සූක්ෂම හිතවත්කම් ගොඩනගාගෙන පසුව ඔවුන් මෙම ස්ථානයට ගෙන්වා බලහත්කාරයෙන් ගණිකා සේවයේ යොදවා ඇති බවයි.\nමෙහි මුරට සිටිනා පුද්ගලයා මනුෂ්‍ය ඝාතනයක් සිදුකිරීමට තැත්කිරීමක් සම්බන්ධයෙන් අධිකරණයෙන් දඬුවම් ලැබූවෙක් වන අතරල කාන්තාවන් බලහත්කාරයෙන් රඳවාගෙන ආහාරපාන පවා සකස්කර දී තිබුණේ ඔහු විසින්.\nමෙහි සිටි කාන්තාවන් සිව්දෙනා සහ මුරකරු මහනුවර මහේස්ත්‍රාත් අධිකරණයට ඉදිරිපත් කළ අතර, කාන්තාවන් බලහත්කාරයෙන් ගණිකා ජාවාරමේ යෙදවූ මෙහි හිමිකරු සොයා ඉදිරි පරීක්ෂණ ක්‍රියාත්මකයි.",
       "URL": "https://www.hirunews.lk/175808/සැමියන්ගෙන්-වෙන්ව-ජීවත්වන-කාන්තාවන්-යොදාගෙන-කළ-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=4223"
}