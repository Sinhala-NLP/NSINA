{
       "Source": "hirunews",
       "Timestamp": "Friday, 07 July 2023 - 14:13",
       "Headline": "වැග්නර් කැරැල්ලෙන් කිසිදු වීරයෙකු බිහිවී නොමැති බවට බෙලරූස් ජනපතිගෙන් ප්‍රකාශයක්",
       "News Content": "වැග්නර් කැරැල්ලෙන් කිසිදු වීරයෙකු බිහිවී නොමැති බව බෙලරූස් ජනාධිපති ඇලෙක්සැන්ඩර් ලුකෂෙන්කෝ පවසනවා.\nබෙලරුස් ජනාධිපතිවරයා මේ බව කියා සිටියේ මාධ්‍යවේදීන් පිරිසක් අමතමින්. වැග්නර් කුලී හමුදාවේ නායක යෙව්ගිනි ප්‍රිගොෂින් මේ වනවිට රුසියාව බලා පිටත්ව ගොස් ඇති බවයි විදෙස් වාර්තා සඳහන් කළේ.\nගතවූ කාලයේ රුසියානු රාජ්‍ය රූපවාහිනිය, වැග්නර් කැරැල්ල සම්බන්ධයෙන් රුසියානු ජනාධිපති ව්ලැදිමීර් පුටින් වීරයෙකු ලෙස හොවා දක්වමින් මාධ්‍ය වාර්තා නිකුත් කළා.\nමාධ්‍ය අමතමින් බෙලරුස් ජනාධිපති ඇලෙක්සැන්ඩර් ලුකෂෙන්කෝ වැඩිදුරටත් කියා සිටියේ, මෙම සිද්ධියෙන් පාඩමක් ඉගෙන ගත යුතු අතර මෙවැනි සන්නද්ධ කණ්ඩායම් නිර්මාණය කරන්නේ නම් ඔවුන් ගැන දැඩි අවධානය යොමුකළ යුතු බවයි.",
       "URL": "https://www.hirunews.lk/340334/වැග්නර්-කැරැල්ලෙන්-කිසිදු-වීරයෙකු-බිහිවී-නොමැති-බවට-බෙලරූස්-ජනපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=206"
}