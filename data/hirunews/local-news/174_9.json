{
       "Source": "hirunews",
       "Timestamp": "Tuesday, 18 July 2023 - 12:26",
       "Headline": "බැංකු කාඩ්පත් වලින් මුදල් සොරාගත් නාවික සෙබළා අත්අඩංගුවේ",
       "News Content": "බැංකු කාඩ් පතකින් මුදල් සොරකම් කළ නාවික හමුදා සෙබළකු පුල්මුඩේ පොලිසිය විසින් අත්අඩංගුවට ගෙන තිබෙනවා.\nනාවික හමුදා සෙබලා නවාතැන් ගෙන සිටි නිවසේ කාන්තාවකගේ බැංකු කාඩ් පත සොරාගෙන ඇති අතර එයින් රුපියල් ලක්ෂ තුනකට අධික මුදලක් අරගෙන ඇති බවට ලද පැමිණිල්ලක් මත විමර්ශන සිදු කිරීමෙන් අනතුරුව පුල්මුඩේ පොලිසිය විසින් සැකකාර නාවික සෙබළා අත්අඩංගුවට ගෙන තිබෙන බව පොලීසිය පවසයි.\nඅත්අඩංගුවට ගත් සෙබලා අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/341614/බැංකු-කාඩ්පත්-වලින්-මුදල්-සොරාගත්-නාවික-සෙබළා-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=174"
}