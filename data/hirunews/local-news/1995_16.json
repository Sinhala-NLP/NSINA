{
       "Source": "hirunews",
       "Timestamp": "Monday, 26 April 2021 - 12:29",
       "Headline": "විදේශ සේවා නියුක්ති කාර්යාංශය තාවකාලිකව වැසේ",
       "News Content": "සේවකයෙකුට කොරෝනා ආසාදනය වීම හේතුවෙන් විදේශ සේවා නියුක්ති කාර්යාංශයේ ප්‍රධාන කාර්යාලය හෙට සහ අනිද්දා වසා තැබීමට පියවර ගෙන තිබෙනවා.\nකෙසේ වෙතත් ප්‍රධාන කාර්යාලයේ පළමු සහ අවසන් අනුමැති අංශය සහ කොරියානු රැකියා අංශය සීමිත කාර්ය මණ්ඩලයක් මගින් පවත්වාගෙන යාමටයි තීරණය වී ඇත්තේ.\nඑමෙන්ම තලාහේන කාර්යාලය සහ ප්‍රාදේශීය කාර්යාල වසා නොතැබෙන අතර, ඒවායේ සේවාවන් සාමාන්‍ය පරිදි සිදු කෙරෙනු ඇති.\nගුවන් තොටුපල ශාඛාව සේවා සඳහා ක්‍රියාත්මක බැවින් විදේශ රැකියා සඳහා ලියාපදිංචි කිරීම එමඟින් සිදුකර ගත හැකි බව විදේශ සේවා නියුක්ති කාර්යාංශය කියා සිටියා.",
       "URL": "https://www.hirunews.lk/269562/විදේශ-සේවා-නියුක්ති-කාර්යාංශය-තාවකාලිකව-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1995"
}