{
       "Source": "hirunews",
       "Timestamp": "Sunday, 10 September 2023 - 13:20",
       "Headline": "\"කිසිසේත්ම ගොවීන්ට අසාධාරණයක් වීමට ඉඩ දෙන්නේ නැහැ\"- මහින්ද අමරවීර",
       "News Content": "පසු ගිය දිනවල දිවයිනට බලපෑ අධික වර්ෂාපතනය හේතුවෙන් විනාශ වූ කුඹුරුවලට වන්දි ලබා දෙන බව කෘෂිකර්ම අමාත්‍ය මහින්ද අමරවීර පවසනවා.\nඅමාත්‍යවරයා මේ බව සඳහන් කළේ තංගල්ල, නෙටොල්පිටිය ඇතුළු ප්‍රදේශවල වර්ෂාවෙන් හානියට පත් කුඹුරු අධීක්ෂණයට ගිය අවස්තාවක බවයි වාර්තා වන්නේ.\nමෙහිදී වර්ෂාව නිසා හානියට පත් කුඹුරුවලට වන්දි ලබා දීම ආරම්භ කරන්නැයි කෘෂිකාර්මික හා ගොවිජන රක්ෂණ මණ්ඩලයට අමාත්‍යවරයා විසින් උපදෙස් දී තිබෙනවා.\nඔහු වැඩිදුරටත් පැවසුවේ කිසිසේත්ම ගොවීන්ට අසාධාරණයක් වීමට ඉඩ නොදෙන බව සහ වගාවන්ට සිදුව ඇති හානිය නිවැරදිව තක්සේරු කර වන්දි ලබා දීමට පියවර ගන්නා බවයි.",
       "URL": "https://www.hirunews.lk/347787/කිසිසේත්ම-ගොවීන්ට-අසාධාරණයක්-වීමට-ඉඩ-දෙන්නේ-නැහැ-මහින්ද-අමරවීර",
       "Category": "Local News",
       "Parent URL": "https://www.hirunews.lk/local-news.php?pageID=40"
}