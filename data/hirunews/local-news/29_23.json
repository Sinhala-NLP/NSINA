{
       "Source": "hirunews",
       "Timestamp": "Thursday, 14 September 2023 - 17:41",
       "Headline": "දිස්ත්‍රික්ක තුනකට නායයෑමේ අනතුරු ඇඟවීම්",
       "News Content": "කොළඹ, කෑගල්ල සහ රත්නපුර දිස්ත්‍රික්ක සඳහා ජාතික ගොඩනැගිලි පර්යේෂණ සංවිධානය නායයෑම පිළිබඳ පූර්ව අනතුරු ඇඟවීවේ නිවේදනයක් නිකුත් කර තිබෙනවා.\nඑම සංවිධානය සඳහන් කළේ අද (14) පස්වරු 04 ට නිකුත් කළ එම නිවේදනය හෙට පස්වරු 04 දක්වා බලපැවැත්වෙන බවයි.\nඒ අනුව කොළඹ දිස්ත්‍රික්කයේ සීතාවක ප්‍රාදේශීය ලේකම් කොට්ඨාසයට සහ ඒ අවට ප්‍රදේශවලටත්, කෑගල්ල දිස්ත්‍රික්කයේ වරකාපොළෙ ප්‍රාදේශීය ලේකම් කොට්ඨාසයට සහ ඒ අවට ප්‍රදේශවලට අදාළ අනතුරු ඇඟවීම ක්‍රියාත්මකයි.\nජාතික ගොඩනැගිලි පර්යේෂණ සංවිධානය සඳහන් කළේ රත්නපුර දිස්ත්‍රික්කයේ කුරුවිට, රත්නපුර සහ ඇහැළියගොඩ ප්‍රාදේශීය ලේකම් කොට්ඨාසවලට සහ ඒ අවට ප්‍රදේශවලටත් මෙම නායයෑමේ අනතුරු ඇඟවීම් බලාත්මක වන බවයි.",
       "URL": "https://www.hirunews.lk/348276/දිස්ත්‍රික්ක-තුනකට-නායයෑමේ-අනතුරු-ඇඟවීම්",
       "Category": "Local News",
       "Parent URL": "https://www.hirunews.lk/local-news.php?pageID=29"
}