{
       "Source": "hirunews",
       "Timestamp": "Thursday, 10 October 2019 - 20:04",
       "Headline": "මෙම මාසයේ ඉන්ධන මිල සංශෝදනයක් නැහැ",
       "News Content": "මෙවර ඉන්ධන මිලෙහි කිසිදු සංශෝධනයක් සිදු නොවන බව මුදල් අමාත්‍යාංශය පවසනවා.\nසෑම මසකම 10 වැනිදා ඉන්ධන මිල කමිටුව රැස්වී මිල සුත්‍රයට අනුව මිලෙහි සංශෝධනයක් සිදු කරන නමුත් මෙවර එහි වෙනසක් සිදුව නැහැ.\nඑම කමිටුව අද පස්වරුවේ  මුදල් අමාත්‍යාංශයේදී රැස්වු අවස්ථාවේදීයි මෙම තීරණය ගෙන ඇත්තේ.\nමෙම ඉන්ධන මිල කමිටුව සෑම මසකම 10 වනදා රැස්වී මිල සූත්‍රයට අනුව ඉන්ධන මිල තීරණය කරන අතර, පසුගිය මාසයේ 10 වනදා ඔක්ටේන් 92 වර්ගයේ පෙට්‍රල් ලීටරයක් රුපියලකින් සහ 95 වර්ගයේ පෙට්‍රල් ලීටරයක මිල රුපියල් 2කින් අඩු කෙරුණා.\nසුපිරි ඩීසල් ලීටරයක මිල ද එහිදී රුපියල් 2කින් අඩු කිරීමටයි  කටයුතු කෙරුණේ.\nඒ අනුව ඔක්ටේන් 92 වර්ගයේ පෙට්‍රල් ලීටරයක දැන් මිල 137 ක් වන අතර, ඔක්ටේන් 95 වර්ගයේ පෙට්‍රල් ලීටරයක මිල රුපියල් 161ක්.\nසුපිරි ඩීසල් ලීටරයක මිල රුපියල් 132ක්.",
       "URL": "https://www.hirunews.lk/225990/මෙම-මාසයේ-ඉන්ධන-මිල-සංශෝදනයක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3104"
}