{
       "Source": "hirunews",
       "Timestamp": "Saturday, 04 February 2023 - 14:53",
       "Headline": "දියලුම මනාලි අනතුරේ - බලධාරින් මර නින්දේ (වීඩියෝ)",
       "News Content": "මෙරට දෙවන උසම දිය ඇල්ල ලෙස සැලකෙන දියලුම දිය ඇල්ල ආශ්‍රිත පරිසර පද්ධතියට මේ දිනවල විශාල පරිසර හානියක් සිදුවෙමින් පවතින බව වාර්තා වනවා.\nඑම ප්‍රදේශය තුළ මේ වන විට විශාල ගස් රාශියක් කපා දමා තිබෙන අයුරුද දැකගත හැකියි.\nඋසින් මීටර් 171 කින් යුත් දියළුම ඇල්ල මෙරට දිය ඇළි අතුරින් දෙවැනි ස්ථානය හිමි කර ගන්නා සංචාරක ගමනාන්තයක්.\nලෝකයේ 361 වැනි උසම දිය ඇල්ල වන දියළුම පිහිටා ඇත්තේ කොස්ලන්ද වැල්ලවාය මාර්ගයේ.\nදෙස් විදෙස් සංචාරක ආකර්ශනට නිබදව ලක්වන ස්ථානයක් වන දියලුම දිය ඇල්ල ආශ්‍රිත පරිසර පද්ධතිය තුළ විශාල වන විනාශයක් මේ වන විට සිදුවෙමින් පවතිනවා.\nකපා දැමීමට හෝ ප්‍රවාහනයට අවසර නැති ඉතා දුර්ලභ ශාක රැසක්ම මෙලෙස කපා දමා තිබෙන අතර විශාල ගස් රැසක් කපා කොටස්කර එම ස්ථානයේම දමා ගොස් තිබෙන අයුරු දැකිය හැකියි.\nමේ පිළිබද බලධාරීන් දැනුවක් කළද මේ වන තෙක් ඒ සදහා කිසිදු විසඳුමක් ලැබී නැතැයි ප්‍රදේශවාසීන් චෝදනා කරනවා.",
       "URL": "https://www.hirunews.lk/326652/දියලුම-මනාලි-අනතුරේ-බලධාරින්-මර-නින්දේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=558"
}