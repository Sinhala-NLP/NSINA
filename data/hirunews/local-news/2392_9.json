{
       "Source": "hirunews",
       "Timestamp": "Tuesday, 13 October 2020 - 14:50",
       "Headline": "කල්පිටියේ දෙළුම් වගාකරුවන්ගේ මැසිවිල්ල (වීඩියෝ)",
       "News Content": "නිසි දැනුම හා තාක්ෂණය ලබාදිමට රජය මැදිහත් වන්නේ නම් රටටම අවශ්‍ය දෙළුම් කල්පිටියෙන් ලබාදිමට හැකි බව කල්පිටිය දෙළුම් වගාකරුවන් පවසනවා.\nකෙසේ නමුත් වගාකරුවන්ගේ චෝදනාව වසර ගණනාවක් පුරාවට කිසිදු බලධාරියෙකුගේ මැදිහත්වීමක් නොමැති නිසා තමන් අසරණ වී ඇති බවයි.\nමේ කල්පිටිය අර්ධද්විපයේ තිහලිය , ආලංකුඩාව , ඇතුළු ප්‍රදේශ වල අක්කර 150 ක පමන භුමියක වගා කර ඇති දෙළුම් වගාවයි.\n1996 වසරේ ආරම්භ කළ කල්පිටිය දෙළුම් වගාව මේ වන විට විනාශ මුඛයට ඇඳ වැටෙමින් තිබෙනවා.\nනියමිත මිළක් නොමැති කමත් වගාවන්ට සිදුවන හානියත් ඇතුළු හේතු නිසා කල්පිටිය දෙළුම් ගොවීන්ගේ ජනජීවිතයටද මේ වන විට එල්ලව ඇත්තේ මහත් තර්ජනයක්.\nදෙළුම් වගාව  දිරි ගැන්විම වෙනුවෙන් සාර්ථක ක්‍රම වේදයන් රජ්‍ය ආයතන විසින් ක්‍රියාවේ නංවා නැති බව වගාකරුවන්ගේ තවත් චෝදනාවක්.\nඅසීමත මුදලක් වැයකර පිටරටින් ආහාර පාන ගෙන්වන යුගයක මේ වගාකරුවන් රජයට දෙන පණිවුඩය ඉතා වැදගත්.\nකල්පිටිය අර්ධද්විපයේ දෙළුම් වගාකරුවන් ආරක්ෂා කර විදේශයට යන විනිමය රට තුළ රඳවා ගැනිම සඳහා අවශ්‍ය ක්‍රියාමාර්ග ගැනීම බලධාරීන්ගේ යුතුකමක් නොවන්නේද?",
       "URL": "https://www.hirunews.lk/252463/කල්පිටියේ-දෙළුම්-වගාකරුවන්ගේ-මැසිවිල්ල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2392"
}