{
       "Source": "hirunews",
       "Timestamp": "Friday, 02 June 2023 - 7:49",
       "Headline": "ජාත්‍යන්තර වෙළඳ සන්නාම ව්‍යාජ ලෙස යොදා නිමි ඇඳුම් අලෙවි කිරීමේ ජාවාරමක්",
       "News Content": "ජාත්‍යන්තරව පිළිගත් වෙළඳ සන්නාම ව්‍යාජ ලෙස යොදා ටී ෂර්ට්, ඩෙනිම් කළිසම් ආදි නිම් ඇඳුම් තොග වශයෙන් අලෙවි කරන ස්ථානයක් පාරිභෝගික කටයුතු පිළිබද අධිකාරිය මගින් වටලා තිබෙනවා.\nජනතාවගෙන් ලද පැමිණිලි මත මෙම වැටලීම සිදුකර තිබුණේ පිටකොටුව ප්‍රදේශයේදියි.\nමේවා අන්තර්ජාලය හරහා පාරිභෝගිකයින් රවටමින් අධික මිල ගනන් යටතේ අලෙවි කර ඇති බව සඳහන්.\nඒ අනුව මෙම වෙළදසැලේ හිමිකරුට නඩු පැවරූ බවයි පාරිභෝගික කටයුතු පිළිබඳ අධිකාරියේ බස්නාහිර පළාත් සහකාර අධ්‍යක්ෂ ප්‍රදීප් කළුතර ආරච්චි කියාසිටියේ.",
       "URL": "https://www.hirunews.lk/336827/ජාත්‍යන්තර-වෙළඳ-සන්නාම-ව්‍යාජ-ලෙස-යොදා-නිමි-ඇඳුම්-අලෙවි-කිරීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=300"
}