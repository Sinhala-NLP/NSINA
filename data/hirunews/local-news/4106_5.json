{
       "Source": "hirunews",
       "Timestamp": "Saturday, 27 January 2018 - 12:47",
       "Headline": "තරුණයින් තිදෙනෙකුට මරු කැඳවූ තණමල්විල අනතුර",
       "News Content": "වැල්ලවාය - තණමල්විල මාර්ගයේ පීල්ල ප්‍රදේශයේ අද උදෑසන සිදුවූ රිය අනතුරකින් පුද්ගලයින් තුන්දෙනෙකු ජීවිතක්ෂයට පත්වුණා.\nපොලීසිය සඳහන් කළේ වැල්ලවාය ඩිපෝවට අයත් ශ්‍රී ලංගම බස් රථයක් සහ තණමල්විල සිට වැල්ලවාය දෙසට ධාවනය වූ මෝටර් රථයක් මුහුණට මුහුණ ගැටී මෙම අනතුර සිදුව ඇති බවයි.\nඔවුන්ගේ මෘත ශරීර තණමල්විල රෝහලට රැගෙන ගොස් ඇති අතර, මෝටර් රථයේ සිටි තවත් පුද්ගලයෙකු බරපතල තුවාල ලබා තණමල්විල රෝහලට ඇතුළත් කිරීමෙන් පසු හම්බන්තොට මූලික රෝහල වෙත මාරු කර යවා තිබෙනවා.",
       "URL": "https://www.hirunews.lk/182179/තරුණයින්-තිදෙනෙකුට-මරු-කැඳවූ-තණමල්විල-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4106"
}