{
       "Source": "hirunews",
       "Timestamp": "Sunday, 06 June 2021 - 22:48",
       "Headline": "වැඩි මිලට පොහොර අලෙවි කළ ස්ථාන 2ක් වටලයි (වීඩියෝ)",
       "News Content": "කෘෂිකර්ම අමාත්‍යාංශයේ ලෙක්ම්වරයා ලෙස කටයුතු කළ රෝහණ පුෂ්පකුමාර මහතා එම ධුරයෙන් ඉල්ලා අස්වී තිබෙනවා.\nමේ අතර, වැඩි මිලට පොහොර අලෙවි කළ ස්ථාන 2ක් වැටලීමට පාරිභෝගික කටයුතු අධිකාරිය අද සමත් වුණා.\nඅනුරාධපුර - මැදවච්චිය අංක 47 පූනෑව තුලානේ නාගදරණවැව ගොවීන් පොහොර නොමැතිකමින් දැඩි ලෙස අසරණ වී සිටිනවා.\nමෙවර යල කන්නය වෙනුවෙන් වී වගා කර ඇති කුඹුරු අක්කර 400 ක් පමණ නිසි කළට පොහොර යෙදීමට නොහැකිවීම හේතුවෙන් අත්හැර දැමීමට සිදුව ඇති බවට ගොවීන් මැසිවිලි නගනවා.",
       "URL": "https://www.hirunews.lk/273568/වැඩි-මිලට-පොහොර-අලෙවි-කළ-ස්ථාන-2ක්-වටලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1902"
}