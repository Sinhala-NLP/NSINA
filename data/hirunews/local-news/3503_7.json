{
       "Source": "hirunews",
       "Timestamp": "Wednesday, 13 February 2019 - 19:58",
       "Headline": "අතුරුදන් වූ ව්‍යාපාරිකයින් වෙනුවෙන් කළ ඉල්ලීම",
       "News Content": "පැහැරගැනීමට ලක් වු ගාල්ල - බුස්ස - රත්නඋදාගම ව්‍යාපාරිකයින් දෙදෙනෙකු සොයාගැනීමට උපකාර කරන ලෙස පවුලේ ඥාතීන් බලධාරීන්ගෙන් ඉල්ලා සිටිනවා.\nඔවුන් පවසන්නේ දින 21 කට ඉහතදී පොලිස් නිල ඇදුමින් සැරසුනු පිරිසක් පැමිණ මෙම පැහැරගැනීම සිදු කළ බවයි.\nගාල්ල- බුස්ස - රත්නඋදාගම ප්‍රදේශයේ පදිංචිව සිටි 31 හැවිරිදි රසීන් චින්තක හා 33 හැවිරිදි මංජුල අසේල පැහැර ගැනීමට ලක්ව ඇත්තේ පසුගිය ජනවාරි මස 23 වැනිදායි.\nමංජුල අසේල  නම් පුද්ගලයා සිව්දරු පියෙක්.\nරසීන් චින්තක එක් දරු පියෙකු වන අතර ඔහුගේ බිරිද ගැබිණියක්.\nමාළු සහ කුකුළු මස් ව්‍යාපාරයේ නිරතව සිටි මෙම ව්‍යාපාරිකයන් දෙදෙනා පසුගිය 23 වෙනිදා පෙරවරු 10 ට පැමණ පොලිස් නිල ඇදුමින් සැරසුනු පිරිසක් වෑන් රථයකින් හා මෝටර් රථයකින් පැමිණ පැහැර ගත් බවට ඥාතීන් චෝදනා කරනවා.",
       "URL": "https://www.hirunews.lk/210359/අතුරුදන්-වූ-ව්‍යාපාරිකයින්-වෙනුවෙන්-කළ-ඉල්ලීම",
       "Category": "Local News",
       "Parent URL": "https://www.hirunews.lk/local-news.php?pageID=3503"
}