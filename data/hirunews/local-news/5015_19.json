{
       "Source": "hirunews",
       "Timestamp": "Tuesday, 07 June 2016 - 19:17",
       "Headline": "සාලාව කඳවුරේ පිපිරීම ගැන තොරතුරු පරීක්ෂණවලින් පසු - අගමැති",
       "News Content": "සාලාව යුධ හමුදා කඳවුරේ ඇතිවු පිපිරීමෙන් පසු එම ප්‍රදේශයෙන් වසා දමා ඇති කොළඹ අවිස්සාවේල්ල හයිලෙවල් මාර්ගය තවත් සුලු වේලාවකින් විවෘත කිරීමට නියමිත බව යුධ හමුදාව පවසනවා.\nපසුගිය ඉරිදා ඇතිවු පිපිරීමෙන් අනතුරුවයි මෙම මාර්ගය වසා දැමුනේ.\nමේ අතර සාලාව යුද හමුදා කඳවුරේ පිපිරීමත් සමඟ වසා දමා ඇති කොළඹ - රත්නපුර ප්‍රධාන මාර්ගය අද රාත්‍රියේ හෝ හෙට උදෑසන යළි විවෘත කරන බව අග්‍රාමාත්‍ය රනිල් වික්‍රමසිංහ අද පාර්ලිමේන්තුවේදී ප්‍රකාශ කළා.\nඒකාබද්ධ විපක්ෂයේ පාර්ලිමේන්තු මන්ත්‍රී දිනේෂ් ගුණවර්ධන ඒ පිළිබඳව ප්‍රශ්න කළ අතර, පාර්ලිමේන්තු මන්ත්‍රී බන්දුල ගුණවර්ධනද සංවාදයට මැදිහත් වුණා.\nඅග්‍රාමාත්‍යවරයා වැඩිදුරටත් කියා සිටියේ පරීක්ෂණවලින් පසුව සිද්ධිය පිළිබඳ තොරතුරු හෙළි කරන බවයි.",
       "URL": "https://www.hirunews.lk/135004/සාලාව-කඳවුරේ-පිපිරීම-ගැන-තොරතුරු-පරීක්ෂණවලින්-පසු-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=5015"
}