{
       "Source": "hirunews",
       "Timestamp": "Thursday, 17 November 2022 - 11:13",
       "Headline": "සොයුරාගේ දියණිය මවක් කළ බාප්පාට වසර 10ක සිර දඬුවමක්",
       "News Content": "තම වැඩිමහල් සොහොයුරාගේ දියණිය බලහත්කාරයෙන් දූෂණය කොට ඇයව මවක් බවට පත් කළ, බාප්පා කෙනෙකුට වවුනියාව මහාධිකරණ විනිසුරු මානික්කවාසගම් ඉලන්චෙලියන් මහතා විසින් බරපතල වැඩ සහිතව වසර 10 ක හිරදඩුවමක් 16 දා නියම කොට තිබෙනවා.\nමීට අමතරව දූෂණයට ලක් වූ දැරියට මුදලින් රුපියල් ලක්ෂ හතරක වන්දියක්ද රජයේ ගාස්තු වශයෙන් රුපියල් 20000 ක මුදලක්ද ගෙවන ලෙස විනිසුරුවරයා නියම කළ අතර එම මුදල් ගෙවීම පැහැර හරින්නේ නම් ඔහුට නියම කළ සිර දඩුවම තවත් වසර 4 කින් දීර්ඝ වන බවද සදහන් කළා.\n2014 වසරේ මැයි මස 20 වෙනිදා මෙම දැරියව අදාල සැකකරු විසින් දැරියගේ නිවසේදීම දූෂණයට ලක් කොට ඇති අතර ඒ වන විට ඇගේ වයස අවුරුදු 14ක්.\nදැරියගේ මව විදේශ ගත වී සිටින අතරවාරයේ දැරියගේ බාප්පා විසින් ඇයව ඉන් පසුවද වාර කීපයක්ම දූෂණය කොට ඇති අතර ඒ හේතුවෙන් කුඩා දැරිය ගැබිණියක් බවට පත්ව තිබෙනවා.\nදැරිය විසින් පිරිමි දරුවකු බිහි කිරීමෙන් පසුව අධිකරණ නියෝග මත දැරියගේත් බාප්පාගේත් බිළිදාගේත් රුධිර සාම්පල ඩී.එන්.ඒ පරීක්ෂණවලට ලක්\nකිරීමෙන් පසුව බිළිදාගේ පියා දැරියගේ බාප්පා බවට තහවුරු වීමෙන් පසුවයි අදාල හිර දඩුවම නියම කොට තිබෙන්නේ.\nමෙම දැරිය වවුනියාව කිලවන්කුලම් ප්‍රදේශයේ පදිංචි දැරියක් වන අතර මෙම සිද්ධියෙන් පසුව ඇයට පාසල් අධ්‍යාපනය පවා ලැබීමට නොහැකි වී තිබෙන බවයි වාර්තා වන්නේ.",
       "URL": "https://www.hirunews.lk/320584/සොයුරාගේ-දියණිය-මවක්-කළ-බාප්පාට-වසර-10ක-සිර-දඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=728"
}