{
       "Source": "hirunews",
       "Timestamp": "Thursday, 05 April 2018 - 8:31",
       "Headline": "අලුත් ගමනක් යනවා - අගමැති කියයි",
       "News Content": "විශ්වාසභංග යෝජනාව ජයග්‍රහණය කිරීමෙන් පසු අලූත් ගමනක් යන බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඅග්‍රාමාත්‍යවරයා මේ බව කියා සිටියේ තමන්ට එරෙහි විශ්වාසභංග යෝජනාව වැඩි ඡන්ද 46 කින් පරාජයට පත්වීමෙන් පසුව පාර්ලිමේන්තු සංකීර්ණයේ ඊයේ රාත්‍රියේ පැවති මාධ්‍ය හමුවකට එක්වෙමින්.\nඉදිරියේදී ජනාධිපතිවරයා හමුවීමටද බලාපොරොත්තු වන බවයි අග්‍රාමාත්‍ය රනිල් වික්‍රමසිංහ වැඩිදුරටත් ප්‍රකාශ කළේ.\nමේ අතර මෙම විශ්වාසභංග යෝජනාවෙන් පසු ඒකාබද්ධ විපක්ෂය ජයග්‍රහණය කර ඇති බව හිටපු ජනාධීපති මහින්ද රාජපක්ෂ ප්‍රකාශ කළා.\nඔහු මේ බව කියා සිටියේ ඡන්ද විමසීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.",
       "URL": "https://www.hirunews.lk/187687/අලුත්-ගමනක්-යනවා-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4004"
}