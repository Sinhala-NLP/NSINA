{
       "Source": "hirunews",
       "Timestamp": "Sunday, 06 March 2016 - 13:36",
       "Headline": "මෙරට මුහුුදු තීරය ආක්‍රමණය කළ තවත් ඉන්දීය ධීවරයන් 29 ක් අත්අඩංගුවට",
       "News Content": "මෙරට මුහුදු සීමාවේ නීතිවිරෝධී ලෙස මසුන් මරමින් සිටි ඉන්දීය ධීවරයින් 29 දෙනෙකු නාවික හමුදාව අත්අඩංගුවට ගෙන තිබෙනවා.\nතලෙයිමන්නාරමට උතුරු දෙසින් සහ කුදිරමලෙයි තුඩුවට වයඹ දෙසින් වන මුහුදු ප්‍රදේශවලදී වෙරළාරක්ෂක දෙපාර්තමේන්තුවේ සහය ඇතිව ඊයේ මෙම ධීවරයින් අත්අඩංගුවට ගත් බවයි නාවික හමුදාව සඳහන් කළේ.\nමෙහිදී ටෝලර් යාත්‍රාවක් සහ කුඩා බෝට්ටු තුනක්ද නාවික හමුදා භාරයට ගෙන තිබෙනවා.\nඅත්අඩංගුවට ගත් ධීවරයින් සහ යාත්‍රා කල්පිටිය පොලීසිය වෙත භාරදීමට පියවර ගෙන ඇති බවයි  නාවික හමුදාව සඳහන් කළේ.",
       "URL": "https://www.hirunews.lk/127920/මෙරට-මුහුුදු-තීරය-ආක්‍රමණය-කළ-තවත්-ඉන්දීය-ධීවරයන්-29-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5140"
}