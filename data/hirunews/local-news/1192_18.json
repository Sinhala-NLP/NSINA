{
       "Source": "hirunews",
       "Timestamp": "Wednesday, 04 May 2022 - 13:28",
       "Headline": "ජවිපෙ නායකයාට එරෙහිව යෝෂිත රාජපක්ෂ අධිකරණයට (වීඩියෝ)",
       "News Content": "අග්‍රාමාත්‍ය කාර්ය මණ්ඩල ප්‍රධානී යෝෂිත රාජපක්ෂ සම්බන්ධයෙන් ජනතා විමුක්ති පෙරමුණේ නායක අනුර කුමාර දිසානායක කළ ප්‍රකාශයට එරෙහිව නීිතිමය ක්‍රියාමාර්ග ගන්නා බව අග්‍රාමාත්‍ය කාර්ය මණ්ඩල ප්‍රධානී කාර්යාලය ප්‍රකාශ කළා.\nනිවේදනයක් නිකුත් කරමින් එම කාර්යාලය සඳහන් කළේ ඊයේ පදනම් ආයතනයේ පැවති මාධ්‍ය හමුවේ දී යෝෂිත රාජපක්ෂට අයත් ඉඩම් ලෙසට ඔප්පු අංක සහ ඉඩම්වල නම් ඉදිරිපත් කරමින් ජනතා විමුක්ති පෙරමුණේ නායකයා සිදු කළ කරුණු දැක්වීම අසත්‍ය හා ජනතාව නො මග යවන සුළු ප්‍රකාශයක් බවයි.",
       "URL": "https://www.hirunews.lk/303483/ජවිපෙ-නායකයාට-එරෙහිව-යෝෂිත-රාජපක්ෂ-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1192"
}