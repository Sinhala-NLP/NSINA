{
       "Source": "hirunews",
       "Timestamp": "Friday, 12 March 2021 - 13:13",
       "Headline": "විදුහල්පති සංගමයේ අනාවරණය (වීඩියෝ)",
       "News Content": "කොරෝනා ප්‍රතිකාර මධ්‍යස්ථාන ලෙස දැනට පවත්වාගෙන යන අධ්‍යාපන විද්‍යාපීඨ කඩිනමින් ඉන් නිදහස් කර, ගුරුවරුන් පුහුණු කිරීමට කටයුතු නොකළහොත් ඉදිරියේදී ගුරු හිඟයක් ඇතිවිය හැකි බව ලංකා විදුහල්පති සංගමය පවසනවා.\nමේ බව කියා සිටියේ එම සංගමයේ ලේකම් පියසිරි ප්‍රනාන්දු හිරු ප්‍රවෘත්ති අංශයට අදහස් දක්වමින්.\nමේ අතර ඊයේ (11) වාර්තාවූ ආසාදිතයන් 304 සමඟින් මෙරටින් මේ වනවිට වාර්තාවන කොරෝනා ආසාදිතයන් සංඛ්‍යාව 86,989 ලෙස පවතිනවා.\nඊයේ වාර්තාවූ ආසාදිතයන්ගෙන් වැඩිම පිරිස කොළඹ දිස්ත්‍රික්කයෙන් වාර්තාවී ඇති අතර, එම සංඛ්‍යාව 75 ක්.",
       "URL": "https://www.hirunews.lk/265112/විදුහල්පති-සංගමයේ-අනාවරණය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2093"
}