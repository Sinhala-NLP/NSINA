{
       "Source": "hirunews",
       "Timestamp": "Saturday, 30 July 2022 - 6:40",
       "Headline": "අගෝස්තු 01 සිට විදේශ තැපැල් ගාස්තු සංශෝධනයට",
       "News Content": "එළඹෙන අගෝස්තු මස 01 වැනි දින සිට ක්‍රියාත්මක වන පරිදි විදේශ තැපැල් ගාස්තු සංශෝධනය කිරීමට තැපැල් දෙපාර්තමේන්තුව තීරණය කර තිබෙනවා.\nසංශෝධිත තැපැල් ගාස්තු ජූලි මස 19 වැනි දින සිට අතිවිශේෂ ගැසට් පත්‍රය මගින් ප්‍රසිද්ධියට පත් කර ඇති බවයි තැපැල් දෙපාර්තමේන්තුව නිකුත් කළ නිවේදනයේ දැක්වෙන්නේ.\nසංශෝධිත නව විදේශ තැපැල් ගාස්තු යටතේ අගෝස්තු 01 වැනි දින සිට කවුළුවෙන් භාර ගන්නා සෑම විදේශ තැපැල් භාණ්ඩයක් සඳහාම ගාස්තු අය කිරීමට කවුළු නිලධාරින් ක්‍රියා කළ යුතු වනවා.\nඑමෙන්ම නව විදේශ තැපැල් ගාස්තු සම්බන්ධව කාර් යාලයට හෝ කවුළුවට පැමිණෙන පාරිභෝගික මහජනයා දැනුවත් කිරීමට සුදුසු වැඩපිළිවෙළක් යෙදීමට හා සියලුම කාර් යභාර තැපැල් ස්ථානාධිපතිවරු ක්‍රියා කළ යුතු බවයි එම නිවේදනයේ දැක්වෙන්නේ.\nමෙම චක්‍රලේඛය තැපැල් දෙපාර්තමේන්තුවේ වෙබ් අඩවියේ පළ කර තිබෙනවා.\nගුවන් හා මුහුදු තැපැල් ක්‍රියාත්මක රටවල විස්තරය, මාසිකව හා අවස්ථානුකූලව නියෝජ්‍ය තැපැල්පති (මෙහෙයුම්) විසින් ප්‍රසිද්ධියට පත් කෙරෙනු ඇති.\nඑය https:epay.slpost.lk වෙබ් පෝටලයේ පළ කිරීමට නියමිතයි.\nමෙම සේවා ගාස්තු සංශෝධනය යටතේ සාමාන්‍ය ගුවන් තැපෑල සඳහා ගාස්තු අය කිරීම, U-Packet සේවාව ක්‍රියාත්මක කිරීම, EMS සේවය සඳහා ගාස්තු ගණනය කිරීම, විදේශ පාර්සල් සේවය සඳහා බර සීමාවන් ආදිය යටතේ ද මෙම මිල ගණන් සංශෝධනය වී තිබෙන බවයි නියෝජ්‍ය තැපැල්පති (මෙහෙයුම්) රාජිත කේ. රණසිංහ නිවේදනය කරනවා.\nසංශෝධිත විදේශ තැපැල් ගාස්තු ලැයිස්තුව මෙතැනින්..",
       "URL": "https://www.hirunews.lk/311369/අගෝස්තු-01-සිට-විදේශ-තැපැල්-ගාස්තු-සංශෝධනයට",
       "Category": "Local News",
       "Parent URL": "https://www.hirunews.lk/local-news.php?pageID=981"
}