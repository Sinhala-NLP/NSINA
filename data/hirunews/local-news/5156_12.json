{
       "Source": "hirunews",
       "Timestamp": "Tuesday, 23 February 2016 - 13:08",
       "Headline": "නිදහස් පක්ෂයේ යෝජනාවලට ආණ්ඩුව එකඟ වේ",
       "News Content": "ආණ්ඩුක්‍රම ව්‍යවස්ථා මණ්ඩලය පිළිබඳ සංශෝධිත යෝජනාව අද දිනයේ පාර්ලිමේන්තුවට ඉදිරිපත් කරන බව ආණ්ඩුව පවසනවා.\nඑහිදී ශ්‍රී ලංකා නිදහස් පක්ෂය ඉදිරිපත් කළ සියලූ යෝජනා පිළිගෙන ඇති බවයි නියෝජ්‍ය අමාත්‍ය අජිත් පී. පෙරේරා සදහන් කළේ.\nආණ්ඩුක්‍රම ව්‍යවස්ථා මණ්ඩලය පිළිබද පාර්ලිමේන්තු විවාදය මේ මස 25 වන දා පැවැත්වීමට නියමිතව තිබුණත් එය අද සහ හෙට පැවැත්වීමට අද පෙරවරුවේ පැවැති පක්ෂ නායක රැස්වීමේදී තීරණය කෙරුණා.\nපාර්ලිමේන්තු කටයුතු අද පස්වරුවේ ආරම්භ කෙරෙන අතර හෙට පෙරවරු 9.30 සිට පාර්ලිමේන්තු රැස්වීම් ආරම්භ වී පස්වරු 6.30ට මෙම යෝජනා පිළිබද ඡන්ද විමසීම පැවැත්වෙනවා.\nඊට අදාළව න්‍යාය පත්‍රය සංශෝධනය කිරීමට අද පෙරවරුවේ රැස්වූ පක්ෂ නායකයින් එකඟතාවය පළ කළ බවයි නියෝජ්‍ය අමාත්‍ය අජිත් පී. පෙරේරා කොළඹ අද පැවැති මාධ්‍ය හමුවකට එක්වෙමින් කියා සිටියේ.",
       "URL": "https://www.hirunews.lk/126967/නිදහස්-පක්ෂයේ-යෝජනාවලට-ආණ්ඩුව-එකඟ-වේ",
       "Category": "Local News",
       "Parent URL": "https://www.hirunews.lk/local-news.php?pageID=5156"
}