{
       "Source": "hirunews",
       "Timestamp": "Friday, 17 February 2017 - 12:40",
       "Headline": "ඉන්දීය විදේශ ලේකම් හෙට දිවයිනට",
       "News Content": "ඉන්දීය විදේශ ලේකම් එස්. ජයිශංකර් නිල සංචාරයක් සදහා හෙට ශ්‍රී ලංකාවට පැමිණෙනවා.\nඔහු ශ්‍රී ලංකාව සහ ඉන්දියාව අතර, ආර්ථික සහයෝගිතාවට අදාළ කරුණු රැසක් සම්බන්ධයෙන් සාකච්ඡා කිරීමට නියමිත බවයි ඉන්දීය විදේශ කටයුතු අමාත්‍යාංශයේ ප්‍රකාශක විකාස් ස්වරූප් සදහන් කළේ.\nඉන්දීය විදේශ කටයුතු ලේකම්වරයා ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ ද මුණ ගැසීමට නියමිතයි.\nජනාධිපතිවරයා සහ අග්‍රාමාත්‍යවරයා ඉන්දියාවේ සිදුකල සංචාරයන්හි දී එකග වූ කරුණු සම්බන්ධයෙන් ඉදිරි පියවර සාකච්ඡා කිරීම විදේශ කටයුතු ලේකම්වරයාගේ ශ්‍රී ලංකා සංචාරයේ අරමුණ බවයි ඉන්දීය විදේශ කටයුතු අමාත්‍යාංශ ප්‍රකාශකයා සදහන් කළේ.\nමෙරට සංචාරයෙන් අනතුරුව ඉන්දීය විදේශ කටයුතු ලේකම් එස්.ජයිශංකර් චීනයේ පැවැත්වෙන ඉන්දු - චීන ක්‍රමෝපාය සංවාදයේ ආරම්භක සැසිවාරයට සහභාගි වීමට නියමිතයි.",
       "URL": "https://www.hirunews.lk/154706/ඉන්දීය-විදේශ-ලේකම්-හෙට-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4657"
}