{
       "Source": "hirunews",
       "Timestamp": "Sunday, 13 January 2019 - 16:00",
       "Headline": "වත්තල - හේකිත්ත ප්‍රදේශයේ වෙඩි තැබීමකින් දෙදෙනෙකු මරුට",
       "News Content": "වත්තල - හේකිත්ත ප්‍රදේශයේදී අද (13) පස්වරුවේ සිදුවූ වෙඩි තැබීමකින් පුද්ගලයන් දෙදෙනෙකු ජීවිතක්ෂයට පත්වී තිබෙනවා.\nපොලීසිය සඳහන් කළේ මෝටර් රථයකින් පැමිණි නාඳුනන  පිරිසක් මෙම වෙඩි තැබීම සිදුකර පළා ගොස් ඇති බවයි.\nමිය ගිය පුද්ගලයින් දෙදෙනා, ඉන් එක් අයෙකුගේ සොහොයුරියක් සමඟ මෝටර් රථයකින් ගමන් කරන අවස්ථාවේදී මෙම වෙඩි තැබීම සිදුව තිබෙනවා.\nමිතුරන් දෙදෙනා ජීවිතක්ෂයට පත්වුව ද සිද්ධියෙන් එම කාන්තාවට කිසිදු හානියක් සිදුව නැහැ.\nමිය ගිය පුද්ගලයින් දෙදෙනා වයස අවුරුදු 33 සහ 36 හැවිරිදි වියේ පසුවන අතර, ඔවුන් මට්ටක්කුලියේ පදිංචිකරුවන් වනවා.\nපාතාල කල්ලි දෙකක් අතර පවතින ආරවුලක් මෙම වෙඩි තැබීමට හේතුව බවයි පොලීසිය වැඩිදුරටත් සඳහන් කළේ.\nමේ වසරේ ගත වූ සති දෙකක කාලය තුළ වෙඩි තැබීමේ සිදුවීම් 4ක් වාර්තා වී ඇති අතර, ඒවායින් පුද්ගලයින් 4 දෙනෙකු ජීවිතක්ෂයට පත්වී තිබෙනවා.",
       "URL": "https://www.hirunews.lk/208134/වත්තල-හේකිත්ත-ප්‍රදේශයේ-වෙඩි-තැබීමකින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3557"
}