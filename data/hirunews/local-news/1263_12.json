{
       "Source": "hirunews",
       "Timestamp": "Tuesday, 29 March 2022 - 12:42",
       "Headline": "ශ්‍රී ලාංකික විද්‍යාඥවරියන් පස්දෙනෙකුට යුනෙස්කෝවෙන් සහාය",
       "News Content": "එක්සත් ජාතීන්ගේ අධ්‍යාපනික, විද්‍යාත්මක හා සංස්කෘතික සංවිධානය (යුනෙස්කෝ)යටතේ ක්‍රියාත්මක වන ''සංවර්ධනය වෙමින් පවතින රටවල්හි විද්‍යාඥවරියන් සඳහා වන සංවිධානය විසින් ක්‍රියාත්මක කරනු ලබන 'මූලික වෘත්තීය සහයෝගීතා වැඩසටහන සඳහා යෝග්‍ය පර්‍යේෂණ ව්‍යාපෘති ලෙස සලකා පර්‍යේෂණ ප්‍රදානයන් ලබාදීම පිණිස ශ්‍රී ලාංකික විද්‍යාඥවරියන් පස්දෙනෙකුගේ පර්‍යේෂණ ව්‍යාපෘතීන් තෝරාගෙන තිබෙනවා.\nඒ අනුව අදාළ ප්‍රදානයන් ලබා ගැනීම සඳහා එම විද්‍යාඥවරියන් සේවය කරනු ලබන විශ්වවිද්‍යාල සහ යුනෙස්කෝ සංවිධානය අතර අවබෝධතා ගිවිසුම්වලට එළඹීමටත්, එකී විද්‍යාඥවරියන් සහ යුනෙස්කෝ සංවිධානය අතර, ප්‍රදාන ගිවිසුම්වලට එළඹීමටත් අධ්‍යාපන අමාත්‍යවරයා ඉදිරිපත් කළ යෝජනාව අමාත්‍ය මණ්ඩලය විසින් අනුමත කරනු ලැබුවා.",
       "URL": "https://www.hirunews.lk/300685/ශ්‍රී-ලාංකික-විද්‍යාඥවරියන්-පස්දෙනෙකුට-යුනෙස්කෝවෙන්-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1263"
}