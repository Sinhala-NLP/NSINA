{
       "Source": "hirunews",
       "Timestamp": "Monday, 07 November 2022 - 19:59",
       "Headline": "තිළිණි ප්‍රියමාලිගේ සිද්ධියට ජීවන් කුමාරණතුංග සී.අයි.ඩීයට (වීඩියෝ)",
       "News Content": "මහාපරිමාණ මූල්‍ය වංචා සම්බන්ධයෙන් චෝදනා එල්ලවී ඇති තිළිණි ප්‍රියමාලි සමඟ ගනුදෙනු කිරීම සම්බන්ධයෙන් ප්‍රවීණ සිනමා නළුවෙකු මෙන්ම හිටපු අමාත්‍යවරයෙකු වන ජීවන් කුමාරණතුංගෙන් ද අපරාධ පරීක්ෂණ දෙපාර්තමේන්තුව ප්‍රකාශ ලබා ගෙන තිබෙනවා.\nඑම දෙපාර්තමේන්තුව හමුවේ පෙනී සිටින ලෙස හිටපු අමාත්‍ය ජීවන් කුමාරණතුංගට දැනුම් දී ඇති අතර ඒ අනුවයි ඔහු ප්‍රකාශයක් ලබා දී ඇත්තේ.\nතිළිණි ප්‍රියමාලි සමඟ මූල්‍ය ගනුදෙනු කිරීම සහ ජීවන් කුමාරණතුංග විසින් අධ්‍යක්ෂණය කරන ලද ජීවා නමැති චිත්‍රපටියට ඇය විසින් මුදල් යෙදවීම යන කරුණ සම්බන්ධයෙන් අපරාධ පරීක්ෂණ දෙපාර්තමේන්තුව ප්‍රකාශ සටහන් කරගෙන තිබෙනවා.\nමීට පෙරද තිළිණි ප්‍රියමාලි සමඟ ගනුදෙනු කිරීමේ සිද්ධීන්වලට අදාළව කළා ක්ෂේත්‍රයේ 04 දෙනෙකු අපරාධ පරීක්ෂණ දෙපාර්තමේන්තුව හමුවට කැඳවා ප්‍රකාශ ලබාගෙන තිබුණා.",
       "URL": "https://www.hirunews.lk/319840/තිළිණි-ප්‍රියමාලිගේ-සිද්ධියට-ජීවන්-කුමාරණතුංග-සී-අයි-ඩීයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=751"
}