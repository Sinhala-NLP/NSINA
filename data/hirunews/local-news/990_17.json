{
       "Source": "hirunews",
       "Timestamp": "Tuesday, 26 July 2022 - 22:42",
       "Headline": "ඉදිරි වසර පහේ කාන්තා ක්‍රිකට් ලෝක ශූරතා තරග පැවැත්වෙන්නේ මෙහෙමයි",
       "News Content": "ඉදිරි වසර 5 තුල දී ජාත්‍යන්තර ක්‍රිකට් කවුන්සිල කාන්තා ක්‍රිකට් තරගාවලි සඳහා වන කැලැන්ඩරය අද නිකුත් කෙරුණා.\nඒ අනුව ජාත්‍යන්තර ක්‍රිකට් කවුන්සිල කාන්තා පන්දුවාර 20 ලෝක ශූරතා තරගාවලියට 2024 දී බංග්ලාදේශය විසින් සත්කාරකත්වය සපයනු ඇති.\nඊට අමතරව 2025 වසරේ දී කාන්තා ක්‍රිකට් ලෝක ශූරතාවය ඉන්දියාවේ දී පැවැත්වීමට සැලසුම් කර තිබෙනවා.\n2026 වර්ෂයේ දී එංගලන්තය කාන්තා පන්දුවාර 20 ක්‍රිකට් ලෝක ශූරතා තරගාවලිය පැවැත්වෙන අතර 2027 වර්ෂයේ දී ශ්‍රී ලංකාව සත්කාරකත්වය දෙනු ලබන්නේ\nකාන්තා ක්‍රිකට් චැම්පියන්ස් කුසලාන ක්‍රිකට් තරගාවලිය සඳහායි.\nමෙම තරගාවලිය සඳහා කණ්ඩායම් හයක් ඉදිරිපත් වීමට නියමිත අතර එම තරගාවලියේ තරග 16 ශ්‍රී ලංකාව තුළ දී පැවැත්වෙනු ඇති.",
       "URL": "https://www.hirunews.lk/311044/ඉදිරි-වසර-පහේ-කාන්තා-ක්‍රිකට්-ලෝක-ශූරතා-තරග-පැවැත්වෙන්නේ-මෙහෙමයි",
       "Category": "Local News",
       "Parent URL": "https://www.hirunews.lk/local-news.php?pageID=990"
}