{
       "Source": "hirunews",
       "Timestamp": "Wednesday, 10 May 2023 - 16:29",
       "Headline": "ඇමති පවිත්‍රාගේ විදේශ ගමන් තහනම ඉවතට",
       "News Content": "අරගලකරුවන්ට පහරදීමේ සිද්ධියක් සම්බන්ධයෙන් පාර්ලිමේන්තු මන්ත්‍රීවරුන් දෙදෙනෙකුට සහ පළාත් සභා මන්ත්‍රීවරයෙකුට පනවා තිබූ විදේශ ගමන් තහනම ඉවත් කර තිබෙනවා.\nඒ ඊට අදාළ නඩුව කොළඹ කොටුව මහේස්ත්‍රාත් තිළිණ ගමගේ හමුවේ අද කැඳවූ අවස්ථාවේදීයි.\nපසුගිය වසරේ මැයි 09 වනදා ගාලු මුවදොර භූමියේදී සහ අරලියගහ මන්දිරය අසළදී අරගලකරුවන්ට පහරදීමේ සිද්ධිය සම්බන්ධයෙන් අමාත්‍ය පවිත්‍රා වන්නිආරච්චි, පාර්ලිමේන්තු මන්ත්‍රී සම්පත් අතුකෝරළ සහ හිටපු පළාත් සභා මන්ත්‍රී කාංචන ජයරත්න යන තිදෙනාට මෙම තහනම පනවා තිබුණා.",
       "URL": "https://www.hirunews.lk/334807/ඇමති-පවිත්‍රාගේ-විදේශ-ගමන්-තහනම-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=354"
}