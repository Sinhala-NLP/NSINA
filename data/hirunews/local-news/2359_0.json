{
       "Source": "hirunews",
       "Timestamp": "Saturday, 31 October 2020 - 19:47",
       "Headline": "කොරෝනා සැක නිසා මවක් රෝහල් ගතකිරීමෙන් පසු සිත් තැවුලට පත් පුතු සියදිවි හානිකරගනී (වීඩියෝ)",
       "News Content": "කොරෝනා වෛරසයට අදාළ රෝග ලක්ෂණ පෙන්නුම් කිරීම හේතුවෙන් කාන්තාවක් මහජන සෞඛ්‍ය පරීක්ෂකවරුන් විසින් රෝහල් ගත කිරීමෙන් අනතුරුව ඇයගේ විශේෂ අවශ්‍යතා සහිත දරුවා සියදිවි හානි කර ගැනීමේ අවාසනාවන්ත  පුවතක් හෝමාගම - දොලහේන - හරිත පෙදෙසෙන් වාර්තා වුණා.\nඅදාළ කාන්තාව මහරගම ප්‍රදේශයේ මාළු වෙළදසැලකින් මාළු මිලදී ගෙන ඇති අතර අනතුරුව ඇයට කොරෝනා රෝග ලක්ෂණ පෙන්නුම් කිරීම හේතුවෙන් කළුබෝවිල ශික්ෂණ රෝහලට ඇතුළත් කර ඇත්තේ ඊයේ(30) දිනයේයි.\nවිශේෂ අවශ්‍යතා සහිත වයස අවුරුදු 25ක ඇගේ පුත්‍රයා සමඟ ඇය නිවසේ තනිව ජීවත්ව ඇති අතර, මව රැගෙන යාමෙන් කම්පනයට පත් පුතු නිවස තුළදී ගෙළ වැළලාගෙන සිය දිවි හානි කරගෙන ඇති බවයි ප්‍රදේශවාසීන් සඳහන් කළේ.",
       "URL": "https://www.hirunews.lk/253730/කොරෝනා-සැක-නිසා-මවක්-රෝහල්-ගතකිරීමෙන්-පසු-සිත්-තැවුලට-පත්-පුතු-සියදිවි-හානිකරගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2359"
}