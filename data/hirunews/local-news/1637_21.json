{
       "Source": "hirunews",
       "Timestamp": "Sunday, 10 October 2021 - 13:51",
       "Headline": "විමුක්ති කුමාරතුංග දේශපාලනයට නොඑන බව ෆේස්බුක් සටහනක් තබමින් කියයි",
       "News Content": "ශ්‍රී ලංකාවේ දේශපාලනයේ නිරත වීමට තමාගේ කිසිදු අදහසක් නොමැති බව ඉතා පැහැදිලිව ප්‍රකාශ කරන බව හිටපු ජනාධිපතිනී චන්ද්‍රිකා බණ්ඩාරනායක කුමාරතුංගගේ පුත් විමුක්ති කුමාරතුංග පවසනවා.\nෆේස්බුක් සටහනක් තබමින් ඔහු පවසන්නේ තම පෞද්ගලික හැකියාවන් තුලින් වැදගත් වෙතැයි සිතන සමාජ සේවා කටයුතු පිළිබඳව අන් අය දැනුවත් කිරීම සහ ඒ වෙනුවෙන් කටයුතු කිරීමට තමන් බලාපොරොත්තු වන බවයි.\nමාතෘ භූමියට ආදරය කරන බවත් ගෞරවනීය, සරල සහ අප්‍රකට ජීවිතයක් ගත කිරීමට දැඩි උත්සහයක් දරන බවත් විමුක්ති කුමාරතුංගගේ එම සටහනේ දැක්වෙනවා.\nතම පෞද්ගලිකත්වයට ගරු කරන ලෙසද ඉල්ලා සිටින ඔහු සටහන අවසන් කර ඇත්තේ විජය පැතූ ලොව ගොඩනගන්නට එක්වෙමු යනුවෙන්.\nවිජය කුමාරතුංගයන්ගේ 76 වන ජන්ම දිනයද ඊයේ දිනට යෙදී තිබුණා.",
       "URL": "https://www.hirunews.lk/284607/විමුක්ති-කුමාරතුංග-දේශපාලනයට-නොඑන-බව-ෆේස්බුක්-සටහනක්-තබමින්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1637"
}