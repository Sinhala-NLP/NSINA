{
       "Source": "hirunews",
       "Timestamp": "Wednesday, 08 November 2017 - 15:01",
       "Headline": "බගවන්තලාව, ටින්සින් වතුයායේ නිවසක තිබී කාන්තා මළසිරුරක් හමුවෙයි (ඡායාරූප)",
       "News Content": "බගවන්තලාව, ටින්සින් තේ වතුයායේ නිවසක තිබී කාන්තාවකගේ මළසිරුරක් සොයාගෙන තිබෙනවා.\nමරණයට පත්වූ කාන්තාවගේ ඥාතීන් විසින් බගවන්තලාව පොලීසියට මේ පිළිබඳව දැනුම් දී ඇති බවයි වාර්තා වන්නේ.\nමෙලෙස මියගොස් ඇත්තේ 63 හැවිරිදි පළණියාණ්ඩි සින්නම්මා නැමති තිදරු මවක්.\nමළසිරුර හමුවූ නිවසේ ඇය ජීවත්ව සිට ඇති බවයි වාර්තා වන්නේ.\nමෙය මිනී මැරුමක්ද, එසේ නොමැතිනම් මෙම කාන්තාව විසින්ම අත කපාගෙන සිදුකරගත් සියදිවි හානි කිරීමක්ද යන වග සොයාබැලීමට පොලිස් පරීක්ෂණ ආරම්භ කර තිබෙනවා.\nමළසිරුර පිළිබඳ මහේස්ත්‍රාත් පරීක්ෂණය අද (08) එම ස්ථානයේදීම සිදුකිරීමට කටයුතු කරන බවයි බගවන්තලාව පොලිසිය වැඩිදුරටත් කියාසිටියේ.\nඡායාරූප - මස්කෙළිය ගාමිණී බණ්ඩාර ඉලංගන්තිලක",
       "URL": "https://www.hirunews.lk/175568/බගවන්තලාව-ටින්සින්-වතුයායේ-නිවසක-තිබී-කාන්තා-මළසිරුරක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4229"
}