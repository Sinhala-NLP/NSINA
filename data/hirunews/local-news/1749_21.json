{
       "Source": "hirunews",
       "Timestamp": "Tuesday, 17 August 2021 - 7:24",
       "Headline": "හොංකොං රාජ්‍යයයෙන්, ලාංකික සංචාරකයින් ඇතුලු රටවල් 16කට සංචාරක තහනමක්",
       "News Content": "මෙරට තුළ ශීඝ්‍රයෙන් පැතිර යන කොරෝනා වෛරස ව්‍යාප්තියත් සමඟ හොංකොං රාජ්‍යය එරටට ඇතුළු වන රටවල් 16ක සංචාරකයින් සඳහා දැඩි සීමා පනවා තිබෙනවා.\nඒ එරට තුළ මතුවිය හැකි කොරෝනා ඩෙල්ටා ප්‍රභේදයේ වෛරස ව්‍යාප්තියක් පිළිබඳ අවදානම පහකරගැනීම සඳහා යි.\nමේ අනුව ශ්‍රී ලංකාව මැදි අවදානම් තත්ත්වයේ සිට දැඩි අවදානම් තත්ත්වය දක්වා ශ්‍රේණිගත කර ඇති අතර එරට සංචාරකයින්ට ද ශ්‍රී ලංකාවේ සංචාරය කිරීමේ දී මෙම සීමාවන් අදාල වනු ඇති.\nමෙම නව නිර්ණායක අනුව හොංකොං රාජ්‍යය නම් කර ඇති රටවල් 16න් එරටට ඇතුළු වන සංචාරකයින් එන්නත් මාත්‍රා දෙකම ලබාගෙන සිටිය යුතු වන අතර දින 21ක නිරෝධායන කාලයකට ද යටත් විය යුතු වනවා.\nඑම රටවල් 16 වන්නේ මහා බ්‍රිතාන්‍යය, බංගලාදේශය, කාම්බෝජය, ප්‍රංශය, ග්‍රීසිය, ඉරානය, මැලේසියාව, නෙදර්ලන්තය, ස්පාඤ්ඤය, ස්විස්ටර්ලන්තය, ටැන්සානියාව, තායිලන්තය, තුර්කිය, එක්සත් අරාබි එමීර් රාජ්‍යය සහ ඇමරිකා එක්සත් ජනපදයයි.\nමේ අතර ඕස්ට්‍රේලියාව පහල අවදානම් මට්ටමේ සිට මැදි අවදානම් මට්ටම දක්වා ශ්‍රේණිගත කිරීමක් ද සිදු කර තිබෙනවා.\nමෙම නව සංචාරක උපදෙස් සිකුරාදා සිට ක්‍රියාත්මක වන බවයි මැකාවු පෝස්ට් පුවත්පත වාර්තා කරන්නේ.",
       "URL": "https://www.hirunews.lk/279886/හොංකොං-රාජ්‍යයයෙන්-ලාංකික-සංචාරකයින්-ඇතුලු-රටවල්-16කට-සංචාරක-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=1749"
}