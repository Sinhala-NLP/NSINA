{
       "Source": "hirunews",
       "Timestamp": "Friday, 06 May 2022 - 22:18",
       "Headline": "අද (06) මධ්‍යම රාත්‍රී සිට හදිසි නීතිය පැ‍නවේ (වීඩියෝ)",
       "News Content": "ජනාධිපති ගෝඨාභය රාජපක්ෂ විසින් අද මධ්‍යම රාත්‍රියේ සිට බලාත්මක වන පරිදි හදිසි නීති තත්ත්වයක් ප්‍රකාශයට පත්කර තිබෙනවා.\nජනාධිපති ගෝඨාභය රාජපක්ෂ වෙත 1959 අංක 08 දරණ පනතින් සහ ජාතික රාජ්‍ය සභාවේ 1978 අංක 06 දරණ පනතින් සහ 1988 අංක 28 දරණ පනතින් සංශෝධිත (40 වන අධිකාරිය වූ) මහජන ආරක්ෂක ආඥා පනතේ දෙවන වගන්තියෙන් පැවරී ඇති බලතල ප්‍රකාර ඒ ආඥා පනතේ දෙවන කොටසේ විධිවිධාන යටතේ යි හදිසි නීතිය ප්‍රකාශයට පත්කර ඇත්තේ.\nශ්‍රී ලංකාවේ මහජන හදිසි අවස්ථා තත්ත්වයක් පැවතීම හේතු කොටගෙන මහජන ආරක්ෂාව සහ රටේ යථා පැවැත්ම සුරක්ෂිත කිරීම හා මහජන ජීවිතයට අත්‍යාවශ්‍ය සැපයීම් හා සේවා පවත්වාගෙන යාම සඳහා අවස්ථානුකූල යැයි හැඟීයාම හේතුවෙන් ජනාධිපතිවරයා විසින් මෙම තීරණය ගෙන තිබෙනවා.",
       "URL": "https://www.hirunews.lk/303696/අද-06-මධ්‍යම-රාත්‍රී-සිට-හදිසි-නීතිය-පැ‍නවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1187"
}