{
       "Source": "hirunews",
       "Timestamp": "Thursday, 09 December 2021 - 10:03",
       "Headline": "නාවික හමුදාවේ 71 වන සංවත්සරයට සමගාමීව 1768කට උසස්වීම්",
       "News Content": "අදට යෙදෙන ශ්‍රී ලංකා නාවික හමුදාවේ 71 වන සංවත්සරයට සමගාමීව නිලධාරීන් 84 දෙනෙකු ඇතුළු නාවිකයන් 1768 දෙනෙකුට උසස්වීම් ලබාදී තිබෙනවා.\nනාවික හමුදාව නිවේදනය කළේ නාවික හමුදාපති වයිස් අද්මිරාල් නිශාන්ත උළුගේතැන්නගේ නිර්දේශය මත මෙම උසස්වීම් ලබාදුන් බවයි.\n71 වන සංවත්සරය නිමිත්තෙන් අද සහ හෙට ගාලුමුවදොර මුහුදු තීරයේ ශ්‍රී ලංකා නාවික හමුදාව සතු විශාල නෞකා නැංගුරම්ලා තබා නාවික හමුදාවේ නාවික බලය මහජනතාවට දැක බලා ගැනීමට ද කටයුතු සලස්වා තිබෙනවා.",
       "URL": "https://www.hirunews.lk/290472/නාවික-හමුදාවේ-71-වන-සංවත්සරයට-සමගාමීව-1768කට-උසස්වීම්",
       "Category": "Local News",
       "Parent URL": "https://www.hirunews.lk/local-news.php?pageID=1507"
}