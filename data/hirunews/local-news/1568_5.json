{
       "Source": "hirunews",
       "Timestamp": "Thursday, 11 November 2021 - 15:01",
       "Headline": "මාලඹේ තාක්ෂණ විශ්වවිද්‍යාලය සම්බන්ධයෙන් වන නඩුව කල් යයි",
       "News Content": "මාලඹේ තොරතුරු තාක්ෂණ විශ්වවිද්‍යාලය වහා මහපොළ භාරකාර අරමුදල යටතට පත් කරන ලෙස නියෝගයක් නිකුත් කරන්නැයි ඉල්ලා ගොනු කළ මූලික අයිතිවාසිකම් පෙත්සම සම්බන්ධයෙන් අමාත්‍ය මණ්ඩලයේ ස්ථාවරය දැනුම් දීම සඳහා කල් ලබාදෙන ලෙස නීතිපතිවරයා අද (11) ශ්‍රේෂ්ඨාධිකරණයෙන් ඉල්ලීමක් කළා.\nඒ අනුව අදාළ පෙත්සම සලකා බැලීම සඳහා දෙසැම්බර් මස 01 වනදා කැඳවීමට නියෝග කළ ශ්‍රේෂ්ඨාධිකරණය එදින අමාත්‍ය මණ්ඩලයේ උපදෙස් ලබාගෙන අධිකරණය හමුවේ කරුණු දක්වන ලෙසයි නීතිපතිවරයාට නියම කළේ.\nමෙම පෙත්සම අද විජිත් මළල්ගොඩ, ප්‍රීති පද්මන් සූරසේන සහ මහින්ද සමයවර්ධන යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල ඉදිරියේ කැඳවනු ලැබුවා. පාර්ලිමේන්තු මන්ත්‍රී සහ ජනාධිපති නීතිඥ විජයදාස රාජපක්ෂ විසිනුයි පෙත්සම ඉදිරිපත් කළේ.",
       "URL": "https://www.hirunews.lk/287707/මාලඹේ-තාක්ෂණ-විශ්වවිද්‍යාලය-සම්බන්ධයෙන්-වන-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1568"
}