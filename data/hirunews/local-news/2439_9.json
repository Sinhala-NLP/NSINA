{
       "Source": "hirunews",
       "Timestamp": "Monday, 21 September 2020 - 18:20",
       "Headline": "''කුඩු තුෂාර''ගේ ගෝලයෙක් හෙරෝයින් සමඟ අත්අඩංගුවට",
       "News Content": "රත්නපුර නගරයට මත්කුඩු බෙදහරින ප්‍රධාන ජාවාරම්කරුවෙකුගේ ගෝලයෙකු හෙරෝයින් ග්‍රෑම් 11යි මිලිග්‍රෑම් 800 ක ප්‍රමාණයක් සමඟ රත්නපුර කොට්ඨාශ අපරාධ විමර්ශනඒකකය විසින් අද(21) අත්අඩංගුවට ගෙන තිබෙනවා.\nඅත්අඩංගුවට ගත් සැකකරු රත්නපුර බටුගෙදර පදිංචිකරුවෙක් වන අතර කුඩු තුෂාර නම් අයෙකුගේ ගෝලයෙක් බව පොලිසිය පවසනවා.\nසැකකරු සන්තකයේ තිබී රුපියල් 55,250 ක මුදලක් සහ ජංගම දුරකථන 2ක් සොයා ගත් බව සඳහන්.\nසිද්ධිය සම්බන්ධයෙන් වැඩිදුර විමර්ශන රත්නපුර පොලීසිය සිදුකරනවා.",
       "URL": "https://www.hirunews.lk/250766/කුඩු-තුෂාර-ගේ-ගෝලයෙක්-හෙරෝයින්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2439"
}