{
       "Source": "hirunews",
       "Timestamp": "Thursday, 23 February 2023 - 16:16",
       "Headline": "ජපානයේ රිය අනතුරකින් ලාංකික තරුණයන් දෙදෙනෙකු මරුට",
       "News Content": "ජපානයේ ඉබරාකි ප්‍රාන්තයේ සිදුවු රිය අනතුරකින් ලාංකිකයින් දෙදෙනෙකු ජීවිතක්ෂයට පත්ව තිබෙනවා.\nවසර 06ක කාලයක් එරට රැදී සිටි මොවුන් දෙදෙනා මිතුරන් වන අතර ඔවුන්ගේ මෝටර් රථය තවත් මෝටර් රථයක ගැටී පසුව විදුලි කණුවක ද ගැටීමෙන් මෙම අනතුර සිදුව ඇති බව සඳහන්.\nඅනතුරෙන් පසු බරපතල තුවාල ලැබූ තරුණයන් දෙදෙනා රෝහල්ගතව ප්‍රතිකාර ලබමින් සිටිය දී පසුගියදා ජීවිතක්ෂයට පත්ව ඇති බවයි පොලිසිය සඳහන් කළේ.\nමෙලෙස මියගොස් ඇත්තේ 26 සහ 27 යන වයස්වල පසුවන මාතර හා ආරච්චිකට්ටුව යන ප්‍රදේශවල පදිංචි අවිවාහක තරුණයන් දෙදෙනෙක්.",
       "URL": "https://www.hirunews.lk/328121/ජපානයේ-රිය-අනතුරකින්-ලාංකික-තරුණයන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=517"
}