{
       "Source": "hirunews",
       "Timestamp": "Wednesday, 12 August 2020 - 7:45",
       "Headline": "කටාර් සහ එංගලන්තයේ රැදී සිටි ශ්‍රී ලාංකිකයින් 120 දිවයිනට",
       "News Content": "ආසාදිතයින් 9 දෙනෙකු ඊයේ දිනයේදි වාර්තාවීමත් සමඟ මෙරට සමස්ත කොරෝනා ආසාදිතයන්ගේ සංඛ්‍යාව 2,880 දක්වා ඉහළ ගොස් තිබෙනවා.\nරජයේ ප්‍රවෘත්ති දෙපාර්තමේන්තුව සඳහන් කළේ එම ආසාදිතයින්ගෙන් 5 දෙනෙකු එක්සත් අරාබි එමීර් රාජ්‍යයේ සිටත් තවත් 3 දෙනෙකු ඉන්දුනීසියාවේ සිටත්, එක් අයෙකු සෞදි අරාබියේ සිටත් මෙරටට පැමිණ නිරෝධායනයට ලක්වෙමින් සිටි අය බවයි.\nඒ අනුව තවදුරටත් වෛද්‍ය අධීක්ෂණය යටතේ පසුවන ආසාදිතයින් සංඛ්‍යාව 247ක් වන අතර, සුවය ලැබූ සංඛ්‍යාව 2622ක්.\nඑමෙන්ම, කටාර් සහ එංගලන්තයේ රැදී සිටි ශ්‍රී ලාංකිකයින් 120 දෙනෙකු අද අලූයම දිවයිනට පැමිණියා.\nකටාර් රාජ්‍යයේ දෝහා හි සිට 13 දෙනෙකු සහ ලන්ඩන් නුවර හීත්‍රෝ ගුවන් තොටුපළේ සිට ශ්‍රී ලාංකිකයන් 107 දෙනෙකු අලූයම කටුනායක ගුවන් තොටුපළ වෙත පැමිණියා.\nමොවුන් ගුවන් තොටුපළ තුළ දීම පී.සී.ආර්. පරීක්ෂණයට යොමු කර තිබෙනවා.",
       "URL": "https://www.hirunews.lk/247620/කටාර්-සහ-එංගලන්තයේ-රැදී-සිටි-ශ්‍රී-ලාංකිකයින්-120-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2525"
}