{
       "Source": "hirunews",
       "Timestamp": "Sunday, 19 September 2021 - 14:08",
       "Headline": "වළං කර්මාන්තකරුවන්ගේ ගැටලුව (වීඩියෝ)",
       "News Content": "කොවිඩ් වසංගත තත්ත්වය හමුවේ සුළු කර්මාන්ත බොහෝමයක නිරත ජනතාවට එල්ල කර ඇති බලපෑම අති විශාලයි.\nමැටි කර්මාන්තය සිය ජීවනෝපාය කරගත් අනුරාධපුර දිස්ත්‍රික්කයේ තඹුත්තේගම - මිහිවැල්ලෑව ගම්වාසීන්ගේ දෛනික ජීවිතය ගෙවීයන්නේ පවතින කොවිඩ් අභියෝග හමුවේ දෙපයින් නැගීසිටිමට වෙර දරමින්.\nමේ ජනතාවගේ දහඩිය කදුළු කොතරම් කැප කළත් ඔවුන්ගේ හෙට දවස පමණක් නොව අද දවස පවා පවතින්නේ අවිනිශ්චිත තත්වයකයි.\nවීරකැටිය උඩුකිරිවිල හා හිගුරන්මුලන යන ගම්මානවල ගම්වාසීන්ද මැටි කර්මාන්තය වෙනුවෙන් සිය ජීවිතයම කැප කළ පිරිසක්.\nදුෂ්කරතා කොතෙකුත් මැද සිය ජීවන වෘත්තිය පවත්වාගෙන යන නමුත් මැටි භාණ්ඩ නිෂ්පාදනය සඳහා අවශ්‍ය අමුද්‍රව්‍ය ලබා ගැනීමද ඔවුනට දැඩි ගැටළුවක් වී තිබෙනවා.\nදුෂ්කරතා කොතෙකුත් මැද සිය ජීවන වෘත්තිය පවත්වාගෙන යන ඔවුන් රට තුළ මේ වන විට පවතින තත්වය මෙන්ම වෙළඳපොළේ වෙනස්කම් හේතුවෙන් ද තවදුරටත් පීඩාවට පත්ව සිටිනවා.\nකිසිවෙකුගේ පිළිකරණක් අපේක්ෂා නොකොට මෙබඳු සුළු කර්මාන්තයකින් හෝ දිවි ගැට ගසා ගනිමින් රටට බරක් නොවී ජීවත් වන ජනතාවට ශක්තියක් වීම බලධාරීන්ගේ යුතුකම නොවේද ?\nඑමෙන්ම භාණ්ඩ මිළදී ගැනීමේදී පාරිභෝගික ජනතාවත් මෙබඳු දිරිය මිනිසුන් පිළිබඳවද සිතා බලන්නේනම් එය ඔවුන්ටද ශක්තියක් වනු නොඅනුමානයි.",
       "URL": "https://www.hirunews.lk/282650/වළං-කර්මාන්තකරුවන්ගේ-ගැටලුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1681"
}