{
       "Source": "hirunews",
       "Timestamp": "Thursday, 08 July 2021 - 14:43",
       "Headline": "උතුරු කොරියාවට රුසියාවෙන් පොරොන්දුවක්",
       "News Content": "රුසියාව, උතුරු කොරියාවට යළි කොරෝනා එන්නත් ලබාදෙන බවට ප්‍රකාශ කර තිබෙනවා.\nඒ, උතුරු කොරියාවේ පවතින දීර්ඝ කාලීන වසා දැමීම් හමුවේ සාගත තත්වයක් හටගෙන ඇති පසුබිමක් තුළයි.\nඋතුරු කොරියාව රටවල් ගණනාවකින් ලද එන්නත් සහ ආධාර ප්‍රතික්ෂේප කර ඇති අතර, දේශ සීමා වසා දමමින් කොරෝනා වෛරසය එරටට ඇතුලුවීම සම්පූර්ණයෙන්ම අවහිර කර තිබෙනවා.\nඑම තත්වය හමුවේ චීනය සමඟ පවත්නා වෙළඳ සබඳතා ඇණහිට ඇති අතර, ඒ හේතුවෙන් ආහාර, ඉන්ධන සහ පොහොර හිඟයකටද ඔවුන්ට මුහුණදීමට සිදුව ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/276432/උතුරු-කොරියාවට-රුසියාවෙන්-පොරොන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=1834"
}