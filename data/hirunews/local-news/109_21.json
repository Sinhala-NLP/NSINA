{
       "Source": "hirunews",
       "Timestamp": "Thursday, 10 August 2023 - 10:40",
       "Headline": "අන්තරේට කොටුවට ඇතුළුවීම තහනම්",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු මධුෂාන් චන්ද්‍රජිත් ඇතුළු 10 දෙනෙකුට කොළඹ -කොටුව ප්‍රදේශයේ ස්ථාන ගණනකට ඇතුළු වීම වළක්වාලමින් කොළඹ කොටුව මහේස්ත්‍රාත් තිළිණ ගමගේ අද නියෝගයක් නිකුත් කළා.\nඒ කොටුව පොලිසිය අධිකරණයෙන් කරනු ලැබූ ඉල්ලීමකට අනුවයි.\nඅන්තර් විශ්වවිද්‍යාලයීය ශිෂ්‍ය බල මණ්ඩලය කොටුව දුම්රියපළ ඉදිරිපිට අද (10) පැවැත්වීමට නියමිත උද්ඝෝෂණය හේතුවෙන් මහජන පීඩායක් සිදුවිය හැකි බවට කොටුව පොලිසිය අධිකරණය හමුවේ කරුණු දක්වා තිබුණා.\nඉදිරිපත් වු කරුණු සළකා බැලූ මහේස්ත්‍රාත් තිළිණ ගමගේ අන්තරේ කැඳවුම්කරු ඇතුළු 10 දෙනෙකුට නියෝග කළේ ජනාධිපති මන්දිරය, ජනාධිපති ලේකම් කාර්යාලය, මුදල් අමාත්‍යංශය, අරලියගහ මන්දිරය සහ ගාලුමුවදොර ඇතුළු ප්‍රදේශ කිහිපයකට ඇතුළු වීම වළක්වාලමින් මෙම නියෝග නිකුත් කර තිබෙනවා.",
       "URL": "https://www.hirunews.lk/344292/අන්තරේට-කොටුවට-ඇතුළුවීම-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=109"
}