{
       "Source": "hirunews",
       "Timestamp": "Monday, 08 November 2021 - 10:12",
       "Headline": "කැනියොන් සහ ඉහළ කොත්මලේ ජලාශවල වාන් දොරටු විවෘතයි",
       "News Content": "පවතින අධික වර්ෂාවත් සමඟ කැනියොන් සහ ඉහළ කොත්මලේ ජලාශවල වාන් දොරටු විවෘත කර තිබෙනවා.\nඒ අනුව කැනියොන් ජලාශයේ වාන් දොරටු දෙකක් සහ ඉහළ කොත්මලේ ජලාශයේ වාන් දොරටුවක් මෙලෙස විවෘත කර ඇති බවයි ආපදා කළමනාකරණ මධ්‍යස්ථානය සඳහන් කළේ.\nජල විදුලිබලාගාර ආශ්‍රිත ජලාශවල ජල මට්ටම ඉහළ යාම හේතුවෙන් කැනියොන්, ලක්ෂපාන, නව ලක්ෂපාන, පොල්පිටිය සහ විමලසුරේන්ද්‍ර යන බලාගාරවල විදුලි උත්පාදනය ද මේ වනවිට උපරිම ධාරිතාවයෙන් සිදු කරන බවයි වාර්තා වන්නේ.",
       "URL": "https://www.hirunews.lk/287347/කැනියොන්-සහ-ඉහළ-කොත්මලේ-ජලාශවල-වාන්-දොරටු-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=1576"
}