{
       "Source": "hirunews",
       "Timestamp": "Saturday, 22 October 2016 - 10:35",
       "Headline": "යාපනයේ සරසවි සිසුන් මියයාමේ සිද්ධියට අත්අඩංගුවට ගත් පොලිස් නිලධාරින් රිමාන්ඩ්",
       "News Content": "යාපනය විශ්වවිද්‍යාලයේ ශිෂ්‍යයන් දෙදෙනෙකු යතුරුපැදියකින් ගමන් ගනිමින් සිටියදී මියයාමේ සිද්ධිය සම්බන්ධයෙන් අත්අඩංගුවට ගත් පොලිස් නිලධාරින් 5 දෙනා සති දෙකක කාලයකට රක්ෂිත බන්ධනාගාර ගත කර තිබෙනවා.\nඒ ඔවුන් අද යාපනය මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nයාපනය මහේස්ත්‍රාත් එස්.සදීස්කරන් නියෝග කර ඇත්තේ මෙම පොලිස් නිලධාරින් පස්දෙනා අනුරාධපුර බන්ධනාගාරයේ රදවා තබන ලෙසයි.\nඑමෙන්ම, ඔවුන් ලබන සදුදා නැවතත් යාපනය අධිකරණය වෙත ඉදිරිපත් කරන ලෙස ද මහේස්ත්‍රාත්වරයා නියෝග කර තිබෙනවා.",
       "URL": "https://www.hirunews.lk/145805/යාපනයේ-සරසවි-සිසුන්-මියයාමේ-සිද්ධියට-අත්අඩංගුවට-ගත්-පොලිස්-නිලධාරින්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4827"
}