{
       "Source": "hirunews",
       "Timestamp": "Sunday, 06 December 2020 - 7:44",
       "Headline": "මහර බන්ධනාගාර සිද්ධියේ මිය ගිය තවත් සිව් දෙනෙකුගේ සිරුරු හඳුනාගැනේ (වීඩියෝ)",
       "News Content": "මහර බන්ධනාගාර සිද්ධිය සම්බන්ධයෙන් තවත් 38 දෙනෙකුගෙන් ඊයේ ප්‍රකාශ සටහන් කරගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nඔවුන් අතර බන්ධනාගාර නිලධාරීන් 11 දෙනෙකු, වෛද්‍යවරුන් දෙදෙනෙකු සහ රැඳවියන් 25 දෙනෙකු සිටින බවයි ඔහු කියා සිටියේ.\nමේ අනුව මහර බන්ධනාගාර සිද්ධිය සම්බන්ධයෙන් මේ වනවිට 116 දෙනෙකුගෙන් ප්‍රකාශ සටහන් කරගෙන තිබෙනවා.\nමේ අතර දැනට රාගම රෝහලේ මෘතශරීරාගාරයේ තැන්පත් කර ඇති සිද්ධියෙන් මියගිය රැඳවියන් 11 දෙනාගෙන් තවත් හතරදෙනෙකුගේ සිරුරු ඊයේ හඳුනාගත් බව පොලිස් මාධ්‍ය ප්‍රකාශකවරයා සඳහන් කළා.\nඔවුන් රතුපස්වල, එඬේරමුල්ල, මිනුවන්ගොඩ සහ අඟුරුවාතොට ප්‍රදේශවල පදිංචිකරුවන් බවයි ඔහු තවදුරටත් කියා සිටියේ.",
       "URL": "https://www.hirunews.lk/256397/මහර-බන්ධනාගාර-සිද්ධියේ-මිය-ගිය-තවත්-සිව්-දෙනෙකුගේ-සිරුරු-හඳුනාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2292"
}