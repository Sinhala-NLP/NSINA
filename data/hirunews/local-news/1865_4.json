{
       "Source": "hirunews",
       "Timestamp": "Wednesday, 23 June 2021 - 18:41",
       "Headline": "අද රාත්‍රී 10 සිට දිවයිනටම සංචරණ සීමා (වීඩියෝ)",
       "News Content": "අද රාත්‍රී 10 සිට බල පැවැත්වෙන පරිදි යළි මුළු දිවයිනටම සංචරණ සීමා පැනවෙනවා. ඒ අනුව එය අවසන් වන්නේ 25 වන සිකුරාදා අලුයම 4ටයි. පොසොන් උත්සවය හේතුවෙන් ජනතාව ඒකරාශී වීම වැළැක්වීම සඳහා මෙම පියවර ගත් බවයි යුද හමුදාපති ජෙනරාල් ශවේන්ද්‍ර සිල්වා කියා සිටියේ.\nසංචරණ සීමා ඉවත් කෙරුණද ජනතාව නිසි සෞඛ්‍ය මාර්ගෝපදේශ පිළි නොපදින්නේ නම් ඉදිරියේ ගැටළුකාරී තත්ත්වයක් ඇතිවිය හැකි බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ ප්‍රකාශ කළා.\nමේ අතර, ආර්ථික මධ්‍යස්ථාන හෙට වසා තැබෙන අතර කෘෂිකර්ම අමාත්‍යාංශය නිවේදනය කළේ 25 වන දින සංචරණ සීමා ඉවත් කළ හොත් අත්‍යාවශ්‍ය සේවා අඛණ්ඩව පවත්වාගෙන යාමට දී ඇති අවසරය මත විශේෂ ආර්ථික මධ්‍යස්ථාන හා මැනිං වෙළදපොළ එදින සිට විවෘත කළ හැකියි බවයි.\nසංචරණ සීමා පිළිබද වෙනසක් සිදුවන්නේ  නම් එය පසුව දැනුම් දෙන බව ද එම නිවේදනයේ වැඩිදුරටත් සදහන්.\nකෙසේ වෙතත්, පෑලියගොඩ මත්ස්‍ය වෙළදපළේ වෙළදුන් ප්‍රකාශ කළේ නෞකාව ගිනි ගැනීම නිසා ජනතාව මත්ස්‍යයින් මිලදී ගැනීම ප්‍රතික්ෂේප කර ඇති බැවින් තමන් දැඩි දුෂ්කරතාවයට මුහුණ දී සිටින බවයි.",
       "URL": "https://www.hirunews.lk/275152/අද-රාත්‍රී-10-සිට-දිවයිනටම-සංචරණ-සීමා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1865"
}