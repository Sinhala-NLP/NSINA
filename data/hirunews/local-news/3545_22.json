{
       "Source": "hirunews",
       "Timestamp": "Sunday, 20 January 2019 - 7:48",
       "Headline": "රසකැවිලි නිෂ්පාදනවලටත් සීනි බද්ද",
       "News Content": "ඉදිරියේදී සියලූම රස කැවිලි නිෂ්පාදන සදහා සීනි බද්ද අය කිරීමට තීරණය කර ඇති බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න පවසනවා.\nකොළඹ ඊයේ පැවති සමුළුවකට එක්වෙමින් අමාත්‍යවරයා කියා සිටියේ බිස්කට් නිෂ්පාදනය කරන සමාගම් වලින් ද අදාළ බදු අය කිරීමට ඉදිරියේදී කටයුතු කරන බවයි.\nපැණි බීම වර්ගවල අතිරේක සීනි ප්‍රතිශතය සඳහා ද බද්දක් අයකිරීමට සෞඛ්‍ය අමාත්‍යාංශය මීට පෙර පියවර ගත්තා.\nලෝක සෞඛ්‍ය සංවිධානයේ ප්‍රමිතිය ලෙස සැළකෙන්නේ පැණි බීම මිලිලීටර 100ක පැවතිය හැකි උපරිම සීනි ප්‍රමාණය ග්‍රෑම් 6 ක් ලෙස සදහන් වීම එලෙස බදු අය කිරීමට හේතුව බවයි සෞඛ්‍ය අමාත්‍යාංශය කියා සිටියේ.",
       "URL": "https://www.hirunews.lk/208596/රසකැවිලි-නිෂ්පාදනවලටත්-සීනි-බද්ද",
       "Category": "Local News",
       "Parent URL": "https://www.hirunews.lk/local-news.php?pageID=3545"
}