{
       "Source": "hirunews",
       "Timestamp": "Tuesday, 21 November 2017 - 15:50",
       "Headline": "උඩරට සහ කැළණිවැලි මාර්ගවල දුම්රිය ගමනාගමනය යථා තත්වයට (ඡායාරූප)",
       "News Content": "උඩරට මැණිකේ දුම්රිය පීලි පැනීමෙන් ඇණහිට තිබු උඩරට මාර්ගයේ දුම්රිය ධාවනය යථා තත්වයට පත්කර තිබෙනවා.\nනාවලපිටිය දුම්රිය පාලක මැදිරිය මේ බව ප්‍රකාශ කළ බවයි අප වාර්තාකරු සඳහන් කළේ.\nරොසැල්ල සහ හැටන් දුම්රිය ස්ථාන අතර ප්‍රදේශයේදී දුම්රියේ දෙවන මැදිරිය පීලි පැනීම හේතුවෙන් දුම්රිය ගමනාගමනය පැය 3 ක පමණ කාලයක් ඇණහිට තිබුනා.\nඅනතුරුව පීලි පැනීමට ලක්වු දුම්රිය නඩත්තු අංශ සේවකයන් විසින් පීලිගත කර අලාභ  හානි සිදුව තිබු දුම්රිය මාර්ගය ද පස්වරු 2.30 ට පමණ පිළිසකර කර අවසන් කළ බවයි අප වාර්තාකරු කියාසිටියේ.\nඑමෙන්ම දෙමටගොඩ සහ මරදාන දුම්රිය ස්ථාන අතර මාර්ගයට ගසක් කඩාවැටීම හේතුවෙන් බාධා එල්ලවී තිබූ කැළණිවැලි දුම්රිය මාර්ගයේ ධාවන කටයුතුද මේ වනවිට යථා තත්ත්වයට පත්කර ඇති බවයි දුම්රිය පාලක මැදිරිය සඳහන් කළේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/176576/උඩරට-සහ-කැළණිවැලි-මාර්ගවල-දුම්රිය-ගමනාගමනය-යථා-තත්වයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4207"
}