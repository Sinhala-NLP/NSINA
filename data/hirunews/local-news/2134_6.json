{
       "Source": "hirunews",
       "Timestamp": "Saturday, 20 February 2021 - 21:52",
       "Headline": "කොරෝනා මරණ 435 දක්වා ඉහළට",
       "News Content": "ශ්‍රී ලංකාවෙන් තවත් කොරෝනා වෛරසය ආසාදිත මරණ 2ක් වාර්තාවී තිබෙනවා.\nඒ අනුව මෙරට සමස්ත මරණ සංඛ්‍යාව 435ක්.\nමියගොස් ඇත්තේ කුරුවිට ප්‍රදේශයේ පදිංචි 66 හැවිරිදි පිරිමි පුද්ගලයෙක් සහ තිහාරිය ප්‍රදේශයේ පදිංචි 78 හැවිරිදි පිරිමි පුද්ගලයෙක්.\nකුරුවිට ප්‍රදේශයේ පදිංචි පුද්ගලයා මහරගම අපේක්ෂා රෝහලේ සිට කොවිඩ් 19 ආසාදිතයෙකු ලෙසට හඳුනා ගැනීමෙන් පසුව ජාතික බෝවන රෝග විද්‍යායතනය වෙත මාරුකර යවා තිබෙනවා.\nඑහි ප්‍රතිකාර ලබමින් සිටියදී පසුගිය 19 වනදා මරණයට පත්වී තිබෙනවා.\nමරණයට හේතුව ලෙසට දැක්වෙන්නේ ශ්වසන පද්ධතිය අක්‍රිය වීම ලේ විෂවීම කොවිඩ් නිව්මෝනියාව සහ පිළිකා රෝගී තත්වයක්.\nතිහාරිය ප්‍රදේශයේ පදිංචි පුද්දගලයා ගම්පහ දිස්ත්‍රික් රෝහලේ සිට කොවිඩ් 19 ආසාදිතයෙකු ලෙසට හඳූනා ගැනීමෙන් පසුව හෝමාගම මූලික රෝහලට මාරුකර යවා තිබුණා.\nඑහිදී අද මරණයට පත්වී ඇති ඔහුගේ මරණයට හේතුව ලෙසට දැක්වෙන්නේ කොවිඩ් නිව්මෝනියාවයි.",
       "URL": "https://www.hirunews.lk/263195/කොරෝනා-මරණ-435-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2134"
}