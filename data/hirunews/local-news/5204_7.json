{
       "Source": "hirunews",
       "Timestamp": "Tuesday, 19 January 2016 - 17:34",
       "Headline": "ප්‍රේම සබඳතාවට එරෙහි වු අයියා මැරූ නංගීට ලැබුනු දඩුවම",
       "News Content": "සිය සහෝදරයාට පිහියකින් ඇණ ඝාතනය කළ බවට වරද පිළිගත් සහෝදරියකට වසර දෙකක බරපතල වැඩ සහිත සිරදඩුවම් නියම කළ උතුරු මැද පළාත්බද මහාධිකරණය එම දඩුවම වසර 15 කට අත්හිටුවීමට නියෝග කර තිබෙනවා.\nමෙලෙස අත්හිටවූ සිරදඩුවම් නියමවූයේ ගෝමරන්කඩවල ප්‍රදේශයේ පදිංචි එක්දරු මවකටයි.\nඊට අමතරව මෙම විත්තිකාරියට රුපියල් 50 000 ක දඩයක් ගෙවන ලෙසටද විනිසුරුවරයා නියෝග කළ අතර, එම දඩය නොගෙවෙන්නේ නම් ඇයට තවත් වසර 2 ක සිර දඬුවමක් නියම කරනු ලැබුවා.\n2008 වසරේදී ප්‍රේම සබඳතාවකට එරෙහි වීම හේතුවෙන් මෙම කාන්තාව විසින් සිය සහෝදරයා පිහියෙන් ඇණ ඝාතනය කර තිබුණා.\nඇයට කිරි බොන වයසේ දරුවෙකු සිටීම ඇතුළු කරුණු කිහිපයක් පදනම් කරගෙනයි මෙලෙස අත්හිට වූ සිර දඩුවම් නියම කර ඇත්තේ.",
       "URL": "https://www.hirunews.lk/124311/ප්‍රේම-සබඳතාවට-එරෙහි-වු-අයියා-මැරූ-නංගීට-ලැබුනු-දඩුවම",
       "Category": "Local News",
       "Parent URL": "https://www.hirunews.lk/local-news.php?pageID=5204"
}