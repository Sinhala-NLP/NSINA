{
       "Source": "hirunews",
       "Timestamp": "Monday, 26 December 2022 - 22:46",
       "Headline": "බොලිවුඩ් නළු සුෂාන්ත් සිං ගේ මරණය ඝාතනයක් බවට හෙළි වෙයි",
       "News Content": "ප්‍රකට බොලිවුඩ් නළු සුෂාන්ත් සිං රාජ්පුත්ගේ සියදිවි නසා ගැනීමේ සිද්ධිය ඝාතනයක් බවට හෙළි වී තිබෙනවා.\nමෙම හෙළිදරව්ව සිදු කර ඇත්තේ සුෂාන්ත්ගේ මරණ පරීක්ෂණ කාර්‍ය මණ්ඩලය විසින් බවයි විදෙස් මාධ්‍ය වාර්තා කරන්නේ.\nසුෂාන්ත් සිං 2020 වසරේ ජුනි මස 14 වැනි දින මුම්බායිහි කුලී පදනම යටතේ රැඳී සිටි මහල් නිවාසයේ දී ගෙළ වැළලාගෙන ජීවිතක්ෂයට පත්ව සිටියදී සොයා ගැනුණා.\nවසර දෙකක් ගත වී ඇතත්, තවමත් මෙම මරණයෙහි ඇතුළාන්තය හෙළි වී නැහැ.\nකෙසේවෙතත් සුෂාන්ත්ගේ පවුලේ සාමාජිකයින් මෙන්ම ඔහුගේ රසිකයින් ද දැඩි විරෝධයක් ඉන්දීය පොලිසියට එල්ල කළේ, මෙම මරණය සම්බන්ධයෙන් නිශ්චිත අනාවරණයක් සිදු කරගැනීමට බුද්ධි අංශ අපොහොසත් වීම හේතුවෙන්.\nසුෂාන්ත් සිං රාජ්පුත්ගේ පශ්චාත් මරණ පරීක්ෂණය සිදු කළ රූප්කුමාර් ෂා පැවසුවේ, සුෂාන්ත්ගේ මරණ පරීක්ෂණ සම්බන්ධයෙන් ක්‍රියා කිරීමේ දී එවක සිටි ඉහළ නිලධාරින්ගේ මෙන්ම ප්‍රභූවරුන්ගේ නියෝගයන්ට අවනත වීමට සිදු වූ බවයි.\nපළමු වරට සුෂාන්ත්ගේ මිනිය දුටුවිට එය සියදිවි නසාගැනීමක් නොව, ඝාතනයක් බව තමන්ට ඒත්තු ගිය බවත්, ඒ පිළිබඳ ඉහළ නිලධාරින්ට දැනුම් දුන්න ද, ඔවුන් තම මතයට ඇහුම්කන් නොදුන් බවත් රූප්කුමාර් වැඩිදුරටත් සඳහන් කර තිබෙනවා.\nඔහු ඉන්දීය මාධ්‍යයට සුෂාන්ත්ගේ මරණය සම්බන්ධයෙන් පවසා ඇත්තේ මෙවැන්නක්..\n'''Told seniors it was not suicide'\n\"When I saw Sushant's body for the first time, I quickly informed my seniors that I feel it is not suicide but a murder. I even told them that we should work as per the rules. However, my seniors told me to click pictures as soon as possible and give the body to the cops. Hence, we performed the postmortem in the night only.\"\nයනුවෙන්.",
       "URL": "https://www.hirunews.lk/323627/බොලිවුඩ්-නළු-සුෂාන්ත්-සිං-ගේ-මරණය-ඝාතනයක්-බවට-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=641"
}