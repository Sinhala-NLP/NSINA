{
       "Source": "hirunews",
       "Timestamp": "Thursday, 25 January 2018 - 13:20",
       "Headline": "බැසිල්ගේ නඩුවට දින නියම කරයි",
       "News Content": "පසුගිය ජනාධිපතිවරණ සමයේ ජී.අයි. බට මිලදී ගෙන රුපියල් මිලියන 36.05 මුදලක් රජයට පාඩු කිරීම සම්බන්ධයෙන් හිටපු අමාත්‍ය බැසිල් රාජපක්ෂට සහ දිවි නැගුම සංවර්ධන දෙපාර්තමේන්තුවේ හිටපු අධ්‍යක්ෂ ජෙනරාල් කිත්සිරි රණවකට එරෙහි නඩුව ජුනි මස 04 වනදා විභාගයට දින නියම කළා.\nඒ මෙම නඩුව අද (25) කොළඹ මහාධිකරණ විනිසුරු ඒ. ඒ. ආර්. හෙයියන්තුඩුව හමුවේ අද (25) සලකා බැලූණු අවස්ථාවේදීයි.\nපසුගිය ජනාධිපතිවරණ සමයේ ජී. අයි. බට මිලදී ගෙන පළාත් පාලන ආයතනවලට ලබාදීම තුළින් රුපියල් මිලියන 36 දශම 05ක මුදල් රජයට පාඩු කිරීමේ සිද්ධියට මොවුන් දෙදෙනාට මීට පෙර අධි චෝදනා භාර දී තිබෙනවා.",
       "URL": "https://www.hirunews.lk/182004/බැසිල්ගේ-නඩුවට-දින-නියම-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4108"
}