{
       "Source": "hirunews",
       "Timestamp": "Thursday, 02 March 2023 - 14:48",
       "Headline": "ඉන්දියාවෙන් බිත්තර ගෙන්වීම සීනි බදු වංචාව වගේ එකක් - තුෂාර ඉඳුනිල් (වීඩියෝ)",
       "News Content": "ඉන්දියාවෙන් බිත්තර ආනයනය කිරීම හරහා පසු ගිය ආණ්ඩුවේ සීනි බදු වංචාව මෙන් මහා පරිමාන බදු වංචාවක් සඳහා වත්මන් ආණ්ඩුවද සූදානම් බව බවට සමගි ජන බලවේගයේ පාර්ලිමේන්තු මන්ත්‍රී තුෂාර ඉඳුනිල් චෝදනා කරනවා.\nවයඹ පළාතේ සුළු හා මධ්‍ය පරිමාණ කුකුළු ව්‍යාපාරිකයින් පිරිසක් සමඟ පැවැති සාකච්ඡාවකින් අනතුරුව ඔහු මේ බව සඳහන් කළා.\nඑහි දී මෙම ව්‍යාපාරිකයින් පැවසුවේ අමුද්‍රව්‍ය මිල පහළ දමන්නේ නම් රුපියල් 25ක මිලකට බිත්තර ලබා දිය හැකි බවයි.\nබිත්තර නිෂ්පාදන ක්‍රියාවලියේ දී සුළු හා මධ්‍ය පරිමාණ කුකුළු ව්‍යාපාරිකයින් වර්ථමානයේ මුහුණ දී සිටින ගැටළු සම්බන්ධයෙන් මෙම සාකච්ඡාව පැවැත්වුණා.\nඑහි දී කුකුළු ව්‍යාපාරිකයින් පෙන්වා දුන්නේ බිත්තර නිෂ්පාදනය සඳහා අවශ්‍ය අමුද්‍රව්‍ය මිල පහළ දමන්නේනම් අඩු මිලට බිත්තර ලබා දීමට හැකියාවක් පවතින බවයි.\nකෙසේ වෙතත් බිත්තර ආනයනය කිරීම පිටුපස මහා පරිමාණ බදු වංචාවක් ඇති බවයි සමගි ජන බලවේගයේ පාර්ලිමේන්තු මන්ත්‍රී තුෂාර ඉඳුනිල් පවසන්නේ.",
       "URL": "https://www.hirunews.lk/328785/ඉන්දියාවෙන්-බිත්තර-ගෙන්වීම-සීනි-බදු-වංචාව-වගේ-එකක්-තුෂාර-ඉඳුනිල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=502"
}