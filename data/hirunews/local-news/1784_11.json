{
       "Source": "hirunews",
       "Timestamp": "Saturday, 31 July 2021 - 11:31",
       "Headline": "බෙන් ස්ටෝක්ස් මානසික සුවය පතා ක්‍රිකට් පිටියෙන් ඉවත් වෙයි",
       "News Content": "සිය මානසික සුවතාවට ප්‍රමුඛතාවක් ලබාදෙමින් වහාම ක්‍රියාත්මක වන පරිදි ජාත්‍යන්තර ක්‍රිකට් තරගවලින් ඉවත් වන බව එංගලන්ත පිලේ ප්‍රබල ක්‍රීඩක බෙන් ස්ටෝක්ස් පවසනවා.\nඑංගලන්ත කණ්ඩායමේ නායකත්වය ද දරා ඇති ඔහු 2019 ක්‍රිකට් ලෝක කුසලාන අවසන් මහා තරගයේ වීරයා ලෙස ද නම් කෙරුණා.\nඔහු මෙලෙස තරගකාරි ක්‍රිකට් ක්‍රීඩාවෙන් ඉවත් වී ඇත්තේ එංගලන්තය සහ ඉන්දියාව අතර තරග 05 කින් යුත් ටෙස්ට් තරගාවලිය ආරම්භ වීමට නියමිතව තිබියදීයි.\n30 හැවිරිදි බෙන් ස්ටෝක්ස්ගේ ක්‍රියාමාර්ගවලට තම සහය පළ වන බවයි එංගලන්ත ක්‍රිකට් පාලක මණ්ඩලය සඳහන් කළේ.\nටෝකියෝ ඔලිම්පික් උළෙලට සහභාගි වන ඇමෙරිකානු රන්පදක්කම්ලාභී ජිම්නාස්ටික් ක්‍රීඩිකා සිමොන් බයිල්ස් සහ ජපාන ටෙනිස් ක්‍රීඩිකා නවෝමි ඔසාකා ද සිය ඉසව් වලින් ඉවත් වූයේ මානසික සෞඛ්‍ය පිළිබඳ අවධානය යොමුකරමින්.",
       "URL": "https://www.hirunews.lk/278476/බෙන්-ස්ටෝක්ස්-මානසික-සුවය-පතා-ක්‍රිකට්-පිටියෙන්-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1784"
}