{
       "Source": "hirunews",
       "Timestamp": "Saturday, 03 April 2021 - 11:53",
       "Headline": "ඉන්දියාවේ දෛනික කොරෝනා ආසාදිතයන් 89,000 ඉක්මවයි",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා ආසාදිතයන් 89,129ක් වාර්තාවී තිබෙනවා.\nඑය, පසුගිය සැප්තැම්බර් විසිවනදායින් පසු වාර්තා වූ වැඩිම දෛනික කොරෝනා ආසාදිතයන් සංඛ්‍යාවයි.\nඉන්දියාවේ සමස්ත කොරෝනා ආසාදිතයන් සංඛ්‍යාව මේ වනවිට එක්කෝටි විසි තුන් ලක්ෂ 92,000 කට අධිකයි.\nඑමෙන්ම ඉන්දියාවෙන් කොරෝනා මරණ එක්ලක්ෂ 64,000 කට වැඩි සංඛ්‍යාවක්ද වාර්තා වුණා.\nඉන්දියාවේ වැඩිම කොරෝනා ව්‍යාප්තියක් දක්නට ලැබෙන්නේ මහාරාෂ්ඨ ප්‍රාන්තයෙන්.\nමෙලෙස ආසාදිතයන් සංඛ්‍යාව අඛන්ඩව වැඩිවීම හේතුවෙන් ප්‍රාන්තය මුළුමනින්ම වසා දැමීමට සිදුවිිය හැකි බවට එහි ප්‍රධාන අමාත්‍ය උධාව් තකෙරේ අනතුරු ඇඟවීමක් කළා.\nඉන්දියාවේ වානිජ අගනගරය වූ මුම්බායි පුරවරය අයත්වන්නේ ද මහාරාෂ්ඨ ප්‍රාන්තයටයි.",
       "URL": "https://www.hirunews.lk/267377/ඉන්දියාවේ-දෛනික-කොරෝනා-ආසාදිතයන්-89000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2044"
}