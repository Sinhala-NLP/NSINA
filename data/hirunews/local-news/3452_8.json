{
       "Source": "hirunews",
       "Timestamp": "Saturday, 16 March 2019 - 11:53",
       "Headline": "තරුණ ජීවිතයක් උදුරාගත් අධික වේගය",
       "News Content": "බිංගිරිය, වීරපොකුණ, කඩිගාව මාර්ගයේ කිනියම වැව අසලදී යතුරුපැදි දෙකක් එකිනෙක ගැටීමෙන් අනතුරක් සිදුව තිබෙනවා.\nඊයේ (15) පස්වරුවේ සිදුවූ මෙම අනතුරෙන් එක් අයෙක් මියගොස් තවත් දෙදෙනෙකු තුවාල ලබා ඇති බවයි බිංගිරිය පොලිසිය සඳහන් කළේ.\nඅධික වේගයෙන් පැමිණි යතුරුපැදි දෙකක් මුහුණට මුහුණ ගැටීමෙන් මෙම අනතුර සිදුව ඇති අතර අනතුරෙන් ජීවිතක්ෂයට පත්ව ඇත්තේ වීරපොකුණ ප්‍රදේශයේ පදිංචි 17 හැවිරිදි තරුණයෙක්.\nඅනතුරෙන් තුවාල ලැබූ අනෙක් පුද්ගලයන් දෙදෙනා මේ වන විට හලාවත රෝහලේ ප්‍රතිකාර ලබන බවයි පොලිසිය වැඩිදුරටත් පැවසුවේ.",
       "URL": "https://www.hirunews.lk/212500/තරුණ-ජීවිතයක්-උදුරාගත්-අධික-වේගය",
       "Category": "Local News",
       "Parent URL": "https://www.hirunews.lk/local-news.php?pageID=3452"
}