{
       "Source": "hirunews",
       "Timestamp": "Saturday, 23 May 2020 - 13:46",
       "Headline": "ආරක්ෂක අමාත්‍යාංශය යටතට නව ආයතන 6ක් එක්වෙයි",
       "News Content": "රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශය යටතේ පැවති ආයතන 6ක විෂය පථයන්, ආරක්ෂක අමාත්‍යාංශය යටතට පවරා අති විශේෂ ගැසට් නිවේදනයක් නිකුත් කර තිබෙනවා.\nඒ, ජනාධිපති ගෝඨාභය රාජපක්ෂ විසින්.\nබහු කාර්ය සංවර්ධන කාර්ය සාධක බලකා දෙපාර්තමේන්තුව, මිලෝදා ආයතනය, රසායනික අවි සම්මුතිය ක්‍රියාත්මක කිරීමේ ජාතික අධිකාරිය හා ජාතික පොලිස් අභ්‍යාස ආයතනය එලෙස ආරක්ෂක අමාත්‍යාංශය යටතට එකතු කර ඇති ආයතන අතරට අයත්.\nඑසේම අපි වෙනුවෙන් අපි අරමුදල සහ ශ්‍රී ලංකා ජාතික ආරක්ෂක විද්‍යායතනය ද මෙලෙස ආරක්ෂක අමාත්‍යාංශය වෙත එක් කර ඇති බවයි අදාළ ගැසට් නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/241331/ආරක්ෂක-අමාත්‍යාංශය-යටතට-නව-ආයතන-6ක්-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2713"
}