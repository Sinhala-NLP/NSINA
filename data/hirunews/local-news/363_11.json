{
       "Source": "hirunews",
       "Timestamp": "Sunday, 07 May 2023 - 12:00",
       "Headline": "තවත් කොවිඩ් මරණ 3ක්",
       "News Content": "තවත් කොවිඩ් මරණ 3ක් වාර්තා වු බව සෞඛ්‍ය සේවා අධ්‍යක්ෂ ජනරාල්වරයා තහවුරු කළා.\nපවතින තත්ත්වය හමුවේ කොවිඩ් රෝගීන් වාර්තා වීම ඉහළ ගොස් ඇති බවයි වාර්තා වන්නේ.\nවර්ෂාවත් සමඟ මැස්සන් වැනි සතුන්ගේ බෝවීම ඉහළ මට්ටමක පවතින නිසා ඒ ඔස්සේ විවිධ ලෙස රෝග බෝවීම ඉහළ යා හැකි බවයි ළමා රෝග විශේෂඥ වෛද්‍ය දීපාල් පෙරේරා සඳහන් කළේ.\nමේ අතර පවතින වැසි සහිත කාලගුණ තත්ත්වයත් සමඟ ළමුන් අතර පාචනය වැනි රෝග තත්ත්වයන් වාර්තා වීම වර්ධනය වී ඇති බව ද එතුමා වැඩිදුරටත් සඳහන් කළා.\nඑමෙන්ම කුඩා දරුවන් මෙවැනි රෝගවලින් ආරක්ෂා කරගැනීම සඳහා සෞඛ්‍ය ආරක්ෂිත ක්‍රම අනුගමනය කරන ලෙසයි වෛද්‍යවරයා ඉල්ලා සිටියේ.",
       "URL": "https://www.hirunews.lk/334485/තවත්-කොවිඩ්-මරණ-3ක්",
       "Category": "Local News",
       "Parent URL": "https://www.hirunews.lk/local-news.php?pageID=363"
}