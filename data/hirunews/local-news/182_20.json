{
       "Source": "hirunews",
       "Timestamp": "Saturday, 15 July 2023 - 11:40",
       "Headline": "දෙමෝදර බස්‍ රථ අනතුරක් (වීඩියෝ/ඡායාරූප)",
       "News Content": "දෙමෝදර ජල සම්පාදන මණ්ඩලය ආසන්නයේදී පෞද්ගලික බස් රථයක් පෙරළී අද (15) උදෑසන අනතුරක් සිදුවී තිබෙනවා.\nමෙලෙස අනතුරට පත්ව ඇත්තේ කොළඹ - බදුල්ල බස් රථයක් බවයි වාර්තා වන්නේ.\nමෙම අනතුර හේතුවෙන් බස් රථය සම්පූර්ණයෙන්ම උඩු යටිකුරු වී ඇති අතර අනතුරට හේතුව මෙතෙක් අනාවරණය නොමැති බවයි වාර්තා වී ඇත්තේ.\nමෙම අනතුර හේතුවෙන් 15 දෙනෙක් පමණ තුවාල ලබා ඇති අතර තුවාලකරුවන් බදුල්ල රෝහලට ඇතුළත් කර ඇති බවයි අප වාර්තාකරු සඳහන් කළේ.\nමේ සම්බන්ධයෙන් ඇල්ල පොලිසිය වැඩිදුර විමර්ශන කටයුතු සිදු කරනු ලබනවා.",
       "URL": "https://www.hirunews.lk/341283/දෙමෝදර-බස්‍-රථ-අනතුරක්-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=182"
}