{
       "Source": "hirunews",
       "Timestamp": "Thursday, 12 October 2017 - 10:44",
       "Headline": "මහියංගණයේ ගණිකා නිවාස දෙකක් වටලයි",
       "News Content": "මහියංගණ සොරබොර වැව පාරේ හා මහියංගණ ඩිපෝව අසල පවත්වාගෙන ගිය ගණිකා නිවාස දෙකක් පොලිසිය වටලා තිබෙනවා.\nනවාතැන් මුවාවෙන් මේවා කලක්‌ තිස්‌සේ පවත්වාගෙන ගොස් ඇති බවයි වාර්තා වන්නේ.\nඅධිකරණයේ සෝදිසි වරෙන්තුවක් මත වැටලීම කළ අතර එහි දී ගණිකා සේවයේ යෙදුන කාන්තාවන් තිදෙනකු හා ගණිකා ව්‍යාපාරයේ කළමනාකරුවන් දෙදෙනකු අත්අඩංගුවට ගැනුනා.\nපෙරේදා(10) වැටලීම කළ අතර මෙම ගණිකා නිවාස පවත්වාගෙන ගොස් ඇත්තේ  නවාතැන් පළවල් මුවාවෙන්\nමහියංගණ ඩිපෝව අසල ගණිකා නිවාසයෙන් පොලිස්‌ අත්අඩංගුවට ගත් සුරූපී කාන්තාවන් දෙදෙනා අවුරුදු 28 හා 23 වයස්‌වල පසුවන අවිස්‌සාවේල්ල හා දෙහිඅත්තකණ්‌ඩිය ප්‍රදේශයේ පදිංචිකාරියන්.\nමීට පෙරද මෙම කාන්තාවන් දෙදෙනා පොලිස්‌ අත්අඩංගුවට පත්ව තිබෙනවා.\nඑම ගණිකා නිවාස කළමනාකරුද මීට පෙර එම ස්‌ථානයේම වෙනත් නමකින් නවාතැන් පළක්‌ පවත්වාගෙන ගොස්‌ ගණිකා ජාවාරම් කිරීම සම්බන්ධයෙන් දඬුවම් ලැබූ විවාහක පුද්ගලයෙක්.\nමහියංගණ සොරබොර වැව පාරේ ගණිකා නිවාසයෙන් අත්අඩංගුවට ගත් කාන්තාව 27 හැවිරිදි රාජගිරිය ප්‍රදේශයේ පදිංචිකාරිනියක්.",
       "URL": "https://www.hirunews.lk/173286/මහියංගණයේ-ගණිකා-නිවාස-දෙකක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4276"
}