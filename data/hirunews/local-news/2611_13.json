{
       "Source": "hirunews",
       "Timestamp": "Saturday, 04 July 2020 - 10:56",
       "Headline": "දේශපාලන පළි ගැනීම් පිළිබඳ ජනපති කොමිසමේ කාලය දීර්ඝ කරන්නැයි ඉල්ලීමක්",
       "News Content": "දේශපාලන පළි ගැනීම් පිළිබද සොයා බලන ජනාධිපති කොමිසමෙහි නිළ කාලය දීර්ඝ කරන ලෙස ඉල්ලීමක් කෙරෙනවා.\nකොමිසමේ සභාපති විශ්‍රාමික ශ්‍රේෂ්ඨාධිකරණ විනිසුරු උපාලි අබේරත්න විසින් ඒ පිළිබද ජනාධිපතිවරයාගෙන් ලිඛිත ඉල්ලීමක් කර ඇති බවයි එම කොමිසම් සභාව සඳහන් කළේ.\nපසුගිය යහපාලන රජය සමයේ සිදුවූ දේශපාලන පළි ගැනීම් සම්බන්ධයෙන් සොයා බැලීම සඳහා පසුගිය ජනවාරි 22 වන දා සිට බල පැවැත්වෙන පරිදි ජනාධිපති ගෝඨාභය රාජපක්ෂ විසින් අදාළ කොමිසම පත් කරනු ලැබුවා.\nඒ අනුව කොමිසමේ නිළ කාලය මේ මස 16 වන දායින් අවසන් වීමට නියමිත අතර එමගින් සිදුකරන විමර්ශන තවදුරටත් අවසන් නොමැති බැවින් එහි කාලය දීර්ඝ කරන ලෙස අදාළ ඉල්ලීම සිදුකර ඇති බව සඳහන්.",
       "URL": "https://www.hirunews.lk/244657/දේශපාලන-පළි-ගැනීම්-පිළිබඳ-ජනපති-කොමිසමේ-කාලය-දීර්ඝ-කරන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2611"
}