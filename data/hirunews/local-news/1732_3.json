{
       "Source": "hirunews",
       "Timestamp": "Wednesday, 25 August 2021 - 10:12",
       "Headline": "ඉන්දියාවෙන් තවත් කොරෝනා ආසාදිතයින් 37,500ක්",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් තවත් කොරෝනා ආසාදිතයන් 37,593ක් වාර්තා වූ අතර, එය පෙර දිනට වඩා සියයට 47යි දශම 6ක වර්ධනයක් බවයි ඉන්දීය සෞඛ්‍ය අමාත්‍යාංශය ප්‍රකාශ කළේ.\nඉන්දියාවෙන් ඊයේ වාර්තා වූ ආසාදිතයන් සංඛ්‍යාව 25,467ක්.\nඑමෙන්ම, පෙරේදා වාර්තා වූ කොරෝනා මරණ 354ට සාපේක්ෂ ව ඊයේ දිනයේ දී ඉන්දියාවෙන් කොරෝනා මරණ 648ක් වාර්තා වී තිබෙනවා.\nමේ අතර, ලබන වසර මුල සිට ඉන්දියාවට නැවතත් කොරෝනා එන්නත් අපනයනය කිරීමට හැකිවනු ඇතැ යි එරට එන්නත්කරණය පිළිබඳ ජාතික තාක්ෂණික උපදේශක කමිටුවේ සභාපති එන්.කේ. අරෝරා සඳහන් කළා.\nමේ වනවිට ඉන්දියාවේ වැඩිහිටි ජනගහනය මුළුමනින් ම එන්නත් කර අවසන් වනු ඇති බවයි ඔහු කියා සිටියේ.",
       "URL": "https://www.hirunews.lk/280569/ඉන්දියාවෙන්-තවත්-කොරෝනා-ආසාදිතයින්-37500ක්",
       "Category": "Local News",
       "Parent URL": "https://www.hirunews.lk/local-news.php?pageID=1732"
}