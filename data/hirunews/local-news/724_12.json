{
       "Source": "hirunews",
       "Timestamp": "Saturday, 19 November 2022 - 7:27",
       "Headline": "විදුලි සැර වැදී අයෙක් මිය යයි",
       "News Content": "හපුතලේ, කහගොල්ල වතු යායේ ගෝනමොටාව මාර්ගයේ ඇති අධි බලැති විදුළි කණුවක් ආසන්නයේ තිබී පුද්ගල මළ සිරුරක් සොයාගෙන තිබෙනවා.\n119 අංකයට පොලිසිය වෙත ලැබුණු තොරතුරක් අනුව හපුතලේ පොලිස් නිලධාරින් විසින් අදාල මළ සිරුර සොයාගෙන ඇති අතර, විදුලි සැර වැදීම හේතුවෙන් ඇති වූ පිළිස්සුම් තුවාල එම මෘත ශරීරයේ දක්නට ලැබෙන බවයි පොලිසිය පවසන්නේ.\nමෙලෙස විදුලි සැර වැදී මියගොස් ඇත්තේ, වයස අවුරුදු 63ක් වන කහගොල්ල ප්‍රදේශයේ පදිංචිකරුවෙක්.\nපොලිස් මාධ්‍ය කොට්ඨාසය පවසන්නේ මරණකරු කලක පටන් මානසික ආබාධයකින් පෙළුණු අයෙක් බවයි.\nසිද්ධිය සම්බන්ධයෙන් හපුතලේ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/320747/විදුලි-සැර-වැදී-අයෙක්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=724"
}