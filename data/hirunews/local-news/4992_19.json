{
       "Source": "hirunews",
       "Timestamp": "Friday, 24 June 2016 - 16:33",
       "Headline": "තොරතුරු දැන ගැනීමේ පනත සංශෝධන සහිතව සම්මතයි",
       "News Content": "තොරතුරු දැන ගැනීමේ අයිතිවාසිකම් පිළිබඳ පනත් කෙටුම්පත පාර්ලිමේන්තුවේදී අද  සංශෝධන සහිතව සම්මත වුණා.\nඒ, ඡන්ද විමසීමකින් තොරවයි.\nඊයේ සහ අද දිනයේ පාර්ලිමේන්තුවේදී ඊට අදාළ විවාදය පැවැති අතර අනතුරුවයි එය සම්මත කර ගැනුණේ.\nමේ අතර, කෝප් කමිටුවේ කටයුතු පිළිබඳව ජාතික නිදහස් පෙරමුණේ නායක විමල් වීරවංශ මන්ත්‍රීවරයා අසත්‍ය චෝදනා සිදුකර ඇති බව එම කමිටුවේ සභාපති පාර්ලිමේන්තු මන්ත්‍රී සුනිල් හඳුන්නෙත්ති අද පාර්ලිමේන්තුවේදී ප්‍රකාශ කළා.\nඅවශ්‍ය නම් වේලාවක් වෙන් කරගෙන පැමිණ කෝප් කමිටුවේ කටයුතු පිළිබඳ ඉගෙන ගන්නා ලෙසයි ඔහු වීරවංශ මන්ත්‍රීවරයාට දැනුම් දුන්නේ.",
       "URL": "https://www.hirunews.lk/136354/තොරතුරු-දැන-ගැනීමේ-පනත-සංශෝධන-සහිතව-සම්මතයි",
       "Category": "Local News",
       "Parent URL": "https://www.hirunews.lk/local-news.php?pageID=4992"
}