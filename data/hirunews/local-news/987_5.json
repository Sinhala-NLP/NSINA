{
       "Source": "hirunews",
       "Timestamp": "Thursday, 28 July 2022 - 10:18",
       "Headline": "ලොව විශාලතම තාක්ෂණික සමාගමක් වන Samsung Electronics හි ලොක්කෙකුට ජනපති සමාව ?",
       "News Content": "ලොව විශාලතම මතක දත්ත ගබඩාකරණය කිරීමේ නිෂ්පාදක සමාගමක් වන Samsung Electronicsහි උප සභාපති Jay Y. Lee (ජේ වයි ලී) ට ජනාධිපති සමාව දීමට තීරණය කර තිබෙනවා.\nඒ දකුණු කොරියානු රජය විසින්.\nජේ.වයි.ලී වෙනුවෙන් ජනාධිපති සමාව ලබාදෙන ලෙසට තමන් දකුණු කොරියානු ජනාධිපති Yoon Suk-yeol (යූන් සුක්-යෙයොල්)ගෙන් ඉල්ලීමක් කර ඇති බවයි එරට අග්‍රාමාත්‍යවරයා විසින් රොයිටර්ස් පුවත් සේවය සමගින් අදහස් දක්වමින් පවසා සිටියේ.\nSamsung Electronicsහි උප සභාපති Jay Y. Lee අත් අඩංගුවට ගැනුණේ, අල්ලස් සහ මංකොල්ලකෑම් සම්බන්ධයෙන් වූ සිද්ධියකට ඔහු වරදකරු බවට සනාථ වීමෙන්.\nකෙසේවෙතත් හිටපු ජනාධිපති මූන්- ජෙයින්ගේ (Moon Jae) පාලන සමයේ දියි Samsung Electronicsහි උප සභාපතිවරයා අල්ලස් චෝදනාවකට රක්ෂිත බන්ධනාගාරගත කෙරුණේ.\nදකුණු කොරියානු අග්‍රාමාත්‍යවරයා නිවේදනය කළේ, Samsung Electronics හි උප සභාපතිවරයා පූර්ණ වශයෙන් නිදහස් කරන ලෙසට එම සමාගමෙන් මෙන්ම විවිධ ප්‍රබල තාක්ෂණික විද්වතුන්ගෙන් රජය වෙත ඉල්ලීම් සිදුකර ඇති බවයි.\n2021 ජනවාරි මස උප සභාපතිවරයා රක්ෂිත බන්ධනාගාරගත කෙරුණේ, ඔහු වරදකරු වීමටත් පූර්වයෙන්.\nමාස 30ක සිර දඬුවම් කාලයෙන් මාස 18ක් සම්පූර්ණ කර සිරෙන් නිදහස් වුව ද, දකුණු කොරියානු නීතියට අනුව ඔහුට රැකියාව තහනම් වනවා.\nරාජ්‍ය සමාවක් හිමිනොවන තාක් ඔහුට 2027 තෙක් වෘත්තිය කටයුතුවල නියැලීමට අවස්ථාවක් හිමිවන්නේ නැහැ.\nමේ හේතුවෙන් කොරියානු තාක්ෂණික මෙහෙයුම් පද්ධතියට දැඩි බලපෑමක් එල්ල වී ඇති නිසාවෙන්, ප්‍රධාන උපායමාර්ගික තීරණ නොගැනීමේ අර්බුදයක් හේතුවෙනුයි සියල්ල සලකා බලා මෙම තීන්දුවට එළඹීමට දකුණු කොරියානු රජය පියවර ගෙන ඇත්තේ.",
       "URL": "https://www.hirunews.lk/311156/ලොව-විශාලතම-තාක්ෂණික-සමාගමක්-වන-samsung-electronics-හි-ලොක්කෙකුට-ජනපති-සමාව",
       "Category": "Local News",
       "Parent URL": "https://www.hirunews.lk/local-news.php?pageID=987"
}