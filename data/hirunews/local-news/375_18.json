{
       "Source": "hirunews",
       "Timestamp": "Tuesday, 02 May 2023 - 10:11",
       "Headline": "නාවික හමුදා සෙබළාගෙන් පොලිසියට හෙල්මට් ප්‍රහාරයක්",
       "News Content": "මීගමුව කොට්ඨාස අපරාධ විමර්ශන අංශයේ යතුරුපැදි ඒකකයේ පොලිස් නිළධාරීන් හතර දෙනකුට හෙල්මට් වලින් පහර දුන් නාවික හමුදා සෙබළෙකු සහ තවත් සිවිල් පුද්ගලයෙකු සීදූව පොලිසිය විසින්\nඊයේ(01) අත්අඩංගුවට ගෙන තිබෙනවා.\nමෙම සැකකරුවන් දෙදෙනා ගමන් ගත් යතුරු පැදිය නැවැත්වීමට අණ කළද නොනවත්වා ගොස් ඇති බැවින් පොලිස් නිළධාරීන් විසින් හඹා ගොස් තිබෙනවා.\nඑහිදී යතුරුපැදිය නවත්වා පරික්ෂා කිරීමේදී සැකකරුවන් දෙදෙනා බීමත්ව සිට ඇති බවයි පොලිසිය පවසන්නේ.\nපහර කෑමෙන් තුවාල ලැබූ පොලිස් නිලධාරීන් තිදෙනෙකු ප්‍රතිකාර සඳහා මීගමුව රෝහලට ඇතුළත් කර ඇති අතර සිදුවීම සම්බන්ධයෙන් සීදූව පොලිසිය විසින් විමර්ශන ක්‍රියාත්මක කරනු ලබනවා.",
       "URL": "https://www.hirunews.lk/334021/නාවික-හමුදා-සෙබළාගෙන්-පොලිසියට-හෙල්මට්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=375"
}