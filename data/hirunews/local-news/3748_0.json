{
       "Source": "hirunews",
       "Timestamp": "Saturday, 15 September 2018 - 7:51",
       "Headline": "ජාතික සෞඛ්‍ය පර්යේෂණ සභාවක්",
       "News Content": "ජාතික සෞඛ්‍ය පර්යේෂණ සභාවක් ස්ථාපිත කිරීමට සෞඛ්‍ය අමාත්‍ය රාජිත සේනාරත්න තීරණය කර තිබෙනවා.\nඒ සඳහා අමාත්‍ය මණ්ඩලයේ ද අනුමැතිය හිමි වී ඇති බව සඳහන්.\nසෞඛ්‍ය පර්යේෂණ නියාමන, සම්බන්ධීකරණය, අධීක්ෂණය, සංවර්ධනය සහ කළමනාකරණය කිරීම ද මෙම ජාතික පර්යේෂණ සභාව මගින් සිදුකෙරෙන බවයි සෞඛ්‍ය අමාත්‍යාංශය නිවේදනයක් නිකුත් කරමින් සඳහන් කළේ.\nඒ අනුව මෙම සභාව සඳහා සාමාජිකයන් 5 දෙනෙකු පත් කරන අතර ඉදිරියේදී එම සභාවට අදාළ පනත් කෙටුම්පත අති විශේෂ ගැසට් පත්‍රයක් මඟින් ප්‍රකාශයට පත් කිරීමට නියමිතයි.",
       "URL": "https://www.hirunews.lk/199930/ජාතික-සෞඛ්‍ය-පර්යේෂණ-සභාවක්",
       "Category": "Local News",
       "Parent URL": "https://www.hirunews.lk/local-news.php?pageID=3748"
}