{
       "Source": "hirunews",
       "Timestamp": "Friday, 05 May 2017 - 7:57",
       "Headline": "මැයි දිනයේ අතුරුදන් වූ පුද්ගලයා කොළඹ ජාතික රෝහලෙන් සොයා ගැනේ",
       "News Content": "මැයි පළවනදා ගාලූමුවදොර පැවැති මැයි රැළියට සහාභාගි විම සඳහා පැමිණ අතුරුදන්ව සිටි අවිස්සාවේල්ල ප්‍රදේශයේ පදිංචි 67 හැවිරිදි පුද්ගලයා ඥාතීන් විසින් ඊයේ (04) සොයාගෙන තිබෙනවා.\nඒ කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබමින් සිටියදීයි.\nඅවිස්සාවේල්ල - උක්වත්ත ප්‍රදේශයේ පදිංචි මෙම පුද්ගලයා පසුගියදා පැවති මැයි රැළියට ප්‍රදේශවාසීන් සමග සහභාගි වී තිබුණා.\nඑහෙත්, රැළිය අතරතුරදී ඔහු අතුරුදන්ව ඇති අතර, ඊයේ දිනය දක්වා ඥාතීන් සහ පොලිසිය එක්ව මොහුව සෙවීම සදහා මෙහෙයුම් ක්‍රියාත්මක කළා.\nකෙසේ වෙතත්, අතුරුදන්වූ පුද්ගලයාගේ ඥාතියෙකු හිරු ප්‍රවෘත්ති අංශයට සදහන් කළේ දැනට ඔහු කොළඹ ජාතික රෝහලේ 79 වන වාට්ටුවේ දැඩි සත්කාර ඒකකයේ ප්‍රතිකාර ලබන බවටයි.\nකොල්ලූපිටිය පොලිස් නිලධාරින් විසින් ඔහුව කොළඹ ජාතික රෝහලට රැගෙනවිත් තිබූ බව රෝහල් ප්‍රකාශකයෙකු තමාට දැනුම් දුන් බව ද ඔහු හිරු ප්‍රවෘත්ති අංශයට වැඩිදුරටත් කියා සිටියා.",
       "URL": "https://www.hirunews.lk/160635/මැයි-දිනයේ-අතුරුදන්-වූ-පුද්ගලයා-කොළඹ-ජාතික-රෝහලෙන්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4532"
}