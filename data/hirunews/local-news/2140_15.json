{
       "Source": "hirunews",
       "Timestamp": "Wednesday, 17 February 2021 - 20:02",
       "Headline": "පළමු වරට මිනිසුන් යොදාගනිමින් කොරෝනා වෛරසය ගැන පරීක්ෂණයක්",
       "News Content": "ලොව පළමු වරට මිනිසුන් යොදා ගනිමින් කොරෝනා වෛරසය සම්බන්ධයෙන් අධ්‍යයනයක් සිදු කිරීමට බ්‍රිතාන්‍ය විද්‍යාඥයන් පිරිසක් සූදානම් වනවා.\nමෙම අධ්‍යයනය ඉදිරි සති කිහිපය තුළ ආරම්භ කිරීමට නියමිත අතර ඒ සඳහා අවුරුදු 18ත් 30ත් අතර තරුණ නිරෝගී පුද්ගලයන් 90 දෙනෙකු යොදා ගැනිමට නියමිත බවයි විදෙස් වාර්තා සඳහන් කළේ.\nආරක්ෂිත සහ පාලිත පරිසරයක මෙම පිරිසට කොරෝනා වෛරසය එන්නත් කර පසුව එහි ක්‍රියාකාරීත්වය සම්බන්ධයෙන් නිරීක්ෂණය කිරීමටයි සැලසුම් කර ඇත්තේ.\nමීට පෙර මැලේරියාව, කොළරාව සහ සෙංගමාලය වැනි රෝග සඳහා ද මෙම ක්‍රමය සාර්ථකව යොදාගෙන ඇති බවයි බ්‍රිතාන්‍ය විද්‍යාඥයින් සඳහන් කළේ.",
       "URL": "https://www.hirunews.lk/262897/පළමු-වරට-මිනිසුන්-යොදාගනිමින්-කොරෝනා-වෛරසය-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2140"
}