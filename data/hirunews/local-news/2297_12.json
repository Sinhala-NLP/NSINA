{
       "Source": "hirunews",
       "Timestamp": "Thursday, 03 December 2020 - 15:41",
       "Headline": "‘බුරවී’ සුළි කුණාටුව දිවයිනෙන් තවදුරටත් ඉවතට",
       "News Content": "‘බුරවී’ සුළි කුණාටුව තවදුරටත් දිවයිනෙන් ඉවතට ගමන් කරමින් පවතින අතර, එහි බලපෑම ගොඩබිම ප්‍රදේශ සඳහා අඩුවනු ඇතැයි බලාපොරොත්තු වන බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව මේ බව කියා සිටියේ මෙම පද්ධතිය සම්බන්ධයෙන් නිකුත් කරන අවසාන අවදානම් නිවේදනය නිකුත් කරමින්.\nඒ අනුව, කොළඹ සිට පුත්තලම සහ කන්කසන්තුරේ හරහා ත්‍රිකුණාමලය දක්වා වන ගැඹුරු සහ නොගැඹුරු මුහුදු ප්‍රදේශවල හෙට උදෑසන කාලය වනතුරු තවදුරටත් ධීවර හා නාවික කටයුතුවල නොයෙදෙන ලෙසටයි අවවාද කෙරෙන්නේ.\nසෙසු මුහුදු ප්‍රදේශවල ධීවර හා නාවුක කටයුතුවල යෙදීමේදී අවධානයෙන් කටයුතු කරන ලෙසට ද කාලගුණ විද්‍යා දෙපාර්තමේන්තුව දැනුම් දෙනවා.\nආපදා කළමනාකරණ මධ්‍යස්ථානය සඳහන් කළේ ‘බුරවී’ සුළි කුණාටුවේ බලපෑමෙන් එක් අයෙකු අතුරුදන්ව පුද්ගලයින් 04 දෙනෙකු තුවාල ලබා ඇති බවයි.",
       "URL": "https://www.hirunews.lk/256218/බුරවී-සුළි-කුණාටුව-දිවයිනෙන්-තවදුරටත්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=2297"
}