{
       "Source": "hirunews",
       "Timestamp": "Saturday, 02 June 2018 - 16:44",
       "Headline": "වව්නියාවේ දී පැහැරගත් මාස 8 බිළිඳා හමුවෙයි",
       "News Content": "වව්නියාව - ගුඩ්ෂෙඩ් මාර්ගයේ පළමු හරස් විථීයේදී නිවසක සිටියදී පැහැර ගත් මාස 8 ක බිළිදා පුදුකුඩුඉරිප්පු ප්‍රදේශයේදී සොයා ගෙන තිබෙනවා.\nපුදුකුඩිඉරිප්පු පොලීසිය සදහන් කළේ ලද තොරතුරකට අනුව සිදුකළ මෙහෙයුමකදී බිළිදා පොලිස් භාරයට ගත් බවයි.\nඑහිදී බිළිදා රැක බලාගත් කාන්තාවන් දෙදෙනෙකු ද අත්අඩංගුවට ගෙන තිබෙනවා.\nවිමර්ශනවලින් අනතුරුව බිළඳා යලි මවට භාරදීමට නියමිතයි.\nපෙරේදා අලූයම මෙම පැහැර ගැනීම සිදුකර තිබුණේ වෑන් රථයකින් පැමිණි පුද්ගලයන් තුන්දෙනෙක්.\nමෙම අවස්ථාවේ දරුවාගේ මව සහ මිත්තණිය නිදා සිට ඇති අතර, තමන් දරුවා පැහැර ගත් බව හිටපු එල්.ටී.ටී.ඊ සාමාජිකයෙකු වන දරුවාගේ පියා පොලීසියට ප්‍රකාශ කර තිබුණා.\nඒ අනුව, අද උදෑසන දරුවාගේ පියා පොලීසියට දුරකථන ඇමතුමක් ලබාදී ප්‍රකාශ කර තිබුණේ බිළිදාගේ මව විසින් දරුවා වීඩියෝ තාක්ෂණය ඔස්සේ දුරකථන මාර්ගයෙන් තමන්ට නොපෙන්වීම නිසා දරුවා පැහැර ගත් බවයි.\nදරුවාගේ මව පවසන පරිදි බිළිදා පැහැරගත් බවට සැකකෙරෙන පියා, මේ වන විට එංගලන්තයේ පදිංචිව සිටින්නේ වෙනත් කාන්තාවක් සමගයි.",
       "URL": "https://www.hirunews.lk/192163/වව්නියාවේ-දී-පැහැරගත්-මාස-8-බිළිඳා-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3914"
}