{
       "Source": "hirunews",
       "Timestamp": "Sunday, 31 July 2016 - 18:59",
       "Headline": "පයින් ගිහින් රට දියුණු කරන්න බැහැ - ජනපති",
       "News Content": "මහජන නියෝජිතයන්ගේ වගකීම වන්නේ කරගැට එනතුරු මහ පාරේ පයින් යෑම නොව රට ගොඩනැගීම සඳහා එක්වීම බව ජනාධිපති මෛත්‍රීපාල සිරිසේන අවධාරණය කළා.\nරටේ සියලු දිස්ත්‍රික්කවලට එක හා සමාන සංවර්ධනයක් උදා කර දෙමින් ජනතාවගේ ප්‍රශ්න විසදීමට කිසිදු ආණ්ඩුවක් නොකළ වැඩ කොටසක් තම ධුර කාලය තුළ ඉටු කරන බවයි ජනාධිපතිවරයා ප්‍රකාශ කළේ.\nදිවයින පුරා ප්‍රාදේශීය මාර්ග කිලෝමීටර් 3100ක් ප්‍රතිසංස්කරණය කිරීමේ සමාරම්භක උත්සවයට පොළොන්නරුවේදී අද එක්වෙමින් ජනාධිපතිවරයා මෙම අදහස් පළ කළා.\nමෙම ඒකාබද්ධ මාර්ග සංවර්ධන වැඩසටහන යටතේ පොළොන්නරුව දිස්ත්‍රික්කය ආවරණය වන පරිදි මාර්ග කිලෝමීටර් 170ක් ප්‍රතිසංස්කරණය කෙරෙනවා.\nඑහිදී අදහස් දැක්වූ ජනාධිපතිවරයා ප්‍රකාශ කළේ කුළල් කා ගන්නා දේශපාලන සංස්කෘතිය අවසන් කර රට ගොඩ නැගීමට සියලු දේශපාලනඥයන් සහ දේශපාලන පක්ෂ එක්වීම යුගයේ අවශ්‍යතාවක් බවයි.",
       "URL": "https://www.hirunews.lk/139481/පයින්-ගිහින්-රට-දියුණු-කරන්න-බැහැ-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4942"
}