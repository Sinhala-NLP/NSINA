{
       "Source": "hirunews",
       "Timestamp": "Wednesday, 16 November 2022 - 16:04",
       "Headline": "අයවැයේ දී පක්ෂ විපක්ෂ මන්ත්‍රීවරු ඇමතිවරු හැසිරෙන විදිහ ගැන අපි අවධානයෙන්! - ලංකා බැංකු සේවක සංගමය",
       "News Content": "පසුගිය දා ජනාධිපතිවරයා විසින් පාර්ලිමේන්තුවට ඉදිරිපත් කරන ලද, 2023 වසර සඳහා වන විසර්ජන පනත් කෙටුම්පත සම්බන්ධයෙන් අදහස් දැක්වීම සඳහා ලංකා බැංකු සේවක සංගමය විසින් අද(16) මාධ්‍ය හමුවක් කැඳවා තිබුණා.\nඑහි දී එම සංගමයේ සභාපති චන්න දීසානායක පැවසුවේ,\n\"ජනාධිපතිතුමා පාර්ලිමේන්තුවට ඉදිරිපත් කළ අයවැය සම්බන්ධයෙන් ලංකා බැංකු සේවක සංගමය හැටියට අපි අධ්‍යනයක් කළා. අපේ මතය තමයි හැම රටක ම වසරකට අයවැය ඉදිරිපත් කරනවා ඉතිහාසයේ ඉදිරිපත් කරපු අය වැය තමයි මේ පාරත් ඉදිරිපත් කරලා තියෙන්නෙ හරියට කරානම් අපේ රට මේ වගේ තැනක නෙමේ තියෙන්නේ. මේ අය වැය හරහා දරිද්‍රතාවයට පත්වෙලා ඉන්න මේ රටේ වැඩ කරන අය වේවා මේ රටේ මහජනතාව වේවා මේ වගේ අයවැය යෝජනාවක් හරහා තවදුරටත් ඒ දරිද්‍රතාවෙන් වැඩි වෙනවා මිසක් අඩු වෙන්නේ නැහැ ඒක රටේ ඉදිරි ගමනට සුබ දායක වෙන්නේ නෑ කියලයි අපේ මතය. අපි ජනාධිපතිතුමාට කියනවා ඔබතුමා ඇතුළු මේ රට පාලනය කරපු අය මේ රට වැට්ටුවා විනාශ කරගෙන ගියා. ඔබතුමා ඇතුළු මේ රට පාලනය කළ සියලු ම නායකයින් කරපු සියලු දේකට ම වන්දි ගෙවන්න වෙලා තියෙන්නෙ මේ රටේ මහජනතාවට.\nමේ අයවැය යෝජනාවලියේදී පාර්ලිමේන්තුවේදී පක්ෂ විපක්ෂ මන්ත්‍රීවරු ඇමතිවරු හැසිරෙන ආකාරය පිළිබඳව අපි අවධානයෙන් ඉන්නවා අපි මේ රටේ මහජනතාවගෙන් ඉල්ලීමක් කරනවා ඔබත් ඒ අය ගැන අවධානයකින් ඉන්න කියලා.\"\nයනුවෙන්.\nඑම මාධ්‍ය හමුවේ දී අදාල සංගමයේ ප්‍රධාන ලේකම් රන්ජන් සේනානායක පැවසුවේ,\n\"2023 අයවැය පාර්ලිමේන්තුවට ඉදිරිපත් කරපු මොහොත වෙනකොට ආර්ථික වශයෙන් අපේ රට ඉතිහාසයේ බංකොලොත් වෙච්ච රටක් බවට වෙලා තියෙනවා. සාමාන්‍යයෙන් මේ අයවැයෙන් කියන්නේ රජයේ සේවකයින්ට තව අවුරුද්දකට පටි තද කරගන්න කියලා. ඒ වගේම බදු ප්‍රතිපත්තිය හරහා රුපියල් ලක්ෂයක් ගත්තම රුපියල් ලක්ෂය වටිනාකම අද 40000යි 4 දෙනෙක් ඉන්න පවුලකට ජීවත් වෙන්න රුපියල් පනස් පන්දාහක් යනවා මෙන්න මේ වගේ මොහොතක තමයි මේ රුපියල් ලක්ෂයක් උපයන කෙනාට බදු ගහන්නෙ. අපිත් ආණ්ඩුව චෝදනා කරනවා මේ වගේ බදු ප්‍රතිපත්තිය එක සැරේ ම ජනතාවක් පිට පටවන්න එපා. බදු වැඩි කරන්න ඕන තමයි ඒත් ඒක කරන්න ක්‍රමයක් තියෙනවා සහ කරන වෙලාව තියෙනවා.\"\nයනුවෙන්.",
       "URL": "https://www.hirunews.lk/320525/අයවැයේ-දී-පක්ෂ-විපක්ෂ-මන්ත්‍රීවරු-ඇමතිවරු-හැසිරෙන-විදිහ-ගැන-අපි-අවධානයෙන්-ලංකා-බැංකු-සේවක-සංගමය",
       "Category": "Local News",
       "Parent URL": "https://www.hirunews.lk/local-news.php?pageID=730"
}