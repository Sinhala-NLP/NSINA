{
       "Source": "hirunews",
       "Timestamp": "Thursday, 04 October 2018 - 18:49",
       "Headline": "අගමැති නෝර්වේදී රොබෝ තාක්ෂණය ගැන සොයා බලයි",
       "News Content": "නෝර්වේ රාජ්‍යයේ තුන්දින නිල සංචාරයක නිරත අග්‍රාමාත්‍ය රනිල් වික්‍රමසිංහ, ඔස්ලෝ නුවර එක්ස් එක්ස් එල් ගබඩා සංකිර්ණයේ රොබෝ තාක්ෂණයෙන් ක්‍රියාත්මක ගබඩා කටයුතු නිරීක්ෂණය කර තිබෙනවා.\nමෙම ගබඩාවේ ඇගලූම් සහ වෙනත් නිෂ්පාදන මෙන්ම මත්ස්‍යයින් එළවළු සහ පළතුරු ද රොබෝ තාක්ෂණයෙන් ගබඩා කිරීම මෙන්ම, ඇසුරුම් කිරීමට ද සිදුවන බවයි අග්‍රාමාත්‍ය කාර්යාලය සදහන් කළේ.\nධීවර ක්ෂේත්‍රයේ සංවර්ධනය සදහා මෙවැනි ගබඩාවක් ශ්‍රී ලංකාව තුළ පිහිටුවීම සම්බන්ධයෙන් දැනටමත් අදාළ සමාගම සමග සාකච්ඡා ආරම්භ කර තිබෙනවා.",
       "URL": "https://www.hirunews.lk/201414/අගමැති-නෝර්වේදී-රොබෝ-තාක්ෂණය-ගැන-සොයා-බලයි",
       "Category": "Local News",
       "Parent URL": "https://www.hirunews.lk/local-news.php?pageID=3715"
}