{
       "Source": "hirunews",
       "Timestamp": "Sunday, 26 December 2021 - 14:17",
       "Headline": "මිරිස්ස තල්මසුන් නැරඹීමේ සංචාරක යාත්‍රාවලට පැනවූ සීමා ඉවත් කෙරේ",
       "News Content": "මිරිස්ස තල්මසුන් නැරඹීමට යන සංචාරක යාත්‍රා හිමියන්ට වනජීවී දෙපාර්තමේන්තුව විසින් පනවා ඇති සීමාවන් ඉවත් කිරීමට පියවර ගන්නා ලෙස සංචාරක අමාත්‍යාංශය උපදෙස් ලබාදී තිබෙනවා.\nතල්මසුන් නැරඹීමට යන සංචාරකයින්ට බාධා ඇති නොවන පරිදි මෙන්ම තල්මසුන්ටද පීඩාවක් ඇති නොවන පරිදි අදාළ පියවර ගත යුතු බවට උපදෙස් ලබාදී ඇති බවයි එම අමාත්‍යාංශය නිවේදනය කළේ.\nඒ සම්බන්ධයෙන් සංචාරක අමාත්‍ය ප්‍රසන්න රණතුංග සහ මිරිස්ස සංචාරක යාත්‍රා හිමියන්ගේ සංගමයේ නියෝජිතයින් අතර කොළඹදී සාකච්ඡාවක් පවත්වා ඇති අතර, එම අවස්ථාවට වනජීවී දෙපාර්තමේන්තුවේ නිලධාරීන්ද කැඳවා තිබුණා.\nඑහිදි ඉදිරිපත් කළ ගැටළු සැළකිල්ලට ගනිමිනුයි අදාළ උපදෙස් ලබාදී ඇත්තේ.",
       "URL": "https://www.hirunews.lk/292182/මිරිස්ස-තල්මසුන්-නැරඹීමේ-සංචාරක-යාත්‍රාවලට-පැනවූ-සීමා-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1468"
}