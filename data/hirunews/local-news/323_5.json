{
       "Source": "hirunews",
       "Timestamp": "Tuesday, 23 May 2023 - 13:44",
       "Headline": "පේරාදෙණියේ විරෝධතා පා ගමනකට කඳුළු ගෑස්",
       "News Content": "පේරාදෙණිය විශ්වවිද්‍යාලයේ මහා ශිෂ්‍ය සංගමය සංවිධානය කළ විරෝධතා පාගමනක් විසුරුවා හැරීමට පොලිසිය අද කදුළු ගෑස් ප්‍රහාරයක් එල්ල කළා.\nශිෂ්‍ය මර්ධනය ඇතුළු කරුණු කිහිපයක් මුල් කරගනිමින් “මර්ධනයට එරෙහිව - පේරාදෙණියම නුවරට” යන මැයෙන් මෙම විරෝධතා පාගමන අද පෙරවරුවේ ආරම්භ කර තිබුණේ පේරාදෙණිය විශ්විද්‍යාලයේ මහා ශිෂ්‍ය සංගමයේ මූලස්ථානය ඉදිරිපිටින්.\nකෙසේ වෙතත් විශ්වවිද්‍යාලයේ දන්ත වෛද්‍ය පීඨය ඉදිරිපිටදී පොලිසිය මඟ හරස් කරමින් මාර්ග බාධක යොදා තිබුණා. අප වාර්තාකරු කියා සිටියේ මාර්ගය අවහිරවීමෙන් ජනතාවට මතුවන අපහසුතා නිසා එය නතර කරන ලෙස පොලිසිය නිවේදනය කළ බවයි.\nකෙසේ වෙතත් එය නොතකා ඉදිරියට යාමට සිසුන් පිරිස උත්සහ කිරීමත් සමඟයි පොලිසිය කදුළු ගෑස් ප්‍රහාරයක් එල්ල කළේ.",
       "URL": "https://www.hirunews.lk/336001/පේරාදෙණියේ-විරෝධතා-පා-ගමනකට-කඳුළු-ගෑස්",
       "Category": "Local News",
       "Parent URL": "https://www.hirunews.lk/local-news.php?pageID=323"
}