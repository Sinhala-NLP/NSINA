{
       "Source": "hirunews",
       "Timestamp": "Monday, 19 June 2017 - 13:31",
       "Headline": "කැළණි ගඟේ පාවුණු මළ සිරුරු ගැන තොරතුරු හෙළිවෙයි",
       "News Content": "කැළණි ගඟේ පාවෙමින් තිබියදි සොයාගත් මියගිය පුද්ගලයන් සියදිවි නසා ගෙන ඇති බව පොලිස් පරික්ෂණවලදී අනාවරණය වී තිබෙනවා.\nඔවුන්ගේ පශ්චාත් පරික්ෂණ මේ වන විට කොළඹ ජාතික රෝහලේ දි සිදුකෙරෙමින් පවතින බවයි පොලිසිය සදහන් කළේ්.\nඊයේ දහවල් 12.56 ට පමණ පෑලියගොඩ - මීගමුව මාර්ගයේ රණවිරු මාවත ආසන්නයේ කැළණි ගෙඟ් පාවෙමින් තිබියදී වයස අවුරුදු 24 ක තරුණයෙකුගේ සිරුර සොයාගත්තේ පොලිස් හදිසි අංශයට ලද තොරතුරකට අනුවයි.\nඑම තරුණයාගේ ඥාතින් හිරු ප්‍රවෘත්ති අංශයට සදහන් කළේ මානසික ආතතියක් හේතුවෙන් ඔහු සියදිවි නසාගන්නට ඇති බවයි.\nඔහුගේ දෙමව්පියන් ද ජීවතුන් අතර නොමැති බව වාර්තා වනවා.\nකුඩා කල සිට ඔහු හැදීවැඩි ඇත්තේ සිය නැන්දනිය භාරයේයි.\nඊයේ උදෑසන පොලිස් හදිසි ඇමතුම් අංශයට ලද තොරතුරකට අනුව පැලියගොඩ - බියගම  මාර්ගයේ ගිනි පෙට්ටි මෝල  ආසන්නයේ කැළණි ගෙඟ් පාවෙමින් තිබියදී වයස අවුරුදු 32ක පුද්ගලයෙකුගේ මළ සිරුරක් ද සොයාගනු ලැබුවා.\nඔහු කඩුවෙල හේවාගම ප්‍රදේශයේ පදිංචි පුද්ගලයෙකු වන අතර වෘත්තියෙන් වෙළෙන්දෙකු බවයි පොලීසිය සඳහන් කළේ.\nසිය මව, බිරිඳ සහ හත් හැවිරිදි පුත්‍රයා සමඟ නිවසේ ඔහු ජීවත්ව තිබෙනවා.\nකලක සිට තම වෙළඳ කටයුතු සම්බන්ධයෙන් කිසියම් මානසික ආතතියකින් සිය සැමියා පෙලුනු බවයි මියගිය පුද්ගලයාගේ බිරිඳ හිරු ප්‍රවෘත්ති අංශය වෙත සඳහන් කළේ.",
       "URL": "https://www.hirunews.lk/163903/කැළණි-ගඟේ-පාවුණු-මළ-සිරුරු-ගැන-තොරතුරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4462"
}