{
       "Source": "hirunews",
       "Timestamp": "Friday, 08 December 2017 - 19:36",
       "Headline": "පැටවුන් බේරා ගැනීම",
       "News Content": "විපතට පත් දරු පැටවුන්ට පිහිටවීමට අප සමාජයේ වැඩිහිටියන් ඉදිරිපත්වන්නේ නොපැකිලිවයි.\nඑය මිනිසුන්ටත්, තිරිසනුන්ටත් වෙනසක් නොමැති බව ප්‍රකට කළ අවස්ථා දෙකක් පිළිබඳවයි මේ පුවත.\nමෙම සිදුවීම් දෙක අද වාර්තා වුණේ වැල්ලවාය සහ මත්තල ප්‍රදේශවලින්.\nවැල්ලවාය පොළ භූමියේදී නිසි ආවරණයකින් තොරව ඉදිකළ කානුවක පාදයක් සිරවූ දරුවෙකු බේරාගැනීමට මෙම පිරිස දැඩි උත්සාහයක නිරත වුණා.\nඅවසානයේ මුදාගැණුනු දරුවා රෝහල් ගත කිරීමට පියවර ගෙන තිබෙනවා.\nමේ අතර, මත්තල ගුවන් තොටුපොළ ඉදිරිපිට කාණුවක වැටී සිටි මෙම ඇතින්න සහ පැටවා බේරා ගැනීමට වනජීවී නිලධාරීන්ට තරමක අසීරු කාර්යයක් වුණා.\nපැය 2 ක් පුරා සිදුකළ මෙහෙයුමකින් පසු බේරාගත් අලි පැටවා වන ජීවි නිලධාරීන් රැගෙන ගියේ සිය දරුවා එනතුරු බලා සිටි ඇතින්න වෙතයි.\nදරුවා බේරාගැනීමෙන් පසු මිනිස් මව බලධාරීන්ට දෝෂාරෝපණය කළද ඇතින්න නිහඩවම වනය තුළට වැදුණා.",
       "URL": "https://www.hirunews.lk/177940/පැටවුන්-බේරා-ගැනීම",
       "Category": "Local News",
       "Parent URL": "https://www.hirunews.lk/local-news.php?pageID=4181"
}