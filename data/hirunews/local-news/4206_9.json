{
       "Source": "hirunews",
       "Timestamp": "Wednesday, 22 November 2017 - 14:14",
       "Headline": "අන්තර්ජාතික අභ්‍යවකාශ මධ්‍යස්ථානය අද ශ්‍රී ලංකාවට ඉහළින් (ඡායාරූප)",
       "News Content": "අන්තර්ජාතික අභ්‍යවකාශ මධ්‍යස්ථානය ශ්‍රී ලංකාවාසීන්ට අද දිනයේදී පියවි ඇසින් දැක ගැනීමේ හැකියාව පවතින බව නාසා ආයතනය පවසනවා.\nපස්වරු 6.25 ට නිරිත දිග දිශාවෙන් ගමන් ගන්නා එය විනාඩි 5 ක කාලයක් මෙලෙස දිස්වන බවයි එම ආයතනය සදහන් කළේ.\nදැනට අභ්‍යාවකාශයේ පවතින මිනිසා විසින් නිශ්පාදිත දැවැන්තම වස්තුව ලෙසටයි ජාත්‍යන්තර අභ්‍යාවකාශ මධ්‍යස්ථානය සැලකෙන්නේ.\nමීටර් 109 ක දිගකින් සහ මීටර් 73 ක පළලකින් යුත් මෙම යානයහි මේවන විට ගගනගාමීන් 6 දෙනෙකු සිටින අතර වෛද්‍යවරයෙක් ද එම පිරිසට අයත්.",
       "URL": "https://www.hirunews.lk/176656/අන්තර්ජාතික-අභ්‍යවකාශ-මධ්‍යස්ථානය-අද-ශ්‍රී-ලංකාවට-ඉහළින්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4206"
}