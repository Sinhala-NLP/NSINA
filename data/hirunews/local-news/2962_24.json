{
       "Source": "hirunews",
       "Timestamp": "Thursday, 09 January 2020 - 7:47",
       "Headline": "පොලීසිය චෝදනා ප්‍රතික්ෂේප කරයි",
       "News Content": "පාර්ලිමේන්තු මන්ත්‍රී රන්ජන් රාමනායකගේ ආන්දෝලනාත්මක දුරකථන සංවාද හඬපට අගවිනිසුරුවරයාට ඉදිරිපත් කර අධිකරණය අපහාසයට ලක්කළ සියල්ලන්ට එරෙහිව නිතීමය පියවර ගන්නා ලෙස අමාත්‍ය විමල් වීරවංශ පොලිස්පතිවරයාගෙන් ඉල්ලීමක් කළා.\nඑ, ජනාධිපතිවරයාගේ ප්‍රතිපත්ති ප්‍රකාශනය සම්බන්ධයෙන් වු කල් තැබිමේ විවාදයට ඊයේ පාර්ලිමේන්තුවේදි එක්වෙමින්.\nමේ අතර නිවේදනයක් නිකුත් කරමින් පොලිස් මාධ්‍ය කොට්ඨාශය සඳහන් කළේ සමාජ මාධ්‍ය ජාල ඔස්සේ සංසරණය වන රන්ජන් රාමනායකගේ අදාළ හඩ පට, ශ්‍රී ලංකා පොලීසිය මාධ්‍යයට මුදාහැර ඇති බවට එල්ලවන චෝදනා ප්‍රතික්ෂේප කරන බවයි.\nඑමෙන්ම දුරකථන සංවාදවල ඇතුළත් හ`ඩපට සම්බන්ධ වගකීම මුළුමනින්ම පැවරෙන්නේ දීර්ඝ කාලයක සිට ඒවා සන්තකයේ තබාගෙන සිටි පුද්ගලයන්ට බවද එහි දැක්වෙනවා",
       "URL": "https://www.hirunews.lk/231877/පොලීසිය-චෝදනා-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2962"
}