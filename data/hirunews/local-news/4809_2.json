{
       "Source": "hirunews",
       "Timestamp": "Friday, 04 November 2016 - 15:04",
       "Headline": "බ්‍රිතාන්‍ය ඇමතිවරියක් 6 වනදා ශ්‍රී ලංකාවට",
       "News Content": "ජගත් සංවිධානය සහ පොදු රාජ්‍ය මණ්ඩලය සදහා වන බ්‍රිතාන්‍ය අමාත්‍යවරිය වන ඇනෙලේ සාමිවරිය ලබන 6 වනදා සිට 9 වනදා දක්වා ශ්‍රී ලංකාවේ සංචාරයක නිරත වන බව කොළඹ බ්‍රිතාන්‍ය මහකොමසාරිස් කාර්යාලය නිවේදනය කළා.\nශ්‍රී ලංකා සංචාරයේදී ඇය මෙරට ප්‍රජාතන්ත්‍රවාදය සහ මානව හිමිකම් සුරක්ෂිත කිරීම අවධාරණය කරන අතර, සංහිදියාව සහ දූෂණය පිටුදැකීමේ පියවර පිළිබදව ද අවධානය යොමුකරනු ඇති.\nඇනෙලේ සාමිවරිය අග්‍රාමාත්‍ය රනිල් වික්‍රමසිංහ, විදේශ කටයුතු අමාත්‍ය මංගල සමරවීර සහ විපක්ෂ නායක ආර්.සම්බන්ධන් ද මුණ ගැසීමට නියමිතයි.\nඋතුරේ සංචාරයක නිරත වන ඇය ආණ්ඩුකාර රෙජිනෝල්ඞ් කුරේ සහ ප්‍රධාන අමාත්‍ය සී.වී. විග්නේෂ්වරන් හමුවන අතර, බ්‍රිතාන්‍ය හැලෝ භාරය මගින් ක්‍රියාත්මක කරන බිම්බෝම්බ ඉවත් කිරීමේ කටයුතු ද නිරීක්ෂණය කරනු ඇති.",
       "URL": "https://www.hirunews.lk/146822/බ්‍රිතාන්‍ය-ඇමතිවරියක්-6-වනදා-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4809"
}