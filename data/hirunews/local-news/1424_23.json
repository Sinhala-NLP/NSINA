{
       "Source": "hirunews",
       "Timestamp": "Friday, 14 January 2022 - 15:08",
       "Headline": "අනුරාධපුර පූජා නගරයට වන අලි තර්ජනයක්(වීඩියෝ)",
       "News Content": "අලි - මිනිස් ගැටුම වරින්වර සමාජයේ කතාබහට ලක්වන මාතෘකාවක්.\nනමුත් මෙම සදාතනික ගැටුමට තවමත් නිසි පිළියම සෙවීමට කිසිවෙකු සමත් වී නැහැ.\nඅනුරාධපුර පූජා නගරයටද යළිත් වන අලිනගෙන් තර්ජන එල්ල වී තිබෙනවා.\nඅනුරාධපුර පූජා නගරයට පසුගියදා වන අලි රංචුවක් කඩා වැදීම හේතුවෙන් ජනතාව නොසන්සුන් තත්ත්වයට පත්ව තිබෙනවා.\nඅනුරාධපුර තිසාවැව සුසානභූමිය ප්‍රදේශයේ මෙම වන අලි රංචුව සැරිසරමින් සිට ඇති අතර, පසුව එම රංචුව නිරාවිය රක්ෂිතයට පළවා හැරීමට පියවර ගෙන තිබුණා.\nප්‍රදේශවාසීන් පවසන්නේ, මෙම ප්‍රදේශයේ අලි වැටක් නොතිබීම හේතුවෙන් තිසා වැව සහ නිරාවිය ගම්මානවලට නිරන්තරයෙන් වනඅලි තර්ජන එල්ල වන බවයි.",
       "URL": "https://www.hirunews.lk/294009/අනුරාධපුර-පූජා-නගරයට-වන-අලි-තර්ජනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1424"
}