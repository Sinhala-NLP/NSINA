{
       "Source": "hirunews",
       "Timestamp": "Saturday, 29 May 2021 - 21:23",
       "Headline": "කොවිඩ් මල සිරුරු මත ගොඩ නැගුණු ව්‍යාපාරයට පිලියමක් (වීඩියෝ)",
       "News Content": "මෙරට කොවිඩ් මරණ දිනෙන් ඉහළ යාම දැඩි සමාජ අර්බුදයක් බවට පත්ව තිබෙනවා.\nඅවසන් කටයුතු සිදු කිරීමට අධික වියදමක් දරමින් මිනී පෙට්ටියක් මිලට ගැනීමට සිදුවීමෙන් මියගිය අයගේ පවුල්වල ඥාතීන් පත්ව ඇත්තේ විශාල\nආර්ථික අපහසුතාවකටයි.\nඑලෙස අපහසුතාවට පත් වූ බෙහෝ දෙනාට සහනයක් ලබාදීමට දෙහිවල - ගල්කිස්ස මහ නගර සභාව මේ වනවිට සහනදායී වැඩපිළිවෙලක් ඉදිරිපත් කර\nතිබෙනවා.\nසාමාන්‍යයෙන් ආදාහන කටයුත්තක් සඳහා අවශ්‍ය ලී වලින් සැකසූ පෙට්ටියක මූල්‍යමය වටිනාකම රුපියල් 30,000 ක් 40,000 ක් පමණ වනවා.\nනමුත් ලීවලින් සැකසූ පෙට්ටි නිෂ්පාදනය සඳහා අධික පිරිවැයක් දැරීමට සිදුවීමත් වන විනාශයත් හේතුවෙන් එම කටයුත්තට විකල්ප සෙවීමට බොහෝ\nපිරිසක් උනන්දු වුණා.\nඑවන් පසුබිමක වන විනාශයට මෙන්ම අඩු වියදම් දරමින් මෘත ශරීර බහාලීමේ කාර්ය ඉටු කර ගැනීමට හැකියාව ඇති කාඩ්බෝඩ්වලින් නිෂ්පාදිත පෙට්ටියක්\nනිර්මාණය කිරීමට දෙහිවල ගල්කිස්ස මහ නගර සභාව මේ වනවිට පිරිසක් සමත්ව තිබෙනවා.\n2019 වර්ෂයේදී දෙහිවල - ගල්කිස්ස මහ නගරසභාවට යෝජනා කෙරෙන මෙම ව්‍යාපෘතිය ප්‍රතිචක්‍රීකරණය කරන ලද කඩදාසි වලින් සැකසූ ඝණ කාඩ්බෝඩ්\nයොදාගනිමින් ඉතා ශක්තිමක් ලෙස නිර්මාණය කර තිබෙනවා.\nරුපියල් 10,000ක් වැනි අඩු මුදලකට මිලදී ගත හැකි මෙම නවමු කාඩ්බෝඩ් පෙටිටිය මෘත දේහ තැන්පත් කිරීමට යොදා ගැනීමේ හැකියාව පැවතීම ඉතා\nසාර්ථක කාලීන පිළියමක්.\nමෙම නව ආදාහන පෙට්ටිය සෞඛ්‍ය අමාත්‍යාංශය සහ රෝහල් වෛද්‍ය අධිකාරිවරයාගේද උපදෙස් පරිදි හදුන්වාදීම පසුගියදා සිදුකෙරුණේ අත්තිඩිය\nසුසාන භූමියේදී.\nඑම පෙට්ටිය තුළ සෞඛ්‍යාරක්ෂිත ක්‍රමයට බහලූ ප්‍රථම කොවිඩ් මෘත දේහය කොහුවල සුසානභූමියේ ආදාහනාගාරයේදී සිදුකළා.",
       "URL": "https://www.hirunews.lk/272820/කොවිඩ්-මල-සිරුරු-මත-ගොඩ-නැගුණු-ව්‍යාපාරයට-පිලියමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1919"
}