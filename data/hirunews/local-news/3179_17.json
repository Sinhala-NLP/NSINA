{
       "Source": "hirunews",
       "Timestamp": "Monday, 26 August 2019 - 7:18",
       "Headline": "නිදහස් පක්ෂ මධ්‍යම කාරක සභාව අද රැස්වේ",
       "News Content": "ශ්‍රී ලංකා පොදුජන පෙරමුණ සමඟ හෙට පැවැත්වීමට නියමිත සාකච්ඡාවට පෙර සිය මධ්‍යම කාරක සභාව කැඳවීමට ශ්‍රී ලංකා නිදහස් පක්ෂය තීරණය කර තිබෙනවා.\nඒ අනුව අද පස්වරුවේ ජනාධිපතිවරයාගේ ප්‍රධානත්වයෙන්, ජනපති නිල නිවසේදී නිදහස් පක්ෂ මධ්‍යම කාරක සභාව රැස්වන බවයි එහි මහලේකම්, පාර්ලිමේන්තු මන්ත්‍රී දයාසිරි ජයසේකර හිරු ප්‍රවෘත්ති අංශයට කියා සිටියේ.\nමේ අතර සන්ධානයක් ගොඩනැගීම සඳහා ශ්‍රී ලංකා පොදුජන පෙරමුණ සහ ශ්‍රී ලංකා නිදහස් පක්ෂය අතර සාකච්ඡා හෙට යළි ආරම්භ කිරීමට නියමිතයි.",
       "URL": "https://www.hirunews.lk/222964/නිදහස්-පක්ෂ-මධ්‍යම-කාරක-සභාව-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=3179"
}