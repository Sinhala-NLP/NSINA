{
       "Source": "hirunews",
       "Timestamp": "Friday, 05 August 2022 - 13:34",
       "Headline": "ස්කෝට්ලන්ත තරුණියට සාධාරණය ඉටු කරන්නැයි එරට පාර්ලිමේන්තුවෙන් ඉල්ලීමක්",
       "News Content": "රාජ්‍ය ත්‍රස්ථවාදය සහ පළිගැනීම් නවතා ශ්‍රී ලංකාව කෙරෙහි ජාත්‍යන්තරයේ සුබවාදී මතයක් ස්ථාපිත කර ආර්ථිකය ස්ථාවර කිරීම කෙරෙහි අවධානය යොමු කරන මෙන් මෙරට රජයට නැවත නැවතත් බල කරවන ලෙස ස්කොට්ලන්ත පාර්ලිමේන්තු සාමාජික ෆොයොසෝල් චව්ද්‍රි විසින් බ්‍රිතාන්‍යයේ මෙරට මහ කොමසාරිස්වරිය වන සාරා හුල්ටන්ට දන්වා තිබෙනවා.\nලිපියක් මගින් මගින් ඒ බව දන්වා සිටින ස්කොට්ලන්ත පාර්ලිමේන්තු සාමාජිකයා, මෙරට බ්‍රිතාන්‍ය මහ කොමසාරිස්වරියට දන්වා ඇත්තේ, ශ්‍රී ලංකාවේ මහජනතාව වෙනුවෙන් අරගලය පිළිබදව සිය සමාජ මාධ්‍යය ගිණුම් ඔස්සේ අදහස් දක්වා තිබූ, Keileigh Fraser (ස්කොට්ලන්ත ජාතික)ට ශ්‍රී ලංකාවේ දී තුළ මුහුණපෑමට සිදු වූ දෑ සම්බන්ධයෙන් දැනට ම ජාත්‍යන්තර අවධානය යොමුව ඇති බවයි.\nඑම තත්ත්වය සලකා බලමින් මෙරට රජයට, රාජ්‍ය ත්‍රස්ථවාදය සහ පළිගැනීම් නවතා ශ්‍රී ලංකාව කෙරෙහි ජාත්‍යන්තරයේ සුබවාදී මතයක් ස්ථාපිත කර ආර්ථිකය ස්ථාවර කිරීම කෙරෙහි අවධානය යොමු කරවීම සඳහා වහා පියවර ගන්නැයි ස්කොට්ලන්ත පාර්ලිමේන්තු සාමාජිකයා බ්‍රිතාන්‍ය මහ කොමසාරිස්වරියගෙන් ඉල්ලා සිටිනවා.\nඑසේ ම මෙම සිද්ධියට මුහුණ පෑ ස්කොට්ලන්ත ජාතික තරුණිය වෙනුවෙන් පෙනී සිටින ලෙස ද බ්‍රිතාන්‍ය මහ කොමසාරිස්වරියගෙන්, ස්කොට්ලන්ත පාර්ලිමේන්තු සාමාජිකයා ඉල්ලා සිටිනවා.\n(ඒ බව දැනුම් දුන් ලිපිය පහතින්)",
       "URL": "https://www.hirunews.lk/311965/ස්කෝට්ලන්ත-තරුණියට-සාධාරණය-ඉටු-කරන්නැයි-එරට-පාර්ලිමේන්තුවෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=963"
}