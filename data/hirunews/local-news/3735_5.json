{
       "Source": "hirunews",
       "Timestamp": "Sunday, 23 September 2018 - 10:54",
       "Headline": "නුවරළියේ සංචාරක නිකේතනයක තුන්වන මහලින් ඇද වැටී චීන ජාතික කාන්තාවක් මියයයි",
       "News Content": "නුවරඑළිය ප්‍රදේශයේ සංචාරක නිකේතනයක තුන්වන මහලින් බිමට ඇද වැටී චීන ජාතික කාන්තාවක් මියගොස් තිබෙනවා.\nඅද උදෑසන 9 ට පමණ තුන්වන මහලේ ආලින්දයේ සිට අවට සිරි නරඹමින් සිටියදී ඇය ඇද වැටී ඇති බවයි අප වාර්තාකරු සඳහන් කළේ.\nබරපතල තුවාල ලැබු ඇය රෝහල් ගත කිරීමෙන් පසුව මියගොස් තිබෙනවා.\nමෙලෙස අනතුරට ලක්වී ඇත්තේ තවත් චීන ජාතික සංචාරකයන් පිරිසක් සමග ඊයේ නුවරඑළියට පැමිණ සිටි 34 හැවිරිදි කාන්තාවක්.\nඅනතුරින් ඇයගේ හිසට බරපතල හානි සිදුව ඇතැයි සඳහන්.\nමෘත ශරීරය නුවරඑළිය රෝහලේ තැන්පත් කර ඇති අතර සිද්ධිය පිළිබඳ නුවරඑළිය පොලිසිය විමර්ශණ මෙහෙයවනවා.",
       "URL": "https://www.hirunews.lk/200525/නුවරළියේ-සංචාරක-නිකේතනයක-තුන්වන-මහලින්-ඇද-වැටී-චීන-ජාතික-කාන්තාවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3735"
}