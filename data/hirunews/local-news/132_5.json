{
       "Source": "hirunews",
       "Timestamp": "Tuesday, 01 August 2023 - 21:40",
       "Headline": "සනීපාරක්ෂක සේවිකාවන් 11 දෙනෙක්ට රුපියල් මිලියන 100 ක ලොතරැයි දිනුමක්",
       "News Content": "දකුණු ඉන්දියාවේ කේරල ප්‍රාන්තයේ කාන්තා සනීපාරක්ෂක සේවිකාවන් 11 දෙනෙක් රුපියල් මිලියන 100 ක ලොතරැයියක් ජයග්‍රාහණය කර තිබෙනවා.\nඔවුන් ජූනි මාසයේ මෙසේ ලොතරැයි ටිකට් පතක් මිලදී ගැනීමට මුදල් එකතු කර ඇති බවයි වාර්තා වන්නේ.\nවිදෙස් මාධ්‍ය වාර්තා කරන්නේ මෙම කාන්තාවන් කේරළයේ මලප්පුරම් දිස්ත්‍රික්කයේ පරප්පනංගඩි නගරයේ නිවෙස්වලින් දිරාපත් නොවන අපද්‍රව්‍ය එකතු කරන කණ්ඩායමක් බවයි.\nඔවුන්ට සාමාන්‍යයෙන් දිනකට රුපියල් 250ක් පමණ මුදලක් ලැබෙන අතර ජීවිතය ගැට ගසා ගැනීමට තරම්වත් එය ප්‍රමාණවත් නොවන නිසා ඔවුන් මෙසේ ලොතරැයි පත් මිලදී ගැනීමට මුදල් එකතු කර තිබෙනවා.\nකෙසේ වෙතත් මේ පිරිසට මීට පෙරද මේ ආකාරයෙන්ම ලොතරුයි පතක ජයග්‍රාහණය ලැබී ඇති අතර ඔවුන් කියා සිටියේ “වරක් අපි රුපියල් 1000ක ත්‍යාගයක් දිනාගෙන එය බෙදා ගත්තා'' ලෙසයි.",
       "URL": "https://www.hirunews.lk/343323/සනීපාරක්ෂක-සේවිකාවන්-11-දෙනෙක්ට-රුපියල්-මිලියන-100-ක-ලොතරැයි-දිනුමක්",
       "Category": "Local News",
       "Parent URL": "https://www.hirunews.lk/local-news.php?pageID=132"
}