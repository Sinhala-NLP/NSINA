{
       "Source": "hirunews",
       "Timestamp": "Saturday, 15 April 2017 - 15:52",
       "Headline": "කොළඹ කුණු තාවකාලිකව වෙනත් ප්‍රදේශ දෙකකට",
       "News Content": "කොළඹ නගරය තුළ එක්රැස්වන කැලිකසල තාවකාලිකව වෙනත් ස්ථාන දෙකකට බැහැර කිරීමට රජය තීරණය කර තිබෙනවා.\nවිදේශ කටයුතු නියෝජ්‍ය අමාත්‍ය හර්ෂ ද සිල්වා හිරු ප්‍රවෘත්ති අංශයට සදහන් කළේ ජනාධිපතිවරයාගේ උපදෙස් පරිදි අද පැවති සාකච්ඡාවකදී මෙම තීරණය ගත් බවයි.\nකැලිකසල බැහැර කරන ක්‍රමවේදය පිළිබද දීර්ඝ කාලීන විසදුමක් ක්‍රියාත්මක කිරීමේ අවශ්‍යතාව පිළිබදව ද මෙහිදී අවධාරණය කර තිබෙනවා.\nඅමාත්‍යවරුන් සහ මන්ත්‍රීවරුන් කිහිපදෙනෙකුගේ සහභාගිත්වයෙන් ඊට අදාළ කමිටුවක් පත් කර ඇති අතර එය හෙට දිනයේදී රැස් වන බව නියෝජ්‍ය අමාත්‍ය හර්ෂ ද සිල්වා ප්‍රකාශ කළා.",
       "URL": "https://www.hirunews.lk/159244/කොළඹ-කුණු-තාවකාලිකව-වෙනත්-ප්‍රදේශ-දෙකකට",
       "Category": "Local News",
       "Parent URL": "https://www.hirunews.lk/local-news.php?pageID=4562"
}