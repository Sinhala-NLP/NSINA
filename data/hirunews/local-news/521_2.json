{
       "Source": "hirunews",
       "Timestamp": "Wednesday, 22 February 2023 - 8:25",
       "Headline": "තවත් බස් රථ 40ක් මෙරට මඟී ප්‍රවාහනයට",
       "News Content": "ඉන්දියානු ණය යෝජනා ක්‍රමය යටතේ මෙරටට ලබා දෙන ලද තවත් බස් රථ 40ක් මගී ප්‍රවාහනයට එක්කර ඇතිබව ප්‍රවාහන හා මහාමාර්ග අමාතාංශය පවසනවා.\nමෙම බස් රථ ලංකා ගමනාගමන මණ්ඩලය භාර දීම ඊයේ (21) හෝමාගම - පනාගොඩ පිහිටි ලංකා අශෝක් ලේලන්ඩ් ආයතනයේ දී සිදු කෙරුණු බවයි එම අමාත්‍යාංශය සඳහන් කළේ.\nමේ වන විට ඉන්දියානු ණය ක්‍රමය යටතේ බස් රථ 165ක් මෙරටට ලබාදී තිබෙනවා.\n75 වන නිදහස් දිනයට සමඟාමීව මෙරට ග්‍රාමීය ප්‍රදේශ වල පොදු ප්‍රවාහනය වඩාත් ශක්තිමත් කිරීම සඳහා මෙම වසර තුළ බස් රථ 500ක් ධාවනයට එක් කිරීමට අපේක්ෂා කරන බවයි ප්‍රවාහන හා මහාමාර්ග අමාතාංශය සඳහන් කළේ.",
       "URL": "https://www.hirunews.lk/327996/තවත්-බස්-රථ-40ක්-මෙරට-මඟී-ප්‍රවාහනයට",
       "Category": "Local News",
       "Parent URL": "https://www.hirunews.lk/local-news.php?pageID=521"
}