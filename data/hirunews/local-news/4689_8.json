{
       "Source": "hirunews",
       "Timestamp": "Saturday, 28 January 2017 - 7:29",
       "Headline": "එජාප රැළියක් අද අනුරාධපුරේදී",
       "News Content": "එක්සත් ජාතික පක්ෂයේ ජන රැලියක් අනුරාධපුරය - සාලියපුර ප්‍රදේශයේදී අද පැවැත්වෙනවා.\nග්‍රාමීය ආර්ථික කටයුතු අමාත්‍ය පී. හැරිසන් ප්‍රකාශ කළේ අග්‍රාමාත්‍ය රනිල් වික්‍රමසිංහ, එක්සත් ජාතික පක්ෂ මහලේකම් කබීර් හෂිම් ඇතුලූ මැති ඇමතිවරුන් රැසක් රැලිය සඳහා සහභාගි වීමට නියමිත බවයි.\nමේ අතර, අමාත්‍යවරයාගේ මාධ්‍ය ලේකම්වරයාගේ අත්සනින් යුතු නිවේදනයකින් දැක්වුණේ මෙම ජන රැළිය ඊයේ ඒකාබද්ධ විපක්ෂය පැවැත්වූ ජන රැළියට පිළිතුරු වශයෙන් පවත්වන ජන රැළියක් බවයි.\nකෙසේ වෙතත් මෙම ජන රැළිය අනුරාධපුර දිස්ත්‍රික්කයට සීමා වූ ජන රැළියක් බවයි අමාත්‍ය පී. හැරිසන් සදහන් කළේ.",
       "URL": "https://www.hirunews.lk/153085/එජාප-රැළියක්-අද-අනුරාධපුරේදී",
       "Category": "Local News",
       "Parent URL": "https://www.hirunews.lk/local-news.php?pageID=4689"
}