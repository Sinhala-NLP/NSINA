{
       "Source": "hirunews",
       "Timestamp": "Monday, 18 April 2022 - 13:32",
       "Headline": "විගණනය කළ යුතු මන්ත්‍රීවරුන්ගේ ලැයිස්තුවක් විගණකාධිපතිට",
       "News Content": "බත්තරමුල්ල දියත උයන ඉදිරිපිට පිහිටි පාර්ලිමේන්තු වටරවුමේදී අද (18) උදෑසන විරෝධතාවක් පැවැත්වුණු අතර, ඔවුන් ඉල්ලා සිටියේ දූෂිත මන්ත්‍රීවරුන් සම්බන්ධයෙන් විගණනයක් සිදුකර රටට අහිමි වූ මුදල් ඔවුන්ගෙන් අයකරගන්නා ලෙසයි.\nඅනතුරුව ඔවුන් පක්ෂ විපක්ෂ මන්ත්‍රීවරුන් විසිදෙනෙකුගේ ලැයිස්තුවක් විගණකාධිපති දෙපාර්තමේන්තුවට භාරදී තිබෙනවා.\nමේ අතර ඊයේ (17) ත්‍රිකුණාමලය - කන්තලේ මංසන්ධියේ විරෝධතාවක නිරතවූ පිරිසක් ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී කපිල නුවන් අතුකෝරලගේ නිවස ඉදිරිපිටට පැමිණ විරෝධතාවක නිරත වී තිබෙනවා.\nඑමෙන්ම ජාතික ජනබලවේගයේ විරෝධතා පා ගමන අද දෙවන දිනට ආරම්භ කෙරුණේ වාද්දූව නගරයෙන්.\nඑම පා ගමන ඊයේ උදෑසන බේරුවල නගරයෙන් ආරම්භ කෙරුණු අතර, වාද්දූව නගරය වෙත පැමිණීමෙන් අනතුරුව එය අවසන් කෙරුණා.\nමෙම පා ගමන අද පස්වරුවේ මොරටුවට නගරයට ළඟාවීමෙන් අනතුරුව අවසන්වීමට නියමිතයි.",
       "URL": "https://www.hirunews.lk/302209/විගණනය-කළ-යුතු-මන්ත්‍රීවරුන්ගේ-ලැයිස්තුවක්-විගණකාධිපතිට",
       "Category": "Local News",
       "Parent URL": "https://www.hirunews.lk/local-news.php?pageID=1224"
}