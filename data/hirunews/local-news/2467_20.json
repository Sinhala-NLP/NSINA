{
       "Source": "hirunews",
       "Timestamp": "Wednesday, 09 September 2020 - 7:07",
       "Headline": "දෙබර ප්‍රහාරයට ලක්ව කුඩා දැරියක් ජීවිතයෙන් සමුගනී",
       "News Content": "වවුනියාව, ඕමන්ත, නොච්චිමොටෙයි ප්‍රදේශයේ දී දෙබර ප්‍රහාරයකට ලක්ව රෝහල්ගත කළ කුඩා දැරියක් ඊයේ (08) රාත්‍රියේ ජීවිතක්ෂයට පත්ව තිබෙනවා.\nමෙලෙස ජීවිතක්ෂයට පත්ව ඇත්තේ තුන් හැවිරිදි දැරියක් බවයි අප වාර්තාකරු සඳහන් කළේ.\nඅදාළ දැරිය සිය මිත්තණිය සහ සහෝදරිය ද සමඟ වගා ඉඩමක් වෙත ගිය අවස්ථාවේ මෙම දෙබර ප්‍රහාරයට ලක්ව ඇති බවයි වාර්තා වන්නේ.\nමියගිය දැරියගේ මිත්තණිය, මව සහ මාස තුනක් පමණ වන සහෝදරිය ද දෙබර ප්‍රහාරයට ලක්ව මේ වනවිට වවුනියාව රෝහලේ ප්‍රතිකාර ලබනවා.",
       "URL": "https://www.hirunews.lk/249761/දෙබර-ප්‍රහාරයට-ලක්ව-කුඩා-දැරියක්-ජීවිතයෙන්-සමුගනී",
       "Category": "Local News",
       "Parent URL": "https://www.hirunews.lk/local-news.php?pageID=2467"
}