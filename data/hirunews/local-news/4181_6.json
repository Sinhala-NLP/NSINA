{
       "Source": "hirunews",
       "Timestamp": "Friday, 08 December 2017 - 18:47",
       "Headline": "මහින්ද රකින බව අගමැති කියයි",
       "News Content": "රජය බලාපොරොත්තු වූ පරිදි ආර්ථික, නිෂ්පාදන වේගය ඉහළ නංවා ගැනීමට පැවති අයහපත් කාලගුණ තත්ත්වයන් හමුවේ නොහැකි වූ බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඒ, අද පාර්ලිමේන්තුවේදී විශේෂ ප්‍රකාශයක් සිදුකරමින්. ඒ අනුව සහල් සහ පොල් ආනයනය කිරීමට සිදුවන බවයි අග්‍රාමාත්‍යවරයා කියා සිටියේ.\nමේ අතර, බුද්ධශාසන, තැපැල් - තැපැල් සේවා - මුස්ලිම් ආගමික කටයුතු, සංචාරක සංවර්ධන හා ක්‍රිස්තියානි ආගමික කටයුතු, විශේෂ කාර්ය භාර, විදුලි සංදේශ හා ඩිජිටල් යටිතල පහසුකම් මෙන්ම විද්‍යා තාක්ෂණ හා පර්යේෂණ යන අමාත්‍යාංශවල වැය ශීර්ෂ අද විවාදයට ගැනුණා.\nඊට පෙර ස්ථාවර නියෝග යටතේ ප්‍රකාශයක් කරමින් ඒකාබද්ධ විපක්ෂයේ නායක දිනේෂ් ගුණවර්ධන හිටපු ජනාධිපතිවරයාගේ ආරක්ෂාව වැඩි කරන ලෙස ඉල්ලීමක් කළා.\nඑහිදී අග්‍රාමාත්‍යවරයා කියා සිටියේ අවශ්‍ය ආරක්ෂාව සපයා ඇති බවයි.",
       "URL": "https://www.hirunews.lk/177930/මහින්ද-රකින-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4181"
}