{
       "Source": "hirunews",
       "Timestamp": "Wednesday, 07 June 2017 - 13:40",
       "Headline": "කැකිරාවේ පුද්ගලයෙක් ගෙලවැලලාගනී",
       "News Content": "කැකිරාව ඉහළගම ප්‍රදේශයේ ගෙවත්තක ගසක එල්ලෙමින් තිබූ පිරිමි මළ සිරුරක් ඊයේ (06) සවස කැකිරාව පොලිසියේ නිලධාරීන් විසින් සොයා ගෙන තිබෙනවා.\nඒ, ප්‍රදේශවාසීන් කළ දැනුම්දීමක් අනුවයි.\nමිය ගොස් ඇත්තේ ඉහළගම කාංඡනංකුලම හන්දිය ප්‍රදේශයේ පදිංචිව සිටි මානවඩුගේ නුවන් මහේෂ් ගුණවර්ධන නමැත්තෙකු බවට පොලිසිය හදුනා ගෙන තිබෙනවා.\nඔහු තිස් දෙහැවිරිදි දෙරු පියෙකු බව කැකිරාව පොලිසිය කියා සිටියා.\nඑම සැකකටයුතු මරණය සම්බන්ධයෙන් වූ මහේස්ත්‍රාත් පරීක්ෂණය කැකිරාව දිසා මහේස්ත්‍රාත් දුලාන් විරවර්ධන මහතා විසින් සිදු කළ අතර එහිදී මහේස්ත්‍රාත්වරයා ලබා දුන් නියෝගයක් අනුව එම සිරුර අධිකරණ වෛද්‍ය පරීක්ෂණය සදහා ඊයේ(06) සවස අනුරාධපුර මහ රෝහල වෙත රැගෙන යාමට පොලිසිය පියවර ගතතා.\nසිරුර සම්බන්ධයෙන් වූ අධිකරණ වෛද්‍ය පරීක්ෂණය අද(07) පෙරවරුවේ අනුරාධපුර මහ රෝහලේදී පැවැත්වීමට නියමිතව තිබුනා.\nමිය ගිය පුද්ගලයා කලක් තිස්සේ මත්ද්‍රව්‍ය භාවිතයට නැඹුරුව සිටි අයෙකු බවද සිදුකළ මූලික විමර්ශණවලදී හෙළීවූ බව පොලිසිය පවසන අතර එම මරණය සම්බන්ධයෙන් කැකිරාව පොලිස් ස්ථානය මගින් වැඩිදුර විමර්ශණ සිදුරමින් පවතිනවා.",
       "URL": "https://www.hirunews.lk/163036/කැකිරාවේ-පුද්ගලයෙක්-ගෙලවැලලාගනී",
       "Category": "Local News",
       "Parent URL": "https://www.hirunews.lk/local-news.php?pageID=4480"
}