{
       "Source": "hirunews",
       "Timestamp": "Friday, 25 August 2023 - 10:55",
       "Headline": "සැක සහිත ලෙස ඝාතනය වූ අයෙක් මහමග",
       "News Content": "මට්ටක්කුලිය, ජෝර්ජ් පීරිස් මාවතේ ඊයේ රාත්‍රී (24) තුවාල ලබා බිම වැටී සිටි පුද්ගලයකු කොළඹ ජාතික රෝහලට ඇතුළත් කිරීමේදී ඔහු මිය ගොස් ඇති බව රෝහලේ වෛද්‍යවරුන් පවසා තිබෙනවා.\nඊයේ රාත්‍රියේ අදාළ ස්ථානයේ ගැටුමක් ඇති බවට මට්ටක්කුලිය පොලිස් ස්ථානයට ලද තොරතුරක් මත පොලිස් නිලධාරීන් පිරිසක් එම ස්ථානයට ගොස් පරීක්ෂා කිරීමේදී මෙම පුද්ගලයා තුවාල ලබා බිම වැටී සිටිනු දැක ඔහු රෝහල්ගත් කිරීමට පියවට ගත් බවයි පොලිසිය පැවසුවේ.\nමිය ගොස් ඇති අයගේ අනන්‍යතාවය මෙතෙක් අනාවරණය වී නැහැ.\nපොලිස් විමර්ශනයේදී හෙළි වී ඇත්තේ තියුණු ආයුධයකින් පහර දී මෙම ඝාතනය සිදු කර ඇති බවයි.\nඑමෙන්ම, මෙම ආරවුලේදී තුවාල ලැබූ වයස අවුරුදු 28ක් වූ මට්ට්ක්කුලිය ප්‍රදේශයේ පදිංචි තරුණයකු ප්‍රතිකාර සඳහා කොළඹ ජාතික රෝහලට ඇතුළත් කර ඇති බව ද වාර්තා වෙනවා.\nමෙම ඝාතනයේ සැකකරුවන් අත්අඩංගුවට ගැනීම සඳහා මට්ටක්කුලිය පොලිසිය විමර්ශන ආරම්භ කර තිබෙනවා.",
       "URL": "https://www.hirunews.lk/346036/සැක-සහිත-ලෙස-ඝාතනය-වූ-අයෙක්-මහමග",
       "Category": "Local News",
       "Parent URL": "https://www.hirunews.lk/local-news.php?pageID=74"
}