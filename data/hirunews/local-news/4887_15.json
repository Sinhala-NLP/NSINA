{
       "Source": "hirunews",
       "Timestamp": "Thursday, 08 September 2016 - 15:56",
       "Headline": "හලාවත ළදරු පාසලක දරුවන් 15 කට බඹර ප්‍රහාරයක් (ඡායාරූප)",
       "News Content": "හලාවත නගරයේ පිහිටි ළදරු පාසලක කුඩා දරුවන් 15 දෙනෙක් සහ තවත් පුද්ගලයින් පස්දෙනෙකු බඹර ප්‍රහාරයකට ලක්වී තුවාල ලබා රෝහල් ගතකර තිබෙනවා.\nඅද දහවල්  පාසල නිමවී නිවෙස් බලා යමින් සිටි  කුඩා දරුවන් 15 දෙනෙකු මෙලෙස බඹර ප්‍රහාරයට ලක්වී ඇති බවයි පොලීසිය සඳහන් කළේ.\nඑම අවස්ථාවේ දරුවන් බේරාගැනීම සඳහා පැමිණි ගුරුවරියන් දෙදෙනෙකු ඇතුලූ තවත් පුද්ගලයින් තුන්දෙනෙකු බඹර ප්‍රහාරයට ලක්වී රෝහල් ගතකර තිබෙනවා.\nමොවුන්ගේ තත්ත්වය බරපතල නොවන බවයි රෝහල් ප්‍රකාශකයෙකු සඳහන් කළේ.\nඡායාරූප - පුත්තලම හිරාන් ප්‍රියංකර ජයසිංහ",
       "URL": "https://www.hirunews.lk/142538/හලාවත-ළදරු-පාසලක-දරුවන්-15-කට-බඹර-ප්‍රහාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4887"
}