{
       "Source": "hirunews",
       "Timestamp": "Monday, 08 February 2016 - 7:26",
       "Headline": "කොමසාරිස්  බලය බෙදා හැරීම ගැන සොයයි",
       "News Content": "දිවයිනට පැමිණ සිටින එක්සත් ජාතීන්ගේ මානව හිමිකම් කොමසාරිස් සෙයිද් රාද් අල් හුසේන් මහනුවර ශ්‍රී දළදා වහන්සේ වැද පුදා ගැනීමට අද (08) පැමිණෙනවා. ඔහු ඊයේ උතුර සහ නැගෙනහිර පළාත්වල සංචාරයක නිරත වුණා. ඊයේ පස්වරුවේ මහකොමසාරිස්වරයා නැගෙනහිර පළාත් ප්‍රධාන අමාත්‍ය නසීර් අහමඞ් සමඟ ද සාකච්ඡා  පවත්වනු ලැබුවා. ප්‍රධාන අමාත්‍යවරයා කියා සිටියේ බලය බෙදා හැරීමේ කටයුතු සම්බන්ධයෙන් එහිදී අවධානය යොමු වූ බවයි.\nමේ අතර, එල්.ටී.ටී.ඊ. සැකකරුවන්ට පොදු සමාව ලබාදීම ජාත්‍යන්තරය පිළිනොගන්නා බව එක්සත් ජාතීන්ගේ මානව හිමිකම් කොමසාරිස් සෙයිද් රාද් අල් හුසේන් ප්‍රකාශ කළා. ඔහු මේ බව ප්‍රකාශ කර තිබුණේ උතුර පළාත් ප්‍රධාන අමාත්‍ය සී.වී. විග්නේෂ්වරන් සමඟ ඊයේ පැවැති සාකච්ඡාවේදියි.",
       "URL": "https://www.hirunews.lk/125684/කොමසාරිස්-බලය-බෙදා-හැරීම-ගැන-සොයයි",
       "Category": "Local News",
       "Parent URL": "https://www.hirunews.lk/local-news.php?pageID=5178"
}