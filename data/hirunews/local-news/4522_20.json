{
       "Source": "hirunews",
       "Timestamp": "Thursday, 11 May 2017 - 14:09",
       "Headline": "මන්නාරම අඩම්පන් පොලිස් ස්ථානාධිපති රිය අනතුරකින් තුවාල ලබයි (ඡායාරූප)",
       "News Content": "මැදවච්චිය - මුරුගන් ප්‍රදේශයේ 11 වන කිලෝමීටර් කණුව ප්‍රදේශයේදී සිදුවූ රිය අනතුරකින් අඩම්පන් පොලිස් ස්ථානාධිපතිවරයා තුවාල ලබා තිබෙනවා.\nපොලීසිය සඳහන් කළේ ස්ථානාධිපතිවරයා ගමන් ගත් පෞද්ගලික මෝටර් රථය වේගය පාලනය කර ගත නොහැකිව ඊයේ පස්වරුවේ මාර්ගයෙන් ඉවතට පැන ගසක හැපීමෙන් අනතුර සිදුව ඇති බවයි.\nතුවාල ලැබූ අඩම්පන් පොලිස් ස්ථානාධිපතිවරයා මන්නාරම රෝහලට ඇතුළත් කර ඇති අතර ඔහුගේ තත්ත්වය බරපතල නොවන බවයි රෝහල් ප්‍රකාශකයෙකු සඳහන් කළේ.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/161096/මන්නාරම-අඩම්පන්-පොලිස්-ස්ථානාධිපති-රිය-අනතුරකින්-තුවාල-ලබයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4522"
}