{
       "Source": "hirunews",
       "Timestamp": "Thursday, 20 June 2019 - 9:17",
       "Headline": "අනුරාධපුර - ත්‍රිකුණාමල මාර්ගයේ අනතුරකින් පොලිස් කොස්තාපල්වරයෙකු මරුට",
       "News Content": "අනුරාධපුර - ත්‍රිකුණාමල මාර්ගයේ පංකුලම කෝවිල අසල සිදුවූ අනතුරකින් ඇමති ආරක්ෂක කොට්ඨාශයට අනුයුක්තව සේවය කළ පොලිස් කොස්තාපල්වරයෙකු ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ පොලිස් කොස්තාපල්වරයා ගමන් ගත් යතුරුපැදිය ප්‍රතිවිරුද්ධ දිශාවෙන් පැමිණි ලොරි රථයක ඊයේ රාත්‍රියේ ගැටීමෙන් මෙම අනතුර සිදුව ඇති බවයි.\nමෙලෙස ජීවිතක්ෂයට පත්වුණේ 34 හැවිරිදි හොරොව්පතාන ප්‍රදේශයේ පදිංචි පොලිස් කොස්තාපල්වරයෙක්.\nසිද්ධිය සම්බන්ධයෙන් ලොරි  රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/218745/අනුරාධපුර-ත්‍රිකුණාමල-මාර්ගයේ-අනතුරකින්-පොලිස්-කොස්තාපල්වරයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3291"
}