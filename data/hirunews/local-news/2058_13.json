{
       "Source": "hirunews",
       "Timestamp": "Sunday, 28 March 2021 - 7:32",
       "Headline": "බස්නාහිර සෙසු ශ්‍රේණි හෙට (29 )සිට යළි ආරම්භ කෙරේ (වීඩියෝ)",
       "News Content": "බස්නාහිර පළාතේ පාසල් වල මෙතෙක් ආරම්භ කර නොමැති ශ්‍රේණි හෙට සිට යළි ආරම්භ කිරීමට නියමිතයි.\nඅධ්‍යාපන අමාත්‍යංශය ප්‍රකාශ කළේ සෞඛ්‍ය මාර්ගෝපදේශ වලට යටත්ව එම කටයුතු සිදු කෙරෙන බවයි.\nකෙසේ වෙතත්, ලංකා ගුරු සංගමයේ ප්‍රධාන ලේකම් ජෝෂප් ස්ටාලින් කියා සිටියේ පාසල් විවෘත කිරීම, විධිමත් ක්‍රමවේදයක් යටතේ ක්‍රියාත්මක නොවන බවයි.\nමේ අතර, සෞඛ්‍ය මාර්ගෝපදේශ වලට යටත්ව සියලු සිසු සැරිය බස් රථ හෙට සිට ධාවනයේ යෙදවීමට පියවර ගෙන ඇති බව ලංකා ගමනා ගමන මණ්ඩලයේ සභාපති කිංස්ලි රණවක ප්‍රකාශ කළා.\nපාසල් සම්පූර්ණ ලෙස ආරම්භ කිරීම පිළිබඳව අදහස් දක්වමින් සමස්ථ ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න ප්‍රකාශ කලේ සෞඛ්‍ය මාර්ගෝපදේශ වලට යටත්ව තදබදයකින් තොරව සිසුන් ප්‍රවාහනය සදහා ධාවන කාලසටහන් සංශෝධනය කිරීමට බලධාරීන් විසින් පියවර ගත යුතු බවයි.",
       "URL": "https://www.hirunews.lk/266760/බස්නාහිර-සෙසු-ශ්‍රේණි-හෙට-29-සිට-යළි-ආරම්භ-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2058"
}