{
       "Source": "hirunews",
       "Timestamp": "Tuesday, 13 October 2020 - 14:28",
       "Headline": "විශ්‍රාම වැටුප් දෙපාර්තමේන්තුවට සේවාදායකයින්ගේ පැමිණීම තාවකාලිකව අත්හිටුවයි",
       "News Content": "කොවිඩ්19 වෛරසය පැතිරීම වැළැක්වීම සඳහා විශ්‍රාම වැටුප් දෙපාර්තමේන්තුවට සේවාදායකයින්ගේ පැමිණීම තාවකාලිකව අත්හිටුවීමට තීරණය කර තිබෙනවා.\nඑම දෙපාර්තමේන්තුවේ අධ්‍යක්ෂ ජනරාල් ඒ. ජගත් ඩී. ඩයස් නිවේදනය කළේ අද සිට නැවත දැනුම් දෙන තුරු මෙලෙස සේවාදායකයින්ට විශ්‍රාම වැටුප් දෙපාර්තමේන්තුවට පැමිණීම තාවකාලිකව අත්හිටුවා ඇති බවයි.\nදෙපාර්තමේන්තුව මගින් ලබා ගත යුතු සේවාවක්  ඇත්නම් 1970 දුරකථන අංකය අමතන ලෙසට ද එම දෙපාර්තමේන්තුව නිකුත් කළ නිවේදනයේ සඳහන්.",
       "URL": "https://www.hirunews.lk/252460/විශ්‍රාම-වැටුප්-දෙපාර්තමේන්තුවට-සේවාදායකයින්ගේ-පැමිණීම-තාවකාලිකව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2392"
}