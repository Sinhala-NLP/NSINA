{
       "Source": "hirunews",
       "Timestamp": "Tuesday, 09 May 2017 - 8:32",
       "Headline": "ගෙවත්තේ වළ දැමූ පුද්ගල මළ සිරුර ගොඩ ගැනීම අද",
       "News Content": "වත්තල - කෙරවළපිටිය ප්‍රදේශයේ පදිංචිව සිට අතුරුදන් වූ බව කියන 65 හැවිරිදි පුද්ගලයාගේ මළ සිරුර අද ගොඩ ගැනීමට නියමිතයි.\nමියගිය පුද්ගලයාගේ දේහය ඔහු පදිංචි නිවසේ පිටුපස වළදමා ඇති බවටයි පොලීසිය සැක පළ කරන්නේ.\nදැනට නිවසට පොලිස් ආරක්ෂාව ද යොදවා තිබෙනවා.\nසිද්ධියට සම්බන්ධ බවට සැක කෙරුණු පලාගොස් සිටි බිරිඳ සහ දියණිය මට්ටක්කුලිය ප්‍රදේශයේ සැගව සිටියදී පොලීසිය ඊයේ අත්අඩංගුවට ගනු ලැබූ අතර, බෑනා අත්අඩංගුවට ගෙන ඇත්තේ එඩේරමුල්ල ප්‍රදේශයේදියි.\nඅතුරුදන් වූ පුද්ගලයා ඝාතනය කළ බවට සැකකරුවන් සිදුකළ පාපොච්ඡාරණයේදී අනාවරණ වී ඇති බවටයි පොලීසිය සදහන් කළේ.\nකෙසේ වෙතත්, මිය ගොස් ඇති බවට සැක කෙරෙන පුද්ගලයාගේ බිරිඳ සහ දියණිය මෙන්ම බෑනා ප්‍රදේශවාසීන්ට මීට පෙර සදහන් කර තිබුණේ පියා විදේශගත වී ඇති බවටයි.",
       "URL": "https://www.hirunews.lk/160915/ගෙවත්තේ-වළ-දැමූ-පුද්ගල-මළ-සිරුර-ගොඩ-ගැනීම-අද",
       "Category": "Local News",
       "Parent URL": "https://www.hirunews.lk/local-news.php?pageID=4526"
}