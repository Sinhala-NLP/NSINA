{
       "Source": "hirunews",
       "Timestamp": "Tuesday, 25 April 2023 - 21:30",
       "Headline": "2023 පළමු කාර්තුවේ රැස්කළ බදු ආදායම ඉහළට (වීඩියෝ)",
       "News Content": "2023 පළමු කාර්තුවේදී දේශීය ආදායම් දෙපාර්තමේන්තුව රුපියල් බිලියන 316.6ක බදු ආදායමක් උපයා ඇති අතර පසුගිය වසරේ අදාළ කාලසීමාවේ දී ලබා ඇති බදු ආදායම රුපියල් බිලියන 146.5ක් බව එම දෙපාර්තමේන්තුව පවසනවා.\nඑය පසුගිය වර්ෂයට සාපේක්ෂව 216්‍%ක් වර්ධනයක් බවයි එම දෙපාර්තමේන්තුව නිකුත් කළ නිවේදනයේ දැක්වෙන්නේ.\n2023 වසරේ මුල් කාර්තුවේ ලද බදු ආදායමටල සංස්ථාපිත හා සංස්ථාපිත නොවන ආදායම් බදු වශයෙන් රුපියල්බි ලියන 109.2ක් උපයන විට ගෙවීම් බද්ද හෝ අත්තිකාරම් පුද්ගල ආදායම් බදු රුපියල් බිලියන 25.5ක් රඳවා ගැනීමේ බදු රුපියල් බිලියන 26.6ක් සහ එකතු කළ අගය මත බදු රුපියල් බිලියන 113.5ක් ද ඇතුළත්.\nදේශීය ආදායම් දෙපාර්තමේන්තුව පෙන්වා දෙන්නේල රජයේ නව බදු ප්‍රතිපත්තියල රටේ ආර්ථික ක්‍රියාකාරීත්වය ක්‍රමයෙන් යථා තත්ත්වයට පත්වීම මෙන්ම බදු පරිපාලනයේ කාර්යක්ෂමතාව වර්ධනය වීම ආදි කරුණු මෙලෙස බදු ආදායම ඉහළ යාමට හේතු වී ඇති බවයි.\nමේ අතර කැබිනට් තීරණ දැනුම් දීමේ ප්‍රවෘත්ති සාකච්ඡාවේදී අමාත්‍ය බන්දුල ගුණවර්ධන ප්‍රකාශ කළේ මෙරට බැංකු පද්ධතිය ශක්තිමත් කිරීම සඳහා අමෙරිකානු ඩොලර් මිලියන 150ක ආධාර ලබාදීමට ලෝක බැංකුව තීරණය කර ඇති බවයි.",
       "URL": "https://www.hirunews.lk/333447/2023-පළමු-කාර්තුවේ-රැස්කළ-බදු-ආදායම-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=391"
}