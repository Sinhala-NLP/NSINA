{
       "Source": "hirunews",
       "Timestamp": "Wednesday, 02 February 2022 - 8:04",
       "Headline": "ග්‍රෑන්ඩ්පාස් නිවසකින් මතු වූ අබිරහස් බංකරය (වීඩියෝ)",
       "News Content": "රුපියල් ලක්ෂ 40කට වැඩි වටිනාකමකින් යුත් හෂීස් මත්ද්‍රව්‍ය තොගයක් ග්‍රෑන්ඩ්පාස් - මහවත්ත පාර ප්‍රදේශයේ නිවසකින් සොයාගෙන තිබෙනවා.\nපොලිස් විශේෂ කාර්ය බලකායට ලද තොරතුරකට අනුව ඊයේ (01) මෙම වැටලීම සිදුකර ඇති අතර, අදාළ නිවසේ බංකරයක් සකසා ඒ තුළ සූක්ෂම ලෙස මෙම මත්ද්‍රව්‍ය තොගය ගබඩා කර තිබී ඇති බව සඳහන්.\nනවීන තාක්ෂණයෙන් යුත් විද්‍යුත් තරාදියක් මෙන්ම ජංගම දූරකථන දෙකක් ද මෙම වැටලීමේ දී පොලිස් විශේෂ කාර්ය බලකා භාරයට ගෙන ඇති අතර, එක් සැකකරුවෙකු ද අත්අඩංගුවට ගෙන තිබෙනවා.",
       "URL": "https://www.hirunews.lk/295920/ග්‍රෑන්ඩ්පාස්-නිවසකින්-මතු-වූ-අබිරහස්-බංකරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1381"
}