{
       "Source": "hirunews",
       "Timestamp": "Thursday, 24 March 2022 - 8:23",
       "Headline": "කටුගස්තොට ගින්නකින් තිදෙනෙක් මරුට (වීඩියෝ)",
       "News Content": "කටුගස්තොට - මැණික්කුඹුර වත්ත ප්‍රදේශයේ නිවසක අද අලුයම ඇති වූ ගින්නකින් එකම පවුලේ පියා, දියණිය සහ ඇයගේ පෙම්වතා ජීවිතක්ෂයට පත්වුණා.\nගින්නෙන් බරපතල තුවාල ලැබූ මව මේ වන විට මහනුවර ජාතික රෝහලේ ප්‍රතිකාර ලබනවා.\nමහනුවර ප්‍රදේශය භාර උසස් පොලිස් නිලධාරියෙකු සදහන් කළේ, මෙම ගින්න මියගිය දියණියගේ පෙම්වතා විසින් සිදු කරන්නට ඇති බවට සැක මතුව ඇති බවයි.\nසිද්ධියෙන් මියගිය පියාගේ වයස අවුරුදු 73ක් වන අතර දියණිය 31 වන වියේ පසුවනවා.\nදියණියගේ පෙම්වතාගේ අනන්‍යතාවය මෙතෙක් සොයාගෙන නැහැ.\nදියණිය සහ පෙම්වතා අතර යම් ආරවුලක් පැවති බවට තොරතුරු වාර්තා වන බවයි පොලීසිය සදහන් කළේ.\nකෙසේ වෙතත්, මේ සම්බන්ධයෙන් රෝහල් ගතකර සිටින මවගෙන් ඉදිරියේදී ප්‍රකාශයක් ලබා ගැනීමට කටයුතු කරන බව මහනුවර ප්‍රදේශය භාර උසස් පොලිස් නිලධාරියා කියා සිටියා.\nමේ අතර, හොරණ - කුඹුක ප්‍රදේශයේ කුඩා නිවසක් ගිනි ගැනීමට ලක්ව එම නිවසේ බඩු බාහිරාදිය මෙන්ම පොත්පත් ආදිය ද පිළිස්සී විනාශ වී තිබෙනවා. ඊයේ රාත්‍රියේ විදුලිය විසන්ධි වී යළි පැමිණීමත් සමග මෙම නිවසේ ගිනි ගැනීමක් හටගෙන ඇති බවටයි වාර්තා වුණේ.\nකෙසේ වෙතත් ගින්න හට ගත් අවස්ථාවේ එහි කිසිවෙකු සිට නැහැ.",
       "URL": "https://www.hirunews.lk/300247/කටුගස්තොට-ගින්නකින්-තිදෙනෙක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1275"
}