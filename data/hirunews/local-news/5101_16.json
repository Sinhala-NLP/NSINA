{
       "Source": "hirunews",
       "Timestamp": "Tuesday, 05 April 2016 - 8:54",
       "Headline": "විදුහල්පතිනිය ගුරුවරියට කොස්සෙන් පහරදෙයි",
       "News Content": "ගුරුවරියකට පහරදීමේ සිද්ධියකට අදාලව අත්අඩංගුවට ගත් පානදුර ප්‍රදේශයේ පාසලක විදුහල්පතිනිය පොලිස් ඇප මත මුදා හැර තිබෙනවා.\nඇයට අද දිනයේදී පානදුර මහේස්ත්‍රාත් අධිකරණය හමුවේ පෙනී සිටින්නැයි දැනුම් දුන් බවයි පොලීසිය කියා සිටියේ.\nනිවාඩු අයදුම් කිරීමට ගිය ගුරුවරියකට කොස්සකින් පහරදීමේ චෝදනාවක් මත අදාල විදුහල්පතිනිය ඊයේ රාත්‍රී පානදුර දකුණ පොලීසිය විසින් අත්අඩංගුවට ගනු ලැබුවා.\nතුවාල ලැබූ ගුරුවරිය මේ වන විට පානදුර රෝහලේ ප්‍රතිකාර ලබන බව සදහන්.",
       "URL": "https://www.hirunews.lk/130144/විදුහල්පතිනිය-ගුරුවරියට-කොස්සෙන්-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=5101"
}