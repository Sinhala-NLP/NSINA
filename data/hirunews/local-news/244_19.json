{
       "Source": "hirunews",
       "Timestamp": "Friday, 23 June 2023 - 9:45",
       "Headline": "මත්පැන් ජාවාරම්කරුගේ පිහි පහරින් පුද්ගලයෙකු මරුට",
       "News Content": "නීති විරෝධී මත්පැන් ජාවාරම්කරුවෙකු එල්ල කළ පිහි පහරකින් මත්පැන් ඉල්ලා පැමිණි අයෙකු ජීවිතක්ෂයට පත්වී ඇති බව දෙහිඕවිට පොලීසිය පවසයි.\nනීති විරෝධී මත්පැන් ඉල්ලා  පැමිණී 26හැවිරිදි පුද්ගලයෙකු මත්පැන් ජාවාරම්කරුගෙන්  මත්පැන් ඉල්ලා ඇති අතර ජාවාරම්කරු මත්පැන් නොමැති බව පැවසීමෙන් අනතුරුව දෙදෙනා අතර බහින් බස් වීමක් ඇති වී තිබෙනවා. අනතුරුව මත්පැන් ජාවාරම්කරු තමන් සන්තකයේ තිබූ  පිහියක් රැගෙන 26 හැවිරිදි පුද්ගලයාට පිහි පහර එල්ල කර ඇති බව විමර්ශනවලදී හෙළිවී ඇත.\n57 හැවිරිදි මත්පැන් ජාවාරම්කරු පොලිසිය විසින් අත්අඩංගුවට ගෙන ඇති අතර අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/338796/මත්පැන්-ජාවාරම්කරුගේ-පිහි-පහරින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=244"
}