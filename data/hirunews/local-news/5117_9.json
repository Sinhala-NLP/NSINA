{
       "Source": "hirunews",
       "Timestamp": "Thursday, 24 March 2016 - 15:16",
       "Headline": "සදාචාරවත් අනාගත පරපුරක් ගොඩනගන්න හොදම තැන පාසලයි",
       "News Content": "නොමිනිසුන් සිටින සමාජයක සදාචාරවත් අනාගත පරපුරක් ගොඩනැගීමට පාසල පෙරමුණ ගත යුතු බව ජනාධිපති මෛත්‍රීපාල සිරිසේන පවසනවා.\nකෑගල්ල ශාන්ත ජෝශප් බාලිකා විද්‍යාලයේ වාර්ෂික ත්‍යාග ප්‍රදානෝත්සවයට අද (24) පෙරවරුවේ එක්වෙමින් ජනාධිපතිවරයා මේ බව සඳහන් කළා.\nරටේ නිදහස් අධ්‍යාපනය ශක්තිමත් කිරීමට රජය ක්‍රියාත්මක කර ඇති වැඩපිළිවෙල තුළ අද සිසු දරුවන් ඉහළ ප්‍රතිඵල ලබාගෙන සිටින බවයි ජනාධිපතිවරයා පෙන්වා දුන්නේ.\nඒ අනුව ඉදිරියේදී වෘත්තීය සහ තෘතිය අධ්‍යාපන ක්ෂේත්‍රයේ සංවර්ධනය වෙනුවෙන්ද ජාතික මට්ටමින් ආයතන රැසක් ආරම්භ කරන බව ජනාධිපති මෛත්‍රීපාල සිරිසේන එහිදී වැඩිදුරටත් සඳහන් කළා.",
       "URL": "https://www.hirunews.lk/129276/සදාචාරවත්-අනාගත-පරපුරක්-ගොඩනගන්න-හොදම-තැන-පාසලයි",
       "Category": "Local News",
       "Parent URL": "https://www.hirunews.lk/local-news.php?pageID=5117"
}