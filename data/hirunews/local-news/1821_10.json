{
       "Source": "hirunews",
       "Timestamp": "Wednesday, 14 July 2021 - 10:51",
       "Headline": "මන්නාරම නගරයේ පිහිටි කිතුණු දේවස්ථාන දෙකකට ප්‍රහාර",
       "News Content": "මන්නාරම නගරයේ පිහිටි කිතුණු දේවස්ථාන කීපයකටම 13 දා දහවල් හා රාත්‍රි කාලයේ එල්ල වී ඇති ගල් හා මුගුරු ප්‍රහාර කීපයක් සම්බන්ධයෙන් මන්නාරම පොලීසිය පරීක්ෂණ ආරම්භ කොට තිබෙනවා.\nකිසියම් පිරිසක් විසින් මන්නාරමේ කිතුණු දේවස්ථාන පමණක් ඉලක්ක කරගෙන එල්ල කළ ප්‍රහාර නිසා මන්නාරම නගරය හා ඒ ආසන්නයේ පිහිටි කිතුණු දේවස්ථාන දෙකකට  අලාභහානී සිදුව ඇති බවයි වාර්තා වන්නේ.\nමෙම ප්‍රහාර එල්ල වන ආකාරය අසල පිහිටි සී.සී.ටී.වී.කැමරා කීපයකම සටහන්වී ඇති අතර ඒ ඔස්සේ  මන්නාරම් ප්‍රහාරයට සම්බන්ධ සැකකරුවන් අත්අඩංගුවට ගැනීමට පියවර ගන්නා බවයි පොලිසිය සඳහන් කලේ.\nමේ පිළිබඳව අප මන්නාරම පොලිසියෙන් කළ විමසීමකදී සඳහන් කළේ නගරයේ පිහිටා ඇති දේවස්ථාන දෙකකට සුළු අලාභ හානි සිදුව ඇති බවයි.",
       "URL": "https://www.hirunews.lk/276931/මන්නාරම-නගරයේ-පිහිටි-කිතුණු-දේවස්ථාන-දෙකකට-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=1821"
}