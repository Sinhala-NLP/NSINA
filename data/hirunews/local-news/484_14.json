{
       "Source": "hirunews",
       "Timestamp": "Friday, 10 March 2023 - 21:55",
       "Headline": "කොවිඩ්වලින් පසු ෂැංහයි සිට එන පළමු සංචාරක නඩය දිවයිනට",
       "News Content": "කොරෝනා වසංගතයට පසුව චීනයේ ෂැංහයි නුවර සිට මෙරටට පැමිණි පළමු චීන සංචාරකයන් පිරිස ඊයේ රාත්‍රීයේ කටුනායක ගුවන් තොටුපළ වෙත ළඟා වුණා.\n181 දෙනෙකුගෙන් සමන්විත මෙම චීන සංචාරකයන් පිරිස දින 07 ක කාළයක් ශ්‍රී ලංකාවේ රැඳී සිටිනු ඇති. ෂැංහයි නුවර සිට චයිනා ඊස්ටන් ගුවන් සේවයට අයත් එම්.යූ. 231 දරණ ගුවන් යානයෙන් මොවුන් මෙරටට පැමිණියා.\nඊයේ (10) සිට සෑම සතියකම චීනයේ ෂැංහයි සහ කුංමිං ජාත්‍යන්තර ගුවන් තොටුපළවල සිට ගමන් වාර 06 ක් චයිනා ඊස්ටන් ගුවන් සේවයේ යානා මෙරටට පැමිණීමට නියමිතයි.\nපසුගිය පළමුවන දා ද චීනයේ ග්වැන්ෂෝ නුවර සිට සංචාරකයන් 117 දෙනෙකු රැගත් යානාවක් පැමිණියා.",
       "URL": "https://www.hirunews.lk/329585/කොවිඩ්වලින්-පසු-ෂැංහයි-සිට-එන-පළමු-සංචාරක-නඩය-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=484"
}