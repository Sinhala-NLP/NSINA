{
       "Source": "hirunews",
       "Timestamp": "Friday, 17 March 2023 - 10:09",
       "Headline": "ලලිත් කන්නන්ගරට ජාත්‍යන්තර පොලිසියෙන් රතු වරෙන්තු",
       "News Content": "හංවැල්ල සහ තදාසන්න ප්‍රදේශවල මනුෂ්‍ය ඝාතන කිහිපයක් මෙහෙයවූ සංවිධානාත්මක අපරාධකරුවෙකු වන ලලිත් කන්නන්ගර නැමැත්තා ජාත්‍යන්තර පොලිසිය මගින් අත්අඩංගුවට ගැනීම සඳහා රතු නිවේදන නිකුත් කර තිබෙනවා.\nබස්නාහිර පළාත් දකුණු දිසාව අපරාධ කොට්ඨාසය මගින් අවිස්සාවේල්ල අධිකරණයෙන් එම අවසරය ලබාගෙන ඇති බවයි වාර්තාවන්නේ.\nහංවැල්ල ආපනශාලා හිමිකරු ඝාතනය කිරීමද, ඩුබායි සිට ඔහු විසින් මෙහෙයවා ඇති බවට හෙළිවී තිබෙනවා.\nපසුගියදා එහි වෙඩික්කරු වන රවිදු වර්ණ රංගන හෙවත් බූරූ මූණා කටුනායක ගුවන් තොටුපලේදී අත්අඩංගුවට ගෙන පොලිස් භාරයේ සිටියදී පලා ගියා.",
       "URL": "https://www.hirunews.lk/330176/ලලිත්-කන්නන්ගරට-ජාත්‍යන්තර-පොලිසියෙන්-රතු-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=471"
}