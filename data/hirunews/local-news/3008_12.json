{
       "Source": "hirunews",
       "Timestamp": "Tuesday, 10 December 2019 - 18:44",
       "Headline": "විවේකයක් ගන්නැයි එජාප නායකයා කියයි",
       "News Content": "විවේකයක් ලබාගෙන ඉදිරි මහ මැතිවරණයට සූදානම් විය යුතු බව එක්සත් ජාතික පක්ෂයේ නායක රනිල් වික්‍රමසිංහ පවසනවා.\nසිවිල් සංවිධාන නියෝජිතයින් පිරිසක් සමඟ ඊයේ රාත්‍රියේ පැවති සාකච්ඡාවකදියි ඔහු මෙම අදහස් පළ කළේ.\nමේ අතර සිරිකොත පක්ෂ මූලස්ථානයේ අද පැවති මාධ්‍ය හමුවකට එක්වෙමින් එහි මහ ලේකම් පාර්ලිමේන්තු මන්ත්‍රී අකිල විරාජ් කාරියවසම් කියා සිටියේ එක්සත් ජාතික පක්ෂ නායක රනිල් වික්‍රමසිංහගේ නායකත්වයෙන් මැතිවරණය මෙහෙයවන බවයි.\nමේ අතර දඹුල්ල ප්‍රදේශයේ පැවති මාධ්‍ය හමුවකට එක්වෙමින් එක්සත් ජාතික පක්ෂ පාර්ලිමේන්තු මන්ත්‍රී චන්දිම ගමගේ කියා සිටියේ සජිත් ප්‍රේමදාසගේ නායකත්වයෙන් ඉදිරි මහ මැතිවරණයට තරග කළ යුතු බවයි.",
       "URL": "https://www.hirunews.lk/229963/විවේකයක්-ගන්නැයි-එජාප-නායකයා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3008"
}