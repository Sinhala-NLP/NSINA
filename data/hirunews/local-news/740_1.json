{
       "Source": "hirunews",
       "Timestamp": "Saturday, 12 November 2022 - 9:25",
       "Headline": "යූරියා මෙට්‍රික් ටොන් 22,000 ක් රැගත් නෞකාවක් අනිද්දා දිවයිනට (වීඩියෝ)",
       "News Content": "ලෝක බැංකු ණය ආධාර යටතේ තවත් යූරියා මෙටි්‍රක් ටොන් 22,000 ක් රැගත් නෞකාවක් අනිද්දා කොළඹ වරායට ළඟාවන බව කෘෂිකර්ම අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ මේ වනවිට යූරියා පොහොර මෙටි්‍රක් ටොන් 48,000 ක් ලෝක බැංකු ණය ආධාර යටතේ මෙරටට ලැබී ඇති බවයි.\nඉන් පළමු පොහොර තොගය චීනයෙන් සහ දෙවන පොහොර තොගය මැලේසියාවෙන් ලැබුණු බවත්, මහ කන්නය සඳහා යූරියා පොහොර මෙටි්‍රක් ටොන් එක්ලක්ෂ විසි දහසක් ඇණවුම් කර ඇති බවයි කෘෂිකර්ම අමාත්‍යාංශය වැඩිදුරටත් සඳහන් කළේ.\nමේ අතර එළැඹෙන මහ කන්නයෙන් පසු මෙරටට සහල් ගෙන්වීමට අවශ්‍ය නොවන කෘෂිකර්ම අමාත්‍ය මහින්ද අමරවීර පවසනවා.\nඔහු මේ බව ප්‍රකාශ කළේ, මහනුවර පැවති උත්සවයකට එක් වෙමින්.\nකෘෂිකර්ම අමාත්‍යාංශය යටතේ පවතින ශ්‍රී ලංකා හදබිම අධිකාරියේ පරිවාස කාලය අවසන් කළ පිරිසට ස්ථිර පත්වීම් ලිපි ලබා දීම වෙනුවෙන් මෙම උත්සවය පැවැත්වුණා.\nබිත්තර සහ කුකුළු මස් නිෂ්පාදකයින්ගේ ප්‍රශ්න විසඳීමට ඉදිරියේදී අවශ්‍ය ක්‍රියාමාර්ග ගන්නා බව ද මෙහිදී අමාත්‍යවරයා ප්‍රකාශ කළා.",
       "URL": "https://www.hirunews.lk/320210/යූරියා-මෙට්‍රික්-ටොන්-22000-ක්-රැගත්-නෞකාවක්-අනිද්දා-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=740"
}