{
       "Source": "hirunews",
       "Timestamp": "Monday, 12 June 2023 - 12:50",
       "Headline": "අධි වසංගත තත්වයක් වීමට පෙර ඩෙංගු වළක්වාගන්නැයි සෞඛ්‍ය අංශවලින් දැනුම්දීමක්  (වීඩියෝ)",
       "News Content": "මෙරට තුළ දැනට පවතින ඩෙංගු වසංගත තත්වය අධි වසංගත තත්වයක් බවට පත්වීමට පෙර පාලනය කර ගත යුතු බව ජාතික ඩෙංගු මර්දන ඒකකයේ ප්‍රජා වෛද්‍ය විශේෂඥ නිමල්කා පන්නිලහෙට්ටි පවසනවා.\nඇය පවසන්නේ තවමත් එය වසංගත තත්වයේ පවතින බවයි. නැගෙනහිර පළාතේ ඩෙංගු ව්‍යාප්තිය සහ රෝග මර්දන කටයුතු පිළිබඳ පැවති ප්‍රගති සමාලෝචන රැස්වීමකට එක්වෙමිනුයි විශේෂඥ වෛද්‍යවරිය මේ බව සඳහන් කර ඇත්තේ.\nමේ වනතුරුත් ඩෙංගු වසංගතය පාලනයට නතුව පවතින බවත්, එය පාලනයෙන් ගිලිහී යාමට නොදී සියලු පාර්ශව එක්ව ඩෙංගු මර්දනයට දායක වීමේ අවශ්‍යතාව ජාතික ඩෙංගු මර්දන ඒකකයේ ප්‍රජා වෛද්‍ය විශේෂඥ නිමල්කා පන්නිලහෙට්ටි පෙන්වා දෙනවා.\nමේ අතර ඉදිරි දින කිහිපයේදීත් දිවයිනේ තැනින් තැන වැසි අපේක්ෂා කරන බවයි කාලගුණ විද්‍යා දෙපාර්තමේන්තුවේ අනාවැකිකරණ අංශයේ අධ්‍යක්ෂිකා ශිරෝමනී ජයවර්ධන සටහන් කළේ.",
       "URL": "https://www.hirunews.lk/337710/අධි-වසංගත-තත්වයක්-වීමට-පෙර-ඩෙංගු-වළක්වාගන්නැයි-සෞඛ්‍ය-අංශවලින්-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=275"
}