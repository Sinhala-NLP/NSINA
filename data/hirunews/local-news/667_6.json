{
       "Source": "hirunews",
       "Timestamp": "Wednesday, 14 December 2022 - 16:36",
       "Headline": "විදුලි බල මණ්ඩලය කඩිනමින්ම ප්‍රතිව්‍යුහගත කිරීම සිදුකළ යුතුයි?",
       "News Content": "විදුලි බල මණ්ඩලය කඩිනමින්ම ප්‍රතිව්‍යුහගත කිරීම සිදුකළ යුතු බව විදුලිබල මණ්ඩලයේ, පොදුජන ප්‍රගතිශීලී සේවක සංගමයේ ලේකම් උමේධ සෙනෙවිරත්න පවසනවා.\nඔහු මේ බව පැවසුවේ කොළඹ දී පැවති මාධ්‍ය සාකච්ඡාවක දීයි.\nඅවුරුදු 52ක කාලයක් තුළ ජනතාවට, පාරිභෝගිකයාට හා සේවකයාට සුබදායී ලෙස සිදුවෙන ප්‍රතිව්‍යුහගත වීමක් විදුලිබල මණ්ඩලයේ කිසිදා සිදු නොවුණු බවයි පොදුජන ප්‍රගතිශීලී සේවක සංගමයේ ලේකම්වරයා එහිදී පැවසුවේ.\nඊනියා දේශපාලන පක්ෂ මෙම ප්‍රතිව්‍යූහ ගත කිරීම වැරදි ලෙස ජනතාවට පෙන්වන්න හදන බව පැවසූ ලේකම්වරයා, විදුලිබල මණ්ඩලය අකාර්යක්ෂම නම් හා විදුලි බල මණ්ඩලය පාඩු ලබනවා නම් එහි වගකීම භාර ගත යුතු කණ්ඩායම් තුනක් සිටින බව ද පැවසුවා.\nඑමෙන්ම ඉදිරි වර්ෂයේ දී විදුලිබල මණ්ඩලයේ සේවකයන් ප්‍රසාද දිමනා ලබා ගැනීම සඳහා ලාබ ලබන ආයතනයක් බවට පත් කිරීමට කටයුතු කළ යුතු බවයි ඔහු වැඩිදුරටත් පැවසුවේ.",
       "URL": "https://www.hirunews.lk/322675/විදුලි-බල-මණ්ඩලය-කඩිනමින්ම-ප්‍රතිව්‍යුහගත-කිරීම-සිදුකළ-යුතුයි",
       "Category": "Local News",
       "Parent URL": "https://www.hirunews.lk/local-news.php?pageID=667"
}