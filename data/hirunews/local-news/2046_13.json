{
       "Source": "hirunews",
       "Timestamp": "Friday, 02 April 2021 - 12:30",
       "Headline": "කොරෝනා එන්නත් අත්හිටුවා නැහැ - සෞඛ්‍ය අධ්‍යක්ෂ ජනරාල්",
       "News Content": "කොවිඩ් 19 වසංගත තත්ත්වය පාලනය කිරීම සඳහා සිදු කෙරෙන එන්නත් කරන වැඩපිළිවෙල අත්හිටුවා නොමැති බව සෞඛ්‍ය අධ්‍යක්ෂ ජනරාල් විශේඥ   වෛද්‍ය අසේල ගුණවර්ධන පවසනවා.\nඑන්නත් කරන වැඩපිළිවෙල අත්හිටුවා ඇතැයි සමාජ මාධ්‍ය ඔස්සේ පල වන වාර්තා සම්බන්ධයෙන් හිරු කල විමසීමකදී ඔහු කියා සිටියේ කොවැක්ස් පහසුකම යටතේ මේ වන විට ක්‍රියාත්මක  වයස අවුරුදු 60ට වැඩි පුද්ගලයන් සඳහා කෙරෙන එන්නත් කරන වැඩපිළිවෙල අඛණ්ඩව සිදු කෙරෙන බවයි.\nඒ සඳහා සෞඛ්‍ය අමාත්‍යංශය සතුව ප්‍රමාණවත් එන්නත් මාත්‍රා සංචිත ඇති බවත් ඔහු වැඩි දුරටත් කියා සිටියා.\nඑමෙන්ම එන්නතේ පළමු මාත්‍රාව ලබා ගත් අයවලුන් සඳහා සිදු කෙරෙන දෙවන මාත්‍රාව ලබා දීම මැයි මස මුල් සතියේදී ආරම්භ කිරීමට හැකි වනු ඇති බවත් ඒ සඳහා අවශ්‍ය එන්නත් මාත්‍රා අප්‍රේල් දෙවන සතියේ පමණ දිවයිනට ලගා වනු ඇති බවටත් සෞඛ්‍ය අධ්‍යක්ෂ ජනරාල්වරයා විශ්වාසය පල කරනවා.",
       "URL": "https://www.hirunews.lk/267292/කොරෝනා-එන්නත්-අත්හිටුවා-නැහැ-සෞඛ්‍ය-අධ්‍යක්ෂ-ජනරාල්",
       "Category": "Local News",
       "Parent URL": "https://www.hirunews.lk/local-news.php?pageID=2046"
}