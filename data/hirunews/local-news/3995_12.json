{
       "Source": "hirunews",
       "Timestamp": "Wednesday, 11 April 2018 - 12:59",
       "Headline": "අලුත් අවුරුද්ද වෙනුවෙන් හෙට විශේෂ දුම්රිය 12 ක්",
       "News Content": "අලුත් අවුරුදු සමයේ මගී ජනතාවගේ පහසුව සඳහා හෙට (12) දිනයේදී විශේෂ දුම්රිය 12 ක් ධාවනයට යොදවා තිබෙනවා.\nඒ අනුව, රාත්‍රී 7 යි 20 ට කොළඹ කොටුව සිට බණ්ඩාරවෙල දක්වා වායු සමනය කළ මැදිරියක් ද සහිත දුම්රියක් ධාවනය වන බවයි දුම්රිය දෙපාර්තමේන්තුව ප්‍රකාශ කළේ.\nමීට අමතරව, හෙට රාත්‍රී 10ට කොළඹ කොටුව සිට යාපනය දක්වාත්, පස්වරු 6 යි 50 ට කොළඹ කොටුව සිට ගාල්ල දක්වාත් දුම්රිය දෙකක් ධාවනයට යොදවා තිබෙනවා.\nඑමෙන්ම, කොළඹ කොටුව සහ මහව අතර විශේෂ දුම්රිය දෙකක් ද මරදාන සිට ගාල්ල සහ මාතර දක්වා විශේෂ දුම්රිය 4 ක් හෙට දිනයේදී ධාවනයට යොදවා ඇති බවයි දුම්රිය දෙපාර්තමේන්තුව කියා සිටියේ.",
       "URL": "https://www.hirunews.lk/188163/අලුත්-අවුරුද්ද-වෙනුවෙන්-හෙට-විශේෂ-දුම්රිය-12-ක්",
       "Category": "Local News",
       "Parent URL": "https://www.hirunews.lk/local-news.php?pageID=3995"
}