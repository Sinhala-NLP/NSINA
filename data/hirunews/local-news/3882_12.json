{
       "Source": "hirunews",
       "Timestamp": "Saturday, 23 June 2018 - 12:48",
       "Headline": "තැපැල් වර්ජනය අධිකරණයටත් බලපාන ලකුණු",
       "News Content": "තැපැල් සේවකයින්ගේ වර්ජනයට විසඳුම් ලබාදී ඇති බව තැපැල්, තැපැල් සේවා සහ මුස්ලිම් ආගමික කටයුතු අමාත්‍ය එම්.එච්.ඒ. හලීම් ප්‍රකාශ කළා.\nකෙසේ වෙතත්, සිය ඉල්ලීම්වලට විසදුම් ලබාදෙන ලෙස ඉල්ලා තැපැල් සේවකයින් අද 13 වන දිනටත් වර්ජනයේ නිතර වනවා.\nඔවුන් මධ්‍යම තැපැල් හුවමාරුව අසළ උපවාසයක නිරත වන අතර අද (23) එම ස්ථානයට ජාතික වෘත්තීය සමිති මධ්‍යස්ථානයේ සභාපති, ජනතා විමුක්ති පෙරමුණේ දේශපාලන මණ්ඩල සභික කේ.ඩී. ලාල්කාන්ත ද පැමිණියා.\nමේ අතර, මෙම වර්ජනයෙන් අධිකරණ කටයුතුවලට ඇති විය හැකි බලපෑම්වලට මුහුණ දිය හැකි විකල්ප වැඩපිළිවෙලක් ක්‍රියාත්මක කිරීමට කටයුතු කළ යුතු බව ශ්‍රී ලංකා නීතිඥ සංගමය පෙන්වා දෙනවා.",
       "URL": "https://www.hirunews.lk/193726/තැපැල්-වර්ජනය-අධිකරණයටත්-බලපාන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3882"
}