{
       "Source": "hirunews",
       "Timestamp": "Wednesday, 14 December 2022 - 14:07",
       "Headline": "ඌවතැන්නේ සුමන හිමි යළි රිමාන්ඩ්",
       "News Content": "දෙමටගොඩ පිහිටි පොල්තෙල් අලෙවි සමාගමකින් රුපියල් කෝටි 06ක ආසන්න වටිනාකමක් ඇති පොල්තෙල් ලබාගෙන ඒ වෙනුවට අගරු චෙක්පත් ලබාදි වංචාවක් කල බවට චෝදනා එල්ලවී ඇති පුජ්‍ය ඌවතැන්නේ සුමන හිමියන් ලබන 22 දක්වා යලි රක්ෂිත බන්ධනාගාර ගත කර තිබෙනවා.\nඒ, කොලඹ අතිරේක මහේස්ත්‍රාත් මංජුල රත්නායක හමුවට උන්වහන්සේ අද ඉදිරිපත් කිරීමෙන් අනතුරුවයි.\nඅදාළ පෞද්ගලික සමාගමේ අධ්‍යක්ෂකවරයෙකු ලෙස පෙනි සිටිමින් රුපියල් පන්කෝටි 88 ලක්ෂයක් වටිනා පොල්තෙල් කිලෝ 84200ක් ලබාගෙන ඒ වෙනුවට අගරු චෙක්පත් ලබා දී ඇති බවට උන්වහන්සේට එරෙහිව පැමිණිලි කර තිබුණා.\nඒ අනුවයි පසුගිය 08 වනදා පුජ්‍ය ඌවතැන්නේ සුමන් හිමියන් අත්අඩංගුවට ගෙන අධිකරණයට ඉදිරිපත් කර අද දිනය දක්වා රක්ෂිත බන්ධානාගර ගත කර තිබුණේ.",
       "URL": "https://www.hirunews.lk/322665/ඌවතැන්නේ-සුමන-හිමි-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=667"
}