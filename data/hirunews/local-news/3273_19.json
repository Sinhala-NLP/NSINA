{
       "Source": "hirunews",
       "Timestamp": "Sunday, 30 June 2019 - 19:03",
       "Headline": "විදුලිබල මණ්ඩලයට, ඉන්ධන ලබානොදීමේ තීරණයේ වෙනසක් නැහැ - වෘත්තීය සමිති කියයි - ඇමතිගෙනුත් ප්‍රතිචාර",
       "News Content": "විදුලිබල මණ්ඩලයට ඉන්ධන ලබානොදීමේ ක්‍රියාමාර්ගයකට වෘත්තීය සමිති සූදානම් වුවද එය ගැටළුවක් නොවන බව විදුලිබල, බලශක්ති සහ ව්‍යාපාර සංවර්ධන අමාත්‍ය රවී කරුණානායක ප්‍රකාශ කළා.\nකොළඹ වරායේ සිට කොළොන්නාව තෙල් ගබඩා පර්යන්තය වෙත ඉන්ධන ප්‍රවාහනය සඳහා අලුතින් නළ එලීමේදී මෝදර - මහවත්ත, ප්‍රදේශයේ ඇති වූ ගැටලුවට අමාත්‍ය රවී කරුණානායක වගකිව යුතු බවයි ඛනිජ තෙල් වෘත්තීය සමිති චෝදනා කළේ.\nඑම ගැටළුවට විසඳුම් ලබානොදුනහොත් අද (30) මධ්‍යම රාත්‍රියේ සිට අමාත්‍ය රවී කරුණානායක යටතේ ඇති විදුලිබල මණ්ඩලයට සහ පෞද්ගලික විදුලි බලාගාර සඳහා ඉන්ධන සැපයීම නවතා දමන බවයි වෘත්තීය සමිති කියා සිටියා.\nඒ අනුව ඛණිජ තෙල් සංස්ථාවට අයත් ශ්‍රී ලංකා නිදහස් සේවක සංගමය, ජාතික සේවක සංගමය, ඛනිජ තෙල් කර්මාන්ත සේවක සංගමය, ඉංජිනේරු සංගමය, විධායක නිලධාරින්ගේ සංගමය සහ ලංකා පොදු සේවක සංගමය එක්වයි විදුලිබල මණ්ඩලයට ඉන්ධන ලබානොදීමේ වෘත්තීය සමිති ක්‍රියාමාර්ගයට සූදානම් වන්නේ.",
       "URL": "https://www.hirunews.lk/219404/විදුලිබල-මණ්ඩලයට-ඉන්ධන-ලබානොදීමේ-තීරණයේ-වෙනසක්-නැහැ-වෘත්තීය-සමිති-කියයි-ඇමතිගෙනුත්-ප්‍රතිචාර",
       "Category": "Local News",
       "Parent URL": "https://www.hirunews.lk/local-news.php?pageID=3273"
}