{
       "Source": "hirunews",
       "Timestamp": "Monday, 19 December 2022 - 8:02",
       "Headline": "මසුන් ඇල්ලූ වරදට රතුගල ආදීවාසී නායකයා ඇතුළු 4කට නඩු",
       "News Content": "මසුන් ඇල්ලීමට සේනානායක සමූද්‍රයට ගිය රතුගල ආදිවාසී නායක සුදා වන්නිල ඇත්තන් ඇතුළු සිව්දෙනෙකු ගල්ඔය ජාතික වනෝද්‍යානයේ වනජීවී නිලධාරීන්ගේ භාරයට ගෙන තිබෙනවා.\nරට තුළ පවතින ආර්ථික අර්බුදයේ බලපෑම මේ වන විට ආදිවාසී ජනතාවට ද බාධා මතු වී ඇති බවයි වාර්තාවන්නේ.\nඑම තත්වය හමුවේ ඔවුන් මසුන් ඇල්ලීම සඳහා සේනානායක සමුද්‍රයට ගොස් ඇති බව සඳහන්.\nඑහි දී වනජීවී නිලධාරීන්ගේ භාරයට ගත් රතුගල ආදිවාසී නායකයා ඇතුළු සිවු දෙනාට එරෙහිව බිබිල මහේස්ත්‍රාත් අධිකරණය හමුවේ නඩු පැවරීමටයි පියවර ගෙන තිබෙනවා.",
       "URL": "https://www.hirunews.lk/323012/මසුන්-ඇල්ලූ-වරදට-රතුගල-ආදීවාසී-නායකයා-ඇතුළු-4කට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=657"
}