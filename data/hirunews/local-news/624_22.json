{
       "Source": "hirunews",
       "Timestamp": "Wednesday, 04 January 2023 - 7:30",
       "Headline": "ඇමරිකානු නියෝජිත මන්ත්‍රී මණ්ඩලයට කතානායකවරයෙකු පත් කරගැනිමට නො හැකි වෙයි.",
       "News Content": "ඇමරිකානු පාර්ලිමේන්තුවේ නියෝජිත මන්ත්‍රී මණ්ඩලය සඳහා කතානායකවරයෙකු පත් කර ගැනීමට පැවති ඡන්ද විමසීමේදී කතානායක ධූරයට සුදුස්සෙකු තෝරා ගැනිමට නොහැකි වී තිබෙනවා.\nඑරට ඉතිහාසයේ පළමු වටයේ ඡන්ද විමසීමකදී නියෝජිත මන්ත්‍රී මණ්ඩලය සඳහා කතානායකවරයෙකු තෝරා ගැනීමට නොහැකි වුණු පළමු අවස්ථාව මෙය බවයි වාර්තා වන්නේ.\nපසුගිය 2022 වසරේ නොවැම්බර් මාසයේ පැවති මැදි කාලීන මැතිවරණයෙන් පසු නියෝජිත මන්ත්‍රී මණ්ඩලයේ බහුතර බලය ඇත්තේ ඇමරිකානු ජනාධිපති ජෝ බයිඩන්ගේ ඩිමොක්ක්‍රටික්වරුන්ට නොව ප්‍රතිවාදී රිපබ්ලිකන්වරුන්ටයි.\nඒ අනුව ඩිමොක්ක්‍රටික් කතානායිකා නැන්සි පොලිසි එම ධුරයෙන් ඉවත් වුණා.\nරිපබ්ලිකන්වරුන් නව කතානායකයා ලෙස නම් කර ඇත්තේ කෙවින් මැකාතියි.\nමැකාති කතානායක ධුරයට පත්වීම රිපබ්ලිකන්වරුන්ගේ පමණක් නොව ඩිමොක්ක්‍රටික්වරුන්ගේ ද මනාපය අවශ්‍ය වනවා.\nකෙසේ වෙතත් පළමු වටයේ ඡන්ද විමසීමේදී කෙවින් මැකාතිට අවශ්‍ය සහය හිමි වුයේ නැහැ.\nඔහුට රිපබ්ලික්වරුන්ගේ පවා අකමැත්ත පළ වුණු බව විදෙස් වාර්තා සඳහන් කළා.\nකතානායක ධුරයට පත්වීමට නම් මැකාතිට ඡන්ද 218ක් අවශ්‍ය අතර ඔහුට හිමිවූයේ ඡන්ද 203ක් පමණයි.\nරිපබ්ලිකන් මන්ත්‍රීවරුන් 19 දෙනෙකු මැකාතිට එරෙහි ව ඡන්දය භාවිත කර තිබෙනවා.",
       "URL": "https://www.hirunews.lk/324227/ඇමරිකානු-නියෝජිත-මන්ත්‍රී-මණ්ඩලයට-කතානායකවරයෙකු-පත්-කරගැනිමට-නො-හැකි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=624"
}