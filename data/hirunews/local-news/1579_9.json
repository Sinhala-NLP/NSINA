{
       "Source": "hirunews",
       "Timestamp": "Sunday, 07 November 2021 - 7:53",
       "Headline": "එළවළු මිල නගී",
       "News Content": "පොහොර සහ කෘෂි රසායනික හිඟය හමුවේ ආර්ථික මධ්‍යස්ථාන වල එළවලු මිල ගණන් ඉහළ ගොස් තිබෙනවා.\nඒ ආර්ථික මධ්‍යස්ථාන වෙත ලැබෙන එළවලු තොග සැලකිය යුතු ලෙස අඩු වීම හේතුවෙන්.\nදඹුල්ල සහ කැප්පෙටිපොළ ආර්ථික මධ්‍යස්ථාන වල වෙළදුන් සඳහන් කළේ පොහොර සහ කෘෂි රසායනික හිඟය සමග ගොවීන් වගා කටයුතුවලින් ඈත් වීම හේතුවෙන් ආර්ථික මධ්‍යස්ථාන වෙත පැමිණෙන එලවලු තොග සැලකිය යුතු මට්ටමකින් අඩු වී ඇති බවයි.\nඑමෙන්ම ආර්ථික මධ්‍යස්ථාන වෙත පැමිණෙන එලවලු වලින් විශාල කොටසක් ගොවීන්ට කෘෂි රසායනික නොමැතිවීම හමුවේ නරක් වීමට ලක්වී ඇති බවයි.\nමේ අතර කාබනික ද්‍රව්‍ය භාවිතයෙන් කෘමිනාශක වර්ගයක් නිෂ්පාදනය කල ගොවි මහතෙකු පිළිබඳ පුවත්ක් රඹුක්කන - වලගොඩ ප්‍රදේශයෙන් හිරු ප්‍රවෘත්තී අංශයට වාර්තා වුණා.\nඑමෙන්ම රජය මගින් ලබා දෙන කාබනික පොහොර භාවිතයෙන් ඇතැම් ගොවීන් මේ වන විට වගා කටයුතු ආරම්භ කර තිබෙනවා.",
       "URL": "https://www.hirunews.lk/287235/එළවළු-මිල-නගී",
       "Category": "Local News",
       "Parent URL": "https://www.hirunews.lk/local-news.php?pageID=1579"
}