{
       "Source": "hirunews",
       "Timestamp": "Friday, 25 March 2022 - 10:41",
       "Headline": "ගාල්ල - කලේගානේ ඉන්ධන පිරවුම්හලක් කොල්ලකයි",
       "News Content": "ගාල්ල - වක්වැල්ල මාර්ගයේ පිහිටි කලේගාන ඉන්ධන පිරවුම්හලට ඊයේ රාත්‍රියේ ත්‍රිරෝද රථයකින් පැමිණි පිරිසක් එහි මුදල් අයකැමිට පහරදී රුපියල් දෙලක්ෂ 80,000 ක මුදලක් පැහැර ගෙන ගොස් තිබෙනවා.\nත්‍රිරෝද රථයෙන් පැමිණි දෙදෙනෙකු විසින් මෙම කොල්ලකෑම සිදුකර ඇති අතර, ඔවුන් විසින් පිරවුම්හලේ දේපලවලට ද හානි කර ඇති බවයි පොලීසිය සඳහන් කළේ.\nසැකකරුවන්ගෙන් එක් අයෙකු ඉන්ධන පිරවුම්හලේ සේවකයින් විසින් අල්ලාගෙන පොලීසියට භාරදී ඇති අතර, අනෙක් කොල්ලකරු පැමිණි ත්‍රිරෝද රථයෙන් පලාගොස් තිබෙනවා.\nමෙම පුද්ගලයින් දෙදෙනා ඊයේ උදෑසන භූමිතෙල් ලබා ගැනීමට පැමිණ සිටියදී ඉන්ධන පිරවුම්හලේ කළමනාකරු සමග ද බහින්බස් වී ඇති බව පොලීසිය සඳහන් කළා.",
       "URL": "https://www.hirunews.lk/300346/ගාල්ල-කලේගානේ-ඉන්ධන-පිරවුම්හලක්-කොල්ලකයි",
       "Category": "Local News",
       "Parent URL": "https://www.hirunews.lk/local-news.php?pageID=1272"
}