{
       "Source": "hirunews",
       "Timestamp": "Tuesday, 11 August 2020 - 7:53",
       "Headline": "කොරෝනා වෛරසය මැඬ පැවැත්වීම සඳහා ඉදිරි තුන් මස තීරණාත්මක වන බව, ලෝක සෞඛ්‍ය සංවිධානය කියයි",
       "News Content": "කොරෝනා වෛරසයට එරෙහිව සටන් වැදීමේදී ඒ සඳහා අවශ්‍ය වන මූල්‍ය සම්පත් සහ ලැබෙන ප්‍රමාණය අතර විශාල පරතරයක් පවතින බව ලෝක සෞඛ්‍ය සංවිධානයේ ප්‍රධානී ටෙඩ්‍රොස් ඇඩනම් ගෙබ්‍රියේසස් ප්‍රකාශ කළා.\nජිනිවා නුවර ඊයේ පැවති මාධ්‍ය හමුවේදී ඔහු සඳහන් කළේ දැනට ලැබෙමින් පවතින මුදල ඒ සඳහා අවශ්‍ය මූල්‍ය සම්පත්වලින් සියයට 10 නොඉක්ම වන බවයි.\nකොරෝනා වෛරසය මැඬ පැවැත්වීම සඳහා ඉදිරි තුන් මස තීරණාත්මක වන බව පැවසූ ලෝක සෞඛ්‍ය සංවිධානයේ ප්‍රධානියා කියා සිටියේ වෛරසයට එරෙහි එන්නතක් නිපදවීම සඳහා පමණක් ඩොලර් බිලියන 100ක් පමණ අවශ්‍ය වන බවයි.\nකොරෝනා වෛරස් ගෝලීය වසංගතය මැඬ පැවැත්වීමට ලෝකය තවමත් ප්‍රමාද නොමැති බව පැවසූ ඔහු සඳහන් කළේ ඒ සඳහා මූලික සෞඛ්‍යාරක්ෂණ පිළිවෙත් තවදුරටත් අනුගමනය කිරීම අත්‍යාවශ්‍ය වන බවයි.\nලොව පුරා කොරෝනා ආසාදිතයින් සංඛ්‍යාව මේ වන විට දෙකෝටි දෙලක්ෂ 37,905ක් ලෙස සටහන් වන අතර, මරණ සංඛ්‍යාව හත්ලක්ෂ 37,869ක්.",
       "URL": "https://www.hirunews.lk/247551/කොරෝනා-වෛරසය-මැඬ-පැවැත්වීම-සඳහා-ඉදිරි-තුන්-මස-තීරණාත්මක-වන-බව-ලෝක-සෞඛ්‍ය-සංවිධානය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2527"
}