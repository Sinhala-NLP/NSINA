{
       "Source": "hirunews",
       "Timestamp": "Tuesday, 12 June 2018 - 12:19",
       "Headline": "ගම්පොළ - උඩපළාත ප්‍රාදේශීය සභාවේ ගැටුමකින් සභාපති ඇතුළු දෙදෙනෙක් රෝහලේ",
       "News Content": "ගම්පොළ - උඩපළාත ප්‍රාදේශීය සභාවේ අද (12) පැවති මාසික සභා රැස්වීම අතරතුර ඇති වූ ගැටුමක් හේතුවෙන් මන්ත්‍රීවරුන් දෙදෙනෙකු ගම්පොළ රෝහලට ඇතුළත් කර තිබෙනවා.\nපොලීසිය සඳහන් කළේ මන්ත්‍රීවරුන් අතර ඇති වූ මෙම ගැටුමෙන් සභාපතිවරයා සහ තවත් එක් මන්ත්‍රීවරයෙකු රෝහල් ගත කර ඇති බවයි.\nප්‍රතිපාදන සම්බන්ධයෙන් මන්ත්‍රීවරුන් අතර ඇති වූ උණුසුම් සංවාදයක් ගැටුමට හේතු වී තිබෙනවා.\nරෝහල් ගත කළ මන්ත්‍රීවරුන්ගේ තත්ත්වය බරපතල නොවන බවයි ගම්පොළ රෝහලේ ප්‍රකාශකයෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/192874/ගම්පොළ-උඩපළාත-ප්‍රාදේශීය-සභාවේ-ගැටුමකින්-සභාපති-ඇතුළු-දෙදෙනෙක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3900"
}