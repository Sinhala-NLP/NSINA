{
       "Source": "hirunews",
       "Timestamp": "Friday, 21 October 2022 - 7:44",
       "Headline": "22 වන ව්‍යවස්ථා සංශෝධනය ගැන ඡන්ද විමසීම අද",
       "News Content": "22 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත සම්බන්ධයෙන් වන ඡන්ද විමසීම අද පස්වරුවේ පාර්ලිමේන්තුවේදී පැවැත්වීමට නියමිතව තිබෙනවා.\nඒ සම්බන්ධයෙන් වන විවාදයේ දෙවන දිනය අදයි.\n22 වන ආණ්ඩුක්‍රම ව්‍යවස්ථා සංශෝධනයට සමගි ජන බලවේගය සහ සමගි ජන සන්ධානය සහය ලබා දෙන බව විපක්ෂ නායක සජිත් ප්‍රේමදාස ඊයේ (21) පාර්ලිමේන්තුවේදී ප්‍රකාශ කළා.\nකෙසේ වෙතත්, ඔහු කියා සිටියේ අනවශ්‍ය සංශෝධන එක් කිරීමට උත්සාහ කළහොත් ඊට සහය පළ නොකරන බවයි.\nඑසේ ම, ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රීපාල සිරිසේන ද පාර්ලිමේන්තුවේදී ප්‍රකාශ කළේ සිය පක්ෂය 22 වන සංශෝධනයට සහය ලබා දෙන බවයි.",
       "URL": "https://www.hirunews.lk/318429/22-වන-ව්‍යවස්ථා-සංශෝධනය-ගැන-ඡන්ද-විමසීම-අද",
       "Category": "Local News",
       "Parent URL": "https://www.hirunews.lk/local-news.php?pageID=789"
}