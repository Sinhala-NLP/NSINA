{
       "Source": "hirunews",
       "Timestamp": "Sunday, 19 March 2017 - 18:53",
       "Headline": "ඩෙංගු මරණ සංඛ්‍යාව තවදුරටත් ඉහළට",
       "News Content": "ඩෙංගු වෛරසය වැළදීමෙන් සිදුවූ මරණ සංඛ්‍යාව 40 දක්වා ඉහළ ගොස් ඇතැයි වසංගත රෝග විද්‍යා අංශය පවසනවා.\nත්‍රිකුණාමලය දිස්ත්‍රික්කයෙන් වාර්තා වී ඇති ඩෙංගු මරණ සංඛ්‍යාව 15ක්. මේ අතර, ඩෙංගු වෛරසය වැලදීමෙන් ත්‍රිකුණාමලය - පල්ලෙකොට්ටෙයි ප්‍රදේශයේ 29 හැවිරිදි ගැබිණි මාතාවක් අද මිය ගියා.\nවසරේ ගත වූ කාලය තුළ දිවයින පුරා ඩෙංගු රෝගීන් 22,562 වාර්තා තිබෙනවා.\nඉන් වැඩිම සංඛ්‍යාවක් ජනවාරි මාසයේදී වාර්තා වූ අතර එම සංඛ්‍යාව 10,427ක්.\nනැගෙනහිර පළාතේ සීග්‍රයෙන් ව්‍යාප්ත වෙමින් පවතින ඩෙංගු අවදානම් තත්ත්වය පාලනය කිරීම සඳහා විශේෂ වැඩපිළිවෙලක් ක්‍රියාවට නංවා ඇති බව සෞඛ්‍ය අමාත්‍යාංශය පවසනවා.\nඑහි අධ්‍යක්ෂ ජනරාල් වෛද්‍ය ජයසුන්දර බණ්ඩාර හිරු ප්‍රවෘත්ති අංශයට කියා සිටියේ සෞඛ්‍ය නියෝජ්‍ය අමාත්‍ය ෆයිසාල් කාසිම්ගේ ප්‍රධානත්වයෙන් අද ඒ පිළිබද විශේෂ රැස්වීමක් ද කින්නියා ප්‍රදේශයේ පැවැත්වූ බවයි.",
       "URL": "https://www.hirunews.lk/157241/ඩෙංගු-මරණ-සංඛ්‍යාව-තවදුරටත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4605"
}