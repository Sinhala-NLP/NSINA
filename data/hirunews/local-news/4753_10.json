{
       "Source": "hirunews",
       "Timestamp": "Thursday, 15 December 2016 - 9:06",
       "Headline": "නිලාවේලි මුහුදේ දිය නෑමට ගොස් අනතුරට පත්වූ හතරදෙනෙකු බේරා ගැනේ",
       "News Content": "උප්පුවේලි - නිලාවේලි ප්‍රදේශයේ මුහුදු වෙරළේ දිය නාමින් සිටි හතරදෙනෙකු දියවැලකට හසුව ගසාගෙන යමින් සිටියදී ජීවිතාරක්ෂක රාජකාරිවල නිරත පොලිස් නිලධාරීන් විසින් බේරාගෙන තිබෙනවා.\nඊයේ මෙලෙස බේරාගත් පිරිස අතර පුද්ගලයින් දෙදෙනෙකු කාන්තාවක් සහ දැරියක් වන බවයි පොලීසිය සඳහන් කළේ.\nදියේ ගිලූනු 14 හැවිරිදි දැරිය ප්‍රතිකාර සඳහා නිලාවේලි රෝහලට ඇතුළත් කර තිබෙනවා.\nමොවුන් මහනුවර ප්‍රදේශයේ පදිංචිකරුවන් වන අතර විනෝද චාරිකාවක් සඳහා නිලාවේලි ප්‍රදේශයට පැමිණ ඇති බවයි පොලීසිය සඳහන් කළේ.",
       "URL": "https://www.hirunews.lk/149726/නිලාවේලි-මුහුදේ-දිය-නෑමට-ගොස්-අනතුරට-පත්වූ-හතරදෙනෙකු-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4753"
}