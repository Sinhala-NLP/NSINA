{
       "Source": "hirunews",
       "Timestamp": "Saturday, 23 January 2021 - 17:20",
       "Headline": "රෝහල් පද්ධතිය බිඳ වැටීමේ අනතුරක - සමස්ත ලංකා හෙද සංගමය කියයි",
       "News Content": "අද වන විට සෞඛ්‍ය කාර්යමණ්ඩල ඉතා වේගයෙන් කොරෝනා වෛරසයට ගොදුරු වෙමින් පවතින බව සමස්ත ලංකා හෙද සංගමය සඳහන් කරනවා.\nමෙම සංගමයේ ලේකම් එස්.බි. මැදිවත්ත කියාසිටියේ මෙම තත්වය හේතුවෙන් රෝහල් ගණනාවක වාට්ටු සහ ඒකක වසා දැමීමට සිදුව ඇති බවයි.\nමෙලස වාට්ටු සහ ඒකක වසා දැමීමට හේතුවී ඇත්තේ හෙද හෙදියන් නොමැති වීම හා හෙද හෙදියන්ට අවශ්‍ය ආරක්‍ෂිත ඇඳුම් නොමැති වීම හේතුවෙන් බවට ඔවුන් පෙන්වා දෙනවා.\nසෞඛ්‍ය කාර්ය මණ්ඩලයට අවශ්‍ය ප්‍රවාහන පහසුකම් හෝ ලබා නොදෙන අතර ඔවුන්ට සාමාන්‍ය බස් රථවල ගමන් කිරීමට සිදුව ඇති බවටයි සමස්ත ලංකා හෙද සංගමය චෝදනා කරන්නේ.\nඅප මේ පිළිබඳ සෞඛ්‍ය අමාත්‍යංශ ලේකම්වරයාගේ කාර්යාලයෙන් කළ විමසීමකදී සඳහන් කළේ මේ පිළිබඳ අවශ්‍ය පියවර ගැනිම සඳහා අදාළ බලධාරීන් දැනුවත් කර ඇති බවයි.",
       "URL": "https://www.hirunews.lk/260527/රෝහල්-පද්ධතිය-බිඳ-වැටීමේ-අනතුරක-සමස්ත-ලංකා-හෙද-සංගමය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2193"
}