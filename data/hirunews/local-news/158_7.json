{
       "Source": "hirunews",
       "Timestamp": "Sunday, 23 July 2023 - 20:05",
       "Headline": "විගණකාධිපති කෙටුම්පත් වාර්තාවකින් අනාවරණය වූ ක්‍රිකට් ආයතනයේ අලුත්ම හෙළිදරව්ව  (වීඩියෝ)",
       "News Content": "ශ්‍රී ලංකා ක්‍රිකට් ආයතනයේ විධායක කමිටු සාමාජිකයින් 14 දෙනෙකු වෙනුවෙන් 2022 වසරේ ලෝක කුසලානයේ තරග නැරඹීම සඳහා රුපියල් කෝටි හයහමාරකට ආසන්න මුදලක් වියදම් කර ඇතැයි විගණකාධිපති කෙටුම්පත් වාර්තාවෙන් අනාවරණය වන බව පාර්ලිමේන්තු මන්ත්‍රී හේෂා විතානගේ පවසනවා.\nඒ, 2022 පන්දුවාර 20 ලෝක කුසලානයේදී ශ්‍රී ලංකා ක්‍රිකට් ආයතනය කළ වියදම් සම්බන්ධයෙන් විගණකාධිපතිවරයාගේ සිදුකළ විගණකාධිපති කෙටුම්පත් වාර්තාව ගැන විශේෂ අනාවරණයක් සිදුකරමින්.\nමෙහිදී ශ්‍රී ලංකා ක්‍රිකට් වත්මන් සභාපති ශම්මි සිල්වා, සිය බිරිඳ සහ පවුලේ සාමාජිකයින් ඇතුළු 21 දෙනෙකු ඔස්ට්‍රේලියානු ලෝක කුසලාන සවාරියට සහභාගී කරවීම සඳහා රුපියල් කෝටියකට වැඩි මුදලක් වියදම් කර ඇති බවත් මන්ත්‍රීවරයා මෙහිදී පෙන්වා දුන්නා.",
       "URL": "https://www.hirunews.lk/342268/විගණකාධිපති-කෙටුම්පත්-වාර්තාවකින්-අනාවරණය-වූ-ක්‍රිකට්-ආයතනයේ-අලුත්ම-හෙළිදරව්ව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=158"
}