{
       "Source": "hirunews",
       "Timestamp": "Saturday, 05 June 2021 - 10:51",
       "Headline": "මහඔය ද්‍රෝණියේ පහළ ප්‍රදේශවල ජල ගැලීම් අවදානමක්",
       "News Content": "මහඔය ද්‍රෝණියේ ජල ධාරා ප්‍රදේශවලට අධික වර්ෂාපතනයක් ලැබීමත් සමඟ එහි නිම්න ප්‍රදේශයේ පහත් බිම්වල ජල ගැලීම් තත්ත්වයක් ඇතිවිය හැකි බව වාරිමාර්ග දෙපාර්තමේන්තුව අනතුරු අඟවනවා.\nඒ අනුව, අලව්ව, දිවුලපිටිය, මීරිගම, පන්නල, වෙන්නප්පුව, මීගමුව, කටාන සහ දංකොටුව ප්‍රාදේශීය ලේකම් කොට්ඨාශවලට අයත් පහත් බිම් ප්‍රදේශවල සුළු ගංවතුර තත්ත්වයක් ඇතිවිය හැකි බවයි එම දෙපාර්තමේන්තුව  පැවසුවේ.\nඑමෙන්ම, විශේෂයෙන් ගිරිඋල්ල - කුරුණෑගල ප්‍රධාන මාර්ගයේ ගිරිඋල්ල පොලීසිය අසලින් ජලයෙන් යටවිය හැකි බව එමගින් සඳහන් කළේ.\nමේ අතර, හලාවත - කොළඹ ප්‍රධාන මාර්ගයේ මයික්කුලම ප්‍රදේශයේදී විශාල ගසක් කඩා වැටීමෙන් රථ වාහන ගමනාගමනයට බාධා එල්ල වී තිබෙනවා.",
       "URL": "https://www.hirunews.lk/273441/මහඔය-ද්‍රෝණියේ-පහළ-ප්‍රදේශවල-ජල-ගැලීම්-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1905"
}