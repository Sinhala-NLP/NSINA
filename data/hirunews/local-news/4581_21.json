{
       "Source": "hirunews",
       "Timestamp": "Monday, 03 April 2017 - 7:25",
       "Headline": "මඩාටුගම මහවැලි අධිකාරි කාර්යාලයේ නිලධාරිනියකට ගල් ප්‍රහාරයක්",
       "News Content": "කැකිරාව මඩාටුගම ප්‍රදේශයේ වෙළෙඳ සැළක් තුළ සිටි ශ්‍රී ලංකා මහවැලි අධිකාරියේ මඩාටුගම කාර්යාලයේ සේවය කරන නිලධාරිනියකට කිසියම් පුද්ගලයෙකු ගල් ප්‍රහාරයක් එල්ල කර තිබෙනවා.\nඅදාළ පහරදීම එම වෙළෙඳ සැළේ සී.සී.ටී.වී කැමරා පද්ධතියේ සටහන්ව තිබුණා.\nකැකිරාව සිට දඹුල්ල දෙසට ධාවනය වූ මෙම ජිප් රථය නැවත හරවා වෙළෙඳ සැළ ඉදිරිපිට නතර කරන ආකාරය ක්‍ක්‍ඔඪ කැමරාවල සටහන්ව තිබුණා.\nඉන්පසුව ජීප් රථයේ ඉදිරිපස අසුනෙන් බැසගත් පුද්ගලයෙකු වෙළෙඳ සැළ දෙසට ගල් ප්‍රහාර දෙකක් එල්ලකරනවා.\nඅප වාර්තාකරු පැවසුවේ එම ගල් ප්‍රහාරයට ලක්වීමෙන් මඩාටුගම මහවැලි අධිකාරි කාර්යාලයේ සේවය කරන නිලධාරිනියක් සුළු තුවාල ලබා ඇති බවයි.\nප්‍රහාරයෙන් පසු ජිප් රථයේ පැමිණි පිරිස දඹුල්ල දෙසට පලා ගොස් තිබෙනවා.\nමෙහිදී අදාළ නිලධාරිණියට පහර දුන්නේද? වෙළෙඳ සැළට පහරදුන්නේද පිළිබඳව තොරතුරු අනාවරණය වී නැහැ.",
       "URL": "https://www.hirunews.lk/158357/මඩාටුගම-මහවැලි-අධිකාරි-කාර්යාලයේ-නිලධාරිනියකට-ගල්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4581"
}