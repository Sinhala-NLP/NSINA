{
       "Source": "hirunews",
       "Timestamp": "Tuesday, 01 August 2023 - 16:53",
       "Headline": "විජය කුමාරතුංගගේ පිළිරුවට අලාභ හානි කරලා",
       "News Content": "80 දශකයේ ප්‍රවීණ හා දක්ෂ රංගන ශිල්පියෙකු වූ විජය කුමාරතුංගගේ පිළිරුවට පුද්ගලයෙකු විසින් අලාභ හානි සිදු කර තිබෙනවා.\nමෙම ගල් ප්‍රහාරය හේතුවෙන් එම පිළිරුවේ වම් පස පෙදෙසට අලාභ හානි සිදුව ඇති බවයි පොලිසිය සඳහන් කර ඇත්තේ.\nමෙසේ හානි සිදුව ඇත්තේ දෙහිවල පොදු වෙළඳ සංකීර්ණය ඉදිරිපිට ස්ථාපිත කර තිබෙන විජය කුමාරතුංග පිළිරුවටයි.\nකෙසේ වෙතත් පොලිසිය ප්‍රකාශ කර සිටියේ මෙම සිදුවීමට අදාළ පුද්ගලයා පිළිබඳව කිසිදු තොරතුරක් මේ වන තෙක් අනාවරණය වී නොමැති බවයි.",
       "URL": "https://www.hirunews.lk/343305/විජය-කුමාරතුංගගේ-පිළිරුවට-අලාභ-හානි-කරලා",
       "Category": "Local News",
       "Parent URL": "https://www.hirunews.lk/local-news.php?pageID=132"
}