{
       "Source": "hirunews",
       "Timestamp": "Friday, 22 October 2021 - 22:37",
       "Headline": "මහීෂ් තීක්ෂනට සුපිරි කණ්ඩායම් 12 වටයේ පළමු තරගය අහිමි වන ලකුණු",
       "News Content": "ශ්‍රී ලංකා ක්‍රිකට් කන්ඩායමේ නවතම දඟපන්දු තරුව වන මහීෂ් තීක්ශනගේ මාංශපේශී ආබාධයක් මතුවී තිබෙනවා.\nමේ හේතුවෙන් අද තරගයේ එක් පන්දු ඕවරයක් නිමා කිරීමෙන් අනතුරුව ඔහු නැවත ක්‍රීඩාගාරයට කැඳවනු ලැබුවා.\nමහීෂ් තරගයේ ක්‍රියාත්මක කළ එකම පන්දුවාරයේදී නෙදර්ලන්ත කණ්ඩායමේ කඩුලු දෙකක් දවා ගන්නට සමත් වුණා.\nතරගයෙන් අනතුරුව පැවති මාධ්‍ය හමුවේ දී අදහස් දැක්වූ භානුක රාජපක්ෂ කියා සිටියේ ඔහුට මතුවී ඇති ආබාධය අනුව බොහෝ දුරට බංග්ලාදේශය සමඟ පැවැත්වෙන තරගයේදී ඔහු විවේක ගන් වනු ඇති බවටයි.\nමහීෂ් තීක්ශන ලෝක කුසලාන තරගාවලියේ මේ දක්වා පැවැති තරග 3 දී කඩුලු 8ක් බිඳ දැමීමට සමත්ව තිබෙනවා.\nඔහුගේ පන්දු යැවීමේ උසස් සංකලනය හේතුවෙන් මේ වන විටත් ජාත්‍යන්තර ක්‍රිකට් විචාරකයන්ගේ දැඩි අවධානය ඔහු වෙත යොමු වී තිබෙනවා.",
       "URL": "https://www.hirunews.lk/285786/මහීෂ්-තීක්ෂනට-සුපිරි-කණ්ඩායම්-12-වටයේ-පළමු-තරගය-අහිමි-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1611"
}