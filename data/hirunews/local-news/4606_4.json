{
       "Source": "hirunews",
       "Timestamp": "Sunday, 19 March 2017 - 13:34",
       "Headline": "රක්වානේ සහෝදරයන් දෙදෙනෙකු අතර ගැටුමකින් එක් අයෙකු මරුට",
       "News Content": "රක්වාන - මස්ඉබුල ප්‍රදේශයේදී සහෝදරයින් දෙදෙනෙකු අතර ඇතිවූ බහින් බස්වීමක් දුරදිග යාමෙන් සිදුවූ පහරදීමකින් වැඩිමහල් සහෝදරයා ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ මස්ඉඹුල - ගොඩකවෙල පදිංචි 76 හැවිරිදි පුද්ගලයෙක්.\nමෙම සොහොයුරන් දෙදෙනා අතර ඉඩම් ආරවුලක් මුල් කරගෙන ඊයේ රාත්‍රියේ බහින්බස්වීමක් හටගෙන ඇති අතර පසුව බාල සහෝදරයා වැඩිමහල් සහෝදරයාට උදැල්ලකින් පහරදී තිබෙනවා.\nඝාතනය සිදුකළ සැකකරු අත්අඩංගුවට ගෙන ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/157223/රක්වානේ-සහෝදරයන්-දෙදෙනෙකු-අතර-ගැටුමකින්-එක්-අයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4606"
}