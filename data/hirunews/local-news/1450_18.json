{
       "Source": "hirunews",
       "Timestamp": "Tuesday, 04 January 2022 - 8:27",
       "Headline": "හයිටි අගමැති ඝාතන කුමන්ත්‍රණයකින් දිවි ගලවා ගනී",
       "News Content": "හයිටි අගමැති අරියල් හෙන්රි ඝාතන කුමන්ත්‍රණයකින් දිවි ගලවාගෙන ඇති බව එරට රජය නිවේදනය කළා.\nහයිටි රාජ්‍යයේ 218 වන නිදහස් දිනය පසුගිය සෙනසුරාදාට යෙදී තිබූ අතර, ඒ නිමිත්තෙන් උතුරුදිග හයිටියේ ගොනයීව්ස් නුවර දේවස්ථානයක පැවති උත්සවයකට අග්‍රාමාත්‍යවරයා සහභාගිවෙමින් සිටිය දී වෙඩි ප්‍රහාරයක් එල්ල වී තිබෙනවා.\nකෙසේ නමුත් වෙඩි ප්‍රහාරය මධ්‍යයේ ආරක්ෂිතව පළා යාමට අග්‍රාමාත්‍යවරයා ඇතුළු පිරිස සමත් වූ බව සඳහන්.\nඑහි දී එක් අයෙකු මිය ගොස් තවත් දෙදෙනෙකු තුවාල ලැබූ බව එරට පොලීසිය ප්‍රකාශ කළා.\nහයිටි ජනාධිපති ජොවිනල් මුවීස් පසුගිය ජුලි මාසයේ ඝාතනයට ලක්වීමෙන් පසු හයිටියේ ආරක්ෂක තත්ත්වය බෙහෙවින් පිරිහීමට ලක්වුණා.\nඝාතන කුමන්ත්‍රණයෙන් දිවි ගලවා ගත් හයිටි අග්‍රාමාත්‍යවරයා එරට ක්‍රියාත්මක බලගතු පාතාල කල්ලි සහ ත්‍රස්ත කණ්ඩායම් මර්දනය කිරීමට ප්‍රතිඥා ලබාදී සිටි අයෙක්.\nමෙම කල්ලි විසින් හයිටි දේශයේ ගෑස් බෙදා හැරීම ඔවුන් සතු කර ගැනීම නිසා එරට ඉන්ධන හිඟයක් ද ඇති වී තිබෙනවා.",
       "URL": "https://www.hirunews.lk/292967/හයිටි-අගමැති-ඝාතන-කුමන්ත්‍රණයකින්-දිවි-ගලවා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1450"
}