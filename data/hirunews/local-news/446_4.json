{
       "Source": "hirunews",
       "Timestamp": "Thursday, 30 March 2023 - 10:25",
       "Headline": "ව්‍යාජ වෙබ් අඩවියක් සකසා වීසා නිකුත්කල අයෙක් රක්ෂිත බන්ධනාගාර‍යට",
       "News Content": "මහනුවර පිහිටි කොළඹ ඉන්දියන් වීසා ආයතනයේ තොරතුරු ඇතුලත් කර නිර්මාණය කරන ලද ව්‍යාජ වෙබ් අඩවියක් ඔස්සේ වීසා ලබා දෙන බව පවසා මුදල් වංචාකළ පුද්ගලයෙක් අත්අඩංගුවට ගෙන තිබෙනවා.\nපසුගිය දා(28) අදාල සැකකරු වත්තේගම ප්‍රදේශයේ දී අත්අඩංගුවට ගෙන තිබුනේ කොළඹ අපරාධ කොට්ඨාසයේ නිලධාරීන් විසිනි.\nඅත්අඩංගුවට ගත් සැකකරු සන්තකයේ තිබූ ලැප්ටොප් යන්ත්‍රයක් හා ජංගම දුරකතනයක් ද ඔවුන් බාරයට ගෙන තිබෙනවා.\nඅදාල සැකකරු වයස අවුරුදු 29ක් වන පන්විල ප්‍රදේශයේ පදිංචිකරුවෙක්.\nඔහුව අත්අඩංගුවට ගෙන ඇත්තේ ව්‍යාජ අනන්‍යතාවයක් ඔස්සේ මුදල් වංචා කිරීම, බුද්ධිමය දේපල පනත සහ පරිඝණක අපරාධ පනත යටතේ සඳහන් වැරදි සම්බන්ධයෙන්.\nසැකකරු ඊයේ(29) දින කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමෙන් අනතුරුව එලැඹෙන අප්‍රියෙල් මස 07 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/331277/ව්‍යාජ-වෙබ්-අඩවියක්-සකසා-වීසා-නිකුත්කල-අයෙක්-රක්ෂිත-බන්ධනාගාර‍යට",
       "Category": "Local News",
       "Parent URL": "https://www.hirunews.lk/local-news.php?pageID=446"
}