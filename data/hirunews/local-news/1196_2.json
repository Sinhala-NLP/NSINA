{
       "Source": "hirunews",
       "Timestamp": "Monday, 02 May 2022 - 14:37",
       "Headline": "දේශපාලනික අර්බුදයට විසඳුම වන්නේ පොහොට්ටුවෙන් අගමැති පත් කිරීමයි - ඩිලාන් (වීඩියෝ)",
       "News Content": "රටේ දේශපාලනික අර්බුදයට කදිම විසඳුම වන්නේ නව අගමැතිවරයෙකු යටතේ බලය ක්‍රියාත්මක කිරීම බව පාර්ලිමේන්තු මන්ත්‍රී ඩිලාන් පෙරේරා පවසනවා.\nජන හමුවක් අමතමින් මන්ත්‍රීවරයා සඳහන් කළේ, එසේ පත්වන නව අගමැතිවරයා ශ්‍රී ලංකා පොදුජන පෙරමුණෙන් තේරී පත්විය යුතු අතර, ඒ හරහා සැවොම එක් වී අන්තර් කාලීන ආණ්ඩුවක් තැනිය හැකි බවයි.\nපොහොට්ටුවෙන් ම නව අගමැතිවරයෙකු පත් කළ යුත්තේ ඇයි දැයි යන පැනයට ද මන්ත්‍රීවරයා අදහස් පළ කළා.\nපසුගිය මහමැතිවරණය හා ජනාධිපතිවරණයේ දී ජන මතය සහ ජන වරම හිමිව ඇත්තේ ශ්‍රී ලංකා පොදුජන පෙරමුණට වන අතර, උද්ධච්චකම හේතුවෙන් මේ වනවිට පක්ෂ දේශපාලනය ජනතාවට අප්‍රිය වී ඇති බව ද මන්ත්‍රී ඩිලාන් ප්‍රකාශ කළා.",
       "URL": "https://www.hirunews.lk/303340/දේශපාලනික-අර්බුදයට-විසඳුම-වන්නේ-පොහොට්ටුවෙන්-අගමැති-පත්-කිරීමයි-ඩිලාන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1196"
}