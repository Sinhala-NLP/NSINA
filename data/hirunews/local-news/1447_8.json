{
       "Source": "hirunews",
       "Timestamp": "Wednesday, 05 January 2022 - 15:37",
       "Headline": "ඉන්දියාවේ පළමු ඔමික්‍රොන් මරණය වාර්තා වේ (වීඩියෝ)",
       "News Content": "ඉන්දියාවෙන් වාර්තා වන පළමු ඔමික්‍රොන් ප්‍රභේදය ආසාදිත මරණය අද (05) වාර්තා වී තිබෙනවා.\nඒ ඉන්දියාවේ බටහිර රාජස්ථාන් ප්‍රාන්තයෙන්.\nමේ ව්න විට එරටින් වාර්තා වන ඔමික්‍රොන් ආසාදිතයින් සංඛ්‍යාව 2135 සීමාව ඉක්මවා ගොස් ඇති අතර ඉන් වැඩිම පිරිසක් වාර්තා වන්නේ, නව දිල්ලි නගරයෙන් බවයි ඉන්දීය මාධ්‍ය වාර්තා කරන්නේ.\nකෙසේ වෙතත්, ඉන්දීය ජනගහනයට සාපේක්ෂව ශීඝ්‍රයෙන් කොරෝනා වෛරසය සහ නව වෛරස් ප්‍රභේද ව්‍යාප්ත වෙමින් පවතින අතර එරටින් වාර්තාව වන සමස්ත කොරෝනා වෛරස ආසාදිතයින් සංඛ්‍යාව මිලියන 35 සීමාව ඉක්මවා ගොස් තිබෙනවා.\nසිදුව ඇති මරණ සංඛ්‍යාව හාරලක්ෂයකට අධික බවයි, විදෙස් මාධ්‍ය වාර්තා කරන්නේ.",
       "URL": "https://www.hirunews.lk/293103/ඉන්දියාවේ-පළමු-ඔමික්‍රොන්-මරණය-වාර්තා-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1447"
}