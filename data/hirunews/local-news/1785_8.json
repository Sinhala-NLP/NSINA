{
       "Source": "hirunews",
       "Timestamp": "Friday, 30 July 2021 - 20:35",
       "Headline": "ඔන්ලයින් වර්ජනයේ නිරත ගුරු සංගම්, ඇමතිවරුන් හමුවෙයි (වීඩියෝ)",
       "News Content": "ගුරු සංගම් සහ අමාත්‍යවරුන් කිහිප දෙනෙකු අතර හමුවක් වෙළද අමාත්‍යාංශයේදී ඊයේ (29) පැවැත් වුණා.\nසිය ඉල්ලීම් සඳහා විසඳුමක් නොමැති පසුබිමකයි ගුරු සංගම් අමාත්‍යවරුන් වන උදය ගම්මන්පිළ , බන්දුල ගුණවර්ධන, ගාමිණි ලොකුගේ සහ රාජ්‍ය අමාත්‍ය ලසන්ත අලගියවන්න මෙලෙස හමුවුණේ.\nකොතලාවල විශ්වවිද්‍යාල පනත් කෙටුම්පතට විරෝධය පළ කිරීමට සහ වැටුප් විෂමතාව ඉවත් කිරීම ඇතුළු ඉල්ලීම් කිහිපයක් මුල් කරගනිමින් ගුරු විදුහල්පතිවරුන්  ආරම්භ කළ වර්ජනය අද ක්‍රියාත්මක වුණේ අඛණ්ඩව 19 වැනි දිනටයි.\nමේ අතර අන්තර් විශ්වවිද්‍යාලයීය ශිෂ්‍ය බලමණ්ලය සහ වෘත්තීය සමිති කිහිපයක්  එක්ව  සංවිධාන කළ අත්පත්‍රිකා බෙදීමේ වැඩසටහනක් සෙත්පිරිපාය ඉදිරිටදී අද සිදු කෙරුණා.\nගුරු වර්ජනයට සහය පළ කරමින් අදත් ප්‍රදේශ කිහිපයක විරෝධතා සංවිධාන කර තිබුණා.",
       "URL": "https://www.hirunews.lk/278442/ඔන්ලයින්-වර්ජනයේ-නිරත-ගුරු-සංගම්-ඇමතිවරුන්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1785"
}