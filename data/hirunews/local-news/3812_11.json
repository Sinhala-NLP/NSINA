{
       "Source": "hirunews",
       "Timestamp": "Monday, 06 August 2018 - 13:25",
       "Headline": "බුලත්සිංහල කොල්ලයේ, තවත් 5ක් අත්අඩංගුවට  - එක්කෝටි 69 ලක්ෂයකුත් සොයා ගැනේ",
       "News Content": "බුලත්සිංහල - හොරණ පාර - පහළ නාරගල ප්‍රදේශයේදී මිරිස් කුඩු ප්‍රහාරයක් එල්ල කර රුපියල් කෝටි 03කට ආසන්න මුදල් කොල්ලකෑමේ සිද්ධිය සම්බන්ධයෙන් තවත් සැකකරුවන් පස්දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ කොල්ල කන ලද මුදලින් රුපියල් එක්කෝටි 65 ලක්ෂ 91,800 ක්ද ඔවුන් සන්තකයේ තිබී සොයාගත් බවයි.\nඑමෙන්ම කොල්ල කෑ මුදලින්  ඔවුන් මිලදී ගත් රුපියල් තුන්ලක්ෂ 48,500 ක් වටිනා රන් භාණ්ඩ තොගයක්ද සොයා ගැනුනා.\nපෞද්ගලික බැංකු දෙකක ඒ.ටී.එම්. යන්ත්‍රවල තැන්පත් කිරීම සඳහා පෞද්ගලික සමාගමක් විසින් මෙම මුදල වෑන් රථයකින් ප්‍රවාහනය කරමින් තිබියදි මෙම කොල්ලය සිදුකර තිබුණේ පසුගිය මස 28 වනදායි. මීට අමතරව වෑන් රථයේ ආරක්ෂක නිලධාරියාගේ පැහැරගත් ගිනි අවිය සහ කොල්ලකෑමට සැකකරුවන් පැමිණි ජීප් රථයද පොලිිසියට හමුවී තිබෙනවා.\nමීට පෙර මෙම කොල්ලය සම්බන්ධයෙන් මුදල් ප්‍රවාහනය කළ වෑන් රථයේ රියදුරා සහ ආරක්ෂක නිලධාරීයා අත්අඩංගුවට ගනු ලැබුවා.",
       "URL": "https://www.hirunews.lk/196916/බුලත්සිංහල-කොල්ලයේ-තවත්-5ක්-අත්අඩංගුවට-එක්කෝටි-69-ලක්ෂයකුත්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3812"
}