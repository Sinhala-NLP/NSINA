{
       "Source": "hirunews",
       "Timestamp": "Wednesday, 07 July 2021 - 8:46",
       "Headline": "පැනගිය සිසුවිය භාරදීමට මවුපියන්ගෙන් 5000ක් ගත් එප්පාවල එස්අයිගේ වැඩ තහනම්",
       "News Content": "ප්‍රේම සම්බන්ධතාවයක් මත පොළොන්නරුව ප්‍රදේශයේ තරුණයකු සමඟ ගෙදරින් පැන ගොස් එප්පාවල ප්‍රදේශයේ නිවසක පෙම්සුව විඳිමින් සිටි සිසුවියක් එප්පාවල පොලිසිය විසින් පොලිස් භාරයට ගෙන තිබෙනවා.\nඑම සිසුවිය පොලිස් භාරයෙන් දෙමාපියන්ට භාරදීම සඳහා රුපියල් පන්දහසක අල්ලස් මුදලක්  එප්පාවල පොලිසියේ උප පොලිස් පරීක්‍ෂකවරයෙකු ඉල්ලා ඇති බව අපට වාර්තා වුණා.\nවින්දිත දැරිය දෙමාපියන්ට භාරදීමට නම් රුපියල් පන්දහසක මුදලක් දෙමාපියන්ගෙන් ඉල්ලා සිටියදී එම මුදල උප පොලිස් පරීක්‍ෂකවරයාට ලබාදී ඒ පිළිබඳව  සිසුවියගේ දෙමාපියන් පොලොන්නරුව සහකාර පොලිස් අධිකාරිවරයාට දැනුම්දී තිබේනවා.\nහිරු ප්‍රවෘත්ති අංශය මේ සම්බන්ධයෙන් කළ විමසීමකදී එප්පාවල පොලිස්  ස්ථානාධිපති සඳහන් කළේ සැකකාර උප පොලිස් පරීක්‍ෂකවරයා පරීක්‍ෂා කිරීමේදී ඔහුගේ කලිසම් සාක්කුවේ තිබුණ අදාළ මුදල එප්පාවල පොලිස් නිලධාරීන් විසින් සොයාගත් බවයි.\nකෙසේ වෙතත් අනුරාධපුර කොට්ඨාස භාර ජ්‍යෙෂ්ඨ පොලිස් අධිකාරි ජගත් ශාන්ත කොඩිසිංහ මහතා විසින් සැකකරුගේ සේවය තහනම් කර තිබෙනවා.\nදැරියගේ දෙමාපියන් පොලොන්නරුව මොරගස්හේන ප්‍රදේශයේ පදිංචිකරුවන් වන අතර පහළොස් හැවිරිදි දියණිය මීට මාසයකට පමණ ඉහතදී දහඅට හැවිරිදි තරුණයා සමඟ පැන ගොස් ඇති බවයි වාර්තා වන්නේ.",
       "URL": "https://www.hirunews.lk/276295/පැනගිය-සිසුවිය-භාරදීමට-මවුපියන්ගෙන්-5000ක්-ගත්-එප්පාවල-එස්අයිගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=1837"
}