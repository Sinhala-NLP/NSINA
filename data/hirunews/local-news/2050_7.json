{
       "Source": "hirunews",
       "Timestamp": "Wednesday, 31 March 2021 - 15:27",
       "Headline": "දේශීය නිපැයුම් ගණනාවකට මේඩ් ඉන් ශ්‍රී ලංකා සන්නාමය  (වීඩියෝ)",
       "News Content": "මේඩ් ඉන් ශ්‍රී ලංකා සංකල්පය සැබෑ කරගැනීමට නම් වත්මන් දේශපාලන ක්ෂේත්‍රයේ සිටින පාර්ශ්වයන්ද නිසි ලෙස හඳුනා ගනිමින් ගමන් කිරීම අත්‍යවශ්‍ය බව කර්මාන්ත අමාත්‍ය විමල් වීරවංශ මහතා පවසනවා.\nකොළඹ පැවති උත්සවයකදී අමාත්‍යවරයා මේ අදහස් පළ කළා.\nකර්මාන්ත අමාත්‍යාංශය සහ ඊට අනුබද්ධිත ජාතික ව්‍යවසාය සංවර්ධන අධිකාරිය විසින් දියත් කරනු ලබන මේඩ් ඉන් ශ්‍රී ලංකා වැඩපිළිවෙළ යටතේ තෝරාගත් දේශීය නිපැයුම් ගණනාවකට මේඩ් ඉන් ශ්‍රී ලංකා සන්නාමය පිරිනැමීම කොළඹ දී සිදුකෙරුණේ කර්මාන්ත අමාත්‍ය විමල් වීරවංශ මහතාගේ ප්‍රධානත්වයෙන්.",
       "URL": "https://www.hirunews.lk/267114/දේශීය-නිපැයුම්-ගණනාවකට-මේඩ්-ඉන්-ශ්‍රී-ලංකා-සන්නාමය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2050"
}