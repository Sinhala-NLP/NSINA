{
       "Source": "hirunews",
       "Timestamp": "Thursday, 15 March 2018 - 8:23",
       "Headline": "වට්ස්ඇප් සක්‍රීයයි -ෆේස්බුක් ගැන තීරණයක් ගන්න අද විශේෂ සාකච්ඡාවක්",
       "News Content": "මහනුවර ඇතිවූ කළහකාරී සිද්ධීන් සමග තාවකාලිකව අවහිර කර තිබූ වට්ස්ඇප් සමාජ මාධ්‍ය භාවිතය ඊයේ(14) මධ්‍යම රාත්‍රියේ සිට යළි යථා තත්ත්වයට පත් කර තිබෙනවා.\nමීට පෙර සීමා කර තිබූ වයිබර් ප්‍රවේශයද යථා තත්ත්වයට පත් කළා.\nමේ අතර අවහිර කර ඇති ෆේස්බුක් ප්‍රවේශය සම්බන්ධයෙන් එම සමාගමේ නිලධාරීන් කණ්ඩායමක් සහ ජනාධිපති ලේකම් ඔස්ටින් ප්‍රනාන්දු අතර සාකච්ඡා වක් අද(15) පැවැත්වෙනවා.\nමෙම සාකච්ඡාව සඳහා ෆේස්බුක් සමාගමේ තුන්දෙනෙකුගෙන් යුත් කණ්ඩායමක් එක්වනු ඇති.\nවිදුලි සංදේශ හා ඩිජිටල් යටිතල පහසුකම් අමාත්‍යාංශය සදහන් කළේ මෙම කණ්ඩායම අද(15) දිනයේදී අග්‍රාමාත්‍ය රනිල් වික්‍රමසිංහ ද හමුවීමට නියමිත බවයි.\nඑහිදී ෆේස්බුක් සමාජ මාධ්‍ය ඔස්සේ වෛරී සහ වර්ගවාදී ප්‍රකාශ පතුරුවා හැරීම වැළැක්වීම සම්බන්ධයෙන් ගත හැකි ඉදිරි ක්‍රියාමාර්ග පිළිබඳව අවධානය යොමු කෙරෙනු ඇති.",
       "URL": "https://www.hirunews.lk/185943/වට්ස්ඇප්-සක්‍රීයයි-ෆේස්බුක්-ගැන-තීරණයක්-ගන්න-අද-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=4037"
}