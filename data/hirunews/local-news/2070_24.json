{
       "Source": "hirunews",
       "Timestamp": "Monday, 22 March 2021 - 15:24",
       "Headline": "කෙසෙල් ගෙඩියක මිල වැඩි යැයි පවසා පාරිභෝගිකයෙකු වෙළදසැල් සේවකයෙකුට පහර දී ඝාතනය කරයි  (වීඩියෝ)",
       "News Content": "කෙසෙල් ගෙඩියක මිල වැඩි බව පවසමින් ප්‍රචණ්ඩකාරී ලෙස හැසිරුණු පාරිභෝගිකයෙකු හෝටලයක සේවකයෙකුට පහර දී ඝාතනය කිරීමේ පුවතක් කුරුණෑගල ප්‍රදේශයෙන් වාර්තා වනවා. කුරුණෑගල නගරයේ පැරකුම්බා වීදියේ වෙළදසැලක සේවකයෙක් මෙලෙස පහරදීමෙන් මිය ගොස් ඇති බව සඳහන්.\nපසුගිය 20 වන දා පහරදීමට අදාළ පුද්ගලයා වෙළදසැලට පැමිණ කෙසෙල් ගෙඩියක් මිලදී ගෙන තිබෙනවා.\nඑහිදී වෙළදසැලේ හිමිකරු ඔහුට දැනුම් දී ඇත්තේ කෙසෙල් ගෙඩිය රුපියල් 30ක් වන බවයි.\nඑම මිල ප්‍රකාශ කිරීමත් සමඟ අදාළ පාරිභෝගිකයා උරණ වී වෙළදසැල් හිමියාට සහ සේවකයාට පහර දී තිබෙනවා.\nඑහිදී බෝතලයක් කඩා පහරදීම හේතුවෙන් බරපතල තුවාල ලබා රෝහල් ගත කෙරුණු අදාළ සේවකයා ජීවිතක්ෂයට පත්වුණා.",
       "URL": "https://www.hirunews.lk/266165/කෙසෙල්-ගෙඩියක-මිල-වැඩි-යැයි-පවසා-පාරිභෝගිකයෙකු-වෙළදසැල්-සේවකයෙකුට-පහර-දී-ඝාතනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2070"
}