{
       "Source": "hirunews",
       "Timestamp": "Saturday, 23 April 2016 - 8:38",
       "Headline": "Update : පොලිස් නිලධාරියාගේ කන සපා කෑ පුද්ගලයා හඳුනා ගැනේ",
       "News Content": "මහියංගනය - සේනාර ප්‍රදේශයේදී නීතිවිරෝධී මත්පැන් ජාවාරමක් වැටලීමට ගිය අවස්ථාවකදී මහියංගනය පොලීසියේ නිළධාරියෙකුගේ කන සපා කෑමේ සිද්ධියේ සැකකරු හඳුනාගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළා.\nඔහු අත්අඩංගුවට ගැනීම සඳහා විශේෂ පොලිස් කණ්ඩායම් 3ක් යොදවා ඇති අතර, සැකකරු ප්‍රදේශයෙන් පළා ගොස් ඇති බව ද සදහන්.\nසිද්ධිය සම්බන්ධයෙන් සිදුකරන ලද මූලික පරීක්ෂණවලින් හෙළි වී ඇත්තේ සැකකරු, යුද හමුදාවෙන් ඉවත් වූ එම ප්‍රදේශයේම පදිංචිකරුවෙකු බවයි.\nඊයේ රාත්‍රියේ අදාළ වැටලීමට පැමිණි අවස්ථාවේ මෙලෙස තුවාල ලැබූ පොලිස් නිලධාරියා තවදුරටත් මහියංගනය මූලික රෝහලේ ප්‍රතිකාර ලබනවා.\nUpdate : Saturday, April 23, 2016 12.06\n------------------------------------------------\nනීතිවිරෝධී මත්පැන් ජාවාරමක් වැටලීමට ගිය අවස්ථාවකදී එය පවත්වාගෙන ගිය සැකකරු, පොලිස් නිලධාරියෙකුගේ කන සපා කෑමේ සිද්ධියක් මහියංගනය - සේනාර ප්‍රදේශයෙන් වාර්තා වනවා.\nඊයේ රාත්‍රී 8ට පමණ මහියංගනය පොලීසියට අනුයුක්තව සේවය කළ පොලිස් නිලධාරීන් තුන්දෙනෙකු මෙම නීතිවිරෝධී මත්පැන් වැටලීමට ගිය අවස්ථාවේදී මෙම සිද්ධියට මුහුණ දී ඇත්තේ.\nසිද්ධියෙන් අනතුරුව සැකකරු පළා ගොස් තිබෙනවා.\nතුවාල ලැබූ පොලිස් නිලධාරියා මහියංගනය මූලික රෝහලට ඇතුළත් කර ඇති අතර, අදාළ සැකකරු අත්අඩංගුවට ගැනීමට පරීක්ෂණ ආරම්භ කර ඇති බව සදහන්.",
       "URL": "https://www.hirunews.lk/131521/update-පොලිස්-නිලධාරියාගේ-කන-සපා-කෑ-පුද්ගලයා-හඳුනා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=5077"
}