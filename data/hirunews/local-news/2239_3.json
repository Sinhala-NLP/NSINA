{
       "Source": "hirunews",
       "Timestamp": "Saturday, 02 January 2021 - 13:16",
       "Headline": "කොළඹ දිස්ත්‍රික්කයේ ලිපි බෙදා හැරීමේ ප්‍රමාදයක් - උපකාරක පන්ති ගුරුවරුන්ටත් බලාපොරොත්තුවක්",
       "News Content": "පවතින කොරෝනා ව්‍යාප්තිය සැලකිල්ලට ගනිමින් රාත්‍රි තැපැල් දුම්රිය ධාවනය නොවීම සහ තැපෑලේ වාහන පමණක් ලිපි බෙදාහැරීමට යොදා ගැනීම හේතුවෙන් ලිපි බෙදාහැරීමේ ප්‍රමාදයක් පවතින බව තැපැල්පති රංජිත් ආරියරත්න පවසනවා.\nඔහු කියා සිටියේ සෞඛ්‍ය මාර්ගෝපදේශ අනුව කාර්ය මණ්ඩල සේවයේ යෙදවීමට සිදුවීම මෙන්ම, හුදෙකලා කරන ලද ප්‍රදේශවල සේවකයින් රාජකාරියට ගෙන්වා ගත නොහැකි වීම හේතුවෙන්ද මෙලෙස ලිපි බෙදාහැරීමේ ප්‍රමාදයක් පවතින බවයි.\nමේ හේතුවෙන් කොළඹ ප්‍රදේශවලට ලිපි ලැබීම දින දෙකකින් පමණත්, ප්‍රාදේශීය වශයෙන් ලිපි ලැබීම එක් දිනකින් පමණත් ප්‍රමාද වනු ඇති බවයි තැපැල්පතිවරයා කියා සිටියේ.\nමේ අතර, සංචාරකයින් දිවයිනට ගෙන්වා ගැනීමේ නියමු ව්‍යාපෘතියට අදාළව දිවයිනට පැමිණි යුක්රේන සංචාරකයින් පිරිස මාතර - මිරිස්ස ධීවර වරායට පැමිණ තල්මසුන් නැරඹීම සඳහා පිටත්ව ගියා.\nදිවයිනට පැමිණි අදාළ සංචාරක කණ්ඩායමේ පස් දෙනෙකුට කොරෝනා වෛරසය ආසාදනය වී ඇති බව මීට පෙර හඳුනා ගත්තා.",
       "URL": "https://www.hirunews.lk/258560/කොළඹ-දිස්ත්‍රික්කයේ-ලිපි-බෙදා-හැරීමේ-ප්‍රමාදයක්-උපකාරක-පන්ති-ගුරුවරුන්ටත්-බලාපොරොත්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=2239"
}