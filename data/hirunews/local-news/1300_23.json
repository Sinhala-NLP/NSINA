{
       "Source": "hirunews",
       "Timestamp": "Friday, 11 March 2022 - 13:57",
       "Headline": "ශ්‍රී ලංකා - ඉන්දියා නාවික හමුදා අභ්‍යාසය සාර්ථකව නිමා වෙයි",
       "News Content": "ශ්‍රී ලංකා නාවික හමුදාව සහ ඉන්දීය නාවික හමුදාව නාවික අභ්‍යාසයක් පවත්වා තිබෙනවා.\nඉන්දියාවේ විශාකපට්නම් නාවික තටාකාංගනයේ සහ බෙංගාල බොක්ක ආශ්‍රිත මුහුදු තීරයේ දී පවත්වන ලද එම නාවික අභ්‍යාසය “ස්ලිනෙක්ස්” ලෙස නම් කර ඇති අතර, ඒ සඳහා නාවික හමුදාවේ සයුරළ නෞකාව එක්ව ඇති බව සඳහන්.\n9 වන වරටත් පවත්වන ලද මෙම නාවික අභ්‍යාසය අදියර දෙකක් යටතේ මාර්තු 7 වනදා සිට 10 වනදා දක්වා පැවැත්වූ බවයි නාවික හමුදාව නිවේදනය කළේ.\nඑහිදී නාවික ශිල්පීය දැනුම හා ක්‍රමෝපායන් හුවමාරු කරගැනීමේ අභ්‍යාස මෙන්ම දෙරටේ නාවික හමුදාවන් අතර සුහදත්වය වර්ධනය කරගැනීම සඳහා විවිධ සංස්කෘතික සහ ක්‍රීඩා වැඩසටහන් ද පවත්වා තිබෙනවා.",
       "URL": "https://www.hirunews.lk/299222/ශ්‍රී-ලංකා-ඉන්දියා-නාවික-හමුදා-අභ්‍යාසය-සාර්ථකව-නිමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1300"
}