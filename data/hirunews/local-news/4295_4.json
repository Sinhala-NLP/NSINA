{
       "Source": "hirunews",
       "Timestamp": "Saturday, 30 September 2017 - 18:42",
       "Headline": "කල් යන ඡන්ද ගැන මානව හිමිකම් කොමසාරිස්ට පැමිණිල්ලක්",
       "News Content": "ආණ්ඩුව දිගින් දිගටම මැතිවරණ කල් දමමින් ශ්‍රී ලංකා පුරවැසියන්ගේ ඡන්ද අයිතිය උදුරා ගන්නා බව පවසමින් ගෝලීය ශ්‍රී ලංකා සංසදය එක්සත් ජාතීන්ගේ මානව හිමිකම් කොමසාරිස්වරයා වෙත ලිපියක් භාරදී තිබෙනවා.\nඒ ජිනිවාහි දී පැවැත්වෙන එක්සත් ජාතීන්ගේ මානව හිිමිකම් කවුන්සිලයට සහභාගි වී සිටින අතරතුරයි.\nඑම ලිපිය භාරදීමෙන් අනතුරුව ඒ පිළිබදව අදහස් පළ කළ ගෝලීය ශ්‍රී ලංකා සංසදයේ නියෝජිත පූජ්‍ය බෙංගමුවේ නාලක හිමියන් කියා සිටියේ ජනතාවගේ පරමාධිපත්‍ය අයිතිය වෙනුවෙන් මෙලෙස ලිපියක් මානව හිමිකම් කොමසාරිස්වරයාට භාරදුන් බවයි.\nජිනීවාහි පැවති එක්සත් ජාතීන්ගේ මානව හිමිකම් කවුන්සිලයේ 36 වන සැසිවාරයේ අවසන් දිනය අද වන අතර, ගෝලීය ශ්‍රී ලංකා සංසදය නියෝජනය කරමින් එයට සහභාගි වූ අද්මිරාල් සරත් වීරසේකර, ආචාර්ය නාලක ගොඩහේවා ඇතුළු කණ්ඩායම හෙට යළි දිවයිනට පැමිණීමට නියමිතයි.",
       "URL": "https://www.hirunews.lk/172247/කල්-යන-ඡන්ද-ගැන-මානව-හිමිකම්-කොමසාරිස්ට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4295"
}