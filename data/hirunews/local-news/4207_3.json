{
       "Source": "hirunews",
       "Timestamp": "Wednesday, 22 November 2017 - 8:36",
       "Headline": "හිරු ගමින් ගමට අද නල්ලච්චිය ප්‍රජා හාලාව අසළට",
       "News Content": "රට පුරා විසිරුණු ගම්මානවල ජනතාව මුහුණ දී ඇති ගමේ ගැටලු පිළිබඳව බලධාරීන් දැනුවත් කර ඒවාට විසඳුම් ලබාදීමේ අරමුණින් ක්‍රියාත්මක හිරු ගමින් ගමට වැඩසටහනේ 03 වන අදියර කුරුණෑගල දිස්ත්‍රික්කය කේන්ද්‍ර කරගනිමින් මේ වනවිට ක්‍රියාත්මක වනවා.\nඒ අනුව හිරු ගමින් ගමට වැඩසටහන ඊයේ ක්‍රියාත්මක වූයේ කුරුණෑගල - රාජාංගණය - වම් ඉවුර - යාය දෙක - අශෝකපුර ගම්මානයේදියි.\nහිරු ගමින් ගමට වැඩසටහන අද දිනයේ ක්‍රියාත්මක වන්නේ කුරුණෑගල - ගල්ගමුව - නන්නේරිය- නල්ලච්චිය ප්‍රජා ශාලාව අසලයි.\nමෙම වැඩසටහනට එක්වන ජනතාවට හිරු ජංගම මැදිරිය නරඹා සජීවීව වැඩසටහන් සමඟ සම්බන්ධවීමටද අවස්ථාව සැලසීම විශේෂත්වයක්.\nඑසේම ත්‍යාග රැසක් ඔවුන් වෙත බෙදාදීමටයි හිරු එෆ්.එම්. කටයුතු කර ඇත්තේ.",
       "URL": "https://www.hirunews.lk/176615/හිරු-ගමින්-ගමට-අද-නල්ලච්චිය-ප්‍රජා-හාලාව-අසළට",
       "Category": "Local News",
       "Parent URL": "https://www.hirunews.lk/local-news.php?pageID=4207"
}