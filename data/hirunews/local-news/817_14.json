{
       "Source": "hirunews",
       "Timestamp": "Saturday, 08 October 2022 - 10:29",
       "Headline": "නීතිවිරෝධී මත්ද්‍රව්‍ය ප්‍රවාහනය කළ තිදෙනෙකුට වැඩ වරදියි",
       "News Content": "නීතිවිරෝධී මත්ද්‍රව්‍යයක් වන හෙරොයින් මෝටර් රථයකින් ප්‍රවාහනය කරමින් සිටි තිදෙනෙකු විශේෂ කාර්‍ය බලකා නිලධාරින්ගේ අත් අඩංගුවට පත්ව තිබෙනවා.\nකල්මුණ විශේෂ කාර්‍ය බලකායේ නිලධාරින් විසින් මෙම වැටලීම සිදු කර ඇත්තේ අද (08) පෙරවරුවේ සමන්තුරේ පොලිස් වසමේ මල්වත්ත - පුල්ලයාර් කෝවිල අසලදියි.\nඑහිදී හෙරොයින් ග්‍රෑම් 06 මිලිග්‍රෑම් 840ක් සහ මුදලින් රුපියල් 80,000ක් ද සොයා ගැනුණා.\nමෙලෙස අත් අඩංගුවට ගත් සැකකරුවන් වයස අවුරුදු 35,37 සහ 38 යන වියෙහි පසුවන්නන්.\nසිද්ධිය සම්බන්ධයෙන් වැඩිදුර විමර්ශන සමන්තුරේ පොලිසිය විසින් සිදු කරනු ලබනවා.",
       "URL": "https://www.hirunews.lk/317325/නීතිවිරෝධී-මත්ද්‍රව්‍ය-ප්‍රවාහනය-කළ-තිදෙනෙකුට-වැඩ-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=817"
}