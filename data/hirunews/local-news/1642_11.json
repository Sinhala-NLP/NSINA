{
       "Source": "hirunews",
       "Timestamp": "Friday, 08 October 2021 - 8:24",
       "Headline": "ප්‍රධාන පොලිස් පරීක්ෂකවරු 225කට උසස් වීම්",
       "News Content": "2014 වසරේ සිට උසස් වීම් සඳහා සුදුසුකම් ලැබ සිරව තිබූ සහකාර පොලිස් අධිකාරී තනතුරු 225 පූරණය කිරීමට පොලිස් දෙපාර්තමේන්තුව තීරණය කර තිබෙනවා.\nඒ අනුව 2014 සිට උසස්වීම් බලාපොරොත්තුව සිටි ප්‍රධාන පොලිස් පරීක්ෂක වරුන් 225 කට වහාම ක්‍රියාත්මක වන පරිදි සහකාර පොලිස් අධිකාරී තනතුරු ප්‍රධානය කරන බව පොලිස් හා මහජන ආරක්ශාව භාර අමාත්‍ය විශ්‍රාමික අද්මිරාල් සරත් වීරසේකර පවසනවා.\nමෙලෙස මෙතරම් විශාල පිරිසකට එක්වර සහකාර පොලිස් අධිකාරී තනතුරු ප්‍රධානය කෙරෙන්නේ ඉතිහාසයේ පලමු වරටයි.\nමේ සමගම ඊට පහළ ශ්‍රේනීන් සඳහාද සිරවී ඇති උසස්වීම් ක්‍රියාත්මක කිරීමට කටයුතු කරන බවයි අමාත්‍ය වරයා වැඩිදුරටත් කියා සිටියේ.",
       "URL": "https://www.hirunews.lk/284402/ප්‍රධාන-පොලිස්-පරීක්ෂකවරු-225කට-උසස්-වීම්",
       "Category": "Local News",
       "Parent URL": "https://www.hirunews.lk/local-news.php?pageID=1642"
}