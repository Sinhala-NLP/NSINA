{
       "Source": "hirunews",
       "Timestamp": "Thursday, 23 November 2017 - 13:35",
       "Headline": "රත්නපුරේ උසස් පෙළ සිසුවියක් ගෙල වැළලාගනියි (ඡායාරූප)",
       "News Content": "රත්නපුර - චෙත්තනාව, මැදගම, ගල්කඩ ප්‍රදේශයේ නිවසකදී උසස් පෙළ සිසුවියක් ගෙල වැළලාගෙන තිබෙනවා.\nමෙලෙස මරණයට පත්ව ඇත්තේ එම ප්‍රදේශයේම ප්‍රසිද්ධ පාසලක ඉගෙනුම ලබන 18 හැවිරිදි තරුණියක්.\nඊයේ (22) පස්වරුවේ ඇයගේ මව ඥාතියෙකුගේ නිවසකට ගොස් සිටියදී මෙම තරුණිය ගෙල වැළලාගෙන තිබෙනවා.\nරාත්‍රියේ තරුණියගේ මව නැවත පැමිණි විට දක්නට ලැබුණේ නිවසේ සියලුම දොර ජනෙල්වලට අගුලු දමා තිබූ අයුරුයි.\nපසුව පිටුපස දොර කඩා ගෙතුළට ගිය ඇයට දැකගැනීමට ලැබුණේ සිය දියණිය සාරියක් ආධාරයෙන් ගෙල වැළලාගෙන සිටි අයුරුයි.\nඑම මව, සාරිය මැදින් කපා දියණිය බිමට ගෙන ඇති අතර ඒ වනවිටත් ඇයගේ හුස්ම තිබූ බවයි වාර්තා වන්නේ.\nඑම තරුණිය වහාම මැදගම රෝහලට රැගෙන යාමට මව කටයුතු කර තිබෙනවා.\nඒ යන අතරමගදී ඇය ජීවිතක්ෂයට පත්ව තිබුණා.\nමරණයට පත්වූ තරුණිය පවුලේ එකම දියණිය වන අතර පියා මැදගම ලංගම බස් ඩිපෝවේ කාර්මික නිළධාරියෙකු ලෙස සේවය කරනවා.\nමෘත ශරීරය මේ වනවිට රත්නපුර රෝහලට රැගෙන ගොස් ඇති අතර පශ්චාත් මරණ පරීක්ෂණය සිදුකිරීමට නියමිතයි.\nපෙම් සබඳතාවක් මුල්කොටගෙන මෙම ගෙල වැළලා ගැනීම සිදුකරගෙන ඇති බවටයි පොලිසිය සැක පළ කරන්නේ.\nසිද්ධිය පිළිබඳ වැඩිදුර පරීක්ෂණ කුරුවිට පොලිසිය මගින් ක්‍රියාත්මකයි.\nපැල්මඩුල්ල - ජී. ඒ. එස්. ගමඇතිගේ",
       "URL": "https://www.hirunews.lk/176745/රත්නපුරේ-උසස්-පෙළ-සිසුවියක්-ගෙල-වැළලාගනියි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4204"
}