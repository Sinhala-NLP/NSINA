{
       "Source": "hirunews",
       "Timestamp": "Saturday, 23 January 2021 - 8:16",
       "Headline": "අන්තර් ජාල මූල්‍ය වංචාවන් ගැන මහබැංකුවෙන් දැනුවත් කිරීමක්",
       "News Content": "සමාජ ජාලා, අන්තර්ජාලය පදනම් කරගත් සහ ජංගම දුරකථන යෙදවුම් හරහා විවිධ මූල්‍ය වංචාවන් සිදුවන බැවින් ඒ පිළිබඳව අවධානයෙන් සිටින ලෙස මහ බැංකුව දැනුම්  දෙනවා.\nජනතාව ආකර්ශනය කර ගන්නා අන්තර් ජාලය හෝ ජංගම දුරකථන පදනම් කර ගත් පහසු ණය යෝජනා ක්‍රම හරහා මෙම වංචා සිදුවන බවට තොරතුරු වාර්තා වී ඇති බවයි මහබැංකුව නිවේදනයක් කළේ.\nඑවැනි ණය අයදුම්පත් ඇගයීම් ක්‍රියාවලියේදී, වංචාකරුවන් රහස්‍ය පාරිභෝගික තොරතුරු ලබා ගැනීමට ජනතාව පොළඹන බැවින් ඒ පිළිබදවද අවධානයෙන් සිටින ලෙසටයි ඔවුන්  දැනුම් දෙන්නේ.",
       "URL": "https://www.hirunews.lk/260475/අන්තර්-ජාල-මූල්‍ය-වංචාවන්-ගැන-මහබැංකුවෙන්-දැනුවත්-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=2194"
}