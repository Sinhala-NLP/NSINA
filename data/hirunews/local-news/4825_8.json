{
       "Source": "hirunews",
       "Timestamp": "Sunday, 23 October 2016 - 19:35",
       "Headline": "ඇඟලුම් කම්හලක අප ජලය මහවැලි ගඟට මුසුවීමෙන් මහියංගන ප්‍රදේශවාසීන්ට පීඩා",
       "News Content": "මහියංගනය - ඇඟලුම් කර්මාන්ත ශාලාවකින් බැහැර කෙරෙන අප ජලය මහවැලි ගඟට මුසුවී‍මෙන් ප්‍රදේශවාසීන් සෞඛ්‍ය ගැටලු රැසකට මුහුණ දී සිටිනවා.\nඔවුන් චෝදනා කරන්නේ මේ සම්බන්ධයෙන් අවස්ථා කිහිපයකදී බලධාරීන් දැනුවත් කළත් ස්ථිර විසඳුමක් ලබා දීමට කටයුතු නොකරන බවයි.\nමහියංගනය නගරයට නුදුරින් පිහිටි මෙම කර්මාන්ත ශාලාවේ අප ජලය වසර ගනණාවක සිට කාණු පද්ධතියක් ඔස්සේ බැහැර කෙරෙනවා.\nපසුව එම අප ජලය කාණු පද්ධතිය ඔස්සේ ගලාගොස් මහවැලි ගඟට මුසුවන්නේ මේ ආකාරයෙන්.\nප්‍රදේශවාසීන් චෝදනා කරන්නේ ඇගලුම් නිෂ්පාදන සදහා භාවිත කරන විෂ රසායන ද්‍රව්‍ය සහිත වර්ණ සංයෝජක මිශ්‍ර ජලය මෙලෙස මහවැලි ගඟට යොමු කරන බවයි.\nඑමෙන්ම රාත්‍රී කාලයේදී වැසිකිළි අපද්‍රව්‍ය ද මෙම කාණු පද්ධතිය හරහා මහවැලි ගඟට එක්කිරීමට මොවුන් කටයුතු කරන්නේ ජනතාවගේ සෞඛ්‍ය කිසිදු මායිමකට නොගනිමින්.",
       "URL": "https://www.hirunews.lk/145904/ඇඟලුම්-කම්හලක-අප-ජලය-මහවැලි-ගඟට-මුසුවීමෙන්-මහියංගන-ප්‍රදේශවාසීන්ට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=4825"
}