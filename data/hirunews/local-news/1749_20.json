{
       "Source": "hirunews",
       "Timestamp": "Tuesday, 17 August 2021 - 7:36",
       "Headline": "ගුරු - විදුහල්පති වෘත්තීය සමිති හා අමාත්‍ය අනු කමිටු සාකච්ඡාව කල් යයි",
       "News Content": "ගුරු වැටුප් විෂමතා ගැටලු‍ව සම්බන්ධයෙන් ගුරු වෘත්තීය සමිති නියෝජිතයින් සහ මේ පිළිබඳව සොයා බැලීමට පත් කළ අමාත්‍ය අනුකමිටුව අතර අද පැවැත්වීමට නියමිතව තිබූ සාකච්ජාව කල්දමා තිබෙනවා. ලංකා ගුරු සංගමයේ ප්‍රධාන ලේකම් ජෝසෆ් ස්ටාලින් කියා සිටියේ අද පස්වරුවේ පැවැත්වීමට නියමිතව තිබූ මෙම සාකච්ඡාව හෙට දක්වා කල් දමා ඇති බවයි.\nමේ අතර සිය ගැටළුවලට මෙතෙක් විසඳුම් ලබා නොදීමට විරෝධය පළ කරමින් සයිබර් අවකාශයේ විරෝධතා ව්‍යාපාරයක් ද අද පවත්වන බවයි ගුරු විදුහල්පති වෘත්තීය සමිති සන්ධානය කියා සිටියේ.\nවැටුප් ගැටළුව මුල්කරගනිමින් ගුරුවරුන් ආරම්භ කර ඇති ඔන්ලයින් ඉගැන්වීම්වලින් ඉවත් වීමේ වෘත්තීය ක්‍රියාමාර්ගයට අදට දින 37 ක් ගතවනවා.",
       "URL": "https://www.hirunews.lk/279887/ගුරු-විදුහල්පති-වෘත්තීය-සමිති-හා-අමාත්‍ය-අනු-කමිටු-සාකච්ඡාව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1749"
}