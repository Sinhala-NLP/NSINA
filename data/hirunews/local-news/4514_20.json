{
       "Source": "hirunews",
       "Timestamp": "Tuesday, 16 May 2017 - 16:17",
       "Headline": "කිඹුල් මස් සමග දෙදෙනෙකු අත්අඩංගුවට (ඡායාරූප)",
       "News Content": "ගැට කිඹුලෙකු මරා මස් රැගෙන යමින් සිටි පුද්ගලයන් දෙදෙනෙකු එප්පාවල කටියාව යාය ප්‍රදේශයේදී පොලිස් අත්අඩංගුවට ගෙන තිබෙනවා.\nඅද දහවල් මෙලෙස අත්අඩංගුවට පත්වී ඇත්තේ කටියාව යාය 7 ප්‍රදේශයේ පදිංචි අවුරුදු 39 සහ 46 වයස්වල පසුවන දෙදෙනෙක්.\nසැකකරුවන් කලා ඔයේ සිටි අඩි 7 ක් පමණ දිගැති කිඹුලෙකු ඝාතනය කර ඇති බවටයි හෙළිවී ඇත්තේ.\nඔවුන් කිඹුලා මරා මස් පිණිස සකස් කළ ස්ථානය පොලිසිය පරීක්ෂා කර ඇති අතර එහි තිබී කිඹුලාගේ හම සොයාගෙන තිබෙනවා.\nඑමෙන්ම කිඹුලා මරා දැමීමට යොදාගත් තියුණු ආයුධයක් ද පොලිසිය සොයාගෙන ඇති අතර සැකකරුවන් හෙට තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - එප්පාවල තිසර සෝමරත්න",
       "URL": "https://www.hirunews.lk/161472/කිඹුල්-මස්-සමග-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4514"
}