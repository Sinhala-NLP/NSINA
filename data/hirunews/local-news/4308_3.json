{
       "Source": "hirunews",
       "Timestamp": "Saturday, 23 September 2017 - 11:45",
       "Headline": "පියා සහ දියණිය එක්ව සූරියවැවදී පුද්ගලයෙකු ඝාතනය කරයි (ඡායාරූප)",
       "News Content": "මුගුරකින් සහ තියුණු ආයුධයකින් පහර දී ඊයේ සවස සුරියවැව ප්‍රදේශයේදී පුද්ගලයෙකු ඝාතනය කර තිබෙනවා.\nවගා ළිඳක් හෑරීම සම්බන්ධයෙන් අය විය යුතුව තිබු රුපියල් 5000ක මුදලක් ලබා ගැනීමට නිවසකට ගිය අවස්ථාවේදී  මෙම ඝාතන සිදුකර ඇති බවයි වාර්තා වන්නේ.\nඅදාල නිවසේ සිටි පියා සහ දියණිය එක්ව මෙම ඝාතනය සිදුකර තිබෙනවා.\nමෙලෙස ඝාතනයට ලක්වූ පුද්ගලයා සූරියවැව, සමාජසේවා පුර ප්‍රදේශයේ පදිංචිව සිටි 42 හැවිරිදි දෙදරු පියෙක් බවයි සූරියවැව පොලිසිය පවසන්නේ.\nඝාතනය සිදුකළ බවට සැකකරන පුද්ගලයා සහ ඔහුගේ දියණිය මේ වන විට ප්‍රදේශයෙන් පළාගොස් තිබෙනවා.\nමියගිය පුද්ගලයා සහ සැකකරු සමඟ එක්ව වගා කටයුතු සිදුකර ඇති අතර මෙහිදි වගාව සදහා ජලය ලබා ගැනිමට මියගිය පුද්ගලයාගේ වියදමින් වගා ළිඳක් සකස් කර තිබෙනවා.\nපසුගිය කන්නයේදී වගා ළිඳ උපයෝගි කරගෙන දෙදෙනා එක්ව වගා කටයුතු සිදුකළ නමුත් වගාව පාලු වී ඇති බව සඳහන්.\nපසුව මෙවර කන්නයේදී සැකකරු විසින් තනියම වගා කටයුතු සිදුකර ඇති අතර ඒ සදහා ජලය ලබාගෙන ඇත්තේ අදාල වගා ළිඳෙන්.\nඒ සදහා මරණකරුට සැකකරුගෙන් රුපියල් 5000ක මුදලක් ලබා දෙන ලෙස කිහිප විටක් ඉල්ලා ඇතත් එය නොලැබිම හේතුවෙන් ඊයේ සවස එය ලබා ලබා ගැනීම සඳහා  සැකකරුගේ නිවසට ගොස් අදාල මුදල් ඉල්ලා තිබෙනවා.\nඑහිදී දෙදෙනා අතර ඇති වු බහින් බස් වීමක් දුරදිග යාමෙන් ඇති වු ආරවුලක් හේතුවෙන් පහරදීම සිදුකර ඇති බවයි වාර්තා වන්නේ.\nපහර කෑ දෙදරු පියා සැකකරුගේ නිවස ඉදිරිපිටදිම මියගොස් ඇති අතර සිද්ධිය සම්බන්ධයෙන් සැකකරු සහ ඔහුගේ 20 හැවිරිදි දියණිය සොයා පොලීසිය මෙහෙයුම් ආරම්භ කර තිබෙනවා.\nඡායාරූප - සූරියවැව, නුවන් ජයසේකර",
       "URL": "https://www.hirunews.lk/171649/පියා-සහ-දියණිය-එක්ව-සූරියවැවදී-පුද්ගලයෙකු-ඝාතනය-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4308"
}