{
       "Source": "hirunews",
       "Timestamp": "Friday, 25 March 2022 - 12:49",
       "Headline": "බලන දුම්රිය ස්ථානයේ විරෝධතාවක්",
       "News Content": "මෙතෙක් උදෑසන 6. 50 ට බලන දුම්රිය ස්ථානයට ළඟා වූ පොල්ගහවෙල - මහනුවර දුම්රිය, දින කිහිපයක් තිස්සේ ධාවනය නොවීම හේතුවෙන් තමන් දැඩි අපහසුතාවයකට පත්ව ඇති බවට ප්‍රදේශවාසීන් චෝදනා කරනවා.\nමේ හේතුවෙන් බලන දුම්රිය ස්ථානයේ, ස්ථානාධිපති කාර්යාලය හා දුම්රිය මාර්ගය අවහිර කරමින් ප්‍රදේශවාසීන් විරෝධතාවක ද නිරත වුණා.\nබලන ඇතුළු ගම්මාන කිහිපයක ජනතාව නගරයට යාම සඳහා මෙම දුම්රිය ස්ථානය භාවිත කරන බවයි එම ප්‍රදේශවාසීන් පෙන්වා දෙන්නේ.\nකෙසේ වෙතත් අදාළ දුම්රිය එලඹෙන සදුදා සිට යළි ධාවනයට එක් කරන බවට දුම්රිය දෙපාර්තමේන්තුව මගින් ලබා දුන් පොරොන්දුවක් මත විරෝධතාකරුවන් එම ස්ථානයෙන් විසිර ගොස් තිබෙනවා.",
       "URL": "https://www.hirunews.lk/300354/බලන-දුම්රිය-ස්ථානයේ-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=1272"
}