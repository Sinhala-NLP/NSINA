{
       "Source": "hirunews",
       "Timestamp": "Wednesday, 16 December 2020 - 20:44",
       "Headline": "LPL අවසන් මහා සටනේදී උතුරෙන් දකුණට දැවැන්ත ඉලක්කයක්",
       "News Content": "ලංකා ප්‍රිමිය ලීග් තරඟාවලියේ අවසන් මහා තරඟයේ කාසියේ වාසිය දිනා ගනිමින් පළමුව පන්දුවට පහරදුන් ජැෆ්නා ස්ටැලියන්ස් කණ්ඩායම නියමිත පන්දුවාර 20 තුල කඩුලු 06ක් දැවී ලකුණු 188ක් රැස් කළා.\nඑහිදී අරම්භක පිතිකරුවන් වන අවිශ්ක ප්‍රනාන්දු සහ ජොන්සන් චාල්ස් පිළිවෙලින් ලකුණු 27ක් සහ 26ක් ලබාගනිමින් ස්ටැලියන්ස් කණ්ඩායමට ආරම්භය ලබා දුන්නා.\nජැෆ්නා ස්ටැලියන්ස් මැදපෙළ පිතිකරුවන් වන ධනංජය ද සිල්වා පන්දු 20කදී ලකුණු 33ක් රැස් කළ අතර අගනා ඉනිමක් ක්‍රීඩා කළ ෂොයිබ් මලික් ලකුණු 46ක් රැස් කළේ පන්දු 35කට මුහුණ දෙමින්.\nජැෆ්නා ස්ටැලියන්ස් නායක තිසර පෙරේරා නොදැවී රැස්කළ ලකුණු සංඛ්‍යාව 39ක්.\nපන්දු යැවීමේදී ධනංජය ලක්ෂාන් ගෝල් ග්ලැඩියේටර්ස් කණ්ඩායම වෙනුවෙන් සිය පන්දුවාර 04 තුල කඩුලු 03ක් බිද දැමුවා.\nමොහොමඩ් අමීර්, ලක්ෂාන් සඳකැන් සහ සහන් ආරච්චිගේ අතරේ එක් කඩුල්ල බැගින් බෙදී ගියා.\nතරඟය ජයග්‍රහණය වෙනුවෙන් ගෝල් ග්ලැඩියේටර්ස් කණ්ඩායමට සිය පන්දුවාර 20 තුල ලකුණු 189ක දැවැන්ත ඉලක්කයක් හිමිව තිබෙනවා.",
       "URL": "https://www.hirunews.lk/257208/lpl-අවසන්-මහා-සටනේදී-උතුරෙන්-දකුණට-දැවැන්ත-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=2270"
}