{
       "Source": "hirunews",
       "Timestamp": "Saturday, 10 December 2016 - 19:03",
       "Headline": "අයවැය වැඩි ඡන්ද 110 කින් සම්මත වේ",
       "News Content": "අයවැය තුන්වන වර කියවීම වැඩි ඡන්ද 110 කින් අද (10) පාර්ලිමේන්තුවේදී සම්මත වුණා.\nඊට පක්ෂව ඡන්ද 165 ලැබුණු අතර, විපක්ෂව හිිමිවුණේ ඡන්ද 55 ක් පමණයි.\nමන්ත්‍රීවරුන් 04 දෙනෙකු ඡන්දය විමසන අවස්ථාවේදී සභා ගර්භයේ රැඳී සිටියේ නැහැ.\nආණ්ඩුව නියෝජනය කරන එක්සත් ජාතික පක්ෂය සහ ශ්‍රී ලංකා නිදහස් පක්ෂයේ අමාත්‍යවරුන් ඊට පක්ෂව ඡන්දය භාවිත කළා.\nදෙමළ ජාතික සන්ධානයද අයවැයට පක්ෂව ඡන්දය ලබාදුන්නා.\nඒකාබද්ධ විපක්ෂය සහ ජනතා විමුක්ති පෙරමුණ අයවැයට විරුද්ධව ඡන්දය භාවිත කළා.\nමුදල් අමාත්‍ය රවී කරුණානායක විසින් පසුගිය නොවැම්බර් 10 වන දා ලබන වසර සඳහා වන අයවැය පාර්ලිමේන්තුවට ඉදිරිපත් කළා.\nඅයවැය දෙවන වර කියවීමේ ඡන්ද විමසීම පසුගිය මස 18 වන දා පැවැති අතර, එහිදී වැඩි ඡන්ද 107කින් එය සම්මත වුණා.",
       "URL": "https://www.hirunews.lk/149408/අයවැය-වැඩි-ඡන්ද-110-කින්-සම්මත-වේ",
       "Category": "Local News",
       "Parent URL": "https://www.hirunews.lk/local-news.php?pageID=4759"
}