{
       "Source": "hirunews",
       "Timestamp": "Wednesday, 28 March 2018 - 19:53",
       "Headline": "පොලිස් පරීක්ෂක නියෝමාල් රංගජීව අත්අඩංගුවට",
       "News Content": "පොලිස් මත්ද්‍රව්‍ය කාර්යාංශයට අනුයුක්තව රාජකාරි කරන පොලිස් පරීක්ෂක නියොමාල් රංගජීව අපරාධ පරීක්ෂණ දෙපාර්තමේන්තුව අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ 2012 වසරේ නොවැම්බර් 09 වන දා වැලිකඩ බන්ධනාගාරයේ ඇති වූ ගැටුමෙන් රැඳවියන් 27 දෙනෙකු මිය ගිය සිද්ධියේ විමර්ශනවලට අදාළව මොහු අත්අඩංගුවට ගත් බවයි.\nසිද්ධිය සම්බන්ධයෙන් පොලිස්පතිවරයාගේ උපදෙස් මත අපරාධ පරීක්ෂන දෙපාර්තමේන්තුව විමර්ශනයක් ආරම්භ කළ අතර ඒ අනුවයි විමර්ශන සඳහා පොලිස් පරීක්ෂක නියොමාල් රංගජීව අත්අඩංගුවට ගෙන ඇත්තේ.",
       "URL": "https://www.hirunews.lk/187126/පොලිස්-පරීක්ෂක-නියෝමාල්-රංගජීව-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4015"
}