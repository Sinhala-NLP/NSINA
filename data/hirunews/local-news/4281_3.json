{
       "Source": "hirunews",
       "Timestamp": "Monday, 09 October 2017 - 14:03",
       "Headline": "හිටපු අගවිනිසුරුගේ පෙත්සමට නීතිපතිගේ විරෝධය",
       "News Content": "පළාත් සභා ඡන්ද විමසීමේ සංශෝධන පනතට එරෙහිව හිටපු අගවිනිසුරු සරත් එන් සිල්වා ශ්‍රේෂ්ඨාධිකරණය හමුවේ ගොනු කළ මූලික අයිතිවාසිකම් පෙත්සම සලකා බැලීමට විරුද්ධ බව නීතිපති දෙපාර්තමේන්තුව වෙනුවෙන් පෙනී සිටි අතිරේක සොලිසිටර් ජෙනරාල් සංජය රාජරත්න අද ප්‍රකාශ කළා.\nඒ මෙම පෙත්සම අගවිනිසුරු ප්‍රමුඛ ශ්‍රේෂ්ඨාධිකරණ ති්‍රපුද්ගල විනිසුරු මඩුල්ලක් හමුවේ සලකා බැලූණු අවස්ථාවේදීයි.\nඒ අනුව මෙම පෙත්සම සලකා බැලීම පසුවට කල්දමා ඇති බවයි එහි සිටින හිරු වාර්තාකරු සඳහන් කළේ. පාර්ලිමේන්තුවේදී පසුගියදා සම්මත වූ පළාත් සභා ඡන්ද විමසීමේ සංශෝධන පනතට එරෙහිව හිටපු අගවිනිසුරු සරත් එන් සිල්වා ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කරනු ලැබුවේ පසුගිය 28 වනදායි.\nඑහි වගඋත්තරකරුවන් ලෙස කථානායකවරයා, නීතිපතිවරයා සහ මැතිවරණ කොමිසමේ සභාපතිවරයා නම් කර තිඛෙනවා.\nමේ අතර පාර්ලිමේන්තු මන්තී්‍ර ප්‍රසන්න රණතුංගට සහ ඔහුගේ බිරිඳ ඇතුළු තුන්දෙනෙකුට එරෙහිව නීතිපති පවරා ඇති නඩුව මේ මස 26 වනදා විභාගයට ගැනීමට අද දින නියම කළා.\nඒ මෙම නඩුව කොළඹ ප්‍රධාන මහාධිකරණ විනිසුරු මනිලාල් වෛද්‍යතිලක හමුවේ අද කැදවූ අවස්ථාවේදීයි.\nව්‍යාපාරිකයෙකුට ඉඩමක් ලබාදෙන බව පවසා රුපියල් මිලියන 64ක් වංචා කිරීම ඇතුළු චෝදනා 15ක් යටතේ මෙම නඩුව පවරා තිබෙනවා.",
       "URL": "https://www.hirunews.lk/173001/හිටපු-අගවිනිසුරුගේ-පෙත්සමට-නීතිපතිගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4281"
}