{
       "Source": "hirunews",
       "Timestamp": "Saturday, 12 March 2022 - 17:17",
       "Headline": "පළාත් කිහිපයකට තද වැසි",
       "News Content": "සබරගමුව, බස්නාහිර, දකුණ, මධ්‍යම සහ ඌව පළාත්වලත් කළුතර දිස්ත්‍රික්කයේත් තැනින්තැන ගිගුරුම් සහිත වැසි සමග ප්‍රබල අකුණු ඇතිවීමේ වැඩි හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nඅද පස්වරු 2ට නිකුත් කර ඇති එම අනතුරු ඇඟවීම රාත්‍රී 11 දක්වා වලංගු බව නිවේදනයක් නිකුත් කරමින් එම දෙපාර්තමේන්තුව පෙන්වා දෙනවා.\nමධ්‍යම, දකුණ, සබරගමුව සහ ඌව පළාත්වලත් කළුතර දිස්ත්‍රික්කයේ ඇතැම් ස්ථානවලට මිලිමීටර් 100ක පමණ තද වැසි ඇතිවිය හැකි බවද එම නිවේදනයේ වැඩි දුරටත් දැක්වෙනවා.\nසෙසු ප්‍රදේශවල ඇතැම් ස්ථානවලට මිලිමීටර් 50ට වැඩි තරමක තද වැසි ඇතිවිය හැකියි.",
       "URL": "https://www.hirunews.lk/299319/පළාත්-කිහිපයකට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1298"
}