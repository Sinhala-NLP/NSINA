{
       "Source": "hirunews",
       "Timestamp": "Thursday, 29 December 2022 - 14:37",
       "Headline": "ආර්ථික අර්බුදය හමුවේ දේශීය ගඩොල් කර්මාන්තය අර්බුදයක (වීඩියෝ)",
       "News Content": "රට තුළ පවතින ආර්ථීක ගැටලු හමුවේ බොහෝ පිරිස් තම ජීවිතය ගත කරන්නේ විවිධ අපහසුතා මත යි.\nවිවිධ ක්ෂ්‍රේත්‍රවල කඩා වැටීම හමුවේ බොහෝ දෙනෙකුට තම ජීවිකාව ගෙන ගිය ව්‍යාපාර කටයුතු පවත්වාගෙන යාමට නො හැකි තත්ත්වයක් උදා වී තිබෙනවා.\nපොළොන්නරුව තමන්කඩුව ප්‍රදේශයේ සිංහ උදාගම, කිරිමැටිපිටිය, නවගම්මානය සහ රඹෑව යන ගම්මානවල පවුල් 300ක පමණ පිරිස් බොහෝ කලක සිට තම දෛනික ආදායම් මාර්ගය ලෙස සිදු කළේ ගඩොල් කැපීම යි.\nඑහෙත් අද වන විට රටෙහි ඇති වී තිබෙන ආර්ථීක ගැටලු නිසා එම පිරිස් දැඩි අර්බුදයකට පත්ව තිබෙනවා.\nඒ, ඉදිකිරීම් කර්මාන්තයේ සිදු ව ඇති කඩා වැටීම හේතුවෙන්.\nගොඩනැගිලි ඉදිකිරීමේ කටයුතුවලට අවශ්‍ය සිමෙන්ති හා අනෙකුත් අමුද්‍රව්‍ය වල මිල අධික ලෙස ඉහළ ගොස් ඇති නිසා රටතුළ බොහෝ ඉදිකිරීම් කටයුතු අද වන විට නවතා දමා තිබෙන අතර ඒ හේතුවෙන් ගඩොල් මිලට ගැනීමට ගැනුම්කරුවන් නොපැමිණෙන බවයි මොවුන් පවසන්නේ.\nරුපියල් 22ක පමණ මිලට තිබූ ගඩොල් කැටයක් අද වන විට රුපියල් 13 වැනි මුදලකටවත් විකුණා ගත නොහැකි අතර ඒ සදහා ගිය පිරිවැය පියවා ගැනීමට පවා නෙහැකි තත්වයකට ඔවුන් අද පත්ව තිබෙනවා.\nගොඩගිලි ඉදිකිරීම සදහා අවශ්‍ය අමුද්‍රව්‍යවල මිල කඩිනමින් පහත දමා නැමත ගොඩනැගිනිලි ඉදිකිරීමේ කටයුතු ආරම්භ කිරීම සදහා අවශ්‍ය කටයුතු සලසා දෙන ලෙසයි තමන්කඩුවේ වැසියන් ඉල්ලා සිටින්නේ.",
       "URL": "https://www.hirunews.lk/323823/ආර්ථික-අර්බුදය-හමුවේ-දේශීය-ගඩොල්-කර්මාන්තය-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=636"
}