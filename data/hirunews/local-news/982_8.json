{
       "Source": "hirunews",
       "Timestamp": "Friday, 29 July 2022 - 17:32",
       "Headline": "දික්ඕවිට ධීවර වරාය අසල දිය නෑමට ගිය ළමයින් දෙදෙනෙක් අතුරුදන්",
       "News Content": "දික්ඕවිට ධීවර වරාය ආසන්න මුහුදේ දිය නෑමට ගිය පිරිමි ළමුන් දෙදෙනෙකු දියේ ගිලී අතුරුදන්ව තිබෙනවා.\nඔවුන් සොයා මේවන විට ප්‍රදේශවාසීන් සහ පොලිසිය එක්ව මෙහෙයුමක් ආරම්භ කර ඇති බවයි අප වාර්තාකරු සඳහන් කළේ.\nළමුන් 5 දෙනෙකු අද දහවල් දිය නෑමට පැමිණ ඇති අතර ඉන් දෙදෙනෙකු මෙලෙස රළ පහරට හසුවී අතුරුදන්ව ඇතැයි සඳහන්.\nඑම ස්ථානයේ සිටින ධීවරයන් සඳහන් කළේ මීට පෙර ද මෙම ස්ථානයේ දිය නෑමට පැමිණි දස දෙනෙකුට ආසන්න පිරිසක් දියේ ගිලී මියගොස් ඇති බවයි.\nමෙම ස්ථානයේ දිය නෑම සිදු නොකරන ලෙසට දී ඇති උපදෙස් නොතකා ඇතැම් පිරිස් කටයුතු කරන බවට ද ඔවුන් චෝදනා කරනවා.\nධීවරයන් ඉල්ලා සිටින්නේ දිය නෑම සිදු නොකරන ලෙසට අවදානම් පුවරු මෙම ස්ථානයේ සවිකර දෙන ලෙසටයි.\nඅතුරුදන්ව ඇති ළමුන් හඳල ප්‍රදේශයේ පාසලක 11 වන වසරේ ඉගෙනුම ලබමින් සිටින බව සඳහන්. දිවා ආහාරය ලබාගැනීම සඳහා යන බව නිවෙස්වලට පවසා ඔවුන් මෙලෙස දිය නෑමට ගොස් ඇති බවටයි හෙළිවී ඇත්තේ.",
       "URL": "https://www.hirunews.lk/311323/දික්ඕවිට-ධීවර-වරාය-අසල-දිය-නෑමට-ගිය-ළමයින්-දෙදෙනෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=982"
}