{
       "Source": "hirunews",
       "Timestamp": "Thursday, 22 December 2016 - 12:42",
       "Headline": "දඹුල්ලේ තරුණයාගේ මරණයට හේතුව හෙළිවෙයි",
       "News Content": "දඹුල්ල - ගලේවෙල - දඩුබැදිරුප්ප ප්‍රදේශයේදී ඊයේ මිය ගිය පුද්ගලයාගේ මරණය, බඳින තුවක්කුවක් පත්තුවීමෙන් සිදුවූවක් බවට හෙළිව තිබෙනවා.\nසිය ගොවිබිමේ සිටියදී 38 හැවිරිදි මෙම පුද්ගලයා වෙඩි වැදී මිය ගියේ ඊයේ දිනයේදියි.\nමොහුගේ පපු ප්‍රදේශයට වෙඩි වැදී තිබුණා.\nමුලදී මෙය ඝාතනයක් ද යන්න පිළිබදව සැක මතු වූ අතර, ඒ අනුවයි පොලීසිය පරීක්ෂණ ආරම්භ කළේ.\nඑහෙත් පසුව අවට පිහිටි කැළෑ ප්‍රදේශය පරීක්ෂා කිරීමේදී බඳින තුවක්කුවක පත්තු වූ කොටසක් හමුවී තිබෙනවා.\nඑය සහ මිය ගිය පුද්ගලයාගේ ශරීරයේ තිබී හමුවූ උණ්ඩයේ කොටස සමාන වන බවයි ජ්‍යෙෂ්ඨ පොලිස් නිලධාරියෙකු අප කළ විමසීමකදී සදහන් කළේ.",
       "URL": "https://www.hirunews.lk/150324/දඹුල්ලේ-තරුණයාගේ-මරණයට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4743"
}