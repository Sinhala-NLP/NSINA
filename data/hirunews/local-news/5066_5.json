{
       "Source": "hirunews",
       "Timestamp": "Saturday, 30 April 2016 - 16:19",
       "Headline": "මහ දවල් 3 දෙනෙකු වෙඩි තබා ඝාතනය කරයි",
       "News Content": "අනුරාධපුරය - තිරප්පනේ - සෙලෙස්තිමඩුව - තුරුවිල ප්‍රදේශයේ මෝටර් රථයක් තුළ තිබියදී වෙඩි තැබීමකින් මියගිය පුද්ගල මළ සිරුරු තුනක් සොයාගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අද පස්වරු තුනට පමණ මෙම මළ සිරුරු තුන සොයාගෙන ඇති බවයි.\nතුරුවිල - තිරප්පනේ මාර්ගයේ කැලෑබද ස්ථානයක මාර්ගයෙන් ඉවතට පැන තිබූ  CAK  0692 දරණ මෝටර් රථය තුළ තිබියදී මළසිරුරු තුන හමුවී ඇති බව සඳහන්.\nකෙසේ වෙතත් මියගිය පුද්ගලයන් කවුරුන්ද යන්න මෙතෙක් අනාවරණ වී නැහැ.\nතිරප්පනේ පොලීසියේ විශේෂ පොලිස් කණ්ඩායමක් සිද්ධිය සම්බන්ධයෙන් පරීක්ෂණ ආරම්භ කර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/132106/මහ-දවල්-3-දෙනෙකු-වෙඩි-තබා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5066"
}