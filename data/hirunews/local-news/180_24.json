{
       "Source": "hirunews",
       "Timestamp": "Sunday, 16 July 2023 - 8:13",
       "Headline": "වෛද්‍යවරුන් ඇතුළු සෞඛ්‍ය සේවා කාර්ය මණ්ඩලවල ජීවිත තර්ජන",
       "News Content": "සෞඛ්‍ය අමාත්‍යවරයා හෝ වෙනත් ආයතනයක් බාල ඖෂධ සම්බන්ධයෙන් වගකීම භාර නොගන්නා අතර මෙම ඖෂධ ලබාදීම සෞඛ්‍ය කාර්ය මණ්ඩලය විසින් සිදු කරන නිසා වෛද්‍යවරුන් ඇතුළු සෞඛ්‍ය සේවා කාර්ය මණ්ඩලවල ජීවිත තර්ජනය එල්ල වන බව රජයේ වෛද්‍ය නිලධාරින්ගේ සංගමයේ ලේකම් වෛද්‍ය හරිත අලුත්ගේ පවසනවා.\nරෝහල්වල පවතින ගැටළු නිසා රෝගීන් සහ ඔවුන්ගේ ඥාතීන්, වෛද්‍යවරුන් සහ සෞඛ්‍ය කාර්ය මණ්ඩල සමඟ ගැටෙන්නට යාම නිසා මෙලෙස ජීවිත අවදානමකට ලක්ව ඇති බවයි ඔහු සඳහන් කළේ.\nවෛද්‍යවරයා ප්‍රකාශ කළේ බාල ඖෂධවලින් රෝහල්වල ප්‍රතිකාර කටයුතු කිරීම නිසා මෙසේ වෛද්‍යවරුන් ඇතුළු සෞඛ්‍ය සේවා කාර්ය මණ්ඩලවල ජීවිත තර්ජනයට ලක්ව ඇති බවයි.\nකෙසේවෙතත් ඖෂධවල ප්‍රමිතිය සම්බන්ධයෙන් කිසිදු වගකීමක් වෛද්‍යවරුන්ට නොමැති බවයි වෛද්‍ය හරිත අලුත්ගේ පැවසුවේ.",
       "URL": "https://www.hirunews.lk/341361/වෛද්‍යවරුන්-ඇතුළු-සෞඛ්‍ය-සේවා-කාර්ය-මණ්ඩලවල-ජීවිත-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=180"
}