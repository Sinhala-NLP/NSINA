{
       "Source": "hirunews",
       "Timestamp": "Sunday, 21 August 2022 - 10:04",
       "Headline": "ඉන්ධන ලබාගන්න ශ්‍රී ලංකාවේ ගුවන්යානා ඉන්දියාවට",
       "News Content": "ඉන්ධන ලබා ගැනීම සඳහා ශ්‍රී ලංකාවේ සිට තවත් ගුවන්යානා 4ක් ඉන්දියාවේ තිරුවානන්දපුරම් ගුවන්තොටුපලට පැමිණ ඇතැයි ඉන්දීය මාධ්‍ය වාර්තා පවසනවා.\nමේ අනුව ඉන්ධනව ලබා ගැනීමේ අරමුණින් අදාළ ගුවන්තොටුපලට මේ දක්වා ශ්‍රී ලංකාවෙන් පැමිණ ඇති ගුවන්යානා සංඛ්‍යාව 208ක් බවයි එම වාර්තා පෙන්වා දෙන්නේ.\nඉන් ගුවන් යානා රැසක් ශ්‍රී ලංකන් ගුවන් සේවයේ යානා වන අතර ඉන්ධන ලබාගැනීමේ අරමුණින් ශ්‍රී ලංකාවේ ගුවන් යානා 130ක් තිරුවානන්දපුරම් ගුවන්තොටුපලේ නතර කර ඇති බව සඳහන්.\nගතවූ මාස තුනක කාලසීමාව තුළ ශ්‍රී ලංකාවේ සිට ගුවන් ගතවූ යානා 208 ක් ඉන්දියාවේ කේරළ ප්‍රාන්තයේ තිරුවානන්දපුරම් ගුවන් තොටුපලින් ඉන්ධන ලබාගෙන ඇති බව එරට මාධ්‍ය වාර්තා කළා.\nපසුගිය කාලසීමාව තුළ මෙරට ගුවන් යානා ඉන්ධන සීමාසහිත වීමේ තත්වයත් සමඟ මෙම ගුවන් යානා අදාළ පහසුකම ඉන්දියාවෙන් ලබාගෙන ඇති බවයි එම වාර්තා පෙන්වා දෙන්නේ.\nමේ අතුරින් ගුවන් යානා 130 ක්ම ශ්‍රී ලංකන් ගුවන් සේවයට අයත් යානා වීමද විශේෂත්වයක්.",
       "URL": "https://www.hirunews.lk/313338/ඉන්ධන-ලබාගන්න-ශ්‍රී-ලංකාවේ-ගුවන්යානා-ඉන්දියාවට",
       "Category": "Local News",
       "Parent URL": "https://www.hirunews.lk/local-news.php?pageID=925"
}