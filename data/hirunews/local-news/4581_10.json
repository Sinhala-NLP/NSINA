{
       "Source": "hirunews",
       "Timestamp": "Monday, 03 April 2017 - 10:58",
       "Headline": "ලබන මාසයේ සිට ස්‌මාර්ට්‌ ජාතික හැදුනුම්පත්",
       "News Content": "යෝජිත විද්‍යුත් හැඳුනුම්පත නිකුත් කරන තෙක්‌ ලබන මැයි මාසයේ සිට ස්‌මාර්ට්‌ හැඳුනුම්පතක්‌ නිකුත් කිරීමට පුද්ගලයන් ලියාපදිංචි කිරීමේ දෙපාර්තමේන්තුව පියවරගෙන තිබෙනවා.\n1972 වර්ෂයේ සිට මේ දක්‌වා නිකුත් කෙරෙන පැරණි ලැමිනේටින් හැඳුනුම්පත මෙම ස්‌මාර්ට්‌ හැඳුනුම්පතත් සමග අහෝසි වන බව පුද්ගලයන් ලියාපදිංචි කිරීමේ දෙපාර්තමේන්තුවේ පවසනවා.\nවයස අවුරුදු 15 සම්පූර්ණ කළ තරුණ තරුණියන් සඳහා මෙන්ම සංශෝධන හා අස්‌ථානගතවීම් සඳහාද මෙම නව ස්‌මාර්ට්‌ හැඳුනුම්පත අලුතින් නිකුත් කෙරන බව සදහන්.\nපැරණි යන්ත්‍ර සූත්‍ර හා ක්‍රමවේද ඔස්‌සේ 45 වසරක්‌ තිස්‌සේ පවත්වාගෙන ආ මෙම අනාරක්‍ෂිත හැඳුනුම්පත් ක්‍රමය හේතුවෙන් විවිධ නීති විරෝධී ක්‍රියාවන්ට ඉඩ සැලසී ඇතැයිද එම ක්‍රමය වත්මනට කිසිසේත් ගැලපෙන්නේ නැතැයිද පුද්ගලයන් ලියාපදිංචි කිරීමේ දෙපාර්තමේන්තුව වැඩිදුරටත් පවසනවා.",
       "URL": "https://www.hirunews.lk/158378/ලබන-මාසයේ-සිට-ස්‌මාර්ට්‌-ජාතික-හැදුනුම්පත්",
       "Category": "Local News",
       "Parent URL": "https://www.hirunews.lk/local-news.php?pageID=4581"
}