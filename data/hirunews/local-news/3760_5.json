{
       "Source": "hirunews",
       "Timestamp": "Friday, 07 September 2018 - 15:42",
       "Headline": "තුවාල ලැබූ වන අලියෙකුට වනජීවියෙන් ප්‍රතිකාර (ඡායාරූප)",
       "News Content": "වැලිකන්ද මගුල්පොකුණ රක්ෂිත ප්‍රදේශයේදී බඳින තුවක්කුවක් පත්තු වීමෙන් තුවාල ලබා සිටි වන අලියෙකුට ප්‍රතිකාර කිරීම වනජීවී නිලධාරීන්ගේ මැදිහත්වීමෙන් සිදු කෙරුනා.\nඅප වාර්තාකරු සඳහන් කළේ වයස අවුරුදු 25 ක් පමණ වන මෙම අලියාගේ පාදයකට වෙඩි වැදීමෙන් තුවාල සිදුව තිබු බවයි.\nගිරිතලේ සහ වැලිකන්ද වනජීවී නිලධාරීන් වන අලියාට ප්‍රතිකාර කළ අතර ඊට වනජීවී නියෝජ්‍ය අමාත්‍ය පාලිත තෙවරප්පෙරුම ද එක්ව සිටියා.\nප්‍රතිකාර කිරීමෙන් පසු වන අලියාගේ රුධිර සාම්පලයක් ද ලබාගෙන ඇති අතර එය පරීක්ෂා කර තවදුරටත් මෙම සත්වයාට ප්‍රතිකාර ලබාදෙන බවයි පශු වෛද්‍යවරුන් කියාසිටියේ.\nඡායාරූප - මනම්පිටිය නිමල් ජයරත්න",
       "URL": "https://www.hirunews.lk/199368/තුවාල-ලැබූ-වන-අලියෙකුට-වනජීවියෙන්-ප්‍රතිකාර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3760"
}