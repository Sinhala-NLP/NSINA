{
       "Source": "hirunews",
       "Timestamp": "Tuesday, 11 December 2018 - 9:01",
       "Headline": "අයදුම්කරුවන් වෙනුවෙන් ගණිත ප්‍රශ්න පත්‍රය ලියූ තවත් සැකකරුවන් දෙදෙනෙකු අත්අඩංගුවට",
       "News Content": "සාමාන්‍ය පෙළ විභාගයේ ගණිතය පළමු වන කොටසේ ප්‍රශ්න පත්‍රය සඳහා අයදුම්කරුවන් පෙනී සිටි තවත් සැකකරුවන් දෙදෙනෙකු පොලීසිය අත්අඩංගුවට ගෙන තිබෙනවා.\nතණමල්විල - බෝදාගම ප්‍රදේශයේ විභාග මධ්‍යස්ථානයකින් සහ කල්මුණේ - සයින්දමරදු ප්‍රදේශයේ විභාග මධ්‍යස්ථානයකින් මෙම සැකකරුවන් දෙදෙනා විභාගයට පෙනී සිට ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමීට පෙර මාතර - තිහගොඩ ප්‍රදේශයේ විභාග මධ්‍යස්ථානයකින් ද ඊයේ (10) දිනයේ පැවති ගණිත ප්‍රශ්න පත්‍රයේ පළමු කොටස සඳහා අයදුම්කරුවා වෙනුවෙන් විභාගයට පෙනී සිටි තවත් සැකකරුවෙකු අත්අඩංගුවට ගනු ලැබුවා.",
       "URL": "https://www.hirunews.lk/205913/අයදුම්කරුවන්-වෙනුවෙන්-ගණිත-ප්‍රශ්න-පත්‍රය-ලියූ-තවත්-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3610"
}