{
       "Source": "hirunews",
       "Timestamp": "Thursday, 27 October 2016 - 16:00",
       "Headline": "කොළඹ - නුවර ප්‍රධාන මාර්ගයේ මාර්ග අංක කිහිපයක පෞද්ගලික බස් රථ ධාවන කටයුතුවලින් ඉවත් වෙයි",
       "News Content": "කොළඹ - නුවර ප්‍රධාන මාර්ගයේ ධාවනය වන පෞද්ගලික බස් රථ සේවා කිහිපයක් ධාවන කටයුතුවලින් ඉවත් වී තිබෙනවා.\nඒ දුරගමන් සේවා බස් රථ අතරමග නවතා මගීන් නංවා ගැනීමට විරෝධය පළකරමින්.\nමාර්ග අංක 180 නිට්ටඹුව කොළඹ, අංක 200 ගම්පහ - කොළඹ, 514 වැලිවේරිය - කොළඹ යන බස් රථ මෙලෙස ධාවනයෙන් ඉවත්ව තිබෙනවා.\nමීට අමතරව, කඩවත - කොටුව, කිරිල්ලවල - කොටුව සහ කොස්සින්න - කොළඹ පෞද්ගලික බස් රථ ද ධාවනයෙන් ඉවත්වී ඇති බව සදහන්.\nමාර්ගස්ථ මගී ප්‍රවාහන අධිකාරියේ බලධාරින් අදාළ ගැටලූව පිළිබදව අවධානය යොමු නොකරන්නේ නම් තම  ක්‍රියාමාර්ගය අඛන්ඩව ඉදිරියට ගෙන යන බවයි හිරු ප්‍රවෘත්ති අංශයට පැහැදිලි කරන බස් රථ සේවකයෙක් සදහන් කළේ.",
       "URL": "https://www.hirunews.lk/146211/කොළඹ-නුවර-ප්‍රධාන-මාර්ගයේ-මාර්ග-අංක-කිහිපයක-පෞද්ගලික-බස්-රථ-ධාවන-කටයුතුවලින්-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4820"
}