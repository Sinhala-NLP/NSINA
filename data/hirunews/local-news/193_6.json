{
       "Source": "hirunews",
       "Timestamp": "Tuesday, 11 July 2023 - 16:21",
       "Headline": "ධාවනය වෙමින් තිබු මොටර් රථයක් ගාල් කර තිබු ත්‍රිරෝද රථ දෙකක ගැටි අනතුරක්",
       "News Content": "ධාවනය වෙමින් තිබු මොටර් රථයක් ගාල් කර තිබු ත්‍රිරෝද රථ දෙකක ගැටි අද (11) අනතුරක් සිදු වී තිබෙනවා.\nඅනතුරට පත් එක් ත්‍රිරෝද රථයක් පොලිස් විශේෂ කාර්යංශයට අයත් වන අතර අද (11) පස්වරු 2.30 ට පමණ මෙම අනතුර සිදු වි ඇත්තේ හැටන් නුවරඑලිය ප්‍රධාන මාර්ගයේ ලිදුල ලැමරිය වත්ත ප්‍රදේශයේදිය.\nනුවරඑළිය පොලිස් විශේෂ කාර්යංශයට අයත් ත්‍රිරෝද රථයක් රාජකාරි කටයුත්තක් සදහා ලිදුල ප්‍රදේශයට පැමිණ එම ත්‍රිරෝද රථය ගාල් කර තිබියදි තලවකැලේ ලිදුල ෆාමස්ටන් දක්වා ධාවනය වු මොටර් රථය ගාල් කර තිබු පොලිස් ත්‍රිරෝද රථයේ සහ ඒ අසල ගාල් කර තිබු පෞද්ගලික ත්‍රිරෝද රථයක ගැටිමෙන් මෙම අනතුර සිදු වි තිබෙනවා.\nඅනතුරෙන් කිසිවෙකුට තුවාල සිදු වි නොමැති අතර, අනතුරෙන් මොටර් රථයට සහ ත්‍රිරෝද රථ දෙකටම අලාභ හානි සිදු වි ඇත. මොටර් රථය ධාවනය කල රියදුරාට නින්ද යාම නිසා මොටර් රථය රියදුරු පාලනයෙන් මිදි මොටර් රථය ගාල් කර තිබු ත්‍රිරෝද දෙකේ ගැටි මෙම අනතුර සිදු වි ඇති බව අනතුර පිලිබදව පරික්ෂණ පවත්වන ලිදුල පොලිසිය පවසනවා.",
       "URL": "https://www.hirunews.lk/340866/ධාවනය-වෙමින්-තිබු-මොටර්-රථයක්-ගාල්-කර-තිබු-ත්‍රිරෝද-රථ-දෙකක-ගැටි-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=193"
}