{
       "Source": "hirunews",
       "Timestamp": "Thursday, 13 October 2022 - 8:14",
       "Headline": "නෙලුම් කුලුනට ගිය වියදම පිළිබඳ විශේෂ අනාවරණයක්",
       "News Content": "කොළඹ නෙලුම් කුලුන සඳහා රුපියල් බිලියන 16කට අධික මුදලක් වැය කර ඇති බව ට්‍රාන්ස්පේරන්සි ඉන්ටර්නැෂනල් ශ්‍රී ලංකා (TISL) අනාවරණය කරනවා.\nශ්‍රී ලංකා විදුලි සංදේශ නියාමන කොමිෂන් සභාව (TRCSL) විසින් බෙදාගෙන ඇති තොරතුරු අනුව, මෙම ව්‍යාපෘතියේ පිරිවැය පිළිබඳ තොරතුරු අනාවරණය වී ඇති බව ට්‍රාන්ස්පේරන්සි ඉන්ටර්නැෂනල් ශ්‍රී ලංකා ආයතනය පවසනවා.\nමේ සම්බන්ධයෙන් ගොනු කර තිබූ තොරතුරු දැනගැනීමේ අයිතිය (RTI) ඉල්ලීමක් මත පදනම්ව යි ට්‍රාන්ස්පේරන්සි ඉන්ටර්නැෂනල් ශ්‍රී ලංකා ආයතනය විසින් මෙම තොරතුරු ලබා දී ඇත්තේ.\n*\nඑම තොරතුරුවලට අනුව නෙලුම් කුලුනේ කිරීම සඳහා වැය වුණු මුදල් පහත පරිදි වෙයි\n*\nඉදිකිරීම් වියදම් සඳහා ඇමෙරිකානු ඩොලර් 113,600,000යි\n*\nඋපදේශන ගාස්තු සඳහා රුපියල් 337,485,020යි\n*\nකළමනාකරණ ගාස්තු හා ණය කැප වීම සඳහා රුපියල් 222,369,357‍යි\n*\n344,215,750ක් වෙනත් වියදම් සඳහා වැය කර ඇති අතර, එයට ජලය සහ විදුලිය සැපයීමේ වියදම් ඇතුළත්.\n*\nනෙලුම් කුලුන ඉඳි කළ ඉඩම සඳහා නාගරික සංවර්ධන අධිකාරියට කළ ගෙවීම ලෙස රුපියල් 2,250,000,000ක් ද රක්ෂණ ගාස්තුවක් ලෙස ඇමෙරිකානු ඩොලර් 8,665,612ක් ද ගෙවා ඇති බව ද වාර්තා වනවා.",
       "URL": "https://www.hirunews.lk/317710/නෙලුම්-කුලුනට-ගිය-වියදම-පිළිබඳ-විශේෂ-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=807"
}