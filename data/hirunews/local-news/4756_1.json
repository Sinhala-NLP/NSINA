{
       "Source": "hirunews",
       "Timestamp": "Tuesday, 13 December 2016 - 13:09",
       "Headline": "ලිඛිත විසඳුමක් ලබාදෙන තුරු හම්බන්තොට වරාය සේවකයින් තවදුරටත් සත්‍යග්‍රහයේ  (ඡායාරූප)",
       "News Content": "අඛණ්ඩව සත්‍යග්‍රහයක නිරත හම්බන්තොට,මාගම්පුර වරාය සේවකයින් අද වරාය පිවිසුම් දොරටුව ඉදිරිපිට ශීල ව්‍යාපාරයක නිරත වනවා.\nඒ සම්බන්ධයෙන් හිරු ප්‍රවෘත්ති අංශයට අදහස් දක්වමින් මාගම්පුර වරාය සේවක කමිටුවේ සභාපති අයි.කේ. ඔමේෂ් කියා සිටියේ ලිඛිත විසඳුමක් ලැබෙන තුරු සත්‍යග්‍රහයේ නිරත වන බවයි.\nමෙම සේවකයින් ආරම්භ කළ සත්‍යග්‍රහය අද 7 වන දිනටත් ක්‍රියාත්මකයි.\nසත්‍යග්‍රහයේ නිරත සේවකයින් ඊයේ දිනයේ දී අධිෂ්ඨාන පූජාවක නිරත වුණා.\nපසුගිය 7 වන දා ආරම්භ කෙරුණු මෙම සත්‍යග්‍රහය අතරතුර ඇති වූ උණුසුම් තත්ත්වය වාර්තා කිරීමට ගිය හිරු මාධ්‍යවේදියාට නාවික හමුදාපති වයිස් අද්මිරාල් රවීන්ද්‍ර සී. විජේගුණරත්න පරුෂ වචනයෙන් බැන වැදී පහර දී තිබුණේ පසුගිය 10 වන දායි.\nඒ පිළිබදව හිරු මාධ්‍යවේදියා පොලීසියට පැමිණිලි කිරීමෙන් පසුව ඊයේ දිනයේ පොලිස් පරීක්ෂණ ආරම්භ කෙරුණේ හම්බන්තොට සහකාර පොලිස් අධිකාරී ප්‍රසන්න අල්විස්ගේ ප්‍රධානත්වයෙන්.\nඡායාරූප - අජිත් පුෂ්පකුමාර",
       "URL": "https://www.hirunews.lk/149597/ලිඛිත-විසඳුමක්-ලබාදෙන-තුරු-හම්බන්තොට-වරාය-සේවකයින්-තවදුරටත්-සත්‍යග්‍රහයේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4756"
}