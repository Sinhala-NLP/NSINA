{
       "Source": "hirunews",
       "Timestamp": "Friday, 30 December 2016 - 12:25",
       "Headline": "ඇමති හැරිසන්ගේ නිවස වැටලීමට වී මෝල් හිමියන් සැරසේ",
       "News Content": "රජයේ ගබඩාවලින් වී නිකුත් කිරීම නතර නොකරන්නේ නම් ඉදිරියේදී අමාත්‍ය පී.හැරිසන්ගේ නිවස සහ අමාත්‍යාංශය වටලන බව ලංකා ගොවිජන සම්මේලනය පවසනවා.\nදඹුල්ල ප්‍රදේශයේ අද (30) පැවති මාධ්‍ය හමුවකට එක්වෙමින් එහි ජාතික සංවිධායක පළාත් සභා මන්ත්‍රී නාමල් කරුණාරත්න කියාසිටියේ රජයේ ගබඩාවලින් වී නිකුත් කිරීමේදී බරපතල වංචා සිදුවන බවයි.\nරජයේ වී ගබඩාවලින් වී නිකුත් කිරීමේදී බරපතල වංචා සිදුවී ඇති බැවින් එය වැළැක්වීමට පියවර ගත යුතු බවයි ඔහු එහිදී සදහන් කළේ.\nඑසේ නොකළහොත් විෂය භාර  අමාත්‍යවරයාගේ නිවසට හෝ අමාත්‍යාංශ පරිශ්‍රයට කඩා වදින බවයි පළාත් සභා මන්ත්‍රී නාමල් කරුණාරත්න කියා සිටියේ.",
       "URL": "https://www.hirunews.lk/150903/ඇමති-හැරිසන්ගේ-නිවස-වැටලීමට-වී-මෝල්-හිමියන්-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4731"
}