{
       "Source": "hirunews",
       "Timestamp": "Wednesday, 13 June 2018 - 16:17",
       "Headline": "හිටපු හමුදා බුද්ධි අධ්‍යක්ෂ අමල් කරුණාසේකර යළි රිමාන්ඩ්",
       "News Content": "මාධ්‍යවේදී කීත් නොයාර්ට පහරදීමේ සිද්ධිය සම්බන්ධයෙන් අත්අඩංගුවට ගෙන සිටින හිටපු හමුදා බුද්ධි අධ්‍යක්ෂ, විශ්‍රාමික මේජර් ජෙනරාල් අමල් කරුණාසේකර ලබන 26 වනදා දක්වා අද යළි රක්ෂිත බන්ධනාගාර ගත කෙරුණා.\nඒ, ගල්කිස්ස අතිරේක මහේස්ත්‍රාත් ලෝචනා අබේවික්‍රම හමුවට ඉදිරිපත් කිරීමෙන් අනතුරුවයි.\nමීළඟ නඩු දිනයේදී නීිතිපති දෙපාර්තමේන්තුවේ, රහස් පොලීසියේ නිලධාරීන් මෙන්ම විනිසුරුවරිය සහ යුද හමුදා බුද්ධි අංශ නිලධාරින් මීට අදාළ සංවෘත රහස් සාකච්ඡාවක නිරතවීමටද නියමිතව තිබෙනවා.",
       "URL": "https://www.hirunews.lk/192992/හිටපු-හමුදා-බුද්ධි-අධ්‍යක්ෂ-අමල්-කරුණාසේකර-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3897"
}