{
       "Source": "hirunews",
       "Timestamp": "Sunday, 24 September 2023 - 14:16",
       "Headline": "මහ කන්නයේදී බෝග වර්ග 13 ක් වගා කිරීමට කෘෂි බලධාරීන්ගේ එකඟතාවක්",
       "News Content": "එළඹෙන මහ කන්නයේදී බෝග වර්ග 13 ක් වගා කිරිමට කෘෂි බලධාරීන් එකඟත්වය පළ කර ඇති බව කෘෂිකර්ම අමාත්‍යාංශය පවසනවා.\nඒ අනුව වී, බඩඉරිඟු, මිරිස්, අර්තාපල්, රතුළුෑණු, ලොකු ළුෑණු, සෝයා බෝංචි එම බෝග වර්ග 13 ට අයත්.\nඊයේ ගොවිජන සංවර්ධන දෙපාර්තමේන්තුව, කෘෂිකර්ම දෙපාර්තමේන්තුව ඇතුලු නිලධාරීන්ගෙන් සමන්විතව සාකච්ඡාවක් පැවති අතර, එහිදී අනාවරණ වුණේ ලොකු ළුෑණු වගාව මේ වනවිට බරපතල ලෙස පහළ වැටී ඇති බවයි.\n2015 දී මෙටි්‍රක් ටොන් 84,737 ක් වූ ලොකු ළුෑණු අස්වැන්න මේ වනවිට මෙටි්‍රක් ටොන් 7,321 ක් දක්වා පහත වැටී ඇති බවද අනාවරණ වී තිබෙනවා.\nඒ හේතුවෙන් ලොකු ළුෑණු වගාව නගා සිටුවීම සඳහා කඩිනම් වැඩපිළිවෙලක් ආරම්භ කරන ලෙස මෙම සාකච්ඡාවේදී කෘෂිකර්ම අමාත්‍යවරයා බලධාරීන්ට උපදෙස් ලබාදුන් බවයි කෘෂිකර්ම අමාත්‍යාංශය නිවේදනය කළේ.",
       "URL": "https://www.hirunews.lk/349260/මහ-කන්නයේදී-බෝග-වර්ග-13-ක්-වගා-කිරීමට-කෘෂි-බලධාරීන්ගේ-එකඟතාවක්",
       "Category": "Local News",
       "Parent URL": "https://www.hirunews.lk/local-news.php?pageID=10"
}