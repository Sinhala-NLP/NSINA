{
       "Source": "hirunews",
       "Timestamp": "Sunday, 27 August 2023 - 10:23",
       "Headline": "නිමි ඇඳුම් සොරාගත් ඇඟලුම් කම්හල් සේවිකාවන් අත්අඩංගුවට",
       "News Content": "ඇඟලුම් කම්හලක දොර කඩා ඇතුළු වී  නිමි ඇඳුම් සොරකම් කළ එම කම්හලේ සේවිකාවන් හයදෙනෙකු මහවෙල පොලිසිය  විසින් අත්අඩංගුවට ගෙන තිබෙනවා.\nමාතලේ කවුඩුපැලැස්ස ප්‍රදේශයේ පිහිටි මෙම ඇඟලුම් කම්හලේ වැටුප් නොගෙවීම නිසා උරණ වූ මෙම සේවිකාවන් මෙලෙස මෙහි දොර කඩා ඇතුළු වී භාණ්ඩ සොරාගෙන ඇති  බව වාර්තා වෙනවා.\nඑම සේවිකාවන් විසින් රුපියල් ලක්ෂ දෙකකට අධික වටිනාකමින් යුතු නිමි ඇඳුම් සොරාගෙන ඇති බව පොලිසිය පවසනවා.\nඅත්අඩංගුවට ගත් සේවිකාවන් අද දින අධිකරණයට ඉදිරිපත් කිරීමට නියමිත බව සඳහන්.",
       "URL": "https://www.hirunews.lk/346239/නිමි-ඇඳුම්-සොරාගත්-ඇඟලුම්-කම්හල්-සේවිකාවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=69"
}