{
       "Source": "hirunews",
       "Timestamp": "Wednesday, 01 June 2022 - 11:35",
       "Headline": "ගංවතුරෙන් පිඩාවට පත් ජනතාවට සහන සලසන්න අගමැතිගෙන් උපදෙස්",
       "News Content": "ගංවතුර තත්ත්වයන් ගෙන් පිඩාවට පත් ජනතාවට සහන සැලසීමට අග්‍රාමාත්‍ය රනිල් වික්‍රමසිංහ පියවර ගෙන තිබෙනවා .\nඒ අනුව මුලික සාකච්ඡාවක් අග්‍රාමාත්‍ය ලේකම් සමන් එකනායක දිස්ත්‍රික් ලේකම්වරුන් අතර සිදු වුනා .\nකලුතර ,ගම්පහ ,ගාල්ල ,රත්නපුර යන දිස්ත්‍රික් ලේකම්වරු සමග පැවති එම සාකච්ඡා දි අග්‍රාමාත්‍ය ලේකම්වරයා සදහන් කර ඇත්තේ ගංවතුරින් අපදාවට පත් ජනතාවට සහන ලබාදීමට මහා භාණ්ඩාගාර මෙහයුම් දෙපාර්තමේන්තුවේ මුදල් වෙන් කර ඇති බවයි .\nඑමෙන්ම අග්‍රාමාත්‍ය රනිල් වික්‍රමසිංහ භාණ්ඩාගාරයට ද උපදෙස් දි ඇත්තේ දිස්ත්‍රික් ලේකම්වරුන් හරහා සහන මුදල් ලබා දිමට පියවරගන්නා ලෙසයි.\nමේ අතර දිවයිනට බලපා ඇති අයහපත් කාලගුණික තත්ත්වය හේතුවෙන් පීඩාවට පත්වූ ජනතාවට සහන සැලසීම සදහා නාවික හමුදාව සහන කණ්ඩායම් 13ක් ස්ථාන ගත කර තිබෙනවා.\nඅද සිට බස්නාහිර, සබරගමුව සහ දකුණු පළාත්වල මෙම සහන කණ්ඩායම් ස්ථාන ගත කළ බවයි නාවික හමුදාව සදහන් කළේ. කළු, ගිං සහ නිල්වලා ගංඟා පිටාර ගැලීම හේතුවෙන් එම ප්‍රදේශවල සාමාන්‍ය පෙළ විභාගයට පෙනී සිටින පාසල් සිසුන් අද උදෑසන විභාග මධ්‍යස්ථාන වෙත රැගෙන යාම සඳහා ද අවශ්‍ය කටයුතු නාවික හමුදාව විසින් සලසා දී තිබෙනවා.\nතවදුරටත් පවතින කාලගුණික තත්ත්වය අයහපත් වුවහොත් බටහිර නාවික විධානයේ සහන කණ්ඩායම් 25ක්, දකුණු නාවික විධානයේ සහන කණ්ඩායම් 5ක් සහ වයඹ නාවික විධානයේ සහන කණ්ඩායම් 10ක් ස්ථාන ගත කිරීමට සූදානම් කර ඇති බව නාවික හමුදාව වැඩිදුරටත් සදහන් කළා.",
       "URL": "https://www.hirunews.lk/305876/ගංවතුරෙන්-පිඩාවට-පත්-ජනතාවට-සහන-සලසන්න-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1128"
}