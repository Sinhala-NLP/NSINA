{
       "Source": "hirunews",
       "Timestamp": "Sunday, 23 October 2022 - 12:43",
       "Headline": "ශ්‍රී ලංකාවට විශිෂ්ඨ ජයක්",
       "News Content": "විස්සයි විස්ස ලෝක කුසලානයේ සුපිරි 12 දෙනාගේ වටයේ සහභාගිවූ පළමු තරගය අයර්ලන්තයට එරෙහිව කඩුලු 9 ක ජයක් ලබාගැනීමට ශ්‍රී ලංකාව සමත්වුණා.\nතරගයේ කාසියේ වාසිය දිනා පළමුව පන්දුවට පහරදුන් අයර්ලන්ත කණ්ඩායම පන්දු වාර විස්ස අවසානයේ කඩුලු අටක් දැවී රැස් කළ ලකුණු සංඛ්‍යාව 128 ක්.\nඑහිදී මහීෂ් තීක්ෂන සහ වනිඳු හසරංග කඩුලු දෙක බැගින් බිඳ හෙලීමට සමත්වුණා.\nපිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දු වාර 15 ක් අවසානයේ එක් කඩුල්ලක් බිඳ වැටී ලකුණු 133 ක් ලබාගනිමින් තරගය ජයගනු ලැබුවා.\nඑහිදී නොදැවී ක්‍රීඩා කළ ආරම්භක පිතිකරු කුසල් මෙන්ඩිස් ලකුණු 68 ක් සහ චරිත් අසලංක ලකුණු 31 ක් ලබාගත්තා.\nඒ අනුව ශ්‍රී ලංකාව ඒ කාණ්ඩයේ දෙවන ස්ථානයට පැමිණි අතර, එහි පෙරමුණ ගෙන සිටින්නේ නවසීලන්ත කණ්ඩයාමයි.\nසුපිරි 12 දෙනාගේ වටයේ ශ්‍රී ලංකාව සහභාගිවන මීළඟ තරගය ඕස්ටේ්‍රලියාවට එරෙහිව පර්ත් හිදී අනිද්දා මෙරට වේලාවෙන් පස්වරු 4.30 ට ආරම්භවීමට නියමිතව තිබෙනවා.",
       "URL": "https://www.hirunews.lk/318611/ශ්‍රී-ලංකාවට-විශිෂ්ඨ-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=784"
}