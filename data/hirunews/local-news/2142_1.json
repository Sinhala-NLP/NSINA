{
       "Source": "hirunews",
       "Timestamp": "Wednesday, 17 February 2021 - 8:23",
       "Headline": "වරාය බටහිර පර්යන්තයට, ඉන්දීය සහ ජපාන ආයෝජකයින් ගෙන්වීමටත් වෘත්තීය සමිති විරෝධය",
       "News Content": "කොළඹ වරායේ බටහිර පර්යන්තයේ සංවර්ධන කටයුතු සඳහා ඉන්දියා සහ ජපාන ආයෝජකයින් සම්බන්ධ කර ගැනීමට අදාළ දැනුම්දීම් අද සිදුකිරීමට නියමිත බව වරාය අමාත්‍යාංශයේ ලේකම් යූ.ඩී.සී. ජයලාල් ප්‍රකාශ කළා.\nඒ අනුව එම රටවල්වල තානාපති කාර්යාලවලට අදාළ දැනුම්දීම් සිදුකරන බවයි ඔහු ප්‍රකාශ කළේ. ඔවුන් විසින් නම් කරන ලද ආයෝජකයින් සමඟ කොළඹ වරායේ බටහිර පර්යන්තයේ සංවර්ධන කටයුතු ක්‍රියාත්මක කිරීමටයි නියමිතව ඇත්තේ.\nඒ අනුව බටහිර පර්යන්තයේ සියයට 85ක කොටස් ඉන්දියාවට සහ ජපානයට හිමි වන අතර, වරාය අධිකාරියට  හිමි වන්නේ සියයට 15ක කොටස් ප්‍රමාණයක් පමණයි.\nමේ අතර, සමස්ත ලංකා වරාය පොදු සේවක සමිතිය නිවේදනයක් නිකුත් කරමින් සඳහන් කළේ කොළඹ වරායේ බටහිර පර්යන්තයේ ඉදිකිරීම් සඳහා ඉන්දියාව සහ ජපානය සම්බන්ධ කර ගැනීමට සිය විරෝධය පළ කරන බවයි.\nඑමෙන්ම, එම පර්යන්තය ශ්‍රී ලංකා වරාය අධිකාරිය යටතේ සංවර්ධනය කරගෙන පවත්වාගෙන යන ලෙසට ද ඔවුන් එම නිවේදනය මගින් ඉල්ලා සිටිනවා.",
       "URL": "https://www.hirunews.lk/262833/වරාය-බටහිර-පර්යන්තයට-ඉන්දීය-සහ-ජපාන-ආයෝජකයින්-ගෙන්වීමටත්-වෘත්තීය-සමිති-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=2142"
}