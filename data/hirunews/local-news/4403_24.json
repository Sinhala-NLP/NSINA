{
       "Source": "hirunews",
       "Timestamp": "Tuesday, 25 July 2017 - 18:12",
       "Headline": "සයිප්‍රසයේ දී ලාංකිකයෙකු පිහි පහරකින් මියයයි (ඡායාරූප)",
       "News Content": "සයිප්‍රසයේ දී සිය මිතුරකු එල්ල කළ පිහි පහරකින් ගලේවෙල වහකෝට්ටේ ප්‍රදේශයේ සිටි දෙදරු පියෙකු මියගොස් තිබෙනවා.\nමෙසේ මියගොස් ඇත්තේ ඇන්ටන් සමරකෝන් නමැති  44 හැවිරිදි අයෙක්.\nපසුගිය ඉරිදා අලුයම සයිප්‍රසයේ පිහිටි ලිමසෝන් ප්‍රදේශයේ නිවසකදී මෙය සිදුව ඇති බව මෙරට නෑදෑයෙක් පවසනවා.\nපිහි ප්‍රහාරය එල්ල කර ඇත්තේ මෙරට මාතර ප්‍රදේශයේ පදිංචි මියගිය අය සමග සමීප සබදකම් පැවැත්වූ මිතුරෙකු හා එම මිතුරාගේ බිරිද බවයි නෑදෑයින් පවසන්නේ.\nපිහි පහර එල්ල කළ පුද්ගලයා පලාගොස් ඇති බවත් ඔහුගේ බිරිද එරට පොලිසිය සැකපිට අත්අඩංගුවට ගෙන ඇති බවත් සඳහන්.\nමියගිය පුද්ගලයා යුද හමුදාවේ ආභාධිත සෙබලෙකු බවත් මීට වසර හතරකට පෙර ගෘහ සේවය සදහා ඔහු එරටට ගොස් ඇති බවත් වාර්තාවනවා.\nමියගිය පුද්ගලයාගේ දේහය හදිසි මරණ පරීක්ෂණ වලින් පසුව මෙරටට ගෙන්වා ගැනීමට නියමිතයි.",
       "URL": "https://www.hirunews.lk/166755/සයිප්‍රසයේ-දී-ලාංකිකයෙකු-පිහි-පහරකින්-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4403"
}