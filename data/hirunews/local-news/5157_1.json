{
       "Source": "hirunews",
       "Timestamp": "Tuesday, 23 February 2016 - 7:52",
       "Headline": "කිරිදෙන මව දුෂණය කළ සිද්ධියේ සැකකාර සෙබලා යුද අධිකරණයකට",
       "News Content": "ගම්පොළ ප්‍රදේශයේ එක්දරු මවකට අතවර කළ සිද්ධියට සම්බන්ධ යුද හමුදා සෙබලාට එරෙහිව දැඩි විනය පියවර ගන්නා බව යුද හමුදා මූලස්ථානය පවසනවා.\nනිවේදනයක් නිකුත් කරමින් යුද හමුදා මූලස්ථානයේ ජනමාධ්‍ය අධ්‍යක්ෂ බ්‍රිගේඩියර් ජයනාත් ජයවීර කියා සිටියේ අදාළ සිද්ධිය සම්බන්ධයෙන් යුද හමුදා පනතට අනුව මූලික පරීක්ෂණ උසාවියක් පත් කිරීමට ද යුද හමුදාපතිවරයා විසින් මේ වන විට උපදෙස් ලබාදී ඇති බවයි.\nඅදාළ සෙබලා රිමාන්ඞ් බන්ධනාගාර ගත කළ දිනයේ සිට ඔහුගේ සේවය තාවකාලිකව අත්හිටුවීමට ද යුද හමුදාපතිවරයා විසින් නියෝගයක් ලබාදී තිබෙනවා.\nමෙම සෙබලා පරීක්ෂණවලින් වරදකරු වුවහොත් ඔහුට දැඩි දඩුවම් ලබාදීමට කටයුතු කරන බව ද එම නිවේදනයේ වැඩිදුරටත් දැක්වෙනවා.\nපසුගිය 12 වන දා ගම්පොළ - සිංහපිටිය ප්‍රදේශයේ එක්දරු මවක් පුද්ගලයින් දස දෙනෙකු විසින් අතවරයට ලක් කර ඇති බවට තොරතුරු වාර්තා වී තිබුණා.\nගම්පොළ පොලීසිය සදහන් කළේ සිද්ධිය සම්බන්ධයෙන් පසුගිය 18 වන දා පොලීසියට ද පැමිණිල්ලක් ලැබුණු බවයි. ඒ අනුව අදාළ සැකකරුවන් 10 දෙනා අත්අඩංගුවට ගත් අතර ඔවුන් පසුව බන්ධනාගාර ගත කර තිබෙනවා.\nඒ අතර මෙම යුද හමුදා සෙබලා ද සිටින බවයි ගම්පොළ පොලීසිය වැඩිදුරටත් සදහන් කළේ.\nඑක්දරු මවකට අතවර කළ සිද්ධියේ සැකකාර සෙබලා යුද අධිකරණයකට\nගම්පොළ ප්‍රදේශයේ එක්දරු මවකට අතවර කළ සිද්ධියට සම්බන්ධ යුද හමුදා සෙබලාට එරෙහිව දැඩි විනය පියවර ගන්නා බව යුද හමුදා මූලස්ථානය පවසනවා.\nනිවේදනයක් නිකුත් කරමින් යුද හමුදා මූලස්ථානයේ ජනමාධ්‍ය අධ්‍යක්ෂ බ්‍රිගේඩියර් ජයනාත් ජයවීර කියා සිටියේ අදාළ සිද්ධිය සම්බන්ධයෙන් යුද හමුදා පනතට අනුව මූලික පරීක්ෂණ උසාවියක් පත් කිරීමට ද යුද හමුදාපතිවරයා විසින් මේ වන විට උපදෙස් ලබාදී ඇති බවයි.\nඅදාළ සෙබලා රිමාන්ඞ් බන්ධනාගාර ගත කළ දිනයේ සිට ඔහුගේ සේවය තාවකාලිකව අත්හිටුවීමට ද යුද හමුදාපතිවරයා විසින් නියෝගයක් ලබාදී තිබෙනවා.\nමෙම සෙබලා පරීක්ෂණවලින් වරදකරු වුවහොත් ඔහුට දැඩි දඩුවම් ලබාදීමට කටයුතු කරන බව ද එම නිවේදනයේ වැඩිදුරටත් දැක්වෙනවා.\nපසුගිය 12 වන දා ගම්පොළ - සිංහපිටිය ප්‍රදේශයේ එක්දරු මවක් පුද්ගලයින් දස දෙනෙකු විසින් අතවරයට ලක් කර ඇති බවට තොරතුරු වාර්තා වී තිබුණා.\nගම්පොළ පොලීසිය සදහන් කළේ සිද්ධිය සම්බන්ධයෙන් පසුගිය 18 වන දා පොලීසියට ද පැමිණිල්ලක් ලැබුණු බවයි. ඒ අනුව අදාළ සැකකරුවන් 10 දෙනා අත්අඩංගුවට ගත් අතර ඔවුන් පසුව බන්ධනාගාර ගත කර තිබෙනවා.\nඒ අතර මෙම යුද හමුදා සෙබලා ද සිටින බවයි ගම්පොළ පොලීසිය වැඩිදුරටත් සදහන් කළේ.",
       "URL": "https://www.hirunews.lk/126921/කිරිදෙන-මව-දුෂණය-කළ-සිද්ධියේ-සැකකාර-සෙබලා-යුද-අධිකරණයකට",
       "Category": "Local News",
       "Parent URL": "https://www.hirunews.lk/local-news.php?pageID=5157"
}