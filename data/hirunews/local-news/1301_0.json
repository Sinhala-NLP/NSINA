{
       "Source": "hirunews",
       "Timestamp": "Friday, 11 March 2022 - 13:51",
       "Headline": "හෙට දිනයේ පළාත් රැසකට මිලිමීටර 100 ඉක්මවූ තද වැසි",
       "News Content": "හෙට (12) දිනයේ දිවයිනේ දකුණු අර්ධයේ ගිගුරුම් සහිත වැසි වර්ධනය වීමක් අපේක්ෂා කරන බව කාලගුණ දෙපාර්තමේන්තුව පවසනවා.\nඒ අනුව මධ්‍යම, බස්නාහිර, දකුණ, සබරගමුව සහ ඌව පළාත්වල ඇතැම් ස්ථානවලට මිලිමීටර 100 ක පමණ තද වැසි ඇතිවිය හැකි බවයි එම දෙපාර්තමේන්තුව ප්‍රකාශ කළේ.\nඑමෙන්ම නැගෙනහිර පළාතේත්, පොළොන්නරුව දිස්ත්‍රික්කයේත් සවස් කාලයේදී හෝ රාත්‍රි කාලයේදී වැසි හෝ ගිගුරුම් සහිත වැසි ඇතිවිය අතර, එම අවස්ථාවලදී තාවකාලික තද සුළං වලින් සහ අකුණු මගින් සිදුවන අනතුරු අවම කරගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව වැඩිදුරටත් දැනුම් දෙනවා.",
       "URL": "https://www.hirunews.lk/299220/හෙට-දිනයේ-පළාත්-රැසකට-මිලිමීටර-100-ඉක්මවූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1301"
}