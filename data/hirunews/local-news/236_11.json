{
       "Source": "hirunews",
       "Timestamp": "Monday, 26 June 2023 - 10:43",
       "Headline": "යාපනයේ කථිකාචාර්යවරුන් තුන්දෙනෙකුට මහාචාර්ය පදවි",
       "News Content": "යාපනය විශ්වවිද්‍යාලයේ කථිකාචාර්යවරුන් තුන් දෙනෙකු ඊයේ (25) සිට ක්‍රියාත්මක වන පරිදි මහාචාර්ය ධුරවලට උසස් කොට තිබෙනවා.\nඒ අනුව ඉංජිනේරු පීඨයේ විදුලි හා ඉලෙක්ට්‍රොනික අංශ ප්‍රධානී සහ ජ්‍යෙෂ්ඨ කථිකාචාර්ය ආචාර්ය එම්. කේ. අඛිලන් මහතා විදුලි හා ඉලෙක්ට්‍රොනික අංශයේ\nමහාචාර්යවරයෙක් ලෙස ද, කෘෂිකර්ම ජීව විද්‍යා අංශයේ ප්‍රධානී, කෘෂිකර්ම පීඨයේ ජ්‍යෙෂ්ඨ කථිකාචාර්ය, ආචාර්ය කේ. භගීරතන් මහතා කෘෂිකාර්මික ජීව විද්‍යා අංශයේ මහාචාර්යවරයා ලෙසත්, හින්දු අධ්‍යයන පීඨයේ හින්දු ශිෂ්ටාචාර අංශයේ ජ්‍යෙෂ්ඨ කථිකාචාර්ය ආචාර්ය විග්නේශ්වරී භවනේසන් මහත්මිය හින්දු ශිෂ්ටාචාර අංශයේ මහාචාර්යවරයා ලෙසත් උසස් කර ඇති බවයි වාර්තා වන්නේ.\nයාපනය විශ්වවිද්‍යාලයේ පීඨාධිපති ශ්‍රී සත්කුණරාජා ප්‍රකාශ කර ඇත්තේ ඉංජිනේරු, කෘෂිකර්ම සහ හින්දු අධ්‍යයන පීඨවල ජ්‍යෙෂ්ඨ කථිකාචාර්යවරුන් තිදෙනෙකු මහාචාර්යවරුන් ලෙස උසස් කිරීමට විශ්වවිද්‍යාල සභාව අනුමැතිය ලබා දී ඇති බවයි.",
       "URL": "https://www.hirunews.lk/339101/යාපනයේ-කථිකාචාර්යවරුන්-තුන්දෙනෙකුට-මහාචාර්ය-පදවි",
       "Category": "Local News",
       "Parent URL": "https://www.hirunews.lk/local-news.php?pageID=236"
}