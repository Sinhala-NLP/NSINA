{
       "Source": "hirunews",
       "Timestamp": "Tuesday, 13 December 2016 - 7:01",
       "Headline": "වරාය ඇමතිගෙන් නිල් බලකායට චෝදනා",
       "News Content": "නවක පිරිස් බඳවාගෙන හෝ මාගම්පුර වරායේ ඉදිරි කටයුතු පවත්වාගෙන යන බව වරාය හා නාවික කටයුතු අමාත්‍ය අර්ජුන රණතුංග පවසනවා.\nඅමාත්‍යාංශයේ ඊයේ පැවැති මාධ්‍ය හමුවකට එක්වෙමින් ඔහු වැඩිදුරටත් සඳහන් කළේ වරාය අර්බුදය සම්බන්ධයෙන් තමන් නිල් බලකායට චෝදනා එල්ල කරන බවයි.\nකෙසේ වෙතත්, පාර්ලිමේන්තු මන්ත්‍රී නාමල් රාජපක්ෂ ද ඊට ප්‍රතිචාර දක්වා සිටියා.\nඔහු කියා සිටියේ සත්‍යග්‍රහයේ නිරතව සිටින්නේ හම්බන්තොට දිස්ත්‍රික්කයේ ජනතාව බවයි.\nමේ අතර, ධීවර අමාත්‍ය මහින්ද අමරවීර ද වරාය සත්‍යග්‍රහය සම්බන්ධයෙන් ද අදහස් දක්වමින් කියා සිටියේ නිසි ලෙස පත්වීමක් ලබාදුන්නේ නම්, ඔවුන්ට උපවාස කිරීමට සිදුනොවනු ඇති බවයි.\nකෙසේ වෙතත්, නාවික හමුදාපතිවරයාගේ මෙම පහරදීම සම්බන්ධයෙන් මේ වන විට පක්ෂ, විපක්ෂ දේශපාලනඥයන්, සිවිල් සංවිධාන මෙන්ම මාධ්‍ය සංවිධාන ද විරෝධය පළ කරනවා.",
       "URL": "https://www.hirunews.lk/149566/වරාය-ඇමතිගෙන්-නිල්-බලකායට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4756"
}