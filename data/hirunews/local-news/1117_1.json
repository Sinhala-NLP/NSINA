{
       "Source": "hirunews",
       "Timestamp": "Sunday, 05 June 2022 - 17:11",
       "Headline": "ෂාරුක් ඛාන්ට කොවිඩ් ආසාදනය වෙයි",
       "News Content": "බොලිවුඩයේ සුපිරි නලු ෂාරුක් ඛාන්ට කොවිඩ් වෛරසය ආසාදනය වී තිබෙනවා.\nමීට පෙර කාර්තික් ආර්යන්, කත්රිනා කයිෆ් සහ ආදිත්‍ය රෝයි කපූර්ට ද කොරෝනා වෛරසය ආසාදනය වී ඇතැයි අනාවරණ වුණා.\nAkshay Kumar ද පසුගියදා COVID-19 ආසාදනයෙන් පසු සුවය ලබා තිබෙනවා.\nෂාරුක් ඛාන්ට කොවිඩ් වෛරසය ආසාදනය වී ඇතැයි තොරතුරු අනාවරණ වුව ද ඔහු ප්‍රතිකාර ලබන රෝහලක් හෝ නිරෝධායනයට ලක්වන ස්ථානයක් ගැන මෙතෙක් නිශ්චිතව හෙළිවී නැහැ.\nගතවූ දින කිහිපය තුල බොලිවුඩ් තරු කිහිප දෙනෙකුටම වෛරසය ආසාදනය වූ බවට කරුණු වාර්තා වූ අතර වෛරසයට ගොදුරු වූ නවතම සාමාජිකයා වන්නේ ෂාරුක් ඛාන්.\nමේ අතර, දිනපතා නව වෛරස් අසදිතයන්ගේ විශාල වැඩිවීමක් දක්නට ලැබීමෙන් පසු මුම්බායි නගරයේ ජනතාවට සෞඛ්‍ය මාර්ගෝපදේශ දැඩිව පිළිපදින ලෙසට ද දැනුම් දී තිබෙනවා.",
       "URL": "https://www.hirunews.lk/306298/ෂාරුක්-ඛාන්ට-කොවිඩ්-ආසාදනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1117"
}