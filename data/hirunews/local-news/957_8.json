{
       "Source": "hirunews",
       "Timestamp": "Sunday, 07 August 2022 - 19:24",
       "Headline": "විදුලි ගාස්තු සංශෝධනය ප්‍රකාශයට පත්කිරීම අගහරුවාදා",
       "News Content": "විදුලි ගාස්තු සංශෝධනය වන ආකාරය ලබන අගහරුවාදා ප්‍රකාශයට පත් කිරීමට නියමිතයි. මහජන උපයෝගිතා කොමිෂන් සභාව මගින් එදිනට මාධ්‍ය හමුවක් පවත්වා ඒ පිළිබද නිල වශයෙන් දැනුම්දෙන බවයි එම කොමිෂන් සභාව සදහන් කළේ.\nමීට අදාළව හෙට දිනයේ මුදල් අමාත්‍යාංශය, විදුලිබල අමාත්‍යාංශය සහ මහජන උපයෝගිතා කොමිෂන් සභාව අතර සාකච්ඡාවක් පැවැත්වීමටද නියමිතයි.\nනව ගාස්තු සංශෝධන සහ අඩු ආදායම්ලාභීන්ට ලබාදෙන සහන සම්බන්ධයෙන් මෙහිදී සාකච්ඡා කෙරෙනු ඇති. මහජන උපයෝගිතා කොමිෂන් සභාව විසින් මීට පෙර ගාස්තු සංශෝධන මහජන අදහස් විමසීම සදහා ප්‍රසිද්ධියට පත් කළා.\nඒ සදහා ඉදිරිපත් වූ යෝජනා සහ අදහස්ද සැලකිල්ලට ගනිමිනුයි නව ගාස්තු සංශෝධනය සිදු කෙරෙන්නේ.\nඑමෙන්ම හෙට සිට ලබන බදාදා දක්වා දිවයින පුරා පැයක කාලයක් පමණක් විදුලිය කප්පාදු කිරීමට අවසර ලබාදුන් බව මහජන උපයෝගිතා කොමිෂන් සභාව සදහන් කළා.\nඒ පස්වරු 06 සිට රාත්‍රි 09 දක්වා වූ කාලය තුළයි.\nමේ අතර හෙට දිනයේ ගෘහස්ත ගෑස් සිලින්ඩරයක මිලද අඩු කිරීමට පියවර ගන්නා බව ලිට්රෝ සමාගමේ සභාපති මුදිත පීිරිස් ප්‍රකාශ කළා.\nඔහු කියා සිටියේ හෙට පස්වරුවේ එම මිල අඩුවීම ප්‍රකාශයට පත් කරන බවයි.",
       "URL": "https://www.hirunews.lk/312185/විදුලි-ගාස්තු-සංශෝධනය-ප්‍රකාශයට-පත්කිරීම-අගහරුවාදා",
       "Category": "Local News",
       "Parent URL": "https://www.hirunews.lk/local-news.php?pageID=957"
}