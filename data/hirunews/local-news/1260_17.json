{
       "Source": "hirunews",
       "Timestamp": "Wednesday, 30 March 2022 - 18:06",
       "Headline": "හෙට විදුලිය ඇත්තේ පැය 11ක් පමණයි !",
       "News Content": "හෙට ‍(31) දිනය තුළ පැය 13ක කාලයක් විදුලිය විසන්ධි වන බවට තොරතුරු වාර්තා වනවා.\nලංකා විදුලි බල මණ්ඩල ආරංචි මාර්ග සඳහන් කරන්නේ මේ වන විට පවතින උග්‍ර ඉන්ධන හිඟය හේතුවෙන් මෙම තීරණය ගැනීමට සිදුව ඇති බවයි.\nලබන 5 වැනිදා දක්වා මෙලෙස දීර්ඝ විදුලි කප්පාදු කිරීම් සිදු කිරීමට ලංකා විදුලි බල මණ්ඩලයට සිදුව ඇත්තේ තාප විදුලි බලාගාර ක්‍රියාත්මක කිරීමට අවශ්‍ය ඩීසල් සහ නැප්තා තොග ඔවුන් සතුව නොමැති වීම හේතුවෙන්.\nහිරු ප්‍රවෘත්ති සමඟ අදහස් දැක්වූ ලංකා විදුලි බල මණ්ඩල උසස් නිලධාරියෙකු සඳහන් කළේ, සිකුරාදා දින සිට බොහෝ විට පැය 15ක කාලයක් විදුලිය විසන්ධි කිරීමට සිදුවනු ඇති බවටයි.",
       "URL": "https://www.hirunews.lk/300802/හෙට-විදුලිය-ඇත්තේ-පැය-11ක්-පමණයි",
       "Category": "Local News",
       "Parent URL": "https://www.hirunews.lk/local-news.php?pageID=1260"
}