{
       "Source": "hirunews",
       "Timestamp": "Saturday, 09 April 2022 - 19:17",
       "Headline": "වැසි වැඩිවෙයි - අකුණු අවදානමත් ඉහළට",
       "News Content": "ඉදිරි පැය කිහිපය තුල දිවයිනේ බොහෝ ප්‍රදේශවලට ප්‍රබල අකුණු සමග මිලිමීටර් 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඋතුරු, මධ්‍යම, සබරගමුව සහ ඌව පළාත්වලට සහ ත්‍රිකුණාමලය, ගාල්ල හා මාතර දිස්ත්‍රික්ක වල ඇතැම් ස්ථානවලට මිලිමීටර් 100 ඉක්මවු වැසි ඇතිවිය හැකි බවයි එම දෙපාර්තමේන්තුව සඳහන් කළේ.\nගිගුරුම් සහිත වැසි ඇතිවන අවස්ථාවල තාවකාලික තද සුළං ඇතිවිය හැකියි.\nප්‍රබල අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසයි කාලගුණ විද්‍යා දෙපාර්තමේන්තුව ජනතාවට දැනුම් දෙන්නේ.\nදිවයිනේ ප්‍රධාන වාරි ජලාශ වල ජල ධාරිතාවය සියයට 67 ක ප්‍රමාණයක පවතින බව වාරිමාර්ග දෙපාර්තමේන්තුව පවසනවා.\nඑහි ජල කළමනාකරණ ඒකකයේ අධ්‍යක්ෂ ඉංජිනේරු ඩී. අබේසිරිවර්ධන වැඩිදුරටත් සඳහන් කළේ අප්‍රේල් මුල් සතියේ සිට අවසන් සතිය දක්වා කාලය තුල ජලාශ ආශ්‍රිත වගා කටයුතු සිදුකිරීම සඳහා මේ වනවිට කාලසටහන් නිකුත් කර අවසන් බවයි.",
       "URL": "https://www.hirunews.lk/301582/වැසි-වැඩිවෙයි-අකුණු-අවදානමත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1240"
}