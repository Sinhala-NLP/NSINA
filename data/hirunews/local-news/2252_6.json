{
       "Source": "hirunews",
       "Timestamp": "Saturday, 26 December 2020 - 14:46",
       "Headline": "තණමල්විල - බලහරුව ප්‍රදේශයේ නිවසකින් මළ සිරුරක් හමුවෙයි",
       "News Content": "සැක කටයුතු ලෙස මිය ගොස් සිටි පුද්ගලයෙකුගේ මළ සිරුරක් තණමල්විල - බලහරුව ප්‍රදේශයේ  නිවසක තිබී සොයාගෙන තිබෙනවා.\nපොලීසිය ප්‍රකාශ කළේ මියගිය 82 හැවිරිදි එම පුද්ගලයාගේ ඥාති පුත්‍රයෙකුගේ දැනුම් දීම මත එම මළ සිරුර සොයා ගත් බවයි.\nපොලීසිය ඊයේ එම ස්ථානයට පැමිණෙන විටත් ඔහුගේ නාසයෙන් හා මුඛයෙන් ලේ වහනය වී තිබෙනවා.\nපසුව කළ විමර්ශනවලදී අනාවරණය වී ඇත්තේ මිය ගිය පුද්ගලයා ඔහුගේ නිවසේදී මිතුරන් තුන්දෙනෙකු සමඟ මත්පැන් පානය කර ඇති බවයි.\nමෙය ඝාතනයක් ද එසේ නොමැති නම් ස්වභාවික මරණයක් ද යන්න සම්බන්ධයෙන් විමර්ශන සිදුකරන බවයි තණමල්විල පොලීසිය සඳහන් කළේ.",
       "URL": "https://www.hirunews.lk/258012/තණමල්විල-බලහරුව-ප්‍රදේශයේ-නිවසකින්-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2252"
}