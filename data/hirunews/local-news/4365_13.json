{
       "Source": "hirunews",
       "Timestamp": "Friday, 18 August 2017 - 11:50",
       "Headline": "නව පළාත් පාලන පනත ලබන 24 පාර්ලිමේන්තුවට",
       "News Content": "නව පළාත් පාලන පනත සංශෝධන සහිතව අගෝස්තු 24 දින පාර්ලිමේන්තුවට ඉදිරිපත් කිරීමට නියමිත බව සභානායක, උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල පවසනවා.\nනිවේදනයක් නිකුත් කරමින් අමාත්‍යවරයා සඳහන් කරන්නේ සියළුම සිවිල් සංවිධාන සහ කාන්තා සංගම් නියෝජනය වන පරිදි ලබාගත් අදහස් වලට අනුව සංශෝධන සහිතව නව පළාත් පාලන පනත, පළාත් සභා හා පළාත් පාලන අමාත්‍යවරයා විසින් පාර්ලිමේන්තුවට ඉදිරිපත් කිරීමට නියමිත බවයි.\nආණ්ඩු පක්ෂයේ සහ විපක්ෂයේ පොදු එකඟතාවය මත මෙම පනත ඉදිරිපත් කිරීම විශේෂයක් බව අදාල නිවේදනයේ සඳහන්.",
       "URL": "https://www.hirunews.lk/168745/නව-පළාත්-පාලන-පනත-ලබන-24-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=4365"
}