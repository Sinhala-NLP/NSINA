{
       "Source": "hirunews",
       "Timestamp": "Wednesday, 16 August 2017 - 12:04",
       "Headline": "සිපගන්න නොදුන් නිසා මාමන්ඩියගෙන් ලේලියට ප්‍රහාරයක්",
       "News Content": "තම පුතාගේ බිරිඳට බලහත්කාරකම් කළ බව කියන මාමණ්ඩියෙකු වෙන්නප්පුව පොලිසිය අත්අඩංගුවට ගෙන තිබෙනවා.\nසිය නිවසේ පදිංචි 32 හැවිරිදි ලේලියට මෙසේ බලහත්කාරකම් කළ බවටයි 60 හැවිරිදි මාමාට චෝදනා එල්ල වී ඇත්තේ.\nසිය පුතාගේ බිරිඳව බලහත්කාරයෙන් සිප වැළඳ ගැනීමට උත්සහ කිරීමේ දී එම ලේලිය ඊට විරුද්ධ වීම නිසා නිවසේ තිබු පිහියකින් පහර දී ඇයට තුවාල කර තිබෙන බවටයි පොලිසියට පැමිණිලි ලැබී ඇත්තේ.\nකැපුම් තුවාල ලැබූ 32 හැවිරිදි කාන්තාව රෝහල් ගතකර තිබෙනවා.\nමෙම කාන්තාව විවාහ වී ලුනුවිල සැමියාගේ නිවසේ පදිංචි වී සිට තිබෙනවා.\nඑහි සැමියාගේ පියා ද සිට ඇති අතර පසු කලෙක සැමියා ඇය අතහැර ගොස් තිබෙනවා.\nඅනතුරුව ඇය මාමණ්ඩිය සමග සැමියාගේ නිවසේම ජිවත් වී ඇති බව සඳහන්.\nඒ අතරතුරයි 60 හැවිරිදි මාමා , 32 හැවිරිදි ලේලියව සිප වැළඳ ගැනීමට උත්සහ ගෙන ඇත්තේ.",
       "URL": "https://www.hirunews.lk/168572/සිපගන්න-නොදුන්-නිසා-මාමන්ඩියගෙන්-ලේලියට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4368"
}