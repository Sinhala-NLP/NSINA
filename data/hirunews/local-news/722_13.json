{
       "Source": "hirunews",
       "Timestamp": "Sunday, 20 November 2022 - 7:24",
       "Headline": "දකුණු ආසියාවේ කළු සල්ලි සුදු කරන මධ්‍යස්ථානය ශ්‍රී ලංකාවයි - විමල් වීරවංශ",
       "News Content": "දකුණු ආසියාවේ කලු‍ සල්ලි සුදු කරන මධ්‍යස්ථානය බවට ශ්‍රී ලංකාව පත්ව ඇති බව උත්තර ලංකා සභාගයේ සභාපති විමල් වීරවංශ පවසනවා. ‌\nඩොලර් බිලියන 35කට අධික මුදලක් මෙරටට ලැබිය යුතුව තිබියදීත්, පවතින රජය විදේශ විනිමය පනත සංශෝධනය කිරීමට කටයුතු නොකරන බවයි “කරව් නැත්තම් පලයව් - රටම බලමුළු ගන්වන මහජන සමුළුව“ යන මැයෙන් උත්තර ලංකා සභාගය විසින් සංවිධාන කළ මහජන සමුළුවට එක්වෙමින් ඔහු චෝදනා කළේ.\nකොළඹ - සුගතදාස ගෘහස්ථ ක්‍රීඩාංගණයේ සංවිධාන කර තිබූ එම සමුළුවට උත්තර ලංකා සභාගය නියෝජනය කරන පක්ෂවල දේශපාලන නියෝජිතයින් ද එක්ව සිටියා.",
       "URL": "https://www.hirunews.lk/320821/දකුණු-ආසියාවේ-කළු-සල්ලි-සුදු-කරන-මධ්‍යස්ථානය-ශ්‍රී-ලංකාවයි-විමල්-වීරවංශ",
       "Category": "Local News",
       "Parent URL": "https://www.hirunews.lk/local-news.php?pageID=722"
}