{
       "Source": "hirunews",
       "Timestamp": "Saturday, 20 May 2017 - 16:53",
       "Headline": "ශ්‍රී පාද රක්ෂිතයේ ගෝනෙක් මැරූ 3 ක් අත්අඩංගුවට (ඡායාරූප)",
       "News Content": "ශ්‍රී පාද රක්ෂිතයේ සිටි ගෝනෙකු මරා මස් කරමින් සිටි පුද්ගලයන් 3 දෙනෙකු මස්කෙළිය ප්‍රදේශයේදී පොලිස් අත්අඩංගුවට ගෙන තිබෙනවා.\nලැබුනු තොරතුරකට අනුව නල්ලතන්නිය පොලිස් විශේෂ කාර්ය බලකායේ නිලධාරීන් කළ වැටලීමකදීයි සැකකරුවන් අත්අඩංගුවට ගැනුනේ.\nමෙම පුද්ගලයන් මස්කෙළිය ලකම් වතුයායේ පදිංචිකරුවන් පිරිසක්.\nඔවුන් දීර්ඝ කාලයක සිට ශ්‍රී පාද රක්ෂිතයේ සිටින ගෝනුන් මරා මස් කර අලෙවි කිරීමේ ජාවාරමක නිරතව සිටි ඇතැයි ද අනාවරණ වී තිබෙනවා.\nසැකකරුවන් සහ මස් තොගය හැටන් මහේස්ත්‍රාත්වරයා හමුවට ඉදිරිපත් කිරීමට නියමිතයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/161755/ශ්‍රී-පාද-රක්ෂිතයේ-ගෝනෙක්-මැරූ-3-ක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4508"
}