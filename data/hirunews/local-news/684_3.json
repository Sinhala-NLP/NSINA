{
       "Source": "hirunews",
       "Timestamp": "Tuesday, 06 December 2022 - 17:53",
       "Headline": "ධිවර සහ නාවික ප්‍රජාවට දැනුම්දීමක්",
       "News Content": "පීඩන අවපාතයක බලපෑම හේතුවෙන් නැවත දැනුම්දෙන තුරු මන්නාරමේ සිට කන්කසන්තුරය, ත්‍රිකුණාමලය, මඩකලපුව හරහා පොතුවිල් දක්වා මුහුදේ මෙන්ම නිරිතදිග බෙංගාල බොක්ක මුහුදේ යාත්‍රා කිරීමෙන් වළකින ලෙස කාලගුණ විද්‍යා දෙපාර්තමේන්තුව දැනුම්දීමක් කරනවා. ඒ, ධීවර සහ නාවික ප්‍රජාව වෙතයි.\nඒ අනුව දැනට මෙම ප්‍රදේශවල ධීවර කටයුතුවල යෙදී සිටින පිරිස් වහාම ආරක්ෂිත ස්ථානයක් වෙත පැමිණිය යුතු බවයි එම දෙපාර්තමේන්තුව සඳහන් කරන්නේ. එසේම මෙහි බලපෑම හේතුවෙන් දිවයිනේ බොහෝ ප්‍රදේශවල අහස වළාකුලින් බරව පවතිනු ඇති.\nඋතුර සහ උතුරුමැද පළාත්වලට මෙන්ම ත්‍රිකුණාමලය දිස්ත්‍රික්කයේ ඇතැම් ස්ථානවලට මිලිමීටර 75 ට වැඩි තරමක තද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව දැනුම් දෙන්නේ.",
       "URL": "https://www.hirunews.lk/322108/ධිවර-සහ-නාවික-ප්‍රජාවට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=684"
}