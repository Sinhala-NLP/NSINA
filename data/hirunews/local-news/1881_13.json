{
       "Source": "hirunews",
       "Timestamp": "Wednesday, 16 June 2021 - 13:23",
       "Headline": "එක්ස්ප්‍රෙස් පර්ල් නෞකාවේ දේශීය නියෝජිතයා අත්අඩංගුවට (වීඩියෝ)",
       "News Content": "කොළඹ වරායට නාවික සැතපුම් 9.5 ක් දුරින් ගිනි ගැනීමට ලක්වූ එම්.වී. එක්ස් ප්‍රෙස් පර්ල් නෞකාවේ දේශීය නියෝජිත ආයතනය වන සී කොන්සෝටියම් ආයතනයේ සභාපතිවරයා වන අර්ජුන් හෙට්ටිආරච්චි අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරු අද දින කොළඹ මහාධිකරණය වෙත ඉදිරිපත් කිරීමට නියමිත බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසන්නේ.\nගිනි ගැනීමට ලක්වූ එම්.වී. එක්ස්ප්‍රස් පර්ල් නෞකාවේ දේශීය නියෝජිත ආයතනයේ සභාපති අර්ජුන හෙට්ටිආරච්චි පැය දෙකකට ආසන්න කාලයක් ප්‍රකාශයක් ලබාදීමෙන් පසුව අපරාධ පරීක්ෂණ දෙපාර්තමේන්තුවෙන් පිටව ගොස් තිබෙනවා.\nප්‍රකාශයක් ලබාදීම සඳහා ඔහු එම දෙපාර්තමේන්තුව වෙත පැමිණියේ උදෑසන 8.45 ට පමණයි.",
       "URL": "https://www.hirunews.lk/274454/එක්ස්ප්‍රෙස්-පර්ල්-නෞකාවේ-දේශීය-නියෝජිතයා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1881"
}