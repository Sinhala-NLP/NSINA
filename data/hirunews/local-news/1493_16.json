{
       "Source": "hirunews",
       "Timestamp": "Wednesday, 15 December 2021 - 7:54",
       "Headline": "කටුනායකට හදිසි ගොඩ බැස්සවීමක්",
       "News Content": "සෞදි අරාබියේ දමාම් බලා කටුනායක ගුවන් තොටුපොළෙන් ඊයේ පස්වරුවේ පිටත් වූ ගුවන් යානයක් හයිඩ්‍රොලික් පද්ධතියේ බිඳ වැටීමක් නිසා යළි කටුනායකට ගොඩ බැස්වීමට නියමුවා පියවර ගත්තා.\nකෙසේ වෙතත්, ඒ වනවිට යානය පැය දෙකයි විනාඩි 10ක් පියාසර කර තිබීම ද විශේෂත්වයක්.\nඑම අවස්ථාව වනවිට ඒ 320 එයාර් බස් වර්ගයේ මෙම යානයේ මගීන් 146 දෙනෙකු සහ කාර්ය මණ්ඩලයේ 11 දෙනෙකු ඇතුළු 157 දෙනෙකු ගමන් කරමින් සිටියා.\nපස්වරු 5.45ට කටුනායකින් පිට වූ යානය යළි හරවා පැමිණ රාත්‍රි 7.55ට ගොඩ බැස්වීමටයි නියමුවා පියවර ගෙන තිබුණේ.\nමඟීන් වෙනත් ගුවන් යානයකින් ගමනාන්තය කරා පිටත් කර යැවීමට පියවර ගැනුණා.",
       "URL": "https://www.hirunews.lk/291063/කටුනායකට-හදිසි-ගොඩ-බැස්සවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1493"
}