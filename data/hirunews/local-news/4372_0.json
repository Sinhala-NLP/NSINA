{
       "Source": "hirunews",
       "Timestamp": "Monday, 14 August 2017 - 15:29",
       "Headline": "හෙට ගාලු පාරේ කොළඹ එන අයට විශේෂ දැනුම්දීමක්",
       "News Content": "කොළඹ කොටුව දක්වා ගාලු පාරේ ප්‍රමුඛතා මං තීරු ක්‍රියාත්මක කිරීම හෙට (15) උදෑසන 6ට මොරටුව කුරුස හන්දියෙන් ආරම්භ වනවා.\nමහානගර හා බස්නාහිර සංවර්ධන අමාත්‍යංශය කියා සිටින්නේ හෙට(15) සිට මොරටුව- කුරුස මංසන්ධිය සිට කටුබැද්ද දක්වාත්, වැල්ලවත්ත සැවොයි සිනමා ශාලාව සිට බම්බලපිටිය මංසන්දිය දක්වාත් මෙම ප්‍රමුඛතා මං තිරූ  ක්‍රියාත්මක වන බවයි.\nඅගෝස්තු 22 සිට කටුබැද්ද මංසන්දියේ සිට මැලිබන් මංසන්දිය දක්වාත්, බම්බලපිටිය මංසන්දියේ සිට පිත්තල මංසන්දිය දක්වාත්, අගෝස්තු 29 දින සිට බත්තරමුල්ල පොල්දූව මංසන්ධියේ (දියත උයන) සිට ආයුර්වේද මංසන්ධිය දක්වාත්, ටවුන්හොල් මංසන්ධියේ සිට තුම්මුල්ල මංසන්ධිය දක්වාත්, සැප්තැම්බර් 5 සිට මරදාන ටෙක්නිකල් මංසන්ධියේ සිට පිටකොටුව, කොටුව කොම්පඤ්ඤවීදිය දක්වාත්, සැප්තැම්බර් 12 සිට කොම්පඤ්ඤවීදිය සිට පිටකොටුව දක්වා සහ නොවැම්බර් 30 සිට බොරැල්ල සිට මරදාන දක්වාත් ක්‍රියාත්මක කිරීමට නියමිත බව සඳහන්.\nමිට පෙර පවතී මාධ්‍ය හමුවක දී  මහානගර හා බස්නාහිර සංවර්ධන අමාත්‍ය චම්පික රණවක කියා සිටියේ , මීට මාස කිහිපයකට පෙර  බස් ප්‍රමුඛතා මංතීරු පිළිබඳව රාජගිරිය මංසන්දියේ සිට බොරැල්ල ආයුර්වේද මංසන්ධිය දක්වා පර්යේෂණයක් සිදු කළ බවයි.\nඑමගින් ලබාගත් අත්දැකීම් සියල්ල පදනම් කරගෙන පියවරෙන් පියවර කොළඹ නගරයේ ප්‍රධාන මාර්ගවල ප්‍රමුඛතා බස් මංතීරු හඳුන්වාදීමට බලාපොරොත්තු වන බවද ඔහු සඳහන් කළා.",
       "URL": "https://www.hirunews.lk/168417/හෙට-ගාලු-පාරේ-කොළඹ-එන-අයට-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=4372"
}