{
       "Source": "hirunews",
       "Timestamp": "Thursday, 22 October 2020 - 19:04",
       "Headline": "19න් දුමින්ද සිරකළ හැටි විමල් හෙළිකරයි (වීඩියෝ)",
       "News Content": "විසිවන ආණ්ඩුක්‍රම ව්‍යවස්ථා සංශෝධන පනත් කෙටුම්පත සම්බන්ධයෙන් වන ඡන්ද විමසීම අද (22) රාත්‍රියේ පැවැත්වීමට නියමිතයි.\nමේ අතර ජනාධිපති ගෝඨාභය රාජපක්ෂද මේ වනවිට පාර්ලිමේන්තු සංකීර්ණයට පැමිණ තිබෙනවා.\nඊයේ (21) ආරම්භ වූ පනත් කෙටුම්පතට අදාළ විවාදය දෙවන දිනටත් මේ වනවිට පාර්ලිමේන්තුවේ පැවැත්වෙන අතර, අමාත්‍ය විමල් වීරවංශ විවාදයට එක්වෙමින් සඳහන් කළේ පසුගිය ආණ්ඩුව, 19 වන ව්‍යවස්ථා සංශෝධනයෙන් අධිකරණයේ ස්වාධීනත්වයට පවා හානි කළ බවයි.\nහිටපු පාර්ලිමේන්තු මන්ත්‍රී දුමින්ද සිල්වාට මරණ දඬුවම පවා නියම කළේ යහපාලන ආණ්ඩුවේ මන්ත්‍රීවරුන් විසින් සිදුකළ බලපෑම් මත බව ඔහු කියා සිටියා.\nමේ අතර පාර්ලිමේන්තු මන්ත්‍රී නලින් බණ්ඩාර ඇමරිකා එක්සත් ජනපදයේ ජාතික කොඩිය සභා ගැබට රැගෙනවිත් වෙස්මුහුණක් පැළඳ විසිවන ආණ්ඩුක්‍රම ව්‍යවස්ථා සංශෝධනයට විරෝධය පළ කළා.",
       "URL": "https://www.hirunews.lk/253092/19න්-දුමින්ද-සිරකළ-හැටි-විමල්-හෙළිකරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2375"
}