{
       "Source": "hirunews",
       "Timestamp": "Monday, 01 February 2021 - 13:44",
       "Headline": "නැගෙනහිර පර්යන්තය 100%ක් වරාය අධිකාරියට (වීඩියෝ)",
       "News Content": "නැගෙනහිර පර්යන්තය සියයට සියයක් වරාය අධිකාරිය යටතේ ක්‍රියාත්මක වන ආයතනයක් බවට පත් කිරීමේ කැබිනට් පත්‍රිකාව අද (01) පස්වරුවේ අමාත්‍ය මණ්ඩලයට ඉදිරිපත් කරන බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඅග්‍රාමාත්‍ය කාර්යාලය නිවේදනය කළේ නැගෙනහිර පර්යන්තය සුරැකීමේ වෘත්තීය සමිති එකමුතුව සමග අරලියගහ මන්දිරයේ අද (01) පෙරවරුවේ පැවති සාකච්ඡාවකදී අග්‍රාමාත්‍යවරයා මේ බව ප්‍රකාශ කළ බවයි.\nඒ අනුව අකුරට වැඩ කිරීමේ වෘත්තීය ක්‍රියාමාර්ගය හෙට (02) සිට අත්හිටුවීමට වෘත්තීය සමිති එකමුතුව අග්‍රාමාත්‍යවරයා හමුවේ එකඟත්වය පළ කළ බව ද අග්‍රාමාත්‍ය කාර්යාලය නිකුත් කළ නිවේදනයේ දැක්වෙනවා.",
       "URL": "https://www.hirunews.lk/261328/නැගෙනහිර-පර්යන්තය-100ක්-වරාය-අධිකාරියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2176"
}