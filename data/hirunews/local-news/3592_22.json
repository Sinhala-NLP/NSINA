{
       "Source": "hirunews",
       "Timestamp": "Sunday, 23 December 2018 - 9:59",
       "Headline": "බස් රථ අනතුරකින් 4 කට තුවාල",
       "News Content": "හොරණ කලුතර ප්‍රධාන මාර්ගයේ බටගොඩ ප්‍රදේශයේදී සිදුවු බස් රථ අනතුරකින් 4 දෙනෙකු තුවාල ලබා තිබෙනවා.\nඉදිරියෙන් පැමිණි යතුරුපැදියකට මාර්ගයේ ඉඩ දීමට යාමේදී බස් රථය මාර්ගයෙන් ඉවතට පැන අසල තිබු ගොඩනැගිල්ලක ගැටී ඇති බවයි අප වාර්තාකරු සඳහන් කළේ.\nමීගොඩ ප්‍රදේශයේ සිට කලුතර දක්වා වන්දනා ගමනක් ගොස් යළි පැමිණෙමින් තිබු බස් රථයක් මෙම අනතුරට ලක්ව තිබෙනවා.\nතුවාලකරුවන් අතර බස් රථයේ කොන්දොස්තරවරයා ද වන බව සඳහන්.\nඅනතුර පිළිබඳ අගුරුවාතොට පොලිසිය වැඩිදුර විමර්ශණ මෙහෙයවනවා.",
       "URL": "https://www.hirunews.lk/206635/බස්-රථ-අනතුරකින්-4-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3592"
}