{
       "Source": "hirunews",
       "Timestamp": "Thursday, 01 April 2021 - 20:11",
       "Headline": "වීසා නොමැතිව වසර 5ක් මෙරට සිටි පලස්තීන ජාතිකයෙකු අත්අඩංගුවට",
       "News Content": "වීසා නොමැතිව වසර 5 කට අදාළ කාලයක් මෙරට රැදී සිටි පලස්තීන ජාතිකයෙකු කොළඹ අපරාධ කොට්ඨාශය විසින් බම්බලපිටිය ප්‍රදේශයේදී අත්අඩංගුවට ගෙන තිබෙනවා.\n48 හැවිරිදි වියේ පසුවූ මොහු 2016 වසරේදී මෙරටට පැමිණ ඇති බවටයි සිදුකරන ලද විමර්ශනවලදී අනාවරණ වී ඇත්තේ.\nසැකකරු මෙරට රැදී සිටින කාලය තුල කුමක් සිදුකළේද, කා සමඟ සම්බන්ධතා පැවැත්වුවේ ද යන්න පිළිබඳව විමර්ශනයක් ද ආරම්භ කර තිබෙනවා.\nකෙසේ වෙතත්, සැකකාර පලස්තීන ජාතිකයා කොටුව මහේස්ත්‍රාත් හමුවට අද ඉදිරිපත් කිරීමෙන් අනතුරුව රුපියල් 50,000 ක දඩ මුදලක් ද ගෙවන ලෙස නියෝග කර ඇති බව සඳහන්.\nඑමෙන්ම, ඔහු රටින් පිටුවහල් කිරීම සඳහා මිරිහාන විදෙස් ජාතිකයින් රඳවා තබන මධ්‍යස්ථානයේ රඳවා තබන ලෙසටයි කොටුව මහේස්ත්‍රාත් ප්‍රියන්ත ලියනගේ නියෝග කර ඇත්තේ.",
       "URL": "https://www.hirunews.lk/267244/වීසා-නොමැතිව-වසර-5ක්-මෙරට-සිටි-පලස්තීන-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2047"
}