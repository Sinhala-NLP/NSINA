{
       "Source": "hirunews",
       "Timestamp": "Saturday, 19 March 2016 - 14:31",
       "Headline": "ඒකල ට්‍රාන්ස්ෆෝමරය පිපිරීම ගැන අධිකරණය කඩිනම් වාර්තාවක් ඉල්ලයි",
       "News Content": "ජාඇල - ඒකල - කොටුගොඩ ලංකා විදුලිබල මණ්ඩලයට අයත් ග්‍රිඞ් උප පොලෙහි ට්‍රාන්ස්ෆෝමරයක් ඊයේ (18) හදිසියේ පුපුරා ගිනිගැනීමේ සිද්ධිය සම්බන්ධයෙන් අධිකරණයට කඩිනමින් වාර්තාවක් ලබාදෙන ලෙස මිනුවන්ගොඩ මහේස්ත්‍රාත් අධිකරණය අද රස පරීක්ෂකවරයාට නියෝග කළා.\nමිනුවන්ගොඩ වැඩබලන මහේස්ත්‍රාත් සරල කරුණාරත්න මෙම නියෝගය නිකුත් කළේ මිනුවන්ගොඩ පොලීසිය විසින් සිද්ධිය සම්බන්ධයෙන් අධිකරණයට කරුණු වාර්තා කිරීමෙන් අනතුරුවයි.\nමෙම සිදුවීමෙන් අවට ප්‍රදේශ කිහිපයක විදුලි සැපයුමටද ඊයේ බාධා එල්ල වුණා.\nවිදුලි ගැටළු පිළිබඳ විසඳුම් සොයන ජනාධිපති කැබිනට් අනු කමිටුවේ වාර්තාව ලබන 23 වනදා භාරදීමට නියමිත බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය පවසනවා.\nඅමාත්‍යවරයා මේ බව සඳහන් කළේ විදුලිබල අමාත්‍යාංශයේදී අද පස්වරුවේ  එම කමිටුව රැස්වූ අවස්ථාවේදියි.",
       "URL": "https://www.hirunews.lk/128881/ඒකල-ට්‍රාන්ස්ෆෝමරය-පිපිරීම-ගැන-අධිකරණය-කඩිනම්-වාර්තාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5124"
}