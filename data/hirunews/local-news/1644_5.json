{
       "Source": "hirunews",
       "Timestamp": "Thursday, 07 October 2021 - 13:33",
       "Headline": "කබ්‍රාල්ට එරෙහි පෙත්සම නිශ්ප්‍රභ කිරීමේ තීරණයක්",
       "News Content": "ශ්‍රී ලංකා මහබැංකුවේ අධිපතිවරයා ලෙස අජිත් නිවාඩ් කබ්රාල් පත් කිරීම ජනාධිපතිවරයා විසින් සිදුකර ඇති බැවින් ඊට එරෙහිව ඉදිරිපත් කර ඇති පෙත්සම විභාග කිරීමට අධිකරණයට බලයක් නොමැති බවත් එය විභාගයට නොගෙන නිෂ්ප්‍රභ කරන ලෙසත් නීතිපතිවරයා අභියාචනාධිකරණය හමුවේ මූලික විරෝධතා මතු කළා.\nඅදාළ පත්කිරීම අභියෝගයට ලක් කරමින් දකුණු පළාත් හිටපු ආණ්ඩුකාර කීර්ති තෙන්නකෝන් විසින් ගොනුකළ පෙත්සම අද අභියාචනාධිකරණය හමුවේ සලකා බැලූ අවස්ථාවේදී නීතිපතිවරයා වෙනුවෙන් පෙනී සිටි අතිරේක සොලිසිටර් ජනරාල් නෙරීන් පුල්ලේ විසින් මෙම විරෝධතා ගොනු කළා.\nඅදාළ පෙත්සම සෝභිත රාජකරුණා සහ ධම්මික ගනේපොල යන විනිසුරු මඩුල්ල ඉදිරියේ කැඳවා තිබෙනවා.",
       "URL": "https://www.hirunews.lk/284331/කබ්‍රාල්ට-එරෙහි-පෙත්සම-නිශ්ප්‍රභ-කිරීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1644"
}