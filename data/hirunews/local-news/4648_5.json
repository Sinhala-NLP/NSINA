{
       "Source": "hirunews",
       "Timestamp": "Wednesday, 22 February 2017 - 19:02",
       "Headline": "සඟවාගෙන ඇති ලියවිල්ලක් ගැන වෛද්‍ය සභාවට චෝදනා",
       "News Content": "මාලඹේ පෞද්ගලික වෛද්‍ය විද්‍යාලයේ ප්‍රමිතිය පිළිබඳව විශ්ව විද්‍යාල මහාචාර්යවරුන් සකස් කල වාර්තාවක් වෛද්‍ය සභාව සඟවා ඇති බවට අධ්‍යාපනයේ නිදහස සඳහා වු ජාතික ව්‍යාපාරය චෝදනා කළා.\nකොළඹ අද පැවති මාධ්‍ය හමුවකට එක්වෙමින් එම සංවිධානය නියෝජනය කරන ජ්‍යෙෂ්ඨ කථිකාචාර්ය කීර්ති අත්තනායක ඒ පිළිබඳව මෙලෙස අදහස් පළ කළා.\nමේ අතර, වෛද්‍ය සභාවේ සභාපති මහාචාර්ය කාලෝ ෆෝන්සේකා මාළඹේ පෞද්ගලික වෛද්‍ය විද්‍යාලය සම්බන්ධයෙන් හිටපු ජනාධිපතිවරයාට යැවූ රහසිගත ලියවිල්ලක් අස්ථානගත වී ඇති බව රජයේ වෛද්‍ය නිළධාරින්ගේ සංගමය ප්‍රකාශ කළා.\nඑහි සහකාර ලේකම් වෛද්‍ය හරිත අලූත්ගේ මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමේ අතර, ශ්‍රී ලංකා වෛද්‍ය සභාව මාධ්‍ය වෙත නිවේදනයක් නිකුත් කරමින් කියා සිටියේ  මාලඹේ පෞද්ගලික වෛද්‍ය විද්‍යාලයේ ප්‍රධාන විධායක නිලධාරිවරයා වන සමීර සේනාරත්න ශ්‍රී ලංකාවේ වෛද්‍යවරයෙකු ලෙස ලියාපදිංචි නොමැති බවයි.\nඑසේම ඔහුට එරෙහිව සමස්ත ලංකා වෛද්‍ය නිලධාරින්ගේ සංගමය අද පොලිස් මූලස්ථානයට පැමිණිල්ලක්ද ඉදිරිපත් කර තිබුණා.",
       "URL": "https://www.hirunews.lk/155195/සඟවාගෙන-ඇති-ලියවිල්ලක්-ගැන-වෛද්‍ය-සභාවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4648"
}