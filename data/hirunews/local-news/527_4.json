{
       "Source": "hirunews",
       "Timestamp": "Sunday, 19 February 2023 - 7:39",
       "Headline": "පොලිසිය අස්සේ සිරුරට ගිනි තබාගත් පුද්ගලයා කළුබෝවිල රෝහලේ",
       "News Content": "මිරිහාන මූලස්ථාන පොලිසිය තුළ දී සිරුරට ගිනි දල්වා ගෙන සිය බිරිඳ වැළඳ ගැනීමට උත්සාහ කළ පුද්ගලයා තවදුරටත් කළුබෝවිල ශික්ෂණ රෝහලේ ප්‍රතිකාර ලබනවා.\nඑම පුද්ගලයා විසින් බිරිඳට එරෙහිව කරන ලද පැමිණිල්ලක් විභාග කිරීම සඳහා පැමිණ සිටි අවස්ථාවේදීයි ඊයේ මෙම සිද්ධිය සිදුවුණේ.\nමිරිහාන පොලීසියේ විවිධ පැමිණිලි අංශය තුළදී සැකකරු එකවරම ලයිටරයක් දල්වා ඔහුගේ සිරුරට ගිනි අවුලාගෙන අසල සිටි බිරිඳ වැළඳ ගැනීමට තැත් කර තිබුණා.\nකෙසේ වෙතත්, ඇය පිටතට දිවගොස් දිවි බේරාගත් බවයි පොලිසිය පැවසුවේ.\nපසුව පොලිසිය සැකකරු පාලනය කර රෝහල්ගත කිරීමට කටයුතු කළා.\nඑම අවස්ථාවේ ඔහුගේ ඇඳුම්වලින් පෙට්රල් ගඳක්ද වහනය වී තිබෙනවා.\n34 හැවිරිදි සැකකරුට මත්ද්‍රව්‍ය ළඟ තබා ගැනීම ඇතුළු චෝදනා කිහිපයක් යටතේ නඩු පවතින බව සඳහන්.",
       "URL": "https://www.hirunews.lk/327748/පොලිසිය-අස්සේ-සිරුරට-ගිනි-තබාගත්-පුද්ගලයා-කළුබෝවිල-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=527"
}