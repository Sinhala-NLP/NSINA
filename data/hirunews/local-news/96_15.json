{
       "Source": "hirunews",
       "Timestamp": "Tuesday, 15 August 2023 - 13:38",
       "Headline": "පුනරීන් බලශක්ති නගරයක් ලෙස ස්ථාපිත කිරීමට සැලසුම්",
       "News Content": "පුනරීන් නගරය ඉදිරියේ දී බලශක්ති නගරයක් ලෙස ස්ථාපිත කිරීමට සැලසුම් කර ඇති බව ජනාධිපති රනිල් වික්‍රමසිංහ ප්‍රකාශ කළා.\nමන්නාරම - මරදමඩු දේවස්ථානයේ පැවැත්වෙන වාර්ෂික මංගල්‍යයට අද (15) එක්වෙමිනුයි ජනාධිපතිවරයා මේ බව කියා සිටියේ.\nපෙරවරු 6 ට එහි ප්‍රධාන දේව මෙහෙය ආරම්භ වූ අතර, ඊට මන්නාරම රදගුරු අති උතුම් එම්මානුවෙල් ප්‍රනාන්දු, වතිකානුවේ මෙරට තානාපති අති උතුම් බ්‍රයන් උඩග්වේ හිමිපාණන් ඇතුළු පූජා ප්‍රසාදීන්වහන්සේලා පිරිසක් එක්ව සිටියා.\nඑහිදී වැඩිදුරටත් අදහස් දක්වමින් ජනාධිපති රනිල් වික්‍රමසිංහ කියා සිටියේ ලබන මස 15 වනදා සිට කොළඹ සිට තලෙයිමන්නාරම දක්වා සීඝ්‍රගාමී දුම්රිය සේවයක් ආරම්භ කරන බවයි.",
       "URL": "https://www.hirunews.lk/344905/පුනරීන්-බලශක්ති-නගරයක්-ලෙස-ස්ථාපිත-කිරීමට-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=96"
}