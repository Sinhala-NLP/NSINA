{
       "Source": "hirunews",
       "Timestamp": "Friday, 26 August 2016 - 9:53",
       "Headline": "ආරච්චිකට්ටුවේ රිය අනතුරකින් දෙදෙනෙකු මියයයි - 9 කට තුවාල (ඡායාරූප)",
       "News Content": "හලාවත - පුත්තලම මාර්ගයේ ආරච්චිකට්ටුව ප්‍රදේශයේදී අද අලූයම් කාලයේ සිදුවූ අනතුරකින් පුද්ගලයින් දෙදෙනෙකු මියගොස් තවත් 9 දෙනෙකු තුවාල ලබා රෝහල් ගත කර තිබෙනවා.\nමෝටර් රථයක් සහ වෑන් රථයක් මුහුණට මුහුණලා ගැටීමෙන් අද අලූයම 3 ට පමණ මෙම අනතුර සිදුව ඇති බව සදහන්.\nමියගොස් ඇත්තේ මෝටර් රථයේ ගමන් කළ දෙදෙනෙකු වන අතර, එම මෝටර් රථයේම ගමන් ගත් තවත් දෙදෙනෙකු සහ වෑන් රථයේ ගමන් ගත් 7 දෙනෙකු තුවාල ලබා රෝහල් ගත කර තිබෙනවා.\nමියගොස් ඇත්තේ යාපනය - තෙල්ලිප්පලෙයි පදිංචිකරුවන් දෙදෙනෙක්.\nමෝටර් රථයේ රියදුරු ද ඒ අතර වන බවයි හිරු ප්‍රාදේශීය වාර්තාකරු සදහන් කළේ.\nඡායාරූප - පුත්තලම ජුඩ් සමන්ත",
       "URL": "https://www.hirunews.lk/141501/ආරච්චිකට්ටුවේ-රිය-අනතුරකින්-දෙදෙනෙකු-මියයයි-9-කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4907"
}