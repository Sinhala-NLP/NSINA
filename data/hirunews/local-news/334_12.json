{
       "Source": "hirunews",
       "Timestamp": "Thursday, 18 May 2023 - 19:20",
       "Headline": "ජාත්‍යන්තර විගණනයෙන් ශ්‍රී ලංකා ගුවන් සේවා ආරක්ෂාව උසස් බව තහවරු වේ",
       "News Content": "ජාත්‍යන්තර සිවිල් ගුවන්සේවා සංවිධානය පැවැත්වූ ගුවන්සේවා ආරක්ෂාව පිළිබඳ ජාත්‍යන්තර විගණනයෙන් ශ්‍රී ලංකාවේ ගුවන්සේවා ආරක්ෂාව ඉතා උසස් මට්ටමක පවත්වා යෑමට අවශ්‍ය සියළු පියවරයන් ගෙන ඇති බව තහවුරු වී තිබෙනවා.\nඑම නිසා ම ශ්‍රී ලංකාවේ ගුවන්සේවා කර්මාන්තය මෙන් ම ශ්‍රී ලංකාවට අයත් ගුවන් කලාපය ද වඩාත් ආරක්ෂිත බවත් තහවුරු වී ඇති බව සඳහන්.\nවරාය, නාවික සහ ගුවන්සේවා අමාත්‍ය නිමල් සිරිපාල ද සිල්වාගේ ප්‍රධානත්වයෙන් මෙම ජාත්‍යන්තර විගණනයේ ප්‍රගති සමාලෝචනය කිරීම සඳහා පැවති විශේෂ හමුව පවත්වා තිබෙනවා.\nඅමාත්‍යාංශ ලේකම් කේ. ඩී. එස්. රුවන්චන්ද්‍ර, සිවිල් ගුවන්සේවා අධිකාරියේ සභාපති ජී. එස්. විතානගේ, උප සභාපති දමිත නාරංගොඩ, සිවිල් ගුවන්සේවා අධ්‍යක්ෂ ජනරාල් සහ ප්‍රධාන විධායක නිලධාරී පී. ඒ. ජයකාන්ත ඇතුළු ගුවන් කර්මාන්තයේ නියුතු ආයතන නියෝජනය කරමින් නිලධාරීන් පිරිසක්  මෙම අවස්ථාවට සහභාගී වූ බවයි වාර්තා වන්නේ.",
       "URL": "https://www.hirunews.lk/335567/ජාත්‍යන්තර-විගණනයෙන්-ශ්‍රී-ලංකා-ගුවන්-සේවා-ආරක්ෂාව-උසස්-බව-තහවරු-වේ",
       "Category": "Local News",
       "Parent URL": "https://www.hirunews.lk/local-news.php?pageID=334"
}