{
       "Source": "hirunews",
       "Timestamp": "Saturday, 12 August 2017 - 19:20",
       "Headline": "අධිකරණ ඇමතිවරයාට එරෙහි එජාපයේ විශ්වාසභංගයට සහය නොදෙන බව ඇමති ඩිලාන් කියයි",
       "News Content": "අමාත්‍ය ​විජේදාස රාජපක්ෂ මහතාට එරෙහිව ගෙන ඒමට නියමිත විශ්වාසභංගයේදී එම යෝජනාවට විරුද්ධව තමන්ට ඡන්දය දීමට සිදුවනු ඇති බව රාජ්‍ය අමාත්‍ය ඩිලාන් පෙරේරා මහතා පවසනවා.\nරාජ්‍ය අමාත්‍යවරයා හාලිඇල ප්‍රදේශයේ පැවැති රැස්වීමකදී අද සදහන් කළේ තම පක්ෂය රැක ගැනීම සදහා රවී කරුණානායක මහතා අමාත්‍ය ධුරයෙන් ඉල්ලා අස්වූ සේ ශ්‍රී ලංකා නිදහස් පක්ෂයේ අනාගතය ගැන සිතා අමාත්‍ය දුමින්ද දිසානායක මහතා ද පක්ෂ ලේකම් ධුරයෙන් ඉල්ලා අස්විය යුතු බවයි.\nවිජේදාස රාජපක්ෂ අමාත්‍යවරයාට එරෙහිව මෙම අවස්ථාවේදී විශ්වාසභංග යෝජනාවක් ඉදිරිපත් කළහොත් ආණ්ඩුව නියෝජනය කරන නිදහස් පක්ෂයේ ඇමතිවරුන් ඊට එරෙහිව ඡන්දය ලබාදෙන බව අමාත්‍ය ඩිලාන් පෙරේරා සදහන් කළා.",
       "URL": "https://www.hirunews.lk/168277/අධිකරණ-ඇමතිවරයාට-එරෙහි-එජාපයේ-විශ්වාසභංගයට-සහය-නොදෙන-බව-ඇමති-ඩිලාන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4374"
}