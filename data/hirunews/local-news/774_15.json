{
       "Source": "hirunews",
       "Timestamp": "Thursday, 27 October 2022 - 16:59",
       "Headline": "යතුරු පැදි සහ ත්‍රිරෝද රථ සොරකම් කිරීම් ඉහළට",
       "News Content": "යතුරු පැදි සහ ත්‍රිරෝද රථ සොරකම්කිරීම් ඉහළ ගොස් ඇති බව පොලිසිය පවසනවා.\nඑමෙන්ම මංකොල්ලකෑමේ සිද්ධීන් සම්බන්ධයෙන් ද වැඩි පැමිණිලි ප්‍රමාණයක් පොලිස් ස්ථාන වෙත ලැබී ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව කොළඹ අද (27) පැවති මාධ්‍ය හමුවකට එක්වෙමින් සඳහන් කළේ.\nවසරේ මේ දක්වා කාලය තුළ මෝටර් රථ , යතුරු පැදි, ත්‍රිරෝද රථ, ලොරි රථ සහ බස් රථ සොරකම් කිරීම් සහ මංකොල්ලකෑම් සිද්ධීන් 1406 ක් වාර්තා වී තිබෙනවා.\nඉන් සිද්ධීන් 311 ත්‍රිරෝද රථ සොරකම් කිරීම් සහ තවත් සිද්ධීන් 1016 ක් යතුරු පැදි සොරකම් කිරීම් වාර්තා වී ඇති බවයි පොලිස් මාධ්‍ය ප්‍රකාශකරයා එහිදී වැඩිදුරටත් සඳහන් කළේ.",
       "URL": "https://www.hirunews.lk/318983/යතුරු-පැදි-සහ-ත්‍රිරෝද-රථ-සොරකම්-කිරීම්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=774"
}