{
       "Source": "hirunews",
       "Timestamp": "Sunday, 12 December 2021 - 8:50",
       "Headline": "කඩන තුවක්කුවක් සමග පුද්ගලයෙකු පොලිස් අත්අඩංගුවට",
       "News Content": "කඩන තුවක්කුවක් ළඟ තබාගෙන සිටි පුද්ගලයෙකු ඊයේ (11) මුලතිව්, තුනුක්කායි ප්‍රදේශයේදී අත්අඩංගුවට ගත් බව මුලතිව්, මල්ලාවි පොලිසිය පවසනවා.\nපොලීසිය පැවසූවේ, ලද තොරතුරක් මත සිදුකළ පරීක්ෂා කිරීමකදී සැකකරු අත්අඩංගුවට ගත් බවයි.\nතුනුක්කායි ප්‍රදේශයේ පදිංචි 41 හැවිරිදි පුද්ගලයෙකු එලෙස අත්අඩංගුවට ගෙන ඇති අතර, පොලිසිය සඳහන් කළේ, සැකකරු මුලතිව් මහේස්ත්‍රාත් අධිකරණයට ඉදිරිපත් කිරීමට නියමිත බවය.\nසැකකරු සතුන් දඩයම් කිරීම වෙනුවෙන් අදාළ තුවක්කුව ළඟ තබාගෙන සිටින්නට ඇති බවට පොලීසිය සැක පළ කරනවා.",
       "URL": "https://www.hirunews.lk/290748/කඩන-තුවක්කුවක්-සමග-පුද්ගලයෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1500"
}