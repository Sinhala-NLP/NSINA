{
       "Source": "hirunews",
       "Timestamp": "Wednesday, 27 January 2021 - 13:39",
       "Headline": "කොරෝනා ආසාදිත රාජ්‍ය ඇමති අරුන්දික පාර්ලිමේන්තුවට පැමිණ නොමැති බව අනාවරණ වේ",
       "News Content": "කොරෝනා ආසාදිත බවට හඳුනාගත් රාජ්‍ය අමාත්‍ය අරුන්දික ප්‍රනාන්දු පසුගිය 19 හෝ 20 දිනවල හෝ ඉන් අනතුරුව හෝ පාර්ලිමේන්තුවට පැමිණ නොමැති බව අනාවරණ වී තිබෙනවා.\nවේත්‍රධාරි නරේන්ද්‍ර ප්‍රනාන්දු කියා සිටියේ ඒ අනුව පාර්ලිමේන්තුව තුල ඔහුට සමීප ආශ්‍රිතයින් නොවන බව තහවුරු වී ඇති බවයි.\nපාර්ලිමේන්තු පරිශ්‍රය තුල ක්‍රියාත්මක කරන ලද වැඩසටහන් යටතේ රාජ්‍ය අමාත්‍ය අරුන්දික ප්‍රනාන්දු පසුගිය 15 වනදා පී.සී.ආර් පරීක්ෂණය සඳහා ඉදිරිපත්ව ආසාදිතයෙකු නොවන බවට තහවුරු වූ බව ද වේත්‍රධාරි නරේන්ද්‍ර ප්‍රනාන්දු කියා සිටියා.",
       "URL": "https://www.hirunews.lk/260882/කොරෝනා-ආසාදිත-රාජ්‍ය-ඇමති-අරුන්දික-පාර්ලිමේන්තුවට-පැමිණ-නොමැති-බව-අනාවරණ-වේ",
       "Category": "Local News",
       "Parent URL": "https://www.hirunews.lk/local-news.php?pageID=2186"
}