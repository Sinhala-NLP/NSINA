{
       "Source": "hirunews",
       "Timestamp": "Monday, 23 April 2018 - 13:00",
       "Headline": "අධිකරණය හමුවේ පෙනී සිටි කතරගම ප්‍රාදේශීය සභාවේ සභාපති රිමාන්ඩ්",
       "News Content": "කතරගම ප්‍රාදේශීය සභාවේ සභාපති චානක අමිල රංගන ඇතුලූ හතරදෙනෙකු තිස්සමහාරාම අධිකරණයට භාරවීමෙන් පසුව මැයි මස 2 වනදා දක්වා රක්ෂිත බන්ධනාගාර ගත තිබෙනවා.\nපොලිස් කොස්තාපල්වරයෙකුගේ වෙඩි පහරින් කතරගම - නාගහවීථිය ප්‍රදේශයේ එක්දරු පියෙකු වන ප්‍රාදේශීය සභා සේවකයෙකු මියයෑමේ සිද්ධියකට විරෝධය පළ කරමින් ප්‍රදේශවාසීන් පිරිසක් ජනවාරි මස 20 වනදා පොලිසිය ඉදිරිපිට නොසන්සුන්කාරී ලෙස හැසිරුණා.\nඑම සිද්ධියට අදාළව කතරගම ප්‍රාදේශීය සභාවේ සභාපතිවරයාටද වරෙන්තු නිකුත් කර තිබූ අතර ඒ අනුවයි ඔහු අද (23) තිස්සමහාරාම අධිකරණය හමුවේ පෙනී සිට ඇත්තේ.",
       "URL": "https://www.hirunews.lk/189037/අධිකරණය-හමුවේ-පෙනී-සිටි-කතරගම-ප්‍රාදේශීය-සභාවේ-සභාපති-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3978"
}