{
       "Source": "hirunews",
       "Timestamp": "Monday, 01 August 2022 - 8:18",
       "Headline": "පොදුරද මඩුලු ක්‍රීඩා උළෙලේ ඔස්ට්‍රෙලියාව තවදුරටත් පෙරමුණේ",
       "News Content": "මේ දිනවල පැවැත්වෙන පොදුරාජ්‍ය මණ්ඩලීය ක්‍රීඩා උළෙලේ පදක්කම් සටහනේ තවදුරටත් පෙරමුණ ගැනීමට ඔස්ට්‍රෙලියාව සමත්ව තිබෙනවා.\nරන් 22 ක්, රිදී 13 ක් සහ ලෝකඩ 17 ක් සමඟ සමස්ත පදක්කම් 52 ක් ලබාගනිමිනුයි ඔවුන් මෙලෙස පෙරමුණේ පසුවන්නේ.\nඑංගලන්තය රන් 11ක්, රිදී 16 ක් සහ ලෝකඩ හතක් සමඟ සමස්ත පදක්කම් 34 ක් හිමි කරගනිමින් එහි දෙවන ස්ථානයට පත්ව ඇති අතර, නවසීලන්තය තුන්වන තැනට පත්ව ඇත්තේ රන් 10 ක්, රිදී 5 ක් සහ ලෝකඩ හතරක් සමඟ සමස්ත පදක්කම් 19 ක් හිමිකරගනිමින්.\nපොදුරාජ්‍ය මණ්ඩලීය ක්‍රීඩා උළෙලේ පදක්කම් සටහනේ ඉන්දියාවට හිමිව ඇත්තේ හයවන ස්ථානයයි.\nඒ, රන් 3ක්, රිදී 2 ක් සහ ලෝකඩ එකක් ලබාගනිමින්. ශ්‍රී ලංකාව 24 වන ස්ථානයේ පසුවන්නේ ලෝකඩ පදක්කමක් පමණක් හිමිකරගනිමින්.",
       "URL": "https://www.hirunews.lk/311543/පොදුරද-මඩුලු-ක්‍රීඩා-උළෙලේ-ඔස්ට්‍රෙලියාව-තවදුරටත්-පෙරමුණේ",
       "Category": "Local News",
       "Parent URL": "https://www.hirunews.lk/local-news.php?pageID=976"
}