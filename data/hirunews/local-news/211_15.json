{
       "Source": "hirunews",
       "Timestamp": "Wednesday, 05 July 2023 - 15:23",
       "Headline": "පොලිස් නිලධාරීන්ට පිහියෙන් අනින්න ගිය පුද්ගලයකු කූඩුවට",
       "News Content": "පොලිස් නිලධාරීන්ට පිහියකින් ඇනීමට තැත් කළ පුද්ගලයෙකු පිටකොටුව පොලීසිය විසින් අත්අඩංගුවට ගෙන තිබෙනවා .\nඊයේ සවස පිටකොටුව බස් නැවතුම ආසන්නයේ සැකකටයුතු ලෙස හැසිරුණු පුද්ගලයෙකු පරික්ෂා කිරීම සඳහා පොලිස් මුර කුටිය වෙත කැඳවාගෙන ගොස් තිබෙනවා. එම අවස්ථාවේදී එම පුද්ගලයා  ඉණෙහි සඟවාගෙන සිටි පිහියක් රැගෙන පොලිස් නිලධාරීන්ට පහර දීමට තැත් කර මුර කුටියේ වීදුරුවලට ද  පහර දී තිබෙන බව පොලීසිය පවසයි.\nඅත්අඩංගුවට ගත් සැකකරු සම්බන්ධව විමර්ශන සිදු කිරීමේ දී මාලිගාකන්ද මහේස්ත්‍රාත් අධිකරණයෙහි විභාග වන නඩුවක විවෘත වරෙන්තුවක් ඇති පුද්ගලයකු බව අනාවරණය වී ඇත.",
       "URL": "https://www.hirunews.lk/340102/පොලිස්-නිලධාරීන්ට-පිහියෙන්-අනින්න-ගිය-පුද්ගලයකු-කූඩුවට",
       "Category": "Local News",
       "Parent URL": "https://www.hirunews.lk/local-news.php?pageID=211"
}