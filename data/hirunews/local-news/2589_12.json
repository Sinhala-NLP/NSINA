{
       "Source": "hirunews",
       "Timestamp": "Monday, 13 July 2020 - 14:33",
       "Headline": "දකුණු මුහුදේ දී ධීවර යාත්‍රා දෙකක් අනතුරක",
       "News Content": "වැලිගම - කප්පරතොට සහ වැලිගම - පැලෑන මුහුදේ ධීවර කටයුතු වල නිරත යාත්‍රා දෙකක් දිය රැළකට හසුව අනතුරට පත්ව තිබෙනවා.\nඑම යාත්‍රා දෙකේ සිටි ධීවරයන් හයදෙනෙකු අද (13) උදෑසන නිරුපද්‍රිතව බේරාගැනීමට සමත්ව ඇති බවයි අප වාර්තාකරු පැවසුවේ.\nඊයේ (12 ) පස්වරුවේදි වැලිගම, කප්පරතොට සහ වැලිගම, පැලෑන ප්‍රදේශ වලින් ධීවර කටයුතු සඳහා මුහුදු ගිය කුඩා ධීවර යාත්‍රා දෙකක් අද (13) උදෑසන නැවත ගොඩබිම දක්වා පැමිණෙමින් සිටින අතරතුර දිය රළකට හසුවී මෙලෙස අනතුරට ලක්වුණා.\nඅනතුරට පත් වූ ධීවර යාත්‍රා  මේ වනවිට ගොඩ බිමට රැගෙන ඒමට කටයුතු කර ඇති බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/245395/දකුණු-මුහුදේ-දී-ධීවර-යාත්‍රා-දෙකක්-අනතුරක",
       "Category": "Local News",
       "Parent URL": "https://www.hirunews.lk/local-news.php?pageID=2589"
}