{
       "Source": "hirunews",
       "Timestamp": "Tuesday, 03 May 2016 - 13:16",
       "Headline": "ජනමාධ්‍ය ලේකම්වරයා ස්වයං වාරණයක",
       "News Content": "අමාත්‍යාංශ ලේකම්වරයෙකු ලෙස මත ප්‍රකාශ කිරීම සම්බන්ධයෙන් තමන්ට ස්වයං වාරණයක් දමා ගැනීමට සිදුව ඇති බව පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍යාංශ ලේකම් නීතිඥ නිමල් බෝපගේ පවසනවා.\nඔහු මාධ්‍ය වෙත නිකුත් කළ නියාමනයක් සම්බන්ධයෙන් පසුගිය දා විශාල ආන්දෝලනයක් ඇති වුණා.\nඒකාබද්ධ විපක්ෂය යන නම භාවිතය සම්බන්ධයෙන් ඉදිරිපත් කළ නිවේදනය පිළිබඳව අග්‍රාමාත්‍යවරයා ද ඔහුට දැඩි ලෙස අවවාද කළා.\nරජයේ ප්‍රවෘත්ති දෙපාර්තමේන්තු ශ්‍රවණාගාරයේ අද ආරම්භ වූ වැඩමුළුවක සමාරම්භක උත්සවයට එක්වෙමින් ජනමාධ්‍ය අමාත්‍යාංශ ලේකම් නීතිඥ නිමල් බෝපගේ රජයේ නිලධාරීන්ගේ අදහස් ප්‍රකාශ කිරීමේ අයිතිය ගැන මාධ්‍ය වෙතින් ප්‍රශ්න කර සිටියා.\nජනමාධ්‍ය අමාත්‍යාංශ ලේකම්වරයා මේ බව ප්‍රකාශ කළේ නූතන ජනමාධ්‍ය ප්‍රවනතා සහ ජනතා අපේක්ෂා යන තේමාව යටතේ පැවැති වැඩමුළුවේදියි.\nඑය සංවිධාන කර තිබුණේ අදට යෙදී ඇති ලෝක මාධ්‍ය නිදහස් දිනයට සමගාමීවයි.\nයුනෙස්කෝ සමුළුවේ නිර්දේශයකට අනුව 1993 වසරේදී එක්සත් ජාතීන්ගේ මහා මණ්ඩලය මුල් වරට ලෝක නිදහස් මාධ්‍ය දිනය ප්‍රකාශයට පත් කරනු ලැබුවා.",
       "URL": "https://www.hirunews.lk/132314/ජනමාධ්‍ය-ලේකම්වරයා-ස්වයං-වාරණයක",
       "Category": "Local News",
       "Parent URL": "https://www.hirunews.lk/local-news.php?pageID=5062"
}