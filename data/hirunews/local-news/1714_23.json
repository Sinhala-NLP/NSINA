{
       "Source": "hirunews",
       "Timestamp": "Thursday, 02 September 2021 - 22:30",
       "Headline": "සහල් සහ සීනි සඳහා උපරිම සිල්ලර මිලක් නියම කරමින් ගැසට් නිවේදනයක් (වීඩියෝ)",
       "News Content": "අද සිට ක්‍රියාත්මක වන පරිදි සීනි සහ සහල් සඳහා උපරිම සිල්ලර මිලක් පනවමින් පාරිභෝගික අධිකාරිය විසින් අති විශේෂ ගැසට් නිවේදනයක් නිකුත් කර තිබෙනවා.\nඒ අනුව කීරි සම්බා කිලෝග්‍රෑම් එකක් රුපියල් 125ක් වන අතර සුදු හෝ රතු සම්බා කිලෝ එකක මිල රුපියල් 103ක් වනවා.\nසුදු හෝ රතු නාඩු කිලෝග්‍රෑම් එකක මිල වන්නේ රුපියල් 98ක්.\nසුදු හෝ රතු කැකුළු කිලෝග්‍රෑම් එකක් රුපියල් 95ක් වන පරිදි උපරිම සිල්ලර මිල නියම කර තිබෙනවා.\nමීට අමතරව සීනි  සහල් සඳහාද උපරිම සිල්ලර මිලක් නියම කර තිබෙනවා.\nඒ අනුව පැකට් නොකළ සුදු සීනි  කිලෝග්‍රෑම් එකක් රුපියල් 122ක් වන අතර පැකට් කළ සුදු සීනි කිලෝග්‍රෑම් එකක මිල වන්නේ රුපියල් 125ක්.\nඑමෙන්ම පැකට් නොකළ දුඹුරු හෝ රතු සීනි කිලෝග්‍රෑම් එකක උපරිම සිල්ලර මිල රුපියල් 125ක් වන අතර පැකට් කළ දුඹුරු හෝ රතු සීනි කිලෝග්‍රෑම් එකක මිල රුපියල් 128ක්.",
       "URL": "https://www.hirunews.lk/281242/සහල්-සහ-සීනි-සඳහා-උපරිම-සිල්ලර-මිලක්-නියම-කරමින්-ගැසට්-නිවේදනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1714"
}