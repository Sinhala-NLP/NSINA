{
       "Source": "hirunews",
       "Timestamp": "Saturday, 03 April 2021 - 13:20",
       "Headline": "පළාත් සභා ගැන කථා කරන ආණ්ඩුවේ පක්ෂ නායක රැස්වීම ලබන සතියේ",
       "News Content": "පළාත් සභා මැතිවරණය පැවැත්වීමට අදාළ නව පනත් කෙටුම්පත සම්බන්ධයෙන් ආණ්ඩුවේ පක්ෂ නායක රැස්වීමක් ඉදිරි සතියේදී පැවැත්වීමට නියමිත බව වාර්තාවනවා.\nපළාත් සභා මැතිවරණය පැවැත්වීම සඳහා නව පනත් කෙටුම්පත කැබිනට් මණ්ඩලයට ඉදිරිපත් වුයේ මීට සති දෙකකට පමණ පෙරයි.\nඒ අනුවයි පළාත් සභා මැතිවරණය කොට්ඨාස හා අනුපාත මිශ්‍ර මැතිවරණ ක්‍රමයට පැවැත්වීමට අවසන් වරට රැස්වු කැබිනට් මණ්ඩලය එකඟතාව පළවුයේ.\nපනතේ පවතින ඇතැම් ගැටලු සම්බන්ධයෙන් සාකච්ජා කර අවසන් තීරණයකට පැමිණිම සදහා ආණ්ඩු පක්ෂ රැස්වීමක් කැඳවීමටද  එහිදි තීරණය වී තිබෙනවා.\nකෙසේ වෙතත්, ආණ්ඩුපක්ෂ කිහිපයක නියෝජිතයින් කිහිපදෙනකුගෙන් අප කළ විමසීමකදී ඔවුන් ප්‍රකාශ කළේ ඒ සම්බන්ධයෙන් මෙතෙක් දැනුම් දීමක් සිදුකර නොමැති බවයි.",
       "URL": "https://www.hirunews.lk/267389/පළාත්-සභා-ගැන-කථා-කරන-ආණ්ඩුවේ-පක්ෂ-නායක-රැස්වීම-ලබන-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=2044"
}