{
       "Source": "hirunews",
       "Timestamp": "Sunday, 03 January 2021 - 19:43",
       "Headline": "බදුල්ලේ තිදෙනෙකුටත් කොරෝනා",
       "News Content": "මහියංගණය ප්‍රදේශයේ පැවති උත්සව අවස්ථාවකට සහභාගිවූ කොරෝනා ආසාදිතයෙකුගේ ආශ්‍රිතයන් වූ බදුල්ලේ පදිංචිකරුවන් තුන්දෙනෙකු කොරෝනා ආසාදිත බවට හඳුනා ගැනුනු අතර, ඉන් එක් අයෙක් බදුල්ල සෞඛ්‍ය සේවා අධ්‍යක්ෂ කාර්යාලයේ සේවකයෙකු බව සෞඛ්‍ය සේවා අධ්‍යක්ෂ කාර්යාලය සඳහන් කළා.\nමේ අතර, හැටන් - වටවල ප්‍රදේශයේ පෞද්ගලික ඇඟළුම් කර්මාන්තශාලාවෙන් වාර්තාවන කොරෝනා ආසාදිත සංඛ්‍යාව මේ වනවිට 72 දක්වා ඉහළ ගොස් තිබෙනවා.\nඒ, අද (03) දිනයේ ලැබුණු පී.සී.ආර්. පරීක්ෂණ වාර්තාවලින් කොරෝනා ආසාදිතයන් දසදෙනෙකු අලුතින් හඳුනාගැනීමත් සමඟයි.\nඑමෙන්ම හැටන් - දික්ඔය නගර සභාවේ තවත් නාගරික මන්ත්‍රීවරයෙකුට සහ මීට පෙර වාර්තාවූ කොරෝනා ආසාදිත නාගරික මන්ත්‍රීවරයෙකුගේ 22 හැවිරිදි දියණියට කොරෝනා වෛරසය ආසාදනය වී  ඇති බව අද තහවුරු වුණා.",
       "URL": "https://www.hirunews.lk/258685/බදුල්ලේ-තිදෙනෙකුටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2236"
}