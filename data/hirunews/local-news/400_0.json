{
       "Source": "hirunews",
       "Timestamp": "Friday, 21 April 2023 - 17:21",
       "Headline": "බලය ලැබුණු විගස ම පාස්කු වින්දිතයන්ට යුක්තිය ලබා දෙනවා - සජිත්ගෙන් පොරොන්දුවක්",
       "News Content": "සුවහසක් ජනයාගේ නෙතට කදුළක් එක් කළ මිලේච්ජ පාස්කු ප්‍රහාරය සිදු වී අදට (21) වසර හතරක් ගතව තිබෙනවා.\nප්‍රහාරයෙන් අගතියට පත් පාර්ශ්වයන්ට කිසිම විසඳුමක් නොලැබුණ බවත් තවමත් ප්‍රහාරය සම්බන්ධයෙන් නිශ්චිත තොරතුරක් අනාවරණය කර ගැනීමට නොහැකි වී ඇති බවත් විපක්ෂ නායකවරයා ප්‍රකාශ කර සිටියා.\nඒ පාස්කු ප්‍රහාරය සම්බන්ධයෙන් විශේෂ ප්‍රකාශයක් සිදු කරමින්.\nසමගි ජන බලවේගය බලයට පත් වූ විගස ස්වාධීන පරීක්ෂණයක් හරහා පාස්කු ප්‍රහාරයට සම්බන්ධ පුද්ගලයන්ට සහ පාර්ශ්වකරුවන්ට තරාතිරම නොබලා දඬුවම් ලබාදෙන බවයි ඔහු ප්‍රකාශ කළේ.\nඑමෙන් ම දේශීය හා ජාත්‍යන්තර පරීක්ෂණයක් පවත්වා සිදු කරන මේ ක්‍රියාවලියේ දී ඊට සම්බන්ධ කිසිදු පුද්ගලයකුට ගැලවීමට තමා ඉඩ ලබා නොදෙන බවයි විපක්ෂ නායකවරයා වැඩිදුරටත් පෙන්වා දුන්නේ .",
       "URL": "https://www.hirunews.lk/333093/බලය-ලැබුණු-විගස-ම-පාස්කු-වින්දිතයන්ට-යුක්තිය-ලබා-දෙනවා-සජිත්ගෙන්-පොරොන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=400"
}