{
       "Source": "hirunews",
       "Timestamp": "Sunday, 30 July 2023 - 20:35",
       "Headline": "පාකිස්ථානයේ මරාගෙන මැරෙන බෝම්බ ප්‍රහාරයක්",
       "News Content": "පාකිස්ථානයේ දේශපාලන රැළියක් අතරතුර සිදුවූ මරාගෙන මැරෙන ප්‍රහාරයකින් පුද්ගලයින් 44 දෙනෙකු මියගොස් 130 දෙනෙකු තුවාල ලබා තිබෙනවා.\nවයඹදිග කයිබර් පක්ටුන්ක්වා පළාතේ බජෝර් දිස්ත්‍රික්කයේ ජමියාත් උලෙමා ඉස්ලාම් ෆාසල් නම් දේශපාලන පක්ෂයේ රැළියක් අතරතුරදි සිදුවූ මෙම පිපිරීමෙන් ප්‍රාදේශීය පක්ෂ නායකයෙකුද මියගොස් ඇති බවයි විදෙස් වාර්තා සඳහන් කළේ.\nදේශපාලන නායකයෙකු රැස්වීම අමතමින් සිටියදී වේදිකාව ආසන්නයේ මෙම මරාගෙන මැරෙන ප්‍රහාරය එල්ලවී ඇති අතර, එම අවස්ථාවේ 400 කට අධික පිරිසක් රැළියට එක්ව සිටියා.\nතුවාල ලැබූවන් බජාවර් අවට රෝහල් වෙත රැගෙන ගොස් ඇති අතර, බරපතල තුවාල ලැබූ පුද්ගලයන් හමුදා හෙලිකොප්ටර් මගින් පේෂාවර් නුවර රෝහල් වෙත රැගෙන ගොස් තිබෙනවා.\nකෙසේ වෙතත් මේ දක්වා ප්‍රහාරයේ වගකීම කිසිවෙකුත් භාරගෙන නොමැති බවයි විදෙස් වාර්තා සඳහන් කළේ.",
       "URL": "https://www.hirunews.lk/343075/පාකිස්ථානයේ-මරාගෙන-මැරෙන-බෝම්බ-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=138"
}