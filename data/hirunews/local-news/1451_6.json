{
       "Source": "hirunews",
       "Timestamp": "Monday, 03 January 2022 - 21:14",
       "Headline": "අත්‍යවශ්‍ය ආහාර සහ ඖෂධ සියලු බදුවලින් නිදහස් (වීඩියෝ)",
       "News Content": "අත්‍යවශ්‍ය ආහාර සහ ඖෂධ සියලු බදු මුදලින් නිදහස් කිරීමට මුදල් අමාත්‍ය බැසිල් රාජපක්ෂ තීරණය කර තිබෙනවා.\nඒ අනුව අද (03) මධ්‍යම රාත්‍රියේ සිට මෙම නව වැඩපිළිවෙළ ක්‍රියාත්මක කෙරෙනු ඇති.\nරට තුළ පවතින අසීමිත ආර්ථික පීඩනය අවම කර, ජනතාවට ආර්ථිකමය නිදහසක් සාක්ෂාත් කර ගැනීම අරමුණු කර ගනිමිනුයි රජය විසින් මෙම තීරණය ගෙන ඇත්තේ.\nමේ දිනවල රටේ සියලුම ක්ෂේත්‍රවල අත්‍යවශ්‍ය ආහාර මෙන්ම භාණ්ඩවල ද මිල ඉහළ යාමක් වාර්තා වූ අතර, ඇතැම් විචාරකයින් සඳහන් කළේ, එය මෙරට තුළ සිදු වූ ප්‍රථම සහ විශාලතම භාණ්ඩ මිල ඉහළ යාමක් බවයි.\nමේ පිළිබඳව විවිධ අවස්ථාවලදී මාධ්‍යවේදීන් නැගූ ප්‍රශ්නවලට පක්ෂ විපක්ෂ වේදිකාවෙන් ද ජනතාව මිරිකෙන ආර්ථික ක්‍රමය පිළිබඳව අදහස් පළ වුණා.\nකෙසේවෙතත් ජනතාවට සහනයක් උදාකර දීම අරමුණිනුයි, මෙම වැඩසටහන ක්‍රියාත්මක කෙරෙන්නේ.",
       "URL": "https://www.hirunews.lk/292944/අත්‍යවශ්‍ය-ආහාර-සහ-ඖෂධ-සියලු-බදුවලින්-නිදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1451"
}