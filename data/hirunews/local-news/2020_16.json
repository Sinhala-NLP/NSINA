{
       "Source": "hirunews",
       "Timestamp": "Wednesday, 14 April 2021 - 15:26",
       "Headline": "ව්‍යාජ වීසා බලපත්‍රයකින් කැනඩාවට පලායාමට උත්සාහ කළ ශ්‍රී ලාංකිකයෙකු කටුනායකදී අත්අඩංගුවට",
       "News Content": "ව්‍යාජ වීසා බලපත්‍රයක් උපයෝගි කරගෙන ඩුබායි ඔස්සේ කැනඩාව වෙත පලායාමට උත්සාහ කළ ශ්‍රී ලාංකිකයෙකු අද අලුයම කටුනායක බණ්ඩාරනායක ජාත්‍යන්තර ගුවන්තොටුපලේදී අත්අඩංගුවට ගෙන තිබෙනවා.\nමඩකලපුව - ආරම්පති ප්‍රදේශයේ පදිංචි මොහු 24 හැවිරිදි තරුණයෙකු බවයි හිරු ගුවන්තොටුපල වාර්තාකරු සඳහන් කළේ.\nඅද අලුයම 3.15 ට එක්සත් අරාබි එමීර් රාජ්‍යයේ ඩුබායි වෙත පිටත්ව යාමට නියමිතව තිබූ එමිරේට්ස් ගුවන් සේවයට අයත් යානයක් වෙත පිවිසීම සඳහා මොහු ගුවන්තොටුපල වෙත පැමිණ තිබුණා.\nපසුව ආගමන විගමන දෙපාර්තමේන්තුවේ නිලධාරින් විසින් සිදුකළ තාක්ෂණික පරීක්ෂාවන් වලදී අදාළ කැනේඩියානු වීසා බලපත්‍රය ව්‍යාජ ලෙස සකස් කර ඇති බවටයි තහවුරු වී ඇත්තේ.",
       "URL": "https://www.hirunews.lk/268426/ව්‍යාජ-වීසා-බලපත්‍රයකින්-කැනඩාවට-පලායාමට-උත්සාහ-කළ-ශ්‍රී-ලාංකිකයෙකු-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2020"
}