{
       "Source": "hirunews",
       "Timestamp": "Wednesday, 12 April 2017 - 18:21",
       "Headline": "සෝමාලියා කොල්ලකරුවන්ගෙන් නිදහස් වු ලාංකික නැවියන් දිවයිනට (ඡායාරූප)",
       "News Content": "දින තුනකට ආසන්න කාලයක් සෝමාලියානු මුහුදු කොල්ලකරුවන්ගේ ග්‍රහණයේ තිබූ ඒරිස් - 13 නෞකාවේ ශ්‍රී ලාංකික කාර්ය මණ්ඩලය අද පස්වරුවේ කටුනායක ජාත්‍යන්තර ගුවන් තොටුපලින් ශ්‍රී ලංකාවට ළඟාවුණා.\nඔවුන් දිවයිනට පැමිණියේ කොල්ලකරුවන්ගේ ග්‍රහණයෙන් මිදී මාසයකට ආසන්න කාලයකින් පසුවයි.\nඒරිස් - 13 ඉන්ධන නෞකාව ජිබුති සිට සෝමාලියාවේ මොගඩිෂු දක්වා යාත්‍රා කරමින් තිබියදී සෝමාලියානු මුහුදු කොල්ලකරුවන්ගේ ග්‍රහණයට ලක්වුණේ මාර්තු මස 14 වැනිදායී.\nශ්‍රී ලාංකික කාර්ය මණ්ඩලයේ 08 දෙනෙකුද සමඟ පැහැර ගැනුණු නෞකාව සෝමාලියානු ආරක්ෂක අංශ ක්‍රියාත්මක වීමත් සමග මුහුදු කොල්ලකරුවන් අතහැර පලාගියේ ඉන් දින 03 කට පසුවයි.\nඅද පස්වරුවේ කටුනායක ගුවන් තොටුපලට ළඟා වූ ශ්‍රී ලාංකික නැවියන් පිළිගැනීම සඳහා ඔවුන්ගේ පවුල්වල ඥාතීන් ඇතුළු බොහෝ පිරිසක් ගුවන් තොටුපලට පැමිණ සිටියා.\nඡායාරූප - කටුනායක ප්‍රසාද් මුතුකුඩ",
       "URL": "https://www.hirunews.lk/159089/සෝමාලියා-කොල්ලකරුවන්ගෙන්-නිදහස්-වු-ලාංකික-නැවියන්-දිවයිනට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4566"
}