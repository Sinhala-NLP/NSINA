{
       "Source": "hirunews",
       "Timestamp": "Friday, 09 October 2020 - 13:22",
       "Headline": "ශාන්ත බ්‍රිජට් කන්‍යාරාමයේ සිසුවියට හා මරදාන ශාන්ත ජෝශප් විද්‍යාලයේ ඇගේ සහෝදරයාට කොරෝනා නෑ",
       "News Content": "පියාට කොවිඩ් ආසාදනය වී ඇති නිසා, PCR පරීක්ෂණවලට ලක් කෙරුණ කොළඹ ශාන්ත බ්‍රිජට් කන්‍යාරාමයේ සිසුවියට හා ඇගේ සහෝදරයා වන, මරදාන ශාන්ත ජෝශප් විද්‍යාලයේ අධ්‍යාපන කටයුතුවල යෙදෙන සිසුවාට, කොවිඩ් ආසාදනය වී නොමැති බව තහවුරු වී තිබෙනවා.\nජාතික පෞද්ගලික කතෝලික පාසල්, සාමාන්‍යධිකාරී ගැමුණු ඩයස් පියතුමා හිරු ප්‍රවෘත්ති අංශයට පැවසුවේ කරන ලද PCR පරීක්ෂණවලින් පසු මේ බව අනාවරණ වූ බවයි.\nකොළඹ ශාන්ත බ්‍රිජට් කන්‍යාරාමයේ අදාළ සිසුවියගේ පියාට කොරෝනා ආසාදිත බවට තහවුරු වීමත් සමඟ අදාළ සිසුවිය ඇතුළු පවුලේ සාමාජිකයින් පී.සී.ආර්. පරීක්ෂණ සඳහා යොමුකර ඇති බවට එම විද්‍යාලය නිවේදනයක් නිකුත් කරමින් කියා සිටියා.\nඑමෙන්ම, එම සිසුවියගේ සහෝදරයාද මරදාන ශාන්ත ජෝශප් විද්‍යාලයේ අධ්‍යාපන කටයුතුවල නිරත වීම නිසා එම සිසුවා ඇසුරු කළ ආශ්‍රිතයන්ද පී.සී.ආර්. පරීක්ෂණ සඳහා යොමුකර ඇති බවටයි ඊයේ(08) වාර්තා වුනේ.",
       "URL": "https://www.hirunews.lk/252151/ශාන්ත-බ්‍රිජට්-කන්‍යාරාමයේ-සිසුවියට-හා-මරදාන-ශාන්ත-ජෝශප්-විද්‍යාලයේ-ඇගේ-සහෝදරයාට-කොරෝනා-නෑ",
       "Category": "Local News",
       "Parent URL": "https://www.hirunews.lk/local-news.php?pageID=2400"
}