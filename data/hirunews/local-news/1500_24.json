{
       "Source": "hirunews",
       "Timestamp": "Saturday, 11 December 2021 - 23:04",
       "Headline": "හිරු සී.අයි.ඒ. කළ ගවේෂණයේදී හෙළිවූ සහල් ජාවාරම (වීඩියෝ)",
       "News Content": "සහල්, එළවළු ඇතුළු අත්‍යාවශ්‍ය ආහාර ද්‍රව්‍යවල මිල අධික ලෙස ඉහළ යාම හේතුවෙන් පාරිභෝගික ජනතාව මේ වනවිට පසුවන්නේ දැඩි ආර්ථික අර්බුදකාරී පසුබිමකයි.\nඑවන් තත්ත්වයක් යටතේ , ඉන්දියාවෙන් ආනයනය කළ නාඩු සහල් දේශීය සහල් යනුවෙන් සඳහන්වන උරවලට බහා මෙරට සහල් ලෙස හුවා දක්වමින් ජනතාවට විකිණීමේ කූට ජාවාරමක් හිරු සී.අයි.ඒ.හෙළි කරගත්තා.\nඉන්දියාවෙන් ආනයනය කරන පොන්නි සහල් මෙරට දේශීය සහල් ලෙස හුවා දක්වමින් ඇසුරුම් කරන්නේ මෙම සහල් උරවලටයි.\nහිරු සී.අයි.ඒ. කළ ගවේෂණයේදී හෙළිවුයේ කුරුණෑගල - නිකවැරටිය ප්‍රදේශයේ සහල් මෝලක් තුල පාරිභෝගික ජනතාව නොමග යවන මෙම කූට ක්‍රියාදාමය සිදුකරන බවයි.\nදේශීය නාඩු සහල් කිලෝවක් රුපියල් 140 ක පමණ මිලක පවතින අතර ආයනයනික නාඩු සහල් වල මිල පවතින්නේ කිලෝවක් රුපියල් 115 ක පමණ මිලකටයි.\nඒ අනුව පාරිභෝගික ජනතාව නොමග යවමින් වැඩි ලාභයක් ඉපැයීමේ අරමුනින් ආනයනික සහල් දේශීය සහල් උරවල බහා ජනතාව නොමග යවා අයථා ලාභයක් ඉපැයීම මෙම කූට ජාවාරම්කරුවන්ගේ අරමුණ වී තිබෙනවා.\nපාරිභෝගික ජනතාව නොමග යවමින් සිදුකරන මෙම වංචනික ක්‍රියාව පිළිබඳ හිරු සී.අයි.ඒ. පාරිභෝගික කටයුතු පිළිබඳ අධිකාරිය දැනුවත් කළා.\nඒ අනුව පාරිභෝගික අධිකාරියේ කුරුණෑගල දිස්ත්‍රික් වැටලීම් නිලධාරීන් ඊයේ පස්වරුවේ නිකවැරටිය ප්‍රදේශයේ සහල් ඇසුරුම් කරන ස්ථානය වටලනු ලැබුවා.\nඑහි සිටි පිරිස් පැවසුවේ නිකවැරටිය ප්‍රදේශයේ තොග සහල් අලෙවිකරුවෙකුගේ ඉල්ලීම මත මෙලෙස ආනයනික සහල් දේශීය උරවල ඇසුරුම් කරනා බවයි.",
       "URL": "https://www.hirunews.lk/290728/හිරු-සී-අයි-ඒ-කළ-ගවේෂණයේදී-හෙළිවූ-සහල්-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1500"
}