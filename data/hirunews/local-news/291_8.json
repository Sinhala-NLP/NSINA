{
       "Source": "hirunews",
       "Timestamp": "Tuesday, 06 June 2023 - 10:08",
       "Headline": "ගජේන්ද්‍රකුමාර් කතානායක කාර්යාලයෙන් උපදෙස් පතයි",
       "News Content": "තමන් පාර්ලිමේන්තු මන්ත්‍රීවරයෙකු බැවින් කතානායක කාර්යාලයෙන් උපදෙස් ලබාගෙන ඉදිරි කටයුතු සිදු කරන බව සමස්ත ලංකා දෙමළ කොංග්‍රසයේ නායක පාර්ලිමේන්තු මන්ත්‍රී ගජේන්ද්‍රකුමාර් පොන්නම්බලම් පවසනවා.\nපොලිස් නිලධාරියෙකු සමඟ පසුගියදා යාපනය වඩමාරච්චි ප්‍රදේශයේදී ඇතිවූ බහින්බස් වීමේ සිද්ධියකට අදාළව පොලිසියේ පෙනී සිටින ලෙසට මන්ත්‍රීවරයාට මරදන්කර්නි පොලිසිය දැනුම් දී තිබුණා.\nඑමෙන්ම මෙම සිද්ධියට ඔහුගේ පක්ෂයේ වඩමාරච්චි - නැගෙනහිර ප්‍රදේශයේ සංවිධායකවරිය ලෙස කටයුතු කරන කාන්තාවක් ද අත්අඩංගුවට ගෙන හෙට දක්වා රක්ෂිත බන්ධනාගාරගත කිරීමටයි පියවර ගෙන ඇත්තේ.\nකෙසේ වෙතත් තමන් පාර්ලිමේන්තු මන්ත්‍රීවරයෙකු බැවින් පොලිසිය කර ඇති දැනුම්දීම සම්බන්ධයෙන් කතානායකවරයා දැනුවත් කරන බවයි මන්ත්‍රී ගජේන්ද්‍රකුමාර් පොන්නම්බලම් කියා සිටියේ.",
       "URL": "https://www.hirunews.lk/337174/ගජේන්ද්‍රකුමාර්-කතානායක-කාර්යාලයෙන්-උපදෙස්-පතයි",
       "Category": "Local News",
       "Parent URL": "https://www.hirunews.lk/local-news.php?pageID=291"
}