{
       "Source": "hirunews",
       "Timestamp": "Wednesday, 07 June 2017 - 19:39",
       "Headline": "රජයට සහ ඇමතිවරුන්ට අපහාස කිරීමට පිහිටවු මධ්‍යස්ථානයක් ගැන හෙළිදරව්වක්",
       "News Content": "වත්මන් ආණ්ඩුවට හා අමාත්‍යවරුන්ට අපහාස කිරීම සඳහා මධ්‍යස්ථානයක් පිහිටුවා ඇති බවට අපරාධ පරීක්ෂණ දෙපාර්තමේන්තුව තොරතුරු අනාවරණ කරගෙන ඇතැයි සම කැබිනට් ප්‍රකාශක අමාත්‍ය රාජිත සේනාරත්න මහතා පවසනවා.\nඅමාත්‍යවරයා මේ බව සදහන් කළේ කැබිනට් තීරණ දැනුම් දීමේ ප්‍රවෘත්ති සාකච්ඡාවට එක් වෙමින්.\nමේ අතර කැබිනට් තීරණ දැනුම්දීමේ හමුවට එක්වෙමින් අදහස් දැක්වූ සම කැබිනට් ප්‍රකාශක අමාත්‍ය ගයන්ත කරුණාතිලක තමා සම්බන්ධයෙන් පසුගිය දිනවල සමාජජාල වෙබ් අඩවිවල පළවූ පුවත් සම්බන්ධයෙන් කියා සිටියේ එය තමන්ට මඩගැසීම සඳහා විපක්ෂය විසින් සිදුකළ ක්‍රියාවක් බවයි.\nඑමෙන්ම අපරාධ පරීක්ෂණ දෙපාර්තමේන්තුවට ලිඛිත පැමිණිල්ලක් සිදුකළ බවද අමාත්‍යවරයා සඳහන් කළා.\nබොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් අත්අඩංගුවට ගැනීමේ සූදානම සම්බන්ධයෙන් සම කැබිනට් ප්‍රකාශක අමාත්‍ය රාජිත සේනාරත්න සඳහන් කළේ අපරාධ පරීක්ෂණ දෙපාර්තමේන්තුව අධිකරණය ලබාදුන් තීන්දුව මත ඥාණසාර හිමියන් අත්අඩංගුවට ගැනීමට කටයුතු කරමින් සිටින බවයි.",
       "URL": "https://www.hirunews.lk/163073/රජයට-සහ-ඇමතිවරුන්ට-අපහාස-කිරීමට-පිහිටවු-මධ්‍යස්ථානයක්-ගැන-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=4479"
}