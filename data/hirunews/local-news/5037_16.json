{
       "Source": "hirunews",
       "Timestamp": "Saturday, 21 May 2016 - 19:20",
       "Headline": "ලක්ෂ ගණනක් වූ ෂඩ් වර්ණ විදුලි බුබුුළුවලින් මුතියංගණ පුදබිම අලෝකමත් කළ හිරු ශාක්‍යසිංහ මංගල්‍යය මුතියංගන ඉතිහාසයේ දැවැන්තම ආලෝක පූජාව ලෙස ඉතිහාස ගතවෙයි!",
       "News Content": "හිරු ශාක්‍යසිංහ මංගල්‍යයේ පහන් ලක්ෂයේ මහා ආලෝක පූජාව සැදැහැවතුන් ලක්ෂ සංඛ්‍යාත පිරිසකගේ සහභාගිත්වයෙන් අද පස්වරුවේ ආරම්භ කෙරුණා.\nමුතියංගනය රජමහා විහාර පුදබිම ආලෝකමත් කරමින් අද පස්වරු 6.30 ට පමණ පහන් ලක්ෂයේ ආලෝක පූජාව පැවැත්වුණේ ආසියානු මාධ්‍ය ජාලයේ සභාපති රේනෝ සිල්වා මහතාගේ ප්‍රධානත්වයෙන්.\nආසියානු මාධ්‍ය ජාලයේ සභාපති රේනෝ සිල්වා මහතාගේ සුරතින් පළමු පහන්සිල දැල්වීමෙන් අතතුරුව මුතියංගන රජ මහා විහාර පිංන් බිමට පැමිණ සිටි දහස් සංඛ්‍යාත සැදැහැවතුන් ඊට එකවුණා.\nබුදුරජාණන් වහන්සේගේ කේෂ ධාතූන් වහන්සේ තැන්පත් කර ඇති මුතියංගණ චෛත්‍ය රාජයාණන් වහන්සේ ෂඩ් වර්ණ විදුලි අලෝකයෙන් අලෝකවත් කිරීමේ පුණ්‍යකර්මය සිදුකෙරුණේ ඉන් අනතුරුවයි.\nආසියානු මාධ්‍ය ජාලයේ සභාපති රේනෝ සිල්වා මහතාගේ සුරතින් විදුලි පහන් ක්‍රියාත්මක කිරීමත් සමග මුතියංගන චෛත්‍ය රාජයාණන් ෂඩ් වර්ණ ආලෝකයෙන් නැහැවී ගියා.\nශිරු ශාක්‍යසිංහ මංගල්‍යයේ ආලෝක පුජාව සිදුකල අවස්ථාවේදී අදහස් දැක්වු බදුලු මුතියංගණ රාජමහා විහාරස්ථානයේ විහාරාධිපති අති පුජ්‍ය සියම් මහා නිකායේ අස්ගිරි පාර්ශවයේ කාරක සංඝ සභික ශාස්ත්‍රපති පුජ්‍යපාද මුරුදෙණියේ ධම්මරතන නාහිමියන්.\nඓතිහාසික මුතියංගණ සෑ සමිඳුන් වහන්සේ ෂඩ් වර්ණයෙන් විදුලි බුබුලෙන් ආලෝක වන මේ මොහොත අප සැමගේම සිත් සතන් තුල ඇති වෙන්නේ අසීමිත වු බුද්ධාලම්භන ප්‍රීතියක්.\nරේනෝ ද සිල්වා ගරු සභාපති තුමනි.\nඔබ තුමන් පන්සියයක් මහ රහතන් වහන්සේලාගේ පාදස්පර්ශය ලැබු පින් බිමේ මේ සිද්ධ කරන මේ මහා අසිරිමත් වු පිංකම ඔබතුමන්ගේ පවුලේ ඔබ තුමන්ගේ දරුවන්ගේ සහ ඔබ තුමාගේ ව්‍යාපාර කටයුතු ඔබ තුමන්ගේ සියලු කාර්ය මණ්ඩලයේ කටයුතු සාර්ථක කර ගන්නට මේ මහා ආශීර්වාදමය පිංකම මහත් ආශීර්වාදයක් වනවාට කිසිම සැකයක් නැහැ.",
       "URL": "https://www.hirunews.lk/133717/ලක්ෂ-ගණනක්-වූ-ෂඩ්-වර්ණ-විදුලි-බුබුුළුවලින්-මුතියංගණ-පුදබිම-අලෝකමත්-කළ-හිරු-ශාක්‍යසිංහ-මංගල්‍යය-මුතියංගන-ඉතිහාසයේ-දැවැන්තම-ආලෝක-පූජාව-ලෙස-ඉතිහාස-ගතවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5037"
}