{
       "Source": "hirunews",
       "Timestamp": "Tuesday, 05 June 2018 - 16:13",
       "Headline": "කොස්ගම ද්විත්ව කාන්තා ඝාතනයේ සැකකරු කොටු",
       "News Content": "අවිස්සාවේල්ල, කොස්ගම, වැරැල්ල මණ්ඩිය ප්‍රදේශයේ නිවසකදී තියුණු ආයුධවලින් පහරදී කාන්තාවන් දෙදෙනෙකු ඝාතනය කිරීමට සම්බන්ධ සැකකරු පසුගියදා අත්අඩංගුවට ගෙන තිබෙනවා.\nසැකකරු ඇඹිලිපිටිය ප්‍රදේශයේදී අත්අඩංගුවට ගෙන ඇති බවයි වාර්තා වන්නේ.\nඅත්අඩංගුවට පත් සැකකරු ඇඹිලිපිටිය, ගඟේ යාය ප්‍රදේශයේ පදිංචිකරුවෙක් වන අතර පසුගිය දෙවනදා මෙම ද්විත්ව ඝාතනයන් සිදුවුණා.\nමෙලෙස ඝාතනයට ලක්වුණේ 34 හැවිරිදි එක් දරු මවක් සහ ඇගේ ස්වාමිපුරුෂයාගේ 78 හැවිරිදි මිත්තණියයි.\nමියගිය 34 හැවිරිදි කාන්තාවට මසක් වයසැති බිළිඳෙකු ද සිටින බවයි පොලීසිය සඳහන් කළේ.\nපොලිසිය පවසන්නේ මුදල් ආරවුලක් මත මෙම ඝාතනයන් සිදුකර ඇති බවයි.\nඝාතනයට ලක්වූ කාන්තාවන් දෙදෙනාගේ ඥාතියෙකු විසින් මෙම අපරාධය සිදුකර ඇති බව පොලිස් පරීක්ෂණ වලදී අනාවරණය වූ අතර සැකකරු මුදල් පොළියට ලබාදෙන පුද්ගලයෙකු බව සඳහන්.",
       "URL": "https://www.hirunews.lk/192378/කොස්ගම-ද්විත්ව-කාන්තා-ඝාතනයේ-සැකකරු-කොටු",
       "Category": "Local News",
       "Parent URL": "https://www.hirunews.lk/local-news.php?pageID=3910"
}