{
       "Source": "hirunews",
       "Timestamp": "Friday, 11 March 2022 - 8:50",
       "Headline": "ගල් අඟුරු ගෙන්වා ඇති බව ඇමති ලොකුගේ කියයි",
       "News Content": "නොරොච්චෝලේ ලක්විජය බලාගාරය සඳහා අවශ්‍ය කෙරෙන ගල් අඟුරු නියමිත පරිදි දිවයිනට ගෙන්වා ඇති බව බලශක්ති අමාත්‍ය ගාමිණී ලොකුගේ පවසනවා. මෙගාවොට් 900ක ධාරිතාවක් නොරොච්චෝලේ බලාගාරය මගින් ජාතික පද්ධතියට එක්කරන අතර, අප්‍රේල් මාසය අවසන් වනවිට බලාගාරයට අවශ්‍ය තවත් ගල් අඟුරු තොගයක් නෞකා 05 කින් රැගෙන ඒමට නියමිතව ඇති බවයි අමාත්‍යවරයා ඊයේ පාර්ලිමේන්තුවේදී කියා සිටියේ.\nමේ අතර, අද දිනයේදීත්\nA,B,C,D,E,F,G,H,I,J,K ,\nL\nයන කලාපවලට උදෑසන 8 සිට පස්වරු 6 දක්වා පැය දෙකහමාරක කාලයක්ද සවස 6 සිට රාත්‍රී 11 දක්වා පැයයි මිනිත්තු 15 ක කාලයක්ද විදුලිය කප්පාදු කෙරෙනවා.\nඑමෙන්ම\nP,Q,R,S,T,U,V\n,\nW\nයන කලාපවලට අද විදුලිය කප්පාදු කෙරෙන්නේ පැයක කාලයක් පමණයි. ඒ පස්වරු පහේ සිට රාත්‍රි 9 දක්වා කාලය තුළයි.\nමේ අතර, ඩීසල් මෙටි්‍රක් ටොන් 33,000 ක නෞකාවකින් ඩීසල් ගොඩබෑමේ කටයුතු අද ආරම්භ කරන බව බලශක්ති අමාත්‍ය ගාමිණී ලොකුගේ ප්‍රකාශ කළා. ඔහු විශ්වාසය පළ කළේ ඉදිරි දින කිහිපය තුළදී ඉන්ධන පිරවුම්හල් ආශ්‍රිතව පවතින පෝලිම් පහව යනු ඇති බවයි.",
       "URL": "https://www.hirunews.lk/299203/ගල්-අඟුරු-ගෙන්වා-ඇති-බව-ඇමති-ලොකුගේ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1301"
}