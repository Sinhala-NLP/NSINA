{
       "Source": "hirunews",
       "Timestamp": "Sunday, 21 February 2021 - 15:12",
       "Headline": "කොළඹ සිට බදුල්ල දක්වා ධාවනය වූ දුම්රියක් පීලිපැනීමට ලක්වෙයි (ඡායාරූප)",
       "News Content": "කොළඹ කොටුව සිට බදුල්ල දක්වා ධාවනය වූ දුම්රියක් අද (21) දහවල් පීලිපැනීමට ලක්ව තිබෙනවා.\nප්‍රධාන දුම්රිය පාලක මැදිරිය සඳහන් කළේ නාවලපිටිය - ඉගුරුඔය අතර, ජයසුන්දරඕවිට ප්‍රදේශයේදී දුම්රියේ නැරඹුම් මැදිරිය පිලීපැනීමට ලක්ව ඇති බවයි.\nමේ හේතුවෙන් උඩරට මාර්ගයේ දුම්රිය ගමනාගමනයට බාධා එල්ල විය හැකි බව ද එහි ප්‍රකාශකයෙකු කියා සිටියා.\nමේ අතර පීලිපැනීමට ලක් වූ නැරඹුම් මැදිරිය ගලවා සෙසු මැදිරි බදුල්ල බලා ධාවනය කිරීමට පියවර ගෙන තිබෙනවා.\nකෙසේ වෙතත්, පීලිපැනීමට ලක්වූ දුම්රියේ නැරඹුම් මැදිරිය කඩිනමින් පීලිගත කිරීමට පියවර ගන්නා බවයි දුම්රිය පාලක මැදිරිය වැඩිදුරටත් සඳහන් කළේ.\nඡායාරූප\nරංජිත් රාජපක්ෂ - හැටන්",
       "URL": "https://www.hirunews.lk/263246/කොළඹ-සිට-බදුල්ල-දක්වා-ධාවනය-වූ-දුම්රියක්-පීලිපැනීමට-ලක්වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2133"
}