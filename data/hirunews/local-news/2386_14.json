{
       "Source": "hirunews",
       "Timestamp": "Friday, 16 October 2020 - 14:54",
       "Headline": "බ්‍රැන්ඩික්ස් පොකුරේ තවත් අසාදිතයින් 61ක් හඳුනා ගැනේ",
       "News Content": "බ්‍රැන්ඩික්ස් පොකුරේ තවත් අසාදිතයින් 61ක් හඳුනා ගෙන තිබෙනවා.\nයුද හමුදාපති ලුතිනන් ජෙනරාල් ශවේන්ද්‍ර සිල්වා කියා සිටියේ නිරෝධායන මධ්‍යස්ථානවල සිටි 03 දෙනෙකු සහ බ්‍රැන්ඩික්ස් ආයතනයේ ආසාදිතයින්ගේ ආශ්‍රිතයින් 58 දෙනෙකු ඊට ඇතුළත් බවයි.\nඒ අනුව මේ වනවිට මිනුවන්ගොඩ බ්‍රැන්ඩික්ස් පොකුරේ ආසාදිතයින් සංඛ්‍යාව 1,850 දක්වා ඉහළ ගියා.\nමේ අතර, කොරෝනා වෛරසය ආසාදනය වී සුවය ලැබු තවත් රෝගින් 05 දෙනෙකු අද පෙරවරුවේ රෝහල් වලින් පිටව යනු ලැබුවා.\nඒ අනුව මේ වනවිට වෛරසය අසාදනය වී සුවය ලැබු මුළු රෝගින් සංඛ්‍යාව 3,385ක්.\nශ්‍රී ලංකාවෙන් මේවන විට කොරෝනා වෛරස් ආසාදිතයන් 5305 දෙනෙකු හමුවී ඇති අතර ඉන් 1907 දෙනෙකු රෝහල්ගතව ප්‍රතිකාර ලබමින් පසුවනවා.\nසිදුවූ මරණ සංඛ්‍යාව 13ක්.",
       "URL": "https://www.hirunews.lk/252664/බ්‍රැන්ඩික්ස්-පොකුරේ-තවත්-අසාදිතයින්-61ක්-හඳුනා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2386"
}