{
       "Source": "hirunews",
       "Timestamp": "Thursday, 04 February 2021 - 19:59",
       "Headline": "දෙවිනුවර සභාපතිට, පහරදීමක් සම්බන්ධයෙන් චෝදනා",
       "News Content": "දෙවිනුවර ප්‍රදේශීය සභාවේ සභාපති සුජීව වෙදගේ ඇතුළු පිරිසක් පුද්ගලයෙකුට පහර දී තුවාල සිදුකිරීම සම්බන්ධයෙන් පොලිසිය විමර්ශනයක් ආරම්භ කර තිබෙනවා.\nමාර්ගයක් ලබා ගැනීම සම්බන්ධයෙන් කල ඉල්ලීමකින් පසු සිය සැමියාට සභාපතිවරයා පහරදී ඇති බවට ගන්දර පොලීසියට පැමිණිලි කර තිබුණේ දෙවිනුවර - දෙල්ගල්ල ප්‍රදේශයේ කාන්තාවක්. පහරකෑමට ලක්වු 30 හැවිරිදි පුද්ගලයා මාතර මුලික රෝහලේ ප්‍රතිකාර ලබනවා.\nපහරකෑමට ලක්වු පුද්ගලයාගේ ඥාතීන් සහ ප්‍රදේශවාසීන් සිද්ධියට විරෝධය පළ කරමින් ඊයේ දෙවිනුවර ප්‍රාදේශීය සභාව ඉදිරිපිට විරෝධයක නිරතවුණා.\nමේ සම්බන්ධයෙන් අප දෙවිනුවර ප්‍රාදේශිය සභාවේ සභාපති සුජිව වෙදගේගෙන් ද විමසීමක් කළ අතර, ඔහු සඳහන් කළේ පහරකෑමට ලක්වු බව කියන පුද්ගලයා තමන් නිවසේ නැති අවස්ථාවේ පැමිණ සිදුකල තර්ජන කිරීමක් හේතුවෙන් කෝපයට පත් සිය ඥාතීන් අදාල පහරදීම සිදුකර ඇති බවයි.\nකෙසේ වෙතත්, මෙම සිද්ධිය සම්බන්ධයෙන් ගන්දර පොලීසිය මේ වන විට මාතර මහේස්ත්‍රාත් අධිකරණයට කරුණු වාර්තා කර තිබෙනවා.",
       "URL": "https://www.hirunews.lk/261669/දෙවිනුවර-සභාපතිට-පහරදීමක්-සම්බන්ධයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=2168"
}