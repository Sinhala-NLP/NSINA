{
       "Source": "hirunews",
       "Timestamp": "Thursday, 17 March 2022 - 7:21",
       "Headline": "මුදල් ඇමති බැසිල් සහ ඉන්දීය මුදල් ඇමති අතර හමුවක් (වීඩියෝ)",
       "News Content": "දෙදින නිල සංචාරයක නිරත මුදල් අමාත්‍ය බැසිල් රාජපක්ෂ ඉන්දීය විදේශ අමාත්‍ය එස්.ජයිශන්කර් ඊයේ රාත්‍රියේ හමුවුණා.\nට්විටර් පණිවුඩයක් නිකුත් කරමින් ඉන්දීය විදේශ අමාත්‍යවරයා සඳහන් කළේ, දෙරටේ ආර්ථික හවුල්කාරීත්වය සම්බන්ධයෙන් මුදල් අමාත්‍ය බැසිල් රාජපක්ෂ සමඟ ඵලදායී සාකච්ඡාවක නිරත වූ බවයි.\nමෙරට ජනතාවගේ අවශ්‍යතා වෙනුවෙන් අඛණ්ඩව ප්‍රතිචාර දක්වන බවද ඔහු මෙහිදී සඳහන් කළා.\nමුදල් අමාත්‍ය බැසිල් රාජපක්ෂ, ඉන්දීය මුදල් අමාත්‍ය නිර්මලා සීතාරාමන් සහ නියෝජ්‍ය ජාතික ආරක්ෂක උපදේශක ශ්‍රී වික්‍රම් මිස්රි අද හමුවීමට නියමිතයි.\nඔහු ඊයේ ඉන්දීය අග්‍රාමාත්‍ය නරේන්ද්‍ර මෝදි සහ විදේශ ලේකම් හර්ෂ් වර්ධන් ශ්‍රිංග්ලා ද හමුවුණා.\nමෙම සංචාරයේ දී ශ්‍රී ලංකාවට අවශ්‍ය තිරිඟු‍ පිටි, සීනි, සහල් සහ අත්‍යවශ්‍ය ඖෂධ මිල දී ගැනීම වෙනුවෙන් ඩොලර් බිලියනයක ණය මුදලක් ලබාගැනීමට අදාළ ගිවිසුමකට අත්සන් තැබීමට නියමිත යි.",
       "URL": "https://www.hirunews.lk/299673/මුදල්-ඇමති-බැසිල්-සහ-ඉන්දීය-මුදල්-ඇමති-අතර-හමුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1289"
}