{
       "Source": "hirunews",
       "Timestamp": "Sunday, 21 October 2018 - 15:02",
       "Headline": "මෙහෙයුම්වලදී 36,255 දෙනෙකු අත්අඩංගුවට",
       "News Content": "වසරේ මේ දක්වා කාලය තුළ පොලිස්පතිවරයාගේ නියමයෙන් දිවයින පුරා සිදුකළ විශේෂ මෙහෙයුම් 13කින් වරෙන්තුකරුවන් 12,099ක් ඇතුළු සැකකරුවන් 36,255 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ රථ වාහන වැරදි සම්බන්ධයෙන් සිද්ධීන් 64,143ක් වාර්තා වී ඇති බවයි.\nමේ අතර, අද අලූයම 3 සිට පෙරවරු 7 දක්වා දිවයින පුරා සිදුකළ මෙහෙයුමකින් පුද්ගලයින් 3560 දෙනෙකු අත්අඩංගුවට ගෙන තිබෙනවා.\nඊට බලපත්‍ර නොමැතිව ගිනි අවි ළඟ තබා ගැනීම් සහ ජීව අත්බෝම්බ ළඟ තබා ගැනීම් සම්බන්ධයෙන් පුද්ගලයින් 3 දෙනෙකු ද ඇතුළත්.",
       "URL": "https://www.hirunews.lk/202606/මෙහෙයුම්වලදී-36255-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3689"
}