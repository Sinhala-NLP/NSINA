{
       "Source": "hirunews",
       "Timestamp": "Saturday, 18 July 2020 - 6:51",
       "Headline": "කොවිඩ් වැළඳී මිය ගිය විදෙස්ගත ශ්‍රමිකයින් වෙනුවෙන් වන්දි",
       "News Content": "ශ්‍රී ලංකා විදේශ සේවා නියුක්ති කාර්යාංශයේ ලියාපදිංචි ව රැකියා සඳහා විදේශගතව සිටියදී කොවිඩ් වෛරසය ආසාදනය වී මරණයට පත් වූ ශ්‍රමිකයින් වෙනුවෙන් රක්ෂණ වන්දි පිරිනමන බව ශ්‍රි ලංකා විදේශ සේවා නියුක්ති කාර්යාංශයේ සභාපති කමල් රත්වත්තේ සඳහන් පවසනවා.\nඒ සඳහා මේ වනවිටත් 20 දෙනෙකුගේ ලිපිගොනු සකස් කෙරෙමින් පවතින බවයි විදේශ සේවා නියුක්ති කාර්යාංශය දැනුම් දෙන්නේ.\nඑම කාර්යාංශයේ ලියාපදිංචි ව විදෙස්ගතව රැකියාවේ යෙදී සිටියදී සිදුවන සාමාන්‍ය මරණයක දී ගෙවන වන්දිය වන රුපියල් ලක්ෂ 05ක මුදල කොවිඩ් 19 රෝගය වැළදී මියයන ශ්‍රමිකයින් වෙනුවෙන් ගෙවන අතර, 2020 මාර්තු 16න් පසුව ලියාපදිංචිය ලබා විදේශගත වූ ශ්‍රමිකයින් වෙනුවෙන් එම වන්දිය රුපියල් ලක්ෂ 06 දක්වා වැඩිකර තිබෙනවා.\nමේ වන විට කොරෝනා වෛරසය හේතුවෙන් මැද පෙරදිග කලාපයේ රටවල රැකියාවල නියුතුව සිටි 40 දෙනෙකු පමණ මිය ගොස් අති බවට තොරතුරු වාර්තා වනවා.\nඒ අනුව සෞදි අරාබියෙන් මරණ 18ක්, කුවේට් හි 09ක්, එක්සත් අරාබි එමීර් රාජ්‍යයේ 08ක්, ඕමාන් සහ කටාර් රාජ්‍යයෙන් මරණ දෙක බැගින් සහ ලෙබනන්වලින් එක් මරණයක් වාර්තා වනවා.",
       "URL": "https://www.hirunews.lk/245780/කොවිඩ්-වැළඳී-මිය-ගිය-විදෙස්ගත-ශ්‍රමිකයින්-වෙනුවෙන්-වන්දි",
       "Category": "Local News",
       "Parent URL": "https://www.hirunews.lk/local-news.php?pageID=2577"
}