{
       "Source": "hirunews",
       "Timestamp": "Saturday, 26 August 2023 - 19:52",
       "Headline": "රන් ණය රුපියල් බිලියන 600 පනී (වීඩියෝ)",
       "News Content": "2021 වසරේ සිට මෙම වසර දක්වා කාලය තුළ රන් භාණ්ඩ උකසට තබා ලබා ගත් ණය ප්‍රමාණය රුපියල් බිලියන 600 ඉක්මවා ඇති බව පේරාදෙණිය විශ්වවිද්‍යාලයේ ආර්ථික විද්‍යා අධ්‍යයන අංශයේ මහාචාර්ය වසන්ත අතුකෝරළ පවසනවා.\nඑය 2019 සහ 2020 වසර වල පැවති රන් ණය ප්‍රමාණය මෙන් තුන් ගුණයක වැඩි වීමක් බවයි ඔහු කියා සිටියේ.\nමීට පෙර ජනතාව රන් භාණ්ඩ උකසට තබා ණය ලබා ගත්තේ හදිසි මුදල් අවශ්‍යතා වලදී වුවද වර්තමානය වන විට එය පරිභෝජන අවශ්‍යතා, අධ්‍යාපන, සෞඛ්‍ය මෙන්ම කෘෂිකාර්මික අවශ්‍යතා සඳහා අරමුදල් ලබා ගැනීම දක්වා ව්‍යාප්ත වී ඇති බවයි.\nමහාචාර්ය වසන්ත අතුකෝරළ වැඩිදුරටත් සඳහන් කළේ.",
       "URL": "https://www.hirunews.lk/346198/රන්-ණය-රුපියල්-බිලියන-600-පනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=70"
}