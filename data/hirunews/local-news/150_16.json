{
       "Source": "hirunews",
       "Timestamp": "Wednesday, 26 July 2023 - 12:57",
       "Headline": "කැරට් සහ බෝංචි මිල ගණන් තවදුරටත් ඉහළ යයි",
       "News Content": "වෙළඳපොලේ කැරට් සහ බෝංචි මිල ගණන් තවදුරටත් ඉහළ මට්ටමක පවතින බව ආර්ථීක මධ්‍යස්ථාන වලින් වාර්තා වෙනවා.\nපෑලියගොඩ මැනිං වෙළඳපොලේ ඊයේ බෝංචි කිලෝවක තොග මිල රුපියල් 300 ත් 350 ත් අතර අගයක පැවති අතර, මීගොඩ ආර්ථික මධ්‍යස්ථානයේ එය රුපියල් 400 ඉක්මවා තිබුණා.\nපෑලියගොඩ, දඹුල්ල, මීගොඩ මෙන්ම නුවරඑළිය ආර්ථික මධ්‍යස්ථානවලද කැරට් තොග මිල සටහන් වුණේ රුපියල් 400 ත් 470 ත් අතර අගයකයි.\nකෙසේ වෙතත් ලීක්ස් මිලෙහි යම් අඩුවක් දක්නට ලැබෙනවා. අමුමිරිස් තොග මිලද ආර්ථික මධ්‍යස්ථාන රැසක රුපියල් 500 ට ආසන්න වී තිබූ අතර, කැප්පෙටිපොල ආර්ථික මධ්‍යස්ථානයේ ඒවා රුපියල් 600 ත් 650 ත් අතර මිලකට අලෙවි වී තිබුණා.",
       "URL": "https://www.hirunews.lk/342571/කැරට්-සහ-බෝංචි-මිල-ගණන්-තවදුරටත්-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=150"
}