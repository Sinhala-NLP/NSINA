{
       "Source": "hirunews",
       "Timestamp": "Wednesday, 22 December 2021 - 8:45",
       "Headline": "කැලණි ගඟ සංරක්ෂණයට රුපියල් මිලියන 200ක්",
       "News Content": "ලබන වසරේ කැලණි ගඟ සංරක්ෂණය සඳහා රුපියල් මිලියන 200ක් වෙන් කිරීමට පියවර ගන්නා ලෙස පරිසර අමාත්‍ය මහින්ද අමරවීර බලධාරීන්ට උපදෙස් ලබා දී තිබෙනවා.\nඒ, පරිසර අමාත්‍යාංශයේ ඊයේ පැවති විශේෂ සාකච්ඡාවකට එක්වෙමින්.\nමෙරට ගංඟා පද්ධති 103ක් පවතින බවත් ඒ අතරින් දැනට ජලය බරපතළ ලෙස දූෂණයට ලක් වී ඇති ගංඟාව වන්නේ කැලණි ගඟ බවත් අනාවරණ වී තිබෙනවා.\nඑමනිසා කැලණි ගඟ සංරක්ෂණයට ප්‍රමුඛත්වය ලබා දිය යුතු බවට පරිසර අමාත්‍යවරයා එහි දී ප්‍රකාශ කර තිබෙනවා.\nමීට අමතර ව තවත් ප්‍රධාන ගංඟා 5ක් සංරක්ෂණයට ප්‍රමුඛත්වය ලබාදෙන ලෙසට ද ඊයේ පැවති සාකච්ඡාවේ දී පරිසර අමාත්‍ය මහින්ද අමරවීර උපදෙස් ලබාදුන් බවයි එම අමාත්‍යාංශය නිවේදනයක් නිකුත් කරමින් වැඩිදුරටත් සඳහන් කළේ.",
       "URL": "https://www.hirunews.lk/291784/කැලණි-ගඟ-සංරක්ෂණයට-රුපියල්-මිලියන-200ක්",
       "Category": "Local News",
       "Parent URL": "https://www.hirunews.lk/local-news.php?pageID=1477"
}