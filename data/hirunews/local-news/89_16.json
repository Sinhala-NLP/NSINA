{
       "Source": "hirunews",
       "Timestamp": "Friday, 18 August 2023 - 10:26",
       "Headline": "සිසුවියක් අපයෝජනය කළ සිසුන් හතරක් අත්අඩංගුවට",
       "News Content": "13 හැවිරිදි පාසල් සිසුවියක් අපයෝජනයට ලක් කළ පහලොස් හැවිරිදි පාසල් සිසුන් හතර දෙනකු මනම්පිටිය පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති පාසල් සිසුන් හතර දෙනා මනම්පිටිය ප්‍රදේශයේ පදිංචිකරුවන් බවයි වාර්තා වන්නේ.\nමූලික විමර්ශනවල දී අනාවරණය වී ඇත්තේ අත්අඩංගුවට ගත් සිසුන් අතරින් එක් අයෙකු අපයෝජනයට ලක් වූ පාසල් සිසුවිය සමග ප්‍රේම සම්බන්ධතාවයක් පවත්වා ගොස් ඇති බවයි.\nඅදාළ සිසුවා විසින් සිසුවිය රවටා කැලෑවට ගෙන ගොස් සිය මිතුරන් සමඟ එක්ව මෙලෙස අපයෝජනය කර ඇති බවයි වාර්තා වී ඇත්තේ.\nමෙම සම්බන්ධයෙන් ඉදිරි විමර්ශන මනම්පිටිය පොලිසිය විසින් සිදු කරනවා.",
       "URL": "https://www.hirunews.lk/345244/සිසුවියක්-අපයෝජනය-කළ-සිසුන්-හතරක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=89"
}