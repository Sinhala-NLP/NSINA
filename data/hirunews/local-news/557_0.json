{
       "Source": "hirunews",
       "Timestamp": "Sunday, 05 February 2023 - 11:29",
       "Headline": "ඉන්දීය හිටපු ක්‍රිකට් ක්‍රීඩක විනෝද් කම්බිලිට එරෙහිව චෝදනාවක්",
       "News Content": "ඉන්දීය හිටපු ක්‍රිකට් ක්‍රීඩක විනෝද් කම්බිලිට එරෙහිව එරට අධිකරණයේ නඩුවක් ගොනු වී තිබෙනවා.\nමෙම නඩුව ගොනු කර ඇත්තේ විනෝද්ගේ බිරිඳ විසින්.\nවිනෝද් විසින් තමන්ට දරුණු අයුරින් සහ අමානුෂික අන්දමින් පහර දුන් බවටයි චෝදනාව එල්ල වී ඇත්තේ.\nවිනෝද්ගේ බිරිඳ වන ඇන්ඩ්‍රියා හෙවිටි විසින් මෙම නඩුව ගොනු කර ඇත්තේ සිය ස්වාමියා විසින් තමන්ට මානසික හා ශාරීරික අන්දමින් හිංසනයන් සිදු කර බවට ද වැඩිදුරටත් චෝදනා කරමින්.\nබන්ද්‍රා නගරයේ පිහිටි ඔවුන්ගේ මහල් නිවාස සංකීර්ණයේ දී කම්බිලි විසින් මත්පැන් පානය කර අවසානයේ දී ඇන්ඩ්‍රියාට පහර දී ඇති බවත් විදෙස් මාධ්‍ය වාර්තා කළ ද, තවමත් මෙම සිදුවීමට කිසිවෙකු අත් අඩංගුවට ගෙන නැහැ.",
       "URL": "https://www.hirunews.lk/326703/ඉන්දීය-හිටපු-ක්‍රිකට්-ක්‍රීඩක-විනෝද්-කම්බිලිට-එරෙහිව-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=557"
}