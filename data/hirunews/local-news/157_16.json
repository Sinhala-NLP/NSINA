{
       "Source": "hirunews",
       "Timestamp": "Monday, 24 July 2023 - 8:00",
       "Headline": "ව්‍යාපාරිකයෙකු කොළඹ මහල් ගොඩනැගිල්ලකින් ඇද වැටී මරුට",
       "News Content": "කොළඹ 07 - රොස්මීඩ් පෙදෙසේ මහල් ගොඩනැගිල්ලක පස් වැනි තට්ටුවෙන් ව්‍යාපාරිකයෙකු ඊයේ (23) දහවල් ඇදවැටීමෙන් මරුමුවට පත්ව ඇතැයි කුරුඳුවත්ත පොලිසිය පවසනවා.\nමෙසේ මි‍යගොස් ඇත්තේ කිරුළපන, සුනේත්‍රා පාරේ පදිංචි වයස අවුරුදු 47ක් වූ අයෙක්.\nකිසියම් රෝගී තත්ත්වයක් සඳහා ඖෂධ ලබාගෙන ඇතැයි පැවසෙන මෙම පුද්ගලයා එම ගොඩනැගිල්ලෙන් බිමට පැන සියදිවි හානිකර ගත්තාදැයි සැක මතුව ඇති අතර ඒ සම්බන්ධයෙන් පරීක්ෂණ පවත්වාගෙන යන බව පොලිස් නිලධාරියෙක් පැවසුවේ අප කළ විමසීමක දී යි.\nගොඩනැගිල්ලෙන් බිමට ඇද වැටී බරපතළ තුවාල ලබා සිටි මෙම ව්‍යාපාරිකයා කොළඹ ජාතික රෝහලට ඇතුළත් කිරීමෙන් පසු ජීවිතක්ෂයට පත් වී තිබෙනවා.",
       "URL": "https://www.hirunews.lk/342295/ව්‍යාපාරිකයෙකු-කොළඹ-මහල්-ගොඩනැගිල්ලකින්-ඇද-වැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=157"
}