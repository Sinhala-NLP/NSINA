{
       "Source": "hirunews",
       "Timestamp": "Tuesday, 04 December 2018 - 15:03",
       "Headline": "අගමැති ඇතුලූ කැබිනට් මණ්ඩලය අත්හිටුවමින් ලබාදුන් අතුරු තහනමට එරෙහිව ශ්‍රේෂ්ඨාධිකරණයට අභියාචනයක්",
       "News Content": "අග්‍රාමාත්‍යවරයා ඇතුලූ කැබිනට් මණ්ඩලය අත්හිටුවමින් අභියාචනාධිකරණය ලබාදුන් අතුරු තහනම් නියෝගයට එරෙහිව ශ්‍රේෂ්ඨාධිකරණය වෙත අද අභියාචනයක් ඉදිරිපත් කර තිබෙනවා.\nපාර්ලිමේන්තු මන්ත්‍රී උදය ගම්මන්පිල කියා සිටියේ හිටපු අමාත්‍ය මණ්ඩලයේ සාමාජිකයින්ගේ අත්සන්වලින් යුතුව එම අභියාචනය භාරදුන් බවයි.\nඅග්‍රාමාත්‍ය මහින්ද රාජපක්ෂ සහ අමාත්‍ය මණ්ඩලයට එම ධුර දැරීම අත්හිටුවමින් අභියාචනාධිකරණය ඊයේ අතුරු තහනම් නියෝගයක් නිකුත් කළේ එක්සත් ජාතික පක්ෂ නායක රනිල් වික්‍රමසිංහ ඇතුළු මන්ත්‍රීවරු 122 දෙනෙකු ගොනු කළ පෙත්සම සලකා බැලූ අවස්ථාවේදියි.",
       "URL": "https://www.hirunews.lk/205473/අගමැති-ඇතුලූ-කැබිනට්-මණ්ඩලය-අත්හිටුවමින්-ලබාදුන්-අතුරු-තහනමට-එරෙහිව-ශ්‍රේෂ්ඨාධිකරණයට-අභියාචනයක්",
       "Category": "Local News",
       "Parent URL": "https://www.hirunews.lk/local-news.php?pageID=3620"
}