{
       "Source": "hirunews",
       "Timestamp": "Tuesday, 13 July 2021 - 8:06",
       "Headline": "ඊයේ කොරෝනා ආසාදිතයින් 1,568 ක්",
       "News Content": "නව කොරෝනා අසාදිතයින් 1,568 දෙනෙකු හඳුනා ගැනීමත් සමඟ මෙරට සමස්ත කොරෝනා ආසාදිතයින් සංඛ්‍යාව මේ වනවිට දැක්වෙන්නේ දෙලක්ෂ 76,106 ක් ලෙසයි.\nඊයේ වාර්තා වූ ආසාදිතයින් අතරින් 1,488 දෙනෙකු අලුත් අවුරුදු කොරෝනා පොකුරේ ආසාදිතයින් වන බව රජයේ ප්‍රවෘත්ති දෙපාර්තමේන්තුව සඳහන් කළා.\nවිදේශයන්හි සිට දිවයිනට පැමිණ නිරෝධායනයට ලක්වෙමින් සිටින පුද්ගලයින් 80 දෙනෙකුද ආසාදිතයින් ලෙස හඳුනාගෙන තිබුණා.\nඊයේ දිනයේදි ආසාදිතයින් 1,804 දෙනෙකු සුවය ලැබු අතර මෙරට සුවය ලැබු සමස්ත ආසාදිතයින් ගණන දැක්වෙන්නේ දෙලක්ෂ හතලිස් හය දහස් දෙසිය හතලිස් එකක් ලෙසයි.\nඑසේම, පසුගිය 11 වැනිදා සිදුවූ කොරෝනා ආසාදිත පුද්ගල මරණ 31 ක් සෞඛ්‍ය සේවා අධ්‍යක්ෂ ජනරාල්වරයා විසින් ඊයේ පස්වරුවේ තහවුරු කළා.\nකාන්තාවන් 15 දෙනෙකු සහ පිරිමි පුද්ගලයින් 16 දෙනෙකු එලෙස ජීවිතක්ෂයට පත්ව තිබෙනවා. අවුරුදු 30 ත්, 59 ත් අතර සිදුව ඇති මරණ සංඛ්‍යාව 05 ක්.\nඑසේම, අවුරුදු 60 ඉක්ම වූ පුද්ගල මරණ සංඛ්‍යාව 26 ක් ලෙසයි දැක්වෙන්නේ. ඒ අනුව මෙරටින් වාර්තා වන සමස්ත කොරෝනා ආසාදිත පුද්ගල මරණ සංඛ්‍යාව 3,533 ක් දක්වා ඉහළ යනවා.\nමේ අතර, කොරෝනා එන්නත්කරණ ක්‍රියාවලිය වඩාත් කාර්යක්ෂමව හා ක්‍රමවත්ව සිදුකිරීමේ අරමුණින් අන්තර්ජාලය ඔස්සේ ලියාපදිංචි වී එන්නත් ලබාගැනීමේ අවස්ථාවට මේ වනවිට ජනතාවට හිමිව තිබෙනවා.",
       "URL": "https://www.hirunews.lk/276822/ඊයේ-කොරෝනා-ආසාදිතයින්-1568-ක්",
       "Category": "Local News",
       "Parent URL": "https://www.hirunews.lk/local-news.php?pageID=1824"
}