{
       "Source": "hirunews",
       "Timestamp": "Saturday, 02 December 2017 - 10:27",
       "Headline": "අතුරුදන්ව සිටි තවත් ධීවරයෙකුගේ සිරුරක් බලපිටිය වෙරළට ගොඩ ගසයි",
       "News Content": "අයහපත් කාලගුණ තත්ත්වය හේතුවෙන් අතුරුදන්ව සිටි තවත් ධීවරයෙකුගේ සිරුරක් බලපිටිය - වැල්ලවත්ත මුහුදු තීරයට ගොඩ ගසා තිබෙනවා.\nප්‍රදේශවාසීන් විසින් ඔහුගේ සිරුර අද උදෑසන සොයා ගෙන ඇති බවයි අප වාර්තාකරු සදහන් කළේ.\nඔහු දොඩම්දූව ප්‍රදේශයේ පදිංචි 65 හැවිරිදි පුද්ගලයෙක්.\nඊයේ දිනයේදී ද අතුරුදන් වූ ධීවරයන් 04 දෙනෙකුගේ මළ සිරුරු වෙරළට ගොඩ ගසා තිබුණා.\nඑමෙන්ම අයහපත් කාලකුණ තත්ත්වය හේතුවෙන් අම්බලන්ගොඩ මුහුදු තීරයේදී මුහුදේ ගසාගෙන ගිය යුක්රේන ජාතිකයාගේ සිරුර ද අද උදෑසන කොස්ගොඩ දූවේමෝදර වෙරළ තීරයට ගොඩ ගසා තිබූ බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමේ අතර, මතුගම සහ කනංකේ ප්‍රදේශවල මාර්ග ජලයෙන් යටවීම නිසා දක්ෂිණ අධිවේගී මාර්ගයේ වැලිපැන්න සහ කොක්මාදූව පිටවීමේ දොරටු තවමත් අවහිර වී පවතිනවා.",
       "URL": "https://www.hirunews.lk/177422/අතුරුදන්ව-සිටි-තවත්-ධීවරයෙකුගේ-සිරුරක්-බලපිටිය-වෙරළට-ගොඩ-ගසයි",
       "Category": "Local News",
       "Parent URL": "https://www.hirunews.lk/local-news.php?pageID=4191"
}