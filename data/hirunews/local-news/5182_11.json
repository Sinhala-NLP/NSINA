{
       "Source": "hirunews",
       "Timestamp": "Thursday, 04 February 2016 - 19:46",
       "Headline": "68 වන නිදහස් දිනයට විදෙස් රාජ්‍යයන්ගෙනුත් සුබ පැතුම්",
       "News Content": "මෙරට 68 වන ජාතික නිදහස් දිනය වෙනුවෙන් විදෙස් රජ්‍යයන්ද සුබපැතුම් පිරිනමා තිබෙනවා.\nශ්‍රී ලංකාවේ 68 වන නිදහස් දිනය වෙනුවෙන් ජනාධිපති මෛත්‍රීපාල සිරිසේන මහතා වෙත  සුබපැතුම් එක්කරන ඉන්දීය ජනාධිපති ප්‍රනාබ් මුඛර්ජි මහතා පවසන්නේ සමීප මිතුරෙකු සහ අසල්වැසියෙකු ලෙස ඉන්දියාවේ සහය නිතැතින්ම ශ්‍රී ලංකාවට හිමිවන බවයි.\nමෛත්‍රීපාල සිරිසේන මහතාගේ දැක්ම යටතේ ඉදිරියේදී දෙරට අතර තවදුරටත් සහජීවන ගොඩ නැගෙනු ඇති බවට මුකර්ජි මහතා විශ්වාසය පළ කරනවා.\nබ්‍රිතාන්‍යයේ එළිසෙබෙත් මහ රැජින නිදහස් දිනය වෙනුවෙන් සුභපැතුම් එක්කරමින් පවසන්නේ එළඹෙන වසර ශ්‍රී ලංකාවාසී ජනතාවට සෞභාගයෙන් හා සතුටින් පිරි වසරක් වේවායි ප්‍රාර්ථනා කරන බවයි.",
       "URL": "https://www.hirunews.lk/125481/68-වන-නිදහස්-දිනයට-විදෙස්-රාජ්‍යයන්ගෙනුත්-සුබ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=5182"
}