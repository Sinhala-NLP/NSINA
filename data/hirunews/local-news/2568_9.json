{
       "Source": "hirunews",
       "Timestamp": "Wednesday, 22 July 2020 - 8:52",
       "Headline": "ඝාතන ඇතුළු චෝදනා රැසකට සම්බන්ධ පුද්ගලයෙකු හොරණ දී අත්අඩංගුවට (ඡායාරූප)",
       "News Content": "හොරණ - ඉලිඹ ප්‍රදේශයේදී ගිනි අවියක් සමඟ ඝාතන කිහිපයකට සම්බන්ධ සැකකරුවෙකු අත්අඩංගුවට ගෙන තිබෙනවා.\nකොළඹ අපරාධ කොට්ඨාශයේ සංවිධානාත්මක අපරාධ විමර්ශන ඒකකය මඟින් ඊයේ මෙලෙස අත්අඩංගුවට ගෙන ඇත්තේ 32 හැවිරිදි හොරණ ප්‍රදේශයේ පදිංචි නීලක සදරුවන් නමැති පාතාල කල්ලි සාමාජිකයෙක්.\nසැකකරු සතුව තිබූ මෙරට නිෂ්පාදිත රිවෝල්වරයක් සහ උණ්ඩ 5ක් ද පොලිස් භාරයට ගෙන තිබෙනවා.\nපසුගිය පෙබරවාරි 24 වන දා එම ප්‍රදේශයේ නිවසකට වෙඩි තබා දේපළවලට අලාභ හානි සිදුකිරීම හා පුද්ගලයෙකුට වෙඩි තබා ඝාතනය කිරීමට ආධාර අනුබල දීම ඇතුළු චෝදනා රැසක් මොහුට එල්ල වී ඇති බවයි පොලිසිය සඳහන් කළේ.",
       "URL": "https://www.hirunews.lk/246115/ඝාතන-ඇතුළු-චෝදනා-රැසකට-සම්බන්ධ-පුද්ගලයෙකු-හොරණ-දී-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2568"
}