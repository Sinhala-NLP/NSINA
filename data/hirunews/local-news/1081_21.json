{
       "Source": "hirunews",
       "Timestamp": "Monday, 20 June 2022 - 12:50",
       "Headline": "ඇමරිකානු ඩොලර් බිලියන හතරක් ශ්‍රී ලංකාවට ලැබෙයිද ?",
       "News Content": "මෙරටට පැමිණ සිටින ජාත්‍යන්තර මූල්‍ය අරමුදලේ කාර්ය මණ්ඩල මට්ටමේ නියෝජිත කණ්ඩායම අද පෙරවරුවේ අග්‍රාමාත්‍ය රනිල් වික්‍රමසිංහ හමුවුණා. ඒ, අග්‍රාමාත්‍ය කාර්යාලයේදියි.\nමෙම පිරිසට 10 දෙනෙකු ඇතුළත් බවයි වාර්තාවන්නේ.\nවර්තමානය වනවිට ශ්‍රී ලංකාව මුහුණපා සිටින ආර්ථික අර්බුදයෙන් ගොඩඒම සඳහා ජාත්‍යන්තර මූල්‍ය අරමුදලේ සහය ලබාගැනීමේ වැඩපිළිවෙලට සම්බන්ධ වෙමින් ශ්‍රී ලංකාව ලබාගැනීමට අපේක්ෂිත මූල්‍ය සහනය ඇමරිකානු ඩොලර් බිලියන හතරක්.\nඑය අදියර කිහිපයක් යටතේ මෙරටට ලබාගැනීමට අපේක්ෂිතයි.\nඅයි.එම්.එෆ්. නියෝජිතයින් පිරිස සතියකට ආසන්න කාලයක් මෙරට රැඳී සිටීමට නියමිතව තිබෙනවා.\nමේ අතර මෙරට හදිසි ආහාර සහ සෞඛ්‍ය අවශ්‍යතා වෙනුවෙන් ඩොලර් මිලියන 50 ක ප්‍රදානයක් කිරීමට ඕස්ටේ්‍රලියාව තීරණය කර තිබෙනවා.\nකොළඹ පිහිටි ඕස්ටේ්‍රලියානු මහ කොමසාරිස් කාර්යාලය නිවේදනයක් නිකුත් කරමින් සඳහන් කළේ ඉන් ඩොලර් මිලියන 22 ක් හදිසි ආධාර යටතේ මෙරටට ලබාදෙන බවයි.",
       "URL": "https://www.hirunews.lk/307656/ඇමරිකානු-ඩොලර්-බිලියන-හතරක්-ශ්‍රී-ලංකාවට-ලැබෙයිද",
       "Category": "Local News",
       "Parent URL": "https://www.hirunews.lk/local-news.php?pageID=1081"
}