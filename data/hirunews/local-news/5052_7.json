{
       "Source": "hirunews",
       "Timestamp": "Tuesday, 10 May 2016 - 17:21",
       "Headline": "ඉදිරි පැය 3 කට විශේෂ කාලගුණ නිවේදනයක්",
       "News Content": "අද රාත්‍රී කාලයේ දිවයිනේ බොහෝ ප්‍රදේශවලට වැසි ඇතිවීමේ හැකියාව ඉහළ මට්ටමක පවතින බව කාලගුණ විද්‍යා දෙපාර්තමේන්තුව පවසනවා.\nදිවයින ආශ්‍රිත වායුගෝලයේ පවතින කැළඹිලි ස්වභාවය මීට හේතුවයි.\nඇතැම් ප්‍රදේශවලට මිලිමීටර් 100 කට වඩා තද වැසි ද ඇතිවීමේ හැකියාවක් පවතින බවයි නිවේදනයක් නිකුත් කරමින් කාලගුණ විද්‍යා දෙපාර්තමේන්තුව ප්‍රකාශ කලේ.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැකි අතර අකුණු මගින් සිදුවන අනතුරු අවම කර ගැනීමට පියවර ගන්නා ලෙසට ද දෙපාර්තමේන්තුව ජනතාවගෙන් ඉල්ලීමක් කරනවා.\nමේ අතර රත්නපුර දිස්ත්‍රික්කයේ ප්‍රදේශ කිහිපයකට නාය යාමේ අවධානමක් ප්‍රකාශයට පත්කර තිබෙනවා.\nරත්නපුර දිස්ත්‍රික්කයේ බලංගොඩ / ඉඹුල්පේ ප්‍රාදේශීය ලේකම් කොට්ඨාශවලට සහ ඒ අවට ප්‍රදේශවලට මෙම අවධානම බල පැවැත්වෙනු ඇති.\nඒ අනුව ඉදිරි පැය 24 තුලත් වර්ෂාපතනය අඛණ්ඩව පැවතියහොත් නායයාම් සහ කණ්ඩි කඩා වැටීමේ අවධානම පිළිබඳ අවධානය යොමු කරන ලෙසටයි ආපදා කළමණාකරන මධ්‍යස්ථානය අදාළ ප්‍රදේශවල ජනතාවට දැනුම් දෙන්නේ.",
       "URL": "https://www.hirunews.lk/132890/ඉදිරි-පැය-3-කට-විශේෂ-කාලගුණ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=5052"
}