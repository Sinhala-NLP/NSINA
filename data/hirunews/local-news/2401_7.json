{
       "Source": "hirunews",
       "Timestamp": "Friday, 09 October 2020 - 10:02",
       "Headline": "පොකුරට අදාළ සහන කාලය අවසන්, සැඟව සිටින්නන්ට වෙන දේ (වීඩියෝ)",
       "News Content": "මිනුවන්ගොඩ බ්‍රැන්ඩික්ස් කොවිඩ් පොකුරට අදාළව නිරෝධායනය වීම සඳහා කැඳවීම් ලැබූ පුද්ගලයන්ට, ලබා දී තිබූ සහන කාලය ඊයේ(08) දිනයෙන් අවසන් වූ බව පොලිසිය පවසනවා.\nමිනුවන්ගොඩ බ්‍රැන්ඩික්ස් කම්හලේ සේවය කරන එමෙන්ම එම සේවකයන්ගේ ආශ්‍රිතයන්ට(ගම්පහ දිස්ත්‍රික්කයේ) පොලිසිය දැනුම් දී  තිබුණේ කලින් නිවේදනය කළ ස්ථානයන්ට ඊයේ(08) සහ පෙරේදා(07) පැමිණෙන ලෙසයි.\nඅනෙක් දිස්ත්‍රික්කවල එවැනි ආශ්‍රිතයන් සිටී නම් ළඟම ඇති පොලිසියට පැමිණෙන ලෙසද දැනුම් දුන්නා.\nඑහෙත් එම කාලය අවසන් නිසා අදාළ කණ්ඩායම්වලට අයත් එහෙත් ඉදිරිපත් නොවී සැඟව සිටින්නේ නම් ඔවුන්ට එරෙහිව නිරෝධායන නිතිය අනුව කටයුතු කරන බවත් සඟවාගෙන සිටින්නන්, ඊට අනුබල දෙන්නන්ට එරෙහිවද එලෙසම නීතිමය කටයුතු කරන බවත් ජ්‍යෙෂ්ට නියෝජ්‍ය පොලිස්පති අජිත් රෝහණ සඳහන් කළා.",
       "URL": "https://www.hirunews.lk/252136/පොකුරට-අදාළ-සහන-කාලය-අවසන්-සැඟව-සිටින්නන්ට-වෙන-දේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2401"
}