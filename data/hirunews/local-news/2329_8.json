{
       "Source": "hirunews",
       "Timestamp": "Monday, 16 November 2020 - 19:02",
       "Headline": "පෑලියගොඩ මත්ස්‍ය වෙළඳ සංකීර්ණය සති දෙකකින් විවෘත කිරීමට සැලසුම් (වීඩියෝ)",
       "News Content": "කොරෝනා වසංගතය හේතුවෙන් වසා දැමුණු පෑලියගොඩ මත්ස්‍ය වෙළඳපොළ තොග වෙළඳාම සඳහා පමණක් සති දෙකකින් පසු යළි විවෘත කිරීමට අපේක්ෂා කරන බව ධීවර රාජ්‍ය අමාත්‍ය කංචන විජේසේකර ප්‍රකාශ කළා.\nපැළියගොඩ මත්ස්‍ය වෙළඳපොළ යළි විවෘත කිරිම සම්බන්ධයෙන් සොයා බැලිම සඳහා අද (16) පෙරවරුවේ එහි නිරික්ෂණ චාරිකාවකට එක්විමෙන් අනතුරුව මාධ්‍ය වෙත අදහස් දක්වමිනුයි ඔහු මේ බව කියා සිටියේ.\nඅද (16) අලුයම පහේ සිට පිටකොටුව, කොටුව, මරදාන, වේල්ලවීථිය සහ කොම්පඤ්ඤවීථිය පොලිස් බල ප්‍රදේශ හුදෙකලා කිරිමත් සමග මේ වනවිට මෙරට හුදකලා කර ඇති මුළු පොලිස් බල ප්‍රදේශ සංඛ්‍යාව 24ක්.\nකෙසේ වෙතත්, බැස්ටියන් මාවත, කොළඹ මධ්‍යම බස් නැවතුම්පොළ සහ කොටුව දුමිරිය ස්ථානය දක්වා පොදු ප්‍රවාහන සේවා අද (16) ක්‍රියාත්මක වුණේ හුදකලා ප්‍රදේශ වල නැවැත්වීමකින් තොරවයි.",
       "URL": "https://www.hirunews.lk/254867/පෑලියගොඩ-මත්ස්‍ය-වෙළඳ-සංකීර්ණය-සති-දෙකකින්-විවෘත-කිරීමට-සැලසුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2329"
}