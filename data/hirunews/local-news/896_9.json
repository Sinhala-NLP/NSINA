{
       "Source": "hirunews",
       "Timestamp": "Friday, 02 September 2022 - 11:12",
       "Headline": "සජබ සහ ඩලස් පිල අතුරු අයවැයට ඡන්දය දෙන්නේ නෑ!",
       "News Content": "අද(02) පාර්ලිමේන්තුවේ පැවැත්වෙන 2022 වසර සඳහා වන සංශෝධිත විසර්ජන පනත් කෙටුම්පත දෙවන වර කියවීමේ ඡන්ද විමසීමේ දී ඡන්දය ප්‍රකාශ කිරීමෙන් වැළකී සිටීමට පසුගියදා විපක්ෂයේ අසුන්ගත් පාර්ලිමේන්තු මන්ත්‍රී ඩලස් අලහප්පෙරුම ඇතුලු 13 දෙනෙකුගෙන් සමන්විත මන්ත්‍රී කණ්ඩායම තීරණය කර තිබෙනවා.\nමෙම මාධ්‍ය හමුවේ දී පාර්ලිමේන්තු මන්ත්‍රි ඩලස් අලහප්පෙරුම කියා සිටියේ නිදහස් ජනතා සභාව නමින් ශ්‍රී ලංකා පොදුජන පෙරමුණේ ප්‍රතිසංස්කරණ වෙනුවෙන් සභාවක් ඉදිරියේදී පිහිටුවන බවයි.\nඑමෙන් ම තම පක්ෂයද අද පැවැත්වෙන අයවැය ඡන්ද විමසීමේදී ඡන්දය ප්‍රකාශ කිරීමෙන් වැළකී සිටීමට තීරණය කර ඇති බව සමගි ජනබලවේගයේ පාර්ලිමේන්තු මන්ත්‍රී තුෂාර ඉඳුනිල් කොළඹ අද පැවති මාධ්‍ය හමුවකදී කියා සිටියා.",
       "URL": "https://www.hirunews.lk/314357/සජබ-සහ-ඩලස්-පිල-අතුරු-අයවැයට-ඡන්දය-දෙන්නේ-නෑ",
       "Category": "Local News",
       "Parent URL": "https://www.hirunews.lk/local-news.php?pageID=896"
}