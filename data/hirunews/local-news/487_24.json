{
       "Source": "hirunews",
       "Timestamp": "Thursday, 09 March 2023 - 13:31",
       "Headline": "වැඩි කළ විදුලි බිලට එරෙහිව ප්‍රදේශ රැසක දී විරෝධතා (වීඩියෝ)",
       "News Content": "වැඩි කළ විදුලි බිලට විරෝධය පළ කරමින් සහ තවත් කරුණු කිහිපයක් මුල්කරගනිමින් දිවයිනේ ප්‍රදේශ රැසක දී විරෝධතා පැවැත්වුණා.\nඑහිදී ජනතාව ඉල්ලා සිටියේ හැකි ඉක්මනින් සිය ගැටළු සඳහා විසඳුම් ලබා දෙන ලෙසයි.\nවැඩි කළ විදුලි බිල වහා පහත හෙළන ලෙස බලකරමින් බදුල්ල නගරයේ දී ජාතික ජනබලවේගය විසින් පන්දම් විරෝධතාවය සංවිධානය කර තිබුණා.\nමේ අතර කැස්බෑව පොල්හේන හන්දියේ දී ද වැඩි වූ විදුලි බිලට එරෙහිව ජාතික ජනබලවේගය විසින් පන්දම් විරෝධතාවක් සංවිධාන කර තිබුණ බව වාර්තා වෙනවා.\nඑමෙන්ම පෙරටුගාමී සමාජවාදී පක්ෂය විසින් සංවිධන කළ විරෝධතාවක් පැවැත්වුණේ කන්තලේ නගර මධ්‍යයේ යි.\nඅසාධාරන ලෙස විදුලි බිල වැඩි කර ඇති බව පවසමින් වෙනස නව සන්ධානය විසින් සංවිධාන කළ තවත් පන්දම් විරෝධතාවයක් පැවැත්වුණේ බොරැල්ල මංසන්දියේ දියි.\nමේ අතර ගාල්ල නගරයේ දී ද ඉල්ලීම් කිහිපයක් මුල්කරගනිමින් තවත් විරෝධතාවක් පැවැත්වුණා.\nඑමෙන්ම වැඩි කළ විදුලි බිල සම්බන්ධව ලිඛිත විරෝධතාවක් වෘත්තීය සමිති සහ බහුජන සංවිධාන විසින් විදුලි බලමණ්ඩලයට භාර දෙනු ලැබුවා.",
       "URL": "https://www.hirunews.lk/329434/වැඩි-කළ-විදුලි-බිලට-එරෙහිව-ප්‍රදේශ-රැසක-දී-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=487"
}