{
       "Source": "hirunews",
       "Timestamp": "Tuesday, 27 April 2021 - 6:44",
       "Headline": "රිෂාඩ් සහ සොහොයුරා අද සිට දින 90ක්, රදවාගෙන ප්‍රශ්න කිරීමට අවසර",
       "News Content": "අත්අඩංගුවට ගනු ලැබූ පාර්ලිමේන්තු මන්ත්‍රී රිෂාඩ් බදියුදීන් සහ ඔහුගේ සොහොයුරු රියාජ්  බදියුදීන් අද සිට දින 90ක් රදවාගෙන ප්‍රශ්න කිරීමට රැදවුම් නියෝගයක් ලබාගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nපාස්කු ප්‍රහාරකයින්ට ආධාර අනුබල දීමේ චෝදනාව යටතේ සමස්ත ලංකා මහජන කොංග්‍රසයේ නායක, සමගි ජන බලවේගයේ පාර්ලිමේන්තු මන්ත්‍රී රිෂාඩ් බදියුදීන් සහ ඔහුගේ සොහොයුරා අත්අඩංගුවට ගනු ලැබුවේ පෙරේදා දිනයේදියි.\nඉන් අනතුරුව ත්‍රස්තවාදය වැළැක්වීමේ පනත යටතේ පැය 72ක් සදහා රැදවුම් නියෝග ලබාගෙන ඔවුන්ගෙන් ප්‍රශ්න කෙරුණා.\nඒ සඳහා වැඩි කාලයක් අවශ්‍ය බැවින් දින 90ක කාලයක් සඳහා පාර්ලිමේන්තු මන්ත්‍රී රිෂාඩ් බදියුදීන් සහ ඔහුගේ සොහොයුරා රදවා ගැනීමට පොලීසිය ආරක්ෂක අමාත්‍යාංශය වෙත ඉල්ලීමක් යොමු කර තිබුණා.",
       "URL": "https://www.hirunews.lk/269645/රිෂාඩ්-සහ-සොහොයුරා-අද-සිට-දින-90ක්-රදවාගෙන-ප්‍රශ්න-කිරීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1993"
}