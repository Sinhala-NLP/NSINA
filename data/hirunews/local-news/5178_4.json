{
       "Source": "hirunews",
       "Timestamp": "Monday, 08 February 2016 - 9:54",
       "Headline": "වාහනවල අමතර කොටස් සොරකම් කිරීමේ ජාවාරමක නිරතවූ දෙදෙනෙකු අත්අඩංගුවට",
       "News Content": "මාර්ගවල නවතා තැබෙන වාහනවල අමතර කොටස් ගලවා විකිණීමේ ජාවාරමක නිරතවූ පුද්ගලයන් දෙදෙනෙකු මහනුවර - කටුගස්තොට ප්‍රදේශයේදී  ඊයේ අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මොවුන් කටුගස්තොට - කඩුගන්නාව- දවුලගල සහ පේරාදෙණිය යන ප්‍රදේශවල මාර්ගයන්හි නවතා තිබූ වාහනවලින් අමතර කොටස් සොරකම් කර ඇති බවට පැමිණිලි ලැබී ඇති බවයි.\nඔවුන් සතුව තිබී වාහන සඳහා යොදාගන්නා බැටරි 18 ක්  අමතර රෝද 9 ක් සහ තවත් උපකරණ කිහිපයක් සොයාගෙන තිබෙනවා.\nමේ අතර රන් භාණ්ඩ සොරකමේ යෙදුණු පුද්ගලයෙකුද කුරුණෑගල නගරයේදී ඊයේ අත්අඩංගුවට ගත්තා.\nඔහු සතුව තිබී රන් මාල 11 ක් සහ රන් මුදු 5 ක් පොලිස් භාරයට ගෙන ඇති බවයි  මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/125696/වාහනවල-අමතර-කොටස්-සොරකම්-කිරීමේ-ජාවාරමක-නිරතවූ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5178"
}