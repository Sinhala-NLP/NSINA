{
       "Source": "hirunews",
       "Timestamp": "Saturday, 27 August 2022 - 8:06",
       "Headline": "නිල්වලා ගඟේ දිය නෑමට ගොස් අතුරුදන්වූ තරුණයන් සොයා තවදුරටත් මෙහෙයුම්",
       "News Content": "මාතර - පිටබැද්දර ප්‍රදේශයෙන් නිල්වලා ගඟේ දිය නෑමට ගොස් අතුරුදන්වූ තරුණයන් හතරදෙනා සොයා තවදුරටත් මෙහෙයුම් ක්‍රියාත්මකයි.\nපිටබැද්දර පොලිසියේ උසස් නිලධාරියෙකු සඳහන් කළේ ඔවුන් සෙවීම සඳහා අද (27) දිනයේ දී නාවික හමුදා සහාය ද ලබාගන්නා බවයි.\nඊයේ පස්වරුවේ 12 දෙනෙකුගෙන් යුත් කණ්ඩායමක් නිල්වලා ගඟේ උඩහඇල්ල නම් ස්ථානයෙන් දිය නෑමට ගොස් තිබුණා.\nඅකුරැස්ස - පෝරතොට ප්‍රදේශයේ පැවති සාදයකට සහභාගිවූ ඔවුන් වැලිගම - මිදිගම ප්‍රදේශයේ පෞද්ගලික ආයතනයක සේවකයින් බවටයි අනාවරණ වී ඇත්තේ.",
       "URL": "https://www.hirunews.lk/313834/නිල්වලා-ගඟේ-දිය-නෑමට-ගොස්-අතුරුදන්වූ-තරුණයන්-සොයා-තවදුරටත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=911"
}