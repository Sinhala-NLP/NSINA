{
       "Source": "hirunews",
       "Timestamp": "Sunday, 04 March 2018 - 10:20",
       "Headline": "සුඛෝපභෝගී ජිප් රථයකින් ගොස් සතුන් දඩයම් කළ 3 ක් දැලේ (ඡායාරූප)",
       "News Content": "සුඛෝපභෝගී ජිප් රථයකින් ගොස් වන සතුන් දඩයම් කළ සැකකරුවන් 3 දෙනෙකු පොලිස් අත්අඩංගුවට ගෙන තිබෙනවා.\nඅද අලුයම 4.45 ට පමණ මුන්දලම ජයන්තිපුර ප්‍රදේශයේදී වැටලීම සිදුකර ඇත්තේ සැක කටයුතු ජිප් රථයක් සැරිසරන බවට පොලිසියට ලැබුනු තොරතුරකට අනුවයි.\nසැකකරුවන් සතුව තිබී විදේශයක නිශ්පාදිත ගිනි අවියක්, ජීව පතුරම් 10 ක්, හිස් පතුරම් කොපු 2 ක්, අධි බලැති විදුලි පන්දමක් සහ දඩයම් කරන ලද හාවුන් දෙදෙනකු සොයාගෙන තිබෙනවා.\nමෙම පුද්ගලයන් මුන්දලම සහ අවට ප්‍රදේශවල ජීවත්වන වන සතුන් දඩයම් කර වෙන්නප්පුව ප්‍රදේශයට රැගෙන යන බවට විමර්ශණවලදී හෙළිවී ඇතැයි සඳහන්.\nසැකකරුවන් වෙන්නප්පුව සහ වාරියපොළ ප්‍රදේශවල පදිංචිකරුවන්.\nඔවුන් පුත්තලම දිසා අධිකරණයට ඉදිරිපත් කිරීමට නියමිතයි.\nඡායාරූප - පුත්තලම ජූඩ් සමන්ත",
       "URL": "https://www.hirunews.lk/185073/සුඛෝපභෝගී-ජිප්-රථයකින්-ගොස්-සතුන්-දඩයම්-කළ-3-ක්-දැලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4053"
}