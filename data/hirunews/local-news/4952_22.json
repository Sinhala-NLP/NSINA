{
       "Source": "hirunews",
       "Timestamp": "Saturday, 23 July 2016 - 18:29",
       "Headline": "දායකයකු පහරදී හිමිනමක් රෝහලේ (ඡායාරූප)",
       "News Content": "බීමතින් පැමිණි දායකයෙකු සිදුකළ පහරදීමකින් තුවාල ලැබූ එප්පාවල - කිරලෝගම - ශ්‍රී මිහිඳු ජයන්ති විහාරයේ සාමනේර හිමිනමක් ප්‍රතිකාර සඳහා රෝහල් ගතකර තිබෙනවා.\nවිහාරාධිපති හිමියන් පන්සලෙන් බැහැරව සිටි ඊයේ (22) රාත්‍රියේ තමන් වහන්සේට මෙම පහරදීම සිදුවූ බව දැනට එප්පාවල රෝහලේ ප්‍රතිකාර ලබන තඹුත්තේගම සාරානන්ද සාමණේර හිමියන් හිරු ප්‍රවෘත්ති අංශයට ප්‍රකාශ කළා.\nවිහාරස්ථානයේ විදුලි බුබුළු නිවා දමා සැතපීමට සූදානම් වන අවස්ථාවේ අසල නිවසක පදිංචි මෙම දායකයා විදුලි බුබුළු නිවා දැම්මේ ඇයිදැයි විමසමින් තමන්ට පරුෂ වචනයෙන් බැණ පහරදුන් බවත් සිවුරද ඉරා දැමූ බවත් උන්වහන්සේ වැඩිදුරටත් කියා සිටියා.\nමේ පිළිබඳව කිරලෝගම - ශ්‍රී මිහිරි ජයන්ති විහාරාස්ථානයේ විහාරාධිපති  නාරම්මල සිරි සුමේධ හිමියන් පොලීසියට පැමිණිලි කිරීමෙන් පසු සැකකරු අත්අඩංගුවට ගෙන තිබෙනවා.\nවිහාරාධිපති හිමියන් සඳහන් කලේ පහරකෑමට ලක්වු හිමිනමගේ උපන්දිනය ද අදට යෙදී ඇති බවයි.\nඡායාරූප - එප්පාවල තිසර සෝමරත්න",
       "URL": "https://www.hirunews.lk/138810/දායකයකු-පහරදී-හිමිනමක්-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4952"
}