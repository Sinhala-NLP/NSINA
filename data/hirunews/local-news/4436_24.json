{
       "Source": "hirunews",
       "Timestamp": "Wednesday, 05 July 2017 - 16:56",
       "Headline": "සිසුවිය සමූහ දුෂණයේ \"ස්විස් කුමාර්\"ගේ මිතුරා දැන් කියන කතාව",
       "News Content": "යාපනය පුංකුඩිතිව් හි ශිවයෝගනාදන් විද්‍යා දැරිය සමුහ දුෂණයට ලක් කර ඝාතනය කළ සිද්ධියේ සාක්කි ලබාදුන් යාපනය- කයිට්ස් පොලිසියේ හිටපු ස්ථානාධිපති ක්වීටර් පෙරේරා අධිකරණ රෙජිස්ටර්වරයා භාරයේ තබන ලෙස ත්‍රිපුද්ගල විශේෂ මහාධිකරණ විනිසුරු මඩුල්ල ඊයේ(04)  නියෝග කළා.\nවව්නියාව මහාධිකරණ විනිසුරු බාලේන්ද්‍රන් ශෂී මහේන්ද්‍රන්ගේ සභාපතිත්වයෙන් යුතුව යාපනය මහාධිකරණ විනිසුරු මානික්කවාසගර් ඉලංචේලියන් හා ත්‍රිකුණාමලය මහාධිකරණ විනිසුරු අන්නාලිංගම් ප්‍රේමශංකර් ඉදිරියේදී නඩුවට අදාළ සාක්ෂි විමර්ශනය පැවැත්වු අවස්ථාවේදි විනිසුරු මඩුල්ල එලෙස නියෝග කරනු ලැබුවා.\nහිටපු ස්ථානාධිපතිවරයා සාක්කි ලබාදීමේදී යම් යම් කරුණු වසන් කරන බවට නිරීක්ෂණය වූ නිසා විනිසුරු මඩුල්ල එලෙස නියෝග කළා.\nපසුව ඔහුගෙන් යළි සාක්ෂි විමසුවා.\nනඩුවේ නව වැනි  සැකකරු වන ස්විස් කුමාර් නැමැත්තා අත්අඩංගුවට ගෙන අධිකරණයට ඉදිරිපත් කරන ලෙස යාපනය ජ්‍යෙෂ්ඨ පොලිස් අධිකාරිවරයා දුන් නියෝගය ක්‍රියාත්මක නොකළේ ඇයිදැයි අධිකරණය ඔහුගෙන් විමසා සිටියා.\nඔහු අධිකරණයට ඉදිරිපත් කිරීමට තරම් සාක්ෂි ප්‍රමාණවත්ව ‍නොතිබූණු බැවින් අත්අඩංගුවට ගැනීම නොකළ අතර 09 වන සැකකරුගෙන් අදාළ ඝාතනය සම්බන්ධයෙන් විමසීමේදි ඝාතනය සම්බන්ධයෙන් කිසිවක් නොදන්නා බවට පැවසු බැව්ද කයිට්ස් පොලිස් ස්ථානාධිපතිවරයා ත්‍රිපුද්ගල විනිසුරු මඩුල්ල වෙත පැවසුවා.\nඅධිකරණය එහිදි පොලිස් ස්ථානාධිපතිවරයාට පැවසුවේ සැකකරුවන් අට දෙනෙකු අත්අඩංගුවට ගෙන 09 වන සැකකරු පමණක් අත්අඩංගුවට නොගෙන නිදහස් කිරීම කුමක් නිසා සිදුකළේද යන්නයි.\nයාපනය හිටපු ජ්‍යෙෂ්ඨ නියෝජ්‍ය පොලිස්පතිවරයාගේ සම්බන්ධය වසන් කරමින් සාක්කි දෙනවා දැයි විමසූ අධිකරණය ඉහත නියෝගය කළ අතර කයිට්ස් හිටපු ස්ථානාධිපතිවරයා සාක්කි ලබාදුන් ආකාරය ගැන දැඩි දෝෂදර්ශනයට ලක් කළා.\nස්විස් කුමාර් කයිට්ස් පොලිසිය මගින් අත්අඩංගුවට නොගැනීම හේතුවෙන් සැකකරු විදේශ රටකට පළා‍යාමට සුදානම්ව වැල්ලවත්ත ප්‍රදේශයේ සැගව සිටියදි විශේෂ පොලිස් කණ්ඩායමක් විසින් සැකකරුව අත්අඩංගුවට ගනු ලැබුවා.\nවිද්‍යා දැරිය ඝාතනයට සම්බන්ධ සැකකරුවන් අත්අඩංගුවට ගැනීමෙන් අනතුරුව ප්‍රකෝප වු ප්‍රදේශවාසීන් අදාළ සැකකරුවන් ඝාතනය කළ යුතු බව පවසමින් අදාළ පිරිසට පහරදීමට පැමිණි අවස්ථාවේ පොලිස් නිළධාරීන් සිය දිවි පරදුවට තබා ඝාතන සැකකරුවන් ආරක්ෂා කිරීමට කටයුතු කළ බැව් පොලිස් ස්ථානාධිපතිවරයා ත්‍රිපුද්ගල විනිසුරු මඩුල්ල ඉදිරියේ පැවසුවා.\nවිද්‍ය ඝාතනය සම්බන්ධයෙන් අත්අඩංගුවට ගත් 04 වන හා 08 වන සැකකරුවන් විසින් පොලිසිය තමන්ට වධ හිංසා ලබාදුන් බවට සිදුකළ ප්‍රකාශ සම්බන්ධයෙන් සාක්ෂි ලබාදෙමින් පොලිසිය එලෙස අධිකරණයේදි සදහන් කළා.\nවධ හිංසා පැමිණවීම පොලිසිය විසින් කිසිදු අවස්ථාවක සිදුනොකළ බැව්ද පොලිසිය විනිසුරු මඩුල්ල ඉදිරියේ ප්‍රකාශ කළා.\nසාක්ෂි ලබාදෙමින් පොලිසිය පැවසුවේ සැකකරුවන් අත්අඩංගුවට ගැනීමෙන් අනතුරුව ප්‍රදේශවාසීන් සැකකරුවන් වෙත පහරදීමට දැඩි උත්සහයක් ගත් අතර පොලිසිය ප්‍රදේශවාසීන් මහත් පරිශ්‍රමයක් යොදා පාලනය කොට සැකකරුවන් ආරක්ෂා කළ බවයි.\nඅත්අඩංගුවට ගත් සැකකරුවන් වෙත පහරදීමට බස්වල නැගී විශාල පිරිසක් පැමිණි අවස්ථාවේ පොලිසිය, සැකකරුවන් කරෙයිනගර් නාවික හමුදා කදවුරේ ආරක්ෂිතව තබා ආරක්ෂාව ලබාදීමෙන් අනතුරුව අධිකරණයට ඉදිරිපත් කළ බැව්ද ‍කයිට්ස් පොලිසිය විනිසුරු මඩුල්ල ඉදිරියේ පැවසුවා.\nවිත්තිකරුවන් වන පූබාලසිංගම් ඉන්ද්‍රකුමාර්ල පූබාලසිංගම් ජෙයක්කුමාර්, පූබාලසිංගම් තවක්කුමාර්ල මහාලිංගම් ශෂිතරන්, තිල්ලේනාදන් චන්ද්‍රහාසන්, සිවදේවන් දුෂාන්ත්:(පෙරියම්බි),  පලනි රූපසිංහම් කුගදාසන්, ජෙයතරන් කෝකිලන්, මහාලිංගම් ශෂිදරන්:(ස්විස් කුමාර්) යන සැකකරුවන් 09 දෙනාද අධිකරණය හමුවට ඉදිරිපත් කොට සිටියා.\nවිද්‍යාගේ ඝාතනය සම්බන්ධයෙන් වන නඩු විභාගයේදි ත්‍රිපුද්ගල විනිසුරු මඩුල්ල ඉදිරියේ කොළඹ විශ්වවිද්‍යාලයේ නීති පීඨයේ පීඨාධිපති විගටිගතමිල්මාරන් ද සාක්ෂි ලබාදීම සිදුකරනු ලැබුවා.\nතමිල්මාරන් මහතා පැවසූවේ\n\"මම පොලිස් නිළධාරීන් දෙදෙනෙකු සමග යාපනය පුංකුඩිතිව් ප්‍රදේශයට ගියා. එහිදි පොලිසිය හරහා දැන ගන්න ලැබුණා ස්විස් කුමාර් අත්අඩංගුවට ගෙන නොමැති බව. එහිදි ස්විස්කුමාර්ගේ බිරිද,දරුවා හා අම්මා හමුවුණා. ඒ පිරිස පොලිසිය වෙත යන්න ඕනේ කිව්වා. ඉන් පසුව මගේ කාර් එකෙන් එයාලා පොලිසියට දාලා මම මගේ ගෙදර ගියා.\"\n\"ස්විස් කුමාර්ගේ වැරද්දක් නැති නිසා එයා නිදහස් කළා කියලා අදාළ කාලයේ යාපනය ප්‍රදේශයේ සේවය කළ ජ්‍යේෂ්ඨ නියෝජ්‍ය පොලිස්පතිවරයා ජනතාවට ප්‍රකාශ කරලා තිබුණා කියලා මට දැනගන්න ලැබුණා. ස්විස් කුමාර් පොලිසිය නාවික හමුදාවට භාරදීලා එතනින් කන්කසන්තුරයට යවලා එහිදි කොළඹ යැව්වා කියලා ආරංචි වුණා.\"\nඑහිදි නිතීපති දෙපාර්තමේන්තු නිළධාරීන් අදාළ සාක්ෂි පිළිගැනීමට නොහැකි බැව් සදහන් කරනු ලැබුවා.",
       "URL": "https://www.hirunews.lk/165164/සිසුවිය-සමූහ-දුෂණයේ-ස්විස්-කුමාර්ගේ-මිතුරා-දැන්-කියන-කතාව",
       "Category": "Local News",
       "Parent URL": "https://www.hirunews.lk/local-news.php?pageID=4436"
}