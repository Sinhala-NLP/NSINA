{
       "Source": "hirunews",
       "Timestamp": "Friday, 04 February 2022 - 11:35",
       "Headline": "වනජීවී නිලධාරීන්ට පහරදුන් තුන්දෙනෙකු අත්අඩංගුවට",
       "News Content": "අම්පාර - බක්කිඇල්ල - රජගල කන්ද ප්‍රදේශයේ වනඅලි පළවා හැරීම සඳහා අලුතින් ඉදි කරන ලද විදුලි වැටක් පරීක්ෂා කිරීමට ගිය වනජීවී නිලධාරීන් තුන්දෙනෙකුට පිරිසක් විසින් පහර දී තිබෙනවා.\nපෞද්ගලික ඉඩමක් හරහා එම නිලධාරීන් පිරිස ගමන් කරමින් සිටියදී ඉඩම් හිමියන් විසින් ඔවුන්ට පහරදී තුවාල සිදුකර ඇති බවටයි බක්කිඇල්ල පොලිසියට පැමිණිල්ලක් ලැබී ඇත්තේ.\nතුවාල ලැබූ වනජීවී නිලධාරීන් තුන්දෙනාගෙන් එක් අයෙකු අම්පාර රෝහලේ ප්‍රතිකාර ලබන අතර, අනෙක් දෙදෙනා ගොනාගොල්ල රෝහලේ ප්‍රතිකාර ලබන බව සඳහන්.\nසිද්ධිය සම්බන්ධයෙන් සැකකරුවන් තුන්දෙනෙකු පොලිසිය විසින් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/296131/වනජීවී-නිලධාරීන්ට-පහරදුන්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1376"
}