{
       "Source": "hirunews",
       "Timestamp": "Wednesday, 07 February 2018 - 8:26",
       "Headline": "නිවසේ තනිවූ \"මධුෂා\" ට අත්වූ අවාසනාවන්ත ඉරණම",
       "News Content": "බුලත්සිංහල ප්‍රදේශයේදී විදුලි සැර වැදීමෙන් තරුණියක් ජීවිතක්ෂයට පත්ව තිබෙනවා.\nඊයේ (06) පස්වරුවේ සිදුවූ මෙම අනතුරෙන් මියගොස් ඇත්තේ ගොඩකවෙල, ඇඹිලිපිටිය ප්‍රදේශයේ පදිංචි මධුෂා සඳමාලි නැමැති 20 හැවිරිදි තරුණියක් බවයි පොලිසිය පවසන්නේ.\nමියගිය තැනැත්තිය එම ප්‍රදේශයේ තේ කර්මාන්ත ශාලාවක සේවය කර ඇති අතර ඇයගේ නිල නිවස තුලදී මෙම අනතුර සිදුව තිබෙනවා.\nවිදුලි සැර වැදුණු තරුණිය බුලත්සිංහල රෝහල වෙත ඇතුලත් කර ඇති අතර එම අවස්ථාවේදීත් ඇය මියගොස් සිටි බවයි පොලිසිය වැඩිදුරටත් පවසන්නේ.\nමියගිය තරුණියගේ දේහය බුලත්සිංහල රෝහලේ මෘත ශරීරාගාරයේ තැන්පත්කර ඇති අතර පශ්චාත් මරණ පරීක්ෂණය අද (07) දින එම රෝහලේදී සිදුකිරීමට නියමිතයි.",
       "URL": "https://www.hirunews.lk/183085/නිවසේ-තනිවූ-මධුෂා-ට-අත්වූ-අවාසනාවන්ත-ඉරණම",
       "Category": "Local News",
       "Parent URL": "https://www.hirunews.lk/local-news.php?pageID=4090"
}