{
       "Source": "hirunews",
       "Timestamp": "Monday, 26 June 2023 - 20:10",
       "Headline": "අඩු අදායම්ලාභි විශාල පිරිසක් අස්වැසුම් අභියාචනා ප්‍රාදේශිය ලේකම් කාර්යාලය වෙත භාරදෙයි- බොහෝ ප්‍රදේශවල උණුසුම්කාරී තත්ත්වයක් (වීඩියෝ)",
       "News Content": "අස්වැසුම සුබසාධක ප්‍රතිලාභ මූලික ලැයිස්තුවට නම ඇතුළත් නොවූ පිරිසගේ අභියාචනා භාරගැනීම දිවයින පුරා ප්‍රාදේශීය ලේකම් කාර්යාලවලදී අද (26) ආරම්භ වූවා.\nඑහිදී ඇතැම් ස්ථානවල ඇතිවූයේ දැඩි නොසන්සුන් තත්ත්වයක්.\nසමෘද්ධිලාභීන් චෝදනා කරන්නේ අස්වැසුම ප්‍රතිලාභ ලබාදීම සඳහා සිදුකළ සමීක්ෂණ නිසි පරිදි සිදුවී නොමැති අතර තමන්ට ලැබෙමින් තිබූ සමෘද්ධි සහනාධාරය ද අහිමි වී ඇති බව‍යි.\nඅස්වැසුම් ප්‍රතිලාභ නොලද වතුකරයේ සහ ගිනිගත්හේන ප්‍රාදේශිය ලේකම් කොට්ඨාශයේ අඩු අදායම්ලාභි පවුල් විශාල පිරිසක් ද ගිනිගත්හේන ප්‍රාදේශිය කාර්යාලය වෙත පැමිණි අභියාචනා භාරදෙනු ලැබුවා.\nඑමෙන් ම ස්ථාන කිහිපයකම මෙම නොසන්සුන්කාරී හැසිරීම දක්නය ලැබීම විශේෂත්වයක්.\nඉදිරිපත් කල අභියාචනා වලට සාධාරණය ඉටු කර තමන්ට අස්වැසුම් ප්‍රතිලාභ ලබාදෙන ලෙසයි අස්වැසුම් ප්‍රතිලාභ අපෙක්ෂාවෙන් අභියාචනා ඉදිරිපත් කල අඩු අදායම්ලාභින් පවසා සිටියේ.",
       "URL": "https://www.hirunews.lk/339178/අඩු-අදායම්ලාභි-විශාල-පිරිසක්-අස්වැසුම්-අභියාචනා-ප්‍රාදේශිය-ලේකම්-කාර්යාලය-වෙත-භාරදෙයි-බොහෝ-ප්‍රදේශවල-උණුසුම්කාරී-තත්ත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=234"
}