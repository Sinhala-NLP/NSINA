{
       "Source": "hirunews",
       "Timestamp": "Monday, 19 September 2022 - 13:29",
       "Headline": "සමස්ත ලංකා ගොවිජන සම්මේලනයෙන් චෝදනාවක්",
       "News Content": "ආණ්ඩුව ගොවීන් මෙන්ම පාරිභෝගිකයාද රැවටීමකට ලක් කර ඇති බව සමස්ත ලංකා ගොවිජන සම්මේලනය පවසනවා. එහි ජාතික සංවිධායක නාමල් කරුණාරත්න, අනුරාධපුරයේ ඊයේ පැවති මාධ්‍ය හමුවකට කියා සිටියේ වී මිලදී ගැනීම සහ පොහොර ලබාගැනීම සම්බන්ධයෙන් කෘෂිකර්ම අමාත්‍යාංශය ලබාදුන් පොරොන්දුව නිසි පරිදි ඉටුකර නොමැති බවයි.\nපොළොන්නරුව - දියබෙදුම ප්‍රදේශයේ ගොවි ජනතාව මෙවර යළ කන්නයේ වගා කළ වී අස්වනු නෙලීම මේ වනවිට ආරම්භ කර තිබෙනවා. ගොවීන් පවසන්නේ වී මිල පහත බැසීම මෙන්ම රජයේ ගබඩා නොමැතිවීම හේතුවෙන් තමන් දැඩි අපහසුතාවට පත්ව ඇති බවයි.\nරුපියල් 140 ත් 150 ත් අතර මිලකට අලෙවි වූ වී කිලෝවක් මේ වනවිට රුපියල් 100 කට වඩා අඩුවෙන් මිලදී ගැනීම හේතුවෙන් ගොවිතැන් කටයුතු සඳහා ගිය වියදම පවා පියවා ගත නොහැකි තත්වයක් උද්ගතව ඇති බවයි ගොවීන් ප්‍රකාශ කළේ.",
       "URL": "https://www.hirunews.lk/315797/සමස්ත-ලංකා-ගොවිජන-සම්මේලනයෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=857"
}