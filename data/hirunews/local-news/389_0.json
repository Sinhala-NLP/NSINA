{
       "Source": "hirunews",
       "Timestamp": "Wednesday, 26 April 2023 - 19:59",
       "Headline": "ශ්‍රී ලංකා ක්‍රිකට් තහනමක් ගැන පළවන වාර්තා අයි.සී.සී. ය ප්‍රතික්ෂේප කරයි",
       "News Content": "ශ්‍රී ලංකා ක්‍රිකට් ආයතනයට තහනමක් පැනවීමට කිසිදු තීරණයක් මෙතෙක් ගෙන නොමැති බව ජාත්‍යන්තර ක්‍රිකට් කවුන්සිලයේ පවසනවා.\nඒ සම්බන්ධව පළවන වාර්තා පිළිබඳව හිරු ප්‍රවෘත්ති අංශය කළ විමසීමක දී ජාත්‍යන්තර ක්‍රිකට් කවුන්සිලයේ මාධ්‍ය හා සන්නිවේදන කලමණාකරු රාජ්ෂිකාර් රාවෝ සඳහන් කළේ මෙතෙක් එවැනි පියවරකට පැමිණ නොමැති බවයි.\nදේශපාලන බලපෑම් හේතුවෙන් ශ්‍රී ලංකා ක්‍රිකට් වෙත තහනමක් පැනවීමට අයි.සී.සී. ය කටයුතු කරන බවටයි අද (26) ඇතැම් සමාජ මාධ්‍ය වාර්තා කර තිබුණේ.\nමේ අතර, ජාත්‍යන්තර ක්‍රිකට් කවුන්සලය එවැනි කරුණක් පිළිබඳ කිසිදු දැනුම්දීමක් කර නොමැති බවයි ශ්‍රී ලංකා ක්‍රිකට් ලේකම් මොහාන් ද සිල්වා ද සඳහන් කළේ.",
       "URL": "https://www.hirunews.lk/333523/ශ්‍රී-ලංකා-ක්‍රිකට්-තහනමක්-ගැන-පළවන-වාර්තා-අයි-සී-සී-ය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=389"
}