{
       "Source": "hirunews",
       "Timestamp": "Friday, 15 July 2022 - 11:45",
       "Headline": "එරෝෆ්ලොට්' නඩුව නිෂ්ප්‍රභ කෙරෙයි (වීඩියෝ)",
       "News Content": "කොළඹ වාණිජ මහාධිකරණය 'එරෝෆ්ලොට්' නඩුව පිරිවැය සහිත ව නිෂ්ප්‍රභ කර තිබෙනවා.\nරුසියානු එරෝෆ්ලොට් ගුවන් යානා සිද්ධියට එරෙහි ව පවරා තිබූ නඩුව නිෂ්ප්‍රභ කරන ලෙස ඉල්ලමින් සීමාසහිත ගුවන් තොටුපළ සහ ගුවන් සේවා සමාගම නීතිපති දෙපාර්තමේන්තුව හරහා ජූනි (28) කොළඹ වාණිජ මහාධිකරණය හමුවේ මෝසමක් ද ගොනු කළා.\nකෙසේ වෙතත්, අධිකරණය නො මඟ යවමින් මෙම වාරණ නියෝගය ලබාගෙන ඇති බවට නීතිපතිවරයා ඇතුළු පාර්ශ්ව ඉදිරිපත් කළ කරුණු සැලකිල්ලට ගනිමින් රුසියානු එරෝෆ්ලොට් ගුවන් යානයට එරෙහි ව නිකුත් කර ඇති වාරණ නියෝගය ක්‍රියාත්මක කිරීම අත්හිටුවමින් කොළඹ වාණිජ මහාධිකරණය ඉකුත් ජුනි 6 වැනි දා නියෝගයක් නිකුත් කරනු ලැබුවා.",
       "URL": "https://www.hirunews.lk/310034/එරෝෆ්ලොට්-නඩුව-නිෂ්ප්‍රභ-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1020"
}