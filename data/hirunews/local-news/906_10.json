{
       "Source": "hirunews",
       "Timestamp": "Monday, 29 August 2022 - 7:12",
       "Headline": "නිවසක් තුළ නිධන් හෑරූ පස්දෙනෙක් විශේෂ කාර්ය බලකා නිලධාරීන්ගේ අත්අඩංගුවට (ඡායාරූප)",
       "News Content": "විශේෂ කාර්‍ය බලකායේ නිලධාරින්ට ලද තොරතුරකට අනුව සිදු කරන ලද වැටලීමක දී නීතිවිරෝධී අයුරින් නිවසක් තුළ නිධන් හෑරූ පිරිසක් අත්අඩංගුවට ගෙන තිබෙනවා.\nඊයේ (28) දිනයේ දී මෙම වැටලීම සිදු කෙරුණේ මැණික්හින්න ප්‍රදේශයේ පිහිටි නිවසකදියි.\nඑහිදී නිධන් හෑරීමට භාවිත කරන ලද WIPRO වර්ගයේ රොටරි හැමර් 01ක්, EINHELL වර්ගයේ හිල්ටි හැමර් 01ක් ඇතුළු තවත් උපකරණ තොගයක් පොලිස් භාරයට ගැනුණා.\nමෙලෙස අත්අඩංගුවට ගත් පුද්ගලයින් මැණික් හින්න, ජා ඇල, හඳගනාව, කෙන්ගල්ල යන ප්‍රදේශවල පදිංචි වයස අවුරුදු 32,36,37 සහ 41 යන වයස්වල පසුවන්නන්.\nසිද්ධිය සම්බන්ධයෙන් මැණික්හින්න පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/313993/නිවසක්-තුළ-නිධන්-හෑරූ-පස්දෙනෙක්-විශේෂ-කාර්ය-බලකා-නිලධාරීන්ගේ-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=906"
}