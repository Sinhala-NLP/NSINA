{
       "Source": "hirunews",
       "Timestamp": "Tuesday, 16 November 2021 - 12:39",
       "Headline": "පාස්කු ප්‍රහාරයේ FR පෙත්සම් විභාගය මාර්තු 14",
       "News Content": "පාස්කු ප්‍රහාරය සම්බන්ධයෙන් හිටපු ජනාධිපති මෛත්‍රීපාල සිරිසේන, හිටපු අග්‍රාමාත්‍ය රනිල් වික්‍රමසිංහ ඇතුළු පිරිසකට එරෙහිව ගොනු කළ මූලික අයිතිවාසිකම් පෙත්සම් විභාගය සඳහා සත් පුද්ගල ශ්‍රේෂ්ඨාධිකරණ විනිසුරු මඬුල්ල අද (16) දින නියම කළා.\nඒ අනුව එය, ලබන වසරේ මාර්තු 14 වනදා විභාගයට ගැනීමටයි විනිසුරු මඬුල්ල නියෝග කළේ.\nකෙසේ වෙතත්, පෞද්ගලික හේතුවක් මත නඩු විභාගයෙන් ඉවත් වන බව ප්‍රියන්ත ජයවර්ධන ගාමිණී අමරසේකර යන විනිසුරුවරුන් දැනුම් දුන්නා.\nත්‍රස්ත ප්‍රහාරයක් එල්ල කළ හැකි බවට බුද්ධි තොරතුරු ලැබී තිබියදීත් එය වළක්වා නොගැනීමෙන් ජනතාවගේ මුලික අයිතිවාසිකම් උල්ලංඝනය කළේ යැයි චෝදනා කරමින් අදාළ පෙත්සම් ගොනුකර ඇත්තේ ශ්‍රී ලංකා නීතිඥ සංගමය, කතෝලික පියතුමන්ලා සහ පීඩාවට පත් පවුල්වල සාමාජිකයින් ඇතුළු 12 දෙනෙක්.",
       "URL": "https://www.hirunews.lk/288175/පාස්කු-ප්‍රහාරයේ-fr-පෙත්සම්-විභාගය-මාර්තු-14",
       "Category": "Local News",
       "Parent URL": "https://www.hirunews.lk/local-news.php?pageID=1558"
}