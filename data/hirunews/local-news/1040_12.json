{
       "Source": "hirunews",
       "Timestamp": "Thursday, 07 July 2022 - 14:01",
       "Headline": "පෝලිම්වල අනවශ්‍ය අපහසුතා අඩු කිරීමට තාක්ෂණික යෙදවුමක් (වීඩියෝ)",
       "News Content": "පෝලිම්, ශ්‍රී ලාංකිකයන්ට මේ දිනවල ජීවිතයේ ම කොටසක් වී හමාර යි.\nබොහෝ දෙනෙකුට මේ දිනවල සිදු ව ඇත්තේ, පොලිම්වල රැඳී සිටිමින් සිට වටිනා කාලය විනාශ කර ගැනීමට යි.\nකෙසේ වෙතත් යම් තරමකින් හෝ ඉන්ධන පෝලිම් අඩු කිරීමේ ක්‍රමවේදයක් වවුනියාව ප්‍රදේශයේ සාර්ථකව අත්හදා බලමින් පවතිනවා.\nඒ ජංගම දුරකථන යෙදවුමක් භාවිත කරමින්.\nවවුනියාව දිස්ත්‍රික් ලේකම්වරයාගේ උපදෙස් මත වවුනියාව ප්‍රාදේශීය ලේකම් කාර්යාලයේ සේවය කරන පංචලිංගම් තුසිධරන් නමැති සංවර්ධන නිලධාරියා විසිනු යි මෙම යෙදවුම සකස් කර ඇත්තේ.\nඒ ඉන්ධන පෝලිම්වල රැඳී සිටින ජනතාවගේ කාලය අනවශ්‍ය ලෙස වැය විම හා වැළැක්වීමට සහ එම පොලිම්වල සිදු වන ගැටලුකාරී තත්ත්වයන් මඟ හැරීමේ අරමුණින්.",
       "URL": "https://www.hirunews.lk/309316/පෝලිම්වල-අනවශ්‍ය-අපහසුතා-අඩු-කිරීමට-තාක්ෂණික-යෙදවුමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1040"
}