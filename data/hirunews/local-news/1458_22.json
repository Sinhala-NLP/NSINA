{
       "Source": "hirunews",
       "Timestamp": "Friday, 31 December 2021 - 7:37",
       "Headline": "පොහොර හිඟය හේතුවෙන් මලක මිල ඉහළ යයි",
       "News Content": "පොහොර ගැටලුව හේතුවෙන් වෙළෙඳපොළේ මලක මිල ඉහළ ගොස් තිබෙනවා.\nමල් වගාකරුවන් සඳහන් කළේ, මලක් රුපියල් පහේ සිට රුපියල් අට දක්වා ඉහළ ගොස් ඇති බවයි.\nමේ අතර, එළවළු මිල අසාධාරණ ලෙස ඉහළ දැමීම සම්බන්ධයෙන් ලැබෙන පැමිණිලි පිළිබඳ පරීක්ෂා කිරීමට විශේෂ කණ්ඩායමක් යොදවා ඇති බව වී හා ධාන්‍ය කාබනික ආහාර හා උසස් තාක්ෂණික කෘෂිකර්ම රාජ්‍ය අමාත්‍ය ශෂීන්ද්‍ර රාජපක්ෂ පවසනවා.\nඔහු කියා සිටියේ, මෙලෙස විශාල වශයෙන් එළවළු මිල ඉහළ නැංවීමෙන් අතරමැදියන් අධික ලාභයක් උපයන බවයි.\nමේ අතර, සෑ ම වසරක ම මහ කන්නයේ දී කුඹුරු හෙක්ටයාර ලක්ෂ 08ක ප්‍රමාණයක් වගා කෙරෙන අතර, මෙවර හෙක්ටයාර 754,000කට වැඩි ප්‍රමාණයක වී වගා කර ඇති බව රාජ්‍ය අමාත්‍ය ශෂීන්ද්‍ර රාජපක්ෂ ප්‍රකාශ කළා.\nරාජ්‍ය අමාත්‍යවරයා මේ බව කියා සිටියේ, පවතින පොහොර අර්බුදය හමුවේ ගොවීන් කෘෂිකර්මාන්තයෙන් දුරස්වීම සහ අස්වනු අඩු වීම සම්බන්ධයෙන් හිරු ප්‍රවෘත්ති අංශය කළ විමසීමකට ප්‍රතිචාර දක්වමින්.\nවී වගාව සඳහා අවශ්‍ය පොහොර රජය මගින් ලබාදෙනු ඇතැයි බලාපොරොත්තුවෙන් මහ කන්නයේ වගා කටයුතු ආරම්භ කළ ගොවීන් මේ වනවිට පත්ව ඇත්තේ දැඩි අසීරුතාවකටයි.\nඒ ගොයම් ගස් කහ පැහැ ගැන් වී වර්ධනය බාලවීම හේතුවෙන්.\nපොහොර නො මැතිකමින් බලපෑමට ලක් වූ ගොවීන්ට වන්දි ලබාදීම සඳහා දැනටමත් කෘෂිරක්ෂණ මණ්ඩලය සමග වැඩපිළිවෙළක් ආරම්භ කර ඇති බවයි රාජ්‍ය අමාත්‍ය ශෂීන්ද්‍ර රාජපක්ෂ කියා සිටියේ.",
       "URL": "https://www.hirunews.lk/292620/පොහොර-හිඟය-හේතුවෙන්-මලක-මිල-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=1458"
}