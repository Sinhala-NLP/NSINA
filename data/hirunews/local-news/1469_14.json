{
       "Source": "hirunews",
       "Timestamp": "Sunday, 26 December 2021 - 10:17",
       "Headline": "නත්තල් දිනයේ 36,552 දෙනෙකුට බූස්ටර් එන්නත්",
       "News Content": "මෙරට ජනතාවට ලබාදුන් බූස්ටර් හෙවත් වර්ධක එන්නත් මාත්‍රා සංඛ්‍යාව 3,366,943 දක්වා ඉහළ ගොස් තිබෙනවා.\nඒ ඊයේ නත්තල් දිනයේ ලබාදුන් තවත් තුන්වන මාත්‍රා 36,552ක් සමඟින්.\nඊයේ දිනයේ සයිනොෆාම් එන්නතේ පළමු මාත්‍රා 147ක් සහ දෙවන මාත්‍රා 369ක් ලබාදී තිබෙනවා.\nෆයිසර් එන්නතේ පළමු මාත්‍රා 120ක් ලබාදී ඇති අතර දෙවන මාත්‍රා 8ක් ලබාදී ඇති බවයි සෞඛ්‍ය අමාත්‍යංශයේ වසංගත රෝග විද්‍යා ඒකකය කියාසිටියේ.\nමේ අතර ශ්‍රී ලංකාවෙන් මේ දක්වා කොරෝනා වෛරස් ආසාදිතයන් 583251ක් හඳුනාගෙන ඇති අතර ඉන් 9252ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 559128ක්. මෙරට සිදුවූ කොරෝනා මරණ සංඛ්‍යාව 14871ක්.",
       "URL": "https://www.hirunews.lk/292156/නත්තල්-දිනයේ-36552-දෙනෙකුට-බූස්ටර්-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1469"
}