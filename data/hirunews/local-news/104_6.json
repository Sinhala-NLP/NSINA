{
       "Source": "hirunews",
       "Timestamp": "Saturday, 12 August 2023 - 11:25",
       "Headline": "ලිසීං වාහන ගැන ඇමති කියයි",
       "News Content": "රථ වාහන නැවත අත්පත් කර ගැනීම සඳහා ක්‍රියාත්මක කරනු ලබන්නේ පරාටේ නීතිය නොවන බවත් කල්බදු ගෙවීම පැහැර හරින ලද වාහන අත්පත් කර ගත හැක්කේ වාහන හිමිකරුගේ විරෝධයක් නොමැති නම් පමණක් බවත් රාජ්‍ය අමාත්‍ය රංජිත් සියඹලාපිටිය සඳහන් කරනවා.\nඅමාත්‍යවරයා මේ බව කියා සිටියේ ඊයේ (11) පාර්ලිමේන්තුවේ දී Parate execution භාවිතය පිළිබඳ ප්‍රකාශයක් සිදු කරමින් බවයි වාර්තා වන්නේ.\nඅදාළ ණය මුදල රුපියල් ලක්ෂ 50 ඉක්මවන්නේ නම් පමණක් පරාටේ බලතල යටතේ යම් දෙපොළක් බැංකුවට හෝ මූල්‍ය ආයතනයකට නැවත පවරා ගැනීමක් සිදු කළ හැකි බවයි මුදල් අමාත්‍යවරයා මෙහිදී පවසා සිටියේ.\nඔහු වැඩිදුරටත් සඳහන් කර සිටියේ මෙම වසරේ ආරම්භයේ සිටම අවස්ථා 173කදී බැංකු සහ මූල්‍ය ආයතන ඇතුළු සංවිධාන 19ක් විසින් Parate execution භාවිතා කර ඇති බවයි.",
       "URL": "https://www.hirunews.lk/344555/ලිසීං-වාහන-ගැන-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=104"
}