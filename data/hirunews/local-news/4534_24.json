{
       "Source": "hirunews",
       "Timestamp": "Wednesday, 03 May 2017 - 19:56",
       "Headline": "මීතොටමුල්ල සිද්ධියෙන් අවතැන්වුවන්ට 12 ට පෙර ඉවත් වන ලෙස දැනුම් දීමක්",
       "News Content": "මීතොටමුල්ල කසළ කන්ද නායයාමෙන් අවතැන්ව කොළොන්නාව වී ගබඩාවේ රැදී සිටින පිරිසට හෙට දහවල් 12 ට පෙර එම ස්ථානයෙන් ඉවත් වන ලෙසට දැනුම් දීමත් සමග ගැටලුකාරී තත්ත්වයක් මතුව තිබෙනවා.\nඅවතැන් පිරිස් පවසන්නේ තාවකාලික ස්ථාන සොයා ගැනීමේදී ප්‍රායෝගික ගැටලු රැසකට මුහුණ දීමට සිදුව ඇති බවයි.\nමීතොටමුල්ල කසළ කන්ද අප්‍රේල් මස 14 වැනිදා නායයාමත් සමග අවතැන් වූ පවුල් 30 ක් මේ වනවිටත් කොලොන්නාව වී ගබඩාවේ රැදී සිටිනවා.\nකොළොන්නාව ප්‍රාදේශීය ලේකම් සුදත් සිසිර කුමාර මහතා සදහන් කළේ ඔවුන්ට එම ස්ථානයෙන් ඉවත් වීම සදහා රුපියල් 150,000 ක මුදලක් වන්දි වශයෙන් ලබාදී ඇති බවයි.\nනමුත් ඔවුන් එම ස්ථානයෙන් ඉවත් නොවීම නිසා හෙට දහවල් 12 ට පෙර ඉවත් වීම සදහා නියෝග කළ බව ඔහු සදහන් කළා.",
       "URL": "https://www.hirunews.lk/160542/මීතොටමුල්ල-සිද්ධියෙන්-අවතැන්වුවන්ට-12-ට-පෙර-ඉවත්-වන-ලෙස-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=4534"
}