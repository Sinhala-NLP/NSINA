{
       "Source": "hirunews",
       "Timestamp": "Sunday, 12 June 2022 - 13:41",
       "Headline": "රුසියාවෙන් යුක්‍රේනයේ ප්‍රධාන නගරවලට ප්‍රහාර",
       "News Content": "රුසියානු හමුදාව යුක්රේනයේ ප්‍රධාන නගර ඉලක්ක කරගනිමින් අඛණ්ඩව ප්‍රහාර එල්ල කරමින් සිටිනවා.\nඑවන් පසුබිමක යුක්රේනයේ මෙලිටොපෝල් සහ කාර්සන් යන නගරවල සිටින යුක්රේන ජනතාවට රුසියානු ගුවන් ගමන් බලපත්‍ර ලබාදීමට රුසියානු බලධාරීන් පියවර ගෙන තිබෙනවා.\nඒ අනුව කාර්සන් නගරයේ පදිංචිකරුවන් 23 දෙනෙකුට එම ගුවන් බලපත්‍ර ලබාදීමට කටයුතු කර තිබුණා.\nරුසියාව පවසන්නේ මේවන විටත් දහස් සංඛ්‍යාත යුක්රේන වැසියන් මෙම බලපත්‍ර ලබාගැනීමට ඉල්ලුම් කර ඇති බවයි.\nකෙසේ වෙතත් යුක්රේනය මෙම ක්‍රියාවලිය දැඩිව හෙළාදැක ඇති අතර, එය තම රටේ ස්වෛරීත්වයට කරන අභියෝගයක් ලෙසත් නීතියට පටහැනි ක්‍රියාවක් ලෙසත් යුක්රේනය ප්‍රකාශ කර තිබෙනවා.\nකෙසේ වෙතත් 2014 වසරේදී රුසියාව විසින් ක්‍රිමියාව අත්කර ගැනීමෙන් පසුව ද රුසියානු බලධාරීන් විසින් මේ අයුරින්ම ගුවන් ගමන් බලපත්‍ර ලබාදීම සිදුකර තිබුණා.",
       "URL": "https://www.hirunews.lk/306924/රුසියාවෙන්-යුක්‍රේනයේ-ප්‍රධාන-නගරවලට-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=1100"
}