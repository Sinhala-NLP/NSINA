{
       "Source": "hirunews",
       "Timestamp": "Thursday, 18 August 2022 - 14:40",
       "Headline": "අත්අඩංගුවට ගත් හිටපු ඇමති මර්වින් සිල්වා අධිකරණයට (වීඩියෝ)",
       "News Content": "අපරාධ පරීක්ෂණ දෙපාර්තමේන්තුව විසින් අත්අඩංගුවට ගත් හිටපු අමාත්‍ය මර්වින් සිල්වා මේ වනවිට (18) අධිකරණය වෙත ඉදිරිපත් කර තිබෙනවා.\nඅපරාධ පරීක්ෂණ දෙපාර්තමේන්තුවේ නිලධාරීන් පිරිසක් අද පෙරවරුවේ හිටපු අමාත්‍ය මර්වින් සිල්වා කොළඹදී අත්අඩංගුවට ගනු ලැබුවා.\nඒ 2007 වසරේදී ඔහු ඇතුළු පිරිසක් රූපවාහිනී සංස්ථාවට කඩාවැදී එහි සේවකයින්ට පහරදීමේ සිද්ධියකට අදාළවයි.\nඅත්අඩංගුවට ගත් හිටපු අමාත්‍යවරයා පසුව අපරාධ පරීක්ෂණ දෙපාර්තමේන්තුව වෙත රැගෙනවිත් ප්‍රකාශ සටහන් කර ගැනීමෙන් පසුවයි අධිකරණය වෙත ඉදිරිපත් කරනු ලැබුවේ.",
       "URL": "https://www.hirunews.lk/313106/අත්අඩංගුවට-ගත්-හිටපු-ඇමති-මර්වින්-සිල්වා-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=931"
}