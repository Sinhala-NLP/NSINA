{
       "Source": "hirunews",
       "Timestamp": "Monday, 25 April 2022 - 17:03",
       "Headline": "ගුවන් යානා කුලියට ගැනීම තෙමසකට කල් දමන්න - කෝප් කමිටුවෙන් උපදෙස් (වීඩියෝ හා ඡායාරූප)",
       "News Content": "ගුවන් යානා කුලියට ගැනීමේ ප්‍රසම්පාදන ක්‍රියාවලිය තෙමසකට කල් දමන ලෙස කෝප් කමිටුව ශ්‍රී ලන්කන් ගුවන් සමාගමට නිර්දේශ කර තිබෙනවා.\nඒ, පොදු ව්‍යාපාර පිළිබද කාරක සභාව හෙවත් කෝප් කමිටුවේ සභාපති මහාචාර්ය චරිත හේරත් විසින් අද (25) එය රැස්වූ අවස්ථාවේදියි.\nශ්‍රී ලන්කන් ගුවන් සමාගම මගින් 2022ත්, 25ත් අතර කාලය සඳහා ගුවන් යානා 21ක් කුලියට ගැනීම සම්බන්ධව මීට පෙර දැනුවත් කර තිබුණා.\nඒ අනුව පවතින ආර්ථික තත්ත්වය හමුවේ සම්පූර්ණ ක්‍රියාවලිය පිළිබදව සමාලෝචනය කරන ලෙසත් ප්‍රසම්පාදන ක්‍රියාවලිය නිසි ක්‍රමවේදයට අනුගත වන්නේ ද යන්න සොයා බලන ලෙසත් කෝප් කමිටුව විසින් අදාළ බලධාරීන්ට උපදෙස් ලබා දී තිබෙනවා.",
       "URL": "https://www.hirunews.lk/302789/ගුවන්-යානා-කුලියට-ගැනීම-තෙමසකට-කල්-දමන්න-කෝප්-කමිටුවෙන්-උපදෙස්-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1210"
}