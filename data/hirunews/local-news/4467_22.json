{
       "Source": "hirunews",
       "Timestamp": "Friday, 16 June 2017 - 7:49",
       "Headline": "ජාතික බෞද්ධ බුද්ධි මණ්ඩලය ජනපතිගේ ප්‍රධානත්වයෙන් රැස්වේ",
       "News Content": "ජාතික බෞද්ධ බුද්ධි මණ්ඩලය සහ ජනාධිපති මෛත්‍රීපාල සිරිසේන අතර හමුවක් ඊයේ සිදුවුණා.\nජනාධිපති ලේකම් කාර්යාලයේ පැවති මෙම හමුවට ජාතික බෞද්ධ බුද්ධි මණ්ඩලය නියෝජනය කරන මහා සංඝරත්නය එක්ව සිටි බවයි ජනාධිපති මාධ්‍ය අංශය සඳහන් කළේ.\nබෞද්ධ බුද්ධි මණ්ඩලයේ මෙතෙක් ලබා ඇති ප්‍රගතිය සහ ඉදිරි වැඩපිළිවෙල පිළිබඳව දීර්ඝ වශයෙන් සාකච්ඡාවට බඳුන් වී තිබෙනවා.\nවිශේෂයෙන් පසුගිය කාලසීමාව තුළ මෙරට පිරිවෙන් අධ්‍යාපනය ලබා ඇති ප්‍රගතිය පිළිබඳවද ජනාධිපතිවරයාගේ අවධානයට යොමු වී ඇති බව සඳහන්.\nඑමෙන්ම, බෞද්ධ අධ්‍යාපන මධ්‍යස්ථානයක් ලෙස ශ්‍රී ලංකාව තවදුරටත් ප්‍රවර්ධනය කිරීම පිළිබඳවද එහිදී අවධානයට යොමු වූ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/163661/ජාතික-බෞද්ධ-බුද්ධි-මණ්ඩලය-ජනපතිගේ-ප්‍රධානත්වයෙන්-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4467"
}