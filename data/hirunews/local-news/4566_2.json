{
       "Source": "hirunews",
       "Timestamp": "Wednesday, 12 April 2017 - 18:38",
       "Headline": "ඉන්ෆ්ලූවෙන්සාවට බෙහෙත් හිඟයි - රජයේ වෛද්‍යවරුන්ගෙන් චෝදනා",
       "News Content": "මේ දිනවල රට පුරා පැතිර යන ඉන්ෆ්ලූවෙන්සා එච්.වන්.එන්.වන් වෛරසය සඳහා භාවිතා කරන ටැමිෆුල් ඖෂධයේ හිඟයක් පවතින බව රජයේ වෛද්‍ය නිලධාරීන්ගේ සංගමය ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමින් ඒ පිළිබඳ අදහස් දැක්වූ එහි සහකාර ලේකම් වෛද්‍ය හරිත අලූත්ගේ එහිදී මාධ්‍යවේදීන් නැගූ ප්‍රශ්න කිහිපයකටද පිළිතුරු ලබාදුන්නා.\nමේ අතර සෞඛ්‍ය අමාත්‍යාංශයේ වෛද්‍ය සැපයුම් අංශය සඳහන් කළේ ඉන්ෆ්ලූවෙන්සා රෝගී තත්ත්වයට ප්‍රතිකාර කිරීම සඳහා භාවිතා කරන ඖෂධවල කිසිදු හිඟයක් නොමැති බවයි.\nඅවශ්‍ය පරිදි අදාළ ඖෂධය ආනයනය කර ඇති බවයි එහි අධ්‍යක්‍ෂ වෛද්‍ය ලාල් පනාපිටිය හිරු ප්‍රවෘත්ති අංශයට කියා සිටියේ.\nලංකාව තුළ ඉක්මණින් ඉන්ෆ්ලූවෙන්සා ව්‍යාප්තවීම නිසා එම ඖෂධයේ ඉල්ලූම 15 ගුණයකින් පමණ වැඩිවී ඇති බවටද කරුණු අනාවරණ වී තිබෙනවා.\nකෙසේ වෙතත් හදිසි තත්ත්වයකදී භාවිතා කිරීමට අවශ්‍ය පරිදි අදාළ ඖෂධ සෞඛ්‍ය අමාත්‍යාංශය සතුව පවතින බවද වෛද්‍ය සැපයුම් අංශය ප්‍රකාශ කරනවා.",
       "URL": "https://www.hirunews.lk/159092/ඉන්ෆ්ලූවෙන්සාවට-බෙහෙත්-හිඟයි-රජයේ-වෛද්‍යවරුන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4566"
}