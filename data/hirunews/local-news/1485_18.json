{
       "Source": "hirunews",
       "Timestamp": "Saturday, 18 December 2021 - 13:44",
       "Headline": "තිස්සමහාරාම දිරිය කත",
       "News Content": "ජීවන අරගලය ජයගැනීම සඳහා මෝටර් රථ කාර්මික ශිල්පිනියක ලෙස කටයුතු කරන දිරිය කාන්තාවක් පිලිබඳ තොරතුරු අපට වාර්තා වුණේ, තිස්සමහාරාම ප්‍රදේශයෙන්.\nතම පියා මෙලොව හැර ගියත් ඔහුගෙන් ලද පුහුණුවෙන් මෝටර් රථ කාර්මික කටයුතුවල නිරතවන සමන්ති රත්නසිංහ තිස්සමහාරාම ප්‍රදේශවාසීන් කවුරුත් දන්නා දිරිය කාන්තාවක්.\nමීට වසර 6කට ඉහතදී මියගිය තම පියාගේ ජිවිකාව වූ මෝටර් රථ කර්මාන්තයට තමා පුහුණුවූයේ කුඩා අවධියේ සිට බව ඇය සඳහන් කළා.\nමේ වනවිට ඇය වාහන අලුත්වැඩියාව, වාහන වර්ණගැන්වීම වැනි කාර්යයන් තනිවම සිදුකරනු ලබනවා.\nඋත්සාහය, අධිෂ්ඨානය ඇත්නම් කළ නොහැකි දෙයක් නැතැයි, යන්න සපථ කළ සමන්ති රත්නසිංහ, සමස්ත කාන්තා පරපුරටම ආදර්ශයක් වනු ඇති.",
       "URL": "https://www.hirunews.lk/291420/තිස්සමහාරාම-දිරිය-කත",
       "Category": "Local News",
       "Parent URL": "https://www.hirunews.lk/local-news.php?pageID=1485"
}