{
       "Source": "hirunews",
       "Timestamp": "Sunday, 16 January 2022 - 14:10",
       "Headline": "ඉන්දියාවෙන් තවත් කොරෝනා ආසාදිතයන් 271,000ක්",
       "News Content": "ඔමික්‍රොන් ව්‍යාප්තිය සීග්‍රයෙන් සිදුවන ඉන්දියාවෙන් ගතවූ පැය විසි හතර තුළ නව කොරෝනා ආසාදිතයන් 271,000ක් වාර්තාවී තිබෙනවා.\nඒ අනුව එරට සමස්ත ආසාදිත සංඛ්‍යාව තුන්කෝටි 37,100,000 ඉක්මවන බවයි ඉන්දීය සෞඛ්‍ය අමාත්‍යාංශ දත්ත මගින් ප්‍රකාශ වූයේ.\nඊයේ සිදුවූ මරණ 341 ත් සමඟින් ඉන්දියාවේ සමස්ත කොරෝනා මරණ සංඛ්‍යාවද 486,000 ඉක්මවූවා.\nඉන්දියාවේ ප්‍රාන්ත 28 කින් දැන් වාර්තාවන ඔමික්‍රොන් ආසාදිතයන්ගේ සංඛ්‍යාව 7,743ක්.\nමේ අතර ඊයේ දිනයේදී තවත් බූස්ටර් එන්නත් මාත්‍රා 49,798ක් ලබාදුන් බව වසංගත රෝග විද්‍යා අංශය ප්‍රකාශ කළා.\nඒ අනුව මෙරට ලබාදී ඇති බූස්ටර් හෙවත් වර්ධක එන්නත් මාත්‍රා සංඛ්‍යාව 4,694,122ක්.",
       "URL": "https://www.hirunews.lk/294162/ඉන්දියාවෙන්-තවත්-කොරෝනා-ආසාදිතයන්-271000ක්",
       "Category": "Local News",
       "Parent URL": "https://www.hirunews.lk/local-news.php?pageID=1421"
}