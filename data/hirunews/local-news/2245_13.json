{
       "Source": "hirunews",
       "Timestamp": "Wednesday, 30 December 2020 - 11:01",
       "Headline": "අනුරාධපුර නගර සභාවේ ගිනි නිවන ඒකකයේ වැඩබලන ස්ථානභාර නිලධාරියා අත්අඩංගුවට",
       "News Content": "රුපියල් 29,000 ක අල්ලස් මුදලක් ලබා ගැනීමේදී අනුරාධපුර නගර සභාවේ ගිනි නිවන ඒකකයේ වැඩබලන ස්ථානභාර නිලධාරියා අල්ලස් හෝ දූෂණ චෝදනා විමර්ශන කොමිෂන් සභාවේ විමර්ශන නිලධාරින් විසින් අත්අඩංගුවට ගෙන තිබෙනවා.\nඅනුරාධපුර - ගොඩගේ මාවතේ පදිංචිකරුවෙකුගෙන් ලද පැමිණිල්ලකට අනුව පසුගියදා මොහු අත්අඩංගුවට ගෙන ඇති අතර, පසුව අනුරාධපුර මහේස්ත්‍රාත් අධිකරණයට ඉදිරිපත් කිරීමේදී නියෝග කර ඇත්තේ ලබන ජනවාරි 11 වනදා දක්වා රක්ෂිත බන්ධනාගාර ගත කිරීමටයි.\nපැමිණිලිකරුගේ බිරිඳ අනුරාධපුර ප්‍රදේශයේ ගිනි නිවීමේ උපකරණ අලුත්වැඩියා කිරීමේ ස්ථානයක් පවත්වාගෙන යනු ලබනවා.\nඑම කටයුතු බාධාවකින් තොරව සිදුකරගෙන යාමට හා ප්‍රදේශයේ හෝටලයක වෙළඳ බලපත්‍රය ලබා ගැනීම සඳහා අලුත්වැඩියාකරන ලද ගිනි නිවීමේ උපකරණවලට අදාළ මුද්‍රාව තැබීම වෙනුවෙන් ඔහු මෙම අල්ලස් මුදල ඉල්ලා ඇති බවයි අල්ලස් කොමිසම පැවසුවේ.",
       "URL": "https://www.hirunews.lk/258306/අනුරාධපුර-නගර-සභාවේ-ගිනි-නිවන-ඒකකයේ-වැඩබලන-ස්ථානභාර-නිලධාරියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2245"
}