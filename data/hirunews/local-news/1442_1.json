{
       "Source": "hirunews",
       "Timestamp": "Friday, 07 January 2022 - 17:52",
       "Headline": "ගුවන් හමුදාවෙන් මෙරටට පැමිණෙන මගීන්ට එන්නත්කරණයට නව වැඩපිළිවෙළක්  (වීඩියෝ සහ ඡායාරූප)",
       "News Content": "ශ්‍රී ලංකා ගූවන් හමුදාව විසින් කොවිඩි 19 එන්නත්කරණ මධ්‍යස්ථානයක් බණ්ඩාරනායක ජාත්‍යන්තර ගුවන් තොටුපලේ ස්ථාපිත කර තිබෙනවා.\nකොවිඩි 19 ව්‍යාප්තිය මැඩපැවැත්විම සඳහා ජනාධිපති ගෝඨාභය රාජපක්ෂගේ උපදෙස් මත ගුවන් හමුදාධිපති එයාර් මාර්ෂල් සුදර්ශන පතිරණගේ අධික්ෂණය යටතේ විදේශයන්හි සිට දිවයිනට පැමිණෙන ශ්‍රි ලාංකික ජනතාව වෙත පළමු, දෙවන හෝ තෙවන (බුස්ටර්) එන්නත් මාත්‍රාව ලෙස ෆයිසර් එන්නත ලබා ගැනීමට අවස්ථාව අද (07) දින සිට මෙම පරිශ්‍රයෙන් සිදුවන ප්‍රමුඛතම සේවාව යි.\nශ්‍රී ලංකා ගුවන් හමුදා වෛද්‍යවරුන්ගෙන් සමන්විත වෛද්‍ය කණ්ඩායමි දවස පුරා මේ සඳහා යොදවා ඇති අතර, දිවයිනට පැමිණෙන ශ්‍රී ලාංකික ගුවන් මගීන් හට තමන්ගේ අභිමතය පරිදි පැමිණීමේ පරියන්තයේ දී අදාළ එන්නත්කරණය සිදු කරගත හැකි බවයි ගුවන් හමුදා මාධ්‍ය අංශය නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/293309/ගුවන්-හමුදාවෙන්-මෙරටට-පැමිණෙන-මගීන්ට-එන්නත්කරණයට-නව-වැඩපිළිවෙළක්-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1442"
}