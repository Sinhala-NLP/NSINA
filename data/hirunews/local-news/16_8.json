{
       "Source": "hirunews",
       "Timestamp": "Thursday, 21 September 2023 - 11:54",
       "Headline": "සංචාරක හොටල්වල කාමර ගාස්තු සහ ආහාර මිල ගණන් අඩු කරයි",
       "News Content": "කොළඹ නගරය තුළ පිහිටා තිබෙන සංචාරක හෝටල් සහ නවාතැන් පොළවල ගාස්තු අඩු කර තිබෙන බව වාර්තා වෙනවා.\nශ්‍රී ලංකා සංචාරක සංවර්ධන අධිකාරිය විසින් විශේෂ ගැසට් නිවේදනයක් නිකුත් කරමින් ලබන ඔක්තෝබර් මස 01 දා සිට සංචාරක හෝටල් සහ නවාතැන් පොළවල අවම මිල ගණන් ප්‍රකාශයට පත් කර තිබෙනවා.\nඒ අනුව, තරු පහේ සංචාරක හෝටලයක කාමර ගාස්තුව අමෙරිකානු ඩොලර් 100ක් ද, තරු හතරේ සංචාරක හෝටලයක කාමර ගාස්තුව අමෙරිකානු ඩොලර් 75ක් ද, තරු තුනේ සංචාරක හෝටලයක කාමරයක් සඳහා අමෙරිකානු ඩොලර් 50ක් ද, තරු දෙකේ සංචාරක හෝටල් කාමරයක ගාස්තුව අමෙරිකානු ඩොලර් 35ක් ද, තරු එකේ සංචාරක හෝටලයක කාමරයක් සඳහා අමෙරිකානු ඩොලර් 20ක් ද වශයෙන් මිල අවම කර ඇති බවයි එම ගැසට් නිවේදනයේ සඳහන් වන්නේ.\nඑමෙන්ම, සංචාරක හෝටල්වල ආහාර මිල ගණන් ද අඩු කර ඇතැයි වාර්තා වෙනවා.",
       "URL": "https://www.hirunews.lk/348947/සංචාරක-හොටල්වල-කාමර-ගාස්තු-සහ-ආහාර-මිල-ගණන්-අඩු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=16"
}