{
       "Source": "hirunews",
       "Timestamp": "Friday, 29 July 2022 - 13:28",
       "Headline": "වෙළෙඳ නාවික ලේකම් කාර්යාලය නැවත දැනුම්දෙනතුරු සිකුරාදා දිනවල වැසේ",
       "News Content": "වරාය, නාවික හා ගුවන් සේවා අමාත්‍යාංශයේ වෙළඳ නාවික ලේකම් කාර්යාලය නැවත දැනුම් දෙනතුරු සිකුරාදා දිනවල දී මහජන සේවාවන් සඳහා විවෘත නොකිරීමට තීරණය කර තිබෙනවා.\nඒ, රට තුළ පවතින ඉන්ධන අර්බුදය සහ පොදු ප්‍රවාහන සේවාවන් සීමාසහිත වීම හේතුවෙන්.\nසිකුරාදා දිනවල සේවාලාභීන්ට මාර්ගගත ක්‍රමය ඔස්සේ සිය අවශ්‍යතා ඉටුකරගැනීමට හැකි බවයි එම අමාත්‍යාංශය නිවේදනය කළේ.\nයම් පැහැදිළි කරගැනීමක් අවශ්‍ය වන්නේ නම් කාර්යාලීය වේලාවන්හිදී 070 110 77 88 යන දුරකථන අංකයට ඇමතීමේ හැකියාව පවතිනවා.",
       "URL": "https://www.hirunews.lk/311291/වෙළෙඳ-නාවික-ලේකම්-කාර්යාලය-නැවත-දැනුම්දෙනතුරු-සිකුරාදා-දිනවල-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=983"
}