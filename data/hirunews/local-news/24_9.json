{
       "Source": "hirunews",
       "Timestamp": "Sunday, 17 September 2023 - 13:58",
       "Headline": "සංශෝධිත ත්‍රස්ත විරෝධී පනත් කෙටුම්පත යළි ගැසට් කෙරේ",
       "News Content": "සංශෝධනය කළ ත්‍රස්ත විරෝධී පනත් කෙටුම්පත යළි රජයේ ගැසට් පත්‍රයේ මේ වනවිට පළ කර තිබෙනවා.\nඑය පිටු 103 කින් සමන්විත වන අතර, අධිකරණ අමාත්‍යවරයාගේ නියෝගය පරිදි සැප්තැම්බර් 15 වනදා දිනයෙන් යුතුවයි එය පළ කර ඇත්තේ.\nමීට පෙර මේ වසරේ මාර්තු මස 22 වැනි දින ත්‍රස්ත විරෝධී පනත් කෙටුම්පත ගැසට් මගින් ප්‍රකාශයට පත්කරනු ලැබුවා.\nකෙසේ වෙතත් ඊට විරෝධතා එල්ල වීමත් සමඟ පනත් කෙටුම්පත සංශෝධනය කිරීමටයි රජය තීරණය කළේ.\nඒ අනුව දේශපාලන පක්ෂ, සිවිල් සංවිධාන ඇතුලු විවිධ පාර්ශවයන්ගේ උපදෙස් සහ අදහස් ලබාගෙන නව ත්‍රස්ත විරෝධී පනත් කෙටුම්පත සකස් කෙරුණේ පළමු වරට ප්‍රකාශයට පත්කළ ත්‍රස්ත විරෝධී පනත් කෙටුම්පතේ පැවති අඩුපාඩු නව පනත් කෙටුම්පත මඟින් සංශෝධනය කිරීමට පියවර ගනිමින්.\nමෙම නව ත්‍රස්ත විරෝධී පනත් කෙටුම්පතට අමාත්‍ය මණ්ඩලයේ අනුමැතියද පසුගියදා හිමිවුණා.\nමේ අනුව පාර්ලිමේන්තුවේ පළමු වර කියවීමෙන් අනතුරුව පනත් කෙටුම්පතට එරෙහි ව විරෝධතා ඇත්නම් ශ්‍රේෂ්ඨාධිකරණය හමුවේ පෙත්සමක් ගොනුකළ හැකි බව අමාත්‍ය විජයදාස රාජපක්ෂ පසුගියදා ප්‍රකාශ කර තිබුණා.",
       "URL": "https://www.hirunews.lk/348555/සංශෝධිත-ත්‍රස්ත-විරෝධී-පනත්-කෙටුම්පත-යළි-ගැසට්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=24"
}