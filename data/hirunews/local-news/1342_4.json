{
       "Source": "hirunews",
       "Timestamp": "Tuesday, 22 February 2022 - 7:43",
       "Headline": "අද පාර්ලිමේන්තුවත් රැස්වේ",
       "News Content": "රටේ පවතින තත්ත්වය සම්බන්ධයෙන් අද (22) පාර්ලිමේන්තුවේදී විශේෂ විවාදයක් පැවැත්වීමට නියමිතයි.\nවිවාදය සඳහා යෝජනාව ඉදිරිපත් කර ඇත්තේ සමගි ජන බලවේගය විසින්.\nපාරිභෝගික භාණ්ඩවල මිල ඉහළ යාම, ඉන්ධන මිල ඉහළ දැමීම සහ රටේ ආර්ථික ගැටළු සම්බන්ධයෙන් මෙහිදී කරුණු ඉදිරිපත් කිරීමට නියමිත බවයි විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල කියා සිටියේ.\nමේ අතර, අද දිනයේදී බලශක්ති කටයුතු පිළිබද අමාත්‍යාංශයීය උපදේශක කාරක සභාව, කෘෂිකාර්මික කටයුතු පිළිබද අමාත්‍යාංශයීය උපදේශක කාරක සභාව ඇතුළු කාරක සභා කිහිපයක් රැස්වනවා.\nඑමෙන්ම, පාර්ලිමේන්තු මන්ත්‍රීවරියන්ගේ සංසදයේ රැස්වීමක් ද අද පැවැත්වීමට නියමිතයි.",
       "URL": "https://www.hirunews.lk/297667/අද-පාර්ලිමේන්තුවත්-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=1342"
}