{
       "Source": "hirunews",
       "Timestamp": "Thursday, 19 May 2022 - 11:17",
       "Headline": "බම්බලපිටිය ඕ.අයි.සී ට හදිසි ස්ථාන මාරුවක්",
       "News Content": "බම්බලපිටිය පොලිසියේ ස්ථානාධිපතිවරයාට වහාම ක්‍රියාත්මක වන පරිදි හදිසි ස්ථාන මාරුවක් ලබාදීමට ජාතික ආරක්ෂාව පිළිබඳ අමාත්‍යාංශය කටයුතු කර තිබෙනවා.\nමේ අනුව බම්බලපිටිය පොලිසියේ ස්ථානාධිපතිවරයා ලෙස කටයුතු කළ ප්‍රධාන පොලිස් පරීක්ෂක ආර්. එම්. ආර්. ප්‍රසන්න පානදුර කොට්ඨාසය වෙත මාරුකර යවා ඇති බවයි වාර්තා වන්නේ.\nකෙසේ වෙතත් මෙම පොලිස් පරීක්ෂකවරයාට මෙතෙක් පොලිස් ස්ථානයක් අනයුක්ත කර නැහැ.\nමෙම හදිසි ස්ථාන මාරුව සිදුකර ඇත්තේ මහජන ආරක්ෂාව පිළිබඳ අමාත්‍යාංශයේ ලේකම්වරයාගේ පූර්ණ අනුමැතිය යටතේයි.",
       "URL": "https://www.hirunews.lk/304718/බම්බලපිටිය-ඕ-අයි-සී-ට-හදිසි-ස්ථාන-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=1159"
}