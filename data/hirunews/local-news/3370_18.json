{
       "Source": "hirunews",
       "Timestamp": "Friday, 03 May 2019 - 16:57",
       "Headline": "ත්‍රිරෝද රථයක් දුම්රියක ගැටීමෙන් දෙදෙනෙකු මරුට",
       "News Content": "මාතර සිට මහනුවර බලා ධාවනය වෙමින් තිබූ දුම්රියේ අද (03) පස්වරුවේ ත්‍රිරෝද රථයක් ගැටීමෙන් එහි ගමන් ගත් පුද්ගලයින් දෙදෙනෙකු මියගොස් තිබෙනවා.\nකතළුව - කබලාන දුම්රිය හරස් මාර්ගයේදී මෙම අනතුර සිදුව ඇති බවයි අහංගම පොලීසිය සදහන් කළේ.\nමොවුන් ත්‍රිරෝද රථය දුම්රිය මාර්ගයට ඇතුළු කිරීමට යාමේදී අනතුර සිදුව තිබෙනවා.\nමෙම අනතුරෙන් මියගොස් ඇත්තේ 34 සහ 41 හැවිරිදි වියේ පසුවූ අහංගම, මිදිගම ප්‍රදේශයේ පදිංචිකරුවන් දෙදෙනෙක්.\nඅනතුර සිදුවීමෙන් පසු එක් අයෙක් එම ස්ථානයේදීම මියගොස් ඇති අතර අනෙක් පුද්ගලයා කරාපිටිය රෝහල් රෝහල්ගත කිරිමෙන් පසු මියගොස් ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/215679/ත්‍රිරෝද-රථයක්-දුම්රියක-ගැටීමෙන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3370"
}