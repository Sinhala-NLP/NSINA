{
       "Source": "hirunews",
       "Timestamp": "Saturday, 15 January 2022 - 13:21",
       "Headline": "ආර්ථික දුෂ්කරතාවලින් පෙළෙන බකමූණේ දිරිය කතුන්",
       "News Content": "ආර්ථික දුෂ්කරතාවලින් පෙළෙන කාන්තාවන් පිරිසක් අඹන් ගඟෙන් වැලි ගොඩ දමා ජීවන අරගලයට මුහුණ දෙන පුවතක් පොළොන්නරුව - ඇලහැර - බකමූණ ප්‍රදේශයෙන් හිරු ප්‍රවෘත්ති අංශයට වාර්තා වුණා.\nපොහොර නො මැති ව වගාවන් සිදු කර ගැනීමට නො හැකි වීම නිසා සිය අදායම් මාර්ගය වූ ගොවිතැන අහිමි වී ඇති මොවුන්ට නිරතුරු ව බියෙන් දිවි ගෙවීමට සිදු ව ඇත්තේ ගම්මානයට පවතින වන අලි තර්ජන හේතුවෙන්.\nඒ අනුව ස්ථීර රැකියාවක් නො මැති මෙම කාන්තාවන්ට අඹන් ගඟෙන් වැලි ගොඩ දමා දෛනික අවශ්‍යතා සඳහා මුදලක් ලබා ගැනීමට යොමුව තිබෙනවා.\nඔවුන් ඒ සඳහා මහා පරිමාණ යන්ත්‍ර සූත්‍ර නොව, සරල උපකරණ භාවිත කිරීම විශේෂත්වයක්.\nකෙසේ වෙතත් මෙලෙස වැලි ගොඩ දැමීම සඳහා ඔවුන්ට බලපත්‍ර නො මැති වීම නිසා වනජීවි දෙපාර්තමේන්තුව සඳහන් කරන්නේ මෙය අනවසර වැලි ගොඩදැමීමක් බවයි.\nඒ අනුව මෙම කාන්තාවන්ට නෛතික ගැටලු රැසකට මුහුණ දීමට සිදු ව තිබෙනවා.\nහිරු ප්‍රවෘත්තී අංශයට අදහස් දක්වමින් මෙම දිරිය කාන්තාවන් ඉල්ලා සිටින්නේ, වැලි ගොඩදැමීම සඳහා තමන්ට නිසි අවසරයක් ලබා දෙන ලෙසට යි.",
       "URL": "https://www.hirunews.lk/294081/ආර්ථික-දුෂ්කරතාවලින්-පෙළෙන-බකමූණේ-දිරිය-කතුන්",
       "Category": "Local News",
       "Parent URL": "https://www.hirunews.lk/local-news.php?pageID=1423"
}