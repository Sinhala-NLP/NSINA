{
       "Source": "hirunews",
       "Timestamp": "Saturday, 05 October 2019 - 14:47",
       "Headline": "වැලිගම ගල්වලකින් කාන්තා මළ සිරුරක් හමුවෙයි",
       "News Content": "වැලිගම - මිදිගම - මුරුන්ගහවත්ත ප්‍රදේශයේ ගල්වලක තිබී කාන්තාවකගේ මළ සිරුරක් සොයා ගෙන තිබෙනවා.\nඅදාළ කාන්තාව අතුරුදන් බවට ඇයගේ පුත්‍රයා විසින් ඊයේ වැලිගම පොලීසියට පැමිණිලි කර තිබූ බවයි පොලීසිය සඳහන් කළේ.\nඒ අනුව සිදුකළ සෝදිසි මෙහෙයුමකදී එම කාන්තාව පදිංචිව සිටි නිවස ආසන්නයේ පිහිටි ගල්වලක තිබී මළ සිරුර හමුවී තිබෙනවා.\nමෙලෙස මියගොස් ඇත්තේ 84 හැවිරිදියේ වියේ පසුවූ කාන්තාවක් වන අතර, ඇය තම පුතු සමඟ නිවසේ වාසය කර ඇති බව සඳහන්.",
       "URL": "https://www.hirunews.lk/225646/වැලිගම-ගල්වලකින්-කාන්තා-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3113"
}