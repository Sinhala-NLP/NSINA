{
       "Source": "hirunews",
       "Timestamp": "Friday, 12 January 2018 - 14:43",
       "Headline": "DKP දසනායක ඇතුළු හයදෙනා එළියට",
       "News Content": "කොළඹ මහාධිකරණයෙන් ඇප හිමි වූ හිටපු නාවික හමුදා මාධ්‍ය ප්‍රකාශක, කොමදෝරු ඩී .කේ.පී. දසනායක ඇතුළු 6 දෙනා එම ඇප කොන්දේසි සම්පූර්ණ කිරීමෙන් අනතුරුව අද (12) මුදා හරිනු ලැබුවා.\nඒ, කොටුව මහේස්ත්‍රාත් ලංකා ජයරත්න විසින්.\nඑක් අයෙකුට රුපියල් ලක්ෂයක මුදල් ඇපයක් සහ රුපියල් ලක්ෂ 10 බැගින් වූ ශරීර ඇප 3ක් මත මුදා හැරීමටයි කොළඹ මහාධිකරණය පසුගිය අඟහරුවාදා නියෝග කළේ.\n2008 - 2009 කාලවකවානුවේදී තරුණයින් 11 දෙනෙකු බලහත්කාරයෙන් පැහැරගෙන ගොස් අතුරුදන් කිරීමේ සිද්ධියක් සම්බන්ධයෙන් කොමදෝරු ඩී.කේ.පී. දසනායක ඇතුළු පිරිස අත්අඩංගුවට ගෙන රක්ෂිත බන්ධානාගාර ගත කර සිටියා.",
       "URL": "https://www.hirunews.lk/180869/dkp-දසනායක-ඇතුළු-හයදෙනා-එළියට",
       "Category": "Local News",
       "Parent URL": "https://www.hirunews.lk/local-news.php?pageID=4129"
}