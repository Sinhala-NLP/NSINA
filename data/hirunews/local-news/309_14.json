{
       "Source": "hirunews",
       "Timestamp": "Monday, 29 May 2023 - 14:04",
       "Headline": "සම්බුද්ධ ශාසනය පරිහානියට පත් කිරීමේ කුමන්ත්‍රණ පරාජය කරනවා",
       "News Content": "ඓතිහාසික මහියංගන චෛත්‍යයේ ප්‍රතිසංස්කරණ කටයුතු අවසන් කිරීම, මහියංගනය පූජා භූමියේ පවතින විල්ලවපිටිය වැව මධ්‍යයේ පිහිටි ශ්‍රී ලංකාවේ විශාලතම බුද්ධ ප්‍රතිමා වහන්සේ විවෘත කිරීම, මහියංගනය පූජා භූමියක් ලෙස ලියාපදිංචි කරන ලද සන්නස් පත්‍රය පිළිගැන්වීම ආදී පින්කම් රැසක් අද (29) මහියංගන රජමහා විහාරස්ථානයේදී පැවැත්වුණා.\nඊට සහභාගි වූ විපක්ෂ නායක සජිත් ප්‍රේමදාස මහතා පැවසුවේ, පක්ෂ විපක්ෂ භේදයකින් තොරව කට වචනයෙන් පමණක් නොව ප්‍රායෝගිකව ක්‍රියාවෙන් ඉදිරියටත් කටයුතු කිරීමට සූදානම් බවත්, සම්බුද්ධ සාසනය පරිහානියට පත් කිරීමට විවිධ කුමන්ත්‍රණ අද ක්‍රියාත්මක\nවුවත් එම කුමන්ත්‍රණ පරාජය කිරිමට සුදානම් බවත්ය.\nවැඩිදුරටත් අදහස් දැක්වූ විපක්ෂ නායකවරයා පැවසුවේ, අද සමාජයේ සම්බුද්ධ ශාසනය ගොඩනැංවීම කටවචනයට පමණක් සීමා වී ඇති බවත් එවන් අවස්ථාවක මහියංගනය රජමහා විහාරයේ නායක ස්වාමීන් වහන්සේ ඉතාමත්ම කාර්යක්ෂම අධිෂ්ඨානශීලිව මේ විහාරස්ථානයත්, පුදබිමත් සංවර්ධනය කිරීමට විශාල වැඩ කොටසක් ඉටු කළ බවත්ය.\nඑමෙන්ම සම්බුද්ධ ශාසනයේ උන්නතිය උදෙසා උන් වහන්සේ කළ ක්‍රියාදාමය හැමෝටම ආදර්ශයක් බවත් ඔහු ප්‍රකාශ කළා.\nආණ්ඩුක්‍රම ව්‍යවස්ථාවෙන් බුදුදහමට ප්‍රමුඛස්ථානය ලැබුණ ද,. ඒ සංකල්පය මහපොළොවේ යථාර්ථයක් කොට ක්‍රියාවෙන්න ඔප්ප්‍ර කළ යුතු බවත් විපක්ෂනායකවරය පැවසුවා.",
       "URL": "https://www.hirunews.lk/336511/සම්බුද්ධ-ශාසනය-පරිහානියට-පත්-කිරීමේ-කුමන්ත්‍රණ-පරාජය-කරනවා",
       "Category": "Local News",
       "Parent URL": "https://www.hirunews.lk/local-news.php?pageID=309"
}