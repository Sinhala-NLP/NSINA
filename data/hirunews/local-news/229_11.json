{
       "Source": "hirunews",
       "Timestamp": "Wednesday, 28 June 2023 - 17:43",
       "Headline": "පාතාල වෙඩික්කරුවන්ට විදෙස් ගමන්බලපත්‍ර සැකසූ දෙදෙනෙක් අත්අඩංගුවට",
       "News Content": "සංවිධානාත්මක අපරාධකරුවන්ට ගුවන් බලපත්‍රසැකසීමේ නිරත වූ අනුරාධපුර ප්‍රාදේශීය ලේකම් කාර්යාලයේ කලමනාකාර සහයකයකු සහ වව්නියාව ප්‍රාදේශීය ලේකම් කාර්යාලයේ ප්‍රධාන ලිපිකාරිනිය කොළඹ අපරාධ කොට්ඨාසය විසින් අත්අඩංගුවට ගෙන තිබෙනවා.\nමෙම සැකකරු සහ සැකකාරිය සතුව තිබීවිවිධ පුද්ගලයන්ට සකසන ලද ගුවන් ගමන් බලපත්‍ර දොලහක්, හැඳුනුම්පත් තුනක් සොයාගැනීමටද පොලිස් නිලධාරීන් සමත් වී තිබෙනවා.\nපසුගිය විසි වෙනිදා පොලිස් විශේෂ කාර්ය බළකාය මඟින් මගින් සැකපිට අත්අඩංගුවට ගත් තුන්දෙනෙකු කොළඹ අපරාධ කොට්ඨාශය වෙත භාරදී තිබෙනවා.\nඔවුන්ගෙන් සිදු කළ ප්‍රශ්න කිරීම්වල දී මෙම අත්අඩංගුවට ගැනීම සිදු කළ බවයි කොළඹ අපරාධ කොට්ඨාසය වැඩිදුරටත් ප්‍රකාශකර සිටියේ.",
       "URL": "https://www.hirunews.lk/339385/පාතාල-වෙඩික්කරුවන්ට-විදෙස්-ගමන්බලපත්‍ර-සැකසූ-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=229"
}