{
       "Source": "hirunews",
       "Timestamp": "Saturday, 05 November 2022 - 13:45",
       "Headline": "කැළණිය සරසවියේ වධකාගාරයක් ? (වීඩියෝ)",
       "News Content": "කැළණිය විශ්ව විද්‍යාලය තුළ නවක සිසුන්ගේ නිදහසේ ඉගෙනගැනීමේ සහ අදහස් ප්‍රකාශ කිරීමේ අයිතිය අහිමිකර ඇති බව එම විශ්ව විද්‍යාලයේ කළමණාකරණ පීඨයේ හිටපු සභාපති අනුරාධ නුවන් පවසනවා.\nඔහු මේ බව සඳහන් කළේ කැලණිය විශ්වවිද්‍යාලයේ මහ ශිෂ්‍ය සංගමය විසින් පැවැත්වූ ප්‍රවෘත්ති සාකච්ඡාවකට ප්‍රතිචාර දක්වමින්.\nසමාජ මාධ්‍ය ඔස්සේ අසභ්‍ය දර්ශන හුවමාරු කිරීමක් සම්බන්ධයෙන් පේරාදෙණිය විශ්ව විද්‍යාලයේ විනයාරක්ෂක නිලධාරියා විසින් පේරාදෙණිය පොලිස් ස්ථානය වෙත මෙම පැමිණිල්ල ඉදිරිපත් කර තිබෙනවා.\nඒ පේරාදෙණිය විශ්ව විද්‍යාලයෙහි සම සෞඛ්‍ය විද්‍යා පීඨයෙහි පළමු වසර සිසුවෙකුට වට්ස් අප් සමාජ මාධ්‍ය ඔස්සේ ඇමතුම් ලබාගනිමින් අසැබි දර්ශන හුවමාරු කර ඇති බවටයි ඔහු පැමිණිලි කර තිබෙන්නේ.\nඅදාළ සිසුවා මාර්ගගත ක්‍රමය ඔස්සේ සිය නිවසේ සිට අධ්‍යාපන කටයුතු හදාරන අතර තුර ඔහුට ඇමතුම් ලබා ගනිමින් අසභ්‍ය දර්ශන හුවමාරු කරමින් නවක වදයට සම්බන්ධ ක්‍රියාවන් සිදුකළ බවට අදාළ සිසුවා පැමිණිලි කර තිබුණා.\nඊට අදාළ හඬ පට සහ වීඩියෝ පට ද විශ්ව විද්‍යාලයේ සම සෞඛ්‍ය පීඨයේ විනය පාලක ආචාර්යවරයෙකු වෙත භාර දීමට ඔහු කටයුතු කර ඇති බවයි පොලිසිය සඳහන් කළේ.\nසිද්ධියට සම්බන්ධ සැකකරුවන් අත්අඩංගුවට ගැනීම සඳහා පොලිසිය විමර්ශන සිදු කරනු ලබනවා.\nනවක වදය මුල්කර ගනිමින් පේරාදෙණිය විශ්ව විද්‍යාලය තුළ මින් පෙරද අවස්තා කිහිපයකදීම ගැටුම් හටගත් අතර එහි ප්‍රථිපලයක් ලෙස දේශන සඳහා සහභාගීවීම ද ආචාර්ය මණ්ඩලය විසින් වර්ජනය කර තිබුණා.\nමේ අතර කැළණිය විශ්ව විද්‍යාලය තුළ ද නවක වදය සම්බන්ධ සිදුවීම් කිහිපයක්ම පසුගියදා වාර්තා වුණා.",
       "URL": "https://www.hirunews.lk/319683/කැළණිය-සරසවියේ-වධකාගාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=755"
}