{
       "Source": "hirunews",
       "Timestamp": "Monday, 05 September 2022 - 16:26",
       "Headline": "ශ්‍රී ලංකා නිදහස් පක්ෂයේ සිටින්නේ උන්මත්තකයින් (වීඩියෝ)",
       "News Content": "ශ්‍රී ලංකා නිදහස් පක්ෂයේ ප්‍රජාතන්ත්‍රවාදය අද වනවිට මරා දමා ඇති බවත් උන්මත්තකයින් පිරිසක් පක්ෂයේ සිටින බවත් හිටපු ජනාධිපතිනී චන්ද්‍රිකා බණ්ඩාරනායක කුමාරතුංග පවසනවා.\nඇය මේ බව සඳහන් කළේ පාර්ලිමේන්තු මන්ත්‍රී කුමාර වෙල්ගම මහතාගේ නායකත්වයෙන් යුතු නව ලංකා නිදහස් පක්ෂ මූලස්ථානය විවෘත කිරීමේ අවස්ථාවට එක්වෙමින්.\nනව ලංකා නිදහස් පක්ෂ මූලස්ථාන ගොඩනැගිල්ල බත්තරමුල්ල නගරයේදී විවෘත කෙරුණේ අද පෙරවරුවේදීයි.\nඒ හිටපු ජනාධිපතිනී චන්ද්‍රිකා බණ්ඩාරනායක කුමාරතුංග මහත්මියගේ ප්‍රධානත්වයෙන්.\nමේ අවස්ථාවට ශ්‍රී ලංකා නිදහස් පක්ෂ හිටපු මන්ත්‍රීවරුන් වන චන්දිම වීරක්කොඩි, අනුර ප්‍රියදර්ශන යාපා ඇතුළු පිරිසක් එක්ව සිටියා.",
       "URL": "https://www.hirunews.lk/314622/ශ්‍රී-ලංකා-නිදහස්-පක්ෂයේ-සිටින්නේ-උන්මත්තකයින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=889"
}