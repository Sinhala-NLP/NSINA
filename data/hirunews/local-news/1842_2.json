{
       "Source": "hirunews",
       "Timestamp": "Sunday, 04 July 2021 - 17:04",
       "Headline": "හෙරොයින් සමඟ මීගමුවේදී ඇල්ලූ බන්ධනාගාර නියාමකවරයාගෙන් රඳවාගෙන ප්‍රශ්න කෙරේ",
       "News Content": "මීගමුව - කොච්චිකඩේ - සොයිසාවත්ත ප්‍රදේශයේදී හෙරොයින් සමඟ අත්අඩංගුවට ගත් බන්ධනාගාර නියාමකවරයා ලබන 9 වනදා දක්වා රඳවාගෙන ප්‍රශ්න කිරීමට මීගමුව වැඩබලන මහේස්ත්‍රාත් කේ.ජී. ගුණදාස පොලීසියට අවසර ලබාදී තිබෙනවා.\nඊයේ පස්වරුවේ මීගමුව කොට්ඨාශ අපරාධ විමර්ශන අංශය මගින් මොහු අත්අඩංගුවට ගනු ලැබුවේ මත්ද්‍රව්‍ය ජාවාරම්කාර කාන්තාවකට සහ ඇගේ පුත්‍රයාට මත්ද්‍රව්‍ය ලබාදීමට පැමිණි අවස්ථාවේදීයි.\nසිද්ධිය සම්බන්ධයෙන් අත්අඩංගුවට ගත් අදාළ කාන්තාව ඇගේ පුත්‍රයා මෙන්ම ඔහුගේ බිරිඳ ලබන 17 වනදා දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/276059/හෙරොයින්-සමඟ-මීගමුවේදී-ඇල්ලූ-බන්ධනාගාර-නියාමකවරයාගෙන්-රඳවාගෙන-ප්‍රශ්න-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1842"
}