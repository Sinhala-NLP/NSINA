{
       "Source": "hirunews",
       "Timestamp": "Sunday, 21 November 2021 - 10:02",
       "Headline": "නිදහස් පක්ෂයට පොහොට්ටුවෙන් පිළිතුරු",
       "News Content": "ශ්‍රී ලංකා නිදහස් පක්ෂය ආණ්ඩුවෙන් ඉවත් වන්නේ නම් එය එතරම් ගැටලුවක් නොවන බව රාජ්‍ය අමාත්‍ය දිලුම් අමුණුගම ප්‍රකාශ කළා.\nඒ මහනුවරදී මාධ්‍ය වෙත අදහස් දක්වමින්.\nමේ අතර අනුරාධපුර දිස්ත්‍රික් ශ්‍රී ලංකා නිදහස් පක්ෂ පළාත් පාලන මන්ත්‍රී සංසඳය සමග පසුගියදා පැවති සාකච්ඡාවකදි එම පක්ෂයේ ජාතික සංවිධායක රාජ්‍ය අමාත්‍ය දුමින්ද දිසානායක ප්‍රකාශ කළේ අවශ්‍ය අවස්ථාව පැමිණි පසු ඊට අදාළ තීන්දු තීරණ ලබා ගන්නා බවයි.\nඑසේම එම අවස්ථාවට එක්ව සිටි අමාත්‍ය මහින්ද අමරවීර ප්‍රකාශ කර සිටියේ මධ්‍යම කාරක සභාව තීරණය කරන ඕනෑම මොහොතක සියලු තනතුරු අතහැර දමා ඉවත් වීමට සූදානම් බවයි.\nමේ අතර අයවැයට ඡන්දය ලබාදීම සම්බන්ධයෙන් අද විශේෂ සාකච්ඡාවක් පැවැත්වීමට පාර්ලිමේන්තු මන්ත්‍රී රිෂාඩ් බදියුදීන් නායකත්වය දරණ සමස්ත ලංකා මහජන කොංග්‍රසය තීරණය කර තිබෙනවා.",
       "URL": "https://www.hirunews.lk/288689/නිදහස්-පක්ෂයට-පොහොට්ටුවෙන්-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=1548"
}