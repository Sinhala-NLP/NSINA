{
       "Source": "hirunews",
       "Timestamp": "Monday, 28 December 2015 - 12:37",
       "Headline": "ගම්මන්පිල හිරුණිකාගෙන් මි. 500 ක වන්දියක් ඉල්ලයි",
       "News Content": "තමන්ට අපහාස කිරීමට එරෙහිව රුපියල් මිලියන 500 ක මුදලක් ඉල්ලා පාර්ලිමේන්තු මන්ත්‍රිනි හිරුණිකා ප්‍රේමචන්ද්‍රට එරෙහිව නඩු පවරන බව පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල ප්‍රකාශ කළා. කොළඹ අද (28) පැවති මාධ්‍ය හමුවකට එක්වෙමින් ඔහු මෙම අදහස් පළ කළේ තරුණයෙකු පැහැර ගෙන පහරදී තර්ජනය කිරීමේ සිද්ධියට හිරුණිකා ප්‍රේමචන්ද්‍ර මන්ත්‍රීවරිය තවමත් අත්අඩංගුවට නොගැනීම පිළිබඳව මාධ්‍යවේදියෙකු නැගූ ප්‍රශ්නයකට පිළිතුරු දෙමින්.\nආණ්ඩුවට වසරක් පිරීම නිමිත්තෙන් ඒකාබද්ධ විපක්ෂය ලබන මස 2 වනදා සිට කළුකොඩි සතියක් ප්‍රකාශයට පත් කර ඇති බව ද මන්ත්‍රීවරයා මෙහිදී සඳහන් කළා.",
       "URL": "https://www.hirunews.lk/122930/ගම්මන්පිල-හිරුණිකාගෙන්-මි-500-ක-වන්දියක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5231"
}