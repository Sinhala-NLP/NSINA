{
       "Source": "hirunews",
       "Timestamp": "Saturday, 07 October 2017 - 15:06",
       "Headline": "ඇඹිලිපිටියේ ගම්මාන කිහිපයක සැරිසැරූ වන අලි දෙදෙනෙකු වනජිවියෙන් අල්ලා ගනී",
       "News Content": "වගා බිම් විනාශ කරමින් ඇඹිලිපිටිය - කුට්ටිගල ප්‍රදේශය අවට සැරිසැරූ වන අලි දෙදෙනෙකු හම්බන්තොට වනජිවි කාර්යාලයේ නිලධාරින් විසින් අද පෙරවරුවේ නිර්වින්දනය කර අල්ලාගෙන තිබෙනවා.\nමාසයකට ආසන්න කාලයක් කුට්ටිගල, තෝරාගල, කච්චිගල හා පදලංගල යන ප්‍රදේශ අවට සැරිසැරූ මෙම වන අලි දෙදෙනා හේතුවෙන් තමන් දැඩි අපහසුතාවයට පත්ව සිටි බවයි ප්‍රදේශවාසීන් කියා සිටියේ.\nඅල්ලා ගත් වන අලින් දෙදෙනා උඩවලව ජාතික වනෝද්‍යානයට රැගෙන යාමට නියමිතයි.\nමේ අතර, මොනරාගල - ඇතිමලේ - කරගහඇල්ල, පන්සල්ගල ආසන්නයේ සතියකට අධික කාලයක සිට වනඅලියෙකු තුවාල ලබා සිටින බව ප්‍රදේශවාසීන් ප්‍රකාශ කළා.\nඑම වන අලියාට ප්‍රතිකාර කිරීම සදහා මේ වනතුරුත් වනජිවි නිලධාරින් පැමිණ නොමැති බවයි ඔවුන් පෙන්වා දුන්නේ.",
       "URL": "https://www.hirunews.lk/172847/ඇඹිලිපිටියේ-ගම්මාන-කිහිපයක-සැරිසැරූ-වන-අලි-දෙදෙනෙකු-වනජිවියෙන්-අල්ලා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4284"
}