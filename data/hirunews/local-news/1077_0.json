{
       "Source": "hirunews",
       "Timestamp": "Wednesday, 22 June 2022 - 10:40",
       "Headline": "බැඳුම්කර හිමියෙකු ශ්‍රී ලංකාවට එරෙහි ව ඇමෙරිකානු අධිකරණයට නඩු පවරයි",
       "News Content": "ලබන ජූලි 25 වැනි දා කල් පිරෙන ස්වෛරීත්ව බැඳුම්කරයේ ගෙවීම් පැහැර හැරීම සම්බන්ධයෙන් බැඳුම්කර හිමියෙකු ඇමෙරිකානු නිව්යෝක් ෆෙඩරල් අධිකරණයේ නඩු පවරා තිබෙනවා.\nපවතින ආර්ථික තත්ත්වය සලකා මෙම බැඳුම්කරය සඳහා මුදල් නො ගෙවීමට මහබැංකුව තීරණය කළ අතර, ඊට එරෙහි ව මෙලෙස නඩු පවරා ඇත්තේ, මෙම බැඳුම්කරයේ ඩොලර් මිලියන 250කට වඩා වැඩි ප්‍රමාණයක් හිමි ඇමෙරිකාවේ, හැමිල්ටන් රිසර්ව් බැංකුව විසින්.\nඅදාළ බැඳුම්කරයේ මුළු මුදල පොලිය ද සමග ගෙවන ලෙස නියෝගයක් කරන ලෙස ඉල්ලා මෙම නඩු පැවරීම සිදු කර තිබෙනවා.",
       "URL": "https://www.hirunews.lk/307863/බැඳුම්කර-හිමියෙකු-ශ්‍රී-ලංකාවට-එරෙහි-ව-ඇමෙරිකානු-අධිකරණයට-නඩු-පවරයි",
       "Category": "Local News",
       "Parent URL": "https://www.hirunews.lk/local-news.php?pageID=1077"
}