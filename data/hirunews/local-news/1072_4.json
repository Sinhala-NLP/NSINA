{
       "Source": "hirunews",
       "Timestamp": "Friday, 24 June 2022 - 12:31",
       "Headline": "ජොන්ස්ටන් සී.අයි.ඩීයට (වීඩියෝ)",
       "News Content": "පාර්ලිමේන්තු මන්ත්‍රී ජොන්ස්ටන් ප්‍රනාන්දුගෙන් සී.අයි.ඩී ය මේ වන විට ප්‍රකාශයක් ලබා ගනිමින් සිටිනවා.\nඒ ඉකුත් මැයි මස නවවැනි දා අරලියගහ මන්දිරය ඉදිරිපිට සහ ගාලු මුවදොර විරෝධතාකරුවන්ට පහර දීමේ සිද්ධීන්ට අදාළවයි,\nමේ අතර, හිටපු අමාත්‍ය ජොන්ස්ටන් ප්‍රනාන්දු ඇතුළු තුන්දෙනෙකුට ලබන මස 4 වැනි දා කොළඹ මහාධිකරණයේ පෙනී සිටින ලෙස අද (24) සිතාසි නිකුත් කෙරුණා.\nඒ, 2010 වසරේ වෙළඳ අමාත්‍යවරයාව සිටි සමයේ සතොස ආයතනයේ සේවකයින් ඔවුන්ගේ නීත්‍යානුකූලව රාජකාරිවලින් ඉවත් කර දේශපාලන කටයුතුවල යෙදවීම තුළින් රජයට පාඩු සිදු කළේ, යැයි චෝදනා කරමින් අල්ලස් කොමිසම පැවරූ නඩුවට අදාළව යි.\nහිටපු අමාත්‍ය ජොන්ස්ටන් ප්‍රනාන්දුට අමතර ව මෙලෙස සිතාසි නිකුත් කෙරුණේ, සතොස ආයතනයේ හිටපු සභාපති එරාජ් ප්‍රනාන්දු සහ එහි හිටපු ක්‍රියාකාරී අධ්‍යක්ෂවරයකු වන මොහොමඩ් සාකීර්ට එරෙහිව යි.\nUPDATED - 2022 - 06 - 24 1.34 PM\n-----------------------------------------------------\nපාර්ලිමේන්තු මන්ත්‍රී ජොන්ස්ටන් ප්‍රනාන්දු පැය හතරක පමණ කාලයක් ප්‍රකාශ ලබාදීමෙන් අනතුරුව අපරාධ පරීක්ෂණ දෙපාර්තමේන්තුවෙන් පිටව ගොස් තිබෙනවා.\nඅද පෙරවරුවේ එම දෙපාර්තමේන්තුව වෙත ඔහු කැඳවා තිබුණේ, පසුගිය මැයි මස 9 වනදා ගාලුමුවදොර සහ අරලියගහ මන්දිරය ඉදිරිපිට ඇතිවූ කලහකාරී සිද්ධින් සම්බන්ධයෙන් ප්‍රකාශයක් සටහන් කරගැනීම සඳහායි.\nමීට පෙරද මෙම සිද්ධියට අදාළව පාර්ලිමේන්තු මන්ත්‍රී ජොන්ස්ටන් ප්‍රනාන්දුගෙන් අපරාධ පරීක්ෂණ දෙපාර්තමේන්තුව ප්‍රකාශයක් සටහන් කර ගත්තා.",
       "URL": "https://www.hirunews.lk/308048/ජොන්ස්ටන්-සී-අයි-ඩීයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1072"
}