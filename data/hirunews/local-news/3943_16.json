{
       "Source": "hirunews",
       "Timestamp": "Wednesday, 16 May 2018 - 6:48",
       "Headline": "අද දිනයේත් දිවයිනේ බොහෝ ප්‍රදේශවලට වැසි",
       "News Content": "අද දිනයේත් දිවයිනේ බොහෝ ප්‍රදේශවලට වැසි ඇති විය හැකි බව කාලගුණ විද්‍යා දෙපර්තමේන්තුව පවසනවා.\nබස්නාහිර, දකුණ, මධ්‍යම, සබරගමුව සහ ඌව පළාත්වල ඇතැම් ස්ථාන වලට මිලිමීටර් 100 පමණ තද වැසි මෙන්ම එම ප්‍රදේශවලට තාවකාලිකව තද සුළං ඇති විය හැකියි.\nඑමෙන්ම ගිගුරුම් සහිත වැසි ඇති වන මුහුදු ප්‍රදේශවල සුළඟේ වේගය පැයට කිලෝමීටර් 70ත්, 80ත් දක්වා ඉහළ යා හැකි බවයි කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වෙන්නේ.\nපුත්තලම සිට කොළඹ සහ ගාල්ල හරහා පොතුවිල් දක්වා වන ප්‍රදේශවල මුහුදු රළ මීටර් 2 සිට 2.5 දක්වා ඉහළ යා හැකි බැවින් එම මුහුදු ප්‍රදේශ මඳ වශයෙන් රළු වන බවයි කාලගුණ විද්‍යා දෙපර්තමේන්තුව සඳහන් කළේ.",
       "URL": "https://www.hirunews.lk/190839/අද-දිනයේත්-දිවයිනේ-බොහෝ-ප්‍රදේශවලට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3943"
}