{
       "Source": "hirunews",
       "Timestamp": "Sunday, 22 August 2021 - 11:03",
       "Headline": "හමුදා එන්නත් වැඩසටහන අදත් ස්ථාන කිහිපයකදී",
       "News Content": "නිරෝධායන ඇඳිරිනීතිය පවතින කාලසීමාව තුළ යුධ හමුදාව මගින් සිදුකරනු ලබන එන්නත්කරණ ක්‍රියාවලිය අද දිනයේත් සිදු කෙරෙනවා.\nඒ අනුව මට්ටක්කුලිය, පාගොඩ, කළුතර හා බියගම ප්‍රදේශවලදී යුදහමුදා ජංගම රථ මගින් සයිනොෆාම් සහ ඇස්ට්‍රාසෙනෙකා එන්නවල පළමු සහ දෙවන මාත්‍රා ලබාදෙන බවයි හමුදා මාධ්‍ය ඒකකය සඳහන් කළේ.\nඑසේම සයිනොෆාම් එන්නතේ දෙවන මාත්‍රාව කොළඹ - විහාරමහා දේවි උද්‍යාන පරිශ්‍රය, සුගතදාස ක්‍රීඩාංගනය හා වේරහැර යුද හමුදා වෛද්‍ය බලකා මධ්‍යස්ථානයේදී ලබාගත හැකියි.\nමීට අමතරව නාරාහේන්පිට යුද හමුදා රෝහලේදී ඇස්ට්‍රාසෙනෙකා එන්නතේ පළමු සහ දෙවන මාත්‍රාද අද ලබාගැනීමේ හැකියාව පවතිනවා.",
       "URL": "https://www.hirunews.lk/280319/හමුදා-එන්නත්-වැඩසටහන-අදත්-ස්ථාන-කිහිපයකදී",
       "Category": "Local News",
       "Parent URL": "https://www.hirunews.lk/local-news.php?pageID=1738"
}