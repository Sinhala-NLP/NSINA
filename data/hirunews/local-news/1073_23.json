{
       "Source": "hirunews",
       "Timestamp": "Thursday, 23 June 2022 - 15:11",
       "Headline": "හැටන් සිට කොළඹට ප්‍රවාහනය කිරීමට සූදානම් කර තිබූ ගෑස් තොගයක් සොයාගැනේ (වීඩියෝ හා ඡායාරූප) (ඡායාරූප)",
       "News Content": "කුරියර් සේවා ආයතනයක් සතුව තිබූ ගෘහස්ථ ගෑස් සිලින්ඩර 20ක් පාරිභෝගික කටයුතු අධිකාරිය විසින් අද (23) සිදු කළ වැටලීමක දී සොයාගෙන තිබෙනවා.\nහැටන් නගරයේ කුරියර් සේවා ආයතනයක ගබඩාවකයි මෙම ගෑස් තොගය තිබී ඇත්තේ.\nපසුව සිදු කළ සොයා බැලීමක දී අනාවරණය වී ඇත්තේ මෙම ගෑස් සිලින්ඩර හැටන් නගරයේ සිට කොළඹට ප්‍රවාහනය කිරීම සඳහා සූදානම් කර තිබූ බවටයි.\nඅදාළ ගෑස් තොගය කුරියර් සේවා ආයතනය මගින් කොළඹට ප්‍රවාහනය කිරීම සඳහා භාරදුන් පුද්ගලයා පිළිබඳ තොරතුරු අදාළ ආයතනය විසින් ඉදිරිපත් කිරීමට අකමැත්ත පළ කර ඇති බවයි හිරු වාර්තාකරු සඳහන් කළේ.",
       "URL": "https://www.hirunews.lk/307971/හැටන්-සිට-කොළඹට-ප්‍රවාහනය-කිරීමට-සූදානම්-කර-තිබූ-ගෑස්-තොගයක්-සොයාගැනේ-වීඩියෝ-හා-ඡායාරූප-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1073"
}