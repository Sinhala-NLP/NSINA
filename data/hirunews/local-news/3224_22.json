{
       "Source": "hirunews",
       "Timestamp": "Sunday, 28 July 2019 - 16:30",
       "Headline": "පොළොන්නරුවේ විහාරස්ථාන කිහිපයක සංවර්ධන කටයුතු ජනධිපති අතින් විවෘත කෙරේ",
       "News Content": "පිබිදෙමු පොළොන්නරුව - දිස්ත්‍රික් සංවර්ධන වැඩසටහන යටතේ පොළොන්නරුව දිස්ත්‍රික්කයේ විහාරස්ථාන කිහිපයක සිදුකෙරුණු සංවර්ධන කටයුතු ජනාධිපති මෛත්‍රීපාල සිරිසේනගේ ප්‍රධානත්වයෙන් අද විවෘත කෙරුණා.\nපොළොන්නරුව - පළුගස්දමන විද්‍යාසාර පිරිවෙනේ ඉදිකරන ලද අභිනව ධර්ම ශාලාව සහිත දෙමහල් සංඝාවාසය සඟ සතු කොට පූජා කිරීම ජනාධිපතිවරයා අතින් සිදුකෙරුණු අතර, ඊට වැය කරන ලද මුදල රුපියල් ලක්ෂ 138ක්.\nඑමෙන්ම, තමන්කඩුව පූර්වාරාම වෙහෙරගොඩැල්ල විහාරස්ථානයේ ඉදිකළ දෙමහල් සංඝාවාස ගොඩනැගිල්ල සඟ සතු කොට පූජා කිරීම ද අද සිදුකෙරුණා. සේවාගම - ගෞතම බෝධිරුක්ඛාරාමයේ ඉදිකළ නව දාන ශාලා ගොඩනැගිල්ල ද ජනාධිපතිවරයා විවෘත කළා.",
       "URL": "https://www.hirunews.lk/221192/පොළොන්නරුවේ-විහාරස්ථාන-කිහිපයක-සංවර්ධන-කටයුතු-ජනධිපති-අතින්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3224"
}