{
       "Source": "hirunews",
       "Timestamp": "Friday, 10 April 2020 - 18:56",
       "Headline": "මනුෂ්‍යත්වය වර්ධනය නොවීමට හේතු අගරදගුරු හිමිපාණන් පහදයි",
       "News Content": "දුක සහ වේදනාව දරා නොගන්නේ නම්, මනුෂ්‍යත්වය වර්ධනය නොවන බව අගරදගුරු අති උතුම් මැල්කම් කාදිනල් රංජිත් හිමිපාණන් පවසනවා.\nඋන්වහන්සේ මේ බව සඳහන් කළේ අදට යෙදෙන මහ සිකුරාදා දිනය නිමිත්තෙන් බොරැල්ල සියලූ සාන්තුවරයන්ගේ දේවස්ථානයේ පැවති ප්‍රධාන දේව මෙහෙයට එක්වෙමින්.\nපවතින සෞඛ්‍ය වාතාවරණය හේතුවෙන් මෙම දේව මෙහෙය සඳහා කිසිදු බැතිමතෙකු සහභාගි කරවා නොගැනීමට කටයුතු යොදා තිබූ අතර කිතුනු බැතිමතුන්ට සිය නිවෙස්වල සිට රූපවාහිනිය ඔස්සේ දේව මෙහෙයට සම්බන්ධ වනලෙසයි දැනුම්දී තිබුණේ.\nඑහිදී අගරදගුරු අති උතුම් මැල්කම් කාදිනල් රංජිත් හිමිපාණන් කිතුනු බැතිමතුන්ට ද ආශිර්වාද කළා.",
       "URL": "https://www.hirunews.lk/238357/මනුෂ්‍යත්වය-වර්ධනය-නොවීමට-හේතු-අගරදගුරු-හිමිපාණන්-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=2804"
}