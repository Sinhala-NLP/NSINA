{
       "Source": "hirunews",
       "Timestamp": "Monday, 05 December 2022 - 7:26",
       "Headline": "තුන්වන පාසල් වාරය අද ඇරඹේ",
       "News Content": "රජයේ පාසල්වල මේ වසරේ තුන්වන වාරය අද (05) ආරම්භ වනවා.\nඑය මාර්තු මස 24 වනදා දක්වා පැවැත්වෙන බවයි අධ්‍යාපන අමාත්‍යාංශය සදහන් කළේ. තුන්වන වාරය ක්‍රියාත්මක අතරමඟදී උසස් පෙළ විභාගය පැවැත්වෙන අතර ඒ වෙනුවෙන් ජනවාරි මාසයේදී පාසල් දරුවන්ට නිවාඩුවක් ලබාදීමට නියමිතයි.\nඅතරමගදී පන්තිවලට සිසුන් ඇතුළත් කිරීමේදී අධ්‍යාපන අමාත්‍යාංශය නිකුත් කර ඇති චක්‍රලේඛ අනුව කටයුතු කරන බව ද එම අමාත්‍යාංශය සඳහන් කළා.\nඑමෙන්ම මේ වසරේ සමාන්‍ය පෙළ විභාගයේ ප්‍රතිඵල මත උසස් පෙළ පන්තිවලට සිසුන් ඇතුළත් කිරීමේ දී හැදෑරීමට නියමිත විෂය ධාරව නොමැති පාසල්වල සිසුන් එම විෂය ධාරාව ඇති පාසල්වලට අයදුම්පත් ඉදිරිපත් කිරීම කළයුතු බව ද අධ්‍යාපන අමාත්‍යාංශය ප්‍රකාශ කළා.\nමේ අතර රජයේ පාසල්වල අතරමැදි පන්තිවලට සිසුන් ඇතුළත් කිරීම අද සිට තාවකාලිකව නතර කරන බව අධ්‍යාපන අමාත්‍යාංශය සඳහන් කළා.\nනැවතත් නව අධ්‍යයන වාරය ආරම්භ කළ පසුව පාසල්වල පවතින පුරප්පාඩු සළකා බලා අතරමැදි පන්තිවලට සිසුන් ඇතුළත් කරන අතර එම අයදුම්පත් දෙමාපියන් විසින් පාසල්වලට යොමුකළ යුතු වනවා.",
       "URL": "https://www.hirunews.lk/321974/තුන්වන-පාසල්-වාරය-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=688"
}