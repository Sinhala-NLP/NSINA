{
       "Source": "hirunews",
       "Timestamp": "Wednesday, 21 September 2016 - 7:45",
       "Headline": "උදුල්ට පහර දුන් නාවික හමුදා සෙබලු රිමාන්ඩ්",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ හිටපු කැදවුම්කරුවෙකු වූ නීතිඥ උදුල් ප්‍රේමරත්නට පහරදීමේ සිද්ධියකට සම්බන්ධ අත්අඩංගුවට ගත් නාවික හමුදා සෙබලූන් 6 දෙනා මේ මස 27 වනදා දක්වා රක්ෂිත බන්ධනාගාර ගතකර තිබෙනවා.\nඒ, ඔවුන් ඊයේ පස්වරුවේ අලූත්කඬේ අංක තුන දරණ මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nසැකකරුවන් වැල්ලවත්ත පොලීසියට භාර වීමෙන් අනතුරුව අත්අඩංගුවට ගත්තේ පෙරේදායි.\n2014 වසරේ පෙබරවාරි 25 වන දා වැල්ලවත්ත ප්‍රදේශයේදී මෙම පහරදීම සිදුවී තිබුණා.\nමෙලෙස රක්ෂිත බන්ධනාගාර ගතකළ පිරිස අතරට දැනට නාවික හමුදාවේ සේවය කරන සෙබලුන් 5 දෙනෙකුද ඇතුළත්.",
       "URL": "https://www.hirunews.lk/143449/උදුල්ට-පහර-දුන්-නාවික-හමුදා-සෙබලු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4870"
}