{
       "Source": "hirunews",
       "Timestamp": "Friday, 28 January 2022 - 15:35",
       "Headline": "බෞද්ධ මහා සම්මේලනයේ මහා සභා රැස්වීම පැවැත්වීම වළක්වාලමින් වාරණ නියෝගයක්",
       "News Content": "හෙට පැවැත්වීමට නියමිත සමස්ත ලංකා බෞද්ධ මහා සම්මේලනයේ 95 වන මහා සභා රැස්වීම ලබන මස 10 වනදා දක්වා පැවැත්වීම වළක්වාලමින් කොළඹ දිසා අධිකරණය අද (28) දින වාරණ නියෝගයක් නිකුත් කළා.\nඒ විශේෂඥ වෛද්‍ය ආචාර්ය අශෝක ඉන්ද්‍රජිත් කමලදාස සහ ජනක බෝධිනන්ද ගුණතිලක ඇතුළු 4 දෙනෙකු ගොනුකර තිබූ පෙත්සමක් දිසා විනිසුරු අරුණ අලුත්ගේ හමුවේ කැඳවූ අවස්ථාවේදීයි.\nලබන මස 10 අධිකරණය හමුවේ පෙනී සිටින ලෙස දන්වමින් සමස්ත ලංකා බෞද්ධ මහා සම්මේලනයේ හිටපු සභාපති ජගත් සුමතිපාල ඇතුළු වගඋත්තරකරුවන්ට නොතීසි ද නිකුත් කෙරුණා.",
       "URL": "https://www.hirunews.lk/295471/බෞද්ධ-මහා-සම්මේලනයේ-මහා-සභා-රැස්වීම-පැවැත්වීම-වළක්වාලමින්-වාරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1391"
}