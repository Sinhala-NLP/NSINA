{
       "Source": "hirunews",
       "Timestamp": "Sunday, 26 February 2023 - 9:55",
       "Headline": "විනාඩි 20කින් අමු තේ දළු කිලෝ 10ක් නෙලූ වතු කත (වීඩියෝ හා ඡායාරූප)",
       "News Content": "විනාඩි 20ක කාලයක් තුළ අමු තේ දළු කිලෝග්‍රෑම් 10යි ග්‍රෑම් 450ක් නෙලමින් රුපියල් ලක්ෂ 03ක මූල්‍ය ත්‍යාගයක් දිනාගත් වතු සේවිකාවක් ගැන පුවතක් හිරු ප්‍රවෘත්ති වෙත රදැල්ල ප්‍රදේශයෙන් වාර්තා වනවා.\nතලවකැලේ සමර්සෙට් වතුයායේ පදිංචි ආර්.සිදෙයිඅම්මා නමැති 37 හැවිරිදි තිදරු මවක විසිනුයි මෙම ජයග්‍රහණය හිමිකරගනු ලැබුවේ.\nකැළණිවැලි - තලවකැලේ සහ හොරණ වැවිලි සමාගම විසින් සංවිධානය කරන ලද තේ දළු නෙලීමේ තරගයකදියි මෙම ජයග්‍රහණය හිමිකරගනු ලැබූ බව අප ප්‍රාදේශීය වාර්තාකරු පැවසුවේ.\nහේලිස් සමූහ ව්‍යාපාරයේ සභාපති මොහාන් පණ්ඩිතගේ සහ එම වතු සමාගම්වල ජ්‍යේෂ්ඨ නිලධාරින්ගේ සහභාගීත්වයෙන් මෙම උත්සවය පැවැත්වුණා.\nමෙම තේ දළු නෙලීමේ තරගාවලියේ තේ දළු නෙලන්නියන් 42 දෙදෙනෙකුගේ සහභාගීත්වයෙන් පැවැත්වුණු අතර වතු සමාගම්වල නියෝජනයන් ඒ සඳහ එක් ව සිටියා.",
       "URL": "https://www.hirunews.lk/328347/විනාඩි-20කින්-අමු-තේ-දළු-කිලෝ-10ක්-නෙලූ-වතු-කත-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=512"
}