{
       "Source": "hirunews",
       "Timestamp": "Tuesday, 22 October 2019 - 13:39",
       "Headline": "දක්ෂිණ අධිවේගී මාර්ගයේ අනතුරකින් නඩත්තු සේවකයෙකු මරුට",
       "News Content": "දක්ෂිණ අධිවේගී මාර්ගයේ දොඩම්ගොඩ පිවිසුම ආසන්නයේ සිදුවූ රිය අනතුරකින් එහි නඩත්තු කටයුතුවල නිරත වූ සේවකයෙකු මිය ගොස් තවත් දෙදෙනෙකු තුවාල ලබා තිබෙනවා.\nදක්ෂිණ අධිවේගී මාර්ගයේ 30 වන කිලෝමීටර් කණුව ආසන්නයේදී අද පෙරවරුවේ මෙම අනතුර සිදුව ඇති බවයි පොලීසිය සඳහන් කළේ.\nඅනතුරෙන් තුවාල ලැබූ සේවකයින් දෙදෙනා කළුතර - නාගොඩ රෝහලට ඇතුළත් කර ඇති අතර, ඔවුන් අධිවේගී මාර්ගයේ යකඩ වැට ප්‍රතිසංස්කරණ කටයුතුවල නිරත වෙමින් සිටියදී මෙම අනතුරට ලක්ව තිබෙනවා.\nඅදාළ මෝටර් රථයේ රියදුරු අත්අඩංගුවට ගත් බවයි පොලීසිය වැඩිදුරටත් පැවසුවේ.",
       "URL": "https://www.hirunews.lk/226753/දක්ෂිණ-අධිවේගී-මාර්ගයේ-අනතුරකින්-නඩත්තු-සේවකයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3085"
}