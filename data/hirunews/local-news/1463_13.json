{
       "Source": "hirunews",
       "Timestamp": "Wednesday, 29 December 2021 - 9:01",
       "Headline": "ඔමික්‍රොන් ගැන ලෝක සෞඛ්‍ය සංවිධානයෙන් යළි අනතුරු අගවයි",
       "News Content": "ඔමික්‍රොන් නව කොරෝනා වෛරස් ප්‍රභේදය සම්බන්ධයෙන් ලෝක සෞඛ්‍ය සංවිධානය යළි අනතුරු ඇගවීමක් නිකුත් කර තිබෙනවා.\nනව ප්‍රභේදය ලෝකයේ වැඩි වශයෙන් පැතිර යන බවත්, යුරෝපා රටවලට එමගින් එල්ල වී ඇති බලපෑම ඉහළ ගොස් ඇති බවටයි, එම සංවිධානය නිකුත් කළ නවතම තත්ත්ව වාර්තාවෙන් පෙන්වා දෙන්නේ.\nමීට පෙර හදුනා ගත් කොරෝනා ඩෙල්ටා ප්‍රභේදයට වඩා පැතිර යාමේ වේගය වැඩි බවට හඳුනාගෙන තිබෙනවා.\nඑබැවින් ලොව සියළු රටවල් ඔමික්‍රොන් නව කොරෝනා ප්‍රභේදය පිළිබදව අවදානයෙන් සිටිය යුතු බවට ද, ලෝක සෞඛ්‍ය සංවිධානය පෙන්වා දෙනවා.",
       "URL": "https://www.hirunews.lk/292446/ඔමික්‍රොන්-ගැන-ලෝක-සෞඛ්‍ය-සංවිධානයෙන්-යළි-අනතුරු-අගවයි",
       "Category": "Local News",
       "Parent URL": "https://www.hirunews.lk/local-news.php?pageID=1463"
}