{
       "Source": "hirunews",
       "Timestamp": "Tuesday, 26 April 2016 - 18:51",
       "Headline": "\" රට වියවුල අභියස’’ ඒකාබද්ධ විපක්ෂය කියයි",
       "News Content": "පාර්ලිමේන්තුව දැනුවත් නොකර ආණ්ඩුව නීතිවිරෝධි ලෙස ජනතාව මත බදු බර පටවමින් සිටින බවට ඒකාබද්ධ විපක්ෂය චෝදනා කරනවා.\nකොළඹ අද (26) පැවති මාධ්‍ය හමුවට එක්වූ ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ කියා සිටියේ රට දරුණු ආර්ථික වියවුලක් අභියස සිටින බවයි.\nඒ අනුව රජයේ ආයතන පෞද්ගලීකකරණය කිරීමේ සැලසුම් ක්‍රියාත්මක බවට ඔහු චෝදනා කළා.\nඑහිදී මන්ත්‍රීවරයා ශ්‍රී ලංකා නිදහස් පක්ෂයේ ගාල්ලේ මැයි රැළිය සංවිධානය කරන ආකාරය පිළිබදව ද අදහස් පළ කළා.\nඔහු කියා සිටියේ කලක් දුෂණ චෝදනා එල්ල කළ සජින්ද වාස් ගුණවර්ධන මෙවර නිදහස් පක්ෂ මැයි රැලියේ සංවිධාන කටයුතුවලට එක්ව ඇති බවයි.",
       "URL": "https://www.hirunews.lk/131816/රට-වියවුල-අභියස-ඒකාබද්ධ-විපක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5071"
}