{
       "Source": "hirunews",
       "Timestamp": "Saturday, 12 November 2022 - 7:18",
       "Headline": "රුපියල් 120,000ක වටිනාකමක් ඇති අයිස් සමග පුද්ගලයෙකු අත්අඩංගුවට",
       "News Content": "විශේෂ කාර්‍ය බලකාය බුද්ධි කොට්ඨාසයේ නිලධාරින්ට ලැබුණු තොරතුරකට අනුව සිදු කළ මෙහෙයුමක දී මෝදර පොලිස් වසමේ මෝදර වීදියේ දී අයිස් මත්ද්‍රව්‍ය සමග පුද්ගලයෙකු අත් අඩංගුවට ගැනුණා.\nමෙම සැකකරු අත් අඩංගුවට ගන්නා අවස්ථාවේ දී ඔහු සන්තකයේ තිබී අයිස් මත්ද්‍රව්‍ය ග්‍රෑම් 10යි මිලිග්‍රෑම් 150ක් සොයා ගෙන තිබෙනවා.\nඅදාළ මත්ද්‍රව්‍යවල වටිනාකම රුපියල් එක්ලක්ෂ විසිදහස ද ඉක්මවන බවයි පොලිස් විශේෂ කාර්‍ය බලකාය පැවසුවේ.\nසිද්ධිය සම්බන්ධයෙන් අත් අඩංගුවට ගෙන ඇත්තේ 26 හැවිරිදි මෝදර ප්‍රදේශයේ ම පදිංචිකරුවෙක්.",
       "URL": "https://www.hirunews.lk/320196/රුපියල්-120000ක-වටිනාකමක්-ඇති-අයිස්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=740"
}