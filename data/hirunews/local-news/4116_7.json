{
       "Source": "hirunews",
       "Timestamp": "Saturday, 20 January 2018 - 18:49",
       "Headline": "ජවිපෙට හොරා - පොලිස් සිහිවේ",
       "News Content": "අතිශය ලාභදායී ව්‍යාපාරයක් බවට පත්ව ඇති දේශපාලනයෙන් රට මුදාගත යුතු බව ජනතා විමුක්ති පෙරමුණේ නායක, අනුර කුමාර දිසානායක පවසනවා.\nපළාත් පාලන මැතිවරණය ඉලක්ක කරගනිමින් එම පෙරමුණ බේරුවල ප්‍රදේශයේ සංවිධාන කර තිබූ ජනහමුවකට එක්වෙමින් ඔහු මේ බව කියා සිටියා.\n‘‘අපේ රටේ දේශපාලනය අතිශය ලාභදායී ව්‍යාපාරයක්.  රවී කරුණානායක මුදල් ඇමතිවෙලා අවුරුදු 2 යි. කොළඹ මොනෑක් කියන එපාර්ට්මන්ට් එකේ ගේකට ගියා කුළියටග මාසෙ කුලිය ලක්ෂ 14 යි. මාස 8 ක් හිටියා රවීගේ නෝනට ගෙට හිත ගියා. ගේ සල්ලි දීලා ගත්තලු. කීයද කෝටි 16 හමාරයි. බැඳුම්කරේ අන්න කොමිසමේ තියනවා. ඔය උඩ ඉන්නවද පක්ෂ ගොඩක්. උඩ ඉන්නේ එකම කට්ටිය. 1994 එස්.බී. ගිහිල්ලා චන්ද්‍රිකාගේ පිලට වැටුනා. 2001 රනිල්ගේ පිලට. 2007 මහින්දගේ පිලට. 2015 මෛත්‍රීෙග් පිලට. මහින්ද සමරසිංහ 2001 රනිල්ගේ ටීම් එකේ. 207 මහින්දගේ ටීම් එකේ. 2015 මෛත්‍රීෙග් ටීම් එකේ. කරූ ජයසූරිය 2001 රනිල්ගේ ටීම් එකේ. 2007 මහින්දගේ ටීම් එකේ. 2015 දැන් රයා අම්පයර්. එහෙමයි.. රාජිත ගැන කියන්න එකක් නෑ. මම කියන්නද ටිකක්. රාජිත 80 ගණන්වල ශ්‍රී.ල.නි.ප. 85 විතර වෙනකොට ම.ප. 87 එ.ස.ප, 89 බ.නි.ප, 94 පො.පෙ. 97 එ.ජා.ප, 2007 ශ්‍රී.ල.නි.ප, මේ දවස්වල අහසේග කොහාට පාවෙයිද දන්නේ නෑ. ඒගොල්ලෝ හැමදාමත් දවසකට ක්‍රිකට් ගහනවා තවත් දවසකට හොරා පොලිස් සෙල්ලම් කරනවා. පහුගිය කාලේ හොරා මහින්ද පොලිස් රනිල්. දැන් හොරා රනිල් පොලිස් මහින්ද. දැන් මේ අවුරුදු 70 වටම එක ඇමතිකෙනෙක් හිරේ  ගියාද නෑ. ඒකියන්නේ හොරකමක්වත් උනේ නැද්ද? අපේ රට මුදවාගන්නවානම් මේ බිස්නස් එකක් වුණු දේශපාලනය පෙබරවාරි මාසේ 10 වැනිදා ජනතා විමුක්ති පෙරමුණට ඡන්දයක් දේනන අපි රැවටිලිකාර දේශාපලනඥයගෙනුත්, මංකොල්ලකාරී දේශපාලනඥයගෙනුත් මේ රට මුදවාගන්න’’",
       "URL": "https://www.hirunews.lk/181590/ජවිපෙට-හොරා-පොලිස්-සිහිවේ",
       "Category": "Local News",
       "Parent URL": "https://www.hirunews.lk/local-news.php?pageID=4116"
}