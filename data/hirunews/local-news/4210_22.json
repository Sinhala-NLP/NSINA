{
       "Source": "hirunews",
       "Timestamp": "Sunday, 19 November 2017 - 15:21",
       "Headline": "මීගමුව වෙරළ තීරයෙන් අත් බැද දැමූ කාන්තා මළ සිරුරක් හමුවේ - විශ්‍රාමික මේජර්වරයෙකුත් සැකපිට අල්ලයි (ඡායාරූප)",
       "News Content": "මීගමුව - කැපුම්ගොඩ දේවස්ථානය අසල මුහුදු තීරයේ පාවෙමින් තිබී අත් බැඳ  දැමූ කාන්තා මළ සිරුරක් අද සොයා ගෙන තිබෙනවා.\nදිනපතා වෙරළ පිරිසිදු කිරීමට පැමිණෙන කාන්තාවක් විසින් මළසිරුර දැක ඒ පිළිබඳව පොලිසිය දැනුවත් කර තිබුණා.\nඒ අනුව මෙම සිරුර සොයා ගත බවයි පොලිසිය සඳහන් කරන්නේ.\nකිසියම් ආයුධයකින් හිසට පහරදී ඝාතනය කර පසුව අදාළ මළ සිරුර පොලිතින් උරයක බහා අත් ගැට ගසා මුහුදට දමන්නට ඇති බවටයි පොලිසිය දැනට සැක පළ කරන්නේ.\nඅදාළ මළ සිරුර හදුනාගත නොහැකි අන්දමට විකෘති වී ඇති බව ද අප වාර්තාකරු සදහන් කළා.\nකෙසේ වෙතත් සිද්ධිය සම්බන්ධයෙන් විශ්‍රාමික හමුදා මේජර්වරයෙකු දැනට සැකපිට අත්අඩංගුවට ගෙන ඇති බවයි ජා-ඇල පොලීසියේ ප්‍රකාශකයෙකු හිරු ප්‍රවෘත්ති අංශයට කියා සිටියේ.\nඔහුගෙන් මේ වනවිට ප්‍රකාශ සටහන් කරගනිමින් සිටින බව ද පොලීසිය ප්‍රකාශ කළා.\nඡායාරූප - කටුනායක, ප්‍රසාද්  මුතුකුඩ",
       "URL": "https://www.hirunews.lk/176405/මීගමුව-වෙරළ-තීරයෙන්-අත්-බැද-දැමූ-කාන්තා-මළ-සිරුරක්-හමුවේ-විශ්‍රාමික-මේජර්වරයෙකුත්-සැකපිට-අල්ලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4210"
}