{
       "Source": "hirunews",
       "Timestamp": "Saturday, 08 January 2022 - 7:21",
       "Headline": "පාර්ලිමේන්තුවේ ආහාර රැගෙන යනවාදැ යි සොයන්න අහඹු පරීක්ෂණ",
       "News Content": "පාර්ලිමේන්තු කාර්ය මණ්ඩලය අහඹු පරීක්ෂාවට ලක් කිරීමේ කටයුතු යළි ආරම්භ කර තිබෙනවා.\nඒ අනුව ඔවුන් සේවා මුර අවසන් කර පිටව යන අවස්ථාවේදී පාර්ලිමේන්තු ආරක්ෂක අංශ මගින් එම පරික්ෂා කිරීමේ කටයුතු අහඹු ලෙස සිදු කරනු ඇති.\nපාර්ලිමේන්තු ආරංචි මාර්ග කියා සිටියේ, පාර්ලිමේන්තු කාර්ය මණ්ඩලය පාර්ලිමේන්තුවේ ආහාර නිවෙස් කරා රැගෙන යන බවට ලද තොරතුරුවලට අනුව යලි මෙම පරීක්ෂා කිරීමේ කටයුතු ආරම්භ කර ඇති බවයි.\nඑලෙස පරීක්ෂා කිරීමේ කටයුතු වසර ගණනාවක සිට සිදු කෙරුණු අතර පසුගිය සමයේ එම කටයුතු නතර කර තිබුණා.\nමෙලෙස පාර්ලිමේන්තු කාර්ය මණ්ඩලය පරීක්ෂාවට ලක්කිරීමට තීරණය කර ඇත්තේ ඒ අනුව යි.\nමේ අතර පාර්ලිමේන්තුවේ නව සැසිවාරය සඳහා පාර්ලිමේන්තු සංකීර්ණය සූදානම් කිරීමේ කටයුතු මේ වන විට ආරම්භ කර තිබෙනවා.\nඊට අදාළ සාකච්ඡා අදාළ අංශ සමග මේ දිනවල සිදු කෙරෙන බවයි.\nජනාධිපති ගෝඨාභය රාජපක්ෂ සිය ප්‍රතිපත්ති ප්‍රකාශය ඉදිරිපත් කිරීමත් සමග පාර්ලිමේන්තුවේ නව සැසිවාරය ලබන 18 වන දා පෙරවරු 10ට ආරම්භ කිරීමට නියමිත යි.",
       "URL": "https://www.hirunews.lk/293336/පාර්ලිමේන්තුවේ-ආහාර-රැගෙන-යනවාදැ-යි-සොයන්න-අහඹු-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=1441"
}