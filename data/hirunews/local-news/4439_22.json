{
       "Source": "hirunews",
       "Timestamp": "Tuesday, 04 July 2017 - 8:15",
       "Headline": "ඇමරිකානු නිදහස් දිනය අදයි",
       "News Content": "අදට යෙදී ඇති 241 වන ඇමරිකානු නිදහස් දිනය නිමිත්තෙන් ජනාධිපති මෛත්‍රීපාල සිරිසේන, ඇමරිකානු ජනාධිපති ඩොනල්ඩ් ට්‍රම්ප් වෙත සුබ පැතුම් පණිවුඩයක් යොමු කර තිබෙනවා.\nඑමගින් ජනාධිපතිවරයා ප්‍රකාශ කර ඇත්තේ 1948 වසරේ සිට රාජ්‍ය තාන්ත්‍රික සබඳතා ඇති කර ගත් දා පටන් ශ්‍රී ලංකාව සහ ඇමරිකා එක්සත් ජනපදය අතර ශක්තිමත් සහයෝගීතාවක් පැවැති බවයි.\nවිශේෂයෙන් ශ්‍රී ලංකාවේ වත්මන් ජාතික එකමුතු රජය පත්වීමෙන් අනතුරුව එම සබඳතා උත්කෘෂ්ඨ ලෙස වර්ධනය වී ඇති බවයි ජනාධිපතිවරයා යැවූ පණිවුඩයේ දැක්වෙන්නේ.\nප්‍රජාතන්ත්‍රවාදී අගයන් සුරැකීමේ පොදු කැපවීම සහ වෙළඳ හා ව්‍යාපාරික සබඳතාවලදී දෙපාර්ශවයටම යහපත සැලසෙන අයුරින් කටයුතු කරමින් ඉදිරියටත් එම සබදතා ශක්තිමත් කරලීමට පියවර ගන්නා බව ජනාධිපති මෛත්‍රීපාල සිරිසේන එහිදී වැඩිදුරටත් සඳහන් කළා.",
       "URL": "https://www.hirunews.lk/165031/ඇමරිකානු-නිදහස්-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4439"
}