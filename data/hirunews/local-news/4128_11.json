{
       "Source": "hirunews",
       "Timestamp": "Saturday, 13 January 2018 - 9:04",
       "Headline": "දිවුලපිටිය සහ කොටදෙනියාවට කඩිනමින් ලැබෙන විදුලිය සැපයුම",
       "News Content": "දිවුලපිටිය සහ කොටදෙනියාව ප්‍රදේශවල ග්‍රාම සේවා වසම් කිහිපයකට ඊයේ (12) පස්වරුවේ බලපෑ සුළං තත්ත්වය හේතුවෙන් බිඳ වැටී ඇති විදුලි සැපයුම් කඩිනමින් යථා තත්ත්වයට පත් කිරීමට කටයුතු කරමින් සිටින බව විදුලිබල හා පුනර්ජනනීය බලශක්ති අමාත්‍යාංශය පවසනවා.\nඑහි මාධ්‍ය ප්‍රකාශක, සුලක්ෂණ ජයවර්ධන සඳහන් කළේ ඊයේ රාත්‍රියේ සිට විදුලි විසන්ධි වීම් යථා තත්ත්වයට පත් කිරීමේ කටයුතු සිදුකරමින් පවතින බවයි.\nප්‍රදේශයට බලපෑ සුළං තත්ත්වය හේතුවෙන් නිවාස 70කට ආසන්න සංඛ්‍යාවකට ද සුළු හානි සිදුවුණා.",
       "URL": "https://www.hirunews.lk/180935/දිවුලපිටිය-සහ-කොටදෙනියාවට-කඩිනමින්-ලැබෙන-විදුලිය-සැපයුම",
       "Category": "Local News",
       "Parent URL": "https://www.hirunews.lk/local-news.php?pageID=4128"
}