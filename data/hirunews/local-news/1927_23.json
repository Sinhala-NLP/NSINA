{
       "Source": "hirunews",
       "Timestamp": "Wednesday, 26 May 2021 - 11:51",
       "Headline": "ඉන්දියාවේ නව කොරෝනා කොරෝනා මරණ නැවතත් 4000 ඉක්මවයි",
       "News Content": "ගෙවුණු පැය 24  තුල ඉන්දියාවෙන් කොරෝනා මරණ 4157 ක්\nඅද උදෑසනින් අවසන් වූ පැය 24 තුල ඉන්දියාවෙන් කොරෝනා මරණ 4157 ක් වාර්තා වුණා.\nඊයේ දිනයේ එලෙස වාර්තා වූයේ කොරෝනා මරණ 3511 ක් පමණයි.\nඉන්දියාවේ සමස්ත කොරෝනා මරණ සංඛ්‍යාව මේ වනවිට 311,000 දක්වා ඉහළ ගොස් තිබෙනවා.\nගත වූ පැය 24 තුල ඉන්දියාවෙන් නව කොරෝනා ආසාදිතයන් දෙලක්ෂ අටදහසක්  වාර්තා වී ඇති අතර එරට සමස්ත ආසාදිතයින් සංඛ්‍යාව දෙකෝටි හැත්තෑ එක්ලක්ෂයකට අධිකයි.\nඉන්දියාවේ වැඩිම කොරෝනා ආසාදිතයන් සහ මරණ වාර්තා වන මහාරාෂ්ට්‍ර ප්‍රාන්තයේ දෛනික ආසාදිතයින් සංඛ්‍යාව අඩුවීමක් මේ වනවිට දක්නට ලැබෙනවා.\nකෙසේ නමුත්, කේරළ සහ තමිල්නාඩු ප්‍රාන්තවල ආසාදිතයන් ඉහළ යමින් පවතින බවයි ඉන්දීය මාධ්‍ය සඳහන් කළේ.\nඉන්දීය සෞඛ්‍ය අමාත්‍යාංශය සඳහන් කළේ ඊයේ දිනයේ වාර්තා ගත ලෙස කොරෝනා පරීක්ෂණ විසි දෙලක්ෂ දාහත්දහස් තුන්සිය විස්සක් සිදුකළ බවයි.",
       "URL": "https://www.hirunews.lk/272479/ඉන්දියාවේ-නව-කොරෝනා-කොරෝනා-මරණ-නැවතත්-4000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1927"
}