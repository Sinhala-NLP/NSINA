{
       "Source": "hirunews",
       "Timestamp": "Thursday, 14 December 2017 - 13:21",
       "Headline": "කල් ඉකුත් වූ බීම බෝතලය දරුවා රෝහලට යවයි",
       "News Content": "කල් ඉකුත් වු  සිසිල් බීම බෝතලයක් පානය කිරීම හේතුවෙන් එකොළොස් හැවිරිදි දරුවෙකු දැඩි ලෙස රෝගාතුර වීමේ සිද්ධියක් මතුගම - යටියන ප්‍රදේශයෙන් හිරු ප්‍රවෘත්ති අංශය වෙත වාර්තා වුණා.\nදෙමාපියන් චෝදනා කළේ කල් ඉකුත් වූ මෙම සිසිල් බීම විකුණූ වෙළඳසැල සම්බන්ධයෙන් ප්‍රදේශයේ මහජන සෞඛ්‍ය පරීක්ෂකවරුන් දැනුම්වත් කළද මෙතෙක් ඔවුන් ඒ පිළිබඳව කිසිදු ක්‍රියාමාර්ගයක් ගෙන නොමැති බවටයි.\nනිවස අසල තිබෙන වෙළඳසැලකින්  සිසිල් බීම බෝතලයක් රැගෙනවිත් මෙම දරුවා පානය කර ඇත්තේ පසුගිය 9 වනදායි.\nපසුව දරුවාට වමනය ගොස් ඇති අතර ඉන් අනතුරුව සිහිමුර්ඡා වීම හේතුවෙන් මතුගම දිස්ත්‍රික් රෝහලට ඇතුලත් කළ බවයි ඔහුගේ මව හිරු ප්‍රවෘත්ති අංශයට කියා සිටියේ.\nමේ සම්බන්ධයෙන් දරුවාගේ මව මතුගම පොලිසියට පැමිණිල්ලක් ද ඉදිරිපත් කර ඇති අතර ඒ අනුව පොලිස් නිලධාරියෙකු පැමිණ මෙම පැණි බීම බෝතලය පොලිස් භාරයට ගෙන තිබෙනවා.",
       "URL": "https://www.hirunews.lk/178368/කල්-ඉකුත්-වූ-බීම-බෝතලය-දරුවා-රෝහලට-යවයි",
       "Category": "Local News",
       "Parent URL": "https://www.hirunews.lk/local-news.php?pageID=4172"
}