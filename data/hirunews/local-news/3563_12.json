{
       "Source": "hirunews",
       "Timestamp": "Thursday, 10 January 2019 - 10:02",
       "Headline": "මන්නයකින් පහරදී පුතා විසින් පියාව මරා දමයි",
       "News Content": "සියඹලාණ්ඩුව පොලිස් බල ප්‍රදේශයේ පීල්ලේබැද්ද ප්‍රදේශයේ නිවසක් පිටුපස මඩුවක් ආසන්නයේ තිබී තියුණු ආයුදයකින් පහර දී ඝාතනය කළ පුද්ගලයකුගේ මල සිරුරක් සියඹලාණ්ඩුව පොලිසිය විසින් සොයාගෙන තිබෙනවා.\nමෙසේ ඝාතනයට ලක්ව ඇත්තේ එම ප්‍රදේශයේම පදිංචි වයස අවුරුදු අනූහයක් වන ඩී.ජී කොරනේරිස් නැමති පස් දරු පියෙකු බවයි සියඹලාණ්ඩුව පොලිසිය ප්‍රකාශ කළේ.\nමෙසේ ඝාතනයට ලක් වී ඇති පුද්ගලයාගේ පුත්‍රයකු විසින් මෙම ඝාතනය සිදු කර ඇති අතර අදාල සැකකරුට කුඩා ලමුන් දෙදෙනකු ද සිටින බව පොලිසිය සඳහන් කළා.\nමෙම සැකකරු අධික ලෙස බීමතින් පැමින සිය බිරිද සහ දරුවන් ට මන්නයකින් පහරදීමට උත්සාහ දරා ඇති අතර ඔවුන් අසල නිවසක් වෙත ගොස් දිවි ගලවාගත් බව සැකකරුගේ බිරිද පොලිසියට ප්‍රකාශ කර තිබෙනවා.\nමෙම මරණය සිදු කළ මියගිය පුද්ගලයාගේ නිවසේ පදිංචිව සිටි සැකකාර පුත්‍රයා සියඹලාණ්ඩුව පොලිසිය විසින් අත්අඩංගුවට ගෙන ඇති අතර සැකකරු  වයස අවුරුදු හතලිස් අටක අයෙකු බවයි පොලිසිය කියා සිටියේ.\nමළ සිරුර පිලිබඳ පශ්චාත් මරන පරීක්ෂණය අද(10) සිදු කිරීමට නියමිත අතර අත්අඩංගුවට ගත් සැකකරු සියඹලාණ්ඩුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nසියඹලාණ්ඩුව පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/207877/මන්නයකින්-පහරදී-පුතා-විසින්-පියාව-මරා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=3563"
}