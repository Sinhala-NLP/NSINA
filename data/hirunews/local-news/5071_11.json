{
       "Source": "hirunews",
       "Timestamp": "Wednesday, 27 April 2016 - 7:30",
       "Headline": "උතුරට වෙනම ආධාර බැහැ",
       "News Content": "උතුර සහ නැගෙනහිර පළාත්වලට විශේෂයෙන් ආධාර කිරීමට නොහැකි බව දිවයිනට පැමිණි ස්වීඩන විදේශ ඇමතිනි මාග්‍රට් වෝල්ස්ට්‍රෝම් ප්‍රකාශ කළා.\nඇය මේ බව සඳහන් කළේ උතුර පළාත් මහ ඇමති සී.වී.විග්නේෂ්වරන් ඊයේ (26) හමුවු අවස්ථාවේදීයි.\nමෙහිදී උතුරේ ප්‍රධාන අමාත්‍යවරයා එම පළාතට ආධාර කරන මෙන් ඇයගෙන් ඉල්ලීමක් කර තිබෙනවා.\nඑහිදී විදේශ අමාත්‍යවරිය ප්‍රකාශ කර ඇත්තේ ශ්‍රී ලංකාව දැන් මධ්‍යම පාන්තික ආර්ථික රටාවකට හුරු වී ඇති බවයි.\nෆෙඩරල් පාලන ක්‍රමයකට දකුණේ ජනතාව සහ දේශපාලන පක්ෂ දැඩිව අකමැති වන තත්ත්වයක් තුළ එය සඵල වේ දැයි මෙහිදී ඇය උතුරු පළාත් ප්‍රධාන අමාත්‍යවරයාගෙන් වැඩිදුරටත් විමසා තිබෙනවා.\nඑහිදී මහ ඇමති විග්නේෂ්වරන් ප්‍රකාශ කර ඇත්තේ ඉතිහාසයේ වාර කිහිපයකදී උතුරට සහ නැගෙනහිරට ෆෙඩරල් පාලන ක්‍රමයක් ලබාදීම පිළිබඳව ගිවිසුම්ගත වී ඇති බවයි.",
       "URL": "https://www.hirunews.lk/131837/උතුරට-වෙනම-ආධාර-බැහැ",
       "Category": "Local News",
       "Parent URL": "https://www.hirunews.lk/local-news.php?pageID=5071"
}