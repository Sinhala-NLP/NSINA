{
       "Source": "hirunews",
       "Timestamp": "Tuesday, 03 January 2023 - 13:35",
       "Headline": "හිරු පුවත ඵල දරා පතල් හෑරිල්ල නවතියි (වීඩියෝ)",
       "News Content": "රත්නපුර නගරයේ රථ වාහන තදබදය මගහැර යාම සදහා ඉදිකර ඇති රත්නපුර ගොඩකවෙල මාර්ගය දෙපස සිදුකරන පතල් කැණීම නිසා සිදුවන දැඩි පාරිසරික හානි පිළිබදව හිරු ප්‍රවෘත්ති පසුගියදා වාර්තා කළා.\nඒ සමග බලධාරීන්ගේ අවධානය ඒ පිළිබඳ යොමු වී තිබෙනවා.\nකොළඹ සිට රත්නපුර නගරය හරහා බදුල්ල හම්බන්තොට කතරගම යන ප්‍රදේශවලට ගමන් කිරීමේදී රත්නපුර නගරය මගහැර යාම සදහා ඉදිකර ඇති රත්නපුර ගොඩකවෙල මාර්ගය දෙපස සිදුකරන පතල් කැණීම නිසා එම මාර්ගය අබලන් වීම හා ප්‍රදේශයේ දැඩි පාරිසරික හානියක් සිදුවන බව අප වාර්තා කළේ පසුගිය ජනවාරි 01 වැනිදායි.\nප්‍රදේශවාසීන් චොදනා කළේ මෙම පතල් කැණිම සම්බන්ධයෙන් අවස්ථා ගණනකදී පොලිසියට පැමිණිලි කලත් එයට නිසි විසදුම් නොලැබුණු බවයි.\nමේ සම්බන්ධයෙන් හිරු ප්‍රවෘත්ති වාර්තා කිරීමත් සමග සබරගමු ආණ්ඩුකාර ටිකිරි කොබ්බෑකඩුව ඇතුළු අදාළ පාර්ශ්ව ඒ සදහා අවධානය යොමු කර තිබෙනවා.\nඒ අනුව නිලධාරීන් පිරිසක් එම ස්ථානයේ නිරීක්ෂණයට එක්ව සිටියා.\nඑමෙන්ම සබරගමුව පළාත් ආණ්ඩුකාර ටිකිරි කොබ්බෑකඩුව මීට සම්බන්ධ සියලු පාර්ශ්වවල නියෝජිතයින් ගෙන්වා සාකච්ඡාවක නිරත වුණා.",
       "URL": "https://www.hirunews.lk/324172/හිරු-පුවත-ඵල-දරා-පතල්-හෑරිල්ල-නවතියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=626"
}