{
       "Source": "hirunews",
       "Timestamp": "Tuesday, 22 March 2016 - 18:42",
       "Headline": "සාලියවැවදී 3 කට මරු කැඳවු ලොරි රියදුරා අත්අඩංගුවට",
       "News Content": "පුත්තලම - අනුරාධපුර මාර්ගයේ සාලිය වැව - 35 කණුව ආසන්නයේදී අද අලූයම සිල් සමාදන් වීම සඳහා යමින් සිටි කුඩා දරුවෙකු ඇතුලූ තුන්දෙනෙකු යටකර පසුව පලාගිය ලොරි රථයේ  රියදුරු සහ සහයකයා සාලියවැව පොලීසිය අත්අඩංගුවට ගත්තා.\nඒ, පුත්තලම ප්‍රදේශයේදීයි. 12 හැවිරිදි පිරිමි දරුවෙකු ඇතුළු එකම පවුලේ තුන්දෙනෙකු එහිදී මියගිය අතර, පිරිමි ළමයාගේ 62 හැවිරිදි මිත්තණිය සහ 84 හැවිරිදි මුත්තම්මාද ඒ අතර සිටියා.\nඅනතුර සිදුකළ ලොරි රථයෙන්ම කුඩා දරුවා රැගෙන ගොස් පුත්තලම රෝහලට ඇතුළත් කළ සැකකරුවන් පලාගොස් තිබූ අතර  රෝහලේ ආරක්ෂක නිලධාරියෙකු විසින් ලොරි රථයේ අංකය පොලීසියට දැනුම්දී තිබුණා.",
       "URL": "https://www.hirunews.lk/129122/සාලියවැවදී-3-කට-මරු-කැඳවු-ලොරි-රියදුරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5120"
}