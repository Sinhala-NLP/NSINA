{
       "Source": "hirunews",
       "Timestamp": "Sunday, 09 May 2021 - 13:09",
       "Headline": "රුපියල් මිලියන 60ක කොකේන් සමග දකුණු අප්‍රිකානු ජාතිකයෙකු අත්අඩංගුවට",
       "News Content": "රුපියල් මිලියන 60 කට ආසන්න කොකේන් මත්ද්‍රව්‍ය කිලෝ 2 යි ග්‍රෑම් 29 ක් සමග දකුණු අප්‍රිකානු ජාතිකයෙකු කටුනායක ගුවන්තොටුපල රේගුව මගින් අත්අඩංගුවට ගෙන තිබෙනවා.\nකෙන්යාවේ - නයිරෝබි නුවර සිට අද පෙරවරුවේ මෙරටට පැමිණි මොහුගේ ගමන් මළු ගුවන්තොටුපල රේගු මත්ද්‍රව්‍ය පාලක ඒකකයේ නිලධාරින් විසින් පරීක්ෂාවට ලක් කළා.\nඑහිදී ඔහුගේ ගමන් මල්ලේ ෂැම්පු බෝතල් 2ක පාර්සල් 3ක් ලෙස මෙම කොකේන් තොගය සගවා තිබියදී සොයා ගැණුනා.\nඅත්අඩංගුවට ගත් සැකකරු වැඩිදුර පරීක්ෂණ සඳහා පොලිස් මත්ද්‍රව්‍ය නාශක කාර්යාංශය වෙත භාරදීමට නියමිතයි.",
       "URL": "https://www.hirunews.lk/270865/රුපියල්-මිලියන-60ක-කොකේන්-සමග-දකුණු-අප්‍රිකානු-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1965"
}