{
       "Source": "hirunews",
       "Timestamp": "Wednesday, 10 January 2018 - 15:14",
       "Headline": "පොළොන්නරුවේ අනතුරකින් පුද්ගලයෙකු මරුට (ඡායාරූප)",
       "News Content": "පොළොන්නරුව අක්කර 500 ප්‍රදේශයේදී සිදුවු රිය අනතුරකින් පුද්ගලයෙකු මියගොස් තිබෙනවා.\nඅද දහවල් මෙම අනතුර සිදුවී ඇත්තේ කැබ් රථයක් සහ ත්‍රී රෝද රථයක් එකිනෙක ගැටීමෙනුයි.\nකැබ් රථයේ ගැටුනු ත්‍රී රෝද රථය යතුරුපැදියක ද ගැටී ඇති බවයි අප වාර්තාකරු සඳහන් කළේ.\nමියගොස් ඇත්තේ ත්‍රී රෝද රථයේ ගමන් කළ 73 හැවිරිදි පුද්ගලයෙක්.\nඔහු පොළොන්නරුව අක්කර 500 ප්‍රදේශයේම පදිංචිකරුවෙක්.\nත්‍රී රෝද රථයේ ගමන් කළ තවත් අයෙක් තුවාල ලබා ඇති අතර ඔහු රෝහල් ගතකර තිබෙනවා.\nකැබ් රථයේ රියදුරා පොලිස් අත්අඩංගුවට ගෙන ඇති අතර ඔහුට නින්ද යාම හේතුවෙන් අනතුර සිදුව ඇති බවටයි මුලික පරීක්ෂණවලදී හෙළිවී ඇත්තේ.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/180689/පොළොන්නරුවේ-අනතුරකින්-පුද්ගලයෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4132"
}