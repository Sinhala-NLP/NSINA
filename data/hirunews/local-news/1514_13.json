{
       "Source": "hirunews",
       "Timestamp": "Monday, 06 December 2021 - 11:11",
       "Headline": "ලෝක ආහාර වැඩසටහනේ මෙරට නියෝජිතයා මධ්‍යම පළාත් ආණ්ඩුකාරවරයා හමුවෙයි",
       "News Content": "එක්සත් ජාතීන්ගේ ලෝක ආහාර වැඩසටහනේ මෙරට නියෝජිත හා අධ්‍යක්ෂ අබ්දුර් රහීම්, මධ්‍යම පළාත් ආණ්ඩුකාර ලලිත් යූ. ගමගේ හමුවී සාකච්ඡාවක නිරතවුණා.\nමධ්‍යම පළාත තුළ භෝග කළමනාකරණ පහසුකම් ස්ථාපිත කිරිම, ආහාර සුරක්ෂිතතාව, ඇසුරුම්කරණයේදී හරිත ඇසුරුම් භාවිත කිරීම, දියර කිරි ප්‍රචලිත කිරීම ඇතුලු කරුණු රැසක් පිළිබඳව මෙහිදී අවධානයට ලක්වූ බවයි පළාත් ආණ්ඩුකාර කාර්යාලය කියා සිටියේ.\nමේ සඳහා එක්සත් ජාතීන්ගේ ලෝක ආහාර වැඩසටහනේ ශ්‍රී ලංකා නියෝජ්‍ය අධ්‍යක්ෂ සහ රාජ්‍ය සබඳතා නිලධාරී ඇතුලු පිරිසක් එක්ව තිබෙනවා.",
       "URL": "https://www.hirunews.lk/290157/ලෝක-ආහාර-වැඩසටහනේ-මෙරට-නියෝජිතයා-මධ්‍යම-පළාත්-ආණ්ඩුකාරවරයා-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1514"
}