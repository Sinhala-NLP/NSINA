{
       "Source": "hirunews",
       "Timestamp": "Thursday, 24 March 2022 - 17:03",
       "Headline": "ඉන්ධන නිවෙස්වල ගබඩා කිරීම නිසා සිදුවන අනතුරුවල ඉහළ යාමක් (වීඩියෝ)",
       "News Content": "ඉන්ධන අර්බුදය හේතුවෙන් නිවෙස්වල සහ විවිධ ස්ථානවල පෙට්‍රල් ඇතුළු ඉන්ධන ගබඩා කිරීමට පියවර ගැනීමත් සමඟ ඒ ආශ්‍රිත සිදුවන අනතුරුවල ඉහළ යාමක් දක්නට ලැබෙන බව රෝහල් ආරංචි මාර්ග පවසනවා.\nදිනකට පුද්ගලයින් 4 දෙනෙකු පමණ පෙට්‍රල් ආශ්‍රිත ඇතිවන විවිධ පිලිස්සුම් හේතුවෙන් රෝහල්ගත වන බවයි කොළඹ ජාතික රෝහලේ ප්ලාස්ටික් ශල්‍ය වෛද්‍ය විශේෂඥ ගයාන් ඒකනායක සඳහන් කළේ.\nමේ අතර, විදුලි අර්බුදයත් සමග වෙළඳපොලේ භූමිතෙල් භාවිතයෙන් දල්වන චිමිනි ලාම්පු සහ පොල්කටු අඟුරු භාවිත කරන ඉස්ත්‍රික්ක අලෙවිය ඉහළ ගොස් තිබෙනවා.\nඑමෙන්ම, ඒවා මේ වනවිට වෙළඳපොලේ හිඟ වී ඇති බවටයි ආරංචි මාර්ග සඳහන් කළේ.\nමීට අමතරව වෙළඳපොලේ කිලෝග්‍රෑමයක් රුපියල් 200කට අලෙවි වූ පොල්කටු අඟුරු මිල ද රුපියල් 800 දක්වා ඉහළ ගොස් තිබෙනවා.",
       "URL": "https://www.hirunews.lk/300294/ඉන්ධන-නිවෙස්වල-ගබඩා-කිරීම-නිසා-සිදුවන-අනතුරුවල-ඉහළ-යාමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1274"
}