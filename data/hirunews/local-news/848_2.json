{
       "Source": "hirunews",
       "Timestamp": "Saturday, 24 September 2022 - 7:53",
       "Headline": "මානසීක පීඩාවන්ට කඩිනම් ප්‍රතිකාර ලබාදෙන්නැයි ඉල්ලීමක්",
       "News Content": "මානසික පීඩාවන්ට ලක්වූවන් හඳුනාගතහොත් මනෝ වෛද්‍ය උපදේශන සහ ප්‍රතිකාර සඳහා යොමු කිරීම සියලුදෙනාගේ යුතුකමක් සහ වගකීමක් බව කරාපිටිය ශික්ෂණ රෝහලේ මනෝ වෛද්‍ය විශේෂඥ රූමි රූබන් ප්‍රකාශ කළා.\nඔහු මේ බව සඳහන් කළේ මානසික පීඩා හේතුවෙන් ජීවිතය අහිමි කරගන්නා තත්වයන් අවම කිරීම පිළිබද හිරු ප්‍රවෘත්ති අංශය කළ විමසීමකට පිළිතුරු දෙමින්.\nමෙම සංවාදය නැවතත් සමාජගත වන්නේ පේරාදෙණිය විශ්ව විද්‍යාලයේ මනෝ විද්‍යාව හැදෑරු සිසුවකුගේ මරණයත් සමගයි. මහවැලි ගඟට පැන ඔහු සියදිවි නසා ගත් බව මූලික පරීක්ෂණවලදී අනාවරණය වුණා.\nයම් පුද්ගලයෙකු ගැටලුවකට මුහුණදුන් විට හැසිරෙන ආකාරය පිළිබද පූර්ව නිගමනවලට පැමිණීමට කිසිවෙකුටත් නොහැකියි.\nමෙවැනි තත්වයක් අවම කරගැනීම සඳහා උපදේශන සේවා රැසක් රටේ ක්‍රියාත්මක වුවද ඒ සම්බන්ධයෙන් ජනතාවගේ දැනුවත් වීම අවම මට්ටමක පවතිනවා.",
       "URL": "https://www.hirunews.lk/316167/මානසීක-පීඩාවන්ට-කඩිනම්-ප්‍රතිකාර-ලබාදෙන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=848"
}