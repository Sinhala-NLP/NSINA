{
       "Source": "hirunews",
       "Timestamp": "Monday, 09 January 2023 - 17:40",
       "Headline": "ATM යන්ත්‍රවලින් මුදල් සොරකමකට පොලිස් ස්ථානාධිපතිවරයෙකු අත්අඩංගුවට",
       "News Content": "දකුණු පළාතේ ATM යන්ත්‍රවලින් රුපියල් කෝටියකට අධික මුදලක් සොරකම් කළ සිද්ධියට පොලිස් නිලධාරියෙකු සහ විදේශිකයින් දෙදෙනෙකු ඇතුළු 5ක් සැකපිට පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති විදේශිකයින් දෙදෙනා බල්ගේරියානු ජාතිකයින් බවත් එක් අයෙකුට කැනඩා පුරවැසිකම ඇති බවත් අනාවරණය වී තිබෙනවා.\nසැකකාර විදේශිකයින් දෙදෙනා කොළඹ සුපිරි මහල් නිවාස සංකීර්ණයක නවාතැන්ගෙන සිටියදී අපරාධ පරීක්ෂණ දෙපාර්තමේන්තුවේ පරිගණක අපරාධ කොට්ඨාසය විසින් අත්අඩංගුවට ගෙන ඇත්තේ.\nඑම සැකකරුවන් අතර මීගහතැන්න පොලීසියේ පාලන අංශයේ ස්ථානාධිපතිවරයාද සිටිනවා.\nසැකකාර පොලිස් නිලධාරියා අත්අඩංගුවට ගෙන ඇත්තේ පිටිගල පොලිස් වසමේ අමුගොඩ ප්‍රදේශයේදීයි.\nසෙසු සැකකරුවන් දෙදෙනා අත්අඩංගුවට ගෙන ඇත්තේ ඇල්පිටිය සහ මීගමුව ප්‍රදේශවලදීයි.",
       "URL": "https://www.hirunews.lk/324646/atm-යන්ත්‍රවලින්-මුදල්-සොරකමකට-පොලිස්-ස්ථානාධිපතිවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=613"
}