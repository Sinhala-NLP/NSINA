{
       "Source": "hirunews",
       "Timestamp": "Wednesday, 24 August 2022 - 13:46",
       "Headline": "තායිලන්ත අගමැති සිය ධුරයෙන් ඉවතට",
       "News Content": "තායිලන්තයේ අග්‍රාමාත්‍යවරයා ලෙස කටයුතු කළ ජෙනරාල් ප්‍රයුත් චාන්-ඕ-චාගේ ධුර කාලය අත් හිටුවීමට එරට ආණ්ඩුක්‍රම ව්‍යවස්ථා අධිකරණය අද(24) තීරණය කළා.\nඒ අග්‍රාමාත්‍ය ජෙනරාල් ප්‍රයුත් චාන්-ඕ-චාගේ ධුර කාලය පිළිබඳව විපක්ෂයෙන් ඉදිරිපත් වූ පෙත්සමක් එරට ආණ්ඩුක්‍රම ව්‍යවස්ථා අධිකරණය විසින් අද විභාග කළ අවස්ථාවේ දී යි.\nඑම පෙත්සම විභාග කිරීමේ දී, අග්‍රාමාත්‍යවරයාට එරෙහිව ආණ්ඩුක්‍රම ව්‍යවස්ථා අධිකරණයේ විනිසුරුවන්ගෙන් බහුතරයක් 5:4ක් වශයෙන් ඡන්දය ලබා දුන් අතර ඒ අනුව අග්‍රාමාත්‍යවරයාගේ ධුර කාලය ඊයේ එනම් 2022 අගෝස්තු 23 අඟහරුවාදා‍යින් අවසන් වූ බව තීරණය කෙරුණා.\nඒ අනුව ජෙනරාල් ප්‍රයුත් චාන්-ඕ-චාගේ ධුරය අත්හිටුවීමෙන් පසු නියෝජ්‍ය අගමැති ලෙස කටයුතු කළ ප්‍රවිත් වොන්ග්සුවන් භාරකාර අගමැතිවරයා බවට පත් වුණා.",
       "URL": "https://www.hirunews.lk/313608/තායිලන්ත-අගමැති-සිය-ධුරයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=917"
}