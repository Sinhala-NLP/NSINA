{
       "Source": "hirunews",
       "Timestamp": "Thursday, 11 May 2023 - 14:02",
       "Headline": "බෙංගාල බොක්ක ආශ්‍රිත පීඩන අවපාතය සුළි කුණාටුවක් දක්වා වර්ධනය විය හැකියි",
       "News Content": "බෙංගාල බොක්ක ගැඹුරු මුහුදු ප්‍රදේශයේ පවතින පීඩන අවපාතය සුළි කුණාටුවක් දක්වා වර්ධනය වියහැකි බව කාලගුණ විද්‍යා දෙපාර්තමේන්තුව පවසනවා.\nමේ හේතුවෙන් බෙංගාල බොක්ක ගැඹුරු මුහුදු ප්‍රදේශවල ධීවර සහ නාවික කටයුතු වල නොයෙදෙන ලෙසයි කාලගුණ විද්‍යා දෙපාර්තමේන්තුව දැනුම් දෙන්නේ.\nමේ අතර බස්නාහිර, සබරගමුව, මධ්‍යම, වයඹ සහ දකුණු පළාත්වල විටින් විට වැසි හෝ ගිගුරුම් සහිත වැසි ඇතිවන බවයි කාලගුණ විද්‍යා දෙපාර්තමේන්තුව අනාවැකි පළකරන්නේ\nබස්නාහිර, සබරගමුව, සහ වයඹ පළාත්වලත් මහනුවර, නුවරඑළිය, ගාල්ල සහ මාතර දිස්ත්‍රික්කවලත් ඇතැම් ස්ථාන වලට මිලිමීටර් 75ක පමණ තරමක තද වැසිද ඇතිවිය හැකි බවද එම කාලගුණ නිවේදනයේ වැඩිදුරටත් සඳහන්.",
       "URL": "https://www.hirunews.lk/334890/බෙංගාල-බොක්ක-ආශ්‍රිත-පීඩන-අවපාතය-සුළි-කුණාටුවක්-දක්වා-වර්ධනය-විය-හැකියි",
       "Category": "Local News",
       "Parent URL": "https://www.hirunews.lk/local-news.php?pageID=351"
}