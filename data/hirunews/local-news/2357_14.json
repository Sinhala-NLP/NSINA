{
       "Source": "hirunews",
       "Timestamp": "Sunday, 01 November 2020 - 14:00",
       "Headline": "අමතකවෙන මිනිසත්කම (වීඩියෝ)",
       "News Content": "මවක් තම රුධිරය කිරට හරවා දරුවන්ට ජීවය ලබා දෙනවා සේම පියෙකු දහඬිය කඳුලු වගුරුවමින් ඒ ජීවයට පන පොවන්නේ උත්තරීතර පිය සෙනෙහස නිසා.\nඑහෙත් දරුවන් උස් මහත් වී මව්පියන්ට නොසලකන පුවත් අපට නිරන්තරයෙන් පසුගිය දින කිහිපයේදීම වාර්තාවුණා.\nපවතින කොවිඩ් ව්‍යාප්තියත් සමඟ මේ බොහෝ දෙනා පත්ව ඇත්තේ දැඩි අසරණ තත්ත්වයකටයි.\nගම්පහ -ගනේමුල්ල - හොරගොල්ල අමර විහාරය අසලට මෙම පියා පසුගියදා දමා ගොස් තිබුණා.\nදාලා ගිහිං කියලා හිතුණා. හෙමින් හෙමින් ඇවිදගෙන ඇවිත් මෙතනින් ඉඳගත්තා.\nපන්සලට වඳින්න ගෙනාවේ කවුද? මේ සීයාව වඳින්න කියලා කවුරු හරි ගෙනත් දාලා.\nසමහර වෙලාවට මෙයා දරුවෝ ගැන කියනවා , ඉන්න තැනක් කියන්නේ නැහැ.\nදරුවන්ට ලැජ්ජයි කියලා හිතලා.අනුරාධපුරයේ ඉඳන් මෙහේ එන්න බැහැනේ කෝච්චි බස් නැහැනේ. කොහොමද ආවේ..? ඇඳිරි නීතියනේ.\nඅනතුරුව ගම්පහ නගරාධිපතිවරයාත්, ග්‍රාමසේවා නිලධාරී හා ගම්වාසීන් මැදිහත්ව මේ පියා රාගම රෝහලට රැගෙන ගියා.\nඔහුගේ සෞඛ්‍ය තත්ත්වය පරීක්ෂා කිරීමෙන් අනතුරුව මැදිමාලිගාතැන්න දිසාපතිවරයා මැදහත්ව වැඩිහිටි නිවාසයකට ඇතුළත් කර තිබෙනවා.\nමෙම පියාගේ අනන්‍යතාව හඳුනාගත් පසුව ඔහුව මහමඟ දමා ගිය දරුවන් සොයා කටයුතු කරන බව බලධාරීන් සඳහන් කළා.\nමේ අතර තවත් එවැනිම දුක්බර සිදුවීම් කිහිපයක් වාර්තා වුණේ බණ්ඩාරගම ප්‍රදේශයෙන්.\nබණ්ඩාරගම නගරයේ ප්‍රධාන බස්නැවතුම්පලේ සිටින යාචක පිරිසක් මේ.\nමේ දිනවල කර කියාගත නොහැකිව ඔවුන් පාලුවට ගිය නගරයේ අසරණව ජීවත්වන අයුරු අප කැමරා කාචයේ මෙලෙස සටහන් වුණා.\nආරක්ෂක අංශ නිලධාරීන් සහ ගම්වාසීන් විටෙන් විට ආහාර ලබා දීමට කටයුතු කළත් ඔවුන් හට වෙන කිසිඳු පිළිසරණයක් මෙහි නැහැ.\nමෙම යාචක පිරිස පවසන්නේ තම දරුවන් නොසැලකීම හේතුවෙන් මෙලෙස මහ මඟ තනිව ජීවත් වීමට සිදුව ඇති බවයි.",
       "URL": "https://www.hirunews.lk/253776/අමතකවෙන-මිනිසත්කම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2357"
}