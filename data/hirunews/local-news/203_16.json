{
       "Source": "hirunews",
       "Timestamp": "Saturday, 08 July 2023 - 12:04",
       "Headline": "පෙම් පළහිලව්ව දුරදිග ගිහින් මාමණ්ඩිය ඝාතනය කරලා",
       "News Content": "අවිස්සාවේල්ල - බදුවත්ත ප්‍රදේශයේදී තියුණු ආයුධයකින් පහරදී පෙම්වතියගේ පියා ඝාතනය කර පෙම්වතියට ද තුවාල සිදුකළ තරුණයෙකු පොලීසිය අත්අඩංගුවට ගෙන තිබෙනවා.\nමෙලෙස මියගොස් ඇත්තේ 60 හැවිරිදි අවිස්සාවේල්ල - බදුවත්ත ප්‍රදේශයේම පදිංචිකරුවෙක්.\nමොවුන් ඊයේ රාත්‍රියේ නිවසේ සිටියදී දෙදෙනා අතර අරවුලක් සිදුව තිබෙනවා.\nඑය දුරදිගගොස් තරුණියට තියුණු ආයුධයකින් පහරදීමේදී එය බේරීමට ගිය ඇයගේ පියාට ද තරුණයා විසින් පහරදී තිබුණා.\nතුවාල ලැබූ පෙම්වතිය සහ ඇයගේ පියා අවිස්සාවේල්ල රෝහලට ඇතුළත් කිරීමෙන් පසුව පියා මියගොස් තිබෙනවා.\nඅත්අඩංගුවට ගත් සැකකරුගේ වයස අවුරුදු 25 ක් වන අතර තුවාල ලැබූ තරුණිය 27 වන වියේ පසුවනවා.",
       "URL": "https://www.hirunews.lk/340449/පෙම්-පළහිලව්ව-දුරදිග-ගිහින්-මාමණ්ඩිය-ඝාතනය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=203"
}