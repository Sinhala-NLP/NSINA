{
       "Source": "hirunews",
       "Timestamp": "Thursday, 15 August 2019 - 12:27",
       "Headline": "ඇසළ පෙරහර මංගල්‍යයේ සංදේශය පස්වරුවේ",
       "News Content": "මහනුවර ඇසළ පෙරහර මංගල්‍යය සාර්ථකව අවසන් කළ බව දැක්වෙන සංදේශය ජනාධිපති මෛත්‍රීපාල සිරිසේන වෙත භාරදීම අද පස්වරුවේ සිදු කිරීමට නියමිතව තිබෙනවා.\nඒ, මහනුවර පිහිටි ජනාධිපති මන්දරයේදියි.\nසිව්මහා දේවාලවල දිය කැපීමේ මංගල්‍යය මහවැලි නදියේ ගැටඹේ තොටේදී අද අලූයම සිදුකෙරුණා.\nඉන් අනතුරුව එම දේවාලවල දේවාභරණ රැගත් රන් දෝලාවන් මහනුවර පුල්ලෙයාර් කෝවිල වෙත රැගෙන යාම සිදු කෙරුණු බවයි මහනුවර හිරු වාර්තාකරු ප්‍රකාශ කළේ.\nමෙවර මහනුවර ඇසල පෙරහර මංගල්‍යයේ අවසන් පෙරහර ඊයේ  රාත්‍රියේ මහනුවර නගරයේ වීථි සංචාරය කෙරුණා.\nඅනතුරුව දහවල් පෙරහර වීථි සංචාරය කිරීමට නියමිත අතර, ඉන් පසුවයි 2019 මහනුවර ඇසළ පෙරහර මංගල්‍යය සාර්ථකව නිම කළ බවට වන සන්දේශය  දළදා මාලිගාවේ දියවඩන නිලමේ ප්‍රදීප් නිලංග දෑල ප්‍රමුඛ සතරමහා දේවාලවල බස්නායක නිලමේවරුන් චාරිත්‍රානුකූලව ජනාධිපතිවරයා වෙත දැනුම්දීමට නියමිතව ඇත්තේ.\nඑහිදී මෙවර පෙරහරේ දක්ෂතා සහ කුසලතා දැක්වූ කලා ශිල්පීන් සඳහා සම්මාන සහ තෑගි ප්‍රදානය කිරීමද  සිදුකිරීමට නියමිත බවයි මහනුවර හිරු වාර්තාකරු ආර්.එම්.ආර්. රත්නායක කියා සිටියේ.",
       "URL": "https://www.hirunews.lk/222276/ඇසළ-පෙරහර-මංගල්‍යයේ-සංදේශය-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=3197"
}