{
       "Source": "hirunews",
       "Timestamp": "Thursday, 22 September 2016 - 8:23",
       "Headline": "Update : රමිත රඹුක්වැල්ලට පොලිස් ඇප",
       "News Content": "අත්අඩංගුවට ගනු ලැබූ පාර්ලිමේන්තු මන්ත්‍රී කෙහෙළිය රඹුක්වැල්ලගේ පුත් රමිත් රඹුක්වැල්ල පොලිස් ඇප මත මුදාහැර තිබෙනවා.\nඅද අලුයම 6.30 ට පමණ කොළඹ -නිදහස් මාවතේදී මොහු අත්අඩංගුවට ගනු ලැබුවේ බීමතින් රිය පැදවීමේ චෝදනාවකටයි.\nරමිත් රඹුක්වැල්ල පැදවූ මෝටර් රථය  වේගය පාලනය කරගත නොහැකිව ගසක ගැටීමෙන් එම රථයට හානි සිදුව තිබෙනවා.\nඅද පෙරවරුවේ මොහු වෛද්‍ය පරීක්ෂණයකටද යොමු කර තිබුණා.\nUpdate : Thursday, September 22, 2016 : 11.59\n.....................................................................................................................................\nකොළඹ නිදහස් මාවතේදී අද උදෑසන සිදු වූ රිය අනතුරක් සම්බන්ධයෙන් පාර්ලිමේන්තු මන්ත්‍රී කෙහෙලිය රඹුක්වැල්ලගේ පුත් ක්‍රිකට් ක්‍රීඩක රමිත් රඹුක්වැල්ල අත්අඩංගුවට ගෙන තිබෙනවා.\nකුරුඳුවත්ත පොලිිසිය සදහන් කළේ වේගය පාලනය කර ගත නොහැකිව ඔහු පැදවූ රථය නිදහස් මාවතේ පිහිටි ගසක ගැටී ඇති බවයි.\nසිද්ධිය වන අවස්ථාවේදී ඔහු බීමතින් සිටීම හේතුවෙන් මෙලෙස අත්අඩංගුවට ගත් බවද පොලිසිය සඳහන් කළා.",
       "URL": "https://www.hirunews.lk/143535/update-රමිත-රඹුක්වැල්ලට-පොලිස්-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4868"
}