{
       "Source": "hirunews",
       "Timestamp": "Sunday, 05 June 2016 - 13:17",
       "Headline": "දිල්ලි වකුගඩු ජාවාරමේ මහමොළකරු ශ්‍රී ලංකාවේ වකුගඩු ජාවාරමට ද සම්බන්ධ බවට තොරතුරු",
       "News Content": "නවදිල්ලියේ ප්‍රධාන පෙලේ රෝහලකින් අනාවරණ කර ගත් වකුගඩු ජාවාරමේ මහමොළකරු ශ්‍රී ලංකාවේ, ඉන්දුනීසියාවේ සහ නේපාලයේ එම ජාවාරම ක්‍රියාත්මක කිරීමට සම්බන්ධ බව ඉන්දීය මාධ්‍ය ප්‍රකාශ කළා.\nදිල්ලි රෝහලේ වකුගඩු ජාවාරම සම්බන්ධයෙන් පුද්ගලයන් 5 දෙනෙකු අත්අඩංගුවට ගැණුනු අතර, ඉන් දෙදෙනෙකු රෝහල් කාර්ය මණ්ඩලයේ සාමාජිකයන්.\nදිල්ලි පොලිසිය සදහන් කළේ ටී.රාජ්කුමාර් රා ඕ නමැත්තා මෙම ජාවාරම මෙහෙයවන බවට තොරතුරු හෙළි වී ඇති බවයි.\nපොලිස් කණ්ඩායම් කිහිපයක් මේ වනවිට රාජ්කුමාර් සහ ඔහුගේ කල්ලියේ සාමාජිකයන් සොයා හයිද්‍රාබාද්, කොල්කටා සහ චෙන්නායිහි මෙහෙයුම් සිදුකරන බව දිල්ලි පොලිසිය වැඩිදුරටත් සදහන් කළා.",
       "URL": "https://www.hirunews.lk/134832/දිල්ලි-වකුගඩු-ජාවාරමේ-මහමොළකරු-ශ්‍රී-ලංකාවේ-ජාවාරමට-ද-සම්බන්ධ-බවට-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=5018"
}