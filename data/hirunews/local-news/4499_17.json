{
       "Source": "hirunews",
       "Timestamp": "Thursday, 25 May 2017 - 12:48",
       "Headline": "බීලා අහසේ අමුතු සෙල්ලමක් කළ තිලකරත්න ගුවනේ නැවතුන හැටි",
       "News Content": "සෙල්ලම ලෙල්ලම වී මරණයෙන් කෙලවර වූ පුවතක් නිකවරටියෙන් වාර්තා වනවා.\nමෙසේ මිය ගොස් ඇත්තේ නිකවැරටිය- හුලව ප්‍රදේශයේ පදිංචිව සිටි එම්. තිලකරත්න නැමැති 52 වියේ පසුවූ පුද්ගලයෙක්.\nප්‍රදේශයේ පුද්ගලයෙකු ගෙල වැලලාගෙන මිය ගොස් සිටි අයුරු දැක එදින පටන් මෙම පුද්ගලයාද මත්පැන් පානය කර නිවසට පැමිණ මල්වලට ජලය යොදන රබර් බටයක් යොදාගෙන ගෙල වටා ගැටයක් දමා මිදුලේ ඇති ගසකට නැග බිමට පැනීමට පුරුදුව සිට තිබෙනවා.\nදින කිහිපයක් මෙම ක්‍රියාව සිදු කළත් අනතුරක් සිදු වී නැහැ.\nඑහෙත් එක්තරා දිනක අදාළ රබර් බටය ගසක අත්තේ පැටලීමනිසා පුද්ගලයා බිමට නොවැටී රබර් බටයේ ගැටය ගෙලට සිරවී පොලවට තරමක් දුරින් ගසේ එල්ලී නතර වී ඇති බවයි වාර්තා වන්නේ.\nගැටය හිරවීමෙන් එම පුද්ගලයා ඒ අවස්ථාවේදීම මිය ගොස් තිබුණා.\nමත්පැන් පානය කර නිවසට පැමිණියත් මෙම පුද්ගලයා රණ්ඩුසරුවල් කර ගන්නා අයෙකු නොවන බවත්, මත්පැන් පානය කළ පසු විනෝදයට බොහෝ ලැදියාවක් දක්වන අයෙක් බවත් පොලිසියට වාර්තා වී තිබෙනවා.",
       "URL": "https://www.hirunews.lk/162132/බීලා-අහසේ-අමුතු-සෙල්ලමක්-කළ-තිලකරත්න-ගුවනේ-නැවතුන-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4499"
}