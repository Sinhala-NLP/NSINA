{
       "Source": "hirunews",
       "Timestamp": "Sunday, 05 February 2023 - 18:24",
       "Headline": "කෝටිපති ව්‍යාපාරිකයාගේ ඝාතනය සම්බන්ධයෙන් පුද්ගලයෙකු අත්අඩංගුවට",
       "News Content": "තලංගම ප්‍රදේශයේ නිවසක් තුළ අභිරහස් ලෙස මියගිය කෝටිපති ව්‍යාපාරිකයාගේ ඝාතනය සම්බන්ධයෙන් තරුණයෙක් අත්අඩංගුවට ගෙන තිබෙනවා.\nකඳාන පොලීසිය විසින් එම සැකකරු අත්අඩංගුවට ගෙන තිබෙනවා.\nඑසේ අත්අඩංගුවට ගෙන ඇත්තේ, 27 හැවිරිදි සැකකරුවෙක්.\nබත්තරමුල්ල පැලවත්ත ප්‍රදේශයේ ඉදිකරමින් පවතින නිවසක පිහිනුම් තටාකයේ තිබී එම නිවසෙහි හිමිකරු වන ව්‍යාපාරිකයෙකුගේ මළසිරුරක් පසුගිය 02 වනදා සොයාගැනුනා.\nමෙලෙස මියගොස් තිබුණේ ප්‍රකට රෙදිපිළි අලෙවිසැල් ජාලයක හිමිකරුවෙක්.",
       "URL": "https://www.hirunews.lk/326738/කෝටිපති-ව්‍යාපාරිකයාගේ-ඝාතනය-සම්බන්ධයෙන්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=555"
}