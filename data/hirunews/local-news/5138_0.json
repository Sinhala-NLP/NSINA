{
       "Source": "hirunews",
       "Timestamp": "Tuesday, 08 March 2016 - 12:46",
       "Headline": "ඇමති මහින්දගෙන් කුමාර වෙල්ගමට පිළිතුරු",
       "News Content": "තමාට හිමිවූ නිදහස් පක්ෂයේ පානදුර නව ආසන සංවිධායක ධූරය සම්බන්ධයෙන් පාර්ලිමේන්තු මන්ත්‍රී කුමාර වෙල්ගමට අභියෝග කිරීමට කිසිදු අයිතියක් නොමැති බව නිපුණතා සංවර්ධන හා වෘත්තීය පුහුණු අමාත්‍ය මහින්ද සමරසිංහ පවසනවා.\nකොළඹ අද පැවති මාධ්‍යට එක්වෙමින් ඔහු මේ බව කියා සිටියේ හිටපු අමාත්‍ය කුමාර වෙල්ගම පෙරේදා අගලවත්ත ප්‍රදේශයේ පැවති ජන හමුවකදී සිදුකළ ප්‍රකාශයකට පිළිතුරු ලෙසයි.\nඑහිදී හිටපු අමාත්‍යවරයා කියා සිටියේ ඉදිරි මැතිවරණවලදී අමාත්‍ය මහින්ද සමරසිංහ පානදුර ආසනය පරාජයට පත් වන බවයි.\nකෙසේ වෙතත් තමන්ට පානදුර සංවිධායක ධුරය ලබාදුන්නේ ජනාධිපතිවරයා බව සිහිපත් කළ අමාත්‍ය මහින්ද සමරසිංහ එම නිසා ඒ පිළිබඳව කතා කිරීමට පාර්ලිමේන්තු මන්ත්‍රී කුමාර වෙල්ගමට අයිතියක් නොමැති බවයි ඔහු සදහන් කළේ.",
       "URL": "https://www.hirunews.lk/128057/ඇමති-මහින්දගෙන්-කුමාර-වෙල්ගමට-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=5138"
}