{
       "Source": "hirunews",
       "Timestamp": "Wednesday, 31 May 2023 - 7:55",
       "Headline": "විපක්ෂ නායක සජිත් ප්‍රේමදාස සහ චීනයේ විදේශ කටයුතු උප අමාත්‍ය අතර හමුවක්",
       "News Content": "චීන විදේශ නියෝජ්‍ය අමාත්‍යවරයා සහ විපක්ෂ නායක සජිත් ප්‍රේමදාස මහතා අතර හමුවක් සිදුව තිබෙනවා.\nචීනයේ විදේශ කටයුතු උප අමාත්‍ය සුන් වෙයිඩොන්ග් ඇතුළු එරට විදේශ කටයුතු අමාත්‍යාංශයේ දූත පිරිසක් චීන–ශ්‍රී ලංකා දෙරටේ 12 වැනි රාජ තාන්ත්‍රික උපදේශන වටයට සහභාගී වීම සඳහා දිවයිනට පැමිණ සිටින අතරතුර එම හමුව සිදුව ඇති බවයි වාර්තා වන්නේ.\nද්විපාර්ශවීය වශයෙන් පවත්නා සබඳතා ශක්තිමත් කරගැනීම පිළිබඳව එහිදී විශේෂ අවධානයක් යොමු කර තිබෙන අතර ශ්‍රී ලංකාවේ ආර්ථික දියුණුවට අවශ්‍ය කරන සහයෝගය ලබාදෙන ලෙසත්, නිෂ්පාදන කර්මාන්ත විප්ලවය ඉදිරි අදියරට රැගෙන යාම සඳහා වන සහයෝගය ලබාදෙන ලෙසත්, විපක්ෂ නායකවරයා එහිදී චීන විදේශ නියෝජ්‍ය අමාත්‍යවරයාගෙන් ඉල්ලීමක් කර ඇති බව සඳහන්.",
       "URL": "https://www.hirunews.lk/336638/විපක්ෂ-නායක-සජිත්-ප්‍රේමදාස-සහ-චීනයේ-විදේශ-කටයුතු-උප-අමාත්‍ය-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=306"
}