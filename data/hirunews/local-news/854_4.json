{
       "Source": "hirunews",
       "Timestamp": "Wednesday, 21 September 2022 - 11:40",
       "Headline": "ජනපති සහ පොදුරාජ්‍ය මණ්ඩලයීය මහලේකම්වරිය අතර හමුවක්",
       "News Content": "දෙවැනි එලිසබෙත් මහ රැජිනගේ අවමංගල්‍යයට සහභාගි වීම සඳහා ලන්ඩනයට පැමිණි ජනාධිපති රනිල් වික්‍රමසිංහ සහ පොදුරාජ්‍ය මණ්ඩලයීය මහලේකම් පැට්‍රීෂියා ස්කොට්ලන්ඩ් අතර හමුවක් ඊයේ (20) පැවැත්වුණා.\nපොදුරාජ්‍ය මණ්ඩලයීය ලේකම් කාර්යාලය සහ ශ්‍රී ලංකාව අතර අන්‍යෝන්‍ය සහයෝගීතාව පිළිබඳ මෙහි දී දීර්ඝ ලෙස සාකච්ඡාවට ලක් වූ බව සඳහන්.\nපොදුරාජ්‍ය මණ්ඩලීය විදේශ සහ සංවර්ධන කටයුතු පිළිබඳ රාජ්‍ය ලේකම් ජේම්ස් ක්ලෙවලි විසින් චර්ච් හවුස් හි දී සංවිධානය කර තිබූ පිළිගැනීමේ උත්සවයකට ද ජනාධිපති රනිල් වික්‍රමසිංහ ෛඉකුත් 18 වැනි දා එක් වූ අතර, එහි දී ලෝක නායකයන් සමඟ සුහද සාකච්ඡාවක ද නිරත වුණා.\nජනාධිපති මාධ්‍ය අංශය මේ බව නිවේදනය කළා.",
       "URL": "https://www.hirunews.lk/315931/ජනපති-සහ-පොදුරාජ්‍ය-මණ්ඩලයීය-මහලේකම්වරිය-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=854"
}