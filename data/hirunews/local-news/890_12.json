{
       "Source": "hirunews",
       "Timestamp": "Monday, 05 September 2022 - 13:21",
       "Headline": "අර්තාපල් වගාව අනතුරේ බව ගොවීන් කියයි",
       "News Content": "මෙවර යල කන්නයෙන් පසුව දේශීය අර්තාපල් වගාව මෙරටින් තුරන්ව වි යනු ඇති බව අර්තාපල් ගොවීන් පවසනවා.\nපවතින අධික වර්ෂාවත් සමඟ අර්තාපල් වගාවට අංගමාරය වැළදීම නිසා එම වගාවන් සම්පුර්ණයෙන් විනාශ වී ඇති බවයි ගොවීන් චෝදනා කලේ.\nවැලිමඩ, ඌව පරණගම, කැප්පෙටිපොල, බොරලන්ද ආදී ප්‍රදේශවල අර්තාපල් ගොවීන් සදහන් කළේ අයහපත් කාලගුණය මෙන් ම වගාවන් සදහා යොදන කෘෂි රසායන වර්ග වල මිල ද මේ වන විට ඉහල ගොස් ඇති බැවින් තමන් දැඩි අපහසුතාවයට පත්ව ඇති බවයි.\nමේ අතර, 2015 වසරේ යල කන්නයේ මිලදි ගත් වී තොගයක් පොලොන්නරුව අරලගංවිල ප්‍රදේශයේ වී ගබඩාවක දිරාපත්වෙමින් පවතින බවට ගොවි සංවිධාන නියෝජිතයින් පවසනවා.\nරුපියල් ලක්ෂ 100ක වියදමින් ඉදි කරන ලද මෙම වි ගබඩාවට වි මිලදි ගෙන ඇත්තේද එක් වතාවක් පමණක් බවයි ගොවීන් පවසන්නේ.",
       "URL": "https://www.hirunews.lk/314599/අර්තාපල්-වගාව-අනතුරේ-බව-ගොවීන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=890"
}