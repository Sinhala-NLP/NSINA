{
       "Source": "hirunews",
       "Timestamp": "Thursday, 19 May 2022 - 12:47",
       "Headline": "අදත් දිගු පෝලිම්",
       "News Content": "රජය විසින් ජනතාවට පෙට්‍රල් පෝලිම් වල රැදී නොසිටින ලෙසට දැනුම් දී තිබුණ ද අද (19) උදෑසන සිට එහි රැදී සිටීමත් සමඟ ඇති වූ උණුසුම්කාරි තත්ත්වයන් හේතුවෙන් මාර්ග රැසක රථවාහන ගමනාගමනයට බාධා එල්ල වුණා.\nඉන්ධන ඉල්ලා සිදු කරන විරෝධතාවක් හේතුවෙන් මාලිගාවත්ත සහ පංචිකාවත්ත මාර්ග අවට දැඩි රථවාහන තදබදයක් හටගත්තා.\nඑමෙන්ම, ගාල්ල - කොළඹ ප්‍රධාන මාර්ගය දෙහිවල ප්‍රදේශයෙන් ද අවහිර වූයේ ඉන්ධන ඉල්ලා සිදු කළ විරෝධතා හේතුවෙන්.\nඉන්ධන ඉල්ලා සිදු කරන විරෝධතාවක් හේතුවෙන් මේ වනවිට බේස්ලයින් මාර්ගය දෙමටගොඩින් අවහිර වී තිබෙනවා.\nඑමෙන්ම මේ වනවිට ඉන්ධන පෝලිම් හේතුවෙන් මාවතගම හා වැල්ලවත්ත මාර්ගවල ද දැඩි රථවාහන තදබදයක් හටගෙන ඇති බවයි වාර්තා වන්නේ.\nරට තුළ පවතින දැඩි ආර්ථික අර්බුදයත් සමග මේ වනවිට රට පුරා පිරවුම්හල්වල ඩීසල් හා පෙට්‍රල් හිඟයක් ඇති වී තිබෙනවා.\nමේ හේතුවෙන් දෛනිකව සෑම ප්‍රදේශයක ම පාහේ දිගු ඉන්ධන පෝලිම් දක්නට ලැබෙන අතර, ඒ හේතුවෙන් මාර්ගයන් අවහිර වීම් ද දක්නට ලැබෙනවා.",
       "URL": "https://www.hirunews.lk/304725/අදත්-දිගු-පෝලිම්",
       "Category": "Local News",
       "Parent URL": "https://www.hirunews.lk/local-news.php?pageID=1159"
}