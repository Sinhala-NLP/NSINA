{
       "Source": "hirunews",
       "Timestamp": "Saturday, 31 October 2020 - 19:35",
       "Headline": "පොලීසියේ 78 දෙනෙකුට කොරෝනා ආසාදනය වෙයි (වීඩියෝ)",
       "News Content": "කොරෝනා වෛරසය වැළදුණු පොලිස් නිලධාරීන් සංඛ්‍යාව මේ වන විට 78 දක්වා ඉහළ ගොස් තිබෙනවා.\nමේ අතර, බොරැල්ල පොලීසියේ නිලධාරීන් 7 දෙනෙකුට වෛරසය වැළදී ඇති බවට අද(31) තහවුරු වුණේ ඊයේ සිදුකළ පී.සී.ආර්. පරීක්ෂණවලදියි.\nඑහිදී එම පොලිස් ස්ථානයේ නිලධාරීන් 13 දෙනෙකු පී.සී.ආර්. පරීක්ෂණයට  ලක් කර ඇති අතර, ඉන් 7 දෙනෙකු ආසාදිතයින් බවට තහවුරු වුණා.\nපොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ සඳහන් කළේ වෙරළබඩ පොලීසියේ නිලධාරීන් පිරිසකට ද වෛරසය ආසාදනය වී ඇති බවයි.\n300කට ආසන්න පිරිසක් නිරෝධායනයට ලක් කර ඇති අතර, 1800 දෙනෙකු පොලිස් බැරක්කවල ස්වයං නිරෝධායනයට ලක් කර ඇති බව පොලිස් මාධ්‍ය ප්‍රකාශකවරයා කියා සිටියා.",
       "URL": "https://www.hirunews.lk/253727/පොලීසියේ-78-දෙනෙකුට-කොරෝනා-ආසාදනය-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2359"
}