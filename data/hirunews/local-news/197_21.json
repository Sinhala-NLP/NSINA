{
       "Source": "hirunews",
       "Timestamp": "Monday, 10 July 2023 - 9:08",
       "Headline": "මනම්පිටිය බස් රථ අනතුරට මුහුණ දුන් තරුණයෙක් කියන කථාව (වීඩියෝ)",
       "News Content": "පොළොන්නරුව මනම්පිටිය ප්‍රදේශයේ කොටලීය පාළමෙන් පෞද්ගලික මගී ප්‍රවාහන බස් රථයක් ඔයකට පෙරළීමෙන් සිදුවු අනතුරින් මියගිය සංඛ්‍යාව 10 දෙනෙකු දක්වා ඉහළ ගොස් තිබෙනවා.\nඊයේ (09) රාත්‍රියේ අනතුරට ලක් වී තිබුණේ පොලොන්නරුවේ සිට රාත්‍රී 7.25ට පමණ කාත්තන්කුඩි දක්වා ගමන් ගන්නා බස් රථය යි.\nමෙම බස්රථය සෙනග විශාල ප්‍රමාණයක් ගමන් ගන්නා බස් රථයක් වන බවත්, සති අන්තයේ ඉරිදා දින බැවින් කාත්තන්කුඩි බලා යන මෙම බස්රථයේ ප්‍රමාණයටත් වඩා මගීන්ගෙන් පිරී ගොස් තිබෙනවා.\nඅප වාර්තාකරු පැවසුවේ බස් රථය ගමන් අරඹා විනාඩි 10ක් ඇතුළත මෙම අනතුර සිදුවී ඇති බවයි.\nඅනතුරින් මියගිය පුද්ගලයින් අතර එක් කාන්තාවක් ද වන අතර තුවාල ලැබුවන් 41දෙනා ප්‍රතිකාර සඳහා පොළොන්නරුව රෝහලට ඇතුළත් කර තිබෙනවා.\nඑම අනතුර සිදුවන අවස්ථාවේ බස් රථයේ සිටි තරුණයෙක් සිය අත්දැකීම්  ප්‍රකාශ කළේ මෙලෙසිනුයි.\n\"බස් එක කදුරුවෙල ඉඳලා කල්මුණේ යන්න අපි ආවේ. 50ක් වගේ හිටියා. දහ දෙනෙක් වගේ නැගිටලා හිටියා. 7.30 විතර තමා බස් එක ස්ටාට් කරේ. හයිස්පීඩ් තමා ආවේ. පාළමට ළං වෙද්දි එකපාරටම බස් එක දඩ දඩස් ගාලා නැවතුණා. නැවතිලා එකපාරටම ඇතුළට වැටුණා. මම හිටියේ ජනෙල් පැත්තේ. මම මුලින්ම එළියට ආවේ. පොලීසිය ආවා විනාඩි 5ක් 10ක් වගේ ඇතුළත. සිහිය නැතුව හිටියා කට්ටිය. ඒ අය හොස්පිටල් යැව්වා.''",
       "URL": "https://www.hirunews.lk/340679/මනම්පිටිය-බස්-රථ-අනතුරට-මුහුණ-දුන්-තරුණයෙක්-කියන-කථාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=197"
}