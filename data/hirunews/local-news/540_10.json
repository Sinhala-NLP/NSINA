{
       "Source": "hirunews",
       "Timestamp": "Monday, 13 February 2023 - 7:57",
       "Headline": "මහේස්ත්‍රාත්වරයෙකු නිවසක සිරකර වාහනය පැහැරගනී",
       "News Content": "මහේස්ත්‍රාත්වරයෙකු නිවසක සිරකර ඔහුගේ සුඛෝපභෝගී මෝටර් රථය පැහැරගෙන යාමේ සිද්ධියක් පිළියන්දල - මඩපාත ප්‍රදේශයෙන් වාර්තාවනවා.\nමහේස්ත්‍රාත්වරයා පුවත්පත් දැන්වීමක් පළ කර ඇත්තේ මඩපාත ප්‍රදේශ පිහිටි සිය නිවස කුළී පදනම මත ලබාදීම සඳහායි.\nඒ අනුව පුද්ගලයෙකු පැමිණ ඇති අතර, ඔහු නිවස පරීක්ෂා කරන මුවාවෙන් උඩු මහලට ගොස් එහි කාමරයක මහේස්ත්‍රාත්වරයා සිරකර සුඛෝපභෝගී මෝටර් රථය පැහැරගෙන ගොස් ඇති බවයි වාර්තාවන්නේ.\nසිද්ධිය සම්බන්ධයෙන් පිළියන්දල පොලිසිය කණ්ඩායම් කිහිපයක් යොදාවා ඇති අතර, මෙතෙක් කිසිවෙකුත් අත්අඩංගුවට ගෙන නැහැ.",
       "URL": "https://www.hirunews.lk/327279/මහේස්ත්‍රාත්වරයෙකු-නිවසක-සිරකර-වාහනය-පැහැරගනී",
       "Category": "Local News",
       "Parent URL": "https://www.hirunews.lk/local-news.php?pageID=540"
}