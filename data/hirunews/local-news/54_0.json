{
       "Source": "hirunews",
       "Timestamp": "Monday, 04 September 2023 - 7:43",
       "Headline": "තෙල් මිල වැඩි වීම උද්ධමනයට තල්ලුවක්",
       "News Content": "ඉන්ධන මිල වැඩි කිරීම මෙරට උද්ධමනය පාලනය කිරීමේ රජයේ ප්‍රතිපත්තියට පටහැනි බව පේරාදෙණිය විශ්වවිද්‍යාලයේ ආර්ථික විද්‍යා හා සංඛ්‍යාන අධ්‍යයන අංශයේ මහාචාර්ය වසන්ත අතුකෝරල පවසනවා.\nමහාචාර්යවරයා මේ බව කියා සිටියේ, ඊයේ (03) මහනුවරදී අදහස් දක්වමින්.\nමිල වැඩි කිරීම, අඩු වී ඇති උද්ධමනය ඉහළ යාමට සෘජුවම බලපා හැකි බවයි ඔහු කියා සිටියේ.\nදැනටමත් මෙරට වැඩ කරන ජනතාව සිය වැටුපෙන් සියයට 20 ත් සියයට 40 ත් අතර ප්‍රමාණයක් වැය කරනු ලබන්නේ ප්‍රවාහන වියදම් සඳහා බවයි මහාචාර්යවරයා කියා සිටියේ.\nමේ අතර, ඉන්ධන මිල ඉහළ යාමත් සමඟ තමන්ට සිය වෘත්තීය කර ගැනීමට නොහැකි තත්ත්වයක් මතුව ඇති බවට සමස්ත ලංකා බහුදින ධීවර යාත්‍රා හිමියන්ගේ සංගමය චෝදනා කරනවා.\nඑහි සභාපති ටිරෝන් මෙන්ඩිස් කියා සිටියේ තම ජීවිකාව කරගෙන යාමට රජයෙන් කිසියම් සහනයක් ලබාදිය යුතු බවයි.",
       "URL": "https://www.hirunews.lk/347070/තෙල්-මිල-වැඩි-වීම-උද්ධමනයට-තල්ලුවක්",
       "Category": "Local News",
       "Parent URL": "https://www.hirunews.lk/local-news.php?pageID=54"
}