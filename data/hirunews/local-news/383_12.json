{
       "Source": "hirunews",
       "Timestamp": "Saturday, 29 April 2023 - 6:40",
       "Headline": "ලුණුගම්වෙහෙරේ වෙඩි තැබීමකින් පුද්ගලයෙක් මරුට",
       "News Content": "ලුණුගම්වෙහෙර ස්පීල්යාය ප්‍රාදේශයේ නිවසක් තුළ සිටිය දී පුද්ගලයෙකුට වෙඩි තැබීමක් සිදු ව තිබෙනවා.\nඑහි දී වෙඩි වැදීමට ලක් වූ පුද්ගලයා තුවාල ලබා රෝහල් ගත කිරීමට යන අවස්ථාවේ මරණයට පත්ව තිබෙන බවයි පොලිසිය සඳහන් කරන්නේ.\nමෙලෙස මරණයට පත් ව ඇත්තේ වයස අවුරුදු 37ක් වන පුද්ගලයෙක්.\nඅදාළ පුද්ගලයා නිවස තුළ ආලෝකය නොමැති නිසා ඉටිපන්දමක් දල්වා එහි ආලෝකයෙන් නිවසේ රැදී සිටීමේ දී මෙම වෙඩි තැබීම සිදු වී ඇති බව මූලික පොලිස් විමර්ශනවල දී අනාවරණය වී තිබෙනවා.\nවැඩිදුර මරණ පරීක්ෂණ සඳහා මෘත දේහය ලුණුගම්වෙහෙර රෝහලේ මෘත ශරීරාගයේ තැම්පත් කර අති බව පොලිසිය තවදුරටත් සඳහන් කළා.",
       "URL": "https://www.hirunews.lk/333722/ලුණුගම්වෙහෙරේ-වෙඩි-තැබීමකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=383"
}