{
       "Source": "hirunews",
       "Timestamp": "Saturday, 13 May 2023 - 9:57",
       "Headline": "ළමා නිවාස දරුවෙක් සිඟමනේ යෙදවූ කාන්තාවක් අත්අඩංගුවට",
       "News Content": "ළමා නිවාසයක සිටි දරුවකු සිඟමනේ යෙදවීමේ සිද්ධියක් සම්බන්ධයෙන් රාජගිරිය ඔබේසේකරපුර ප්‍රදේශයේ කාන්තාවක් අත්අඩංගුවට ගෙන තිබෙනවා.\nවැලිකඩ පොලීසියට ලද තොරතුරකට අනුව අදාළ කාන්තාව එම දරුවා සමඟ සිඟමනේ යෙදී සිටියදී ඊයේ (12) අත්අඩංගුවට ගෙන ඇත්තේ බොරැල්ල ප්‍රදේශයේදීයි.\nමෙම කාන්තාව දෙදරු මවක් වන අතර ඇගේ අවුරුදු 11ක් වයසැති පුත්‍රයා සමඟ අබේපුස්ස ළමා නිවාසයේ සිටි අවුරුදු 10ක් වයසැති මහනුවර ප්‍රදේශයේ පදිංචි දරුවෙකු ඉන් පැනවිත් තිබෙනවා.\nඔවුන් එලෙස පැනගොස් පැමිණ ඇත්තේ අත්අඩංගුවට ගත් කාන්තාවගේ නිවසටයි.\nමෙම සැකකාරිය සිය දරුවා නිවසේ තබා අනෙක් දරුවා සමඟ සිඟමන යෙදී ඇති බවයි මූලික පරීක්ෂණවලදී අනාවරණය වී ඇත්තේ.\nඅදාළ සැකකාරිය එම දරුවා සමඟ බොරැල්ල, රාජගිරිය සහ මහරගම යන ප්‍රදේශවල සිඟමන් යෙදී තිබෙන බවයි වාර්තා වී ඇත්තේ.\nමෙම කාන්තාව සහ ඇයගේ සැමියා දැඩි ලෙස මත්ද්‍රව්‍යවලට ඇබ්බැහි වූවන් බවටද පොලිස් පරීක්ෂණවලදී අනාවරණ වි තිබෙනවා.",
       "URL": "https://www.hirunews.lk/335039/ළමා-නිවාස-දරුවෙක්-සිඟමනේ-යෙදවූ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=347"
}