{
       "Source": "hirunews",
       "Timestamp": "Monday, 04 September 2023 - 11:22",
       "Headline": "වෙළෙඳසැලකදී පුද්ගලයෙක් පැහැරගත් සැකකරුවන් අත්අඩංගුවට",
       "News Content": "වෙළෙඳසැලක සිටි පුද්ගලයෙක් පැහැර ගෙන ගෑස් සිලින්ඩරයක් සොරාකම් කළ සැකකරුවන් පිරිසක් ඊයේ (03) අත්අඩංගුවට ගෙන තිබෙනවා.\nකැබ් රථයක පැමිණි පිරිසක් මෙම පැහැර ගැනීම සිදු කර ඇති අතර අදාළ පිරිස කිලිනොච්චි ප්‍රදේශයේදී අත්අඩංගුවට ගත් බවයි සඳහන් වන්නේ.\nපැහැර ගැනීම සඳහා මුදල් ආරවුලක් හේතු වී තිබෙනවා.\nකෝපායි පොලිසිය පැවසුවේ පැහැරගැනීමට ලක් වූ පුද්ගලයා සැකකරුවන් භාරයේ සිටියදී සොයා ගත් බවයි.\nඔහු මේ වන විට යාපනය රෝහලට ඇතුලත් කර ඇති අතර සැකකරුවන් අද (04) මහෙස්ත්‍රාත් අධිකරණයට යොමු කිරීමට නියමිතයි.",
       "URL": "https://www.hirunews.lk/347095/වෙළෙඳසැලකදී-පුද්ගලයෙක්-පැහැරගත්-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=53"
}