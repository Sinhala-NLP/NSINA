{
       "Source": "hirunews",
       "Timestamp": "Wednesday, 22 November 2017 - 18:42",
       "Headline": "මෙරට ආර්ථික සැළසුම්වලට ආසියානු සංවර්ධන බැංකුවේ සහය",
       "News Content": "වත්මන් රජය දියත් කර ඇති ආර්ථික සහ සංවර්ධන සැළසුම් සඳහා ආසියානු සංවර්ධන බැංකුවේ පූර්ණ සහය හිමිවන බව එහි උප සභාපති වෙන්ෂයි සෑන්ග් පවසනවා.\nඔහු මේ බව කියා සිටියේ  අද පෙරවරුවේ ජනාධිපති කාර්යාලයේදී ජනාධිපති මෛත්‍රිපාල සිරිසේන හමුවූ අවස්ථාවේදියි.\n2018 - 2022 අතර කාලයට අදාළ ශ්‍රී ලංකාව සහ ආසියානු සංවර්ධන බැංකුව අතර සහයෝගීතා වැඩපිළිවෙල ද එහිදී ජනාධිපතිවරයාට ආසියානු සංවර්ධන බැංකුවේ උප සභාපතිවරයා පිළිගන්වා තිබෙනවා.\nඑසේම ජනාධිපති මෛත්‍රිපාල සිරිසේන ලබන 28 වනදා දකුණු කොරියාව බලා පිටත්ව යාමට නියමිත බව ජනාධිපති මාධ්‍ය ඒකකය සඳහන් කළා.\nඒ, කොරියානු ජනාධිපති මූන් ජේ ඉන් ගේ ඇරයුමකට අනුවයි.",
       "URL": "https://www.hirunews.lk/176677/මෙරට-ආර්ථික-සැළසුම්වලට-ආසියානු-සංවර්ධන-බැංකුවේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=4206"
}