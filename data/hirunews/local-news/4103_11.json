{
       "Source": "hirunews",
       "Timestamp": "Monday, 29 January 2018 - 13:19",
       "Headline": "GOMA හෙට වැඩ වර්ජනයකට සැරසෙයි",
       "News Content": "ප්‍රකාශයට පත් කළ පරිදි හෙට (28) පෙරවරු අටේ සිට දීපව්‍යාප්ත එක්දින වර්ජනය ස්ථිරවම සිදුකරන බව රජයේ වෛද්‍ය නිලධාරීන්ගේ සංගමය පවසනවා.\nසයිටම් අර්බුදයට විසඳුම් ලබාදීම ඇතුලූ ඉල්ලීම් 10 ක් මුල් කරගනිමිනුයි මොවුන් මෙම වර්ජනය ආරම්භ කරනු ලබන්නේ.\nඊයේ (28) දිනයේ මෙම වර්ජනය සිදුකරන බවට රජයේ වෛද්‍ය නිලධාරීන්ගේ සංගමය ප්‍රකාශ කළ අතර, ඊට විසඳුම් ලබාදීම සඳහා රජයට පැය 24 ක කාලයක් ලබාදුන්නා.\nඒ අනුව තම ගැටළුවලට විසඳුම් නොලැබීම හේතුවෙන් නියමිත පරිදි හෙට දිනයේ වර්ජනය ආරම්භ කරන බවයි රජයේ වෛද්‍ය නිලධාරීන්ගේ සංගමය කොළඹ අද (29) පැවති මාධ්‍ය හමුවකදී කියා සිටියේ.",
       "URL": "https://www.hirunews.lk/182320/goma-හෙට-වැඩ-වර්ජනයකට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=4103"
}