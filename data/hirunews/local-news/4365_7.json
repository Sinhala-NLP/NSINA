{
       "Source": "hirunews",
       "Timestamp": "Friday, 18 August 2017 - 14:15",
       "Headline": "තිලක් මාරපන කණගාටුවෙන්",
       "News Content": "නව විදේශ කටයුතු අමාත්‍යවරයා ලෙස දිවුරුම් දුන් ජනාධිපති නීතිඥ තිලක් මාරපන අද එම අමාත්‍යාංශයේදී වැඩ භාරගනු ලැබුවා.\nපසුගිය 15 වැනිදා ජනාධිපතිවරයා ඉදිරියේ දිවුරුම් දුන් ඔහු සංවර්ධන කාර්ය භාර අමාත්‍යවරයා ලෙස ද කටයුතු කරනවා.\nඅද (18) වැඩ භාරගැනීමෙන් අනතුරුව මාධ්‍ය වෙත අදහස් දක්වමින් අමාත්‍ය තිලක් මාරපන කියා සිටියේ නව අමාත්‍ය ධුරය ලැබුණු පසුබිම සම්බන්ධයෙන් තමන් කණගාටුවට පත්වන බවයි.\nවිදේශ සේවාවේ පවතින ගැටළු නිරාකරණය කර ගනිමින් ශක්තිමත් විදේශ ප්‍රතිපත්තියක් අනුගමනය කිරීමට බලාපොරොත්තු වන බව අමාත්‍ය, ජනාධිපති නීතිඥ තිලක් මාරපන ප්‍රකාශ කළා.\nමේ සඳහා මහා සංඝරත්නය ඇතුළු පිරිසක් එක්ව සිටි අතර, එහිදී නුගේගොඩ නාලන්දාරාමාධිපති පූජ්‍ය තීනියාවල පාලිත හිමියන් මෙලෙස අනුශාසනාවක් ද සිදුකළා.\nමේ අතර, විදේශ අමාත්‍යාංශය යටතේ පැවැති සංවර්ධන ලොතරැයි මණ්ඩලය හා ජාතික ලොතරැයි මණ්ඩලය යළි මුදල් අමාත්‍යාංශය යටතට පත් කර තිබුණේ ජනාධිපතිවරයා නිකුත් කළ අතිවිශේෂ ගැසට් පත්‍රයක් මගින්.",
       "URL": "https://www.hirunews.lk/168760/තිලක්-මාරපන-කණගාටුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4365"
}