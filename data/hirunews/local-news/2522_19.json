{
       "Source": "hirunews",
       "Timestamp": "Thursday, 13 August 2020 - 19:54",
       "Headline": "අධිකරණ ඇමතිගෙන් මහනුවරදී සහතිකයක් (වීඩියෝ)",
       "News Content": "පාස්කු ප්‍රහාරයට සම්බන්ධ අවසන් පුද්ගලයා දක්වා නීතිය ඉදිරියට ගෙනැවිත් දඬුවම් ලබාදීමට උපරිමයෙන්ම කැපවන බව අධිකරණ අමාත්‍ය ජනාධිපති නීතිඥ අලි සබ්රි මහතා පවසනවා.\nඅමාත්‍යවරයා මේ බව සඳහන් කළේ ඊයේ මහනුවර පැවති උත්සවයකට එක්වෙමින්.\nඅධිකරණ අමාත්‍යධුරයෙන් පිදුම්ලත් ජනාධිපති නීතීඥ අලි සබ්රි මහතා පිළිගැනීමේ උත්සවයක් ඊයේ මහනුවර ජුම්මා මුස්ලිම් දේවස්ථානයේදී පැවැත්වුණා.\nමේ අතර නව රජයේ කැබිනට් හා රාජ්‍ය අමාත්‍යවරුන් ලෙස දිවුරුම් දුන් කිහිපදෙනෙකුම අද සිය අමාත්‍යාංශ වලදී රාජකාරි කටයුතු ආරම්භ කළා.\nඒ අනුව ජනමාධ්‍ය අමාත්‍යවරයා ලෙස දිවුරුම් දුන් කෙහෙළිය රඹුක්වැල්ල, සෞඛ්‍ය අමාත්‍යවරිය ලෙස පත්වු පවිත්‍රාදේවි වන්නිආරච්චි, ආචාර්ය බන්දුල ගුණවර්ධන, අධ්‍යාපන අමාත්‍ය මහාචාර්ය ජී.එල්.පිරිස් ජලසම්පාදන අමාත්‍ය වාසුදේව නානායක්කාර, කම්කරු අමාත්‍ය නිමල් සිරිපාල ද සිල්වා, ඉඩම් අමාත්‍ය එස්.එම්. චන්ද්‍රසේන,ධීවර අමාත්‍ය ඩග්ලස් දේවානන්ද සහ සංචාරක අමාත්‍ය ලෙස ප්‍රසන්න රණතුංගද අද තම අමාත්‍යාංශ වලදී වැඩ කටයුතු ආරම්භ කළා.\nමහමාර්ග අමාත්‍ය ජොන්ස්ටන් ප්‍රනාන්දු රාජකාරි කටයුතු ආරම්භ කළේ කුරුණෑගල - මීගමුව පාරේ පිිහිටි සිරි වජිරඤාණ මාවත කාපට් අතුරා සංවර්ධනය කිරීමේ කටයුත්තට එක්වෙමින්.\nමේ අතර, රාජ්‍ය අමාත්‍යවරුන් ලෙස දිවුරුම් දුන් කිහිප දෙනෙකුද අද සිය අමාත්‍යාංශවලදි වැඩ ආරම්භ කළා.\nආචාර්ය නාලක ගොඩහේවා, පියල් නිශාන්ත, ලොහාන් රත්වත්තේ ඩී.වී. චානක සහ සුදර්ශනී ප්‍රනාන්දුපුල්ලේ යන රාජ්‍ය අමාත්‍යවරුන් ඊට අයත්.\nකැබිනට් සහ රාජ්‍ය අමාත්‍යවරුන් පිළිගැනීමේ උත්සව ඊයේ සහ අද විවිධ ප්‍රදේශවලදී පැවැත්වුණා.",
       "URL": "https://www.hirunews.lk/247743/අධිකරණ-ඇමතිගෙන්-මහනුවරදී-සහතිකයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2522"
}