{
       "Source": "hirunews",
       "Timestamp": "Friday, 10 March 2017 - 12:36",
       "Headline": "පන්නිපිටියේ බෝ ගසක් ඉවත් කිරීමට එරෙහිව විරෝධතාවක්",
       "News Content": "පන්නිපිටිය ප්‍රදේශයේ බෝගසක් ඉවත් කිරීමට පැමිණි නාගරික සංවර්ධන අධිකාරියේ සහ දැව සංස්ථාවේ නිලධාරීන් පිරිසක් සහ ප්‍රදේශවාසීන් අතර උණුසුම් තත්වයක් හටගෙන තිබෙනවා.\nඅප වාර්තාකරු සඳහන් කලේ අද පෙරවරුවේ සිට බෝගස ඉවත් කිරීමට විරෝධය පළ කරමින් ප්‍රදේශවාසීන් එම ස්ථානයේ විරෝධතාවක නිරතව සිටින බවයි.\nප්‍රදේශවාසීන් පවසන්නේ මෙම බෝ ගස අනගාරික ධර්මපාල තුමන් විසින් රෝපණය කරන ලද්දක් බවයි.\nමේ හේතුවෙන් පන්නිපිටිය ප්‍රදේශයේ දැඩි රථ වාහන තදබදයක් ද හටගෙන තිබෙනවා.\nපොලිසිය රියදුරන්ගෙන් ඉල්ලා සිටියේ විකල්ප මාර්ග භාවිත කරන ලෙසයි.",
       "URL": "https://www.hirunews.lk/156521/පන්නිපිටියේ-බෝ-ගසක්-ඉවත්-කිරීමට-එරෙහිව-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4621"
}