{
       "Source": "hirunews",
       "Timestamp": "Friday, 10 August 2018 - 14:08",
       "Headline": "කන්තලේ මාරාන්තික උපවාසය අඛන්ඩව",
       "News Content": "කන්තලේ - රජ ඇල - චූලාභය හිමි මාවත පිළිසකර කර දෙන ලෙස ඉල්ලමින් ප්‍රදේශවාසීන් 08 දෙනෙකු ආරම්භ කළ මාරාන්තික උපවාසයට අදට දින 3 ක්.\nමේ වනවිට උපවාසයට එක්ව සිටි ප්‍රදේශවාසීන් 4 දෙනෙකුු අසාධ්‍ය තත්ත්වයෙන් කන්තලේ මූලික රෝහලට ඇතුළත් කර තිබෙනවා.\nඋපවාසයට සහය දීම සදහා ප්‍රදේශවාසීන් 300 ක් පමණ පිරිසක් ද එම ස්ථානයේ රැදී සිටින බව සදහන්.\nකන්තලේ - රජ ඇල ගොවි ජනපදයට අයත් මෙම මාර්ගය වසර 67 කින් පමණ අළුත්වැඩියා නොකිරීම හේතුවෙන් ගමනාගමන කටයුතුවලට බාධා එල්ල වී ඇති බවයි උපවාසයේ නිරත පුද්ගලයින් කිහිප දෙනෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/197221/කන්තලේ-මාරාන්තික-උපවාසය-අඛන්ඩව",
       "Category": "Local News",
       "Parent URL": "https://www.hirunews.lk/local-news.php?pageID=3805"
}