{
       "Source": "hirunews",
       "Timestamp": "Friday, 29 January 2021 - 7:28",
       "Headline": "කොස්ගොඩ ප්‍රදේශයේ බෝක්කුවක් යටින් T56 හිස් මැගසින් 10ක් සොයාගැනේ",
       "News Content": "කොස්ගොඩ ප්‍රදේශයේ බෝක්කුවක් යටින් T56 හිස් මැගසින් 10ක් කොස්ගොඩ පොලිසියේ විසින් සොයාගෙන තිබුනා.\nඒ කොස්ගොඩ පොලිසියේ අපරාධ විමර්ශණ අංශයට ලද තොරතුරක් මත සිදුකල විමර්ශනයකදී.\nකොස්ගොඩ, වතුරවෙල, අමරපාල මාවතේ බෝක්කුවක් යට ඉටි බෑගයක තිබී මෙම T56 හිස් මැගසින් 10ය  ඊයේ (28) සොයාගත් බවයි පොලිසිය පැවසුවේ.\nමීට සම්බන්ද සැකකරුවන් කිසිවෙකුත් මෙතෙක් අත්අඩංගුවට ගෙන නැහැ.\nසිද්දිය සම්බන්දයෙන් වැඩිදුර විමර්ශන කොස්ගොඩ පොලිසිය සිදුකරයි.",
       "URL": "https://www.hirunews.lk/261013/කොස්ගොඩ-ප්‍රදේශයේ-බෝක්කුවක්-යටින්-t56-හිස්-මැගසින්-10ක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2183"
}