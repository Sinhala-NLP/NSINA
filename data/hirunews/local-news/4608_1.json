{
       "Source": "hirunews",
       "Timestamp": "Saturday, 18 March 2017 - 13:07",
       "Headline": "ජගත් සංවිධානයෙන් සහතිකයක් ඉල්ලයි",
       "News Content": "ජගත් මානව හිමිකම් මණ්ඩලයේදී සම්මත වූ ශ්‍රී ලංකාව පිළිබද යෝජනා මෙරට තුළ ක්‍රියාත්මක කරලීම සම්බන්ධයෙන් ජගත් සංවිධානය සහතික විය යුතු බව විපක්ෂ නායක සහ දෙමළ ජාතික සන්ධානයේ නායක ආර්. සම්බන්ධන් පවසනවා.\nහිරු ප්‍රවෘත්ති අංශයට අදහස් දක්වමින් ඔහු සදහන් කළේ අදාළ යෝජනාව ක්‍රියාත්මක කරලීම සඳහා ශ්‍රී ලංකාව කල් ලබා ගත්ත ද ඒවා නිසි පරිදි ක්‍රියාවට නැංවිය යුතු බවයි.\nජගත් මානව හිමිකම් මණ්ඩලයේ 34 වන සැසි වාරය ජිනිවා හිදී දැන් පැවැත්වෙන අතර මානව හිමිකම් කොමසාරිස්වරයා ශ්‍රී ලංකාව සම්බන්ධයෙන් සිය ඇගයීම ලබන 22 වන දා ඉදිරිපත් කිරීමට නියමිතයි.\nඑහිදී තමන් ඒ පිළිබද නිශ්චිත ප්‍රකාශයක් බලාපොරොත්තු වන බවයි විපක්ෂ නායකවරයා වැඩිදුරටත් සඳහන් කළේ.",
       "URL": "https://www.hirunews.lk/157153/ජගත්-සංවිධානයෙන්-සහතිකයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4608"
}