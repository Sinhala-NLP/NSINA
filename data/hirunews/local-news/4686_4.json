{
       "Source": "hirunews",
       "Timestamp": "Monday, 30 January 2017 - 10:37",
       "Headline": "හරක් හොරු අල්ලන්න ගිය තෙවරප්පෙරුමගේ කකුල කාණුවේ",
       "News Content": "නියෝජ්‍ය අමාත්‍ය පාලිත තෙවරප්පෙරුම හරක් හොරුන් ඇල්ලීමට ගොස් කකුල උලුක් වී මේවන විට ප්‍රතිකාර ලබන පුවතක් වාර්තාවනවා.\nමස් කිරීම සඳහා ගවයින් ප්‍රවාහනය කරන බවට ලද තොරතුරක් මත පාලිත තෙවරප්පෙරුම නියෝජ්‍ය අමාත්‍යවරයා තවත් පිරිසක් සමග පසුගියදා කළුතර අලුත්ගම නගරයට ගොස් තිබෙනවා.\nඑහිදී ගවයින් ප්‍රවාහනය කළ ලොරි රථය නියෝජ්‍ය අමාත්‍යවරයා විසින් නවතාගෙන එහි රියදුරු ලොරි රථයෙන් පිටතට ඇද ඇති අතර තවත් පිරිසක් ලොරි රථයෙන් පැන පළාගොස් අැති බවයි සඳහන් වන්නේ.\nඔවුන් පසුපස ලුහුබැඳ ඇති නියෝජ්‍ය අමාත්‍යවරයා අසල තිබූ කාණුවකට වැටී ඇති අතර කකුල උලුක් වී මේවන විට නිවසේ සිට ප්‍රතිකාර ගන්නා බවයි වාර්තාවන්නේ.",
       "URL": "https://www.hirunews.lk/153238/හරක්-හොරු-අල්ලන්න-ගිය-තෙවරප්පෙරුමගේ-කකුල-කාණුවේ",
       "Category": "Local News",
       "Parent URL": "https://www.hirunews.lk/local-news.php?pageID=4686"
}