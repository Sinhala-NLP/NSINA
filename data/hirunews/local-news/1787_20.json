{
       "Source": "hirunews",
       "Timestamp": "Thursday, 29 July 2021 - 19:07",
       "Headline": "ගුරුවරුන් අදත් විරෝධතාවයේ (වීඩියෝ)",
       "News Content": "යෝජිත කොතලාවල විශ්වවිද්‍යාල පනතට විරෝධය පළ කරමින් සහ වැටුප් විෂමතා ඉවත් කරන ලෙස ආණ්ඩුවට බල කරමින් ගුරු හා විදුහල්පති වෘත්තීය සමිති ආරම්භ කළ ඔන්ලයින් ඉගැන්වීම් වර්ජනය අද 18 වන දිනටත් ක්‍රියාත්මක වුණා.\nඑමෙන්ම, මෙම වර්ජන ක්‍රියාමාර්ගයට සහයෝගය පල කරමින් අදත්, දිවයිනේ ප්‍රදේශ කිහිපයක විරෝධතා පැවැත්වුණු බවයි අප වාර්තාකරුවන් පැවසුවේ.\nලංකා ගුරු සංගමයේ ලේකම් ජෝශප් ස්ටාලින් ප්‍රකාශ කළේ විසඳුම් ලබාදීම වෙනුවට බලධාරින් කල්ගත කිරීමේ ක්‍රියාමාර්ගයක් අනුගමනය කරමින් සිටින බවයි.\nමේ අතර, ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය අද ප්‍රකාශ කළේ නිරෝධායන නීති උල්ලංඝනය කර විරෝධතා පවත්වන්නන් අත්අඩංගුවට ගැනීමට අවශ්‍ය නිර්දේශ ඉදිරිපත් කිරීමට ඉදිරියේදී සිය සංගමය බලාපොරොත්තු වන බවයි.",
       "URL": "https://www.hirunews.lk/278349/ගුරුවරුන්-අදත්-විරෝධතාවයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1787"
}