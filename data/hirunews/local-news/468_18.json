{
       "Source": "hirunews",
       "Timestamp": "Saturday, 18 March 2023 - 16:32",
       "Headline": "නුවරඑළියේ දෙමහල් තේ කර්මාන්තශාලාවක් ගින්නකින් මුළුමනින්ම විනාශ වේ (වීඩියෝ)",
       "News Content": "නුවරඑළිය - කඳපොල - එස් කඩේ තේ වතුයායේ මහල් දෙකකින් යුත් තේ කර්මාන්තශාලාවක් අද (18) අලුයම හට ගත් හදිසි ගින්නකින් සම්පුර්ණයෙන් විනාශ වී තිබෙනවා.\nඅද අලුයම 2 ට පමණ මෙම ගින්න හට ගෙන ඇති අතර, මේ වනවිටත් ගින්න නිවීමේ කටයුතු සිදු කරමින් පවතින බවයි පොලීසිය සඳහන් කළේ.\nගින්න සිදුවන අවස්ථාවේ තේ කර්මාන්තශාලාව තුළ කිසිවෙකු සිට නැහැ.\nතේ කිලෝ 30,000කට අධික ප්‍රමාණයක් එහි ගබඩා කර තිබී ඇති අතර, සිදුව ඇති අලාභය මෙතෙක් තක්සේරු කර නොමැති බවයි පොලීසිය සඳහන් කළේ.\nගින්නට හේතුව මෙතෙක් අනාවරණ වී නොමැති අතර, කඳපොල පොලීසිය ඒ පිළිබඳ වැඩිදුර විමර්ශන සිදු කරනවා.",
       "URL": "https://www.hirunews.lk/330278/නුවරඑළියේ-දෙමහල්-තේ-කර්මාන්තශාලාවක්-ගින්නකින්-මුළුමනින්ම-විනාශ-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=468"
}