{
       "Source": "hirunews",
       "Timestamp": "Tuesday, 16 May 2017 - 19:27",
       "Headline": "විමල්ගේ නඩුව 28 තෙක් කල් යයි",
       "News Content": "තමන් ඉන්දීය අග්‍රාමාත්‍ය නරේන්ද්‍ර මෝදිගේ ශ්‍රී ලංකා සංචාරයට විරෝධය පළ කරන ලෙස ඉල්ලීමෙන් හිටපු ජනාධිපතිවරයාට කිසිදු අපහසුතාවකට මුහුණදීමට සිදු නොවූ බව  ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ පවසනවා.\nඔහු මේ බව සදහන් කළේ අවලංගු විදේශ ගමන් බලපත්‍රයක් භාවිතා කළ බවට චෝදනා කරමින් අපරාධ පරික්ෂණ  දෙපාර්තමේන්තුව පැවරූ නඩුවට අද පෙනී සිටීමෙන් අනතුරුව මාධ්‍ය වෙත අදහස් දක්වමින්.\nමේ අතර අදාළ නඩුව සැප්තැම්බර් 28 තෙක් කල් තැබීමට  මීගමුව අතිරේක මහේස්ත්‍රාත් කපිල දුෂ්‍යන්ත එපිටවෙල අද නියෝග කළ බවයි හිරු අධිකරණ වාර්තාකරු සදහන් කළේ.",
       "URL": "https://www.hirunews.lk/161484/විමල්ගේ-නඩුව-28-තෙක්-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4514"
}