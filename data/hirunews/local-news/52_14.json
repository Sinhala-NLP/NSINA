{
       "Source": "hirunews",
       "Timestamp": "Monday, 04 September 2023 - 16:09",
       "Headline": "පළාත් පාලන ඡන්ද විමසීම ගැන රිට් පෙත්සම විභාගයට ශ්‍රේෂ්ඨාධිකරණයෙන් අවසර",
       "News Content": "ආර්ථික අර්බුදයක් පවතින අවස්ථාවක පළාත් පාලන ඡන්ද විමසීම පැවැත්වීම කල් දැමීමේ නියෝගයක් නිකුත් කරන ලෙස ඉල්ලා විශ්‍රාමික යුධ හමුදා කර්නල්වරයෙකු ඉදිරිපත් කළ රිට් පෙත්සම විභාගයට ගැනීමට ශ්‍රේෂ්ඨාධිකරණය අද (04) අවසර ලබා දුන්නා.\nඒ අදාළ පෙත්සම විභාගයට නොගෙන නිෂ්ප්‍රභ කරන ලෙස මැතිවරණ කොමිසමේ හිටපු සාමාජිකයින් විසින් මතු කර තිබූ මූලික විරෝධතා ප්‍රතික්ෂේප කරමින්.\nඑස්. තුරෛයිරාජා, ඒ.එච්.එම්.ඩී. නවාස් සහ ශිරාන් ගුණරත්න යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල විසිනුයි මෙම තීන්දුව ලබා දුන්නේ.",
       "URL": "https://www.hirunews.lk/347137/පළාත්-පාලන-ඡන්ද-විමසීම-ගැන-රිට්-පෙත්සම-විභාගයට-ශ්‍රේෂ්ඨාධිකරණයෙන්-අවසර",
       "Category": "Local News",
       "Parent URL": "https://www.hirunews.lk/local-news.php?pageID=52"
}