{
       "Source": "hirunews",
       "Timestamp": "Monday, 02 March 2020 - 18:13",
       "Headline": "පාස්කු ප්‍රහාරය පිලිබඳ කොමිසමේ දෙවන අතුරු වාර්තාව ජනපතිට භාරදෙයි",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් විමර්ශනයක් කරන ජනාධිපති කොමිසන් සභාවේ දෙවන අතුරු වාර්තාව ජනාධිපති ගෝඨාභය රාජපක්ෂ මහතා වෙත අද භාර දුන්නා.\nඒ, ජනාධිපති ලේකම් කාර්යාලයේදී.\nපාස්කු ඉරිදා ත්‍රස්ත ප්‍රහාර මාලාව විමර්ශනය කර වාර්තා කිරීම සහ අවශ්‍ය ක්‍රියාමාර්ග නිර්දේශ කිරීම සඳහා හිටපු ජනාධිපති මෛත්‍රීපාල සිරිසේන මහතා විසින් මෙම කමිටුව පත් කළේ 2019 සැප්තැම්බර් 22 වැනිදා.\nඑහි පළමු වාර්තාව පසුගිය වසරේ දෙසැම්බර් 20 වැනිදා ජනාධිපතිවරයා වෙත පිළිගන්වනු ලැබූ අතර, කමිටුවේ අවසන් වාර්තාව ඉදිරි පරීක්ෂණවලින් අනතුරුව සම්පාදනය කිරීමට නියමිත බව ජනාධිපති මාධ්‍ය අංශය නිවේදනය කළා.\nකොමිසමේ සභාපතිත්වය දරණ අභියාචනාධිකරණ විනිසුරු ජනක් ද සිල්වා මහතා ඇතුළු සෙසු සාමාජිකයින් මෙම අවස්ථාවට එක්ව සිටියා.",
       "URL": "https://www.hirunews.lk/235634/පාස්කු-ප්‍රහාරය-පිලිබඳ-කොමිසමේ-දෙවන-අතුරු-වාර්තාව-ජනපතිට-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=2873"
}