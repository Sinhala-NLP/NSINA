{
       "Source": "hirunews",
       "Timestamp": "Wednesday, 18 April 2018 - 11:17",
       "Headline": "විදුලි ඉංජිනේරුවන් මැයි 08 වැනිදා සිට අකුරට වැඩ",
       "News Content": "වෙසක් සතියෙන් පසු එළඹෙන මැයි 08 වනදා සිට අකුරට වැඩ කිරිමේ වෘත්තිය ක්‍රියාමාර්ගයකට අවතීරණ වන බව විදුලි ඉංජිනේරු සංගමය පවසනවා.\nඉල්ලීම් කිහිපයක් මුල් කරගනිමින් අනිද්දා (20) සිට අකුරට වැඩ කිරිමේ වෘත්තිය ක්‍රියාමාර්ගයක නිරත විමටයි ඔවුන් මිට පෙර තීරණය කර තිබුණේ්.\nඑහෙත් එළඹෙන වෙසක් සතිය සලකා බලා තම වෘත්තිය ක්‍රියාමාර්ගය මැයි 08 වනදා සිට දියත් කිරිමට තීරණය කල බවයි විදුලි ඉංජිනේරු සංගමයේ සභාපති සෞම්‍ය කුමාරවඩු කොළඹ අද (18) පැවති මාධ්‍ය හමුවකට එක්වෙමින් සදහන් කළේ්.\nකෙසේ වෙතත්, විදුලිබල හා පුනර්ජනනීය බල ශක්ති අමාත්‍යාංශය නිවේදනයක් නිකුත් කරමින් කියා සිටියේ අමාත්‍ය රංජිත් සියඹලාපිටිය සමග ඊයේ (17) පැවති සාකච්ජාවේදී ගත් තීරණවලට අනුව අකුරට වැඩ කිරිමේ ක්‍රියාමාර්ග කල් දැමීමට ඔවුන් තීරණය කළ බවයි.\nඉංජිනේරු සංගමය ඉදිරිපත් කර ඇති කරුණුවලට අදාළව කැබිනට් පත්‍රිකාවක් ඉදිරියේදී අමාත්‍ය මණ්ඩලය වෙත ඉදිරිපත් කිරීමට සැලසුම් කර ඇති බව ද අදාළ නිවේදනයේ වැඩිදුරටත් දැක්වෙනවා.",
       "URL": "https://www.hirunews.lk/188657/විදුලි-ඉංජිනේරුවන්-මැයි-08-වැනිදා-සිට-අකුරට-වැඩ",
       "Category": "Local News",
       "Parent URL": "https://www.hirunews.lk/local-news.php?pageID=3985"
}