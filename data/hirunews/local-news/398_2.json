{
       "Source": "hirunews",
       "Timestamp": "Saturday, 22 April 2023 - 16:17",
       "Headline": "මැරතන් තරඟයේ දී දරුවෙක් ජීවිතක්ෂයට",
       "News Content": "මැරතන් තරගයක් අතරතුර දී දස හැවිරිදි දරුවකු ජීවිතක්ෂයට පත්ව ඇතැයි ගල්කිරියාගම පොලිසිය පවසනවා.\nමෙලෙස මියගොස් ඇත්තේ කුඩා හෙට්ටියාව, පලාගල ලිපිනයේ පදිංචිව සිටි වයස අවුරුදු 10ක දරුවෙක්.\nකැකිරාව - පලාගල  කුඩා හෙටිට්යාව ප්‍රදේශයේ පැවැති අවුරුදු උත්සවයක පැවති මැරතන් තරගය සඳහා එක්ව සිටි පහළොස් හැවිරිදි මියගිය දරුවා තම සහෝදරයාගේ සහාය සඳහා එක්ව සිටියදියි මෙම දරුවා මිය ගොස් ඇති බව වාර්තා වන්නේ.\nපලාගල මහා විදුහලේ පස්වන වසරේ ඉගෙනුම ලබන සිසුවෙකු වන මෙම දරුවා තරගයේ අඩක් පමණ නිම කර තරඟකරුවන් පලාගල ප්‍රදේශයට ළඟා වන විට තරගකරුවන් අතරේ ගමන් කරමින් සිටියදි හදිසියේ අසනීප වී ඇත්තේ.\nප්‍රදේශවාසීන් විසින් දරුවා කලාවැව ප්‍රාදේශීය රෝහල වෙත ඇතුළත් කිරීමට කටයුතු කර තිබූ අතර වැඩිදුර ප්‍රතිකාර සඳහා කැකිරාව රෝහලට ඇතුළත් කරන අවස්ථාවේ දී මියගොස් තිබෙනවා.\nසිද්ධිය සම්බන්ධයෙන් ගල්කිරියාගම පොලිස් විමර්ශන ක්‍රියාත්මකයි.",
       "URL": "https://www.hirunews.lk/333164/මැරතන්-තරඟයේ-දී-දරුවෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=398"
}