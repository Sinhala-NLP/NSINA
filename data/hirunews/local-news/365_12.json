{
       "Source": "hirunews",
       "Timestamp": "Saturday, 06 May 2023 - 14:04",
       "Headline": "කාන්තාවක් දූෂණය කළ තරුණයෙක් අත්අඩංගුවට",
       "News Content": "වෙසක් පොහෝ දිනයේ තම නිවසේ සිල් සමාදන් වෙමින් සිටී 47 හැවිරිදි කාන්තාවක් දූෂණයට කළ 27 හැවිරිදි තරුණයෙකු වැලිකන්ද පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගත් තරුණයා වැලිකන්ද සිංහපුර ප්‍රදේශයේ පදිංචිකරුවෙක්.\nදූෂණයට ලක් වූ කාන්තාව ප්‍රතිකාර සඳහා පොළොන්නරුව මහ රෝහලට ඇතුළත් කර තිබෙන බව වැලිකන්ද පොලීසිය සඳහන් කළා.\nවතුර වීදුරුවක් ඉල්ලමින් නිවසට පැමිණ ඇති මෙම තරුණයා නිවසේ කිසිවෙක් නොමැති බව දැන ගැනීමෙන් අනතුරුව අදාළ කාන්තාව දූෂණයට ලක් කර ඇති බව‍යි මූලික පොලිස් විමර්ශනවල දී අනාවරණය වී ඇත්තේ.\nඑම අවස්ථාවේ දී කාන්තාවගේ කෑ ගැසීම ඇසී එතැනට පැමිණි ප්‍රදේශවාසීන් විසින් සැකකාර තරුණයා අල්ලාගෙන ඇති අතර තරුණයාගේ පියා පැමිණ තරුණයා මුදවාගෙන ගොස් තිබෙනවා.\nකෙසේ වෙතත් මෙම සිදුවීම සම්බන්ධයෙන් එම තරුණයා සහ පියා වැලිකන්ද පොලීසිය විසින් අත්අඩංගුවට ගත් බවයි අප ප්‍රාදේශීය වාර්තාකරු සඳහන් කළේ.",
       "URL": "https://www.hirunews.lk/334401/කාන්තාවක්-දූෂණය-කළ-තරුණයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=365"
}