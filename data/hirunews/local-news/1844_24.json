{
       "Source": "hirunews",
       "Timestamp": "Saturday, 03 July 2021 - 10:17",
       "Headline": "ඊයේ පුද්ගලයින් 85,683 කට කොරෝනා එන්නත්",
       "News Content": "මෙරට කොරෝනා ප්‍රතිශක්තිකරණ වැඩසටහනට අදාළව ඊයේ දිනයේදී පුද්ගලයින් 85,683 දෙනෙකුට එන්නත් ලබාදී ඇති බව වසංගත රෝග විද්‍යා අංශය පවසනවා.\nඒ අනුව සයිනොෆාම් එන්නතේ පළමු මාත්‍රාව පුද්ගලයින් 26,192 දෙනෙකුට ඊයේ ලබාදී ඇති අතර, එහි දෙවන මාත්‍රාව ලබාදුන් පුද්ගලයින් සංඛ්‍යාව 58,141 ක්.\nඑසේම, කොවිෂීල්ඩ් එන්නතේ දෙවන මාත්‍රාව ඊයේ පුද්ගලයින් 1,350 දෙනෙකුට ලබාදීමටයි කටයුතු කර ඇත්තේ.\nමේ වනවිට සයිනොෆාම් එන්නතේ පළමු මාත්‍රාව ලබාගෙන ඇති සමස්ත පුද්ගලයින් සංඛ්‍යාව 18 ලක්ෂ 76,293 ක් වන අතර, එහි දෙවන මාත්‍රාව ලබාගත් පුද්ගලයින් සංඛ්‍යාව අට ලක්ෂ 8,743 ක්. එසේම, කොවිෂීල්ඩ් පළමු මාත්‍රාව පුද්ගලයින් නවලක්ෂ 25,242 ක් ලබාගෙන ඇති අතර, එහි දෙවන මාත්‍රාව පුද්ගලයින් තුන්ලක්ෂ 83,329 දෙනෙකුට ලබාදී තිබෙනවා.\nස්පුට්නික් එන්නතේ පළමු මාත්‍රාව ලබාගත් පුද්ගලයින් සංඛ්‍යාව එක්ලක්ෂ 14,795 ක්. එහි දෙවන මාත්‍රාව ලබාගත් පුද්ගලයින් සංඛ්‍යාව 14,427 ක් වනවා.",
       "URL": "https://www.hirunews.lk/275930/ඊයේ-පුද්ගලයින්-85683-කට-කොරෝනා-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1844"
}