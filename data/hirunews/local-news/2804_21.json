{
       "Source": "hirunews",
       "Timestamp": "Friday, 10 April 2020 - 16:11",
       "Headline": "දඩල්ලේදී ආදාහනයකට බාධා කළ දෙදෙනෙකු අත්අඩංගුවට",
       "News Content": "ගාල්ල - කරාපිටිය ශික්ෂණ රෝහලේ ප්‍රතිකාර ලබමින් සිටියදී මියගිය පුද්ගලයෙකුගේ ආදාහන කටයුතු දඩල්ල ආදාහනාගාරයේ දී සිදුකරන අතරතුර, ආදාහනාගාර සේවකයින්ගේ රාජකාරියට බාධා කළ පුද්ගලයින් දෙදෙනෙකු පොලීසිය අත්අඩංගුවට ගෙන තිබෙනවා.\n36 හැවිරිදි සහ 69 හැවිරිදි ඔවුන් දඩල්ල ප්‍රදේශයේම පදිංචිකරුවන් බවයි ගාල්ල පොලීසිය පැවසුවේ.\nනිරෝධායන කටයුතුවලින් අනතුරුව කොරෝනා ආසාදනය වුණු බවට වාර්තා වූ අකුරැස්සේ පදිංචි පුද්ගලයාගේ පියාගේ මළ සිරුර මෙලෙස මහජන සෞඛ්‍ය පරීක්ෂකවරුන්ගේ අධීක්ෂණය යටතේ දඩැල්ල පොදු සුසාන භූමියේදී අද ආදාහනය කළා.",
       "URL": "https://www.hirunews.lk/238344/දඩල්ලේදී-ආදාහනයකට-බාධා-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2804"
}