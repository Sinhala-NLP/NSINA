{
       "Source": "hirunews",
       "Timestamp": "Sunday, 20 August 2023 - 11:00",
       "Headline": "වසර තුනක් තුළ නිවාස 29,034 ක ඉදිකිරීම් අවසන්",
       "News Content": "ඔබට ගෙයක් - රටට හෙටක් ඇතුළු නිවාස ආධාර ව්‍යාපෘති 15 ක් යටතේ වසර තුනක් තුළදී දිවයින පුරා ඉදිකිරීම් ආරම්භ කළ නිවාස 37,179 ක් අතරින් 29,034 ක ඉදිකිරීම් සම්පූර්ණයෙන්ම අවසන් බව ජාතික නිවාස සංවර්ධන අධිකාරිය පවසනවා.\nඒ අනුව ඉදිකිරීම් අවසන් කිරීමට නියමිතව ඇත්තේ තවත් නිවාස 8,145 ක පමණක් බවයි එම අධිකාරිය කියා සිටියේ.\nඑම ඉදිකිරීම් ද කඩිනමින් අවසන් කිරීමට අවශ්‍ය පියවර ගන්නා ලෙසයි ජාතික නිවාස සංවර්ධන අධිකාරිය අදාළ අංශ වෙත උපදෙස් දී ඇත්තේ.\nමෙම නිවාස ව්‍යාපෘති සඳහා ඇස්තමේන්තුගත මුදල රුපියල් මිලියන 18,717 ක් වන අතර, මේ වන විට රුපියල් මිලියන 16,409 ක මුදලක් ඒ සඳහා වැය කර තිබෙනවා.",
       "URL": "https://www.hirunews.lk/345461/වසර-තුනක්-තුළ-නිවාස-29034-ක-ඉදිකිරීම්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=85"
}