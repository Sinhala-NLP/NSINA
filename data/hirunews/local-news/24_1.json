{
       "Source": "hirunews",
       "Timestamp": "Sunday, 17 September 2023 - 17:49",
       "Headline": "මාලිගාකන්ද උසාවිය අසල වෙඩි තැබීමෙන් දියණිය ජීවිතක්ෂයට, පියා රෝහලේ",
       "News Content": "මරදාන මාලිගාකන්ද උසාවිය ආසන්නයේ අද (17) පස්වරුවේ සිදු වූ වෙඩි තැබීමකින් අවුරුදු 6 ක් පමණ වයසැති කුඩා දියණියක ජීවිතක්ෂයට පත් වී ඔහුගේ පියා බරපතල තුවාල ලබා කොළඹ ජාතික රෝහලට ඇතුලත් කර තිබෙනවා.\nපොලිසිය සඳහන් කළේ ත්‍රීරෝද රථයකින් ගමන් කරමින් සිටි මොවුන්ට යතුරුපැදියකින් පැමිණි දෙදෙනෙකු විසින් මෙම වෙඩි තැබීම සිදු කර ඇති බවයි.\nවෙඩි තබන අවස්ථාවේදී එම ත්‍රීරෝද රථය තුළ දැරියගේ මවද සිට තිබෙනවා.\nකෙසේ වෙතත් ඇයට වෙඩි ප්‍රහාරයෙන් කිසිදු හානියක් සිදු වී නැහැ.\nවෙඩි වැදීමට ලක් වූ දියණියගේ පියා මත්ද්‍රව්‍ය චෝදනාවක් මාලිගාකන්ද අධිකරණයෙන් ඇප ලබා පිටතට පැමිණෙන අවස්ථාවේදීයි මෙම වෙඩි තැබිම සිදු කර ඇත්තේ.\nඔවුන් කොටහේන ප්‍රදේශයේ පදිංචිකරුවන් වනවා.",
       "URL": "https://www.hirunews.lk/348575/මාලිගාකන්ද-උසාවිය-අසල-වෙඩි-තැබීමෙන්-දියණිය-ජීවිතක්ෂයට-පියා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=24"
}