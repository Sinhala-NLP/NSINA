{
       "Source": "hirunews",
       "Timestamp": "Sunday, 11 June 2017 - 18:46",
       "Headline": "ජී.එස්.පී. ප්ලස් තාවකාලික ආර්ථික ප්‍රතිලාභයක් - මහින්දගෙන් ප්‍රකාශයක්",
       "News Content": "ජී.එස්.පී. ප්ලස් බදු සහන ක්‍රමයෙන් ශ්‍රී ලංකාවට ලැබෙන්නේ තාවකාලික ආර්ථික ප්‍රතිලාභයක් පමණක් බව හිටපු ජනාධිපති මහින්ද රාජපක්ෂ පවසනවා.\nනිවේදනයක් නිකුත් කරමින් ඔහු කියා සිටියේ මෙරට අනාගතය ජී.එස්.පී.ප්ලස් බදු සහනය මත ගොඩනැගිය හැකි බවට ආණ්ඩුව ජනතාව අතර මතයක් ගොඩනගමින් සිටින බවයි.\nඒකපුද්ගල ආදායම ඩොලර් 4035හේ් කඩඉම පසුකිරීමත් සමඟ ශ්‍රී ලාංකිකයන්ට සම්පූර්ණ බදුරහිත තත්ත්වයේ සිට එක්වරම මුළු බද්ද ගෙවීමේ තත්ත්වයකට මාරුවීමට සිදුවනවා.\nඒ අනුව ආණ්ඩුව යථාර්ථයට මුහුණ දී ජනතාව තුළ ඉටු නොවන බලාපොරොත්තු ලබා නොදිය යුතු බවයි සිය නිවේදනයෙන් හිටපු ජනාධිපතිවරයා අවධාරණය කර ඇත්තේ.\nයුරෝපා සංගමයේ කිසිදු බදු සහනයක් නොමැති අනාගතයකට සූදානම්වීමට ආණ්ඩුවට වැඩපිළිවෙලක් තිබිය යුතු බව ද, එහි දැක්වෙනවා.",
       "URL": "https://www.hirunews.lk/163335/ජී-එස්-පී-ප්ලස්-තාවකාලික-ආර්ථික-ප්‍රතිලාභයක්-මහින්දගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4474"
}