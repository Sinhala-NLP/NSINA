{
       "Source": "hirunews",
       "Timestamp": "Saturday, 14 May 2022 - 14:19",
       "Headline": "වනිඳු හසරංග පෙරමුණට",
       "News Content": "මෙවර ඉන්දීය ප්‍රිමියර් ලීග් තරගාවලියේ හොඳම පන්දු යවන්නාට හිමිවන “පර්පල් කැප්” දිනාගැනීම සඳහා පවතින සටනේ ශ්‍රී ලංකා ක්‍රීඩක වනිඳු හසරංග පෙරමුණට පැමිණ තිබෙනවා.\nඔහු මේ වනවිට පන්දු වාර 45 ක් යවා කඩුලු 23 ක් බිඳ හෙලා ඇති අතර, දෙවන ස්ථානයේ පසුවන යුස්වේන්ද්‍ර චහාල් විසින් ද බිඳ හෙලා ඇති කඩුලු සංඛ්‍යාව 23 ක්.\nඑහෙත් ඔහු ඒ සඳහා පන්දු වාර 48 ක් යවා තිබෙනවා.\nවනිඳු මෙවර අයි.පී.එල්. තරගාවලියේ රෝයල් චැලෙන්ජර්ස් බැංගලෝර් පිල නියෝජනය කරන අතර, තුන්වන ස්ථානයේ පසුවන පන්ජාබ් පිලේ කගීසෝ රබාඩා කඩුලු 21 ක් බිඳ හෙලුවා.\nවනිඳු හසරංග බැංගලෝර් පිල ඊයේ පන්ජාබ් පිල අතින් පරාජය වද්දී සිය පන්දු වාර හතර තුළ ලකුණු 15 ක් පමණක් ලබා දී කඩුලු දෙකක් බිඳ හෙලීමට සමත්වුණා.\nඒ, බැංගලෝර් පිලේ ජොෂ් හේස්ල්වුඩ් වාර්තාගත ලකුණු 64 ක් සිය පන්දු වාර හතර තුළ ප්‍රතිවාදී පිලට පිරිනමද්දියි.",
       "URL": "https://www.hirunews.lk/304334/වනිඳු-හසරංග-පෙරමුණට",
       "Category": "Local News",
       "Parent URL": "https://www.hirunews.lk/local-news.php?pageID=1169"
}