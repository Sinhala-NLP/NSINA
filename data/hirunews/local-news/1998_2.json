{
       "Source": "hirunews",
       "Timestamp": "Sunday, 25 April 2021 - 9:07",
       "Headline": "ගිරාඳුරුකෝට්ටේ වන අලි ප්‍රහාරයකින් කාන්තාවක් ජීවිතක්ෂයට",
       "News Content": "ගිරාඳුරුකෝට්ටේ - උල්හිටියාව ධීවර ගම්මානයේදී අද අලුයම එල්ලවූ වන අලි ප්‍රහාරයකින් 55 හැවිරිදි කාන්තාවක ජීවිතක්ෂයට පත්ව තිබෙනවා.\nවන අලියා ඇගේ නිවසට පහරදෙන අවස්ථාවේ නිවසින් ඉවතට පැමිණ දිවයද්දී පසුපස හඹා ආ වන අලියා පහරදීමෙන් මෙම මරණය සිදුව ඇති බවයි විමර්ශනවලදී අනාවරණ වී ඇත්තේ.\nමීට දින දෙකකට පෙර පසුගිය 23 වනදා එම ගම්මානයේදීම වන අලියෙක් නිවසක බිත්තියක් පෙරළීමෙන් ඊට යටවූ 66 හැවිරිදි කාන්තාවක් ජීවිතක්ෂයට පත්වුණා.\nඑහිදී බරපතල තුවාල ලැබූ ඇගේ 38 හැවිරිදි පුත්‍රයා මහියංගණය රෝහලට ඇතුළත් කරනු ලැබුවා.",
       "URL": "https://www.hirunews.lk/269443/ගිරාඳුරුකෝට්ටේ-වන-අලි-ප්‍රහාරයකින්-කාන්තාවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1998"
}