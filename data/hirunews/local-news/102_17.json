{
       "Source": "hirunews",
       "Timestamp": "Sunday, 13 August 2023 - 10:39",
       "Headline": "නිවසකින් නිරුවත් මළ සිරුරක් හමුවෙයි. ඝාතනයක් බවට සැකයක්",
       "News Content": "යාපනයේ කෝපායි ප්‍රදේශයේ නිවසකින් නිරුවත් මළසිරුරක් පොලීසිය විසින් ඊයේ (12) සොයා ගෙන තිබෙනවා.\nමියගිය පුද්ගලයා ගණපතිපිල්ලේ මහේන්ද්‍රන් නමැති අයෙකු බවට හදුනා ගෙන ඇති අතර මළ සිරුරේ බොහෝ ස්ථාන වල කැපුම් සහිත තුවාල තිබීම නිසා මේ මරණය ඝාතනයක් විය හැකි බවට කෝපායී පොලීසිය යාපනය අධිකරණයට කරුණු වාර්තා කොට ඇති බවයි අප වාර්තාකරු පවසන්නේ.\nමියගිය පුද්ගලයාගේ බිරිද පොලීසියට පවසා ඇත්තේ තමන් සිද්ධිය වූ දිනයේ ගමේ පැවති විවාහ මංගල උත්සවයකට සහභාගී වීමට දරුවන් සමග පිටත්ව ගිය බවයි.\nතමන් එහි සිටියදී පවුලේ ඥාතියෙකුගෙන් ලැබුණු දුරකතන ඇමතුමකට අනුව නිවසට පැමිණි බවත් එම ඥාතින් තම ස්වාමියාගේ මළ සිරුර සොයාගෙන ඇති බවත්ය.\nයාපනය මහේස්ත්‍රාත්වරයාගේ නියෝග මත මියගිය අයගේ මළ සිරුර පරීක්ෂණ කටයුතු සදහා යාපනය ශීක්ෂණ රෝහල වෙත බාර දී ඇති අතර කෝපායී පොලීසිය සිද්ධිය සම්බන්ධයෙන් පරීක්ෂණ පවත්වා ගෙන යයි.",
       "URL": "https://www.hirunews.lk/344644/නිවසකින්-නිරුවත්-මළ-සිරුරක්-හමුවෙයි-ඝාතනයක්-බවට-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=102"
}