{
       "Source": "hirunews",
       "Timestamp": "Friday, 26 August 2022 - 12:50",
       "Headline": "එක්සත් රාජධානිය ශ්‍රී ලංකාවට පනවා තිබූ සංචාරක අවදානම ඉවත් කරයි",
       "News Content": "එක්සත් රාජධානිය ශ්‍රී ලංකාවට පනවා තිබූ සංචාරය අවදානම ඉවත් කර තිබෙනවා.\nමෙරට තත්ත්වය සැලකිල්ලට ගෙන අත්‍යවශ්‍ය කරුණකට හැර වෙනත් කිසිදු කටයුත්තකට ශ්‍රී ලංකාවේ සංචාරය නො කරන ලෙස පසුගියදා සංචාරක තහනමක් පනවමින් එරට වැසියන්ට දැනුම් දී තිබුණා.\nකෙසේ වෙතත්, තවදුරටත් එක්සත් රාජධානිය සිය වැසියන්ට දැනුම් දෙන්නේ ශ්‍රී ලංකාවේ ආර්ථික අර්බුදය සම්බන්ධයෙන් විමසිල්ලෙන් පසුවන ලෙසයි.\nමේ අතර, නොර්වේ රාජ්‍යය ද එරට වැසියන්ට පසුගිය මැයි 11 වැනිදා පැනවූ සංචාරක තහනම ඉවත් කර ගැනීමට කටයුතු කර තිබෙනවා.",
       "URL": "https://www.hirunews.lk/313772/එක්සත්-රාජධානිය-ශ්‍රී-ලංකාවට-පනවා-තිබූ-සංචාරක-අවදානම-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=913"
}