{
       "Source": "hirunews",
       "Timestamp": "Saturday, 26 March 2022 - 11:35",
       "Headline": "ඉන්දියාව නැවතත් ඉන්ධන මිල ඉහළ නංවයි",
       "News Content": "ඉන්දියාව විසින් නැවතත් පෙට්‍රල් සහ ඩීසල් මිල පයිසා හෙවත් ශත අසූවකින් ඉහළ නංවා ඇති අතර, එය, දින පහක් තුළ සිදුකළ හතරවන මිල වැඩි කිරීමයි.\nඒ අනුව දිල්ලියේ පෙට්‍රල් ලීටරයක මිල රුපියල් 98 යි ශත 61 දක්වාත්, ඩීසල් ලීටරයක මිල රුපියල් 89 යි ශත 87 දක්වාත් ඉහළ ගොස් තිබෙනවා.\nලෝක වෙළඳපොලේ තෙල් මිලට සාපේක්ෂව දේශීය මිල තීරණය වන මිල සූත්‍රයක් ඉන්දියාවේ ක්‍රියාත්මක වුව ද පසුගිය 22 වනදා වනතුරු මාස හතරහමාරක කාලයක් ඉන්ධන මිල ඉහළ නැංවීම අත්හිටුවා තිබුණා.\nඒ, ඉන්දියාවේ ප්‍රාන්ත මැතිවරණ පැවති සමයයි.\nමාර්තු 22 වනදා සිට මේ දක්වා ඉන්දියාවේ පෙට්‍රල් සහ ලීටර මිල රුපියල් තුනයි ශත විස්සකින් ඉහළ ගොස් තිබෙනවා.",
       "URL": "https://www.hirunews.lk/300428/ඉන්දියාව-නැවතත්-ඉන්ධන-මිල-ඉහළ-නංවයි",
       "Category": "Local News",
       "Parent URL": "https://www.hirunews.lk/local-news.php?pageID=1270"
}