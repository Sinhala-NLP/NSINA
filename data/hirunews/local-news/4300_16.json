{
       "Source": "hirunews",
       "Timestamp": "Wednesday, 27 September 2017 - 16:48",
       "Headline": "අධ්‍යාපන පීඨවල පුහුණු වන ගුරුවරුන්ගේ දෛනික ආහාර දීමනාව ඉහළට",
       "News Content": "ජාතික අධ්‍යාපන පීඨවල පුහුණුව ලබන ගුරුවරුන් සඳහා ගෙවනු ලබන දෛනික ආහාර දීමනාව ඉහළ දැමීම සඳහා අමාත්‍ය මණ්ඩල අනුමැතිය හිමිව තිබෙනවා.\nනේවාසික පුහුණු කාලය තුළ ආහාර දීමනා වශයෙන් ලබාදෙන රුපියල් 3500 ක මුදල රුපියල් 5000 දක්වා ඉහළ දැමීමටයි නියමිතව ඇත්තේ.\nමෙම දීමනාව සීමාවාසික පුහුණු කාලයද ඇතුළත්ව වසර 3 ක කාලයක් දක්වා ලබාදීමටද සැළසුම් කර ඇති බව සඳහන්.\nමේ වනවිට ජාතික අධ්‍යාපන පීඨ 19 ක ගුරුවරුන් 12558 දෙනෙකු නේවාසිකව පුහුණුව ලබනවා.",
       "URL": "https://www.hirunews.lk/171988/අධ්‍යාපන-පීඨවල-පුහුණු-වන-ගුරුවරුන්ගේ-දෛනික-ආහාර-දීමනාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4300"
}