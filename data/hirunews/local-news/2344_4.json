{
       "Source": "hirunews",
       "Timestamp": "Sunday, 08 November 2020 - 18:39",
       "Headline": "ශ්‍රී ලංකාවෙන් තවත් කොරෝනා ආසාදිතයන් 283ක් හමුවෙයි",
       "News Content": "අද දිනයේත් තවත් කොරෝනා ආසාදිතයින් 283 දෙනෙකු වාර්තා වී තිබෙනවා.\nඔවුන් සියළු දෙනා ආශ්‍රිතයින් බවයි යුද හමුදාපති ලුතිනන් ජෙනරාල් ශවේන්ද්‍ර සිල්වා ප්‍රකාශ කළේ.\nඒ අනුව අද දිනයේ වාර්තා වූ කොරෝනා රෝගීන් සංඛ්‍යාවත් සමඟ මෙරට සමස්ත කොරෝනා ආසාදිතයින් සංඛ්‍යාව 13,702ක් දක්වා ඉහළ ගියා.\nතවත් ආසාදිතයන් 562 කු අද සුවය ලැබීමත් සමඟ මෙරට සුවය ලැබූ සමස්ත කොරෝනා රෝගීන් සංඛ්‍යාව 8,285 දක්වා ඉහළ ගියා.\nතවත් ආසාදිතයන් 445 දෙනෙකු ඊයේ වාර්තාවීමත් සමඟ මිනුවන්ගොඩ සහ පෑලියගොඩ කොරෝනා පොකුර මේ වනවිට දස දහසේ සීමාව ඉක්මවා ගොස් තිබෙනවා.\nඒ අනුව එම පොකුරෙන් වාර්තාවන සමස්ත ආසාදිත සංඛ්‍යාව 10,224ක් බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළේ.",
       "URL": "https://www.hirunews.lk/254286/ශ්‍රී-ලංකාවෙන්-තවත්-කොරෝනා-ආසාදිතයන්-283ක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2344"
}