{
       "Source": "hirunews",
       "Timestamp": "Wednesday, 27 July 2022 - 20:59",
       "Headline": "ධානිෂ් අලී අගෝස්තු 05 දක්වා රිමාන්ඩ්",
       "News Content": "ඩුබායි බලා යාමට උත්සාහ කරමින් සිටියදී CID විසින් ඊයේ රාත්‍රියේ අත්අඩංගුවට ගත් ධානිස් අලී කොටුව මහේස්ත්‍රාත් අධිකරණය විසින් අගෝස්තු 05 දක්වා රිමාන්ඩ් කර තිබෙනවා.\nසැකකරුව අද පස්වරුවේ කොටුව මහෙස්ත්‍රාත්වරයා හමුවට ඉදිරිපත් කිරීමෙන් අනතුරුව එලෙස අගෝස්තු 05 වනදා දක්වා රක්ෂිත බන්ධනාගාරගත කෙරුණා.\nධානිෂ් අලී කුරුණෑගල වෑබඩ පදිංචි 31 හැවිරිදි පුද්ගලයෙක්.\nමොහු පසුගිය ජූලි 13 වනදා ශ්‍රී ලංකා රූපවාහිනී සංස්ථාවට පිරිසක් සමග ඇතුළුවී තර්ජනාත්මක ප්‍රකාශයක් කරමින් විකාශන කටයුතු යම් කාලසීමාවකට අත්හිටුවීමේ සිදුවීමේ ප්‍රධාන සැකකරුවෙකු බව පොලීසිය පවසනවා.\nඑමෙන්ම පසුගිය ජූනි 09 වනදා පොලිස් මූලස්ථානය ඉදිරිපිට පැවති විරෝධතාව අතරතුර පොදු දේපළවලට අනර්ථයක් සිදුකිරීම සම්බන්ධයෙන් ද ඔහු ඇප මත මුදාහැර සිටි අයෙකු බව පොලිස් මාධ්‍ය කොට්ඨාසය පවසනවා.",
       "URL": "https://www.hirunews.lk/311131/ධානිෂ්-අලී-අගෝස්තු-05-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=987"
}