{
       "Source": "hirunews",
       "Timestamp": "Thursday, 24 December 2020 - 18:12",
       "Headline": "තවත් කොරෝනා ආසාදිතයන් 406ක් හඳුනාගැනේ",
       "News Content": "තවත් කොරෝනා වෛරස් ආසාදිතයන් 406 දෙනෙකු වාර්තාවී ඇතැයි යුද හමුදාපති ලුතිනන් ජනරාල් ශවේන්ද්‍ර සිල්වා පවසනවා.\nඒ අනුව මෙරටින් හමුවී ඇති සමස්ත ආසාදිතයන් සංඛ්‍යාව 39045ක්.\nඑමෙන්ම, අද දිනයේත් කොරෝනා ආසාදනය වී සිටි පුද්ගලයන් 686 දෙනෙකු සුවය ලබා රෝහල්වලින් පිටව යාමත් සමඟ මෙරට සමස්ත සුවය ලැබූ සංඛ්‍යාව 30,000 ඉක්මවා  30,568ක් ලෙස සටහන් වුනා.\nසමස්තයක් ලෙස මෙරටින් වාර්තාවන කොරෝනා අසාදිත සංඛ්‍යාව ස්ථාවර මට්ටමක පවතින බවයි නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් ප්‍රකාශ කළේ.\nකෙසේ වෙතත් රජයේ වෛද්‍ය නිලධාරින්ගේ සංගමයේ සංස්කාරක වෛද්‍ය හරිත අලුත්ගේ සදහන් කලේ මේ වනවිට රටේ පවතින කොරෝනා අවදානම පිළිබද නිවැරදි තොරතුරු ජනතාවට ලබා දීමෙන් තොරව කොරෝනා වෛසරය පාලනය කිරීමට නොහැකි බවයි.",
       "URL": "https://www.hirunews.lk/257868/තවත්-කොරෝනා-ආසාදිතයන්-406ක්-හඳුනාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2255"
}