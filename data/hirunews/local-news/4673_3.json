{
       "Source": "hirunews",
       "Timestamp": "Tuesday, 07 February 2017 - 15:13",
       "Headline": "තිදරු මවකට දිවි අහිමි කරමින් වවුනියාවේදී රිය අනතුරක් (ඡායාරූප)",
       "News Content": "වව්නියාව පන්ඩිරික්කෙයිදකුලම් ප්‍රදේශයේ සිදු වූ රිය අනතුරකින් කාන්තාවක් ජීවිතක්ෂයට පත්වී තවත් දෙදෙනෙකු තුවාල ලබා තිබෙනවා.\nකැබ් රථයක් හා යතුරු පැදියක් මුහුණට මුහුණලා ගැටීමෙනුයි මෙම අනතුර සිදුව ඇත්තේ.\nමෙලෙස මියගොස් ඇත්තේ වව්නියාව පෙරියමඩු ප්‍රදේශයේ පදිංචි 33 හැවිරිදි තිදරු මවක්.\nඇය තම දරුවා පන්ඩිරික්කෙයිදකුලම් හි පාසල වෙත ඇරලවා එන අතර මගදී මෙම අනතුර සිදුවී තිබෙනවා.\nඅනතුරින් තුවාල ලැබූ තවත් කාන්තාවක් සහ ඇයගේ දරුවා වව්නියාව මහ රෝහලට ඇතුළත් කර ඇති බවයි අප වාර්තාකරු සඳහන් කළේ.\nඔවුන්ගේ තත්ත්වය බරපතල නොවන අතර අදාළ කැබ් රථයේ රියදුරු වව්නියාව පොලීසිය විසින් අත්අඩංගුවට ගෙන ඇති බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/153884/තිදරු-මවකට-දිවි-අහිමි-කරමින්-වවුනියාවේදී-රිය-අනතුරක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4673"
}