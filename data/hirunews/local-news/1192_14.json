{
       "Source": "hirunews",
       "Timestamp": "Wednesday, 04 May 2022 - 14:54",
       "Headline": "අරලියගහ මන්දිරය ඉදිරිපිට විරෝධතාකරුවන් ශ්‍රේෂ්ඨාධිකරණයට",
       "News Content": "අරලියගහ මන්දිරය ඉදිරිපිට උද්ඝෝෂණයේ නිරත වන අරගලකරුවන්ට බාධාකාරි වන අයුරින් වාහන නැවැත්වීම මාර්ග බාධක යෙදීම මෙන්ම ශබ්ද නිකුත් කිරීම වැළැක්වීමේ නියෝගයක් ඉල්ලා ශ්‍රේෂ්ඨාධිකරණයට මූලික අයිතිවාසිකම් පෙත්සමක් ගොනු කර තිබෙනවා.\nඑය ගොනුකර ඇත්තේ උද්ඝෝෂණයේ නිරත බේරුවල සහ බත්තරමුල්ල ප්‍රදේශයේ පදිංචිකරුවන් දෙදෙනෙකු විසින්.\nසිය අදහස් ප්‍රකාශ කිරීමට ඇති මූලික අයිතිවාසිකම උල්ලංඝනය වී ඇති බවත් ඒ හේතුවෙන් රුපියල් ලක්ෂයක වන්දියක් අය කර දෙන ලෙසත් එම පෙත්සමේ සඳහන්.\nපෙත්සමෙන් වගඋත්තරකරුවන් ලෙස අග්‍රාමාත්‍ය මහින්ද රාපජක්ෂ, කොල්ලුපිටිය පොලිස් ස්ථානාධිපතිවරයා, කොළඹ දිසාව භාර නියෝජ්‍ය පොලිස්පතිවරයා සහ නීතිපතිවරයා නම් කර තිබෙනවා.",
       "URL": "https://www.hirunews.lk/303491/අරලියගහ-මන්දිරය-ඉදිරිපිට-විරෝධතාකරුවන්-ශ්‍රේෂ්ඨාධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=1192"
}