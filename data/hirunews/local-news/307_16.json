{
       "Source": "hirunews",
       "Timestamp": "Tuesday, 30 May 2023 - 11:19",
       "Headline": "නවාතැන්පළක් ලෙස ගණිකා නිවාසයක් පවත්වාගෙන ගිහින්",
       "News Content": "යාපනය, චුණ්ඩික්කුලි ප්‍රදේශයේ කාලයක සිට පවත්වාගෙන ගිය ගණිකා නිවාසයක් වටලා කාන්තාවන් දෙදෙනෙකු හා ගණිකා නිවාසය පවත්වාගෙන ගිය පුද්ගලයා අත්අඩංගුවට ගෙන තිබෙනවා.\nයාපනය පොලිසිය විසින් මෙම පිරිස අත්අඩංගුවට ගෙන ඇත්තේ ඊයේ (29) දිනයේදීයි.\nකුලියට ගත් නිවාසයක් නවාතැන් ලබා දීමේ මධ්‍යස්ථානයක් ලෙස හඳුන්වමින් මෙම ගණිකා නිවාසය පවත්වා ගෙන ගොස් තිබෙන බවයි පොලිසිය පවසන්නේ.\nමීට මාසයකට පමණ පෙර කොළඹ සිට කාන්තාවන් දස දෙනෙකු පමණ මෙම ගණිකා නිවාසයට පැමිණ යාපනයට පැමිණෙන පුද්ගලයන්ට ගණිකා සේවය ලබා දුන් බවට පොලිසියට තොරතුරු ලැබී තිබෙනවා.\nඅත්අඩංගුවට පත් වුණු කාන්තාවන් දෙදෙනා කොළඹ දෙහිවල ප්‍රදේශයේ පදිංචිකාරියන් වන අතර අනෙක් පුද්ගලයා යාපනයේ පදිංචිකරුවෙක්.\nමෙම කාන්තාවන් දෙදෙනා සහ ගණිකා නිවාසයේ හිමිකරු යාපනය අධිකරණය වෙත ඉදිරිපත් කිරීමට යාපනය පොලිසිය පියවර ගෙන තිබෙනවා.",
       "URL": "https://www.hirunews.lk/336576/නවාතැන්පළක්-ලෙස-ගණිකා-නිවාසයක්-පවත්වාගෙන-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=307"
}