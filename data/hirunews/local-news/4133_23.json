{
       "Source": "hirunews",
       "Timestamp": "Tuesday, 09 January 2018 - 21:40",
       "Headline": "උමා ඔය ව්‍යාපෘතිය කඩිනම් කිරීමට ජනපතිගෙන් උපදෙස්",
       "News Content": "උමා ඔය ව්‍යාපෘතිය කඩිනම් කරන්නැයි ජනාධිපති මෛත්‍රීපාල සිරිසේන නිලධාරීන්ට උපදෙස් ලබාදී තිබෙනවා.\nව්‍යාපෘතිය කඩිනම් කර එහි ප්‍රතිලාභ ජනතාවට ලබාදෙන ලෙසටයි මහවැලි සංවර්ධන හා පරිසර අමාත්‍යංශයේ ප්‍රගති සමාලෝචන රැස්වීමට අද (09) පස්වරුවේ  එක්වෙමින් ජනාධිපතිවරයා කියාසිටියේ.\nජනාධිපති මාධ්‍ය අංශය සඳහන් කළේ උමා ඔය ව්‍යාපෘතියේ ක්‍රියාකාරීත්වය, ඉදිරි සැලසුම් සහ මුල්‍ය තත්වය පිළිබඳ මෙහිදී ජනාධිපතිවරයා නිලධාරීන්ගෙන් දීර්ඝව කරුණු විමසු බවයි.\nමහවැලි සංවර්ධන හා පරිසර අමාත්‍යංශයේ 2017 වසරට අදාළ ප්‍රගතිය සහ 2018 වසරේ ඉදිරි සැලසුම් පිළිබඳ මෙහිදී සාකච්ඡාවට ලක්ව තිබෙනවා.\nඉදිරියේදී නිසි කළට වැසි නොලැබීමෙන් රට තුල ඇතිවිය හැකි නියං තත්වය හඳුනා ගනිමින් ඊට මුහුණදිය හැකි ආකාරයෙන් කෘෂිකර්ම සහ ආහාර නිශ්පාදන ක්ෂේත්‍රවලට අදාළ සැලසුම් සකස් කිරීම සඳහා විද්වතුන්ගෙන් යුත් කමිටුවක් පත් කිරීමට ද ජනාධිපතිවරයා අමාත්‍යංශ ලේකම්වරයාට උපදෙස් ලබාදී තිබෙනවා.",
       "URL": "https://www.hirunews.lk/180635/උමා-ඔය-ව්‍යාපෘතිය-කඩිනම්-කිරීමට-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4133"
}