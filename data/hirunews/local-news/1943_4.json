{
       "Source": "hirunews",
       "Timestamp": "Wednesday, 19 May 2021 - 16:13",
       "Headline": "21 වනදා සිට ගුවන්තොටුපල පැමිණීමේ පර්යන්ත වැසේ",
       "News Content": "21 වන සිකුරාදා මධ්‍යම රාත්‍රියේ සිට 31 වන සඳුදා මධ්‍යම රාත්‍රිය දක්වා කටුනායක සහ මත්තල ජාත්‍යන්තර ගුවන් තොටුපල පැමිණීමේ පර්යන්තය වසා දැමීමට තීරණය කර තිබෙනවා.\nඒ අනුව මෙම කාලසීමාව තුලදී කිසිදු සංචාරකයෙකුට හෝ ගුවන් මගියෙකුට මෙරටට ඇතුලුවීමට අවසර ලැබෙන්නේ නැහැ.\nකෙසේවෙතත් තවදුරටත් මෙරටින් පිටත්වන ගුවන් මගීන් සඳහා සැලසුම් කළ පරිදිම සේවාවන් සැපයෙන බවයි සිවිල් ගුවන් සේවා අධිකාරිය පවසන්නේ.\nමෙම කාලසීමාව තුලදීත් භාණ්ඩ ප්‍රවාහන ගුවන්යානා සඳහා සියලු සේවාවන් අඛණ්ඩව පවත්වාගෙන යන බව සිවිල් ගුවන්සේවා අධිකාරියේ උසස් නිලධාරියෙකු හිරු ප්‍රවෘත්ති අංශය වෙත සඳහන් කළා.\nරට තුල සීඝ්‍රයෙන් පැතිර යන කොවිඩ් 19 වසංගත තත්වය හමුවේ විශේෂයෙන්ම පිටරට සිට මෙහි පැමිණෙන දෙස් විදෙස් සංචාරකයන්ගෙන් කොවිඩ් වෛරසයේ නව ප්‍රභේද රට තුලට ඇතුලුවීම වළක්වාලීමේ පියවරක් ලෙසටයි මෙම තීරණය ගෙන ඇත්තේ.",
       "URL": "https://www.hirunews.lk/271843/21-වනදා-සිට-ගුවන්තොටුපල-පැමිණීමේ-පර්යන්ත-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1943"
}