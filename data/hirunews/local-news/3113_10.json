{
       "Source": "hirunews",
       "Timestamp": "Saturday, 05 October 2019 - 13:26",
       "Headline": "සතුරු ආක්‍රමණ ජයගත හැකි වූයේ රණවිරුවන්ගේ කැපවීම මත බව ජනපති පවසයි",
       "News Content": "මාතෘභූමියට එරෙහිව පැමිණි සියළු සතුරු උවදුරු ජය ගැනීමට හැකි වූයේ නිර්භීත සෙබලුන්ගේ ඉමහත් කැපවීම නිසා බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව කියා සිටියේ කටුකුරුන්ද - විශේෂ බලකා පුහුණු පාසලේ අද පැවති උත්සවයකට එක්වෙමින්.\nඑහි 76 වන මූලික පුහුණු පාඨමාලාව සාර්ථකව හැදැරූ නිලධාරීන් විසිර යාම වෙනුවෙන් එම උත්සවය පැවැත්වුණා.\nඋත්සවය අමතමින් ජනාධිපතිවරයා වැඩිදුරටත් කියා සිටියේ රාජ්‍ය සේවයේ යෙදී සිටින්නන් පිළිබදව මහජනතාවගෙන් විවිධාකාර චෝදනා එල්ල වී ඇතත් එවැනි කිසිදු චෝදනාවක් නොමැති පිරිසක් ලෙස පොලිස් විශේෂ කාර්ය බලකාය හැදින්විය හැකි බවයි.",
       "URL": "https://www.hirunews.lk/225640/සතුරු-ආක්‍රමණ-ජයගත-හැකි-වූයේ-රණවිරුවන්ගේ-කැපවීම-මත-බව-ජනපති-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=3113"
}