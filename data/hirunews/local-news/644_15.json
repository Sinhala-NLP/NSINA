{
       "Source": "hirunews",
       "Timestamp": "Sunday, 25 December 2022 - 9:22",
       "Headline": "අයහපත් කාලගුණයෙන් දිස්ත්‍රික්ක පහකට නායයෑම් අවදානම් (වීඩියෝ)",
       "News Content": "පවතින වැසි තත්වයත් සමඟ ජාතික ගොඩනැගිලි පර්යේෂණ සංවිධානය දිස්ත්‍රික්ක පහකට නායයෑම් අවදානම් නිවේදනයක් නිකුත් කර තිබෙනවා.\nඒ මහනුවර, කුරුණෑගල, මාතලේ, කෑගල්ල සහ නුවරඑළිය දිස්ත්‍රික්කවලටයි.\nඅද (25) පෙරවරු 7.30 සිට හෙට පෙරවරු 7.30 දක්වා බලපැවැත්වෙන පරිදි නායයෑම් අවදානම නිකුත් කර ඇති අතර, එම දිස්ත්‍රික්කවල වෙසෙන ජනතාව ඒ පිළිබඳ අවධානයෙන් කටයුතු කළ යුතු බව ද ජාතික ගොඩනැගිලි පර්යේෂණ සංවිධානය අවධාරණය කර සිටිනවා.",
       "URL": "https://www.hirunews.lk/323500/අයහපත්-කාලගුණයෙන්-දිස්ත්‍රික්ක-පහකට-නායයෑම්-අවදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=644"
}