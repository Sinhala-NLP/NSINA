{
       "Source": "hirunews",
       "Timestamp": "Monday, 22 November 2021 - 10:51",
       "Headline": "මුලතිව්වලින් හමු වූ RPG",
       "News Content": "මුලතිව්, චලෙයි ප්‍රදේශයේ තිබි ආර්.පී.ජි උණ්ඩ දෙකක් ඊයේ (21) සොයාගත් බව මුලතිව් පුදුකුඩිඉරිප්පු පොලිසිය පවසනවා.\nපොලිසිය පැවසූවේ රාජ්‍ය බුද්ධි සේවාවේ කිලිනොච්චිය ඒකකයේ නිලධාරියෙකුට ලද තොරතුරක් මත මුලතිව් පොලිස් විශේෂ කාර්ය බලකා නිලධාරීන් සිදුකළ පරීක්ෂා කිරීමකදී අදාළ ආර්.පී.ජි උණ්ඩ දෙක සොයා ගත් බවයි.\nයුද සමයේ එල්. ටී. ටී. ඊ සංවිධානය විසින් නැවත ප්‍රයෝජනයට ගැනීමේ අරමුණින් සඟවා ගිය ආර්.පී.ජි උණ්ඩ දෙකක් එලෙස සොයා ගැනීමට හැකි වු බව මුලතිව් ආරක්ෂක අංශ පවසනවා.\nමුලතිව් මහේස්ත්‍රාත් අධිකරණයෙන් ලබාගත් නියෝග යටතේ සොයාගත් පුපුරණ ද්‍රව්‍ය පොලිස් විශේෂ කාර්ය බලකා බෝම්බ නිෂ්ක්‍රීය අංශය විසින් එය නිෂ්ක්‍රීය කිරීමට කටයුතු කළැ බවයි වාර්තා වන්නේ.\nසිද්ධිය සම්බන්ධයෙන් පුදුකුඩිඉරිප්පු පොලිසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/288795/මුලතිව්වලින්-හමු-වූ-rpg",
       "Category": "Local News",
       "Parent URL": "https://www.hirunews.lk/local-news.php?pageID=1545"
}