{
       "Source": "hirunews",
       "Timestamp": "Tuesday, 02 July 2019 - 6:46",
       "Headline": "දිවයිනේ බොහෝ ප්‍රදේශවලට අද වැස්ස නැහැ",
       "News Content": "අද (02) දිනය තුල සබරගමුව පළාතේ වැසි වාර කිහිපයක් ඇතිවන අතර බස්නාහිර පළාතේත් ගාල්ල, මාතර සහ මහනුවර දිස්ත්‍රික්කවලත් සිහින් වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nදිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතින බවයි එම දෙපාර්තමේන්තුව අද (02) උදෑසන නිකුත්කළ නිවේදනයේ දැක්වෙන්නේ.\nඋතුරු, උතුරු මැද පළාත්වලත් ත්‍රිකුණාමලය, හම්බන්තොට සහ මාතලේ දිස්ත්‍රික්කවලත් විටින් විට හමන පැයට කිලෝ මීටර්  50-55 දක්වා තද සුළං ද වයඹ පළාතේත් මාතර දිස්ත්‍රික්කයේත් විටින් විට හමන පැයට කිලෝ මීටර් 40-45 දක්වා තරමක් තද සුළං ද ඇති විය හැකි බවද දැනුම් දෙනවා.",
       "URL": "https://www.hirunews.lk/219483/දිවයිනේ-බොහෝ-ප්‍රදේශවලට-අද-වැස්ස-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3271"
}