{
       "Source": "hirunews",
       "Timestamp": "Friday, 28 April 2023 - 7:10",
       "Headline": "IMF ගිවිසුම ගැන ඡන්ද විමසීම අද",
       "News Content": "ශ්‍රී ලංකාවට හිමිවී ඇති ජාත්‍යන්තර මූල්‍ය අරමුදලේ(IMF) විස්තීරණ ණය පහසුකම පිළිබඳ සැකසුම ක්‍රියාත්මක කිරීමේ යෝජනා සම්මතය පිළිබඳ පාර්ලිමේන්තු විවාදයේ තුන්වන දිනය අද(28) යි.\nඑහිදී එම අරමුදලෙන් ණය ලබා ගැනීමට පාර්ලිමේන්තු අනුමැතිය ලබා ගැනීම සඳහා ඡන්ද විමසුමක් අද පාර්ලිමේන්තුවේ දී පැවැත්වෙනවා.\nඑමෙන්ම ප්‍රධාන විපක්ෂය වන සමගි ජන බලවේගය එහිදී පක්ෂව ඡන්දය ප්‍රකාශ කිරීමට ඉඩ ඇතු බවත්, ආණ්ඩු පක්ෂය නියෝජනය කරන ශ්‍රී ලංකා පොදුජන පෙරමුණ එම ඡන්ද විමසීමේදී යෝජනාවට පක්ෂව ඡන්දය ප්‍රකාශ කිරීමටයි තිරණය කර තිබෙන්නේ.\nකෙසේ වෙතත් එම යෝජනාවට පක්ෂව ඡන්දය ලබා දෙන බව මීට පෙර පැවසූ හිටපු ජනාධිපති මෛත්‍රීපාල සිරිසේන මහතා අද පැවැත්වෙන ඡන්ද විමසීමට නොපැමිණෙන බව නිවේදනය කර තිබෙනවා.\nඑමෙන්ම නිදහස ජනතා සභාව සහ උත්තර ලංකා සභාගය අයි.එම්.එෆ්. ගිවිසුම් යෝජනාවට විරුද්ධව ඡන්දය ලබා දෙන බවයි පාර්ලිමේන්තු මන්ත්‍රී ප්‍රජ්‍ය අතුරලියේ රතන හිමියන් ප්‍රකාශ කළේ.\nජාතික ජන බලවේගය, දෙමළ ජනතා සන්ධානය සහ අකිල ඉලංගෙයි තමිල් කොංග්‍රසයද IMF ගිවිසුම් යෝජනාවට විරුද්ධව ඡන්දය ප්‍රකාශ කිරීමට තීරණය කර ඇති බවයි මේ වනවිට ප්‍රකාශකර ඇත්තේ.",
       "URL": "https://www.hirunews.lk/333642/imf-ගිවිසුම-ගැන-ඡන්ද-විමසීම-අද",
       "Category": "Local News",
       "Parent URL": "https://www.hirunews.lk/local-news.php?pageID=385"
}