{
       "Source": "hirunews",
       "Timestamp": "Tuesday, 10 August 2021 - 10:17",
       "Headline": "මහ කන්නය සඳහා අවශ්‍ය කාබනික පොහොර ආනයනයට කැබිනට් අනුමැතිය  (වීඩියෝ)",
       "News Content": "විශේෂ ප්‍රසම්පාදන කමිටුවේ නිර්දේශය අනුව 2021 / 2022 මහකන්නය සඳහා අවශ්‍ය කාබනික පොහොර ආනයනය සඳහා අදාළ ප්‍රසම්පාදන පිරිනැමීමට අමාත්‍ය මණ්ඩල අනුමැතිය හිමිවී තිබෙනවා.\nඑම යෝජනාව අමාත්‍ය මණ්ඩලය වෙත ඉදිරිපත් කර තිබුණේ කෘෂිකර්ම අමාත්‍යවරයා විසින්. මහකන්නය සඳහා දේශීය කාබනික පොහොර නිෂ්පාදනයන්ගෙන් සපුරා ගැනීමට නොහැකි කාබනික පොහොර ආනයනය කිරීම සඳහා මීට පෙර අනුමැතිය හිමිව තිබුණා.\nඒ අනුවයි ලංකා පොහොර සමාගම සහ කොළඹ කොමර්ෂල් පොහොර සමාගම අවශ්‍ය පොහොර තොග සපයා ගැනීම පිණිස ජාත්‍යන්තර තරගකාරී ලන්සු කැඳවීමට පියවර ගත්තේ.\nඊට අදාළව අමාත්‍ය මණ්ඩලය විසින් පත් කරන ලද විශේෂ ප්‍රසම්පාදන කමිටුවේ නිර්දේශය අනුව අදාළ ප්‍රසම්පාදනයන් පිරිනැමීමටයි ඊයේ පැවති අමාත්‍ය මණ්ඩලය තීරණය කර ඇත්තේ.",
       "URL": "https://www.hirunews.lk/279322/මහ-කන්නය-සඳහා-අවශ්‍ය-කාබනික-පොහොර-ආනයනයට-කැබිනට්-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1764"
}