{
       "Source": "hirunews",
       "Timestamp": "Tuesday, 23 August 2022 - 18:45",
       "Headline": "පන්සලට ගොස් එමින් සිටි තරුණයාව අමානුෂික ලෙස ඝාතනය කරයි (වීඩියෝ)",
       "News Content": "ඉන්ධන පිරවුම්හලක බෙදාහැරීමේ ස්වේච්ඡා කමිටුවක සේවය කළ තරුණයෙකු අමානුෂික ලෙස කපා කොටා ඝාතනය කර තිබෙනවා.\nමෙලෙස ඝාතනයට ලක්ව ඇත්තේ කුලියාපිටිය දණ්ඩගමුව ප්‍රදේශයේ පදිංචිව සිටි 34 හැවිරිදි වියේ පසුවූ මනෝජ් කුමාර නමැති තරුණයෙකක්.\nඔහු මෙලෙස ඝාතනයට ලක්ව ඇත්තේ ඊයේ (23) රාත්‍රියේ කුලියාපිටිය නැවකඩ විහාරයේ පැවති ධර්ම සාකච්ඡාමය වැඩසටහනකට එක්වී නැවත පැමිණෙමින් සිටියදීයි.\nඑසේ පැමිණෙමින් සිටින අතරතුර මියගොස් ඇති තරුණයා කුලියාපිටිය ශික්ෂණ රෝහල ඉදිරිපිට ආපන ශාලාවකින් තේ පානය කරමින් සිටියදී යතුරුපැදිවලින් පැමිණි පිරිසක් මෙලෙස අමානුෂික ලෙස කපා කොටා ඝාතනය කර තිබෙනවා.\nඝාතනය සිදුකළ සැකකරුවන් ආයුධ අතැතිව එම ස්ථානය වෙත ගමන් කරන අයුරු CCTV කැමරාවල පටිගතව තිබෙනවා.\nඅමානුෂික ප්‍රහාරයෙන් බරපතළ තුවාල ලබා ඇති තරුණයා කුලියාපිටිය ශික්ෂණ රෝහල වෙත ඇතුලත් කිරීමෙන්අනතුරුව ජිවිතක්ෂයට පත්ව තිබෙනවා.\nකුලියාපිටිය පොලිසිය සිද්ධිය සම්බන්ධයෙන් වැඩිදුර විමර්ශන පවත්වනු ලබනවා.",
       "URL": "https://www.hirunews.lk/313555/පන්සලට-ගොස්-එමින්-සිටි-තරුණයාව-අමානුෂික-ලෙස-ඝාතනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=919"
}