{
       "Source": "hirunews",
       "Timestamp": "Saturday, 09 July 2022 - 15:21",
       "Headline": "ගන්නා ඕනෑම තීන්දුවකට තමන් ගරු කරන බව ජනපති අගමැතිට දන්වයි",
       "News Content": "පක්ෂ නායක රැස්වීමේ දී ගන්නා ඕනෑම තීරණයකට තමන් ගරු කරන බව ජනාධිපති ගෝඨාභය රාජපක්ෂ පවසනවා.\nඒ බව ජනාධිපතිවරයා විසින් අග්‍රාමාත්‍ය රනිල් වික්‍රමසිංහ වෙත දන්වා ඇති බවයි වාර්තා වන්නේ.\nමේ අතර ශ්‍රී ලංකා නීතිඥ සංගමය විසින් ජනාධිපතිවරයාගෙන් ඉල්ලීමක් සිදු කර තිබෙනවා.\nඒ අද (09) දින සිදුවන සිදුවීම් මාලාව අනුව ජනාධිපති ලෙස තම වගකීම්, බලතල සහ යුතුකම් තවදුරටත් ඉටු කළ හැකි ද යන්න සලකා බලන ලෙසත්, ජාතියේ දේශපාලන ස්ථාවරත්වය සුරක්ෂිත කිරීම සඳහා අගමැති, කථානායක, කැබිනට් මණ්ඩලය සහ මන්ත්‍රීවරුන් සමග ඉල්ලා අස්වෙන ලෙසත් එම සංගමය ඉල්ලා සිටිනවා.",
       "URL": "https://www.hirunews.lk/309536/ගන්නා-ඕනෑම-තීන්දුවකට-තමන්-ගරු-කරන-බව-ජනපති-අගමැතිට-දන්වයි",
       "Category": "Local News",
       "Parent URL": "https://www.hirunews.lk/local-news.php?pageID=1034"
}