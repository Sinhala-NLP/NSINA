{
       "Source": "hirunews",
       "Timestamp": "Wednesday, 08 September 2021 - 12:33",
       "Headline": "කොන්ක්‍රීට් මිශ්‍ර කිරීමේ වැඩබිමක් හේතුවෙන් ගොවි ජනතාව  දුෂ්කරතාවක (වීඩියෝ)",
       "News Content": "කොන්ක්‍රීට් මිශ්‍ර කිරීමේ වැඩබිමක් හේතුවෙන් හාලිඇල ප්‍රදේශයේ ගොවි ජනතාව මේ වන විට දැඩි දුෂ්කරතාවකට පත්ව සිටිනවා.\nඔවුන් පවසන්නේ ප්‍රදේශයේ ඇල මාර්ගවලට සිමෙන්ති මිශ්‍ර ජලය එක්වීමනිසා තම වගාවන්ට භාවිත කරන ජලයද අපවිත්‍රවී ඇති බවයි.\nවසර ගණනාවක සිට ගොවිතැන් කටයුතු සිදු කරන හාලිඇල ගම්මානයයි මේ.\nනමුත් හාලිඇල කන්දෙගෙදර මාර්ගයේ ඇල මාර්ගවලට සිමෙන්ති මිශ්‍ර ජලය එක්වීමත් සමඟ ප්‍රදේශයේ වගාබිම් සඳහා භාවිත කරන ජලයද අපවිත්‍ර වී ඇති බව\nගොවීන් පෙන්වා දෙනවා.\nවෙල්යායට ඉහළින් ඇති මෙම කොන්ක්‍රීට් මිශ්‍ර කිරීමේ වැඩබිමෙන් සිමෙන්ති මිශ්‍ර ජලය ගලාවිත් වගාබිම් හා ප්‍රදේශයේ ඇල මාර්ග අපවිත්‍ර වී ඇති ආකාරයයි මේ.\nගොවීන් පැවසුවේ මෙම තත්ත්වය මින් ඉදිරියටත් පැවතියහොත් ඉදිරියේදී වගාවන් සිදු කිරීමට නොහැකි තත්ත්වයක් උද්ගත වනු ඇති බවයි.\nඑමනිසා ඔවුන් බලධාරීන්ගේන් ඉල්ලා සිටින්නේ සිය ගොවිතැන විනාශ මුඛයට ඇද වැටීමට ඉඩ නොදී කඩිනමින් මේ සම්බන්ධයෙන් අවධානය යොමු කරන ලෙසයි.",
       "URL": "https://www.hirunews.lk/281671/කොන්ක්‍රීට්-මිශ්‍ර-කිරීමේ-වැඩබිමක්-හේතුවෙන්-ගොවි-ජනතාව-දුෂ්කරතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1705"
}