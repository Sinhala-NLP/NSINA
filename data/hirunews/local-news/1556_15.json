{
       "Source": "hirunews",
       "Timestamp": "Wednesday, 17 November 2021 - 9:19",
       "Headline": "තමිල්නාඩු අධිකරණයක් මෙරට මුහුදු සීමාවේදී මියගිය ධීවරයා ගැන පරීක්ෂණයක් ඉල්ලයි",
       "News Content": "මෙරට මුහුදු සීමාවේ නීතිවිරෝධී ලෙස මසුන් මරමින් සිටියදී අනතුරට ලක්ව මියගිය ඉන්දීය ධීවරයාගේ මරණය සම්බන්ධයෙන් යළි පරීක්ෂණයක් සිදු කරන ලෙස තමිල්නාඩු - මදුරෙයි අධිකරණයක් මගින් නියෝග කර තිබෙනවා.\nමෙය දියේ ගිලී සිදු වූ මරණයක් ද නැතහොත් වෙනත් ආකාරයකින් සිදු වූ මරණයක් ද යන්න සම්බන්ධයෙන් විමර්ශනයක් සිදු කරන ලෙසයි අධිකරණය නියෝග කර ඇත්තේ.\nපසුගිය ඔක්තෝම්බර් 20 වැනිදා ඉන්දීය ධීවර යාත්‍රාවක සිට අතුරුදන් වූ ධීවරයාගේ මළසිරුර සොයාගත් අතර, ඔහු සමඟ ධීවර කටයුතු සඳහා පැමිණි තවත් ධීවරයින් දෙදෙනෙකු නාවික හමුදාව අත්අඩංගුවට ගෙන තිබුණේ මෙරට මුහුදු සීමාව උල්ලංඝනය කිරීම හේතුවෙන්.\nපසුව අධිකරණයට ඉදිරිපත් කිරීමෙන් අනතුරුව එම ධීවරයින් නිදහස් කිරීමටයි කටයුතු කරනු ලැබුවේ.",
       "URL": "https://www.hirunews.lk/288269/තමිල්නාඩු-අධිකරණයක්-මෙරට-මුහුදු-සීමාවේදී-මියගිය-ධීවරයා-ගැන-පරීක්ෂණයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1556"
}