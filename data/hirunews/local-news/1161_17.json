{
       "Source": "hirunews",
       "Timestamp": "Wednesday, 18 May 2022 - 10:34",
       "Headline": "\"අඛණ්ඩව ඩීසල් දෙනවා\" විදුලි බල හා බලශක්ති ඇමති කියයි",
       "News Content": "මේ වන විට රටේ පෙට්‍රල් තොග නොමැති බැවින් පෙට්‍රල් බලාපොරොත්තුවෙන් ඉන්ධන පිරවුම් ඉදිරිපිට රැඳී නොසිටින ලෙස විදුලි බල හා බලශක්ති අමාත්‍ය කංචන විජේසේකර අද (18) මහජනතාවගෙන් ඉල්ලා සිටියා.\nඒ පාර්ලිමේන්තුවේ දී මෙරට වර්තමාන ඉන්ධන සංචිත පිලිබඳ ව තොරතුරු හෙලි කරමින් සිදු කරණ ලද කතාවක් අතරතුර දී.\nකෙසේ නමුත් මේ වන විට රටේ ඩීසල් තොග ඇති තරම් තිබෙන බවත්, ඒවා ඉදිරි සති කිහිපයක් සඳහා අඛණ්ඩව ඩීසල් සැපයුම කිරීමට ප්‍රමානවත් බවත් අමාත්‍යවරයා කියා සිටියා.\nරටේ පවත්නා 1300ක් වූ ඉන්ධන පිරවුම් හල් අතුරින් සක්‍රීයව ක්‍රියාත්මක වන ඉන්ධන පිරවුම් හල් 1190ට ම ඊයේ දිනයේත් ඩීසල් සැපයුම් කිරීමට හැකි වූ බවත් අමාත්‍යවරයා ප්‍රකාශ කළා.\nතව ද පසුගිය මාර්තු 28 වන දා සිට මෙරට මුහුදු සීමාව තුළ තවත් ඩීසල් නැවක් නැංගුරම් ලා තිබෙන බවත්, ඩොලර් හිඟකම හේතුවෙන් එය නිදහස් කර ගැනීමට මේ දක්වා හැකියාවක් ලැබී නැති බවත්, ඒ සඳහා ඩොලර් මිලියන 53ක ණයවර ලිපියක් ඉකුත් ජනවාරියේ නිකුත් කිරීමට කටයුතු කලද එම කටයුත්තට අදාළ ආයතන‍ය අකමැති වූ නිසාවෙන් අදාල පෙට්‍රල් නෞකාව තවමත් නිදහස් කර ගැනීමට නොහැකි වූ බවත් අමාත්‍යවරයා කියා සිටියා.\nමෙහිදී මන්ත්‍රීවරයෙකු අසන ලද ප්‍රශ්නයකට පිලිතුරු දෙමින් කංචන විජේරත්න මන්ත්‍රීවරයා කියා සිටියේ මේ වන විට ගෑස් නැව් දෙකකට මුදල් ගෙවීම් ඊයේ (17) දිනයේ දී සිදු කළ බවත්, කාලගුණ තත්ත්වය රළු වීම හේතුවෙන් මුහුදේ පවතින වෙනස්කම් හේතු කොට ගනිමින් ගෑස් ගොඩ බෑමට නොහැකි වූ බවත්, කාළගුනය යථා තත්ත්වයට පත් වූ විගස ගෑස් තොග ගොඩ බා, නිෂ්පාදන කටයුතු අවසානයේ බෙදා හැරීමට ලිට්‍රෝ සමාගම සූදානමින් සිටින බව ද අමාත්‍යවරයා ප්‍රකාශ කළා.",
       "URL": "https://www.hirunews.lk/304636/අඛණ්ඩව-ඩීසල්-දෙනවා-විදුලි-බල-හා-බලශක්ති-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1161"
}