{
       "Source": "hirunews",
       "Timestamp": "Monday, 27 July 2020 - 5:52",
       "Headline": "ඉදිරි දින කිහිපයේදී වැසි තත්වයේ වැඩිවීමක්",
       "News Content": "දිවයිනේ නිරිතදිග ප්‍රදේශවල වැසි තත්වයේ තරමක වැඩි වීමක් හෙට (28)සවස් කාලයේ සිට ඉදිරි දින කිහිපයේදී අපේ්ක්ෂා කෙරෙන බව කාලගුණ විද්‍යා දෙපාර්තමේන්තුව පවසනවා.\nබස්නාහිර, සබරගමුව, දකුණ සහ මධ්‍යම පළාත්වල වැසි වාර කිහිපයක් ඇතිවිය හැකි අතර වයඹ පළාතේ වැසි ස්වල්පයක් ඇතිවිය හැකියි.\nඌව පළාතේත්, ත්‍රිකුණාමලය, මුලතිව් සහ වව්නියාව දිස්ත්‍රික්වලත් සවස් කාලයේදී හෝ රාත්‍රී කාලයේදී ස්ථාන ස්වල්පයක වැසි හෝ ගිගුරුම් සහිත වැසි ඇතිවීමේ හැකියාව පවතිනවා.\nඋතුර, උතුරු මැද සහ වයඹ පළාත්වලත් හම්බන්තොට සහ ත්‍රිකුණාමලය දිස්ත්‍රික්වලත් මධ්‍යම කඳුකරයේ බටහිර බෑවුම් ප්‍රදේශවලත් විටින් විට පැයට කිලෝමීටර් 40 දක්වා තරමක තද සුළං ඇතිවිය හැකි බවයි කාලගුණ විද්‍යා දෙපාර්තමේන්තුව කියාසිටියේ.\nගිගුරුම් සහිත වැසි ඇතිවන විට අකුණු මගින් සහ තාවකාලික තද සුළං මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසට ජනතාවගෙන් ඉල්ලීමක් කෙරෙනවා.\nමේ අතර කළුතර සිට ගාල්ල සහ හම්බන්තොට හරහා පොතුවිල් දක්වා වන වෙරළ ආසන්න මුහුදු ප්‍රදේශවල මුහුදු රළ ඉහළ යාම හේතුවෙන් රළ ගොඩබිමට පැමිණීමේ හැකියාවක් ද පවතිනවා.\nවෙරළ ආසන්නයේ ජීවත්වන ජනතාව මේ පිළිබඳ අවධානයෙන් කටයුතු කරන ලෙසටයි ඉල්ලීමක් කෙරෙන්නේ.",
       "URL": "https://www.hirunews.lk/246468/ඉදිරි-දින-කිහිපයේදී-වැසි-තත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=2558"
}