{
       "Source": "hirunews",
       "Timestamp": "Saturday, 26 August 2017 - 16:47",
       "Headline": "හෙට සිට නැවතත් හිරු ශ්‍රී ලංකාවට මුදුන් වෙයි",
       "News Content": "දෘෂ්‍ය ලෙස දකුණට ගමන් කිරීමේදී හෙට සිට සැප්තැම්බර් 6 වනදා දක්වා සූර්යයා ශ්‍රී ලංකාවට ඍජුවම ඉහළින් පවතින බව කාලගුණ විද්‍යා දෙපාර්තමේන්තුව පවසනවා.\nඒ අනුව හෙට දින දහවල් 12.12 ට කෝවිලාන් පොයින්ට්, චන්ගානෙයි, මුලායි, මල්ලාගම් සහ වරනි යන ප්‍රදේශවලට ඉතා ආසන්නව හිරු මුදුන්වනු ඇති.\nඑමෙන්ම ඉදිරි පැය 36 තුළ දිවයින හරහා පැයට කිලෝමීටර 40 ක 50 ක පමණ තරමක තද සුළං බලාපොරොත්තු වන බව කාලගුණ විද්‍යා දෙපාර්තමේන්තුව සඳහන් කළා.\nවිශේෂයෙන් ඌව, උතුරුමැද, වයඹ සහ මධ්‍යම පළාත්වලත්, අම්පාර සහ හම්බන්තොට දිස්ත්‍රික්කවලත් තද සුළං බලාපොරොත්තු වන බවයි එම දෙපාර්තමේන්තුව කියා සිටියේ.",
       "URL": "https://www.hirunews.lk/169443/හෙට-සිට-නැවතත්-හිරු-ශ්‍රී-ලංකාවට-මුදුන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4352"
}