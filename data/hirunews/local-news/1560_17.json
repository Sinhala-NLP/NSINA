{
       "Source": "hirunews",
       "Timestamp": "Monday, 15 November 2021 - 10:51",
       "Headline": "ප්‍රදේශීය හා දිස්ත්‍රික් මට්ටමින් නව කර්මාන්ත කලාප 200ක්",
       "News Content": "ආර්ථිකය ශක්තිමත් කිරීමේ අරමුණින් ප්‍රදේශීය හා දිස්ත්‍රික් මට්ටමෙන් නව කර්මාන්ත කලාප 200ක් සඳහා මූල්‍ය ප්‍රතිපාදන වෙන් කර ඇති බව, මුදල් අමාත්‍ය බැසිල් රාජපක්ෂ පවසනවා.\nමේ අනුව, එක් ආසනයකට එක් කලාපයක් යන පදනමින් මෙම වැඩපිළිවෙළ ක්‍රියාත්මක කිරීමට නියමිතයි.\nපෙරේ දා (13) රජයේ රජයේ ප්‍රවෘත්ති දෙපාර්තමේන්තුවේ පැවති මාධ්‍ය සාකච්ඡාවකට එක් වෙමිනුයි ඔහු මේ බව සඳහන් කළේ.\nරාජ්‍යයන් දියුණු වූයේ නව නිෂ්පාදන භාණ්ඩ අපනයන වෙළෙඳපොළට යැවීම හරහා විදේශ විනිමය උපයා ගැනීම තුළින් බවයි අමාත්‍යවරයා පවසන්නේ.\nකාබනික පොහොර, ඖෂධ, රෙදිපිලි, ඇඟලුම්වලට අවශ්‍ය අමුද්‍රව්‍ය, රබර්, කෘෂිකාර්මික උපකරණ, පශු සම්පත් නිෂ්පාදනය, විදුලි හා ඉලෙක්ට්‍රෝනික උපකරන, ක්‍රීඩා භාණ්ඩ මෙහි දී මූලික වෙන බව අමාත්‍යවරයා අවධාරණය කරනවා.\nඒ යටතේ ඖෂධ නිෂ්පාදනය සඳහා ඔයාමඩුව, මිල්ලණිය, හම්බන්තොට ප්‍රදේශ තෝරාගෙන ඇති බවයි වාර්තා වෙන්නේ.",
       "URL": "https://www.hirunews.lk/288051/ප්‍රදේශීය-හා-දිස්ත්‍රික්-මට්ටමින්-නව-කර්මාන්ත-කලාප-200ක්",
       "Category": "Local News",
       "Parent URL": "https://www.hirunews.lk/local-news.php?pageID=1560"
}