{
       "Source": "hirunews",
       "Timestamp": "Sunday, 16 April 2017 - 13:55",
       "Headline": "අග්‍රාමාත්‍යවරයා වියට්නාමයට ළඟාවේ",
       "News Content": "සිය ජපාන නිල සංචාරය අවසන් කළ අග්‍රාමාත්‍ය රනිල් වික්‍රමසිංහ මේ වනවිට වියට්නාමයට ළඟා වී තිබෙනවා.\nඑහිදී වියට්නාම් විදේශ කටයුතු නියෝජ්‍ය අමාත්‍යවරයා සහ වියට්නාමයේ ශ්‍රී ලංකා තානාපතිවරයා ඇතුලු නිලධාරින් විසින් අග්‍රාමාත්‍යවරයා ඇතුළු දූත පිරිස පිළිගත් බවයි හැනෝයි නුවර සිටින හිරු මාණ්ඩලික වාර්තාකරු පැවසුවේ.\nඑමෙන්ම, අග්‍රාමාත්‍යවරයා වෙනුවෙන් හමුදා උත්තමාචාරයක් ද එහිදී පිරිනමා තිබෙනවා.\nසිව් දින නිල සංචාරය සදහා අග්‍රාමාත්‍ය රනිල් වික්‍රමසිංහ වියට්නාමයේ සංචාරයක නිරත වන්නේ එරට අග්‍රාමාත්‍ය ගුයෙන් ෂුඑන් ෆු ගේ ආරාධනාවකට අනුවයි.",
       "URL": "https://www.hirunews.lk/159298/අග්‍රාමාත්‍යවරයා-වියට්නාමයට-ළඟාවේ",
       "Category": "Local News",
       "Parent URL": "https://www.hirunews.lk/local-news.php?pageID=4561"
}