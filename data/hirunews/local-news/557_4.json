{
       "Source": "hirunews",
       "Timestamp": "Sunday, 05 February 2023 - 10:24",
       "Headline": "ශ්‍රී ලංකාව තනි නොකරන බව පොදුරාජ්‍ය මණ්ඩලය කියයි (වීඩියෝ)",
       "News Content": "ආර්ථික අර්බුදයක් පැවතිය ද ශ්‍රී ලංකාව කිසිදු අවස්ථාවක තනි වී නොමැති බව පොදු රාජ්‍ය මණ්ඩලයේ මහලේකම් පැට්‍රිෂියා ස්කොට්ලන්ඩ් පවසනවා.\nඇය මේ බව කියා සිටියේ කොළඹ පැවති භූ දේශපාලන සිතියම් විද්‍යාව පිළිබඳ මංගල සමුළුවේ ප්‍රධාන දේශනය සිදුකරමින්.\nපොදු රාජ්‍ය මණ්ඩලය නිරතුරුවම ශ්‍රී ලංකාව සමඟ එක්ව කටයුතු කරන බවට මහලේකම්වරිය එහිදී සහතික වී තිබෙනවා.\nකොරෝනා වසංගතයෙන් පසු පැන නැගුණු සමාජ, දේශපාලන සහ ආර්ථික ගැටලු සියලු දෙනා එක්ව ජයගත යුතු බවයි පොදු රාජ්‍ය මණ්ඩලයේ මහලේකම් පැට්‍රිෂියා ස්කොට්ලන්ඩ් එහිදී වැඩිදුරටත් ප්‍රකාශ කර ඇත්තේ.",
       "URL": "https://www.hirunews.lk/326697/ශ්‍රී-ලංකාව-තනි-නොකරන-බව-පොදුරාජ්‍ය-මණ්ඩලය-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=557"
}