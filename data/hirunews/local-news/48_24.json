{
       "Source": "hirunews",
       "Timestamp": "Wednesday, 06 September 2023 - 11:47",
       "Headline": "අස්වැසුමේ හිටපු සභාපතිට නව ‍තනතුරක්",
       "News Content": "ශ්‍රී ලංකා ජාතික ජලජීවී වගා සංවර්ධන අධිකාරියේ නව සභාපතිවරයා වශයෙන් ආචාර්ය බී. විජේරත්න පත් කර තිබෙනවා.\nඅස්වැසුම වැඩසටහනේ සභාපතිවරයා වශයෙන් කටයුතු කළ ඔහු මීට දින කිහිපයකට පෙර එම තනතුරෙන් ඉල්ලා අස්වුණා.\nජනාධිපති රනිල් වික්‍රමසිංහගේ නිර්දේශ මත ධීවර අමාත්‍ය ඩග්ලස් දේවානන්දා විසින් මෙම පත් කිරීම කර තිබෙන බවයි වාර්තා වන්නේ.\nමෝටර් රථ ප්‍රවාහන දෙපාර්තමේන්තුවේ වසර ගණනාවක් කොමසාරිස් ජනරාල් ධුරය හෙබවූ ආචාර්ය බී. විජේරත්න ඉන් අනතුරුව අමාත්‍යාංශ රැසක ලේකම් ධුර හොබවා තිබෙනවා.\nආචාර්ය බී. විජේරත්න නව තනතුරේ හෙට (07) දින වැඩ භාරගැනීමට නියමිතයි.",
       "URL": "https://www.hirunews.lk/347326/අස්වැසුමේ-හිටපු-සභාපතිට-නව-‍තනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=48"
}