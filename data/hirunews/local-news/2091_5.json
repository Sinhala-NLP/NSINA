{
       "Source": "hirunews",
       "Timestamp": "Saturday, 13 March 2021 - 13:15",
       "Headline": "මියන්මාර අත්අඩංගුවේ පසුවන මෙරට ධීවරයින් ගේ අඳෝනාව(වීඩියෝ)",
       "News Content": "තමන්ව කඩිනමින් මෙරටට ගෙන්වා ගැනීමට කටයුතු කරන ලෙස මියන්මාර අත්අඩංගුවේ පසුවන මෙරට ධීවරයින් පිරිසක් රජයෙන් ඉල්ලා සිටිනවා.\nඔවුන් මියන්මාර අත්අඩංගුවට ගනු ලැබූවේ දේශසීමා උල්ලංගනය කිරීමේ චෝදනාව මතයි.\nහලාවත සහ මාරවිල ප්‍රෙද්ශවල ධීවරයින් 07 දෙනෙක් සාගර කුමාර අංක 4 බහුදින ධීවර යාත්‍රාවෙන් මසුන් ඇල්ලීම සඳහා ත්‍රිකුණාමලය වරායෙන් පිටත්ව ගොස් ඇත්තේ පසුගිය ජනවාරි 21 වනදායි.\nඑම මාසයේ 27 වනදා මයෝමි නම් තවත් බහුදින යාත්‍රාවක් ධීවරයන් 05 දෙනෙකු සමග ත්‍රිකුණාමල වරායෙන් මසුන් ඇල්ලීම සඳහා පිටත්ව ගොස් තිබුණා.\nකෙසේ වෙතත් පසුව අනාවරණය වුණේ දිය රළකට හසු වීමෙන් එම යාත්‍රා මියන්මාරය ආශ්‍රිත මුහුදු සීමාවට ගසාගෙන ගොස් ඇති බවයි.\nඑහිදී ඔවුන් මියන්මාර අත්අඩංගුවට ගෙන තිබෙනවා.\nතමන් රඳවා සිටින ස්ථානයේ දුෂ්කරතා රැසක් පවතින බවයි ඔවුන් හිරු ප්‍රවෘත්ති සමග අදහස් දක්වමින් කියා සිටියේ.",
       "URL": "https://www.hirunews.lk/265212/මියන්මාර-අත්අඩංගුවේ-පසුවන-මෙරට-ධීවරයින්-ගේ-අඳෝනාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2091"
}