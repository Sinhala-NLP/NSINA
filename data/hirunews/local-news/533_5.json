{
       "Source": "hirunews",
       "Timestamp": "Thursday, 16 February 2023 - 7:39",
       "Headline": "ජනවාරි මාසයේ දී සේවා ක්‍රියාකාරකම්වල සුළු වර්ධනයක්",
       "News Content": "ජනවාරි මාසයේදී මෙරට සේවා ක්‍රියාකාරකම්වල සුළු වර්ධනයක් දක්නට ලැබෙන අතර, නිෂ්පාදන ක්‍රියාකාරකම්වල තවදුරටත් පසුබෑමක් සටහන් වූ බව මහ බැංකුව ප්‍රකාශ කළා.\nඒ, ශ්‍රී ලංකා ගැණුම් කළමනාකරුවන්ගේ දර්ශකය පදනම් කරගනිමින්.\nඒ අනුව නිෂ්පාදන අංශයේ එම දර්ශක අගය 40 යි දශම 8 ක් ලෙස සටහන් වූ අතර, එය දෙසැම්බර් මාසයට සාපේක්ෂව දර්ශකාංක 04 ක පහළ යෑමක්.\nනව ඇණවුම්, නිෂ්පාදන, සේවා නියුක්තිය මෙන්ම තොග මිලදී ගැනීම් යන අංශ එහිදී පහත වැටී තිබෙනවා.\nකෙසේ වෙතත්, සේවා අංශයේ යම් වර්ධනයක් දක්නට ලැබෙන්නේ නව ව්‍යාපාර සහ ව්‍යාපාර ක්‍රියාකාරකම්වල ඉහළ යෑමත් සමඟයි.",
       "URL": "https://www.hirunews.lk/327523/ජනවාරි-මාසයේ-දී-සේවා-ක්‍රියාකාරකම්වල-සුළු-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=533"
}