{
       "Source": "hirunews",
       "Timestamp": "Saturday, 12 December 2020 - 19:58",
       "Headline": "කොරෝනා මඩින්න පැල්මඩුල්ලෙන් තවත් ඖෂධයක්",
       "News Content": "කොරෝනා මර්දනය කළ හැකි දේශීය ඖෂධ නිපදවීම සම්බන්ධයෙන් මේ වනවිට සමාජයේ පුළුල් කතාබහක් නිර්මාණය වී තිබෙනවා.\nඅද දිනයේ තවත් එවැනි ඖෂධයක් නිපදවා ඇති බවට මාධ්‍ය හමුවක් පවත්වනු ලැබුවේ පැල්මඩුල්ල - මීගහගොඩ පුරාණ රජමහා විහාරාධිපති හිමියන් සහ තවත් වෙද මහතුන් කිහිපදෙනෙක්.\nමේ අතර කොරෝනා වෛරසය මැඩපැවැත්විය හැකි ඖෂධයක් නිෂ්පාදනය කළ බව කියන කෑගල්ලේ ධම්මික බණ්ඩාරට යන්ත්‍රෝපකරණ කිහිපයක් ලබාදීමට කර්මාන්ත අමාත්‍යාංශය පියවර ගෙන තිබෙනවා.\nඒ අනුව ඖෂධ වර්ග ඇඹරීම සඳහා යොදාගන්නා උපකරණ කිහිපයක් ඊයේ දිනයේ ධම්මික බණ්ඩාර වෙත ලබාදීමට කටයුතු කළ බවයි කර්මාන්ත අමාත්‍යාංශය සඳහන් කළේ.",
       "URL": "https://www.hirunews.lk/256887/කොරෝනා-මඩින්න-පැල්මඩුල්ලෙන්-තවත්-ඖෂධයක්",
       "Category": "Local News",
       "Parent URL": "https://www.hirunews.lk/local-news.php?pageID=2278"
}