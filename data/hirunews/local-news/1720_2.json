{
       "Source": "hirunews",
       "Timestamp": "Tuesday, 31 August 2021 - 13:42",
       "Headline": "අන්තරේ කැඳවුම්කරු ඇතුළු 4 දෙනා යලි රිමාන්ඩ්",
       "News Content": "අත්අඩංගුවට ගැනුණු අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු ඇතුළු සිව්දෙනා ලබන මස හත් වනදා දක්වා යළි රක්ෂිත බන්ධනාගාර ගත කර තිබෙනවා.\nපසුගිය 3 වනදා පාර්ලිමේන්තු ප්‍රවේශ මාර්ගයේ පැවති විරෝධතාව අතරතුර මහරගම පොලිසියේ ස්ථානාධිපතිවරයාට තුවාල සිදුකිරීම ඇතුළු චෝදනා යටතේ යි ඔවුන් අත්අඩංගුවට ගනු ලැබුවේ.\nඅන්තර් විශ්වවිද්‍යාලයීය ශිෂ්‍යබල මණ්ඩලයේ කැදවුම්කරු වසන්ත මුදලිගේ, ජයවර්ධනපුර විශ්වවිද්‍යාල ශිෂ්‍ය බල මණ්ඩලයේ සභාපති අමිල සංදීප, කෝසලා හංසමාලි සහ පෙරටුගාමී සමාජවාදී පක්ෂයේ පරිපාලන ලේකම් චමීර කොස්වත්ත ඒ අතර වෙනවා.\nඑසේම කෝසලා හංසමාලි හැර අනෙක් තුන් දෙනාට කොරෝනා ආසාදනය වී ඇති බවට ද පසුගියදා හඳුනා ගැනුණා.\nඔවුන් මේ වනවිට පසුවන්නේ බදුල්ල ප්‍රදේශයේ නිරෝධායන මධ්‍යස්ථානයක යි.",
       "URL": "https://www.hirunews.lk/281017/අන්තරේ-කැඳවුම්කරු-ඇතුළු-4-දෙනා-යලි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1720"
}