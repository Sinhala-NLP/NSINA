{
       "Source": "hirunews",
       "Timestamp": "Friday, 09 June 2017 - 11:57",
       "Headline": "අසම්මත විවාහයක් කැළණියෙන්",
       "News Content": "අදහාගත නොහැකි අසම්මත කතාවක් කැලණිය ප්‍රදේශයෙන් වාර්තා වන බව පොලිසිය පවසනවා.\nඑක්තරා පුංච් ගැහැනු ළමයෙක් වෙනත් පවුලක් විසින් කුඩා කල සිට හදාවඩා ගෙන තිබෙනවා.\nනියම අම්මා හා තාත්තා ළඟ නොවුනත් මෙම දැරිය හදාගත් දෙමාපියන් ළඟ හොඳින් ජීවත් වූ බව සඳහන්.\nමේ වනවිට ඇයගේ වයස අවු 21ක්.\nමේ අතර මෙම තරුණියගේ නියම පවුලේ වැඩිමහල් සහෝදරයා ඇයව සොයාගෙන ඇය ජීවත් වන නිවසට පැමිණ තිබෙනවා.\nපසුව ඔහු නිතර නිතර එහි පැමිණි කුඩා කල සිට තමන්ගෙන් වෙන්ව හැදී වැඩුනු නංගි මුණගැසී ඇති බවයි පොලිසිය පවසන්නේ.\nඑය අමුත්තක් සේ නොසැලකූ හදාවඩා ගත් දෙමාපියන් ඊට ඉඩ දී තිබෙනවා.\nමේ අතර අයියා හා නංගි එකට ගමන් බිමන් යාම ද ආරම්භ කර ඇති බව අනාවරණය වුනා.\nපසුව එක දිනක තරුණිය පංති යාමට නිවසින් ගියත් නැවත පැමිණියේ නැහැ.\nපසුව, තමන් කුඩා කල සිට දරුකමට හදාගත් දියණිය ආගිය අතක් නැතැයි එම හදාගත් මව මැයි මාසයේ කැලණිය ප්‍රදේශයේ පොලිසියකට පැමිණිලි කර තිබෙනවා.\nපොලිස් පරීක්ෂණ අරඹා තරුණිය ගැන රටේ සියලු පොලිස් ස්ථාන වෙත දැනුම් දුන්නා.\nකෑගල්ල ප්‍රදේශයෙන් ඇයව සොයා ගැනීමට හැකි වූ අතර ඒ වනවිට ඇය තරුණයකු සමග විවාහ වී සිටි අතර ඒ වෙන කිසිවකුත් නොව ඇය හමුවීමට ආ ඇගේම අයියායි.\nශ්‍රී ලංකා නීතිය අනුව මෙවැනි විවාහ තහනම් නිසා අයියා හා නංගි පොලිස් භාරයට ගත් අතර ඉදිරි නීතිමය කටයුතු බස්නාහිර පළාත් භාර ජ්‍යෙෂ්ට නියෝජ්‍ය පොලිස්පති නන්දන මුණසිංහගේ උපදෙස් මත කැලණිය කොට්ටාශය විසින් සිදු කරනවා",
       "URL": "https://www.hirunews.lk/163169/අසම්මත-විවාහයක්-කැළණියෙන්",
       "Category": "Local News",
       "Parent URL": "https://www.hirunews.lk/local-news.php?pageID=4477"
}