{
       "Source": "hirunews",
       "Timestamp": "Sunday, 03 December 2017 - 19:37",
       "Headline": "කම්කරු ඇමති නීතිය ක්‍රියාත්මක කළ යුතුයි - හිටපු ජනපති",
       "News Content": "හම්බන්තොට - මාගම්පුර වරායේ සේවකයින් පිරිසක් ඉවත් කිරිම සම්බන්ධයෙන් ආණ්ඩුව වගකිව යුතු බව හිටපු ජනාධිපති මහින්ද රාජපක්ෂ පවසනවා.\nඔහු මේ බව කියා සිටියේ දුම්මලසුරිය ප්‍රදේශයේ අද පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nඑහිදී හිටපු ජනාධිපතිවරයා සඳහන් කළේ හම්බන්තොට වරායේ සේවකයින් ඉවත් කිරීම සම්බන්ධයෙන් කම්කරු අමාත්‍යවරයා නීතිය ක්‍රියාත්මක කළ යුතු බවයි.\nඑහිදී මාධ්‍යවේදීන් මැතිවරණයට තරඟ කිරීම සම්බන්ධයෙන් හිටපු ජනාධිපතිවරයාගෙන් ප්‍රශ්න කළ අතර, ඊට පිළිතුරු ලබාදෙමින් ඔහු කියා සිටියේ පොදු පෙරමුණකින් පළාත් පාලන මැතිවරණයට තරඟ කිරීමට ඒකාබද්ධ විපක්ෂය කටයුතු කරන බවයි.",
       "URL": "https://www.hirunews.lk/177512/කම්කරු-ඇමති-නීතිය-ක්‍රියාත්මක-කළ-යුතුයි-හිටපු-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4188"
}