{
       "Source": "hirunews",
       "Timestamp": "Thursday, 25 August 2016 - 16:02",
       "Headline": "බුරුත දැව තොගයක් සමග තවත් සැකකරුවන් දෙදෙනෙකු අත්අඩංගුවට",
       "News Content": "ඇඹිලිපිටිය - පනාමුර ප්‍රදේශයේදී බුරුත දැව තොගයක් සමග සැකකරුවන් දෙදෙනෙකු අත්අඩංගුවට ගෙන තිබෙනවා.\nපනාමුර සිට ගල්මඩ දක්වා මෙම බුරුත දැව තොගය ප්‍රවාහනය කර ඇත්තේ බලපත්‍ර නොමැතිවයි.\nඊයේ රාත්‍රියේ පොලිසියට ලැබුණු තොරතුරක් මත අදාළ වැටලීම සිදුකළ බවයි පනාමුර පොලිසියේ උසස් නිලධාරියෙකු ප්‍රකාශ කළේ.\nඅත්අඩංගුවට ගන්නා අවස්ථාවේ සැකකරුවන් විසින් ලක්ෂ 4 ක අල්ලසක් ලබාදීමට උත්සාහ කර තිබෙනවා.\nඑය ප්‍රතික්ෂේප කළ පොලිසිය සැකකරුවන් අත්අඩංගුවට ගෙන ඇති අතර අද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/141467/බුරුත-දැව-තොගයක්-සමග-තවත්-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4908"
}