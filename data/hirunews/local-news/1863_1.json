{
       "Source": "hirunews",
       "Timestamp": "Thursday, 24 June 2021 - 17:26",
       "Headline": "එකවර ආසාදිතයන් 40ක් වාර්තා වූ ගම්මානය",
       "News Content": "වැලිමඩ සෞඛ්‍ය වෛද්‍ය නිලධාරී බල ප්‍රදේශයට අයත් බොරගස් හුලංකපොල්ල ප්‍රදේශයෙන් ඊයේ (23) දින කොවිඩ් ආසාදිතයින් 40 දෙනෙකු හඳුනාගෙන තිබෙනවා.\nඒ පසුගිය දින කිහිපයේ වාර්තා වූ රෝගීන්ගේ ආශ්‍රිතයින් 30 දෙනෙකු සහ අහඹු ලෙස සිදුකර තිබූ PCR පරීක්ෂණවලින් ආසාදිතයින් 10 දෙනෙකු ලෙසයි.\nඑම රෝගීන් සියලු දෙනා අතරමැදි ප්‍රතිකාර මධ්‍යස්ථාන වෙත යොමු කිරීමට පියවර ගෙන ඇති බවටයි වාර්තා වන්නේ.\nරෝගීන් විශාල පිරිසක් එකවර වාර්තාවීම හේතුවෙන් බොරගස් හා රේන්දපොළ ප්‍රදේශවල සියලු වෙළෙඳසැල් වසා දැමීමට ද ප්‍රදේශය භාර සෞඛ්‍ය වෛද්‍ය නිලධාරීන් කටයුතු කර තිබේනවා.\nඑම ප්‍රදේශවල ජනතාවගේ සංචරණ කටයුතු ද සීමා කර ඇති බවයි වාර්තා වන්නේ.\nමේ අතර හුදකලා කර ඇති ගිනිගත්හේන කඩවල වතු යායෙන් නව අසාදිතයන් 24 දෙනෙකු ඊයේ හඳුනාගෙන තිබේනවා.",
       "URL": "https://www.hirunews.lk/275237/එකවර-ආසාදිතයන්-40ක්-වාර්තා-වූ-ගම්මානය",
       "Category": "Local News",
       "Parent URL": "https://www.hirunews.lk/local-news.php?pageID=1863"
}