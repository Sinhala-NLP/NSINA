{
       "Source": "hirunews",
       "Timestamp": "Wednesday, 02 June 2021 - 12:07",
       "Headline": "චන්දිමාල් ජයසිංහ කෙසෙල්වත්ත පොලිසියට කැඳවයි",
       "News Content": "චන්දිමාල් ජයසිංහ සහ ඔහුගේ රියදුරු කෙසෙල්වත්ත පොලිසියට කැඳවා තිබෙනවා.\nඒ රථ වාහන නීති කඩකිරීමක් සම්බන්ධයෙන් බවටයි වාර්තා වන්නේ.\nපසුගිය 31 වැනිදාකොළඹ තරු පහේ හෝටලයක නිරෝධායන නීති කඩකරමින් පැවති උපන්දින සාදයක් පැවැත්වීම හේතුවෙන් චන්දිමාල් ජයසිංහ අත්අඩංගුවට ගෙන උසාවියට ඉදිරිපත් කිරීමෙන් අනතුරුව ඇපමත මුදාහැරුණා.\nඔහු උසාවියෙන් බැහැරව යන අවස්ථාවේදී උසාවිය ඉදිරිපිට මාර්ගයේ සිදුකළ රථ වාහන වරදක් සම්බන්ධයෙන් ප්‍රශ්න කිරීමටයි චන්දිමාල් ජයසිංහ සහ ඔහුගේ රියදුරු කෙසෙල්වත්ත පොලිසියට කැඳවා තිබුණේ.\nචන්දිමාල් ජයසිංහගේ රියදුරා උසාවියෙන් බැහැරව යන අවස්ථාවේ උසාවිය ඉදිරිපස මාර්ගයේ බෙදීම් රේඛා හරහා රථය ධාවනය කර තිබෙනවා.\nමේ සම්බන්ධයෙන් වැඩිදුරටත් සිදුකළ පරීක්ෂණවලදී හෙළිවී ඇත්තේ චන්දිමාල් ජයසිංහ මේ වනවිට භාවිත කරන සුඛෝපභෝගී ජීප් රථය නිසි අයුරින් ඔහුවෙත පවරාගෙන නොමැති බවයි.",
       "URL": "https://www.hirunews.lk/273158/චන්දිමාල්-ජයසිංහ-කෙසෙල්වත්ත-පොලිසියට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=1912"
}