{
       "Source": "hirunews",
       "Timestamp": "Thursday, 29 April 2021 - 8:20",
       "Headline": "කොරෝනා රෝග මර්දනයට පොලීසියෙන් නව මෙහෙයුම්",
       "News Content": "මේ වන විට රට පුරා ශීඝ්‍රයෙන් පැතිර යන කොවිඩ් -19 රෝග මර්දනය සඳහා පොලිසිය නව පියවර කීපයක් අනුගමනය කර තිබෙනවා.\nඒ අනුව ඊයේ පෙරවරු 9.00ත් 11.00ත් අතර කාලයේදී  පොලිස් කණ්ඩායම් ගණනාවක් කොළඹ නගරයේ ත්‍රීරෝද රථවල ඇති සෞඛ්‍ය ආරක්ෂිත භාවය පිළිබඳව සොයා බැලීමක් සිදුකළා.\nමෙම මෙහෙයුමේදී පරීක්ෂාවට ලක් කෙරුණු ත්‍රීරෝද රථ සංඛ්‍යාව 6110.\nමෙලෙස පරික්ෂාවට ලක් කෙරුනු ත්‍රීරෝද රථ 1240 නිරෝධායන නීතිරීති උල්ලංඝනය කරමින් සෞඛ්‍යාරක්ෂිතව ක්‍රම වලින් බැහැරව මගීන්  ප්‍රවාහනය කරන බවයි හෙළිවී ඇත්තේ.\nමෙහිදී ත්‍රිරෝද රථයේ පිටුපස අසුනේ නිරෝධාන නීති රීතිවලට අනුකූල නොවන සේ වැඩිපුර මගින් සංඛ්‍යාවක් රැගෙන යාම එමෙන්ම ඔවුන් එකම පරිශ්‍රයක ජීවත් නොවන මගින් වීම ආදී කරුණු ද නිරීක්ෂණය වී තිබෙනවා.\nඑමෙන්ම මෙහිදී පරීක්ෂාවට ලක් කෙරුණු ත්‍රීරෝද රථ 3027 රියදුරන් සහ මගීන් අතර නිසි ආවරණයක් නොමැතිව ධාවනය කර ඇති බවයි හෙළිවී ඇත්තේ.\nමෙලෙස මගියා සහ රියැදුරු අතර නිසි ආවරණයක් නොමැතිව ත්‍රීරෝද රථ ධාවනයේ  යෙදීමෙන් කොවිඩ් 19 රෝගය ව්‍යාප්ත වීමට ඇති ඉඩකඩ වැඩි බවයි පොලිස් මාධ්‍ය ප්‍රකාශක පොලිස්පති අජිත් රෝහණ පවසන්නේ.\nඑමෙන්ම පරීක්ෂාවට ලක් කෙරුණු ත්‍රීරෝද රථ 2988කම කිසිදු ආකාරයක විසබීජ නාශක දියර භාවිතයක් දක්නට නොලැබුණු බවත් ඔහු අවධාරණය කරනවා.\nසමාජය තුළ කෝවිඩ් රෝගය සීග්‍රයෙන් පැතිර යන බැවින් ත්‍රිරෝද රථ රියැදුරන්ට ඔහු දැනුම් දෙන්නේ එම රෝගයේ තවත් එක් වාහකයෙක් නොවන ලෙසට ක්‍රියා නොකරන ලෙසයි.",
       "URL": "https://www.hirunews.lk/269849/කොරෝනා-රෝග-මර්දනයට-පොලීසියෙන්-නව-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=1989"
}