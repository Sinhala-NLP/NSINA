{
       "Source": "hirunews",
       "Timestamp": "Thursday, 13 January 2022 - 16:53",
       "Headline": "ළිං කටෙන් ගොඩ එන හැටි රටට උගන්වන අනුර (වීඩියෝ)",
       "News Content": "නව දේශපාලන කඳවුරක් සඳහා දැන් ජනතාව පෙළ ගැසිය යුතු බව ජනතා විමුක්ති පෙරමුණේ නායක අනුර කුමාර දිසානායක පවසනවා.\nබණ්ඩාරගමදී පැවති ජන හමුවක් අමතමින් ඔහු සඳහන් කළේ දේශපාලනය හේතුවෙන් මතුවී ඇති ආර්ථික අර්බුදවලට විසඳුම් සෙවිය යුත්තේ ද දේශපාලනමය වශයෙන් බවයි.\nරට තුළ පැන නැගී ඇති ආර්ථික ගැටලු වන ඩොලර් අර්බුදය, ගෑස් ගැටලුව, පොහොර ආදී සියලුම දේවල් ස්වභාවික ව්‍යසන නොවන අතර, ඒවා මෙරට පාලකයින් විසින් නිර්මාණය කරන ලද ඒවා බවයි මන්ත්‍රීවරයා සඳහන් කළේ.\nමේ හේතුවෙන් රට යළි ගොඩගැනීමට නම් පෙර ඇති ජනප්‍රිය කියමනක් වන \"ළිඳට වැටුණු මිනිහා ගොඩ පැමිණිය යුත්තේ ළිං කටෙන් ම\"බැවින්, ඒ සඳහා නව දේශපාලනයකට අවතීර්ණ විය යුතු බව ද මන්ත්‍රී අනුර කුමාර දිසානායක පවසනවා.",
       "URL": "https://www.hirunews.lk/293922/ළිං-කටෙන්-ගොඩ-එන-හැටි-රටට-උගන්වන-අනුර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1426"
}