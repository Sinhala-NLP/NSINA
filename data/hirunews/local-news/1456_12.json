{
       "Source": "hirunews",
       "Timestamp": "Saturday, 01 January 2022 - 13:19",
       "Headline": "ගැස් හිඟයකින් තොරව වෙළෙඳ පොළට නිකුත් කිරීමට පියවර(වීඩියෝ)",
       "News Content": "අද(01) සිට කිලෝග්‍රෑම් 50 දේශීය සිමෙන්ති කොට්ටයක රුපියල් 100 කින් ඉහළ නැංවූ බව දේශීය සිමෙන්ති නිෂ්පාදකයින් පවසනවා.\nඒ අනුව, දේශීය සිමෙන්ති කොට්ටයක මිල රුපියල් 1275 සිට 1375 දක්වා ඉහළ යනු ඇති.\nසංස්ථා, මහවැලි මෙරින්, ටෝකියෝ, සහ අල්ට්‍රාටෙක් යන දේශියව ඇසුරුම් කරන ලද සිමෙන්ති වල මෙලෙස මිළ ගණන් අද සිට ඉහළ යනවා.\nමේ වනවිට ආනයනික සිමෙන්ති කොට්ටයක මිල, දේශීය සිමෙන්ති කොට්ටයකට වඩා රුපියල් 100 කට වැඩි මිලකින් යුක්ත වන අතර, එම මිල සටහන් වන්නේ රුපියල් 1475ක් ලෙසයි.\nමේ අතර, පාකිස්ථානය සමග වෙළඳ ගිවිසුම් කිහිපයක් සම්බන්ධයෙන් සාකච්ඡා කිරිම සඳහා වෙළඳ අමාත්‍ය ආචාර්ය බන්දුල ගුණවර්ධන මේ මස අවසන් සතිය තුළදි පාකිස්ථානය බලා පිටත්ව යාමට නියමිතයි.\nමේ අතර, අද දිනයේදීත් දිවයිනේ ප්‍රදේශ රැසක ගෑස් පිපිරිම් වාර්තා වු අතර, ගැස් මිළදි ගැනිම සඳහා ජනතාව දිගු පෝලිම් වල රැදී සිටි බවයි හිරු වාර්තාකරුවන් සඳහන් කළේ.\nකෙසේ වෙතත්, ඉදිරි සති තුන ඇතුළත අධිකරණ නියෝගයට අනුව ලිට්රෝ ගැස් හිඟයකින් තොරව වෙළඳ පොළට නිකුත් කිරිමට හැකි බව ලිට්රෝ සමාගමේ සභාපති තෙෂාර ජයසිංහ ප්‍රකාශ කළා.\nමේ අතර, රාජ්‍ය අමාත්‍ය නිමල් ලන්සා ගෑස් අර්බුදය සම්බන්ධයෙන් අදහස් දැක්වුවා.\nඑහිදී ඔහු කියා සිටියේ, ලිට්රෝ සමාගමේ සභාපතිවරයා විසින් නියමිත ප්‍රමිතියෙන් යුතුව වෙළඳපොලට ගෑස් සැපයිය යුතු බවත්, එසේ නොවන්නේ නම් ඔහුට තනතුරෙන් ඉවත් වීමට හැකියාව පවතින බවයි.",
       "URL": "https://www.hirunews.lk/292731/ගැස්-හිඟයකින්-තොරව-වෙළෙඳ-පොළට-නිකුත්-කිරීමට-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1456"
}