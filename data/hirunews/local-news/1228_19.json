{
       "Source": "hirunews",
       "Timestamp": "Friday, 15 April 2022 - 23:18",
       "Headline": "චූටි දෝණි ඊයේ රෑ බඩගින්නේ - ශාන්ත බණ්ඩාර සංවේදී ව කඳුලු සලයි (වීඩියෝ)",
       "News Content": "තමන් ගත් දේශපාලනික තීරණය සම්බන්ධයෙන් ඉදිරියේ දී පාර්ලිමේන්තුවේ දී විශේෂ ප්‍රකාශයක් සිදු කරන බව රාජ්‍ය අමාත්‍ය ශාන්ත බණ්ඩාර පවසනවා.\nකුරුණෑගලදී ප්‍රවෘත්ති සාකච්ඡාවක් කැඳවමින් ඔහු මේ බව සදහන් කළ අතර ඊයේ (14) සිය නිවස ඉදිරිපිට සිදුකළ උද්ඝෝෂණය සම්බන්ධයෙන් අදහස් දැක්වීමේදී රාජ්‍ය අමාත්‍යවරයා සංවේදී වුණා.\nසංවේදී ව කඳුළු සලමින් අමාත්‍යවරයා පැවසුවේ, ප්‍රශ්නයක් ඇත්නම් තමාව හමුවී ඕනෑම අයෙකු තමාව ප්‍රශ්න කළ හැකි බවත්, ඊට උත්තර ලබාදීමට තමන් සූදානම් බවත්, එහෙත් තම නිවස ඉදිරිපිට උද්ඝෝෂණ නොකරන ලෙසයි.\nඊයේ උද්ඝෝෂණය හේතුවෙන් සිය කුඩා දියණිය රාත්‍රියේ කිසිදු ආහාරයක් නොගත් තත්ත්වයකට පත් වූ බවයි මන්ත්‍රීවරයා පැවසුවේ.",
       "URL": "https://www.hirunews.lk/302037/චූටි-දෝණි-ඊයේ-රෑ-බඩගින්නේ-ශාන්ත-බණ්ඩාර-සංවේදී-ව-කඳුලු-සලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1228"
}