{
       "Source": "hirunews",
       "Timestamp": "Wednesday, 17 August 2016 - 8:26",
       "Headline": "උතුරේ ඇමතිවරුන්ගේ දූෂණ සොයන කමිටුව සම්මතයි",
       "News Content": "උතුර පළාත් සභාවේ ප්‍රධාන අමාත්‍යවරයා ඇතුලු සෙසු අමාත්‍යවරුන් හතරදෙනාට එල්ල වන දූෂණ සහ වංචා පිළිබඳ චෝදනා සම්බන්ධයෙන් සොයාබැලීමට ත්‍රිපුද්ගල කමිටුවක් පත්කිරීමේ යෝජනාවට ඊයේ (16) එම පළාත් සභාවේ අනුමැතිය හිමිවුණා.\nප්‍රධාන අමාත්‍යවරයා පළමුව මේ සඳහා සිය විරුද්ධත්වය ප්‍රකාශ කළද පසුව ඔහු විසින්ම එම යෝජනාව ඉදිරිපත් කර ඇති බවයි වාර්තාවන්නේ.\nඋතුර පළාත් සභාවේ ප්‍රධාන අමාත්‍යවරයා ඇතුලු අමාත්‍යවරුන් හතරදෙනාටම ජනතාවගෙන් ලිඛිතව හා වාචිකව චෝදනා රැසක් එල්ලවී ඇති අතර, ඉන් බොහොමයක් මුදල් වංචා කිරීම් සහ අල්ලස් ඉල්ලීම පිළිබඳව පැමිණිලි බවයි වාර්තාවන්නේ.\n‘‘තීරණය ගත්තේ ප්‍රධාන ඇමතිතුමා.\nඑකේ කියලා තියෙන්නේ සමහර ඇමතිවරුන්ට විරුද්ධව චෝදනා එල්ලවෙලා තියෙනවා කියලා ඒවට පරීක්ෂණ කිරීමට තමන්ට තනිවම කරන්න බැරි නිසා සාමාජිකයන් තුනකගෙන් කමිටුවක් පත් කරලා තමන්ට නිර්දේශ කිරීමට වාර්තා කිරීමට මෙම කමිටුව පත් කරන්න  ඕන කියලා ඉදිරිපත් කළේ.\nයෝජනා ප්‍රදාන ඇමතිතුමා ඉදිරිපත්  කළේ.\nඒක දැන් විවාදයෙන් පස්සේ සංශෝධනයෙන් පස්සේ සභාවෙන් සම්මත කරලා තියෙනවා.’’",
       "URL": "https://www.hirunews.lk/140802/උතුරේ-ඇමතිවරුන්ගේ-දූෂණ-සොයන-කමිටුව-සම්මතයි",
       "Category": "Local News",
       "Parent URL": "https://www.hirunews.lk/local-news.php?pageID=4920"
}