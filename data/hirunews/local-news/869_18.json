{
       "Source": "hirunews",
       "Timestamp": "Wednesday, 14 September 2022 - 14:23",
       "Headline": "මහ රැජිණගේ අභාවය වෙනුවෙන් පාර්ලිමේන්තුවේත් ශෝකය",
       "News Content": "බ්‍රිතාන්‍ය මහ රැජිණගේ අභාවය වෙනුවෙන් ලබන 23 වන සිකුරාදා දින පාර්ලිමේන්තුවේ ශෝකය පළ කිරීමට තීරණය කර තිබෙනවා.\nඒ අද පැවති පක්ෂ නායක රැස්වීමේදීයි. මේ අතර යෝජිත ජාතික සභාව නැමැති පිළිබද යෝජනාව ලබන 20 වෙනිදා පාර්ලිමේන්තුවේදී විවාද කිරීමෙන් අනතුරුව සම්මත කර ගැනීමට ද අද පැවති පක්ෂ නායක රැස්වීමේදී තීරණය වුණා.\nමේ අතර කොරෝනා තත්වය සහ ආරක්ෂක හේතුන් මත පාර්ලිමේන්තුව නැරඹීම සදහා පනවා තිබූ සීමාවන් ලිහිල් කර තිබෙනවා. ඒ අනුව පාර්ලිමේන්තු රැස්වීම නොමැති දිනවලදී පාසල් සිසුන්ට සහ ඒ සදහා ඉල්ලුම්කරන පාර්ශවයන්ට පාර්ලිමේන්තුව නැරඹීම සදහා අවසර ලබා දීමටද අද පැවති පක්ෂ නායක රැස්වීමේදී තීරණය කළ බවයි පාර්ලිමේන්තුවේ සන්නිවේදන අංශය සදහන් කළේ.\nකෙසේවෙතත් මීට පෙර පාර්ලිමේන්තුව රැස්වන අවස්ථාවලදී පවා පාසල් සිසුන්ට එය නැරඹීමට අවස්ථාව ලබා දී තිබුණා.",
       "URL": "https://www.hirunews.lk/315366/මහ-රැජිණගේ-අභාවය-වෙනුවෙන්-පාර්ලිමේන්තුවේත්-ශෝකය",
       "Category": "Local News",
       "Parent URL": "https://www.hirunews.lk/local-news.php?pageID=869"
}