{
       "Source": "hirunews",
       "Timestamp": "Thursday, 26 January 2023 - 14:01",
       "Headline": "ඉන්දියාවේ 74 වැනි ජනරජ දිනය අද යි (වීඩියෝ)",
       "News Content": "ඉන්දියාවේ 74 වැනි ජනරජ දිනය අදට (26) යෙදී තිබෙනවා.\nඑරට නව ජනපතිනිය ලෙස පසුගියදා පත්වූ ද්‍රව්පාදී මුර්මා සහභාගී වන පළමු ජනරජ දිනය මෙයයි.\nමෙවර ජනරජ එරට දිනයේ ප්‍රධාන ආරධිතයා වන්නේ ඊජිප්තු ජනපති අබ්දෙල් ෆට්ටාහ්.\nනව දිල්ලි නුවර කර්තව්‍යා පාක් හිදී සැමරෙන මෙවර ඉන්දීය ජනරජ දිනය විචිත්‍ර අංග රැසකින් සමන්විත වන අතර ඉන්දීය අග්‍රාමාත්‍ය නරේන්ද්‍ර මෝදි එරට යුද හමුදා ස්මාරකයට අචාර දැක්වීමෙන් පසු උත්සවය ආරම්භ කෙරුණා.\nජනරජ දින සැමරුම් උත්සවය සන්නද්ධ හමුදා සංදර්ශනවලින් ද වර්ණවත් වූ බවයි විදෙස් මාධ්‍ය වාර්තා කළේ.\nමේ අතර 74 වැනි ඉන්දීය ජනරජ දිනයට සමගාමීව මෙරට පිහිටි ඉන්දීය මහකොමසාරිස් කාර්යාලය සංවිධානය කළ සංස්කෘතික උත්සවයක් කොළඹ බණ්ඩාරනායක ඇනුස්මරණ සම්මන්ත්‍රණ ශාලාවේ දී පැවැත්වුණා.\nඊට ජනාධිපති රනිල් වික්‍රමසිංහ ද එක්ව සිටියා.",
       "URL": "https://www.hirunews.lk/325937/ඉන්දියාවේ-74-වැනි-ජනරජ-දිනය-අද-යි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=578"
}