{
       "Source": "hirunews",
       "Timestamp": "Sunday, 08 August 2021 - 9:09",
       "Headline": "සමීපතමයෙකු ආසාදිතයෙකු වුවහොත් දින 3ත්, 5ත් අතර කොරෝනා පරීක්ෂණ සිදු කරගන්නැයි දැනුම් දීමක්",
       "News Content": "තම සමීපතමයෙකු කොරෝනා ආසාදිතයෙකු බවට හදුනා ගැනුණහොත් දින 3ත්, 5ත් අතර කාලය තුළ දී කොරෝනා පරීක්ෂණයක් සිදුකර ගන්නා ලෙස ඇමරිකාවේ වසංගත පාලන මධ්‍යස්ථානයේ මාර්ගෝපදේශවලට ඇතුළත් කර ඇතැයි ශ්‍රී ජයවර්ධනපුර විශ්වවිද්‍යාලයේ ආසාත්මිකතා සහ සෛල ජෛව විද්‍යා අංශයේ අධ්‍යක්ෂ ආචාර්ය චන්දිම ජීවන්දර දැනුම් දෙනවා.\nමීට පෙර කොරෝනා පරීක්ෂණයකට ලක්විය යුතු කාලසීමාව ලෙස දක්වා තිබුණේ දින 5ත්, 7ත් අතර කාලයක්. ආචාර්ය චන්දිම ජීවන්දර මේ බව කියා සිටියේ සිය ට්විටර් ගිණුමේ සටහනක් තබමින්.\nඑහිදී ඔහු කියා සිටියේ, කොරෝනා රෝග ලක්ෂණ පෙන්නුම් කරන්නේ නම් ඇන්ටිජන් පරීක්ෂාවක් සිදු කරගැනීම වඩාත් යෝග්‍ය බවයි.\nකෙසේ වෙතත්, රෝග ලක්ෂණ නො පෙන්වන අය පී.සී.ආර් පරීක්ෂණ සිදුකර ගැනීම වඩාත් සුදුසු බව ද ඔහු පෙන්වා දෙනවා.\nකෙසේ වෙතත්, මෙය තම පෞද්ගලික මතය බවත්, ප්‍රමාද වී සිදු කරනු ලබන පරීක්ෂණවල දී ලැබෙන ප්‍රතිඵල සාවද්‍ය විය හැකි බවත් ඔහු ශ්‍රී ජයවර්ධනපුර විශ්වවිද්‍යාලයේ ආසාත්මිකතා සහ සෛල ජෛව විද්‍යා අංශයේ අධ්‍යක්ෂ ආචාර්ය චන්දිම ජීවන්දර වැඩිදුරටත් පවසනවා.",
       "URL": "https://www.hirunews.lk/279168/සමීපතමයෙකු-ආසාදිතයෙකු-වුවහොත්-දින-3ත්-5ත්-අතර-කොරෝනා-පරීක්ෂණ-සිදු-කරගන්නැයි-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1768"
}