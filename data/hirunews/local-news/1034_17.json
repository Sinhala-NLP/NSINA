{
       "Source": "hirunews",
       "Timestamp": "Saturday, 09 July 2022 - 12:52",
       "Headline": "විරෝධතාකරුවෝ ජනාධිපති මන්දිර පරිශ්‍රයට ඇතුළු වෙති  (වීඩියෝ)",
       "News Content": "විරෝධතාකරුවෝ කොළඹ කොටුව ජනාධිපති මන්දිරය පරිශ්‍රයට ඇතුළු වී ඇති බව වාර්තා වනවා.\nවිරෝධතාකරුවන් දහස් ගණනින් කිංග්ස්බරි හෝටලය අසලට පැමිණ තිබෙන අතර යොදා තිබූ මාර්ග බාධක ගලවා ඉවත් කොට දමා තිබෙනවා.\nතව ද පොලිස් කණ්ඩායම් එම ප්‍රදේශයෙන් ඉවත්ව යමින් සිටින බවත් වාර්තා වනවා.\nඒ අතර විරෝධතාකරුවන් වෙත නොනැවතී කඳුළු ගෑස් ප්‍රහාර එල්ල වන අතර, විරෝධතාකරුවන් විසින් එම කඳුළු ගෑස් උණ්ඩ නැවතත් පොලීසිය හා ආරක්ෂක අංශ වෙත දමා ගැසීමට කටයුතු කරනවා.",
       "URL": "https://www.hirunews.lk/309522/විරෝධතාකරුවෝ-ජනාධිපති-මන්දිර-පරිශ්‍රයට-ඇතුළු-වෙති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1034"
}