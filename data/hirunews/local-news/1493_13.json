{
       "Source": "hirunews",
       "Timestamp": "Wednesday, 15 December 2021 - 8:29",
       "Headline": "පෞද්ගලික සංචාරයක් සඳහා බැසිල් රාජපක්ෂ ලංකාවෙන් පිටව යයි",
       "News Content": "මුදල් අමාත්‍ය බැසිල් රාජපක්ෂ පෞද්ගලික සංචාරයක් සඳහා අද අලුයම දිවයිනෙන් පිට ව ගියා.\nකටුනායක ගුවන්තොටුපොළ හිරු වාර්තාකරු සඳහන් කළේ, එමිරේට්ස් ගුවන් සේවයට අයත් ඊ.කේ. 649 දරණ යානයෙන් ඔහු මෙලෙස දිවයිනෙන් පිටත් ව ගිය බවයි.\nමේ අතර, පසුගිය දා මුදල් අමාත්‍ය බැසිල් රාජපක්ෂ ඉන්දියාවේ ද සංචාරයක නිරත වූ අතර, එහි දී ඔහු එරට මුදල් අමාත්‍ය එස්. නිර්මලා සීතාරාමන් ඇතුළු පිරිසක් සමඟ සාකච්ඡා පවත්වනු ලැබුවා.",
       "URL": "https://www.hirunews.lk/291068/පෞද්ගලික-සංචාරයක්-සඳහා-බැසිල්-රාජපක්ෂ-ලංකාවෙන්-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=1493"
}