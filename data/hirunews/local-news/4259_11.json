{
       "Source": "hirunews",
       "Timestamp": "Sunday, 22 October 2017 - 13:00",
       "Headline": "නිදහස් පක්ෂය මහනාහිමිවරුන් හමුවට",
       "News Content": "නව ආණ්ඩුක්‍රම ව්‍යවස්ථාව පිළිබඳව මහනායක හිමිවරුන් හමුවී කරුණු පැහැදිලි කිරීමට බලාපොරොත්තු වන බව ශ්‍රී ලංකා නිදහස් පක්ෂ මහලේකම්, අමාත්‍ය දුමින්ද දිසානායක පවසනවා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ නව ආණ්ඩුක්‍රම ව්‍යවස්ථාවක් අවශ්‍ය නොවන බවට අස්ගිරි - මල්වතු කාරක සංඝ සභා කළ ප්‍රකාශය සම්බන්ධයෙන් මෙහිදී කරුණු පැහැදිලි කිරීමට බලාපොරොත්තු වන බවයි.\n‘‘ශ්‍රී ලංකා නිදහස් පක්ෂය අපි පක්ෂයක් විදිහට බලාපොරොත්තු වෙනවා මහානායක ස්වාමින් වහන්සේලා මුණ ගැහිලා මොකක් හරි දුරු මතයක් හරි ව්‍යවස්ථාව සම්බන්ධයෙන් වෙන මතයක් දරණවා නම් ඒ ව්‍යවස්ථා සංශෝධනය සම්බන්ධයෙන් සාකච්ඡා කරන අපි බලාපොරොත්තු වෙනවා.\nපහුගිය මැතිවරණයට ඉදිරිපත් වෙච්ච අපේක්ෂකයන් දෙපලම විශේෂයෙන්ම මේ ව්‍යවස්ථා සංශෝධනයය සම්බන්ධයෙන් තමන්ගේ ප්‍රතිපත්ති ප්‍රකාශනවල ප්‍රකාශ කරලා තිබුණා.\nරටේ ජනතාවට බලාපොරොත්තුවක් දීලා තිබුණා. ශ්‍රී ලංකා නිදහස් පක්ෂය 1994 ඉදන්ම අපි මේ සියලූදෙනාම මේ රටට ගැලපෙන ව්‍යවස්ථාවක් මේ ව්‍යවස්ථාවේ තිබෙන අඩුපාඩු නිවැරදි කළ යුතුයි කියන කාරණාව මැතිවරණ පොරොන්දුවක් විදිහට ලබාදීලා තියෙන්නේ. පක්ෂයක් විදිහට අපේ වගකීමක් තියෙනවා මහානායක ස්වාමින් වහන්සේලා දැනුවත් කිරීම. ’’",
       "URL": "https://www.hirunews.lk/174124/නිදහස්-පක්ෂය-මහනාහිමිවරුන්-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=4259"
}