{
       "Source": "hirunews",
       "Timestamp": "Saturday, 30 April 2022 - 22:59",
       "Headline": "විශ්වාසභංග යෝජනාව ලබන සතියේ (වීඩියෝ)",
       "News Content": "ජනාධිපතිවරයාට සහ ආණ්ඩුවට එරෙහිව විශ්වාසභංග යෝජනාවක් ලබන සතියේ ගෙන එන බව විපක්ෂ නායක සජිත් ප්‍රේමදාස මහතා පවසනවා.\n\"නිදහසේ අරගලය\" තේමාවෙන් සමඟි ජනබලවේගය මහනුවර සිට කොළඹට පැමිණෙන සමගි බල පා ගමන, අද පස්වන දිනට ආරම්භ කළ අවස්ථාවේදී ඔහු මේ බව සඳහන් කලා.\nපසුගිය 26 වනදා මහනුවරින් ආරම්භ කෙරුණු \"නිදහසේ අරගලය” සමගි බල පා ගමන අද පස්වන දිනට ගමන් ආරම්භ කළේ යක්කල නගරයෙන්.\nඅද දින \"ණනිදහසේ අරගලය” සමගි බල පා ගමන යක්කල සිට පෑලියගොඩ දක්වා පැමිණියා.\nහෙට දිනයේදී පා ගමන පෑලියගොඩින් ආරම්භ විමට නියමිත අතර හෙට ලෝක කම්කරු දිනයේදී එම පා ගමන සියවසේ මැයිරැලිය යන තේමාවෙන් පෑලියගෝඩ සිට කොළඹ පුරහල දක්වා පැමිණිමට සැලසුම් කර තිබෙනවා.",
       "URL": "https://www.hirunews.lk/303213/විශ්වාසභංග-යෝජනාව-ලබන-සතියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1199"
}