{
       "Source": "hirunews",
       "Timestamp": "Monday, 07 August 2023 - 15:59",
       "Headline": "අනවසරයෙන් මෙරටට ඇතුළුවූ ඉන්දීය බහුදින යාත්‍රාවක් නාවික හමුදා භාරයට",
       "News Content": "මෙරට මුහුදු සීමාව තුළ අනවසරයෙන් ධීවර කර්මාන්තයේ යෙදුණු ඉන්දීය බහුදින ධීවර යාත්‍රාවක් නැගෙනහිර මුහුදේ දී නාවික හමුදා භාරයට ගෙන තිබෙනවා.\nනැගෙනහිර නාවික විධානය මඟින් අද  අළුයම් කාලයේදී  මෙම අත්අඩංගුවට ගැනීම සිදු කළ  බව නාවික හමුදාව පවසයි.\nඑම යාත්‍රාවේ සිටි ඉන්දීය ධීවරයන් දස දෙනා සහ යාත්‍රාව ත්‍රිකුණාමලය වරායට රැගෙනවිත් ඇති අතර ඉදිරි නීතිමය කටයුතු සඳහා ශ්‍රී ලංකා වෙරළාරක්ෂක දෙපාර්තමේන්තුව මගින් ත්‍රිකුණාමලය සහකාර ධීවර අධ්‍යක්ෂක කාර්යාලය වෙත භාරදීමට පියවර ගෙන තිබෙන බව නාවික හමුදාව වැඩිදුරටත් අනාවරණය කරයි.",
       "URL": "https://www.hirunews.lk/343970/අනවසරයෙන්-මෙරටට-ඇතුළුවූ-ඉන්දීය-බහුදින-යාත්‍රාවක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=117"
}