{
       "Source": "hirunews",
       "Timestamp": "Saturday, 20 January 2018 - 18:43",
       "Headline": "ගමේ බලය එජාපයට දෙන්න අගමැති කියයි",
       "News Content": "ආර්ථික සංවර්ධනය ගමට ගෙන යාම සදහා ගමේ බලය එක්සත් ජාතික පක්ෂයට ලබාදෙන ලෙස අග්‍රාමාත්‍ය රනිල් වික්‍රමසිංහ ප්‍රකාශ කළා.\nඅග්‍රාමාත්‍යවරයා මේ බව සඳහන් කළේ පළාත් පාලන මැතිවරණයට අදාළව ඊයේ (19) හෝමාගම පැවති ජනරැළියක් අමතමින්.\n‘‘ දැන් ජනතාව අපෙන් අහනවා කොහොමද හොරු අල්ලන්නේ. ඇයි මීට විගහට හොරු අල්ලන්නේ නැත්තේ කියලා. පොලිසිය අපිට කිව්වා අවුරුදු 5 කට මෙහා නඩු අහන්න බැහැ. ඊට වඩා හොදයි නඩු දාන්නේ නැත්නම් කියලා. දැන් අලුත් නීති සකස් කරලා තියෙනවා. සදුදා දෙවැනි ජනාධිපති කොමිසමේ වාර්තාව ආවාම තවත් නඩු 34 ක් තියෙනවා. එහෙනම් පෙබරවාරි මාර්තු වෙනකොට මේ යටතේ මේ සියල්ලම නඩු අහන්න අවස්ථාව ලැබෙනවා. වුවමනානම් එක් උසාවියක් නෙමෙයි උසාවි දෙකක් ඇති කරන්න පුළුවන්. නැත්නම් තුනක් ඇති කරන්න පුළුවන්. මේ නඩු අහන එක අපි සීග්‍රයෙන් කරන්න තියෙනවා.  අපේ ආණ්ඩුව යටතේත් මොනවා හරි තියෙනවා නම් අපි හොයලා බලනවා. බැදුම්කරයටත් අපි ඒවගේ කොමිටි දාලා කොමිෂන් දාලා කරලා තියෙනවා. එදා ආණ්ඩුවට දොස් කිව්වානම් මොකක්ද වෙන්නේ සුදු වෑන් එකේ ගෙනියනවා මරලා දානවා. අද ඒ එකක්වත් නෑ. මාධ්‍යයට ඕන එකක් කියන්න පුළුවන් වැඩියෙන්ම බණින්නේ මට. එක්කෙනෙක් සුදු වෑන් එකේ ගෙනිච්චාද එක්කෙනෙක් මරලා දාලා තියෙනවාද? ඒ නිදහස තියෙනවා. එදා භාරගත්තේ කඩා වැටෙන්න ගිය ආර්ථිකයක්. ඒ පාර කිව්වා මේ ආණ්ඩුවට මේක ගෙනියන්න බෑ අවුරුද්දකින් දෙකකින් ආණ්ඩුවත් කඩා වැටෙනවා කියලා. ආණ්ඩුව කඩා වැටුණෙත්නෑ.  අපි ඒක භාර ගත්තේ රජයේ ආදායම වැඩිකරන්න පටන් ගත්තා ණය ටිකක් ගෙවලා හුස්ම ගන්න පුළුවන් අවස්ථාවකට අපි ඇවිල්ලා ඉන්නවා. රටේ ගත්ත දියුණුව ගමට ගේන්න ගමේ ආණ්ඩුවත් එක්සත් ජාතික පක්ෂයට ලබලා දෙන්න කියලා මම කියනවා ’’",
       "URL": "https://www.hirunews.lk/181587/ගමේ-බලය-එජාපයට-දෙන්න-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4116"
}