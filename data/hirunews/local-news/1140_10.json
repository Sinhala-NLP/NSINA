{
       "Source": "hirunews",
       "Timestamp": "Friday, 27 May 2022 - 10:14",
       "Headline": "ළමයින් වෙනුවෙන් ජාතික ප්‍රතිපත්තියක් සකස් කරන්නැ යි කෝපා ඉල්ලයි",
       "News Content": "මෙරට ළමයින් සම්බන්ධයෙන් ජාතික ප්‍රතිපත්තියක් සකස් කිරීම කඩිනම් කළ යුතු බවට රජයේ ගිණුම්කාරක සභාව හෙවත් කෝපා කමිටුව අවධාරණය කරනවා.\nඒ, පාර්ලිමේන්තුවට ඉදිරිපත් කර ඇති එම කමිටුවේ වාර්තාව මගින්.\nඑහිදී සෑම අධිකරණ කලාපයක් සඳහාම පරිවාස කාර්යාලයක් ස්ථාපිත කිරීම පිළිබඳ අවධානය යොමු කළ යුතු බවටයි කමිටුව පරිවාස සහ ළමාරක්ෂක සේවා දෙපාර්තමේන්තුවට දන්වා ඇත්තේ.\nළමයින් සම්බන්ධයෙන් පවතින නීති - අණපනත් කඩිනමින් සංශෝධනය කිරීමට අවශ්‍ය පියවර ගන්නා ලෙසද එමඟින් නිර්දේශ කර තිබෙනවා.",
       "URL": "https://www.hirunews.lk/305417/ළමයින්-වෙනුවෙන්-ජාතික-ප්‍රතිපත්තියක්-සකස්-කරන්නැ-යි-කෝපා-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1140"
}