{
       "Source": "hirunews",
       "Timestamp": "Wednesday, 23 November 2022 - 13:59",
       "Headline": "ජාතික ගොවිජන එකමුතු සභාපති ගැන මහින්ද අමරවීරගෙන් ප්‍රකාශයක්",
       "News Content": "මහ ඉලුප්පල්ලම කෘෂි පර්යේෂණායතනයට බලහත්කාරයෙන් ඇතුළු වීමේ සිද්ධියක් සම්බන්ධයෙන් ජාතික ගොවිජන එකමුතුවේ සභාපතිවරයාව අත්අඩංගුවට ගන්නැයි නියෝග දීමට, තමන්ට හැකියාවක් නොමැති බව කෘෂිකර්ම, වනජීවී සහ වන සම්පත් සංරක්ෂණ අමාත්‍ය මහින්ද අමරවීර පවසනවා.\nඔහු මේ අදහස් පළ කළේ, ජාතික ගොවිජන එකමුතුවේ නිලධාරීන් පිරිසක් අමාත්‍යවරයා හමුවීමට පැමිණි අවස්ථාවේ දී මාධ්‍ය වෙත අදහස් පළකරමින්.\nමහ ඉලුප්පල්ලම කෘෂි පර්යේෂණායතනයට පිරිසක් බලහත්කාරයෙන් ඇතුළු වී එහි සේවය කරන කෘෂි විද්‍යාඥයින් සහ නිලධාරීන් අපහසුතාවට පත්වන ආකාරයට කටයුතු කර ඇතැයි කියන සිද්ධියක් සම්බන්ධයෙන් පසුගිය දා වාර්තා වුණා.",
       "URL": "https://www.hirunews.lk/321082/ජාතික-ගොවිජන-එකමුතු-සභාපති-ගැන-මහින්ද-අමරවීරගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=714"
}