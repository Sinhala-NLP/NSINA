{
       "Source": "hirunews",
       "Timestamp": "Thursday, 17 August 2023 - 17:12",
       "Headline": "මහජන ආරක්ෂක ඇමති කටුනායක ගුවන්තොටුපළේ නිරීක්ෂණ චාරිකාවක",
       "News Content": "මහජන ආරක්ෂක අමාත්‍ය ටිරාන් අලස් විසින් කටුනායක ගුවන්තොටුපොළට නව CCTV කැමරා පාලන මධ්‍යස්ථානයක් පිහිටුවීම සඳහා උපදෙස් දී තිබෙනවා.\nඅද(17) කටුනායක බණ්ඩාරනායක ජාත්‍යන්තර ගුවන් තොටුපලෙහි නිරීක්ෂණ චාරිකාවකට එක්වෙමින් අමාත්‍යවරයා මෙම උපදෙස් ලබාදී තිබෙනවා.\nඅමාත්‍යවරයා එහිදී සඳහන් කර තිබෙන්නේ,මෙම කැමරා පද්ධතිය නව තාක්ෂණික මෘදුකාංග මගින් දත්ත විශ්ලේෂණය කළ හැකි ආකාරයෙන් යුක්ත වන බවයි.\nමේ අතර එහිදී මගීන් පැමිණීමේ පර්යන්තයෙහි සහ පිටවීමේ පර්යන්තයෙහි පිහිටුවා ඇති ආගමන විගමන නිලධාරීන්ගේ කවුලු නිරික්ෂණය කර ඇත.\nගුවන් මගීන්ට කාර්යක්ෂම සහ ඵලදායී සේවාවක් ලබාදීමට මෙන්ම අනෙකුත් ජාත්‍යන්තර ගුවන් තොටුපල තත්ත්වයන්ට අනුකූලව ආගමන විගමන සේවාවන් ලබාදිය හැකි භූමි සැලසුම පිළිබඳවද එහිදී සාකච්ඡා කර තිබෙනවා.\nඑමෙන්ම නව e-gate කවුන්ටර පිහිටුවීම සම්බන්ධවද මෙහිදී ටිරාන් අලස්ගේ අවධානයට යොමුවී තිබෙනවා.",
       "URL": "https://www.hirunews.lk/345178/මහජන-ආරක්ෂක-ඇමති-කටුනායක-ගුවන්තොටුපළේ-නිරීක්ෂණ-චාරිකාවක",
       "Category": "Local News",
       "Parent URL": "https://www.hirunews.lk/local-news.php?pageID=90"
}