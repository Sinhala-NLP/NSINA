{
       "Source": "hirunews",
       "Timestamp": "Sunday, 03 September 2017 - 20:10",
       "Headline": "කැනඩාවේ රැකියා ලබාදෙන බව පවසා ලක්ෂ ගණන් මුදල් වංචා කරන සංවිධානාත්මක ජාවාරම",
       "News Content": "රජයේ නිලධාරීන් ලෙස පෙනී සිටිමින්, කැනඩාවේ රැකියා ලබාදෙන බව පවසා රුපියල් ලක්ෂ ගණනින් මුදල් වංචා කරන සංවිධානාත්මක ජාවාරමක් පිළිබද හිරු සී.අයි.ඒ. පසුගිය ජුලි 05 වනදා තොරතුරු හෙළි කළා.\nඑම බසට රැවටෙන තරුණයින්ට වීසා ලැබී ඇති බවට ව්‍යාජ ලිපි ලේඛන පෙන්වන ජාවාරම්කරුවන් ඔවුන්ගෙන් මුදල් එක් රැස් කිරීම සදහා දිවයින පුරා කාන්තාවන් රැසක් ද නියෝජිතයන් ලෙස පත් කරගෙන තිබුනා.\nහිරු සී.අයි.ඒ. මෙම ජාවාරම පිළිබද තොරතුරු රැස් කර ගැනීමෙන් අනතුරුව විදේශ සේවා නියුක්ති කාර්යාංශයේ විශේෂ විමර්ශන ඒකකය මුදල් ලබාගැනීමට පැමිණි නියෝජිත කාන්තාවන් දෙදෙනෙකු අත්අඩංගුවට ගත්තා.",
       "URL": "https://www.hirunews.lk/170079/කැනඩාවේ-රැකියා-ලබාදෙන-බව-පවසා-ලක්ෂ-ගණන්-මුදල්-වංචා-කරන-සංවිධානාත්මක-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=4339"
}