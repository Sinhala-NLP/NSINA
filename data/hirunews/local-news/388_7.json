{
       "Source": "hirunews",
       "Timestamp": "Thursday, 27 April 2023 - 8:29",
       "Headline": "කූඨ ලේඛන සකසා රථය ධාවනය කල රියදුරු අත්අඩංගුවට",
       "News Content": "රත්මලාන, මැලිබන් හන්දිය ප්‍රදේශයේ දී ඊයේ(26) සවස නීති විරෝධීව එකලස් කරන ලද වැගන් ආර් ‍රථයක් සහ එය ධාවනය කරමින් සිටි පුද්ගලයෙකු අත්අඩංගුවට ගෙන තිබෙනවා.\nඒ පානදුර වලාන දූෂණ මර්දන ඒකකයේ නිලධාරීන්ට ලද තොරතුරක් මතයි.\nමෙහිදී මෙම සැකකරු බලපත්‍ර නොමැතිව මෙරටට ආනයනය කර, චැසි අංක වෙනස් කර ව්‍යාජ ලේඛන සකස් කර, නීති විරෝධීව එකලස් කර මෙම රථය ධාවනය කර තිබෙනවා.\nඅත් අඩංගුවට ගත් මෙම සැකකරු වයස අවුරුදු 47ක් වන හිරිපිටිය, පන්නිපිටිය ප්‍රදේශයේ පදිංචිකරුවෙක්.\nගල්කිස්ස පොලිසිය මඟින් වැඩිදුර විමර්ශන සිදුකරන අතර සැකකරුව අද දින ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/333553/කූඨ-ලේඛන-සකසා-රථය-ධාවනය-කල-රියදුරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=388"
}