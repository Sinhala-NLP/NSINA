{
       "Source": "hirunews",
       "Timestamp": "Thursday, 01 September 2016 - 10:59",
       "Headline": "ඇවරියවත්ත ප්‍රදේශයේ රිය අනතුරකින් යතුරුපැදිකරුවෙකු මියයයි",
       "News Content": "කොළඹ - මීගමුව ප්‍රධාන මාර්ගයේ ඇවරියවත්ත ප්‍රදේශයේදී ඊයේ සිදුවූ රිය අනතුරකින් පුද්ගලයෙකු ජීවිතක්ෂයට පත්වී තිබෙනවා.\nපොලීසිය සඳහන් කළේ වත්තල දෙසට ධාවනය වූ යතුරුපැදියක් ලොරි  රථයක ගැටීමෙන් යතුරුපැදියේ ගමන් කළ පුද්ගලයා මෙලෙස ජීවිතක්ෂයට පත්ව ඇති බවයි.\nඔහු කැළණිය - වනවාසල ප්‍රදේශයේ පදිංචි 58 හැවිරිදි පුද්ගලයෙක්.\nඅනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබෙනවා.\nමේ අතර වැල්ලවාය - තණමල්විල මාර්ගයේ බුදුරුවගල පාලම ආසන්නයේදී අද අලුයම සිදුවූ රිය අනතුරකින් එක් පුද්ගලයෙකු තුවාල ලබා රෝහල් ගතකර තිබෙනවා.\nපොලීසිය සඳහන් කළේ ලොරි රථයක් මාර්ගයෙන් ඉවතට පැන මෙම අනතුර සිදුව ඇති බවයි.",
       "URL": "https://www.hirunews.lk/141972/ඇවරියවත්ත-ප්‍රදේශයේ-රිය-අනතුරකින්-යතුරුපැදිකරුවෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4898"
}