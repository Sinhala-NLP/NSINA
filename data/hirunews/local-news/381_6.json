{
       "Source": "hirunews",
       "Timestamp": "Saturday, 29 April 2023 - 21:56",
       "Headline": "සුඩානයෙන් මුදවා ගත් පලමු කණ්ඩායම ලංකාවට පැමිණේ",
       "News Content": "සුඩානයේ ගැටුමෙන් ඉවත් කරගන්නා ලද පලමු කණ්ඩායම දිවයිනට පැමිණ තිබෙනවා.\nවිදේශ අමාත්‍ය අලී සබ්‍රී මෙය තහවුරු කර සිටිනවා.\nපළමු මුදවා ගැනීමේ කණ්ඩායමට 15දෙනෙකු ඇතුළත් බවයි වාර්තා වෙන්නේ.\nසුඩානයේ රාජ්‍ය ආරක්ශක අංශ සහ කැරලි කණ්ඩායම් අතර ගැටුම් ආරම්භ වී මේ වන විට දින 15 ක් ගතවී තිබෙන අතර අවසන් ගැටුම් හේතුවෙන් කාර්ටෝම් අගනුවර ඇතුලු ප්‍රධාන නගර රැසක දෛනික කටයුතු මුලුමනින්ම අඩාල වී තිබෙනවා.\nගැටුම් වලින් මිය ගිය පුද්ගලයින් සංඛ්‍යාව 520 ඉක්මවා ගොස් ඇති බව සඳහන්.\nමේ අතර සෞදි රජයේ සහය ඇතිව මෙරට විදේශ කටයුතු අමාත්‍යංශය සුඩානයේ රැදී සිටින ශ්‍රී ලාංකිකයින් මුදාගැනීමේ කටයුතු මේ වන විට අඛන්ඩව සිදු කරනු ලබන බවයි වාර්තා වෙන්නෙ.\nඑමෙන් ම පොර්ට් සුඩාන් හි රැදී සිටින දෙවන ශ්‍රී ලාංකිකයින් කණ්ඩායම සෞදි රජයට අයත් HMS MAKKAH නෞකාවෙන් ජෙඩා නුවර කින්ග්ස් ෆයිසාල් නාවුක කදවුරට රැගෙන එනු ලැබුවා.",
       "URL": "https://www.hirunews.lk/333803/සුඩානයෙන්-මුදවා-ගත්-පලමු-කණ්ඩායම-ලංකාවට-පැමිණේ",
       "Category": "Local News",
       "Parent URL": "https://www.hirunews.lk/local-news.php?pageID=381"
}