{
       "Source": "hirunews",
       "Timestamp": "Tuesday, 15 February 2022 - 9:46",
       "Headline": "වනිඳුට කොවිඩ් ආසාදනය වෙයි",
       "News Content": "වනිදු හසරංගට කොරෝනා\nශ්‍රී ලංකා ක්‍රිකට් පිලේ තුන් ඉරියව්වෙන් ම දස්කම් දක්වන ක්‍රීඩක වනිදු හසරංගට කොරෝනා ආසාදනය වී තිබෙනවා.\nඒ අනුව ඔහු ඕස්ටේ්‍රලියාව සමග කැන්බරා නුවර අද පැවැත්වෙන තුන්වන විස්සයි විස්ස තරගයට සහභාගි නොවනු ඇති.\nමීට පෙර කොරෝනා ආසාදනය වී සුවය ලැබූ කුසල් මෙන්ඩිස් අද තරගය සඳහා කණ්ඩායමට එක්වන අතර පළමු තරගයේ දී දස්කම් දැක්වූ බිනුර ප්‍රනාන්දු තවදුරටත් නිරෝධායනයට ලක්ව සිටිනවා.\nවනිදු හසරංග මෙවර අයි.පී.එල්. ක්‍රීඩක වෙන්දේසියේදී ඉන්දීය රුපියල් දස කෝටි 75 ලක්ෂයකට මිල දී ගනු ලැබුවේ, රෝයල් චැලෙන්ජර්ස් බැංගලෝර් කණ්ඩායම විසින්.\nවනිඳු හසරංග වෙනුවට අද තරගය සඳහා ජෙෆ්රි වැන්ඩසේ එක්වනු ඇතැයි ක්‍රිකට් ආරංචි මාර්ග සඳහන් කළේ.\nශ්‍රී ලංකා කණ්ඩායමේ සුපිරි ම පන්දු යවන්නෙකු වන වනිඳු හසරංගගේ සහාය ශ්‍රී ලංකා පිලට අත්‍යවශ්‍ය ම සාධකයක් වන අතර, ඔහුගේ අඩු ව සමඟින් ප්‍රබල ඔස්ට්‍රෙලියානු පිල පරාජය කිරීම ශ්‍රී ලංකා කණ්ඩායමට මහත් අභියෝගයක් වනු ඇති බව යි විචාරකයින් පවසන්නේ.",
       "URL": "https://www.hirunews.lk/297061/වනිඳුට-කොවිඩ්-ආසාදනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1355"
}