{
       "Source": "hirunews",
       "Timestamp": "Friday, 07 October 2022 - 9:45",
       "Headline": "සපුගස්කන්ද පිරිපහදුව නැවත වැහෙයි (වීඩියෝ)",
       "News Content": "සපුගස්කන්ද ඉන්ධන පිරිපහදුව නැවත වසා දැමීමට තීන්දු කිරීමට සිදු වූ බව විදුලි බල හා බලශක්ති අමාත්‍ය කංචන විජේසේකර අද (07) පාර්ලිමේන්තුවේ දී ප්‍රකාශ කළා.\nබොරතෙල් නෞකා දෙකක් භාවිත කරමින් පසුගිය මාස දෙකක කාලයේ සපුගස්කන්ද පිරිපහදු කටයුතු සිදු කළ බවත්, තුන්වැනි බොරතෙල් නෞකාවත් මෙරට මුහුදු සීමාවට පසුගිය දින දහය තුළ පැමිණ ඇති බවත්, නමුත් විදේශ විනිමය ගැටලුවක් නිසා එහි ගොඩ බෑබ් කටයුතු සිදු කිරීමට නො හැකි වන බැවින් අදාල ප්‍රතිපත්තිමය තීරණය ගත් බවයි අමාත්‍යවරයා පාර්ලිමේන්තුවේ දී සඳහන් කළේ.\nකෙසේ නමුත් ශ්‍රී ලංකා ඛනිජතෙල් සංස්ථාව සතුව ප්‍රමාණවත් ඉන්ධන තොග පවතින බැවින්, පවත්වාගෙන ආ ආකාරයෙන් ඉන්ධන සැපයුම් සිදු කළ හැකි බැවින් ඉන්ධන සම්බන්ධයෙන් අනිසි බියක් ඇතිකර ගත නො යුතු බවත් අමාත්‍යවරයා පැවසුවා.",
       "URL": "https://www.hirunews.lk/317234/සපුගස්කන්ද-පිරිපහදුව-නැවත-වැහෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=820"
}