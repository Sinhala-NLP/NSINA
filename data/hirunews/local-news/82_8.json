{
       "Source": "hirunews",
       "Timestamp": "Tuesday, 22 August 2023 - 9:39",
       "Headline": "විෂ දුමාරයක් හේතුවෙන් කර්මාන්තශාලාවක සේවකයින් 31 දෙනෙකු රෝහල් ගත කෙරේ",
       "News Content": "දන්කොටුව හාල්දඬුවන ප්‍රදේශයේ පිහිටි මාළු අපනයනය කරන කර්මාන්තශාලාවක හදිසියේ ඇති වූ කිසියම් විෂ දුමාරයක් හේතුවෙන් සේවක සේවිකාවන් 31 දෙනෙකු ප්‍රතිකාර සඳහා වෙන්නප්පුව සහ ලු‍ණුවිල ප්‍රාදේශීය රෝහල් වෙත ඇතුළත් කර තිබෙනවා.\nමාළු තොග ගබඩා කර ඇති අධි ශීතකරණ ආශ්‍රිතව ඊයේ (21) පස්වරුවේ මෙම විෂ දුමාරය හටගෙන ඇති බවටයි වාර්තා වන්නේ.\nරෝහල් ගත කර පුද්ගලයින්ගේ තත්වය බරපතල නොවන අතර සේවිකාවන් 23 දෙනෙකු ඊයේ රාත්‍රිය වන විට ප්‍රතිකාර ලබා රෝහලෙන් පිටව ගොස් තිබෙනවා.",
       "URL": "https://www.hirunews.lk/345665/විෂ-දුමාරයක්-හේතුවෙන්-කර්මාන්තශාලාවක-සේවකයින්-31-දෙනෙකු-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=82"
}