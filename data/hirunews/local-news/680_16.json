{
       "Source": "hirunews",
       "Timestamp": "Thursday, 08 December 2022 - 13:23",
       "Headline": "පළමු වරට ප්‍රංශයට යැවූ තල් රා බහාලුමෙන් ඩොලර් 45,000ක ආදායමක්",
       "News Content": "පළමු වරට මෙරටින් තල් රා බෝතල් 25,000ක් අඩංගු බහාලුමක් ප්‍රංශයට අපනයනය කර තිබෙනවා.\nඩොලර් 45,000ක් පමණ එමගින් උපයා ගැනීමට හැකිවූ බවයි තල් සංවර්ධන මණ්ඩලයේ සභාපති ක්‍රිශාන්ත පතිරාජ ප්‍රකාශ කළේ.\nඋතුරේ සමූපකාර සමිති හරහා මේවා මිලදී ගෙන ඇති අතර, ඇමෙරිකාව, කැනඩාව, ස්විට්සර්ලන්තය ඇතුළු රටවල් දහයකට පමණ මේ වනවිට මෙරට තල් රා අපනයනය කෙරෙනවා.\nවැඩිම ප්‍රමාණයක් එලෙස අපනයනය කරනු ලබන්නේ දෙමළ ඩයස් පෝරාව වැඩි වශයෙන් සිටින කැනඩාවට යි.\nඉදිරියේදී තල් රා බෝතල් දකුණේ සුරාසැල් වල අලෙවි කිරීම සම්බන්ධයෙන් මේ වනවිට සුරාබදු දෙපාර්තමේන්තුව සමග සාකච්ඡා කරමින් පවතින බව ද තල් සංවර්ධන මණ්ඩලයේ සභාපති ක්‍රිශාන්ත පතිරාජ සඳහන් කළා.",
       "URL": "https://www.hirunews.lk/322223/පළමු-වරට-ප්‍රංශයට-යැවූ-තල්-රා-බහාලුමෙන්-ඩොලර්-45000ක-ආදායමක්",
       "Category": "Local News",
       "Parent URL": "https://www.hirunews.lk/local-news.php?pageID=680"
}