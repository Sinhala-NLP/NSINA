{
       "Source": "hirunews",
       "Timestamp": "Monday, 10 July 2023 - 7:51",
       "Headline": "මල්ලාවි - පාලිනගර් වෙඩි තැබීමකින් පුද්ගලයෙකු මරුට",
       "News Content": "මල්ලාවි - පාලිනගර් ප්‍රදේශයේ දී නිවසකට ඇතුලු වූ පිරිසක් විසින් පුද්ගලයෙකුට වෙඩි තබා ඝාතනය කර තිබෙනවා.\nමෙම වෙඩි තැබීමෙන් මියගියේ අවුරුදු 23ක් වයසැති තරුණයෙක්.\nඊයේ (09) රාත්‍රී අදාළ පිරිස වෙඩි තැබීම සිදුකර පළාගොස් ඇති අතර, සැකකරුවන් අත්අඩංගුවට ගැනීම සඳහා විමර්ශන ක්‍රියාත්මකයි.\nමේ අතර ඊච්චන්කුලම - ඊශ්වරීපුරම් ප්‍රදේශයේ දී සවලකින් පහරදී පුද්ගලයෙකු ඝාතනය කර තිබෙනවා.\nඊයේ (09) සිදුවූ මෙම ඝාතනයෙන් මියගොස් ඇත්තේ අවුරුදු 28ක් වයසැති පුද්ගලයෙක්.\nමරණකරු තවත් පුද්ගලයෙකු සමඟ ඇති කරගත් ආරවුලක් හේතුවෙන් මෙම ඝාතනය සිදුකර ඇති බවට මූලික විමර්ශනවලදී අනාවරණ වී තිබෙනවා.",
       "URL": "https://www.hirunews.lk/340665/මල්ලාවි-පාලිනගර්-වෙඩි-තැබීමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=198"
}