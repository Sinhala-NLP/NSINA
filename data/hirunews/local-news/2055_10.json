{
       "Source": "hirunews",
       "Timestamp": "Monday, 29 March 2021 - 12:51",
       "Headline": "ඇස්ට්‍රා සෙනෙකා දෙවන මාත්‍රාව අප්‍රේල් 19 වනදා සිට (වීඩියෝ)",
       "News Content": "කොරෝනා වෛරසයට එරෙහි ඔක්ස්ෆර්ඩ් ඇස්ට්‍රා - සෙනෙකා කොවිෂීල්ඩ් එන්නතේ දෙවන මාත්‍රාව අප්‍රේල් මස 19 වනදා සිට ලබාදෙන බව වසංගත රෝග විද්‍යා අංශය ප්‍රකාශ කළා.\nඑහි ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර කොළඹ අද පැවති මාධ්‍ය හමුවකදී සඳහන් කළේ දෙවන මාත්‍රාව ලබාදීම සඳහා අවශ්‍ය එන්නත් තොග ප්‍රමාණවත්ව පවතින බවයි.\nඑමෙන්ම  චීනයේ නිෂ්පාදිත සිනොෆාම් එන්නත් මාත්‍රා ලක්ෂ හයක් ලබන 31 වනදා රාත්‍රියේදී මෙරටට ලැබීමට නියමිත බව චීනයේ ශ්‍රී ලංකා තානාපති කාර්යාලය සඳහන් කළා.\nමේ අතර කොවිෂීල්ඩ් එන්නතේ පළමු මාත්‍රාව ලබාගත් පුද්ගලයින්ගේ කොරෝනා වෛරසයට එරෙහි ප්‍රතිශක්තිකරණය සාර්ථක මට්ටමක පවතින බව අනාවරණ වී තිබෙනවා.\nඒ, ශ්‍රී ජයවර්ධනපුර විශ්වවිද්‍යාලයේ ආසාත්මිකතා ප්‍රතිශක්ති විද්‍යා හා සෛල ජෛව විද්‍යා ආයතනය සිදුකළ පරීක්ෂණවලදියි.",
       "URL": "https://www.hirunews.lk/266879/ඇස්ට්‍රා-සෙනෙකා-දෙවන-මාත්‍රාව-අප්‍රේල්-19-වනදා-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2055"
}