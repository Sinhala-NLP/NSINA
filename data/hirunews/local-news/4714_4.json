{
       "Source": "hirunews",
       "Timestamp": "Wednesday, 11 January 2017 - 19:23",
       "Headline": "මහනුවර රෝහලේ වකුගඩු වාට්ටුව මුද්‍රා තබයි",
       "News Content": "මහනුවර රෝහලේ වකුගඩු රෝගීන්ට ප්‍රතිකාර ලබාදෙන වාට්ටුවක් වන අංක 69ට මුද්‍රා තබා තිබෙනවා.\nරෝහලේ ප්‍රකාශකයෙකු සඳහන් කළේ එම වාට්ටු සංකීර්ණයේ ඒ.එච්.වන්.එන්.වන් රෝගය පැතිරයාම හේතුවෙන් මෙලෙස එය තාවකාලිකව වසා දැමීමට පියවර ගත් බවයි.\nපසුගිය ඉරිදා වාට්ටුවේ ප්‍රතිකාර ලැබූ රෝගීන් තුන්දෙනෙකු හදිසියේ මියගිය අතර, පසුව සිදුකරන ලද පරීක්ෂණවලින් අනාවරණ වූයේ රෝගීන් දෙදෙනෙකුම ඒ.එච්.වන්. එන්.වන්. රෝගය වැළඳීමෙන් ජීවිතක්ෂයට පත්ව ඇති බවයි.\nඉන් අනතුරුවයි වාට්ටුව ජීවානුහරණය කිරීම සඳහා වසා දමා ඇත්තේ.\nකෙසේ වෙතත් හෙට දිනය වනවිට යළි එම වාට්ටු සංකීර්ණය විවෘත කිරීමට හැකියාව පවතින බවද මහනුවර රෝහලේ ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට සඳහන් කළා.",
       "URL": "https://www.hirunews.lk/151847/මහනුවර-රෝහලේ-වකුගඩු-වාට්ටුව-මුද්‍රා-තබයි",
       "Category": "Local News",
       "Parent URL": "https://www.hirunews.lk/local-news.php?pageID=4714"
}