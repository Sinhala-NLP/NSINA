{
       "Source": "hirunews",
       "Timestamp": "Wednesday, 18 April 2018 - 18:39",
       "Headline": "ඇත්ත කියන්න සූදානම් බව මහලේකම් දුමින්ද කියයි",
       "News Content": "අග්‍රාමාත්‍යවරයාට එරෙහිව ඒකාබද්ධ විපක්ෂය ගෙන ආ විශ්වාසභංග යෝජනාවේදී ශ්‍රී ලංකා නිදහස් පක්ෂයට එක මතයකට පැමිණීමට නොහැකි වූ කරුණු ඉදිරියේදී රටට හෙළි කරන බව එහි මහ ලේකම්, අමාත්‍ය දුමින්ද දිසානායක ප්‍රකාශ කළා.\nඒ, කොළඹ අද පැවති මාධ්‍ය හමුවකදී ඒ සම්බන්ධයෙන් මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nනිදහස් පක්ෂ සහ සන්ධාන මහ ලේකම්වරුන් මහ කේලම්වරුන් ලෙස හඳුන්වමින් හිටපු අමාත්‍ය ඩිලාන් පෙරේරා දැක්වූ අදහස් පිළිබඳවද අමාත්‍යවරයා මෙහිදී සිය මතය ප්‍රකාශ කළා.\nමහලේකම්වරුන් ලෙස අදාළ වගකීම් ඉටුකළ යුතු බවයි ඔහු එහිදී කියා සිටියේ.\nජාතික ආණ්ඩුව ඉදිරියටත් පවත්වා ගත යුතු බව අමාත්‍ය දුමින්ද දිසානායක මෙහිදී වැඩිදුරටත් සඳහන් කළ අතර, ලබාදී ඇති මාධ්‍ය නිදහස සුදුසු අයුරින් භාවිත කළ යුතු බවටද ප්‍රකාශ කිරීමද විශේෂත්වයක්.",
       "URL": "https://www.hirunews.lk/188698/ඇත්ත-කියන්න-සූදානම්-බව-මහලේකම්-දුමින්ද-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3984"
}