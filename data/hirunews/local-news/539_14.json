{
       "Source": "hirunews",
       "Timestamp": "Monday, 13 February 2023 - 13:08",
       "Headline": "විදුලි ගාස්තු පෙත්සම විභාගය ගැන තීරණයට දින නියම වෙයි",
       "News Content": "විදුලි ගාස්තු සංශෝධනය කිරීමට අමාත්‍ය මණ්ඩලය ගෙන තිබෙන තීරණය බලරහිත කරන ලෙස ඉල්ලා ගොනුකර ඇති පෙත්සම විභාගයට ගැනීමට අවසර දෙන්නේ ද නැද්ද යන තීරණය ලබන 17 වැනිදා ප්‍රකාශයට පත් කරන බව අභියාචනාධිකරණය නිවේදනය කළා.\nඅදාළ පෙත්සම ඉදිරිපත් කර තිබුණේ විදුලි පාරිභෝගික සංගමය සහ පරිසර යුක්ති කේන්ද්‍රය විසින්.\nඑය අද (13) කැඳවනු ලැබුවේ සෝභිත රාජකරුණා සහ ධම්මික ගනේපොල යන අභියාචනාධිකරණ විනිසුරු මඩුල්ල ඉදිරියේ දීයි.\nඑහිදී විදුලිබල මණ්ඩලය ඇතුලු වග උත්තරකරුවන් වෙනුවෙන් පෙනී සිටි නියෝජ්‍ය සොලිසිටර් ජනරාල්වරිය විදුලි ගාස්තු සංශෝධනයට අදාළ අමාත්‍ය මණ්ඩල යෝජනා අධිකරණයට ඉදිරිපත් කර තිබෙනවා.\nඑම කරුණු සළකා බැලූ අභියාචනාධිකරණය අදාළ පෙත්සම විභාගයට ගැනීම සඳහා අවසර දෙන්නේද නැද්ද යන තීරණය ලබන 17 වැනිදා ප්‍රකශයට පත් කරන බව දැනුම් දුන්නා.",
       "URL": "https://www.hirunews.lk/327307/විදුලි-ගාස්තු-පෙත්සම-විභාගය-ගැන-තීරණයට-දින-නියම-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=539"
}