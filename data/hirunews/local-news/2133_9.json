{
       "Source": "hirunews",
       "Timestamp": "Sunday, 21 February 2021 - 14:08",
       "Headline": "හිරිහැරවලට ලක්වූ ශ්‍රී ලාංකිකයන් 291ක් එක්සත් අරාබි එමීර් රාජ්‍යයේ සිට යළි දිවයිනට",
       "News Content": "එක්සත් අරාබි එමීර් රාජ්‍යයේ රැකියා සඳහා ගොස් සිටියදී හාම්පුතුන් අතින් විවිධ හිරිහැර සහ පීඩාවන්ට ලක්වූ ශ්‍රී ලාංකිකයන් 291 දෙනෙකු අද අලුයම කටුනායක ගුවන්තොටුපලෙන් දිවයිනට පැමිණියා.\nගුවන්තොටුපල හිරු වාර්තාකරු පැවසුවේ මෙලෙස පැමිණි අයගෙන් වැඩි පිරිසක් එරට ගෘහ සේවය සඳහා ගොස් සිටි ශ්‍රී ලාංකික කාන්තාවන් බවයි.\nවිදේශ ගත වී ශ්‍රී ලංකාවට පැමිණීමට නොහැකිව සිටින ශ්‍රී ලාංකිකයන් කණ්ඩායම් වශයෙන් මෙරටට ගෙන්වා ගැනීමේ වැඩසටහන යටතේ ඔවුන් මෙලෙස ගෙන්වා ගෙන ඇති අතර, පසුව මෙම පිරිස නිරෝධායන ක්‍රියාවලිය සඳහා යුද හමුදාව විසින් රජයේ නිරෝධායන මධ්‍යස්ථාන වෙත රැගෙන ගොස් තිබෙනවා.",
       "URL": "https://www.hirunews.lk/263239/හිරිහැරවලට-ලක්වූ-ශ්‍රී-ලාංකිකයන්-291ක්-එක්සත්-අරාබි-එමීර්-රාජ්‍යයේ-සිට-යළි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2133"
}