{
       "Source": "hirunews",
       "Timestamp": "Sunday, 21 November 2021 - 9:16",
       "Headline": "නැනෝ පොහොර මිල තවත් අඩුකළ නොහැකියි",
       "News Content": "ආනයනික නැනෝ පොහොරවල මිල තවදුරටත් අඩු කිරීමට හැකියාවක් නොමැති බව එම පොහොර මෙරටට ගෙන්වන ලද දේශිීය නියෝජිත සමාගම වන යුනයිටඩ් ෆාමර්ස් ට්‍රස්ට් සමාගම පවසනවා.\nඑහි සභාපති මොහාන් පෙරේරා මේ බව සඳහන් කළේ ඊයේ (20) කොළඹ පැවති මාධ්‍ය හමුවකදී මාධ්‍යවේදීන් නැගූ ප්‍රශ්නවලට පිළිතුරු දෙමින්.\nඉන්දියාවේ ඇමරිකානු ඩොලර් 5යි, ශත 25 අලෙවි වන නැනෝ පොහොර බෝතලයක්, මෙරටට මිලදී ගෙන ඇත්තේ ඇමරිකානු ඩොලර් 12යි ශත 75ක මිලකටයි.\nමේ අතර පොහොර නොමැතිව වගාවන් සිදු කර ගැනීමට නොහැකිව තමන් දැඩි අසීරුතාවයට පත්ව ඇති බවට දිවයිනේ විවිධ ප්‍රදේශවල ගොවීන් තවදුරටත් අදහස් පළ කරනවා.",
       "URL": "https://www.hirunews.lk/288683/නැනෝ-පොහොර-මිල-තවත්-අඩුකළ-නොහැකියි",
       "Category": "Local News",
       "Parent URL": "https://www.hirunews.lk/local-news.php?pageID=1548"
}