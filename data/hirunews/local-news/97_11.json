{
       "Source": "hirunews",
       "Timestamp": "Tuesday, 15 August 2023 - 9:05",
       "Headline": "චීනයේ ඉහළම ක්ෂුද්‍ර ජීවී විද්‍යාඥයින් ශ්‍රේණිගත කිරීම්වලට ලාංකික විද්‍යාඥයෝ දෙදෙනෙක්",
       "News Content": "චීනයේ ශ්‍රේණිගත කළ ඉහළම ක්ෂුද්‍ර ජීවී විද්‍යාඥයින් අතරට ශ්‍රී ලංකාවෙන් බිහි වූ මහාචාරවරු දෙදෙනෙක් තේරි පත්ව තිබෙනවා.\nශ්‍රී ලංකාවෙන් බිහි වූ මහාචාර්ය ලක්ෂ්මන් සමරනායක හා මහාචාර්ය මලික් පිරීස් යන මහාචාර්යවරුන් මෙම ශ්‍රේණිගත කිරීම්වලට සුදුසුකම් ලබා තිබෙනවා.\nමෙම විද්‍යාඥයින් දෙදෙනා හිමිකර ගෙන ඇත්තේ 11වන හා 15වන ස්ථානයි.\nශ්‍රේණිගත මෙම විශ්ලේෂණය සිදු කර ඇත්තේ අන්තර්ජාතික විද්‍යාත්මක විශ්ලේෂණ ආයතනයක් වන රිසර්ච්.කොම් (Research.com) ආයතනයයි.\nඑහිදී විද්‍යාඥයින් 43,737කට අධික සංඛ්‍යාවකින් මෙලෙස ඔවුන් 11වන හා 15වන ස්ථාන හිමිකරගෙන ඇති බවයි වාර්තා වන්නේ.\nමෙම මහාචාර්යවරුන් දෙදෙනාම පේරාදෙණිය විශ්වවිද්‍යාලයේ සම්මානිත මහාචාර්යවරුන් වීම ද විශේෂත්වයක්.",
       "URL": "https://www.hirunews.lk/344871/චීනයේ-ඉහළම-ක්ෂුද්‍ර-ජීවී-විද්‍යාඥයින්-ශ්‍රේණිගත-කිරීම්වලට-ලාංකික-විද්‍යාඥයෝ-දෙදෙනෙක්",
       "Category": "Local News",
       "Parent URL": "https://www.hirunews.lk/local-news.php?pageID=97"
}