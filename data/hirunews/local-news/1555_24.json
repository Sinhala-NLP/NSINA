{
       "Source": "hirunews",
       "Timestamp": "Wednesday, 17 November 2021 - 12:48",
       "Headline": "ඉන්දියාවේදී මියගියේ අංගොඩ ලොක්කාම බව තහවුරු වේ",
       "News Content": "ඉන්දියාවේදී මියගොස් ඇත්තේ සංවිධානාත්මක අපරාධ කල්ලි නායකයෙකු වන 'මද්දුමගේ ලසන්ත චන්දන පෙරේරා' හෙවත් අංගොඩ ලොක්කා නමැත්තා බවට තහවුරු වී තිබෙනවා.\nඒ ඔහුගේ මවගෙන් සහ සහෝදරියගෙන් ලබාගත් ඩී.එන්.ඒ. සාම්පල, ඔහුගේ සාම්පල සමග සමාන වීමත් සමඟයි.\nමීට අදාළ ප්‍රතිඵල මේ වනවිට නිකුත් වී ඇති බවයි ඉන්දීය මාධ්‍ය අද වාර්තා කළේ.\nපසුගිය දා ඉන්දීය ආරක්ෂක අංශ කළ ඉල්ලීමකට අනුව මවගේ සහ සහෝදරියගේ ඩී.එන්.ඒ සාම්පල එරටට යැවීමට මෙරට ආරක්ෂක අංශ කටයුතු කරනු ලැබුවා.\nපසුගිය දා තමිල්නාඩුවේ කොයිම්බතූර් හිදී අංගොඩ ලොක්කා මියගොස් තිබූ අතර, ඉන් අනතුරුවයි ඒ සම්බන්ධයෙන් විමර්ශනයක් ආරම්භ කරනු ලැබුවේ.",
       "URL": "https://www.hirunews.lk/288295/ඉන්දියාවේදී-මියගියේ-අංගොඩ-ලොක්කාම-බව-තහවුරු-වේ",
       "Category": "Local News",
       "Parent URL": "https://www.hirunews.lk/local-news.php?pageID=1555"
}