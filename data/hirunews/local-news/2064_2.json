{
       "Source": "hirunews",
       "Timestamp": "Thursday, 25 March 2021 - 15:27",
       "Headline": "පාලමක් නොමැති වීම හේතුවෙන් පවුල් 200ක් දැඩි දුෂ්කරතාවයක (වීඩියෝ)",
       "News Content": "තේ දළු නෙලීම ප්‍රධාන ජීවනෝපාය කරගත් රත්නපුර - කලවාන මැතිවරණ කොට්ඨාසයේ පොතුපිටිය -තේකොටුව ගම්මානයයි මේ පොතුපිටිය - තේකොටුව හරහා යා කෙරෙන රඹුක ගඟ හරහා පාලමක් නොමැති වීම හේතුවෙන් මේ වන විට පවුල් 200ක පමණ ජනතාව දැඩි දුෂ්කරතාවයට පත්ව සිටිනවා.\nඒදණ්ඩක ආධාරයෙන් ගඟ තරණය කළ ගම්වැසියන් මෑතකදී තාවකාලික පාලමක් සකස් කරගෙන ඇත්තේ මෙලෙසයි.\nතේ කොටුවල දුම්හේනල ඇල්ල ඇතුළු ගම්මාන රැසක ජනතාව මෙම තාවකාලික පාලම භාවිත කළත් වැසි දිනවලදී ග‍ඟේ ජල මට්ටම ඉහළයාම හේතුවෙන් ඔවුන් පත්වන්නේ දැඩි අපහසුතාවකටයි.\nතමන් මුහුණ දී සිටින මෙම ගැටලුව ගැන කිහිපවිටකදී බලධාරීන් දැනුවත් කළද කිසිවෙකුගේ අවධානය යොමු වී නොමැති බවට ප්‍රදේශවාසීන් චෝදනා කරනවා.\nපොතුපිටිය - තේ කොටුව වැසියන්ට ආරක්ෂිතව ගමන් කිරීම සඳහා ස්ථිර පාලමක් ලැබෙනතෙක් රතු මිනිත්තුව අවධානයෙන්.",
       "URL": "https://www.hirunews.lk/266503/පාලමක්-නොමැති-වීම-හේතුවෙන්-පවුල්-200ක්-දැඩි-දුෂ්කරතාවයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2064"
}