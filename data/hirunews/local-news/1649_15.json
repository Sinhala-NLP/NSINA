{
       "Source": "hirunews",
       "Timestamp": "Tuesday, 05 October 2021 - 7:35",
       "Headline": "ඊයේ තවත් කොරෝනා ආසාදිතයින් 786ක්",
       "News Content": "නව කොරෝනා ආසාදිතයින් 786 දෙනෙකු ඊයේ හමුවීමත් සමඟ මෙරට මුළු ආසාදිතයින් සංඛ්‍යාව 521,218 දක්වා ඉහළ ගියා.\nපසුගිය 03 වැනි දා සිදු වූ තවත් කොරෝනා ආසාදිත මරණ 43ක් ද සෞඛ්‍ය සේවා අධ්‍යක්ෂ ජනරාල්වරයා විසින් ඊයේ තහවුරු කළා.\nඊට පිරිමි පුද්ගලයන් 24ක් සහ කාන්තාවන් 19ක් ඇතුළත්.\nමියගිය පිරිස අතර, 31 දෙනෙක් අවුරුදු 60ට වැඩි පුද්ගලයින් වන අතර ඊට පිරිමි පුද්ගලයින් 14ක් ඇතුළත්.\nඅවුරුදු 30ත් 59ත් අතර පුද්ගලයන් 12 දෙනෙක් ජීවිතක්ෂයට පත් ව ඇති අතර එහි කාන්තාවන් 02 දෙනෙක් සිටින බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඒ අනුව මෙරට සමස්ත කොරෝනා ආසාදිත මරණ සංඛ්‍යාව දැක්වෙන්නේ 13,102ක් ලෙසින්.\nමේ අතර, මේ මස අවසානය වනවිට 70% කට වැඩි පිරිසකට එන්නත් මාත්‍රා දෙක ම ලබාදීම රජයේ අරමුණ බවයි සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන ඊයේ කොළඹ පැවැති මාධ්‍ය හමුවක දී කියා සිටියේ.",
       "URL": "https://www.hirunews.lk/284090/ඊයේ-තවත්-කොරෝනා-ආසාදිතයින්-786ක්",
       "Category": "Local News",
       "Parent URL": "https://www.hirunews.lk/local-news.php?pageID=1649"
}