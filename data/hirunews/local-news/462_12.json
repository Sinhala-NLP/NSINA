{
       "Source": "hirunews",
       "Timestamp": "Tuesday, 21 March 2023 - 16:11",
       "Headline": "රාජ්‍ය පරිපාලන අමාත්‍යංශයේ නව ලේකම් වැඩ භාර ගනියි",
       "News Content": "රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යංශයේ නව ලේකම්වරයා ලෙස රංජිත් අශෝක අද සිය ධූරයේ වැඩ භාරගනු ලැබුවා.\nඒ, කොළඹ 07 පිහිටි එම අමාත්‍යංශයේ දි යි.\n1990 දී ශ්‍රී ලංකා පරිපාලන සේවයට එක්වූ රංජිත් අශෝක ශ්‍රී ලංකා පරිපාලන සේවයේ ජ්‍යෙෂ්ඨතම නිලධාරියෙක්.\nඔහු මීට පෙර කර්මාන්ත හා වාණිජ අමාත්‍යංශයේ ලේකම්වරයා වශයෙන්ද කටයුතු කරනු ලැබුවා.\nනව අමාත්‍යංශ ලේකම්වරයා වැඩ භාර ගන්නා අවස්ථාවට අග්‍රාමාත්‍ය දිනේෂ් ගුණවර්ධන, රාජ්‍ය අමාත්‍යවරුන් වන ජානක වක්කුඹුර, අශෝක ප්‍රියන්ත ඇතුළු‍ අමාත්‍යංශ නිලධාරින් පිරිසක් එක්ව සිටි බව සඳහන්.",
       "URL": "https://www.hirunews.lk/330561/රාජ්‍ය-පරිපාලන-අමාත්‍යංශයේ-නව-ලේකම්-වැඩ-භාර-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=462"
}