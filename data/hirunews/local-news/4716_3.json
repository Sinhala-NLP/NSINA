{
       "Source": "hirunews",
       "Timestamp": "Tuesday, 10 January 2017 - 14:30",
       "Headline": "මූල්‍ය අපරාධ කොට්ඨාශය ඉදිරිපිට නොසන්සුන් තත්ත්වයක්",
       "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ අත්අඩංගුවට ගැනීමත් සමඟ පොලිස් මූල්‍ය අපරාධ විමර්ශන කොට්ඨාශය ඉදිරිපිට නොසන්සුන් තත්ත්වයක් හට ගත්තා.\nඑම ස්ථානයේ සිටින අප මාණ්ඩලික වාර්තාකරු සඳහන් කළේ එම ස්ථානයට රැස්වූ පිරිසක් සටන් පාඨ කියමින් මූල්‍ය අපරාධ කොට්ඨාශය ඉදිරිපිට රැදී සිටි බවයි.\nරජයේ වාහන අවභාවිත කිරීම සම්බන්ධයෙන් එල්ල වී ඇති චෝදනා පිළිබඳව ප්‍රකාශයක් ලබාදීම සඳහා පැමිණි අවස්ථාවේදී පොලිස් පොලිස් මූල්‍ය අපරාධ විමර්ශන කොට්ඨාශය අද විමල් වීරවංශ මන්ත්‍රීවරයා අත්අඩංගුවට ගත්තා.\nමීට ටික වේලාවකට පෙර ඔහු අධිකරණයට ඉදිරිපත් කිරීම සඳහා එම ස්ථානයෙන් රැගෙන ගියා.",
       "URL": "https://www.hirunews.lk/151738/මූල්‍ය-අපරාධ-කොට්ඨාශය-ඉදිරිපිට-නොසන්සුන්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4716"
}