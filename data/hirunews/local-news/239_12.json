{
       "Source": "hirunews",
       "Timestamp": "Saturday, 24 June 2023 - 23:33",
       "Headline": "මොස්කව් ඇල්ලීම නවතා වැග්නර් හමුදා පසුබසී (වීඩියෝ)",
       "News Content": "ලේ වැගිරීම වැළැක්වීම සඳහා සිය හමුදා කණ්ඩායම ආපසු හැරී යන බව වැග්නර් හමුදා ප්‍රධානියා පැවසූ බව විදෙස් මාධ්‍ය වාර්තා කරනවා.\nඔහු වැඩිදුරටත් ප්‍රකාශ කර ඇත්තේ ජුනි 23 වන දා මෙම ගමන ආරම්භ කර මොස්කව් සිට කිලෝමීටර් 200කට ආසන්න දුරක් දක්වා පැමිණි බවයි. එම කාලය තුළ කිසිදු රුසියානුවකුගේ ලේ බිඳක්වත් වැගිරීමට ඉඩ නොතැබූ බවත් ඔහු සඳහන් කර සිටියා.\nවැග්නර් ප්‍රධානියා සිය ටෙලිග්‍රාම් නාලිකාවේ ප්‍රකාශ කර ඇත්තේ, රුසියානු අගනුවර දක්වා යන සිය ගමන නවත්වන බවයි.\nරුසියානු මාධ්‍ය නාලිකාවන්ට අනුව බෙලරුසියානු ජනාධිපති ඇලෙක්සැන්ඩර් ලුකෂෙන්කෝ වැග්නර් ප්‍රධානී යෙව්ගනි ප්‍රිගොෂින් සමඟ සාකච්ඡා කිරීමෙන් පසුව වැග්නර් ප්‍රධානියා මෙම තීරණයට පැමිණ තිබෙනවා.",
       "URL": "https://www.hirunews.lk/338986/මොස්කව්-ඇල්ලීම-නවතා-වැග්නර්-හමුදා-පසුබසී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=239"
}