{
       "Source": "hirunews",
       "Timestamp": "Wednesday, 29 June 2016 - 9:36",
       "Headline": "ව්‍යාපාරිකයෙකු නිවසට පැන වෙඩි තියයි",
       "News Content": "ගල්නෑව - වලස්වැව ප්‍රදේශයේදී ව්‍යාපාරිකයෙකුගේ නිවසට පැන 12 හැවිරිදි දියණියට වෙඩි තබා මුදල් සහ දේපළ කොල්ලකෑමට උත්සාහ කළ කොල්ල කල්ලියක සාමාජිකයන් පස්දෙනෙකු පොලීසිය අත්අඩංගුවට ගෙන තිබෙනවා.\nඊයේ (28) අලූයම ඔවුන් මෙම අපරාධය සිදුකර ඇති අතර, එදිනම සැකකරුවන් අත්අඩංගුවට ගැනීමට පොලිසිය සමත් වුණා.\nමොවුන් වැලිවේරිය, දෙල්ගොඩ, දෙකටන සහ වැලිසර ප්‍රදේශවල පදිංචිකරුවන්.\nසැකකරුවන් සතුව තිබී ටී 56 ගිනි අවියක් සහ ඊට යොදන උණ්ඩ 51 ක්ද පොලිස් භාරයට ගෙන තිබෙනවා.\nසිද්ධියෙන් තුවාල ලැබූ දැරිය ගල්නෑව රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා අනුරාධපුර ශික්ෂණ රෝහලට මාරුකර යැවුණා.\nමෙම සිද්ධියේ සැළසුම්කරු යුද හමුදාවේ කෝප්‍රල්වරයෙකු බවද වැඩිදුර පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/136735/ව්‍යාපාරිකයෙකු-නිවසට-පැන-වෙඩි-තියයි",
       "Category": "Local News",
       "Parent URL": "https://www.hirunews.lk/local-news.php?pageID=4986"
}