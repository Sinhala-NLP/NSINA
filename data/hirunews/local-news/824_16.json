{
       "Source": "hirunews",
       "Timestamp": "Wednesday, 05 October 2022 - 6:56",
       "Headline": "කෝප් - කෝපා කමිටු පළමු වරට අද රැස් වෙයි",
       "News Content": "නව වන පාර්ලිමේන්තුවේ තුන්වන සභා වාරයේ පොදු ව්‍යාපාර පිළිබඳ කාරක සභාවේ සහ රජයේ ගිණුම් පිළිබඳ කාරක සභාවේ පළමු රැස්වීම අද (05) පැවැත්වීමට නියමිත යි.\nඒ අනුව පාර්ලිමේන්තු සංකීර්ණයේ දී පෙරවරු 11ට එම රැස්වීම පැවැත්වීමට යි කටයුතු යොදා ඇත්තේ.\nමෙහි දී කෝප් සහ කෝපා කමිටු සඳහා සභාපතිවරුන් පත් කිරීමටද නියමිත යි.\nකතානායක මහින්ද යාපා අබේවර්ධන එම කමිටු සඳහා පත් කළ සාමාජිකයන්ගේ නාම ලේඛණය පෙරේදා ප්‍රකාශයට පත් කළා.\nඊයේ දිනයේ දී විපක්ෂ නායක සජිත් ප්‍රේමදාස දැනුම් දුන්නේ, කෝප් කමිටුවට නම් කෙරුණු සමගි ජන බලවේගයේ පාර්ලිමේන්තු මන්ත්‍රී ආචාර්ය හර්ෂ ද සිල්වා වෙනුවට කෝප් කමිටුවේ හිටපු සභාපති මහාචාර්ය චරිත හේරත් නම් කරන ලෙස යි.\nමේ අතර, දේශපාලන පක්ෂවල නායකයන් සහ නියෝජිතයන්ගෙන් සැදුම්ලත් ජාතික සභාව හෙට යළි රැස්වීමට නියමිත යි.",
       "URL": "https://www.hirunews.lk/317053/කෝප්-කෝපා-කමිටු-පළමු-වරට-අද-රැස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=824"
}