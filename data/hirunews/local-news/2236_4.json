{
       "Source": "hirunews",
       "Timestamp": "Sunday, 03 January 2021 - 21:13",
       "Headline": "නීති කඩකළ ඉන්දීය  ක්‍රිකට් ක්‍රීඩකයින් 05ක් නිරෝධායනයට - ක්‍රීඩා ලෝලියකු බිල්පතද ගෙවා දමයි (වීඩියෝ)",
       "News Content": "ජෛව ආරක්ෂිත බුබුලකට යටත්ව මේ දිනවල පැවැත්වෙන ඕස්ට්‍රේලියා - ඉන්දියා තරගාවලිය අතරතුර රෝහිත් ශර්මා ඇතුළුව ඉන්දීය ටෙස්ට් කණ්ඩායමේ ක්‍රීඩකයින් පස් දෙනෙකු නිරෝධායන නීති උල්ලංගණය කිරීම හේතුවෙන් ඔවුන්ව හුදකලා කරමින් නිරෝධයනට ලක් කරන්නට ඕස්ට්‍රේලියා ක්‍රිකට් ආයතනය පියවර ගෙන තිබෙනවා.\nරෝහිත් ශර්මා, රිෂාබ් පාන්ට්, පාතිව් ෂෝ, ෂුබ්මන් ගිල් සහ නව්දීප් සයිනි එම ක්‍රීඩකයි.\nඔවුන් රඳවා ඇති ජෛව ආරක්ෂිත බුබුලෙන් පිටත පිහිටි මෙල්බර්න්හි අවන්හලක භෝජන සංග්‍රහයකට එක් වූ ඉන්දීය ක්‍රීඩකයින්ගේ වීඩියෝවක් ක්‍රීඩා ලෝලියකු විසින් සිය Twitter ගිණුම මගින් මුදාහැරීමත් සමඟ මෙම තීරණය ගෙන තිබුණා.\nඅදාළ Twitter සටහනේ දැක්වුණේ එම ඉන්දීය ක්‍රීඩකයින්ගේ බිල්පතද තමා ගෙවා දැමීමට කටයුතු කළ බවයි.\nමෙම සිදුවීම සම්බන්ධයෙන් ඉන්දීය සහ ඕස්ට්‍රේලියා බලධාරීන් විසින් කඩිනම් පරීක්ෂණයක් පැවැත්වීමට නියමිතයි.",
       "URL": "https://www.hirunews.lk/258694/නීති-කඩකළ-ඉන්දීය-ක්‍රිකට්-ක්‍රීඩකයින්-05ක්-නිරෝධායනයට-ක්‍රීඩා-ලෝලියකු-බිල්පතද-ගෙවා-දමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2236"
}