{
       "Source": "hirunews",
       "Timestamp": "Tuesday, 15 March 2022 - 11:06",
       "Headline": "ආසියානු සංවර්ධන බැංකු ණය යටතේ මෙරට ව්‍යාපෘති හැදෙන හැටි",
       "News Content": "ආසියානු සංවර්ධන බැංකු ණය යෝජනාවලිය යටතේ නඩුකුඩා, චුන්නාකම් සහ ආනියාකන්ද ග්‍රීඩ් උපපොළ වැඩිදියුණු කිරීම සඳහා සුදුසු කොන්ත්‍රාත්කරුවෙකු තෝරා ගැනීම පිණිස ජාත්‍යන්තර තරගකාරී ක්‍රමවේදය අනුගමනය කරමින් ලංසු කැඳවා තිබෙනවා.\nඅමාත්‍ය මණ්ඩලය විසින් පත් කරන ලද ස්ථාවර ප්‍රසම්පාදන කමිටුව විසින් අදාළ කොන්ත්‍රාත්තුව TBEA ෂෙන් යැන් ට්‍රාන්ස්ෆෝමර් ගෲප් සහ සීලෙක්ස් ඉංජිනියරින් ලිමිටඩ් බද්ධ ව්‍යාපාරය වෙත ප්‍රදානය කිරීමට නිර්දේශ කෙරුණා.\nඑකී නිර්දේශය සඳහා ආසියානු සංවර්ධන බැංකුවේ එකඟතාව ලැබී ඇති අතර, අදාළ කොන්ත්‍රාත්තුව ප්‍රදානය කිරීම පිණිස විදුලිබල අමාත්‍ය පවිත්‍රා වන්නිආරච්චි කළ යෝජනාව අමාත්‍ය මණ්ඩලය විසින් අනුමත කරනු ලැබුවා.",
       "URL": "https://www.hirunews.lk/299526/ආසියානු-සංවර්ධන-බැංකු-ණය-යටතේ-මෙරට-ව්‍යාපෘති-හැදෙන-හැටි",
       "Category": "Local News",
       "Parent URL": "https://www.hirunews.lk/local-news.php?pageID=1292"
}