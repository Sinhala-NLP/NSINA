{
       "Source": "hirunews",
       "Timestamp": "Tuesday, 20 August 2019 - 7:39",
       "Headline": "අපේක්ෂකයා ගැන, එජාප කණ්ඩායම් රැස්වීමේදීත් සාකච්ඡා නැහැ",
       "News Content": "එක්සත් ජාතික පක්ෂයේ මන්ත්‍රීවරුන් 55 දෙනෙකු කළ ඉල්ලීම සම්බන්ධයෙන් පක්ෂයේ ජ්‍යෙෂ්ඨයින් සමඟ හෙට දිනයේදී සාකච්ඡා කරන බව අග්‍රාමාත්‍යවරයා ප්‍රකාශ කළ බව කැබිනට් නොවන අමාත්‍ය ආචාර්ය හර්ෂ ද සිල්වා පවසනවා.\nඑක්සත් ජාතික පක්ෂයෙන් ජනාධිපති අපේක්ෂකයෙකු තෝරා පත් කර ගැනීම සඳහා දින 7ක් තුළ පාර්ලිමේන්තු කණ්ඩායම සහ කෘත්‍යාධිකාරී මණ්ඩලය එකට කැදවන ලෙසට මන්ත්‍රීවරුන් 55 දෙනෙකුගේ අත්සන් සහිත ලිපියක් ඊයේ අග්‍රාමාත්‍යවරයා වෙත භාර දෙනු ලැබුවා.\nඒ සම්බන්ධයෙන් වන හෙට දිනයේ සාකච්ඡා කරන බව අග්‍රාමාත්‍යවරය ප්‍රකාශ කළ බවයි ආණ්ඩු පක්ෂ කණ්ඩායම් රැස්වීමෙන් අනතුරුව ඊයේ මාධ්‍ය වෙත අදහස් දැක්වූ කැබිනට් නොවන අමාත්‍ය ආචාර්ය හර්ෂ ද සිල්වා වැඩිදුරටත් සඳහන් කළේ.\nකෙසේ වෙතත්, ඊයේ පැවති ආණ්ඩු පක්ෂ කණ්ඩායම් රැස්වීමේදී ද ජනපති අපේක්ෂකයා සම්බන්ධයෙන් කතාබහට ලක්වී නැහැ.",
       "URL": "https://www.hirunews.lk/222575/අපේක්ෂකයා-ගැන-එජාප-කණ්ඩායම්-රැස්වීමේදීත්-සාකච්ඡා-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3190"
}