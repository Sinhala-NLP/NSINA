{
       "Source": "hirunews",
       "Timestamp": "Saturday, 25 June 2022 - 14:15",
       "Headline": "කෝටියකට අධික රන් ආභරණ සමග කාන්තාවක් කටුනායක ගුවන්තොටුපලේදී අත්අඩංගුවට",
       "News Content": "රුපියල් එක්කෝටි දස ලක්ෂයක් වටිනා ස්වර්ණාභරණ තොගයක් පපුවේ සඟවාගෙන පැමිණි කාන්තාවක් කටුනායක ගුවන්තොටුපල රේගුව අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ කොළඹ - වැල්ලම්පිටිය ප්‍රදේශයේ පදිංචි 35 හැවිරිදි ව්‍යාපාරික කාන්තාවක්.\nඇය අද (25) උදෑසන ඩුබායි සිට කටුනායක ගුවන්තොටුපලට පැමිණි අවස්ථාවේදී ග්‍රෑම් 650 ක් පමණ බරැති මාල, වළලු, මුදු ප්ලාස්ටර් යොදා ලැමෙහි සඟවාගෙන මෙරටට පැමිණ ඇති බවයි රේගුව සඳහන් කළේ.",
       "URL": "https://www.hirunews.lk/308151/කෝටියකට-අධික-රන්-ආභරණ-සමග-කාන්තාවක්-කටුනායක-ගුවන්තොටුපලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1069"
}