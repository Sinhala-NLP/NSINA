{
       "Source": "hirunews",
       "Timestamp": "Wednesday, 27 April 2022 - 9:59",
       "Headline": "භුමිතෙල් පොලිමේ පැය පහක් රැඳී සිටි අයෙක් නිවසේ දී මිය යයි",
       "News Content": "භුමිතෙල් පොලිමේ පැය පහක් රැඳී සිටි හැටන් නගරයේ ව්‍යාපාරිකයෙකු නිවසේ දී මිය ගොස් තිබෙනවා.\nභුමිතෙල් මිල දී ගැනිම සදහා හැටන් නගරයේ සිපෙට්කෝ ඉන්ධන පිරවුම්හල අසල පැය පහකට අධික කාලයක් පොලිමේ රැඳී සිටි මෙම පුද්ගලයා\nඅලුයම ඔහුගේ නිවස තුළ දී ම මියගොස් ඇති බව යි වාර්තා වන්නේ.\nමෙසේ ජිවිතක්ෂයට පත් වී ඇත්තේ, හැටන් දුඹුරුගිරිය පාරේ පදිංචි දේවනායගම් (55) ක්‍රිෂ්ණසාමි නැමති දෙදරු පියෙක්.\nමිය ගිය ව්‍යාපාරිකයා හැටන් නගරයේ පැති විදියේ කුලි පදනම මත ලබාගත් වෙළෙඳසලක නිමි ඇදුම් ව්‍යාපාරය සිදු කරගෙන යන බවත් (26) දින රාත්‍රි 7ට පමණ නිවසට අවශ්‍ය භුමිතෙල් ලබා ගැනිමට ඉන්ධන පිරවුම්හලේ පොලිමට ගොස් තිබූ බවත් මිය ගිය පුද්ගලයාගේ බිරිඳ පවසනවා.\nනිවසට පැමිණ තමන්ට දැඩි තෙහෙට්ටුවක් දැනෙන බව ඔහු පවසා ඇති අතර, පසු ව රාත්‍රි ආහාර ලබා ගන්නා අවස්තාවේ ඔහුට වමනය ගිය\nබවත් බිරිඳ ප්‍රකාශ කර තිබෙනවා.\nඉන් අනතුරු ව තම සැමියා එකවරම මිය ගිය බව යි මිය ගිය ව්‍යාපාරිකයාගේ බිරිඳ කියා සිටියේ.",
       "URL": "https://www.hirunews.lk/302920/භුමිතෙල්-පොලිමේ-පැය-පහක්-රැඳී-සිටි-අයෙක්-නිවසේ-දී-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=1207"
}