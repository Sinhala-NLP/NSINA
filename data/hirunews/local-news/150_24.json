{
       "Source": "hirunews",
       "Timestamp": "Wednesday, 26 July 2023 - 11:01",
       "Headline": "සොරකම් කිහිපයකටම සම්බන්ධ සැකකරුවෙකු පොලිස් දැලේ",
       "News Content": "හම්බන්තොට ප්‍රදේශයේ දී සොරකම් කිරිම් කිහිපයකට සම්බන්ධ සැකකරුවෙකු හෙරොයින් සමඟ අත්අඩංගුවට ගෙන තිබෙනවා.\nමෙම වැටලීම සිදුකර ඇත්තේ තංගල්ල කොට්ඨාස අපරාධ විමර්ශන අංශයේ නිලධාරින්ට ලද තොරතුරක් මතයි.\nපොලිසිය සඳහන් කළේ සැකකරුවාගෙන් සිදු කළ ප්‍රශ්න කිරිම්වල දී සොරකම් කිරිමේ සිද්ධින් 03කට අදාළ සැකකරුවකු බව අනාවරණය වූ අතර ඔහු සතුව හෙරොයින් ග්‍රෑම් 04 මිලිග්‍රෑම් 150ක් ද පොලිස් භාරයට ගත් බවයි.\nසැකකරු සොරකම් කළ දේපළ වලින් රූපවාහිනි යන්ත්‍රයක්, ජංගම දුරකථන 02ක් සහ විදුලි පන්දමක් සොයා ගෙන ඇති අතර සැකකරු හා එම දේපළ හම්බන්තොට පොලිසිය වෙත ඉදිරිපත් කළ බව පොලිසිය වැඩිදුරටත් සඳහන් කළා.",
       "URL": "https://www.hirunews.lk/342561/සොරකම්-කිහිපයකටම-සම්බන්ධ-සැකකරුවෙකු-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=150"
}