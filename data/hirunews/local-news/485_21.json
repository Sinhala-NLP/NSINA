{
       "Source": "hirunews",
       "Timestamp": "Friday, 10 March 2023 - 13:18",
       "Headline": "අන්තර් කලාපීය ආයෝජන දිරි ගැන්වීමට ශ්‍රී ලංකාවේ පූර්ණ සහාය දෙනවා - අලි සබ්‍රි",
       "News Content": "විදේශ කටයුතු අමාත්‍ය අලි සබ්‍රි, බහු-ආංශික තාක්ෂණික හා ආර්ථික සහයෝගිතාව සඳහා වූ බෙංගාල බොක්ක ප්‍රවේශයේ (බිම්ස්ටෙක්) සමුළුව අමතා තිබෙනවා.\nඑහි දී අමාත්‍යවරුන් අමතමින් අලි සබ්‍රි අවධාරණය කර ඇත්තේ, ගෝලීය ආර්ථික වර්ධන ගමන් පථය ආසියාව දෙසට යොමු ව ඇති බැවින්, ස්ථාවරත්වය පවත්වා ගැනීම සඳහා බිම්ස්ටෙක් රටවල වෙළෙඳ හා ආයෝජන සංරචකය යළි පුබුදුවාලිය යුතු බව යි.\nවෙළෙඳ හා ආයෝජන ප්‍රවාහය වැඩිදියුණු කිරීම සඳහා ඉවහල් වන ශක්තිමත් පෞද්ගලික අංශ ජාලයක් ගොඩ නැඟීම සඳහා කටයුතු කරන මෙවලමක් ලෙස බිම්ස්ටෙක් සංවිධානය පෙරමුණ ගත යුතු බව යි අමාත්‍ය අලි සබ්‍රි අවධාරණය කරන්නේ.\nඅන්තර් කලාපීය ආයෝජන දිරි ගන්වන අන්තර් ජාතික ව්‍යාපාරික ආයතන ජාලයක් ගොඅඩ නැඟීමට ශ්‍රී ලංකාවේ පූර්ණ සහයෝගය ලබා දෙන බව ද විදේශ අමාත්‍යවරයා අවධාරණය කළ කරුණුවල සඳහන්.",
       "URL": "https://www.hirunews.lk/329529/අන්තර්-කලාපීය-ආයෝජන-දිරි-ගැන්වීමට-ශ්‍රී-ලංකාවේ-පූර්ණ-සහාය-දෙනවා-අලි-සබ්‍රි",
       "Category": "Local News",
       "Parent URL": "https://www.hirunews.lk/local-news.php?pageID=485"
}