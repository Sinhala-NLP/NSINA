{
       "Source": "hirunews",
       "Timestamp": "Saturday, 19 June 2021 - 8:22",
       "Headline": "ආක්‍රමණශීලී ශාක මගින් ප්‍රබල වල්නාශකයක් නිපදවීමට සැරසේ",
       "News Content": "මෙරට සීග්‍ර ලෙස ව්‍යාප්ත වෙමින් පවතින ආක්‍රමණශීලී ශාක වර්ග කිහිපයක් යොදා ගනිමින් අති ප්‍රබල ස්වභාවික වල් නාශකයක් නිපදවීමට පරිසර අමාත්‍යාංශයේ අවධානය යොමු වී තිබෙනවා.\nවල්නාශක භාවිතය තහනම් කර ඇති පසුබිමක ගොවීන් පත්ව ඇති අසීරුතාව පිළිබදව අවධානය යොමු කරමිනුයි මෙම ව්‍යාපෘතිය ක්‍රියාවට නැංවීමට තීරණය කර ඇත්තේ.\nඒ අනුව අදාළ ආක්‍රමණික ශාක බහුල වශයෙන් පවතින හම්බන්තොට දිස්ත්‍රික්කයේ ඒ සඳහා කර්මාන්තශාලාවක් ආරම්භ කිරීමට ද යෝජනා වී තිබෙනවා.\nඒ අනුව හම්බන්තොට - අම්බලන්තොට ප්‍රාදේශීය ලේකම් කාර්යාලයේදී ඊට අදාළ අද සාකච්ඡාවක් පැවැත්වීමටයි නියමිතව ඇත්තේ.\nඑසේම මෙවර මහ කන්නයේදී හම්බන්තොට දිස්ත්‍රික්කයේ ගොවිතැනට අවශ්‍ය කාබනික පොහොර නිෂ්පාදනය සඳහා සුළු හා මධ්‍ය පරිමාණයේ ව්‍යාපෘති ගණනාවක්ම ආරම්භ කිරීමට නියමිතව ඇති බවයි පරිසර අමාත්‍යාංශය නිකුත් කළ නිවේදනයක වැඩිදුරටත් දැක්වුණේ.",
       "URL": "https://www.hirunews.lk/274697/ආක්‍රමණශීලී-ශාක-මගින්-ප්‍රබල-වල්නාශකයක්-නිපදවීමට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=1875"
}