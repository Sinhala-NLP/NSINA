{
       "Source": "hirunews",
       "Timestamp": "Saturday, 29 January 2022 - 9:55",
       "Headline": "පානදුර පාසලක හොර මගඩියක් (වීඩියෝ)",
       "News Content": "පළමු ශ්‍රේණියට සිසුවෙකු ඇතුළත් කිරීමට රුපියල් 150,000 ක මුදලක් ලබා ගැනීමේදී අල්ලස් කොමිසම මගින් අත්අඩංගුවට ගත් පානදුර ප්‍රසිද්ධ පාසලක විදුහල්පතිවරයා ලබන මස 10 වනදා දක්වා රක්ෂිත බන්ධනාගාර ගත කර තිබෙනවා.\nඒ ඔහු ඊයේ (28) පානදුර අතිරේක මහේස්ත්‍රාත්වරයා වෙත ඉදිරිපත් කිරීමෙන් අනතුරුවයි.\nඅදාළ දරුවා පාසලට ඇතුළත් කිරීම සඳහා සැකකාර විදුහල්පතිවරයා රුපියල් ලක්ෂ දෙකක මුදලක් ඉල්ලා ඇති අතර, පසුව එය ලක්ෂ එකහමාරකට අඩුකරගෙන තිබෙනවා.\nපසුව එම මුදල දරුවාගේ පියා විසින් ඊයේ දිනයේ දී සැකකාර විදුහල්පතිවරයාට ලබාදීමට යාමේදී ඔහු අත්අඩංගුවට ගත් බවයි අල්ලස් හෝ දූෂණ චෝදනා විමර්ශන කොමිසමේ අධ්‍යක්ෂ ජ්‍යෙෂ්ඨ පොලිස් අධිකාරී නුවන් අසංක සඳහන් කළේ.",
       "URL": "https://www.hirunews.lk/295538/පානදුර-පාසලක-හොර-මගඩියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1390"
}