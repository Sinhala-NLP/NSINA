{
       "Source": "hirunews",
       "Timestamp": "Monday, 21 September 2020 - 7:34",
       "Headline": "පොලිතින් කර්මාන්තකරුවන්ගෙන් මැසිවිලි (වීඩියෝ)",
       "News Content": "ජෛවහායනයට ලක් වන ලන්ච් ෂීට් නිපදවීම තහනම් කිරීමට ගෙන ඇති තීරණයෙන් තමන් දැඩි දුෂ්කරතාවකට පත්ව සිටින බව සමස්ත ලංකා පොලිතින් නිෂ්පාදකයින්ගේ සංගමයේ සභාපති අනුර විජේතුංග පවසනවා.\nඔහු කියා සිටියේ 2016 වසරේ පැවති රජය විසින් පොලිතින් වලින් නිෂ්පාදනය කරන ලන්ච් ෂීට් වෙනුවට ජෛව හායනයට ලක්වන ලන්ච් ෂීට් නිපදවීමට නීති පැනවූ බවයි.\nඑමෙන්ම, ඝණත්වයෙන් වැඩි පොලිතින් වෙනුවට ඝණත්වයෙන් අඩු පොලිතින් බෑග් නිෂ්පාදනයට ද පැවති රජය යටතේ නීති පනවනු ලැබුවා.\nකෙසේ වෙතත්, අදාළ නීති මේ වනවිට ක්‍රියාත්මක නොවන තත්ත්වයක පවතිනවා.\nජනාධිපතිවරයා විසින් කසල වලින් බලශක්තිය නිපදවීමේ සංකල්පය හඳුන්වාදී ඇති පසුබිමක් තුල ඇතැම් නිලධාරින් මෙවැනි තීරණයන්ට එළඹීම හේතුවෙන් පොලිතින් නිෂ්පාදන කර්මාන්තයෙන් යැපෙන ලක්ෂ 03ක පමණ පිරිසකට බලපෑම් එල්ල වන බවයි සමස්ත ලංකා පොලිතින් නිෂ්පාදකයින්ගේ සංගමයේ සභාපති අනුර විජේතුංග පෙන්වා දෙන්නේ.",
       "URL": "https://www.hirunews.lk/250714/පොලිතින්-කර්මාන්තකරුවන්ගෙන්-මැසිවිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2440"
}