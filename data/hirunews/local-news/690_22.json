{
       "Source": "hirunews",
       "Timestamp": "Saturday, 03 December 2022 - 16:44",
       "Headline": "පොලිස් ලොක්කෙකුගේ නිවසක් මහ දවල් කොල්ලකයි (වීඩියෝ)",
       "News Content": "කුඩා වෑන් රථයකින් පැමිණ, නිවසකට කඩා වැදුණු ආයුධවලින් සන්නද්ධ පිරිසක් එම නිවසෙහි වටිනා භාණ්ඩ කොල්ල කා පලා ගොස් තිබෙනවා.\nමෙම කොල්ලකෑම අද (03) දහවල් සිදුව ඇත්තේ වැලිපැන්න - බොන්දුපිටිය ප්‍රදේශයේ පිහිටි පොලිස් ස්ථානාධිපතිවරයෙකුගේ නිවසකදියි.\nකොල්ලකරුවන් විසින් නිවසෙහි තිබූ ජංගම දූරකතන දෙකක්, රන් මුදුවක් කොල්ල කා තිබෙනවා.\nනිවසෙහි හිමියා කළුතර උතුර විවිධ පැමිණිලි අංශයේ ස්ථානාධිපති සහ පොලිස් පරීක්ෂකවරයෙකු බවයි අප ප්‍රාදේශීය වාර්තාකරු පැවසුවේ.\nකොල්ලකරුවන් නිවසට කඩා වදින විට දී පොලිස් පරීක්ෂකවරයා නිවසෙහි නොසිටි අතර, කොල්ලකරුවන්ගේ පහරදීමෙන් පොලිස් පරීක්ෂකවරයාගේ බිරිඳ තුවාල ලබා තිබෙනවා.\nසිද්ධිය සම්බන්ධයෙන් මේ වනවිට සැකකරුවන් අත් අඩංගුවට ගැනීම සඳහා වැලිපැන්න පොලිසිය විමර්ශන සිදු කරනවා.",
       "URL": "https://www.hirunews.lk/321871/පොලිස්-ලොක්කෙකුගේ-නිවසක්-මහ-දවල්-කොල්ලකයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=690"
}