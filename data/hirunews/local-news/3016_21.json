{
       "Source": "hirunews",
       "Timestamp": "Thursday, 05 December 2019 - 18:57",
       "Headline": "වැල්ලවායට පැමිණි හෙරොයින් ජාවාරම්කරුවෙකුට ප්‍රදේශවාසීන් පහර දෙයි",
       "News Content": "වැල්ලවාය ප්‍රදේශයේ හෙරොයින් ජාවාරමේ නිරත වූ තරුණයෙකුට ප්‍රදේශවාසීන් පහරදී පොලීසියට භාර දී තිබෙනවා.\nමෙම තරුණයා දීර්ඝ කාලයක සිට ජාවාරමේ නිරත වී ඇති අතර, පසුව ප්‍රදේශවාසීන් විසින් අද ඔහු පිළිබදව සැක සිතී ප්‍රශ්න කර ඇති බවයි අප වාර්තාකරු සදහන් කළේ.\nඑහිදී ඔහු ප්‍රදේශවාසීන්ගෙන් මිදී කැලෑබද ප්‍රදේශයකට දිව ගොස් තිබුණා.\nඅනතුරුවයි, ඔහු සහ හෙරොයින් මිලදී ගැනීමට පැමිණි පුද්ගලයෙකු අල්ලා පොලීසියට භාරදී ඇත්තේ.\nජාවාරමේ පැමිණි තරුණයාට ප්‍රදේශවාසීන් පහරදී තිබූ අතර, එහිදී උණුසුම් තත්ත්වයක්ද ඇතිවුණා.",
       "URL": "https://www.hirunews.lk/229623/වැල්ලවායට-පැමිණි-හෙරොයින්-ජාවාරම්කරුවෙකුට-ප්‍රදේශවාසීන්-පහර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3016"
}