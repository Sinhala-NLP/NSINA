{
       "Source": "hirunews",
       "Timestamp": "Monday, 06 June 2016 - 15:43",
       "Headline": "තිලිණ ගමගේට එරෙහි නඩුව කල්යයි",
       "News Content": "බලපත්‍ර නොමැතිව අලි පැටවෙකු ළඟ තබාගැනීමේ සිද්ධිය සම්බන්ධයෙන් කොළඹ හිටපු අතිරේක මහේස්ත්‍රාත් තිලිණ ගමගේ ඇතුලූ තිදෙනෙකුට එරෙහිව පනවා තිබූ නඩුව කල් දමා තිබෙනවා.\nඒ අද දිනයේ නීතිපති දෙපාර්තමේන්තුව සහ අපරාධ පරීක්ෂන දෙපාර්තමේන්තුව වෙනුවෙන්  කිසිවෙකුත් ගංගොඩවිල මහේස්ත්‍රාත් අධිකරණය හමුවේ පෙනී නොසිටීම හේතුවෙන්.\nමේ නිසා නුගේගොඩ මහේස්ත්‍රාත් කනිෂ්ක විජේරත්න මෙම නඩුව අගෝස්තු මස 8 වනදා දක්වා කල් දමනු ලැබුවා.\nචෝදනා ලැබූ හිටපු අතිරේක මහේස්ත්‍රාත් තිලිණ ගමගේ ඇතුලූ තිදෙනා අද දිනයේ අධිකරණය හමුවේ පෙනී සිටියා.",
       "URL": "https://www.hirunews.lk/134901/තිලිණ-ගමගේට-එරෙහි-නඩුව-කල්යයි",
       "Category": "Local News",
       "Parent URL": "https://www.hirunews.lk/local-news.php?pageID=5017"
}