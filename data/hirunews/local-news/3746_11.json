{
       "Source": "hirunews",
       "Timestamp": "Sunday, 16 September 2018 - 9:47",
       "Headline": "ඉතාලියේ රැකියා ලබාදෙන බව පවසා තරුණයින්ගෙන් මුදල් වංචා කරන කාන්තාවක් ගැන විමර්ශණ (ඡායාරූප)",
       "News Content": "ඉතාලියේ රැකියා ලබාදෙන බව පවසා තරුණයන් විවාහ කර ගනිමින් වංචනික ලේඛන සකසා ඔවුන්ගෙන් මුදල් වංචා කළ කාන්තාවක් පිළිබඳ පොලිසිය පරීක්ෂණ ආරම්භ කර තිබෙනවා.\nඒ අම්බලන්තොට පොලිසියට ලැබුනු පැමිණිල්ලකට අනුවයි.\nඅදාළ කාන්තාව විවාහ කරගත් තරුණයෙකු විසිනුයි ඊයේ පොලිසියට මෙම පැමිණිල්ල සිදුකර ඇත්තේ.\nමීට වසරකට පමණ පෙර තමන් සමග විවාහ වු කාන්තාව මේ වන විට තමාගේ මුදල් රැගෙන සැගවී සිටින බවයි.\nඇය දංකොටුව ප්‍රදේශයේ පදිංචිකාරියක් බවයි මෙම තරුණයා හෙළිකර ඇත්තේ.\nඑමෙන්ම තමන් සමග විවාහ වීමට පෙර මෙම කාන්තාව වෙනත් අයෙකු සමග විවාහ වී දරුවන් දෙදෙනෙකු ද සිටින බවට පසුව හෙළිවු බව ඔහු පැමිණිලි කර තිබෙනවා.\nඉතාලියේ සිටින වෙනත් පුද්ගලයෙකු සමග සමීප සම්බන්ධතාවක් පවත්වන සැකකාරිය ව්‍යාජ ලේඛණ සහ හැඳුනුම්පත් සකස් කරමින් තරුණයන් ඉතාලි යවන බව පවසා ඔවුන්ගේ මුදල් වංචනිකව ලබාගෙන රහසිගතව ඉතාලියට පිටත්ව යාමේ සුදානමක් බවතින බවටයි මෙම තරුණයා පොලිසියට ප්‍රකාශකර ඇත්තේ.\nනම් දෙකකින් පෙනී සිටිමින් සැකකාරිය විවාහ සිදුකරගෙන ඇති අතර ඊට ඇයගේ දෙමව්පියන් ද සහය දක්වන බවට තොරතුරු ලැබී ඇතැයි අප වාර්තාකරු කියාසිටියා.\nඡායාරූප - අම්බලන්තොට රාහුල් සමන්ත",
       "URL": "https://www.hirunews.lk/200009/ඉතාලියේ-රැකියා-ලබාදෙන-බව-පවසා-තරුණයින්ගෙන්-මුදල්-වංචා-කරන-කාන්තාවක්-ගැන-විමර්ශණ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3746"
}