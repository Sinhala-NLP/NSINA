{
       "Source": "hirunews",
       "Timestamp": "Friday, 16 December 2022 - 13:30",
       "Headline": "ක්‍රීඩා පනත සංශෝධනය කෙරෙයි",
       "News Content": "වත්මන් ක්‍රීඩා පනත වෙනස්කම් කිහිපයක් සමඟින් සංශෝධනය වී තිබෙනවා.\nනව සංශෝධන යටතේ ද්විත්ව පුරවැසියන් සඳහා ක්‍රීඩා ආයතනයක කිසිදු තනතුරකට තරග කිරීම තහනම් වනු ඇති.\nමේ අතර, ක්‍රීඩා ආයතනයක තනතුරක් දැරීමට ඇති උපරිම වයස් සීමාව ද අවුරුදු 70ක් ලෙස සංශෝධනය වී ඇති බව සඳහන්.\nඑසේ ම ලබන වසරේ පැවැත්වීමට නියමිත ශ්‍රී ලංකා ක්‍රිකට් ආයතනයේ නිලවරණය සඳහා නිලවරණ කමිටුවක් ද පත් කර තිබෙනවා.\nවිශ්‍රාමලත් අභියාචනාධිකරණ විනිසුරු මාලිනී ගුණරත්න, විශ්‍රාමලත් මහාධිකරණ විනිසුරු ශිරෝමි පෙරේරා සහ විශ්‍රාමික ජ්‍යෙෂ්ඨ පරිපාලන නිලධාරියෙකු වන සුනිල් සිරිසේන ඊට ඇතුළත්.",
       "URL": "https://www.hirunews.lk/322809/ක්‍රීඩා-පනත-සංශෝධනය-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=663"
}