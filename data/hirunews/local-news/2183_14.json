{
       "Source": "hirunews",
       "Timestamp": "Thursday, 28 January 2021 - 21:01",
       "Headline": "වරාය වෘත්තීය සමිති මහානාහිමිවරුන් බැහැදකී (වීඩියෝ)",
       "News Content": "කොළඹ වරායේ නැගෙනහිර පර්යන්තය සම්බන්ධයෙන් මතුව ඇති ගැටලුව පිලිබඳව සහ වෘත්තීය සමිති විසින් නැගෙනහිර පර්යන්තය ශ්‍රී ලංකා වරාය අධිකාරිය මගින් ක්‍රියාත්මක කිරීමට අදාළ යෝජනා ඇතුලත් වාර්තාව මහා නාහිමිවරුන්ට භාරදීම අද සිදුකෙරුණා.\nඅද පෙරවරුවේ වරාය අධිකාරියේ වෘත්තීය සමිති 23 ම දළඳා සමිඳුන්ගේ ආශිර්වාදය ලබා ගැනීමෙන් අනතුරුව අස්ගිරි පාර්ශවයේ සහ මල්වතු පාර්ශවයේ මහානායක හිමියන් සහ අනුනායක හිමිවරුන් බැහැදුටුවා.\nඑමෙන්ම, ගැටඹේ රාජෝපවනාරාමයේ විහාරාධිපති පූජ්‍ය කැප්පෙටිගොඩ සිරිවිමල නා හිමියන් ද නැගෙනහිර පර්යන්තයේ ගැටලුව සම්බන්ධයෙන් දැනුවත් කරනු ලැබුවා.\nමේ අතර, නැගෙනහිර පර්යන්තය ඉන්දියාවට ලබාදීමට අදාළ ගිවිසුමේදී වරාය අධිකාරියට සියයට සියයක අයිතිය තිබිය යුතු බවට වන යෝජනාව ඊට අදාළ කැබිනට් පත්‍රිකාවට ඇතුළත් නොකරන්නේ නම් හෙට සිට අකුරට වැඩ කිරීමේ වෘත්තීය ක්‍රියාමාර්ගයක් ආරම්භ කරන බවයි වරාය වෘත්තීය සමිති පසුගියදා ප්‍රකාශ කළේ.",
       "URL": "https://www.hirunews.lk/261001/වරාය-වෘත්තීය-සමිති-මහානාහිමිවරුන්-බැහැදකී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2183"
}