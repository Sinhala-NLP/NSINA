{
       "Source": "hirunews",
       "Timestamp": "Friday, 21 August 2020 - 15:08",
       "Headline": "ඕස්ට්‍රේලියානු අගමැතිගෙන්, අග්‍රාමාත්‍ය මහින්ද රාජපක්ෂට ඇමතුමක්",
       "News Content": "පසුගියදා පැවති මහමැතිවරණයෙන් ලද දැවැන්ත ජයග්‍රහණයට සුබ පැතීම සඳහා  ඕස්ට්‍රේලියානු අග්‍රාමාත්‍ය ස්කොට් මොරිසන්, අග්‍රාමාත්‍ය මහින්ද රාජපක්ෂ වෙත අද උදෑසන දුරකථන ඇමතුමක් ලබා දී තිබෙනවා.\nනායකයන් දෙදෙනා එහිදී විවිධ ක්ෂේත්‍රයන්හි අනෝන්‍ය සහයෝගිතාව පිළිබඳව සාකච්ඡා කර ඇති අතර, ශ්‍රී ලංකාව -  ඕස්ට්‍රේලියානු සම්බන්ධතා තවදුරටත් ශක්තිමත් කිරීමේ වැදගත්කම අවධාරණය කළ බවයි අග්‍රාමාත්‍ය කාර්යාලය සඳහන් කළේ.\nආසියා පැසිෆික් කලාපයේ වර්ධනයන් පිළිබඳව මෙහිදී අදහස් පළ කළ  ඕස්ට්‍රේලියානු අග්‍රාමාත්‍ය ස්කොට් මොරිසන් ප්‍රකාශ කර ඇත්තේ අග්‍රාමත්‍ය මහින්ද රාජපක්ෂ ඇතුළු නව රජය සමග සමීපව කටයුතු කිරීමට අදහස් කරන බවයි.\nජනාධිපති ගෝඨාභය රාජපක්ෂ වෙත ද සුබ පැතූ  ඕස්ට්‍රේලියානු අග්‍රාමාත්‍යවරයාට කොවඩ් 19 වසංගත තත්ත්වය පාලනය කළ පසු ශ්‍රී ලංකාවේ සංචාරයක නිරත වන ලෙස අග්‍රාමාත්‍ය මහින්ද රාජපක්ෂ ආරාධනා කර තිබෙනවා.\nඑම ආරාධනාව පිලිගත්  ඕස්ට්‍රේලියානු අග්‍රාමාත්‍යවරයා නුදුරේදීම මෙරට සංචාරය කිරීමට බලාරොත්තු වන බව සඳහන් කර ඇත්තේ මීට පෙර ඔහුගේ ශ්‍රී ලංකා සංචාරයේ අත්දැකීම් ද සිහිපත් කරමින්.",
       "URL": "https://www.hirunews.lk/248320/ඕස්ට්‍රේලියානු-අගමැතිගෙන්-අග්‍රාමාත්‍ය-මහින්ද-රාජපක්ෂට-ඇමතුමක්",
       "Category": "Local News",
       "Parent URL": "https://www.hirunews.lk/local-news.php?pageID=2507"
}