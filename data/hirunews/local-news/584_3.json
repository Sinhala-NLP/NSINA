{
       "Source": "hirunews",
       "Timestamp": "Monday, 23 January 2023 - 13:41",
       "Headline": "ශීතල දිගටම - කාලගුණයෙන් නිවේදනයක්",
       "News Content": "දිවයිනේ ප්‍රදේශ කිහිපයකට මේ දිනවල (23) බලපා ඇති ශීත කාලගුණික තත්ත්වය ඉදිරි මාසය තුළ දී ද අපේක්‍ෂා කරන බව කාලගුණ විද්‍යා දෙපාර්තමේන්තුව පවසනවා.\nබස්නාහිර ,දකුණ සහ උතුරු පළාත්වල උදෑසනට මෙලෙස අධික ශීත කාලගුණික තත්ත්වයක් දකින්න ලැබෙනවා.\nඇතැම්විට එම ශීත කාලගුණික තත්ත්වය දහවල් වෙන තෙක් පැවතීම ද විශේෂත්වයක්.\nමෙම ප්‍රදේශවල අහස වළාකුලින් බරව පැවතීම මීට ප්‍රධාන හේතුව බවයි කාලගුණ විද්‍යා දෙපාර්තමේන්තුව පවසන්නේ.\nමේ අතර ඌව සහ නැගෙනහිර පළාත්වල මෙන්ම පොළොන්නරුව ,අනුරාධපුර යන දිස්ත්‍රිකවලට මෙම දිනවල සවස් කාලයේදී විටින් විට තද වැසි ඇදහැලිය හැකි බව ද එම දෙපාර්තමේන්තුව පවසනවා.",
       "URL": "https://www.hirunews.lk/325703/ශීතල-දිගටම-කාලගුණයෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=584"
}