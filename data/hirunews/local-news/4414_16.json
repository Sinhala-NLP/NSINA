{
       "Source": "hirunews",
       "Timestamp": "Wednesday, 19 July 2017 - 11:04",
       "Headline": "මල්ලිලා තුන්දෙනෙක් එක්වී අයියා ඝාතනය කරයි",
       "News Content": "ඇහැලියගොඩ ප්‍රදේශයේදී පුද්ගලයෙකුට පිහියෙන් ඇන පොල්ලකින් පහරදී ඝාතනය කර ඇති බව පොලිසිය පවසනවා.\nපහරදීමෙන් තුවාල ලැබූ අදාළ පුද්ගලයා ඇහැලියගොඩ රෝහලට ඇතුලත් කිරීමෙන් අනතුරුව මියගිය බවයි සදහන් වන්නේ.\nමියගිය පුද්ගලයා ඇහැලියගොඩ කෙලින් වීදිය ප්‍රදේශයේ පදිංචි 34 හැවිරිදි මොහොමඩ් සචීම් නමැති අයෙකු බවයි පොලිසිය පැවසුවේ.\nවිමර්ශනයේදී අනාවරණ වී ඇත්තේ එකම පවුලේ සහෝදරයි හතර දෙනෙකු අතර ඇතිවූ ආරවුලක් මත සහෝදරයින් තිදෙනෙකු විසින් සිය වැඩිමහල් සහෝදරයාට පිහියෙන් ඇන පසුව පොල්ලකින් පහරදී ඝාතනය කර ඇති බවයි.\nසැකකරුවන් තිදෙනා අත්අඩංගුවට ගෙන ඇති අතර ඇහැලියගොඩ පොලිසිය වැඩිදුර විමර්ෂණ පවත්වනවා.",
       "URL": "https://www.hirunews.lk/166228/මල්ලිලා-තුන්දෙනෙක්-එක්වී-අයියා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4414"
}