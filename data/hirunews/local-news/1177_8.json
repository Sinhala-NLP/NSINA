{
       "Source": "hirunews",
       "Timestamp": "Wednesday, 11 May 2022 - 10:16",
       "Headline": "යුද හමුදාවෙන් විශේෂ ආරක්ෂක වැඩපිළිවෙළක්",
       "News Content": "යුද හමුදාව විසින් කොළඹ නගරය ඇතුළු දිවයිනේ අනෙකුත් ප්‍රදේශවල විශේෂ ආරක්ෂක වැඩපිළිවෙලක් දියත් කර තිබෙනවා.\nඒ අනුව සන්නද්ධ රථ යොදා ගනිමින් අද උදෑසන සිට කොළඹ නගරයේ ස්ථානීය මුර සංචාර ආරම්භ කළ බවයි යුද හමුදාව සදහන් කළේ.\nඑමෙන්ම විශේෂ බලකා යතුරුපැදි ඛණ්ඩය විසින් කොළඹ, පිටකෝට්ටේ, මිරිහාන, කිරුළපණ, කොල්ලුපිටිය ආදී ප්‍රදේශවල මුර සංචාර සිදු කර තිබෙනවා.\nමේ අතර, ඉන්දියාව ශ්‍රී ලංකාවට හමුදා එවීම පිළිබඳව ඇතැම් මාධ්‍ය සහ සමාජ මාධ්‍යවල පලවන වාර්තා, මෙරට ඉන්දීය මහ කොමසාරිස් කාර්යාලය තරයේ ප්‍රතික්ෂේප කරනවා.",
       "URL": "https://www.hirunews.lk/304049/යුද-හමුදාවෙන්-විශේෂ-ආරක්ෂක-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=1177"
}