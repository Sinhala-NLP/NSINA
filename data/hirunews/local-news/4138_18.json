{
       "Source": "hirunews",
       "Timestamp": "Saturday, 06 January 2018 - 19:18",
       "Headline": "බැදුම්කර වාර්තාව නීතිපතිවරයාට - අගමැති",
       "News Content": "බැදුම්කර කොමිසමේ වාර්තාව නීතිපතිවරයා වෙත යොමුකරන ලෙස දැනුම්දී ඇති බව අග්‍රාමාත්‍ය රනිල් වික්‍රමසිංහ යළි ප්‍රකාශ කළා.\nඅග්‍රාමාත්‍යවරයා මේ බව සදහන් කළේ අද (06) පස්වරුවේ අස්ගිරි මහානාහිමියන් බැහැ දැකීමෙන් අනතුරුව මාධ්‍ය වෙත අදහස් පළ කරමින්.\nඊට පෙර මහනුවර ශ්‍රී දළදා මාලිගාව වැද පුදා ගත් අග්‍රාමාත්‍යවරයා මල්වතු මහානාහිමියන් ද බැහැදැක ආශිර්වාද ලබා ගත්තා.\nමහනුවර දිස්ත්‍රික් ලේකම් කාර්යාලයේ නව ශ්‍රවණාගාරය විවෘත කිරීමේ උත්සවයට ද අග්‍රාමාත්‍ය රනිල් වික්‍රමසිංහ අද එක්වූ බවයි අප වාර්තාකරු ප්‍රකාශ කළේ.\nඅග්‍රාමාත්‍යවරයා අස්ගිරි මහානාහිමියන්ගේ ද ආශිර්වාද ලබා ගත්තා.",
       "URL": "https://www.hirunews.lk/180363/බැදුම්කර-වාර්තාව-නීතිපතිවරයාට-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4138"
}