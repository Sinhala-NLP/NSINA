{
       "Source": "hirunews",
       "Timestamp": "Saturday, 19 March 2016 - 6:54",
       "Headline": "UPDATE: ඒකාබද්ධ විපක්ෂය අද  මුන්නේෂ්වරමට",
       "News Content": "රජයේ වැඩපිළිවෙලට විරෝධය පළ කරමින් ඒකාබද්ධ විපක්ෂය අද 7 වන වරටත් පොල් ගසා දේව කන්නලව්වක නිරත වීමට නියමිතයි.\nඒ හලාවත - මුන්නේෂ්වරම් ශ්‍රී භද්‍රකාලි දේවාලයේදියි.\nමීට පෙර ද ඒකාබද්ධ විපක්ෂය රජයට එරෙහිව පොල්ගසා දේව කන්නලව් සිදුකරනු ලැබුවා.\nඒ හික්කඩුව - සීනිගම දේවාලය, රත්නපුර - ගොඩකවෙල ඓතිහාසික අම්මඩුව - කුඩාකතරගම දේවාලය, සිංගක්කුලිය - අයියනායක දේවාලය, මොරටුව - ලූනාව දේවාලය, මෝදර - කාලිමෑණියන්ගේ දේවාලයේදී සහ කුලියාපිටිය - සූනියම් දේවාලයේදීයි.\nමේ අතර අද දිනයේදී රජයට සහාය පළ කරමින් ද තවත් දේව කන්නලව්වක් සිදුකරනවා.\nඑය සංවිධානය කර තිබෙන්නේ ද හලාවත මුන්නේෂ්වරම් ශ්‍රී භද්‍රකාලි දේවාලයේදියි. ශ්‍රී ලංකා ගමනාගමන මණ්ඩලයේ වයඹ පළාත් සේවක පිරිසක් මෙය සංවිධානය කර තිබෙන අතර ඊට ප්‍රවාහන හා සිවිල් ගුවන් සේවා නියෝජ්‍ය අමාත්‍ය අශෝක් අබේසිංහ ද එක්වීමට නියමිතයි.",
       "URL": "https://www.hirunews.lk/128842/update-ඒකාබද්ධ-විපක්ෂය-අද-මුන්නේෂ්වරමට",
       "Category": "Local News",
       "Parent URL": "https://www.hirunews.lk/local-news.php?pageID=5125"
}