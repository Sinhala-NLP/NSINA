{
       "Source": "hirunews",
       "Timestamp": "Sunday, 24 January 2016 - 13:19",
       "Headline": "විවෘත විශ්වවිද්‍යාලය යළි විවෘත කරන්න",
       "News Content": "දින නියමයකින් තොරව වසා දැමුණු විවෘත විශ්වවිද්‍යාලය හෙට (25) දිනයේදී විවෘත කරන ලෙසට විවෘත විශ්වවිද්‍යාලීය ශිෂ්‍ය එකමුතුව පාලනාධිකාරියෙන් ඉල්ලීමක් කරනවා.\nඑම ශිෂ්‍ය එකමුතුව කොළඹ අද (24) කැඳවා තිබූ මාධ්‍ය හමුවකට එක්වෙමින් එහි කැඳවුම්කරු අමිල සඳරුවන් කියා සිටියේ පරිපාලනය සහ ශිෂ්‍යයින් අතර ගැටළු ඇති කිරීමට පාලනාධිකාරිය කටයුතු නොකළ යුතු බවයි.\nපසුගිය සිකුරාදා ශිෂ්‍ය සංගම් ගැටළුවක් සම්බන්ධයෙන් ආදි සිසුන් පිරිසක් පැමිණීම සමඟ ඇතිවූ උණුසුම් තත්ත්වයක් හේතුවෙන් නාවල විවෘත විශ්වවිද්‍යාල භූමියේ නොසන්සුන්කාරී තත්ත්වයක් ඇතිවූ අතර පසුව එහි අනධ්‍යයන කාර්ය මණ්ඩලයද සේවා කටයුතුවලින් ඉවත් වුණා.\nඒ හේතුවෙනුයි දින නියමයකින් තොරව විශ්වවිද්‍යාලය වසා දැමීමට පරිපාලනය තීරණය කර තිබුණේ.",
       "URL": "https://www.hirunews.lk/124641/විවෘත-විශ්වවිද්‍යාලය-යළි-කරන්න",
       "Category": "Local News",
       "Parent URL": "https://www.hirunews.lk/local-news.php?pageID=5197"
}