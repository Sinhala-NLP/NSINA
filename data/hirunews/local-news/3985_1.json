{
       "Source": "hirunews",
       "Timestamp": "Wednesday, 18 April 2018 - 17:37",
       "Headline": "තවත් වන අලියෙක් විදුලිසැරට බිලි (ඡායාරූප)",
       "News Content": "පොළොන්නරුව වැලිකන්ද මහින්දාගම ප්‍රදේශයේ වැව් රක්ෂිතයක මියගොස් සිටි වන අලියෙකුගේ සිරුරක් අද සොයා ගැනුනා.\nවැලිකන්ද වනජීවී කාර්යාල නිලධාරීන් සඳහන් කළේ අද දහවල් සොයාගත් මෙම වන අලියා අවුරුදු 25 ත් 30 ත් අතර පසුවන අයෙක් බවයි.\nඑම සත්වයා උසින් අඩි 8 ක් පමණ වන බව ද සඳහන්.\nවන අලියා මියගොස් ඇත්තේ විදුලිසැර වැදීමකින් බවට සැක කෙරෙන අතර සැකකරුවන් අත්අඩංගුවට ගැනීම සඳහා ප්‍රදේශවාසීන්ගෙන් ප්‍රකාශ ලබාගෙන තිබෙනවා.\nවැලිකන්ද වනජීවී කාර්යාලය විමර්ශණ ආරම්භ කර තිබෙනවා.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/188693/තවත්-වන-අලියෙක්-විදුලිසැරට-බිලි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3985"
}