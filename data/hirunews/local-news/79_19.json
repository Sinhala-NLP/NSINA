{
       "Source": "hirunews",
       "Timestamp": "Wednesday, 23 August 2023 - 9:54",
       "Headline": "ඝාතන සිද්ධියක සැකකරුවකු සහ යතුරුපැදි සොරෙකු අත්අඩංගුවට",
       "News Content": "හල්දොළ, කරන්ගොඩ ප්‍රදේශයේදී පුද්ගලයකුට යකඩයකින් පහර දී ඝාතනය කිරීමේ සිද්ධියට සැකකරු අත්අඩංගුවට ගෙන තිබෙනවා.\n38 හැවිරිදි ඔහු රත්නපුර - කරන්ගොඩ ප්‍රදේශයේ පදිංචිකරුවෙක්.\nපසුගිය 20 වන දා මෙම ඝාතනය සිදුව තිබුණා.\nමේ අතර, වැලිවේරිය, මල්වතුහිරිපිටිය, ගනේමුල්ල සහ සපුගස්කන්ද ප්‍රදේශවල යතුරුපැදි සොරකම් කිරීමේ ජාවාරමකට සම්බන්ධ සැකකරුවකු බස්නාහිර පළාත් උතුර අපරාධ කොට්ඨාසය විසින් අත්අඩංගුවට ගෙන තිබෙනවා.\nමොහු 25 හැවිරිදි දෙල්ගොඩ ප්‍රදේශයේ පදිංචිකරුවකු වන අතර සොරකම් කරන ලද යතුරුපැදි සහ ත්‍රීරෝද රථ කිහිපයක් ද පොලිස් භාරයට ගෙන ඇති බවයි පොලිස් මාධ්‍ය කොට්ඨාසය සඳහන් කළේ.",
       "URL": "https://www.hirunews.lk/345784/ඝාතන-සිද්ධියක-සැකකරුවකු-සහ-යතුරුපැදි-සොරෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=79"
}