{
       "Source": "hirunews",
       "Timestamp": "Saturday, 08 July 2023 - 13:42",
       "Headline": "නුවරඑලිය නගර මධ්‍යයේ සිදු වු පිහි ඇනුමකින් පුද්ගලයෙකු තුවාල ලබා රෝහලට",
       "News Content": "නුවරඑලිය නගර මධ්‍යයේ සිදු වු පිහි ඇණුමකින් තුවාල ලැබු පුද්ගලයෙකු නුවරඑලිය දිස්ත්‍රික් මහ රෝහල වෙත අද (08) ඇතුලත් කර ඇති බව නුවරඑලිය පොලිසිය පවසනවා.\nපොලිසිය පවසන්නේ නුවරඑලිය බස් නැවතුම්පොලේ බස් රථ සදහා මගින් යොමු කරන පුද්ගලයෙකු සහ පදික වේදිකාවේ පළතුරු වෙළදාම් කරන වෙළෙන්දෙකු අතර ඇති වු බහින් බස් විමක් දුරදිග යාමෙන් අනතුරුව වෙළෙන්දා විසින් මෙම පිහි ඇනුම සිදු කර ඇති බවයි.\nපිහි අනුමෙන් තුවාල ලබා ඇත්තේ නුවරඑලිය, බඹරකැලේ ප්‍රදේශයේ පදිංචි ආරියදාස් නමැති වයස අවුරුදු 35ක අයෙක්.\nපිහි ඇනුම සිදු කිරිමෙන් පසු නුවරඑලිය - ශාන්තිපුර, කලාපුර ප්‍රදේශයේ පදිංචි එම සැකකාර වෙළෙන්දා නුවරඑලිය පොලිසියට භාර වි ඇති අතර,\nඑහිදී සැකකරු අත්අඩංගුවට ගෙන තිබෙනවා.\nඅප කළ විමසීමකදී පොලිසිය පැවසුවේ පිහි ඇනුමෙන් තුවාල ලැබු අයගේ තත්ත්වය බරපතල නොවන බවයි.",
       "URL": "https://www.hirunews.lk/340468/නුවරඑලිය-නගර-මධ්‍යයේ-සිදු-වු-පිහි-ඇනුමකින්-පුද්ගලයෙකු-තුවාල-ලබා-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=203"
}