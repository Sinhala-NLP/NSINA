{
       "Source": "hirunews",
       "Timestamp": "Friday, 01 September 2023 - 7:19",
       "Headline": "දිස්ත්‍රික්ක 3 කට නායයෑම් අනතුරු ඇඟවීම්",
       "News Content": "පවතින වර්ෂාව හමුවේ දිස්ත්‍රික්ක 04 ක ප්‍රාදේශීය ලේකම් කොට්ඨාස කිහිපයක් සඳහා නායයෑමේ අනතුරු ඇඟවීමේ කහ නිවේදන නිකුත්කර තිබෙනවා.\nඒ කළුතර,කෑගල්ල සහ රත්නපුර සහ ගාල්ල යන දිස්ත්‍රික්කවලටයි.\nකළුතර දිස්ත්‍රික්කයේ නායයෑමේ අනතුරු ඇඟවීම් නිකුත් කර ඇත්තේ මතුගම, බුලත්සිංහල හා ඉංගිරිය වලල්ලාවිට ප්‍රාදේශීය ලේකම් කොට්ඨාසවලටයි.\nකෑගල්ල දිස්ත්‍රික්කයේ දැරණියගල, බුලත්කොහුපිටිය, යටියන්තොට, දෙහිඕවිට හා රුවන්වැල්ල ප්‍රාදේශීය ලේකම් කොට්ඨාසවලට ද නායයෑමේ අවදානම් තත්ත්වයන් ඇති විය හැකි බවයි ජාතික ගොඩනැගිලි\nපර්යේෂණ සංවිධානය පවසන්නේ.\nරත්නපුර දිස්ත්‍රික්කයේ ඇහැලියගොඩ හා කුරුවිට සහ රත්නපුර යන ප්‍රාදේශීය ලේකම් කොට්ඨාසවලට ද නායයෑම් පිළිබඳ අනතුරු ඇඟවීම් නිකුත් කර තිබෙනවා.\nඑමෙන්ම, ගාල්ල දිස්ත්‍රික්කයේ බද්දේගම නාගොඩ සහ ඇල්පිටිය යන ප්‍රාදේශීය ලේකම් කොට්ඨාස සඳහා ද නායයාමේ අනතුරු ඇඟවීම් නිකුත් කෙරුණා.",
       "URL": "https://www.hirunews.lk/346764/දිස්ත්‍රික්ක-3-කට-නායයෑම්-අනතුරු-ඇඟවීම්",
       "Category": "Local News",
       "Parent URL": "https://www.hirunews.lk/local-news.php?pageID=59"
}