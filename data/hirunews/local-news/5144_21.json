{
       "Source": "hirunews",
       "Timestamp": "Thursday, 03 March 2016 - 7:30",
       "Headline": "ලැසිල් ඉවත් කළේ නැහැ",
       "News Content": "බරපතල වංචා සහ දුෂන සොයන ජනාධිපති විමර්ශන කොමිසමේ ලේකම් ලැසිල් ද සිල්වා එම ධුරයෙන් පහකිරීමක් හෝ ඉවත් කිරීමක් සිදුකර නොමැති බව ජනාධිපති ලේකම් පී.බී. අබේකෝන් පවසනවා.\nනිවේදනයක් නිකුත් කරමින් ජනාධිපති ලේකම්වරයා සඳහන් කළේ ජනාධිපති කොමිෂන් සභාව තවත් වසරක් සඳහා දීර්ඝ කරන අවස්ථාවේදී එහි සභාපතිවරයාගේ සහ අනෙකුත් කොමසාරිස්වරුන්ගේ සේවා කාලය ද වසරකින් දීර්ඝ කළ බවයි.\nඑහෙත් කොමිසමේ ලේකම්වරයාගේ සේවා කාලය දීර්ඝ නොකළ බව ද ඔහු නිකුත් කළ නිවේදනයේ දැක්වෙනවා.\nබරපතල වංචා සහ දුෂණ සොයන ජනාධිපති විමර්ශන කොමිසමේ ලේකම් ලැසිල් ද සිල්වා එම තනතුරෙන් ඉවත් කර තිබුණා.\nපසුව මෙම තනතුර සඳහා එච්.ඩබ්ලිව් ගුණදාස පත් කෙරුණු අතර ඔහු ඊයේ එම තනතුරේ වැඩ භාර ගත්තා.\nජනාධිපති ලේකම්වරයා නිකුත් කළ මෙම නිවේදනය සම්බන්ධයෙන් හිරු ප්‍රවෘත්ති අංශය බරපතල වංචා සොයන ජනාධිපති කොමිසමේ හිටපු ලේකම් ලැසිල් ද සිල්වාගෙන් විමසීමක් කළා.\nඔහු කියා සිටියේ ජනාධිපති ලේකම්වරයා සිදුකළ ප්‍රකාශය පරස්පර විරෝධී බවයි.\nතමාගේ සේවය අවසන් කළ ලිපිය මේ වන විට ලැබී ඇති බව ද හිටපු ලේකම්වරයා තවදුරටත් සදහන් කළා.",
       "URL": "https://www.hirunews.lk/127646/ලැසිල්-ඉවත්-කළේ-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5144"
}