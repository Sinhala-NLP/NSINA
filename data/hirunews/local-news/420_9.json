{
       "Source": "hirunews",
       "Timestamp": "Tuesday, 11 April 2023 - 16:25",
       "Headline": "නව අමාත්‍යාංශ ලේකම්වරුන් දෙදෙනෙකුට උසස් නිලතල පිළිබඳ කාරක සභාවේ අනුමැතිය",
       "News Content": "නව අමාත්‍යාංශ ලේකම්වරුන් දෙදෙනෙකු සහ නව තානාපතිවරයෙකු පත් කිරීම සඳහා පාර්ලිමේන්තුවේ උසස් නිලතල පිළිබඳ කාරක සභාවේ අනුමැතිය හිමිව තිබෙනවා.\nඒ අනුව නාගරික සංවර්ධන හා නිවාස අමාත්‍යාංශයේ නව ලේකම්වරයා ලෙස ඩබ්ලිව්. එස්. සත්‍යානන්දගේ පත් කිරීමට කාරක සභාවේ අනුමැතිය හිමිවූ බවයි පාර්ලිමේන්තුවේ මහ ලේකම් ධම්මික දසනායක කියා සිටියේ.\nඑසේම එම්.එම්. නයිමුඩීන් ආයෝජන ප්‍රවර්ධන අමාත්‍යාංශයේ නව ලේකම්වරයා ලෙස පත් කිරීමට ද කාරක සභාවේ අනුමැතිය හිමිව තිබෙනවා.\nඊට අමතරව පිලිපීනයේ ශ්‍රී ලංකා තානාපතිවරයා ලෙස ආචාර්ය චානක හර්ෂ තල්පහේවා පත් කර යැවීමට ද උසස් නිලතල පිළිබඳ කාරක සභාවේ අනුමැතිය ලබාදුන් බව පාර්ලිමේන්තුවේ මහ ලේකම් ධම්මික දසනායක ප්‍රකාශ කළා.",
       "URL": "https://www.hirunews.lk/332294/නව-අමාත්‍යාංශ-ලේකම්වරුන්-දෙදෙනෙකුට-උසස්-නිලතල-පිළිබඳ-කාරක-සභාවේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=420"
}