{
       "Source": "hirunews",
       "Timestamp": "Tuesday, 15 June 2021 - 14:13",
       "Headline": "ගෑස් මිල වැඩිකිරීම ගැන යෝජනාවක්",
       "News Content": "ගෑස් සමාගම් පවත්වාගෙන යෑමට නම් ගෘහස්ථ ගෑස් සිලින්ඩරයක මිල ද රුපියල් 500 කට අඩු මුදලකින්වත් වැඩි කළ යුතු බවට යෝජනාවක් ගෑස් මිල සම්බන්ධයෙන් සොයාබැලීමට පත් කළ අමාත්‍ය කමිටුවට ඉදිරිපත්වී තිබෙනවා.\nඊයේ එම කමිටුව වෙළඳ අමාත්‍යාංශයේදී රැස්වුණේ විෂයභාර අමාත්‍ය ආචාර්ය බන්දුල ගුණවර්ධනගේ ප්‍රධානත්වයෙන්.\nඇමතිවරුන් වන කෙහෙළිය රඹුක්වැල්ල, මහින්ද අමරවීර, ඩලස් අලහප්පෙරුම, උදය ගම්මන්පිල සහ රාජ්‍ය අමාත්‍ය ලසන්ත අලගියවන්න මෙන්ම ගෑස් සමාගම් දෙකේ ප්‍රධානීන් ද ඊට එක්ව සිටියා.\nඑහිදී ඩොලරයේ අගය ඉහළ යාම සහ ලෝක වෙළඳපොලේ ගෑස් මිල විශාල ලෙස ඉහළ ගොස් තිබීම හේතුවෙන් ගෑස් මිල ඉහළ දැමිය යුතු බවට මෙහිදී ගෑස් සමාගම්වල ප්‍රධානීන් පෙන්වා දී ඇති බවයි ආරංචි මාර්ග සඳහන් කළේ.\nඑසේම අදාළ කමිටුව අද පස්වරුවේදී ද යළි රැස්වීමට නියමිතව ඇති අතර, විශේෂඥයින් පිරිසක්ද ඊට සහභාගිවීමට නියමිත බව එම ආරංචි මාර්ග තවදුරටත් කියා සිටියා. එසේම ඉන් අනතුරුව අදාළ යෝජනා කැබිනට් මණ්ඩලයට ඉදිිරිපත් කෙරෙනු ඇති.",
       "URL": "https://www.hirunews.lk/274359/ගෑස්-මිල-වැඩිකිරීම-ගැන-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=1883"
}