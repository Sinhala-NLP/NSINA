{
       "Source": "hirunews",
       "Timestamp": "Thursday, 29 November 2018 - 12:33",
       "Headline": "විග්නේෂ්වරන් ජනපතිගෙන් ආරක්ෂාව ඉල්ලයි",
       "News Content": "උතුර පළාත් හිටපු ප්‍රධාන අමාත්‍ය සී.වී. විග්නේෂ්වරන් ජනාධිපති මෛත්‍රිපාල සිරිසේන වෙත ලිපියක් යොමුකර තිබෙනවා.\nඊයේ යොමු කළ මෙම ලිපියේ ඔහු සඳහන් කර ඇත්තේ තමන්ට ලබාදී තිබූ පොලිස් ආරක්ෂා යලි ලබාදෙන ලෙසටයි.\nතමාගේ ආරක්ෂාව වෙනුවෙන් යොදවා සිටි පොලිස් නිලධාරීන්  මේ වනවිට ඉවත් කර ඇති බවත් එලෙස ඉවත් කළ ආරක්ෂාව නැවත ලබාදෙන ලෙසටත් විග්නේෂ්වරන් හිටපු ප්‍රධාන අමාත්‍යවරයා ජනාධිපතිවරයාගෙන් ඉල්ලා තිබෙනවා.\nතමාගේ ජීවිතයට තර්ජන පවතින බවයි ඔහු සිය ලිපියේ තවදුරටත් දක්වා ඇත්තේ.\nනැගෙනහිර පළාත් සභාවේ කාලය අවසන් වී ඇති මොහොතක එහි හිටපු ප්‍රධාන අමාත්‍යවරයාට තවදුරටත් ආරක්ෂාව ලබාදෙන බවද ඔහු සිය ලිපියේ පෙන්වා දී තිබෙනවා.\nඔක්තෝම්බර් 25 වනදා උතුර පලාත් සභාවේ නිල කාලය අවසන් වූ අතර, එහි පාලන බලය මේ වනවිට උතුර පළාත් ආණ්ඩුකාර රෙජිනෝල්ඞ් කුරේ යටතේ පවතිනවා.",
       "URL": "https://www.hirunews.lk/205137/විග්නේෂ්වරන්-ජනපතිගෙන්-ආරක්ෂාව-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3628"
}