{
       "Source": "hirunews",
       "Timestamp": "Sunday, 12 February 2017 - 18:42",
       "Headline": "වැල්ලවායේදී පුද්ගලයෙකුට පහර දුන්, පොලිස් පරීක්ෂකවරයෙකු අත්අඩංගුවට",
       "News Content": "වැල්ලවාය,නගරයේදී පුද්ගලයෙකුට පහර දීමේ සිද්ධියකට පොලිස් පරීක්ෂකවරයෙකු අත්අඩංගුවට ගෙන තිබෙනවා.\nමෙලෙස ඊයේ පස්වරුවේ අත්අඩංගුවට ගෙන ඇත්තේ වැල්ලවාය පොලීසියට අනුයුක්තව සේවය කරන පොලිස් පරීක්ෂකවරයෙක්.\nපසුගිය 10 වන දා රාත්‍රියේ වැල්ලවාය නගරයේදී මොහුගේ පහර කෑමට ලක්වූ පුද්ගලයා වැල්ලවාය රෝහලට ඇතුළත් කිරීමෙන් පසුව වැඩිදුර ප්‍රතිකාර සඳහා මොණරාගල රෝහලට මාරු කර යවා තිබෙනවා.\nසැකකරු අද දිනයේ වැල්ලවාය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ශරීර ඇප මත මුදා හැර තිබෙනවා.",
       "URL": "https://www.hirunews.lk/154302/වැල්ලවායේදී-පුද්ගලයෙකුට-පහර-දුන්-පොලිස්-පරීක්ෂකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4665"
}