{
       "Source": "hirunews",
       "Timestamp": "Saturday, 30 July 2016 - 17:39",
       "Headline": "ගල් අඟුරු ටෙන්ඩරය පිළිබඳ ත්‍රිපුද්ගල වාර්තාව ලබන සඳුදා විෂයභාර ඇමතිවරයා වෙත",
       "News Content": "ආන්දෝලනයට ලක්වූ ගල් අඟුරු ටෙන්ඩරය සම්බන්ධයෙන් විමර්ශනය  කිරීම සඳහා පත් කළ ත්‍රිපුද්ගල කමිටුවේ වාර්තාව ලබන සඳුදා අමාත්‍ය  රංජිත් සියඹලාපිටිය වෙත භාරදෙන බව විදුලිබල හා පුනර්ජනනීය බලශක්ති අමාත්‍යාංශය පවසනවා.\nඅදාළ වාර්තාව ලබාදීමෙන් අනතුරුව අමාත්‍යවරයා එය පාර්ලිමේන්තුවට සහ මාධ්‍ය වෙතද ලබාදීමට නියමිත බවයි එම අමාත්‍යාංශය නිවේදනයක් නිකුත් කරමින් පවසන්නේ.\nගල් අඟුරු ටෙන්ඩරය පිළිබඳ විමර්ශනය සඳහා අමාත්‍ය රංජිත් සියඹලාපිටිය පසුගියදා මහාචාර්ය ලක්ෂ්මන් වටවලගේ ප්‍රධානත්වයෙන් ත්‍රිපුද්ගල කමිටුවක් පත්කරනු ලැබුවා.",
       "URL": "https://www.hirunews.lk/139404/ගල්-අඟුරු-ටෙන්ඩරය-පිළිබඳ-ත්‍රිපුද්ගල-වාර්තාව-ලබන-සඳුදා-විෂයභාර-ඇමතිවරයා-වෙත",
       "Category": "Local News",
       "Parent URL": "https://www.hirunews.lk/local-news.php?pageID=4943"
}