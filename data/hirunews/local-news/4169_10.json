{
       "Source": "hirunews",
       "Timestamp": "Saturday, 16 December 2017 - 18:43",
       "Headline": "මැතිවරණයට අදාළව පැමිණිලි 6 ක්",
       "News Content": "පළාත් පාලන මැතිවරණයට අදාළව මේ දක්වා පැමිණිලි 6 ක් වාර්තා වී ඇති බව පොලිස් මැතිවරණ කාර්යාංශය පවසනවා.\nඑහි අවසන් පැමිණිලි දෙක මොරගහහේන සහ අම්පාර යන පොලිස් බල ප්‍රදේශවලින් වාර්තා වී ඇති බවයි පොලිස් මූලස්ථානය සදහන් කළේ.\nඅපේක්ෂක බැනරයක් කඩා ඉවත් කිරීම හා ව්‍යාජ අත්සන් යොදා ඡුන්ද නාමලේඛණයක් සැකසීම සම්බන්ධයෙන් එම පැමිණිලි දෙක ලැබී තිබෙනවා.\nමේ අතර, මැතිවරණ නිරීක්ෂණ සංවිධාන ප්‍රකාශ කළේ අභ්‍යාස පොත් බෙදාදීම් සහ පොල්පැල බෙදාදීම් සම්බන්ධයෙන් ද තමන් වෙත පැමිණිලි ලැබී ඇති බවයි. එවැනි කටයුතු කිහිපයක් වැළැක්වීමට මැතිවරණ කොමිසම පියවර ගෙන ඇති බව ද වාර්තාවුණා.\nඑසේම, පොලිස් ස්ථානාධිපතිවරුන් කිහිපදෙනෙකුට ස්ථානමාරු වීම් ලබාදී ඇති බවට ද ජනතා විමුක්ති පෙරමුණේ පළාත් සභා මන්ත්‍රී මහින්ද ජයසිංහ චෝදනා කළා.\nකෙසේ වෙතත්, හිරු ප්‍රවෘත්ති අංශය කළ විමසීමකදී මැතිවරණ කොමිසම ප්‍රකාශ කළේ පොලිස් කොමිසම මීට පෙර නියම කර තිබූ ස්ථානමාරු වීම් කිහිපයක් පමණක් එලෙස සිදුව ඇතැයි විශ්වාස කරන බවයි.\nමැතිවරණය ඉලක්ක කරගෙන ස්ථානමාරු වීම් ලබාදීමක් සිදුවී නොමැති බවයි එහි ජ්‍යෙෂ්ඨ ප්‍රකාශකයෙකු කියා සිටියේ.",
       "URL": "https://www.hirunews.lk/178562/මැතිවරණයට-අදාළව-පැමිණිලි-6-ක්",
       "Category": "Local News",
       "Parent URL": "https://www.hirunews.lk/local-news.php?pageID=4169"
}