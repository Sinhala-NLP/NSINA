{
       "Source": "hirunews",
       "Timestamp": "Wednesday, 24 November 2021 - 10:43",
       "Headline": "ශ්‍රී ලංකා ක්‍රිකට් කණ්ඩායමේ පිතිකරන පුහුණුකරුට අකරතැබ්බයක්",
       "News Content": "ශ්‍රී ලංකා ජාතික ක්‍රිකට් කණ්ඩායමේ පිතිකරණ පුහුණුකරු ග්‍රාන්ට් ෆ්ලවර්ගේ අව් කණ්නාඩි ‍යුගළය කිසිවෙකු විසින් සොරාගෙන ඇති බව වාර්තා වෙනවා.\nමේ දිනවල ශ්‍රී ලංකා කණ්ඩායම හා බටහිර ඉන්දීය කොදෙව් කණ්ඩායම අතර පළමු ටෙස්ට් ක්‍රිකට් තරගය පැවැත්වෙන ගාල්ල ක්‍රිකට් ක්‍රීඩාංගනයේදියි සිම්බාබ්වේ ජාතික පිතිකරණ පුහුණුකරුවා මෙම අකරතැබ්බයට මුහුණ දී ඇත්තේ.\nසුපුරුදු පරිදි උදෑසන ශාරීරික සුවතාව සඳහා දිවීම ආරම්භ කිරීමට පෙර ග්‍රාන්ට් ෆ්ලවර් ඔහුගේ අව් කණ්නාඩිය ගාලු ක්‍රීඩාංගනයේ කෙටි බැම්මක් මත තබා දිවීම ආරම්භ කර තිබෙනවා.\nක්‍රීඩාංගනයේ වට කිහිපයක් දිවීමෙන් අනතුරු ව පැමිණ සිය උපැස් යුවළ තිබූ ස්ථානයෙන් එය නැවත ගැනීමට ආවිට ඔහු දැක ඇත්තේ එය එතැන නො මැති බවයි.",
       "URL": "https://www.hirunews.lk/288996/ශ්‍රී-ලංකා-ක්‍රිකට්-කණ්ඩායමේ-පිතිකරන-පුහුණුකරුට-අකරතැබ්බයක්",
       "Category": "Local News",
       "Parent URL": "https://www.hirunews.lk/local-news.php?pageID=1541"
}