{
       "Source": "hirunews",
       "Timestamp": "Friday, 20 May 2016 - 8:35",
       "Headline": "ජලගැල්මෙන් කැළණිමුල්ලේ අතරමංවූ පිිරිසක් බේරා ගැනීමට ගුවන් හමුදා මෙහෙයුමක්",
       "News Content": "ජලගැල්ම නිසා කැළණිමුල්ල - කොහිලවත්ත ප්‍රදේශයේ අතරමංවී සිටින පුද්ගලයන් 4 දෙනෙකු හා කුඩා දරුවෙකු බේරා ගැනීමේ මෙහෙයුමක් ගුවන් හමුදාව මේ වනවිට ක්‍රියාත්මක කරමින් සිටිනවා.\nගුවන් හමුදා මාධ්‍ය ප්‍රකාශක ගෲප් කපිතාන් චන්දිම අල්විස් කියා සිටියේ කුඩා දරුවා හා ඔහුගේ මව බේරා ගැනීම සදහා විශේෂ ආධාරකයක් යොදා ගැනෙන බවයි.\nමේ අතර කැළණි ගගේ ජලය තවදුරටත් ඉහළ මට්ටමක පවතින බව වාරිමාර්ග දෙපාර්තමේන්තුව ප්‍රකාශ කළා.\nමේ නිසා ගංවතුර අවදානම තවදුරටත් තොටළඟ, කැළණිමුල්ල සේදවත්ත වැල්ලම්පිටිය, කොළොන්නාව, අංගොඩ, ඇතුලූ කොළඹ දිස්ත්‍රික්කයේ ප්‍රදේශ ගණනාවකට බලපානු ඇති.\nඑමෙන්ම මීතොටමුල්ල කුණු කන්ද අසළ ජීවත්වන පවුල් ගං වතුර හේතුවෙන් අපහසුතා රැසකට ද මුහුණ දෙනවා.",
       "URL": "https://www.hirunews.lk/133595/ජලගැල්මෙන්-කැළණිමුල්ලේ-අතරමංවූ-පිිරිසක්-බේරා-ගැනීමට-ගුවන්-හමුදා-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=5039"
}