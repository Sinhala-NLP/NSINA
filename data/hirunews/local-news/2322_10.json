{
       "Source": "hirunews",
       "Timestamp": "Friday, 20 November 2020 - 15:31",
       "Headline": "මහවිරු සැමරුමට අවසර දීම යාපනය මහාධිකරණයත් ප්‍රතික්ෂේප කරයි (වීඩියෝ)",
       "News Content": "මහවිරු සැමරුමට අවස්ථාව ලබාදෙන රිට් ආඥාවක් නිකුත් කරන ලෙස ඉල්ලා ඉදිරිපත් වූ පෙත්සම් 04 ක් යාපනය මහාධිකරණය විසින් අද (20) ප්‍රතික්ෂේප කරනු ලැබුවා.\nපෙත්සම් මගින් ඉල්ලා තිබුණේ මහවිරු සැමරුම් සඳහා පොලිසියේ බාධාවන් වළක්වන ලෙසයි.\nකෙසේ නමුත්, ජාතික ආරක්ෂාවට අදාළ ඉල්ලීම සම්බන්ධයෙන් සලකා බැලීමට බලයක් නොමැති බවයි යාපනය මහාධිකරණය මෙහිදී ප්‍රකාශ කර ඇත්තේ.\nපෙත්සම්කරුවන් වෙනුවෙන් පාර්ලිමේන්තු මන්ත්‍රී, ජනාධිපති නීතිඥ එම්.ඒ.සුමන්දිරන් පෙනී සිටියා.\nනීතිපති දෙපාර්තමේන්තුව වෙනුවෙන් අතිරේක සොලිසිටර් ජනරාල් සුමති ධර්මවර්ධන ඇතුළු රජයේ නීතිඥවරුන් කණ්ඩායමක් පෙනී සිටි බවයි අප වාර්තාකරු ප්‍රකාශ කළේ.\nඊයේ දිනයේදී මීට අදාළව සිදුකළ ඉල්ලීම වව්නියාව සහ මන්නාරම අධිකරණ මගින් ප්‍රතික්ෂේප කළා.",
       "URL": "https://www.hirunews.lk/255189/මහවිරු-සැමරුමට-අවසර-දීම-යාපනය-මහාධිකරණයත්-ප්‍රතික්ෂේප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2322"
}