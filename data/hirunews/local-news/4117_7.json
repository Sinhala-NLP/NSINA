{
       "Source": "hirunews",
       "Timestamp": "Saturday, 20 January 2018 - 12:41",
       "Headline": "පෙම්සුව විඳින්න ගිගින් වරද්දා ගැනීම",
       "News Content": "16 හැවිරිදි බාලවයස්‌කාර පෙම්වතුන් දෙදෙනෙකු සමඟ එම වයසේම පසුවූ  දැරියන් දෙදෙනකු සිය නිවෙස්‌වලට හොරා පලාගොස්‌ සීදූව ප්‍රදේශයේ නිවසක පෙම්සුව විඳිමින් සිටියදී මිගමුව පොලිසියේ ළමා සහ කාන්තා කාර්යාංශය විසින් පසුගියදා අත්අඩංගුවට ගෙන තිබෙනවා.\nඅත්අඩංගුවට ගැනුණු බාල වයස්කාර  දැරිය දෙදෙනා මීගමුව, තලාදුව ප්‍රදේශයේ පදිංචිකාරියන් වන අතර පිරිමි ළමුන් දෙදෙනා මීගමුව ප්‍රදේශයේම පදිංචිකරුවන් බව සඳහන්.\nඅදාල දැරියන් දෙදෙනා හදිසියේ නිවෙස් වලින් අතුරුදන්වීම පිළිබඳව ඔවුන්ගේ දෙමාපියන් විසින් පොලිසිය වෙත ඉදිරිපත් කළ පැමිණිලි අනුව කළ සොයා බැලීමකදී මොවුන් අත්අඩංගුවට ගත් බවයි වාර්තා වන්නේ.\nඅත්අඩංගුවට ගත් දැරියන් වෛද්‍ය පරීක්‌ෂණයකින් පසු මීගමුව ප්‍රධාන මහෙස්‌ත්‍රාත්වරිය හමුවට ඉදිරිපත් කර තිබෙනවා.\nඅනතුරුව මෙම පෙම්වතුන් සහ පෙම්වතියන් බාලවයස්‌කාරයන් බවට අධිකරණය හමුවේ ඉදිරිපත් වූ කරුණු අනුව මොවුන්ට තරයේ අවවාද කර මව්පියන් වෙත භාරදෙන ලෙසට අධිකරණය  නියෝග කළ බවයි අප වාර්තාකරු සඳහන් කළේ.",
       "URL": "https://www.hirunews.lk/181551/පෙම්සුව-විඳින්න-ගිගින්-වරද්දා-ගැනීම",
       "Category": "Local News",
       "Parent URL": "https://www.hirunews.lk/local-news.php?pageID=4117"
}