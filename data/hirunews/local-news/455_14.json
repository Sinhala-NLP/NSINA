{
       "Source": "hirunews",
       "Timestamp": "Saturday, 25 March 2023 - 11:05",
       "Headline": "රාජ්‍ය සේවක වැටුප් හා දීමනා අප්‍රේල් 10ට පෙර (වීඩියෝ)",
       "News Content": "රාජ්‍ය සේවක වැටුප් ගෙවීම, විශ්‍රාම වැටුප් ගෙවිම හා සමෘද්ධි දිමනා ගෙවීම අප්‍රේල් මස 10 වැනිදාට පෙර සිදු කරන බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nඔහු වැඩිදුරටත් සහදන් කළේ, එම කාර්යය සුවිශේෂී කළමණාකරන වැඩපිළිවෙළක් තුළ සිදු කිරීමට අවශ්‍ය පියවර ගන්නා බවයි.\nකෙතරම් ආර්ථික අපහසුතා පැවතිය ද පෙර සිදු කළ ලෙස ම සිංහල හා හින්දු අලුත් අවුරුද්ද නිමිත්තෙන් මෙම දීමනා ලබා දීමට අවශ්‍ය කටයුතු යොදා ඇති බව ද රුවන්වැල්ල ප්‍රදේශයේ පැවති වැඩසහනකට එක් වීමෙන් අනතුරුව මාධ්‍ය වෙත අදහස් පල කරමින් අමාත්‍යවරයා සදහන් කළේ.\nමේ සදහා රුපියල් බිලියන 140ක පමණ මුදලක් වැය වන අතර අවශ්‍ය වුවහොත් මුදල් අමාත්‍යාංශයේ ඇති ගිණුම් හා බැංකු අයිරා ආදිය අවශ්‍ය පරිදි කළමණාකරණය කර වැටුප් හා දීමනා ගෙවීමට වැඩපිළිවෙළක් සකස් කර ඇති බවයි.",
       "URL": "https://www.hirunews.lk/330870/රාජ්‍ය-සේවක-වැටුප්-හා-දීමනා-අප්‍රේල්-10ට-පෙර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=455"
}