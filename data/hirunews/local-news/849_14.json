{
       "Source": "hirunews",
       "Timestamp": "Friday, 23 September 2022 - 15:36",
       "Headline": "හමුදාවට හා පොලිසියට රාජ්‍ය වියදමෙන් සියයට පහළවක් ම වෙන් කරලා - පුබුදු ජයගොඩ (වීඩියෝ)",
       "News Content": "සමස්ත රාජ්‍ය වියදමෙන් සියයට පහළවක් ම ආරක්ෂක අමාත්‍යාංශයට වෙන් කර ඇති බව පෙරටුගාමී සමාජවාදී පක්ෂයේ අධ්‍යාපන ලේකම් පුබුදු ජයගොඩ පවසනවා.\nඔහු මේ අදහස් පළ කළේ, ඊයේ (22) හිරු ටී.වී බලය දේශපාලන සංවාදයට එක් වෙමින්.\nඒ අනුව ආරක්ෂක අමාත්‍යාංශයට රුපියල් බිලියන 376ක් ම වෙන් කර ඇති බව යි පුබුදු ජයගොඩ සඳහන් කරන්නේ.\nමහජන ආරක්ෂක අමාත්‍යාංශයට ද රුපියල් බිලියන 112ක් වෙන් කර ඇති බව ඔහු අවධාරණය කරනවා.\nඒ අනුව හමුදාවට හා පොලිසියට පමණක් බිලියන 480ක් පමණ වෙන් කර ඇති බව යි පුබුදු ජයගොඩ සඳහන් කරන්නේ.\nඑසේ තිබිය දී අධ්‍යාපනයට වෙන් කර ඇත්තේ, බිලියන 139ක් හා උසස් අධ්‍යාපනයට වෙන් කර ඇත්තේ බිලියන 61ක් බවත් ඔහු පවසනවා.\nමේ අතර, සෞඛ්‍යයට වෙන් කර ඇත්තේ රුපියල් බිලියන 247ක් බව ද පුබුදු ජයගොඩ සඳහන් කරනවා.\nඔහු පවසන පරිදි ප්‍රවාහණය සඳහා වෙන් කර ඇත්තේ, රුපියල් බිලියන 34ක් පමණක් යි.",
       "URL": "https://www.hirunews.lk/316118/හමුදාවට-හා-පොලිසියට-රාජ්‍ය-වියදමෙන්-සියයට-පහළවක්-ම-වෙන්-කරලා-පුබුදු-ජයගොඩ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=849"
}