{
       "Source": "hirunews",
       "Timestamp": "Monday, 02 November 2020 - 8:14",
       "Headline": "කතරගම දී දඩයක්කරුවන් සහ වනජීවි නිලධාරීන් අතර, වෙඩි හුවමාරුවක්",
       "News Content": "කතරගම - කටගමුව වැව ආසන්නයේ දඩයක්කරුවන් පිරිසක් සහ වනජීවි නිලධාරීන් අතර වෙඩි හුවමාරුවක් සිදුව තිබෙනවා.\nඊයේ(01) රාත්‍රී 8.10ට පමණ සිදුවූ මෙම වෙඩි හුවමාරුවේදී තුවාල ලැබූ දඩයක්කරුවෙකු කතරගම දිස්ත්‍රික් රෝහලට ඇතුළත් කිරීමෙන් පසුව වැඩිදුර ප්‍රතිකාර සඳහා හම්බන්තොට මහරෝහල වෙත මාරු කර යැවුණා.\nදඩයක්කරුවන් මුවන් දෙදෙනෙකුට වෙඩි තබා ඇති අතර, එම අවස්ථාවේ කටගමුව වනජීවි අඩවි ආරක්ෂක නිලධාරීවරයා ප්‍රමුඛ වනජිවි නිලධාරීන් එම ස්ථානයට පැමිණ තිබෙනවා.\nඑහිදී මෙම වෙඩි හුවමාරුව සිදුව ඇති බවයි වාර්තා වන්නේ.",
       "URL": "https://www.hirunews.lk/253816/කතරගම-දී-දඩයක්කරුවන්-සහ-වනජීවි-නිලධාරීන්-අතර-වෙඩි-හුවමාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=2356"
}