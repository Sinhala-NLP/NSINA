{
       "Source": "hirunews",
       "Timestamp": "Wednesday, 20 May 2020 - 8:59",
       "Headline": "තමන් පිළිබඳව සමාජ මාධ්‍ය ජාලයක අසත්‍ය තොරතුරු පලවීම නිසා තරුණයෙකු සියදිවි හානි කරගනී (ඡායාරූප)",
       "News Content": "සමාජ මාධ්‍ය ජාලයක තමන් පිළිබඳව අසත්‍ය තොරතුරු පලවීමෙන් සිත්තැවුලට පත් යාපනයේ තරුණයෙකු ඊයේ (19) ගසක එල්ලී සියදිවි හානි කරගෙන තිබෙනවා.\nයාපනයේ චෙම්මනි කල්වියන්කාඩු ප්‍රදේශයේ පදිංචිව සිටි විසි අට හැවිරිදි  රාජන් දිලීපන් නැමති මෙම තරුණයා සියදිවි හානි කරගෙන ඇත්තේ යාපනයේ නාවක්කුලි පාලම අසල පිහිටි ගසක එල්ලී බව චාවාකච්චේරී පොලීසිය පවසනවා.\nෆේස් බුක් සමාජ මාධ්‍ය ඔස්සේ මේ තරුණයා සම්බන්ධයෙන් අසත්‍ය තොරතුරු රැසක් පලවීමෙන් පසුව මොහුද ව්‍යාජ ෆේස් බුක් ගිණුමක් සකසා කීප දෙනෙකුට එය යවා පසුව සිය දිවි හානි  කරගෙන ඇති බවයි අප වාර්තාකරු සඳහන් කළේ.\nමියගිය තරුණයා යාපනයේ චාවාකච්චේරී ප්‍රදේශයේ  වාහන සදහා දුම් පරීක්ෂණ වාර්තා නිකුත් කරණ මධ්‍යස්ථානයක සේවය කරණ අතර ඔහු එහි සිට පැමිණෙන අතරවාරයේ අතර මගදී මේ අන්දමට සිය දිවි හානි කරගෙන තිබෙනවා.\nචාවාකච්චෙරී පොලීසිය විසින් තරුණයාගේ මළ සිරුර සොයාගෙන ඇති අතර සිද්ධිය සම්බන්ධයෙන් පරීක්ෂණ ආරම්භ කොට තිබෙනවා.",
       "URL": "https://www.hirunews.lk/241100/තමන්-පිළිබඳව-සමාජ-මාධ්‍ය-ජාලයක-අසත්‍ය-තොරතුරු-පලවීම-නිසා-තරුණයෙකු-සියදිවි-හානි-කරගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2721"
}