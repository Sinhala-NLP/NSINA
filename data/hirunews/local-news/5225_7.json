{
       "Source": "hirunews",
       "Timestamp": "Saturday, 02 January 2016 - 16:32",
       "Headline": "කරගම්පිටිය බස් නැවතුමේ සිටි මව සහ පුතු මෝටර් රථයකට යටවෙයි",
       "News Content": "දෙහිවල - කරගම්පිටිය ප්‍රදේශයේ බස් නැවතුම්පලක රැඳී සිටි මවක සහ අවුරුදු තුනහමාරක පිරිමි දරුවෙකු මෝටර් රථයක ගැටී අද අනතුරට පත්වුණා.\nඅද (02) දහවල් සිදුවූ මෙම අනතුරෙන් දරුවා මියගිය අතර මව ද බරපතල තුවාල ලබා රෝහල් ගතකර ඇති බවයි  පොලීසිය සඳහන් කළේ.\nදරුවා සහ මව මාර්ගය අසල බස් නැවතුමේ රැදී සිට ඇති අතර අදාළ මෝටර් රථය හදිසියේම පදික වේදිකාව මතින් ඔවුන් සිටි ස්ථානයට කඩා වැදී තිබුණේ වේගය පාලනය කරගත නොහැකිවයි.",
       "URL": "https://www.hirunews.lk/123276/කරගම්පිටිය-බස්-නැවතුමේ-සිටි-මව-සහ-පුතු-මෝටර්-රථයකට-යටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5225"
}