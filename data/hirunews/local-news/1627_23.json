{
       "Source": "hirunews",
       "Timestamp": "Friday, 15 October 2021 - 9:14",
       "Headline": "ව්‍යාජ ලිපි ලේඛණ සැකසූ තුන්දෙනෙකු අත්අඩංගුවට",
       "News Content": "රත්නපුර - වේවැල්වත්ත - බටේපොල ප්‍රදේශයේදී ව්‍යාජ ලෙස රියදුරු බලපත්‍ර සකස් කළ පුද්ගලයින් තුන් දෙනෙකු අත්අඩංගුවට ගෙන තිබෙනවා.\nපොලිසියට ලද තොරතුරක් මත ඊයේ අත්අඩංගුවට ගත් මෙම සැකකරුවන් තුන්දෙනා අතර, ව්‍යාජ ලේඛන සකස් කිරීම සඳහා ආධාර අනුබලදුන් පුද්ගලයාද සිටින බවයි පොලිසිය සඳහන් කළේ.\nසැකකරුවන් අවුරුදු 34, 42 සහ 44 යන වයස්වල පසුවන එම ප්‍රදේශයේම පදිංචිකරුවන්.\nඔවුන් වැඩිදුර විමර්ශන කටයුතු සඳහා රත්නපුර විශේෂ අපරාධ අංශය වෙත භාර දී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/285042/ව්‍යාජ-ලිපි-ලේඛණ-සැකසූ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1627"
}