{
       "Source": "hirunews",
       "Timestamp": "Thursday, 03 August 2023 - 9:29",
       "Headline": "ආගමන හා විගමන දෙපාර්තමේන්තුවේ වව්නියාව කාර්යාලයේ සේවා සීමා කරයි",
       "News Content": "අද(03) සිට ආගමන හා විගමන දෙපාර්තමේන්තුවේ වව්නියාව ප්‍රාදේශීය කාර්යාලයේ සේවා සීමා කර තිබෙනවා.\nමෙම තීරණය ගෙන ඇත්තේ, සේවා ලබාගැනීම සඳහා එම කාර්යාලයට දෛනිකව විශාල පිරිසක් පැමිණීම හේතුවෙන්.\nඒ අනුව අද සිට එම කාර්යාලයෙන් විදෙස් ගමන් බලපත්‍ර ලබාගත හැකි වන්නේ, උතුරු පළාත, නැගෙනහිර පළාත හා අනුරාධපුර දිස්ත්‍රික්කයේ පදිංචිකරුවන්ට පමණයි.\nකෙසේ වෙතත් තදබදය අවම කර සේවාලාභීන්ට වඩාත් කාර්යක්ෂම සේවයක් සැපයීම සඳහා අවශ්‍ය කටයුතු සම්පාදනය කර ඇති බවයි ආගමන විගමන දෙපාර්තමේන්තුව සඳහන් කළේ.",
       "URL": "https://www.hirunews.lk/343460/ආගමන-හා-විගමන-දෙපාර්තමේන්තුවේ-වව්නියාව-කාර්යාලයේ-සේවා-සීමා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=128"
}