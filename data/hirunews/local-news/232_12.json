{
       "Source": "hirunews",
       "Timestamp": "Tuesday, 27 June 2023 - 15:31",
       "Headline": "චීන ඔත්තු බැලීමේ බැලූන ගැන ජපානයෙන් ප්‍රකාශයක්",
       "News Content": "චීනයට අයත් ඔත්තු බැලීමේ බැලුන් ආසියානු කලාපයේදී දක්නට ලැබුණු බව බීබීසී පුවත් සේවය සදහන් කරනවා.\nචීනයට අයත් බවට සැලකෙන ඔත්තුබැලීමේ බැලුනයක වීඩියෝ දර්ශන මුදාහරිමින් බීබීසී පුවත් සේවය පෙන්වා දෙන්නේ, ජපාන, තායිවාන ගුවන් කලාපය තුළ මෙම බැලුන් දක්නට ලැබුණු බවයි.\nමේ අතර, ඉදිරියේ දී චීන ඔත්තු බැලීමේ බැලූන සිය ගුවන් කලාපයට ඇතුළු වුවහොත් ඒවා විනාශ කිරීමට පියවර ගන්නා බව ජපානය පවසනවා.\nකෙසේ වුවද මේ සම්බන්ධයෙන් චීනය මෙතෙක් කිසිදු ප්‍රතිචාරයක් දක්වා නැහැ.",
       "URL": "https://www.hirunews.lk/339262/චීන-ඔත්තු-බැලීමේ-බැලූන-ගැන-ජපානයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=232"
}