{
       "Source": "hirunews",
       "Timestamp": "Saturday, 15 July 2023 - 21:26",
       "Headline": "අයියා දඩයමට ඇටවූ උගුලට මල්ලි හසු වී මරුට (වීඩියෝ)",
       "News Content": "සතුන් දඩයම් කිරීම සඳහා පුදිගලයෙකු විසින් අදින ලද විදුලි රැහැනක ගැටී ඔහුගේ සහෝදරයා මියයෑමේ පුවතක් රත්නපුර නිවිතිගල ප්‍රදේශයෙන් වාර්තා වනවා.\nපොලීසිය පැවසුවේ එම විදුලි රැහැන අදින ලද පුද්ගලයා සිද්ධිය සම්බන්ධයෙන් අත්අඩංගුවට ගත් බවයි.\nමෙලෙස මියගොස් තිබුණේ රත්නපුර කලවාන නිවිතිගල ප්‍රදේශයේ පදිංචි 33 හැවිරිදි පුද්ගලයෙක්.\nඔවුන් දෙදෙනා එක්ව සතුන් දඩයම් කිරීම සඳහා කලක සිට අනවසර විදුලි රැහැන් ඇදීමේ නිරතව සිටි බවයි පොලිස් පරීක්ෂණවලදී අනාවරණ වි තිබෙන්නේ වැඩිමහල් සහෝදරයා විසින් එලෙස අදින ලද විදුලි රැහැනක ගැටීමෙනුයි ඔහුගේ මල්ලී මෙලෙස මියගොස් තිබුණේ.\nඅදාල පුද්ගලයා දින කිහිපයක් නිවසට නොපැමිණිම හේතුවෙන් ඔහු සෙවීම සඳහා ගිය වැඩිමහල් සහෝදරයාට, තමන් විසින් අදින ලද විදුලි රැහනක ගැටී තම බාල සහෝදරයා මියගොස් සිටින අයුරු දක්නට ලැබී තිබෙනවා.\nපසුව ඒ සම්බන්ධයෙන් ඔහු නිවිතිගල පොලීසියට දැනුම් දි තිබු අතර, පොලීසිය පැමිණිමට පෙර ඔහු විදුලි රැහැන් ද ඉවත් කර තිබුණා.\nකෙසේ වෙතත් පොලීසිය කළ ප්‍රශ්න කිරීම්වලදි එලෙස විදුලි රැහැන් ඉවත් කළ බව ඔහු විසින් පිළිගෙන තිබෙනවා.\nඒ් අනුව ඔහු අත්අඩංගුවට ගැනීමට පොලීසිය පියවර ගත්තා.\nවිදුලි සැර වැදීමෙන් මියගිය 33 හැවිරිදි පුද්ගලයා දෙදරු පියෙක් වන අතර, ඔහු නිවිතිගල ප්‍රාදේශීය ලේකම් කාර්යාලයේ සේවයකයෙක් බවයි වාර්තා වන්නේ.",
       "URL": "https://www.hirunews.lk/341342/අයියා-දඩයමට-ඇටවූ-උගුලට-මල්ලි-හසු-වී-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=181"
}