{
       "Source": "hirunews",
       "Timestamp": "Thursday, 01 September 2022 - 7:10",
       "Headline": "පාර්ලිමේන්තු මන්ත්‍රීවරුන්ගේ නිවෙස් වලට හානි කළ පුද්ගලයින් දෙදෙනෙක් අත්අඩංගුවට",
       "News Content": "අමාත්‍ය තාරක බාලසූරිය ගේ නිවසට ඇතුළු වී දේපළ හානි සිදු කිරීම සම්බන්ධව සැකකරුවකු අත්අඩංගුවට ගැනීමට කෑගල්ල කොට්ඨාශ විශේෂ විමර්ශන ඒකකයේ සමත්ව තිබෙනවා.\nකෑගල්ල බණ්ඩාර මාවතේ පිහිටි අමාත්‍ය තාරක බාලසූරියගේ නිවසට අයුතු ලෙස ඇතුළු වී දේපළ හානි සිදු කිරීම සම්බන්ධව පුද්ගලයෙකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරු අවුරුදු 51ක් වන මීපිටිය කෑගල්ල ප්‍රදේශයේ පදිංචිකරුවෙක් වනවා.\nමේ අතර පාර්ලිමේන්තු මන්ත්‍රී ගීතා කුමාරසිංහගේ නිවසට ඇතුළු වී දේපොළ හානි සිදු කිරීම සම්බන්ධව ද සැකකරුවෙකු අත්අඩංගුවට ගැනීමට වැලිකඩ පොලිස් ස්ථානය සමත්ව තිබෙනවා.\nමෙම සැකකරු වයස අවුරුදු 48ක් වන රාජගිරිය ප්‍රදේශයේ පදිංචි කරුවෙක්.\nමේ අතර ජාතික රූපවාහිනි සංස්ථාවට ඇතුළු වී සේවකයින් බිය ගන්වා රජයේ දේපළවලට අනර්ථයක් සිදු කිරීම සාපරාධී සාවද්‍ය පරිහරණය සිදු කිරිම සම්බන්ධව ද සැකකරුවෙකු අත්අඩංගුවට ගැනීමට පොලිසිය සමත්ව තිබෙනවා.\nඅත්අඩංගුවට ගත් සැකකරු වයස අවුරුදු 46 වන මොරටුව ප්‍රදේශයේ පදිංචිකරුවෙක්.",
       "URL": "https://www.hirunews.lk/314251/පාර්ලිමේන්තු-මන්ත්‍රීවරුන්ගේ-නිවෙස්-වලට-හානි-කළ-පුද්ගලයින්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=899"
}