{
       "Source": "hirunews",
       "Timestamp": "Thursday, 17 October 2019 - 12:10",
       "Headline": "එජාප මන්ත්‍රී ශාන්ත අබේසේකර යළි රිමාන්ඩ්",
       "News Content": "ඇප කොන්දේසි කඩකිරීමේ සිද්ධියක් මත අත්අඩංගුවට ගත් පුත්තලම දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී ශාන්ත අබේසේකර ලබන මස 5 වනදා දක්වා අද යළි රක්ෂිත බන්ධනාගාර ගත කෙරුණා.\nඒ  2004 වසරේ මන්ත්‍රීවරයාගේ නිවසේ තිබී නීතිවිරෝධී ගිනි අවියක් පොලිස් භාරයට ගැනීමේ සිද්ධියට අදාළ නඩුව හලාවත මහාධිකරණ විනිසුරු ඉවෝන් ප්‍රනාන්දු හමුවේ කැඳවූ අවස්ථාවේදියි.\nසැකකාර මන්ත්‍රීවරයාට ඇප ලබාදීමේදී සෑම ඉරුදිනකම හලාවත පොලීසියේ පෙනී සිටින ලෙසට පැවති ඇප කොන්දේසිය මන්ත්‍රීවරයා අවස්ථා දෙකකදී කඩකර ඇති බවයි පොලිසිය මීට පෙර අධිකරණයට කරුණු වාර්තා කළේ.\nඅද නඩු විභාගය වාර්තා කිරීම සඳහා මාධ්‍යවේදීන් අධිකරණය තුළ රැඳී සිටි නමුත් නඩුව විභාගයට ගැනීමට පෙර පොලීසිය ඔවුන්ව ඉවත් කළ බවයි හිරු වාර්තාකරු කියා සිටියේ.",
       "URL": "https://www.hirunews.lk/226418/එජාප-මන්ත්‍රී-ශාන්ත-අබේසේකර-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3093"
}