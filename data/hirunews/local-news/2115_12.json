{
       "Source": "hirunews",
       "Timestamp": "Tuesday, 02 March 2021 - 15:13",
       "Headline": "මැණික් හා ස්වර්ණාභරණ කර්මාන්තයේ ඉලක්ක ළඟා කරගැනීම අභියෝගයක් වෙයි",
       "News Content": "මැණික් හා ස්වර්ණාභරණ කර්මාන්තයට අදාළව රජය ගනු ලැබූ ප්‍රතිපත්ති තීරණ ක්‍රියාත්මක නොකිරීම හේතුවෙන් මේ වසරේදී ඩොලර් බිලියනයක අපනයන ආදායම් ඉලක්කය සාක්ෂාත් කරගැනීමට නොහැකිවනු ඇති බව එම කර්මාන්තකරුවන් පවසනවා.\nපසුගිය සැප්තැම්බරයේදී රන් ආනයන සඳහා සියයට 15 ක බද්ද මෙන්ම ලාභය මත සියයට 14 ක බද්ද කපා හැරීමට රජය තීරණය කළා.\nජනාධිපතිවරයා විසින් ප්‍රකාශයට පත් කරනු ලැබූ එම තීරණ අග්‍රාමාත්‍ය මහින්ද රාජපක්ෂ විසින් පසුගිය නොවැම්බරයේ අයවැය ඉදිරිපත් කරමින් තහවුරු කරනු ලැබුවා.\nඑහෙත් එම තීරණ මෙතෙක් ක්‍රියාත්මක නොවීම හේතුවෙන් මැණික් හා ස්වර්ණාභරණ කර්මාන්තයේ නියැලෙන්නන් දුෂ්කරතාවට පත්ව ඇති බව සඳහන්.\nපසුගිය 2020 වසරේදී ශ්‍රී ලංකාවට එම කර්මාන්තයෙන් ඉපයීමට හැකිවූයේ ඩොලර් මිලියන 212.2 ක් පමණයි.",
       "URL": "https://www.hirunews.lk/264119/මැණික්-හා-ස්වර්ණාභරණ-කර්මාන්තයේ-ඉලක්ක-ළඟා-කරගැනීම-අභියෝගයක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2115"
}