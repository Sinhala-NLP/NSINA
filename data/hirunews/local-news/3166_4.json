{
       "Source": "hirunews",
       "Timestamp": "Tuesday, 03 September 2019 - 12:52",
       "Headline": "ආර්ථික කළමනාකරණයට රජය තවමත් අපොහොසත්",
       "News Content": "ඇමසන් වනය ගින්නෙන් බේරා ගැනීමට ලබාදෙන මුදලට වඩා හතර ගුණයක මුදලක් පසුගිය 20 වනදා සිට මේ දක්වා රුපියල ආරක්ෂා කර ගැනීම සඳහා මහ බැංකුව වෙලඳපොලට ඩොලර් නිකුත් කර ඇති බව ඒකාබද්ධ විපක්ෂය පවසනවා.\nඑහි පාර්ලිමේන්තු මන්ත්‍රී බන්දුල ගුණවර්ධන මේ බව කියා සිටියේ විපක්ෂ නායක කාර්යාලයේ අද පැවති මාධ්‍ය හමුවට එක්වෙමින්.\nඑහිදි මන්ත්‍රීවරයා කියා සිටියේ ජාතික ආරක්ෂාව මෙන්ම, ආර්ථික කළමනාකරණය ද වත්මන් ආණ්ඩුවට සිදුකළ නොහැකි බව මේ වන විටත් තහවුරු කර ඇති බවයි.\nමේ අතර අමාත්‍ය මනෝ ගනේෂන් එක්සත් ජාතික පෙරමුණේ ජනාධිපති අපේක්ෂකත්වය සම්බන්ධයෙන් කොළඹ ඊයේ පැවති උත්සවයකින් අනතුරුව මාධ්‍යවේදීන් නැගූ ප්‍රශ්ණවලට මෙලෙස පිළිතුරු ලබා දුන්නා.\nඑහිදී අමාත්‍යවරයා කියා සිටියේ ඉදිරි සතියේදී එක්සත් ජාතික පක්ෂය ගොඩනගන සන්ධානය සම්බන්ධයෙන් නිවැරදි තීරණයකට එළඹිය හැකි බවයි.",
       "URL": "https://www.hirunews.lk/223509/ආර්ථික-කළමනාකරණයට-රජය-තවමත්-අපොහොසත්",
       "Category": "Local News",
       "Parent URL": "https://www.hirunews.lk/local-news.php?pageID=3166"
}