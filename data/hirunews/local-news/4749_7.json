{
       "Source": "hirunews",
       "Timestamp": "Saturday, 17 December 2016 - 18:29",
       "Headline": "ඝාතනයට ලක්වූ පොලිස් සැරයන්ගේ යතුරුපැදිය මින්නේරිය වැවේ",
       "News Content": "පොළොන්නරුව - නව නගරයේ නිවසක් තුළ ඝාතනය කර තිබියදී සොයා ගත් ජනාධිපති ආරක්ෂක අංශයට අනුයුක්තව සේවය කළ පොලිස් සැරයන්වරයා ගමන් ගත් බව කියන යතුරුපැදිය මින්නේරිය වැවේ තිබී සොයා ගෙන තිබෙනවා.\nමෙලෙස ඝාතනයට ලක්ව තිබුණේ 49 හැවිරිදි පොලිස් සැරයන්වරයෙකු වන අතර ඔහු පොළොන්නරුව - දිවුලන්කඩවල ප්‍රදේශයේ පදිංචිව සිටි අයෙක්.\nඅදාළ සැරයන්වරයා රාජකාරි නිම කර සිය නවාතැන්පළ වෙත යතුරුපැදියකින් පැමිණ ඇති බවට මූලික විමර්ශනවලදී අනාවරණ වී තිබූ අතර, අදාළ සැරයන්වරයාගේ සිරුර ජනාධිපති ආරක්ෂක අංශ ප්‍රධානියාගේ නිල නිවසේ මුළුතැන්ගෙයි තිබී සොයා ගත්තා.\nකෙසේ වෙතත්, අදාළ සැරයන්වරයා රාජකාරී නිමකර පැමිණි යතුරුපැදිය ඝාතනයෙන් පසුව අතුරුදන්ව තිබූ අතර, පොලිස් නිල සුනඛයන් යොදා සිදුකළ විමර්ශනවලදී එය මින්නේරිය වැවේ තිබී අද (17) දහවල් සොයාගෙන තිබෙනවා.",
       "URL": "https://www.hirunews.lk/149943/ඝාතනයට-ලක්වූ-පොලිස්-සැරයන්ගේ-යතුරුපැදිය-මින්නේරිය-වැවේ",
       "Category": "Local News",
       "Parent URL": "https://www.hirunews.lk/local-news.php?pageID=4749"
}