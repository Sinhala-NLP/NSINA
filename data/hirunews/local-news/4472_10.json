{
       "Source": "hirunews",
       "Timestamp": "Tuesday, 13 June 2017 - 12:38",
       "Headline": "රන් මාලය කොල්ලකන්න ගිය කත අත්අඩංගුවට",
       "News Content": "බස් රථයක ගමන්ගත් කාන්තාවකගේ ගමන් මල්ලේ තිබු රන් මාලයක් සොරා ගැනීමට උත්සහකල කාන්තාවක් ඊයේ (12) නාඋල පොලිසිය මගින් අත්අඩංගුවට ගෙන තිබෙනවා.\nහොරොව්පතාන සිට හඟුරන්කෙත දක්වා ධාවන වූ ලංගම බස් රථයක් තුලදී මෙම සොරකම සිදුව ඇති බවයි අප වාර්තාකරු සදහන් කළේ.\nබස් රථයේ ගමන්ගත් කාන්තාවක් යාබද අසුනක සිටි කාන්තාවකගේ ගමන්මල්ලේ තිබූ රන් මාලයක් කොල්ල කෑමට උත්සහ කර තිබෙනවා.\nඑහිදී මාලය හිමි කාන්තාව කෑගැසීමත් සමඟ බසයේ සිටි පිරිස විසින් සැකකාර කාන්තාව අල්ලා පොලිසිය වෙත භාරදී ඇති බවයි වාර්තා වන්නේ.\nඅත්අඩංගුවට පත් කාන්තාව ත්‍රිකුණාමලය, ඇලවත්ත ප්‍රදේශයේ පදිංචි 40 හැවිරිදි තැනැත්තියක් බව සදහන්.\nසැකකාරිය අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් නාඋල පොලිසිය පරීක්ෂණ පවත්වන බවයි අප වාර්තාකරු වැඩිදුරටත් කියා සිටියේ.",
       "URL": "https://www.hirunews.lk/163454/රන්-මාලය-කොල්ලකන්න-ගිය-කත-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4472"
}