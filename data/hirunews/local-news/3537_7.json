{
       "Source": "hirunews",
       "Timestamp": "Thursday, 24 January 2019 - 18:43",
       "Headline": "ලෝක ආහාර සංවිධානය ශ්‍රී ලංකාව ගැන අවධානයෙන්",
       "News Content": "ශ්‍රී ලංකාව තුළ සේනා දළඹුවා ව්‍යාප්ත වීම සම්බන්ධයෙන් එක්සත් ජාතීන්ගේ ආහාර හා කෘෂිකර්ම සංවිධානයේ අවධානය යොමුව තිබෙනවා.\nස්වභාවික පාලනයක් හෝ මනා කළමනාකරණයක් නොමැති තත්ත්වයක් තුළ සේනා දළඹුවාට භෝග වගාවන්ට සැලකිය යුතු හානියක් සිදුකළ හැකි අතර, ගොවීන්ගේ ජීවනෝපායන්ටද බලපෑම් එල්ල කළ හැකි බවයි ඔවුන් පෙන්වා දෙන්නේ.\nතම සංවිධානය අඛණ්ඩව ශ්‍රී ලංකාවේ සේනා දළඹු උවදුර සම්බන්ධයෙන් වන තත්ත්වය නිරීක්ෂණය කරන අතර, රජය ඉල්ලා සිටින  ඕනෑම තාක්ෂණික සහයක් ලබාදීමට කටයුතු කරන බවද එම සංවිධානය සඳහන් කළා.\nමේ අතර, බාහිර පෙනුමෙන් සේනා දළඹුවා හා සමාන වෙනත් දළඹු විශේෂ කිහිපයක් මනම්පිටිය, හක්මන සහ පොලොන්නරුව ප්‍රදේ්ශවලින් වාර්තා වුණා.\nඉන් දළඹු විශේෂ දෙකක් වී වගාවන් වලින් හමු වූ අතර, අනෙක් විශේෂය හමුවූයේ බෝංචි වගාවක් තුළ සිටියදීයි.\nමේ අතර, උඩවලව සහ කොළඹගේආර ප්‍රදේශවල සේනා දළඹු උවදුරට ලක්වූ බඩඉරිඟු වගාබිම් පළාත් කෘෂිකර්ම නිලධාරීන් පැමිණ ගිනි තබා විනාශ කර තිබෙනවා.",
       "URL": "https://www.hirunews.lk/208949/ලෝක-ආහාර-සංවිධානය-ශ්‍රී-ලංකාව-ගැන-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=3537"
}