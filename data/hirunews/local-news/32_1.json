{
       "Source": "hirunews",
       "Timestamp": "Wednesday, 13 September 2023 - 22:10",
       "Headline": "CID යේ පොරබැදීමෙන් හරක්කටාට තුවාල",
       "News Content": "ගිනි අවියක් පැහැර ගැනීමට තැත් කිරීමේදී ඇති වු කලහකාරී සිද්ධිය හේතුවෙන් තුවාල ලැබු බව පැවසෙන නදුන් චින්තක හෙවත් හරක්කටා අධිකරණ වෛද්‍යවරයා වෙත ඉදිරිපත් කළ වාර්තාව ලබා දෙන ලෙස කොළඹ කොටුව මහේස්ත්‍රාත් තිළිණ ගමගේ නියෝග කර තිබෙනවා.\nහරක්කටා ගොනුකර තිබු මෝසමක් අද කැදවු අවස්ථාවේදි මහේස්ත්‍රාත්වරයා මෙම නියෝගය නිකුත් කලේ අපරාධ පරීක්ෂණ දෙපාර්තමේන්තුවටයි.\nඑහිදී හරක් කටා වෙනුවෙන් පෙනී සිටි ජනාධිපති නීතීඥ රියෙන්සි අර්සකුලරත්න ඇතුළු නීතීඥ මඩුල්ල අධිකරණයට දැනුම් දුන්නේ කලහාකාරී සිද්ධියෙන් තම සේවාදායකයා තුවාල ලබා ඇති බවයි.\nඑබැවින් ඊට අවශ්‍ය නියෝගයක් නිකුත් කරන ලෙස ඔවුන් අධිකරණයෙන් ඉල්ලා සිටියා. එහිදී මහේස්ත්‍රාන්වරයා ප්‍රකාශ කළේ සිද්ධිය වු දින සැකකරු අධිකරණ වෛද්‍ය නිළධාරිවරයා වෙත යොමු කරන බවට අපරාධ දෙපාර්තමේන්තුව දැනුම් දුන් බවයි.\nඒ අනුව අධිකරණ වෛද්‍ය නිළධාරියා වෙත සැකකරු ඉදිරිපත් කළ වාර්තාව අධිකරණයට ඉදිරිපත් කරන ලෙසටයි මහේස්ත්‍රාත් තිළිණ ගමගේ නියෝග කළේ.\nතමන් මසකට වරක් සැකකාර හරක්කටා නිරීක්ෂණය කරන බවද මහේස්ත්‍රාත්වරයා දැනුම් දුන්නා.\nඑමෙන්ම අද මෝසම කැදවු අවස්ථාfවිදී සළිඳු මල්ෂිත ගුණරත්න හෙවත් කුඩු සළිදු නැමැත්තාටද තුවාල සිදු වී ඇති බැවින් ඔහු වෙනුවෙන් ද කරුණු දැක්වීමක් සිදු කිරීමට නීතීඥවරුන් අධිකරණයෙන් අවසර ඉල්ලා සිටියා.\nඑහෙත් එම ඉල්ලීම ප්‍රතික්ෂේප කරමින් මහේස්ත්‍රාත් තිළිණ ගමගේ ප්‍රකාශ කළේ කලහාකාරී සිද්ධිය වන අවස්ථාවේ ඔහු ප්‍රධාන සිර මැදිරියේ දැඩි ආරක්ෂාව යටතේ රඳවා සිටි බවයි.\nමේ අතර හරක් කටාට සහය පළ කර දැනට පලාගොස් සිටින පොලිස් කොස්තාපල්වරයා සම්බන්ධයෙන් සිදු කරන විමර්ශන ත්‍රස්ත්‍ර විමර්ශන ඒකකයට භාරදී ඇති බවයි අපරාධ පරීක්ෂණ දෙපාර්තමේන්තුව අධිකරණයට දැනුම් දුන්නේ.",
       "URL": "https://www.hirunews.lk/348180/cid-යේ-පොරබැදීමෙන්-හරක්කටාට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=32"
}