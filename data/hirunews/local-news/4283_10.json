{
       "Source": "hirunews",
       "Timestamp": "Sunday, 08 October 2017 - 9:57",
       "Headline": "යාපනය මුහමාලෙයි වලදැමූ බිම්බෝම්බ ඉවත් කිරීමට තව කල්යයි (ඡායාරූප)",
       "News Content": "යුද සමයේදී යාපනය මුහමාලෙයි ඉදිරි ආරක්ෂක වළල්ලේදී එල්.ටී.ටී.ඊ සංවිධානය හා ආරක්ෂක අංශ විසින් වල දැමූ බිම්බෝම්බ ඉවත් කිරීමේ කාර්යේ යෙදී ඇති රාජ්‍ය නොවන සංවිධාන නියෝජිතයින් සහ ආසියා පැසිෆික් කලාපයේ රාජ්‍ය අමාත්‍ය මාර්ක් ෆීල්ඩ් ඇතුලු පිරිස අතර හමුවක් සිදුව තිබෙනවා.\nඑම බිම් බෝම්බ ඉවත් කිරීමේ ප්‍රගතිය පිළිබඳව එහිදී සාකච්ඡා වී ඇති බවයි අප වාර්තාකරු සඳහන් කළේ.\nදැනට යාපනය මුහමාලෙයි ප්‍රදේශයේ බිම්බෝම්බ ඉවත් කිරීමේ කාර්යේ යෙදී සිටින්නේ ජාත්‍යන්තර සංවිධානයක් වන ‘හොලෝ ට්‍රස්ට්’ සංවිධානයයි.\nඑහිදී හෙලෝ ට්‍රස්ට් සාමාජිකයින් පවසා ඇත්තේ මුහමාලෙයි ප්‍රදේශයේ දෙපාර්ශවයේම ඉදිරි ආරක්ෂක වළල්ලක් පැවති හෙයින් වලදමන ලද බිම්බෝම්බවල කිසිදු තොරතුරක් හෝ නිශ්චිත ස්ථානයක් නොමැති වීමෙන් එම කටයුතු අවසන් වීමට තවත් කාලයක් ගත වන බවයි.\nවන්නි රොමේෂ් මධුෂංඛ",
       "URL": "https://www.hirunews.lk/172896/යාපනය-මුහමාලෙයි-වලදැමූ-බිම්බෝම්බ-ඉවත්-කිරීමට-තව-කල්යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4283"
}