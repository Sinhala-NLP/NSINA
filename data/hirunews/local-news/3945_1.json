{
       "Source": "hirunews",
       "Timestamp": "Tuesday, 15 May 2018 - 12:23",
       "Headline": "දකුණේ වෛරස් උණ ගැන විශේෂ පරීක්ෂණයක්",
       "News Content": "දකුණු පළාත තුළ පැතිර යන වෛරස් උණ රෝගයක් හේතුවෙන් කරාපිටිය ශික්ෂණ රෝහලට රෝගීන් බැලීම සඳහා පැමිණෙන පිරිස් සීමා කිරීමට බලධාරීන් තීරණය කර තිබෙනවා.\nකුඩා දරුවන් අතර මෙම උණ රෝගී තත්ත්වය වැඩි වශයෙන් පැතිර යන අතර පසුගිය මාස කිහිපය තුල කුඩා දරුවන් 05 දෙනකු පමණ මියගොස් ඇති බවයි රෝහල් බලධාරීන් සඳහන් කළේ.\nතංගල්ල, හම්බන්තොට සහ වලස්මුල්ල යන ප්‍රදේශවලින් වැඩි වශයෙන් මෙම උණ රෝගීන් වාර්තා වන අතර ඔවුන් මේ  වන විට කරාපිටිය ශික්ෂණ රෝහලේ ප්‍රතිකාර ලබනවා.\nමෙම උණ රෝගය සම්බන්ධයෙන් විශේෂ පරීක්ෂණයක් ද මේ වනවිට ආරම්භ වී ඇති බවයි කරාපිටිය ශික්ෂණ රෝහලේ අධ්‍යක්ෂ වෛද්‍ය ජයම්පති සේනානායක සඳහන් කළේ.\nමීට අමතරව රෝගය ව්‍යාප්ත වීම වැලැක්වීම සඳහා හැකි සෑම පියවරක්ම ගෙන ඇති බවද ඔහු ප්‍රකාශ කළා.",
       "URL": "https://www.hirunews.lk/190781/දකුණේ-වෛරස්-උණ-ගැන-විශේෂ-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=3945"
}