{
       "Source": "hirunews",
       "Timestamp": "Monday, 05 April 2021 - 10:24",
       "Headline": "අප්‍රේල් කැරැල්ලට වසර 50යි",
       "News Content": "අදට යෙදී ඇති 50වන අප්‍රේල් විරු සමරුව නිමිත්තෙන් ජනතා විමුක්ති පෙරමුණ සහ පෙරටුගාමී සමාජවාදී පක්ෂය ස්ථාන කිහිපයකදී සැමරුම් උත්සව සංවිධාන කර තිබෙනවා.\nජනතා විමුක්ති පෙරමුණ පස්වරු 3.30 ට හිඟුරක්ගොඩ, තංගල්ල, කිරිල්ලවල සහ කුරුණෑගල යන ප්‍රදේශවල සැමරුම් උත්සව සංවිධාන කර ඇති අතර, පෙරටුගාමී සමාජවාදී පක්ෂයේ සැමරුම් උත්සවය තිස්සමහාරාම නගරය කේන්ද්‍ර කරගනිමින් පැවැත්වෙන්නේ අද පස්වරු 3ටයි.\n1971 අප්‍රේල් 05 වනදා අලුයම වැල්ලවාය පොලීසියට ප්‍රහාරයක් එල්ල කරමින් ජනතා විමුක්ති පෙරමුණ අප්‍රේල් කැරැල්ල ආරම්භ කළ අතර, අදාළ කැරැල්ල මසක කාලයක් ඇතුළත එවකට පැවති රජය විසින් මැඩපවත්වනු ලැබුවා.",
       "URL": "https://www.hirunews.lk/267546/අප්‍රේල්-කැරැල්ලට-වසර-50යි",
       "Category": "Local News",
       "Parent URL": "https://www.hirunews.lk/local-news.php?pageID=2040"
}