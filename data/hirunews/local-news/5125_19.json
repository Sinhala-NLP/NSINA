{
       "Source": "hirunews",
       "Timestamp": "Friday, 18 March 2016 - 12:47",
       "Headline": "මුහුදුබඩ දුම්රිය තනි මාර්ගයේ ගමනක",
       "News Content": "අද (18) රාත්‍රී 8 සිට මුහුදුබඩ දුම්රිය මාර්ගයේ කොළඹ - කොටුව හා ගල්කිස්ස දුම්රිය ස්ථාන අතර දුම්රිය ගමනාගමනය තනි මාර්ගයේ සිදුකරන බව දුම්රිය දෙපාර්තමේන්තුව පවසනවා.\nදුම්රිය ගමනාගමන අධිකාරි විජය සමරසිංහ හිරු ප්‍රවෘත්ති අංශයට කියා සිටියේ වැල්ලවත්තේ පැරණි දුම්රිය පාලම ඉවත් කර අලූත් පාලමක් ස්ථාපිත කිරීම හේතුවෙන් මෙලෙස එම කොටසේ තනි මාර්ගයක දුම්රිය ධාවනය සිදුකරන බවයි.\nඒ අනුව අද රාත්‍රී 8  සිට ලබන 22 වනදා පස්වරු 4.30 දක්වා කාලය තුළ මෙලෙස එම මාර්ගයේ දුම්රිය තනි මාර්ගයක් ඔස්සේ ධාවනය කෙරෙන බවයි ඔහු වැඩිදුරටත් සදහන් කළේ.\nඒ හේතුවෙන් සුළු දුම්රිය ප්‍රමාදයක් විය හැකි බව ද දුම්රිය ගමනාගමන අධිකාරිවරයා වැඩිදුරටත් ප්‍රකාශ කළා.",
       "URL": "https://www.hirunews.lk/128799/මුහුදුබඩ-දුම්රිය-තනි-මාර්ගයේ-ගමනක",
       "Category": "Local News",
       "Parent URL": "https://www.hirunews.lk/local-news.php?pageID=5125"
}