{
       "Source": "hirunews",
       "Timestamp": "Sunday, 25 November 2018 - 12:56",
       "Headline": "ශ්‍රී ලංකාවේ සැබෑ තත්ත්වය පහදන්න - තානාපතිවරුන්ට රජයෙන් උපදෙස්",
       "News Content": "ශ්‍රී ලංකාවේ වත්මන් දේශපාලන වාතාවරණය බරපතල ලෙස හුවා දැක්වීමට ඇතැම් රටවල් කටයුතු කරමින් සිටින බව විදේශ කටයුතු අමාත්‍යාංශයේ ලේකම් රවිනාථ ආරියසිංහ පවසනවා.\nහිරු ප්‍රවෘත්ති අංශය වෙත අදහස් දක්වමින් ඔහු කියා සිටියේ මෙරට සංචාරක ආගමනයට බලපාන තත්ත්වයන් සමතුලිත කිරීම සඳහා අමාත්‍යාංශය සියලූ පියවර ගනිමින් සිටින බවයි.\nශ්‍රී ලංකාවේ ආරක්ෂක අවදානමක් නොමැති බව අවධාරණය කරන අතරම ප්‍රවර්ධන කටයුතුද ඊට සමගාමීව සිදු කෙරෙනවා.\nඑමෙන්ම මෙරට දේශපාලන සිදුවීම් කිසිසේත්ම සංචාරක ආගමනය සඳහා බලපෑමක් ඇති නොකරන බව විදේශ කටයුතු අමාත්‍යාංශ ලේකම් රවිනාථ ආරියසිංහ ප්‍රකාශ කළා.\nඑහිදී ඔහු කියා සිටියේ ඇතැම් රටවල්ප්‍රකාශයට පත් කර ඇති සංචාරක අවදානම් නියෝග මෙරට වාතාවරණය හා සැසඳිය නොහැකි බවයි.",
       "URL": "https://www.hirunews.lk/204881/ශ්‍රී-ලංකාවේ-සැබෑ-තත්ත්වය-පහදන්න-තානාපතිවරුන්ට-රජයෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3635"
}