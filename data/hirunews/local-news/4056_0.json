{
       "Source": "hirunews",
       "Timestamp": "Friday, 02 March 2018 - 16:23",
       "Headline": "කාන්තාවකට අතවර කරන්න පැමිණි හිමිනමක් අත්අඩංගුවට",
       "News Content": "නිවසේ නාන කාමරයේ දිය නාමින් සිටි කාන්තාවකට ලිංගික අතරව කිරිමට තැත්කල බව කියන හිමිනමක් අද (02) කෑගල්ල පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ කෑගල්ල, පුවක්දෙනිය ප්‍රදේශයේ විහාරස්ථානයක හිමිනමක් බවයි වාර්තා වන්නේ.\nසැකකාර හිමිනම විසින් 42 හැවිරිදි කාන්තාවකට මෙලෙස  අතරව කිරිමට උත්සහ කර ඇති බවයි අප වාර්තාකරු පැවසුවේ.\nවිහාරස්ථානයට යාබද නිවසක කාන්තාවක් සිය නිවසේ නාන කාමරයට ගොස් දිය නාමින් සිටියදි සැකකාර හිමිනම නිවසේ නානකාමරයට ඇතුල් වී එම කාන්තාවට අතවර කිරිමට තැත්කර ඇති බව සඳහන්.\nපසුව අදාල කාන්තාව හිමිනමගේ ග්‍රහනයෙන් මිදි සිය පවුලේ ඥාතීන්ට සිද්ධිය පිළිබඳව දනුවත්කර ඉන් පසු කෑගල්ල පොලිසියට පැමිණිලිකර  තිබෙනවා.\nසැකකාර හිමිනම සිය චීවරයද අදාල කාන්තාවගේ නාන කාමරයේ දමා ගෙමිදුලේ රෙදි වැලක දමා තිබු කාන්තවගේ කලිසමක්ද හැඳ විහාරස්ථානයට ගොස් ඇති බවයි අප වාර්තාකරු වැඩිදුරටත් සඳහන් කළේ.\nපසුව කෑගල්ල පොලිසියේ නිලධාරීන් සිද්ධියට මුහුණ පෑ කාන්තවගේ නිවසේ නාන කාමරය පරීක්ෂා කිරීමේදී එහි තිබී සැකකාර හිමිනමගේ චීවරය සොයා ගැනිමට හැකිවි ඇති අතර පසුව විහාරස්ථානය සෝදිසි කිරිමේදී අදාල කාන්වට අයත් හිමිනම විසින් හැඳ ගෙන ආ බව කියන කලිසමද සොයාගෙන තිබෙනවා.\nසිද්ධියට සම්බන්ද සැකකාර හිමිනම කෑගල්ල මහේස්ත්‍රාත් අධිකරණය වෙත අද (02) දින  ඉදිරිපත් කිරිමට නියමිතව තිබූ බව සඳහන්.",
       "URL": "https://www.hirunews.lk/184942/කාන්තාවකට-අතවර-කරන්න-පැමිණි-හිමිනමක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4056"
}