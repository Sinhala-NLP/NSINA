{
       "Source": "hirunews",
       "Timestamp": "Saturday, 06 November 2021 - 9:32",
       "Headline": "විසි එක්වන සියවසේ දීර්ඝතම චන්ද්‍රග්‍රහණය තව සති දෙකකින්",
       "News Content": "පූර්ණ චන්ද්‍රග්‍රහණයකට ආසන්න දීර්ඝ චන්ද්‍රග්‍රහණයක් ලබන 19 වන දා සිදු වන බව ඇමරිකානු නාසා ආයතනය ප්‍රකාශ කළා.\nඑමඟින් සඳහන් කළේ පැය තුනයි විනාඩි 28 යි තත්පර 23 ක කාලයක් දිස්වන එය, මේ සියවසේ දීර්ඝතම චන්ද්‍රග්‍රහණය වනු ඇති බවයි.\nඑහිදී චන්ද්‍රයාගේ මතුපිට සියයට 97කින් රත් පැහැ ගැන්වෙනු ඇති.\nවිශේෂයෙන් උතුරු ඇමරිකානු කලාපයට දිස්වන මෙම චන්ද්‍රග්‍රහණය තරම් දීර්ඝ චන්ද්‍රග්‍රහණයක් වසර 2100 වනතුරු සිදු නොවනු ඇති බවයි නාසා ආයතනය අනාවැකි පළ කරන්නේ.\nමීළඟ දශක අට තුළ තවත් චන්ද්‍රග්‍රහණ 179ක් සිදුවනු ඇතැයි අපේක්ෂා කෙරෙන අතර, එය, වසරකට චන්ද්‍රග්‍රහණ දෙකක පමණ සාමාන්‍යයක්.\nනොවැම්බර් 19 වනදා චන්ද්‍රග්‍රහණයෙන් පසු ඊළඟ චන්ද්‍රග්‍රහණය සිදු වනු ඇත්තේ ලබන වසරේ මැයි 16 වනදායි.",
       "URL": "https://www.hirunews.lk/287150/විසි-එක්වන-සියවසේ-දීර්ඝතම-චන්ද්‍රග්‍රහණය-තව-සති-දෙකකින්",
       "Category": "Local News",
       "Parent URL": "https://www.hirunews.lk/local-news.php?pageID=1581"
}