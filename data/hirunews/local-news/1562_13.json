{
       "Source": "hirunews",
       "Timestamp": "Sunday, 14 November 2021 - 13:25",
       "Headline": "කාබනික පොහොරෙන් මහ කන්නයේ වගා කටයුතු සිදු කෙරේ (වීඩියෝ)",
       "News Content": "කාබනික පොහොර භාවිතයෙන් ප්‍රදේශ රැසක ගොවීන් මෙවර මහ කන්නයේ වගා කටයුතු මේ වනවිට ආරම්භ කර ඇති අතර, එම වගා කටයුතු සාර්ථක බව ගොවීන් පවසනවා.\nකෙසේ වෙතත් ඇතැම් ප්‍රදේශවල ගොවීන් පොහොර නොමැතිව වගා කටයුතුවලින් ඉවත්ව ඇති අතර, කාබනික පොහොර භාවිතය අසාර්ථක බවයි එම ගොවීන් පවසන්නේ.\nරජය ලබාදෙන පොහොර අපේක්ෂාවෙන් මහනුවර - වත්තේගම සහ පන්විල ප්‍රදේශයේ ගොවීන් සිය වගා කටයුතු ආරම්භ කර තිබෙනවා.\nගොවීන් පවසන්නේ තමන්ට මෙතෙක් පොහොර නොලැබුණු බවයි.\nරසායනික පොහොර නොමැතිව වගා කළ නොහැකි බව බදුල්ල - කොස්ලන්ද ප්‍රදේශයේ ගොවීන්ද ප්‍රකාශ කළා.\nකෙසේ වෙතත් පොළොන්නරුව - පරාක්‍රම සමුද්‍ර ව්‍යාපාරයේ ගොවීන් මෙවර මහ කන්නයේ වගා කටයුතු ආරම්භ කර තිබෙනවා.\nඑමෙන්ම පොළොන්නරුව අලුත්වැව ප්‍රදේශයේ ගොවීන් තමන්ට අවශ්‍ය කාබනික පොහොර නිෂ්පාදනය කර ඇති අතර, ගොවීන් පවසන්නේ එය සාර්ථක බවයි.\nතබ්බෝව ගොවි ජනපදයේ සහ නීලබැම්ම ගොවි ජනපදයේද කාබනික පොහොර යොදාගෙන සිදු කළ මුං වගාව සාර්ථක වී තිබෙනවා.",
       "URL": "https://www.hirunews.lk/287973/කාබනික-පොහොරෙන්-මහ-කන්නයේ-වගා-කටයුතු-සිදු-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1562"
}