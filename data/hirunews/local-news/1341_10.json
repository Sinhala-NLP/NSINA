{
       "Source": "hirunews",
       "Timestamp": "Tuesday, 22 February 2022 - 11:53",
       "Headline": "රෝගීන්ට සාපේක්ෂව සිදුවන මරණ සංඛ්‍යාවේ වැඩි වීමක් (වීඩියෝ)",
       "News Content": "රෝගීන්ට සාපේක්ෂව සිදුවන මරණ සංඛ්‍යාවේ වැඩි වීමක් දක්නට ලැබෙන බව නියෝජ්‍ය සෞඛ්‍ය අධ්‍යක්ෂක වෛද්‍ය හේමන්ත හේරත් පවසනවා.\nමියයන පුද්ගලයන් ගෙන් වැඩි ප්‍රතිශතයක් වයස අවුරුදු 60 ට සහ 30 ට වැඩි පුද්ගලයන් වන අතර , වයස අවුරුදු 30 අඩු මරණ පවතින්නේ ඉතාමත් අවම මට්ටමක බවයි ඔහු වැඩිදුරටත් සඳහන් කරන්නේ.\nවයස අවුරුදු 60 ට වැඩි පුද්ගලයන්ගෙන් බොහෝ පිරිසක් නිදන්ගත රෝගවලින් පෙලෙන සහ දීර්ඝකාලීන ප්‍රතිශක්තිය හීන වන ඖෂධ ලබාගන්නා රෝග තිබෙන පුද්ගලයින් වන අතර එහෙයින් ඔවුන් නිවසේ ආරක්ෂාකාරීව සිටිය ද නිරෝගී පුද්ගලයන් හරහා ඔවුන්ට මෙම රෝගය වැළඳී මිය යාමට හේතුවක් විය හැකි බවයි නියෝජ්‍ය සෞඛ්‍ය අධ්‍යක්ෂකවරයා පෙන්වා දෙන්නේ.\nමෙම තත්ත්වය වළක්වා ගැනීම සඳහා නිරෝගී අය සෞඛ්‍ය පුරුදු අනුගමනය කළ යුතු අතර තුන්වැනි මාත්‍රාව ලබා ගත යුතුයි. මෙම ක්‍රම අනුගමනය කරන්නේ නම් අන් අයට රෝගය බෝවීමේ හැකියාව අවම කරගත හැති අතර එමගින් මරණ සංඛ්‍යාව අඩු කර ගැනීමට හැකිවන බවද ඔහු සඳහන් කළා.\nසමහර රටවල් අත්හදාබැලීමක් ලෙස හා සමාජ ආර්ථික ක්‍රියාවලිය මත මෙම omicron ප්‍රභේදය අවසාන භාගයේ සංචරණ සීමා ලිහිල් කිරීම් සිදු කළ නමුත් එමගින් දියුණු යැයි සැලකෙන බොහෝ රටවල නැවතත් රෝගීන්ගේ සංඛ්‍යාව සාපේක්ෂව වැඩි වී තිබෙනවා.\nඅපට එවැනි අවසානයක් මේ මොහොතේ දකින්නට නොමැති වුවද නුදුරේම එවැනි අවසානයක් බලාපොරොත්තු වන බවයි නියෝජ්‍ය සෞඛ්‍ය අධ්‍යක්ෂකවරයා සඳහන් කරන්නේ.",
       "URL": "https://www.hirunews.lk/297698/රෝගීන්ට-සාපේක්ෂව-සිදුවන-මරණ-සංඛ්‍යාවේ-වැඩි-වීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1341"
}