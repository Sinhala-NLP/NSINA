{
       "Source": "hirunews",
       "Timestamp": "Wednesday, 10 February 2016 - 7:48",
       "Headline": "කථානායක අපිට තරු පෙන්නුවා",
       "News Content": "කථානායකවරයාගේ වත්මන් ක්‍රියාකලාපය නිසා තමන්ට තිබූ සියලූ නැවුම් බලාපොරොත්තු බිඳී ගිය බව ඒකාබද්ධ විපක්ෂය පවසනවා.\nපාර්ලිමේන්තු මන්ත්‍රී ඩලස් අලහප්පෙරුම මේ බව කියා සිටියේ කොළඹ ඊයේ පැවැති මාධ්‍ය හමුවකට එක්වෙමින්.\nපළාත්පාලන ඡුන්ද විමසීම් සංශෝධන පනත් කෙටුම්පත සම්මත කරගැනීමේදී  ඊයේ පාර්ලිමේන්තුවේදී උණුසුම් තත්ත්වයක් ඇතිවුණා.\nඉන් පසුව ඒකාබද්ධ විපක්ෂය නියෝජනය කරන මන්ත්‍රීවරුන් හදිසි මාධ්‍ය හමුවක් කැඳවා තිබුණේ අදාළ සම්මත කරගැනීම නීතිවිරෝධී බව පැවසීමටයි.\nකෙසේ වෙතත් එහිදී ඒකාබද්ධ විපක්ෂයේ මන්ත්‍රීවරුන් පෙන්වා දුන්නේ පාර්ලිමේන්තුව තුළ තමන්ට හිමි අවස්ථාව නොලැබෙන බවයි.\nපාර්ලිමේන්තුවේදී නිසි තැන ලබා  නොදෙන්නේ තමන් ආණ්ඩුවට අවනත කරගැනීමට බවයි මෙම මාධ්‍ය හමුවට එක්වූ පිවිතුරු හෙළ උරුමයේ ප්‍රධාන ලේකම් උදය ගම්මන්පිල කියා සිටියේ.",
       "URL": "https://www.hirunews.lk/125855/කථානායක-අපිට-තරු-පෙන්නුවා",
       "Category": "Local News",
       "Parent URL": "https://www.hirunews.lk/local-news.php?pageID=5175"
}