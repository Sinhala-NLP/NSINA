{
       "Source": "hirunews",
       "Timestamp": "Friday, 02 April 2021 - 14:18",
       "Headline": "උත්සව සමයේ ගම් බිම් බලා යන ජනතාවට විශේෂ දුම්රියක්",
       "News Content": "එළඹෙන අලුත් අවුරුදු උත්සවය සමයේ ගම්බිම් බලා යන ජනතාව සඳහා විශේෂ දුම්රිය 21 ක් ධාවනයට යොදවා ඇති බව දුම්රිය දෙපාර්තමේන්තුව පවසනවා.\nවැඩබලන දුම්රිය සාමාන්‍යාධිකාරී ඩබ්ලිව්. ඒ. ඩී. එස් ගුණසිංහ කියා සිටියේ ලබන 9 වන දා සිට එම විශේෂ දුම්රිය ධාවනය සිදු කෙරෙන බවයි.\nමීට  අමතරව සාමාන්‍ය පරිදි ධාවනය වන සියලු දුරගමන් සේවා දුම්රිය එලෙසම ධාවනය කෙරෙන බවද වැඩබලන දුම්රිය සාමාන්‍යාධිකාරිවරයා සඳහන් කළා.\nමේ අතර ගම් බිම් බලා යන ජනතාව සඳහා දුරගමන් සේවා සඳහා අමතර බස් රථ 200ක් හෙට සිටම ධාවනයට යොදවා ඇති බව ශ්‍රී ලංකා ගමනා ගමන මණ්ඩලයේ සභාපති කිංස්ලි රණවක හිරු ප්‍රවෘත්ති අංශයට ප්‍රකාශ කළා.",
       "URL": "https://www.hirunews.lk/267304/උත්සව-සමයේ-ගම්-බිම්-බලා-යන-ජනතාවට-විශේෂ-දුම්රියක්",
       "Category": "Local News",
       "Parent URL": "https://www.hirunews.lk/local-news.php?pageID=2046"
}