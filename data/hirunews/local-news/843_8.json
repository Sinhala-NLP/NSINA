{
       "Source": "hirunews",
       "Timestamp": "Monday, 26 September 2022 - 14:07",
       "Headline": "PUCSL සභාපතිට එරෙහිව ඇමති නීතිමය ක්‍රියාමාර්ග ගන්න සූදානමින්",
       "News Content": "මෙරටට ගෙන්වා ඇති බොරතෙල්වල ප්‍රමිතිය සම්බන්ධයෙන් මහජන උපයෝගිතා කොමිසමේ සභාපතිවරයා සිදුකර ඇති ප්‍රකාශය පිළිබඳ ඛනිජතෙල් සංස්ථාව නීතිමය පියවර ගන්නා බව විදුලිබල හා බලශක්ති අමාත්‍ය කංචන විජේසේකර ප්‍රකාශ කළා.\nසිය ටිවිටර් ගිණුමේ සටහනක් තබමින් ඔහු කියා සිටියේ, ඛනිජ තෙල් සංස්ථාව සතුව ප්‍රමාණවත් තරම් ඉන්ධන තොග පවතින බවයි.\nවිදුලි කප්පාදුව දිර්ඝ කිරීමක් සඳහා විදුලිබල මණ්ඩලය ඉල්ලුම් කර ඇත්තේ ලක්ෂපාන බලාගාරය බිඳවැටීම, ඩීසල්, දැවි තෙල් සහ ජල කළමනාකරණය සඳහා ප්‍රමාණවත් අරමුදල් නොමැතිකම හේතුවෙන් බව ද අමාත්‍යවරයා සිය ටිවිටර් ගිණුමේ සදහන් කර තිබෙනවා.",
       "URL": "https://www.hirunews.lk/316361/pucsl-සභාපතිට-එරෙහිව-ඇමති-නීතිමය-ක්‍රියාමාර්ග-ගන්න-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=843"
}