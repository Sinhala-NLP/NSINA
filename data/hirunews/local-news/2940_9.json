{
       "Source": "hirunews",
       "Timestamp": "Wednesday, 22 January 2020 - 16:00",
       "Headline": "යාපනයේදී වෛද්‍ය සිසුවියක් ඝාතනය කෙරේ",
       "News Content": "යාපනය විශ්වවිද්‍යාලයේ වෛද්‍ය පීඨයේ අවසන් වසරේ ඉගෙනුම ලබන සිසුවියක් තියුණු ආයුධයකින් පහරදී ඝාතනය කිරීම සම්බන්ධයෙන් ඇගේ සැමියා වන යුද හමුදා සෙබළෙකු අත්අඩංගුවට ගෙන තිබෙනවා.\nඅද දහවල් යාපනය - පන්නෙයි කොටුව අසළදී මෙලෙස ඝාතනය කෙරුණේ බේරුවල ප්‍රදේශයේ පදිංචි 29 හැවිරිදි කාන්තාවක්.\nමොවුන් දෙදෙනා දික්කසාද වීම සඳහා මේ වනවිට නඩුවක්ද පවරා ඇති බව සිද්ධිය සම්බන්ධයෙන් විමර්ශන සිදුකරන උසස් පොලිස් නිලධාරියෙකු සඳහන් කළා.\nසැකකරුද බේරුවල ප්‍රදේශයේ පදිංචිකරුවෙකු බවට තහවුරු වී ඇති අතර, ඔහු පරන්තන් ප්‍රදේශයේ හමුදා කඳවුරක වෛද්‍ය බලකායට අනුයුක්තව සේවය කරන සෙබළෙකු බවටයි අනාවරණ වී ඇත්තේ.\nඝාතනය සිදුකිරීමෙන් පසු සැකකරු අත්අඩංගුවට ගත් පොලීසිය වැඩිදුර ප්‍රශ්න කිරීම් සඳහා යාපනය පොලීසිය වෙත රැගෙනවිත් තිබෙනවා.",
       "URL": "https://www.hirunews.lk/232818/යාපනයේදී-වෛද්‍ය-සිසුවියක්-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2940"
}