{
       "Source": "hirunews",
       "Timestamp": "Wednesday, 01 July 2020 - 10:22",
       "Headline": "ගල් තලාවල නිධන් ලකුණු පෙන්වන්න මුදල් ගරන මේ, කණ්ඩායම දන්නවද ?",
       "News Content": "නිධන් ලකුණු පෙන්වා, මාතලේ අවට මුදල් ගරන කණ්ඩායමක්\nනිදන් ලකුණු පවතින බවට විවිධ පිරිස් නොමග යවමින් මුදල් ගරන කල්ලියක් පිළිබද තොරතුරැ මාතලේ දිස්ත්‍රික්කයේ ස්ථාන රැසකින් වාර්තා වෙනවා.\nපැරණි ගල්තලාවන් වල විවිධ සත්ව ලකුණු කොටා කෘතිමව පැරණි බව අගවා නිදන් ලකුණු බව පෙන්වා මෙම කණ්ඩායම මුදල් ගැරිම සිදුකරන බවටයි තොරතුරු වාර්තා වී ඇත්තේ.\nගල් කටු හා මිටි උපයෝගි කර ගනිමින් මාතලේ දිස්ත්‍රික්කයේ පිහිටි විවිධ ගල් පර්වතයන් හි විවිධ සත්ව රෑප කොටා එම ස්ථාන වල නිදන් පවති බව සදහන්\nකරමින් එක් ලකුණක් පෙන්වීම සදහා රැපියල් 5,000 සිට 10,000 දක්වා මෙම කල්ලිය මුදල් ලබාගන්නා බව සිද්ධියට මුහුණ දුන් අප වෙත කියා සිටියේ.\nකලක් තිස්සේ සිදුවන මෙම කල්ලියෙ ක්‍රියාකාරකම් හේතුවෙන් පුද්ගලයින් රැසක් මොවුන්ට හසුවී ඇති බවත් මොවුන්ට සහාය දැක්වීම සදහා අදුන්\nබලන්නන් පිරිසක් ද සිටින බව තොරතුරැ හෙළිවී ඇත්තේ.\nමෙම තත්ත්වය සම්බන්ධයෙන් මාතලේ උසස් පොලිස් නිලධාරියෙකුගෙන් කළ විමසීමක දී කියා සිටියේ නොපෙනෙන දේ පිළිබදව බලා පොරොත්තු තබා කටයුතු කරනවාට වඩා පෙනෙන දේ පිළිබදව විස්වාසයෙන් කටයුතු කිරිම ප්‍රායෝගික බවයි.",
       "URL": "https://www.hirunews.lk/244383/ගල්-තලාවල-නිධන්-ලකුණු-පෙන්වන්න-මුදල්-ගරන-මේ-කණ්ඩායම-දන්නවද",
       "Category": "Local News",
       "Parent URL": "https://www.hirunews.lk/local-news.php?pageID=2619"
}