{
       "Source": "hirunews",
       "Timestamp": "Wednesday, 19 July 2023 - 15:31",
       "Headline": "කන්තලේ දුම්රිය ස්ථානයේ කිරුම් මිනුම් තරාදිය ලෙඩ වෙලා: ගොවීන්ගෙන් මැසිවිලි",
       "News Content": "ගොවිතැන ප්‍රධාන ජීවනෝපාය කර ගත් විශාල ජනතාවක් ජීවත් වන කන්තලේ ප්‍රදේශයේ ඇති දුම්රිය ස්ථානයේ කිරුම් මිනුම් තරාදිය අක්‍රීය වීම හේතුවෙන් ගොවීන් අසීරුවට පත්ව තිබෙනවා.\nඊට ප්‍රධාන හේතුව වී ඇත්තේ කන්තලේ ප්‍රදේශයේ වගා කරන වී, සහල් කිරීමෙන් පසු වෙනත් නගර වෙත ප්‍රවාහනය කිරීම ද කන්තලේ දුම්රිය ස්ථානයෙන් සිදුවීමයි.\nමේ හේතුවෙන් එම කටයුතු සඳහා පැමිණෙන ගොවි ජනතාවට තවත් කිලෝමීටර් 25ක් පමණ දුරින් පිහිටි තඹලගමුව දුම්රිය ස්ථානයට යාමට සිදුව තිබෙනවා.\nකන්තලේ, සේරුවිල, වාන්ඇල, සීනිපුර, සූරියපුර, යන ප්‍රදේශවල ගොවි ජනතාවගේ සහල්, පොල්, එළවළ, ධාන්‍ය වර්ග ඇතුලු භාණ්ඩ කන්තලේ දුම්රිය ස්ථානයෙන් ප්‍රවාහනය සඳහා භාර නොගැනීම හේතුවෙන් තමන් දැඩි දුෂ්කරතාවට පත්ව ඇති බවයි ඔවුන් පවසන්නේ.",
       "URL": "https://www.hirunews.lk/341775/කන්තලේ-දුම්රිය-ස්ථානයේ-කිරුම්-මිනුම්-තරාදිය-ලෙඩ-වෙලා-ගොවීන්ගෙන්-මැසිවිලි",
       "Category": "Local News",
       "Parent URL": "https://www.hirunews.lk/local-news.php?pageID=170"
}