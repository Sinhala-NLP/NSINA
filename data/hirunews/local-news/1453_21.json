{
       "Source": "hirunews",
       "Timestamp": "Sunday, 02 January 2022 - 19:28",
       "Headline": "නව සංයුතියේ ගෑස් සිලින්ඩරත් පිපිරෙයි - යළිත් වෙළදපළේ සිමෙන්ති හිඟයක් (වීඩියෝ)",
       "News Content": "නව වසරක් උදා වුවද වෙළදපළේ බඩු මිල ඉහළ යාම, ගෑස් පෝලිම්, කිරිපිටි ඇතුළු පවතින අනෙකුත් ගැටළුවලට තවමත් විසදුම් ලැබී නොමැති බවට පාරිභෝගිකයින් සහ ව්‍යාපාරිකයින් චෝදනා එල්ල කරනවා.\nඅද දිනයේදීත් දිවයිනේ ප්‍රදේශ රැසක ගෑස් පෝලිම් සහ කිරිපිටි මිලදී ගැනීම සඳහා ජනතාව පෝලිම්වල රැදී සිටි බවයි හිරු වාර්තාකරුවන් සඳහන් කළේ.\nමේ අතර, නව සංයුතිය අඩංගු බවට දක්වා පොලීතින් ආවරණ වෙනස් කරමින් වෙළදපොළට නිකුත් කළ ලිට්රෝ ගෑස් සිලින්ඩරයක් ආශ්‍රිතව ද සිදුවීමක් වාර්තා වී තිබෙනවා. ඒ, වේයන්ගොඩ ප්‍රදේශයෙන්.\nඅදාළ නිවසේ කාන්තාව ප්‍රකාශ කළේ මීට දින දෙකකට පෙර අදාළ ගෑස් සිලින්ඩරය වෙළදපළෙන් මිලදී ගත් බවයි.\nඑමෙන්ම, තවත් ප්‍රදේශ කිහිපයකින්ම ගෑස් ආශ්‍රිත සිදුවීම් අද දිනයේත් වාර්තා වී තිබුණා.\nඑසේම ගෑස් ලබා ගැනීම සඳහා ප්‍රදේශ රැසක ජනතාව අද දිනයේත් පෝලිම්වල රැදී සිටීමේ සිද්ධීන් වාර්තා වුණා.\nමේ අතර, නව වසර උදාවත්ම සිමෙන්ති මිල ඉහළ දැමීමට අදාළ සමාගම් කටයුතු කළ අතර මිල ඉහළ දැමුව ද වෙළදපළේ සිමෙන්ති හිගයක් පවතින බවටයි වාර්තා වන්නේ.\nපසුගිය දින කිහිපයේදී මෙන්ම තවමත් වෙළදපළේ එළවළු මිල ගණන් පවතින්නේ ඉහළ අගයකයි.\nබොහෝ ආර්ථික මධ්‍යස්ථානවල නියෝජිතයින් සඳහන් කළේ ලැබෙන එළවළු තොග පසුගිය වසරට සාපේක්ෂව දැඩි ලෙස පහත වැටී ඇති බවයි.",
       "URL": "https://www.hirunews.lk/292844/නව-සංයුතියේ-ගෑස්-සිලින්ඩරත්-පිපිරෙයි-යළිත්-වෙළදපළේ-සිමෙන්ති-හිඟයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1453"
}