{
       "Source": "hirunews",
       "Timestamp": "Thursday, 24 December 2015 - 13:52",
       "Headline": "\"සුදු වෑන් වෙනුවට කලු ඩිෆෙන්ඩර් -  ඒක යහ පාලනය නෙවෙයි - මැර පාලනය\"",
       "News Content": "තරුණයා පැහැරගත් ඩිෆෙන්ඩර් රථය හිරුණිකා ප්‍රේමචන්ද්‍ර මන්ත්‍රීවරියගේ නම් ඇයට එරෙහිව නීතිය ක්‍රියාත්මක විය යුතු බව විපක්ෂයේ දේශපාලනඥයින් පෙන්වා දෙනවා. ජනතා විමුක්ති පෙරමුණ  ප්‍රවෘත්ති සාකච්ඡාවකදී සඳහන් කළේ ඩිෆෙන්ඩර් රථවලින් පුද්ගලයින් පැහැර ගැනීම යහපාලනය නොවන බවයි.\nපසුගිය  21 දා පස්වරු 2.30 ට  පමණ අදාළ ඩිෆෙන්ඩර් රථයෙන් පැමිණි පිරිසක් මෙලෙස පැහැරගෙන ගොස් තිබුණේ දෙමටගොඩ රෙදිපිළි අලෙවිසැලක සේවය කරන 34 හැවිරිදි අමිල ප්‍රියංග අමරසිංහ නැමති ගොතටුව ප්‍රදේශයේ පදිංචි පුද්ගලයෙක්.\nජනතා විමුක්ති පෙරමුණු - මාධ්‍ය ප්‍රකාශක විජිත හේරත් පෙන්වා දෙන්නේ ...\n\"....එදා සුදු වෑන්වලින් පැහැර ගත්ත ක්‍රමය අද කලු ඩිෆෙන්ඩර්වලින් පැහැර ගන්නවා.සුදු වෑන් එපා කියලා ඩිෆෙන්ඩර් කවුරුවත් ඉල්ලුවේ නෑ.මන්ත්‍රී වරප්‍රසාද හෝ වෙන කවර බලයක් පාවිච්චි කරලා කවුරුහරි කලු ඩිෆෙන්ඩර්වලින් ඇවිල්ලා සාමාන්‍ය තරුණයින්ව පැහැරගෙන යනවා නම් ඒක සම්පූර්ණයෙන්ම වැරදියි.\nඕක රාජපක්ෂ පාලනය පටන් ගත්ත එක. ඒකේ තමයි හිරුණිකා ප්‍රේමචන්ද්‍ර මහත්මියත් හැදුණේ වැඩුණේ. ඒකෙන් ඔප්පු කරන්නේ වෙනසක් වෙලා නෑ කියලා. 'චේන්ජ්' එකක් තවම නෑ. සුදු වෑන් වෙනුවට කලු ඩිෆෙන්ඩර් ඇවිල්ලා පැහැර ගන්නවා නම් ඒක යහ පාලනය නෙවෙයි. ඒක ආපසු මැර පාලනය. ආණ්ඩුව මේ පි ළිබඳව වහාම නීතිය ක්‍රියාත්මක කළ යුතුයි...\"",
       "URL": "https://www.hirunews.lk/122716/සුදු-වෑන්-වෙනුවට-කලු-ඩිෆෙන්ඩර්-ඒක-යහ-පාලනය-නෙවෙයි-මැර",
       "Category": "Local News",
       "Parent URL": "https://www.hirunews.lk/local-news.php?pageID=5236"
}