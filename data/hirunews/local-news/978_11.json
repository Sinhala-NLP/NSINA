{
       "Source": "hirunews",
       "Timestamp": "Sunday, 31 July 2022 - 11:04",
       "Headline": "එක්සත් ජනපද ජනාධිපතිට නැවතත් කොවිඩ් (වීඩියෝ)",
       "News Content": "එක්සත් ජනපද ජනාධිපති ජෝ බයිඩන් නැවතත් කොවිඩ් 19 සඳහා ධනාත්මක බව පරීක්‍ෂණවල දී තහවුරු වී තිබෙනවා.\nඔහුගේ වෛද්‍යවරයා වන වෛද්‍ය කෙවින් 'ඕ' කෝනර් විසින් එය විස්තර කර ඇත්තේ, එය නැවත මතුවන (රීබවුන්ඩ්) ආසාදනයක් ලෙස ‍යි.\n79 හැවිරිදි ජනපති බයිඩන්ට ප්‍රථම වරට වෛරසය වැළඳී ඇත්තේ ජූලි 21 වන දින වන අතර ඔහු මෘදු රෝග ලක්ෂණ අත්විඳින බව අනාවරණය වූ අවස්තාවේ දී යි.\nඉකුත් සෙනසුරාදා ජෝ බයිඩන් පැවසුවේ තමා රෝග ලක්ෂණ අත්විඳින්නේ නැති නමුත් \"මා අවට සිටින සියල්ලන්ගේ ආරක්ෂාව සඳහා\" නිරෝධායනය වෙමින් සිටින බවයි.\nනමුත් පසුගිය සතියේ අඟහරුවාදා සහ සිකුරාදා අතර කළ කොවිඩ් 19 සඳහා වන පරීක්ෂණවල දී ජනාධිපතිවරයා සිව් වතාවක් ම වෛරසය සඳහා සෘණාත්මක බව ඔප්පු වී තිබුණා.\nතත්වය විස්තර කරන ජනාධිපතිවරාය්ගේ වෛද්‍යවරයා වන වෛද්‍ය කෙවින් 'ඕ' කෝනර් ලිපියක් මගින් සඳහන් කරන්නේ, නැවත ආරම්භ කිරීමට අවශ්‍ය නොවන නමුත් ජනාධිපතිවරයා “සමීප නිරීක්‍ෂණය” යටතේ සිටින බවයි.\nජනපතිවරයා ප්‍රතිවෛරස් ඖෂධයක් වන පැක්ස්ලොවිඩ් ලබාගෙන ඇති අතර, එය කොවිඩ් රෝගීන්ගෙන් කුඩා ප්‍රතිශතයකට “නැවත එන” තත්ත්වයක් බවයි වෛද්‍ය ඕ'කොනර් සඳහන් කරන්නේ.",
       "URL": "https://www.hirunews.lk/311458/එක්සත්-ජනපද-ජනාධිපතිට-නැවතත්-කොවිඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=978"
}