{
       "Source": "hirunews",
       "Timestamp": "Monday, 28 September 2020 - 9:12",
       "Headline": "අනතුරු දෙකකින් කාන්තාවක් ඇතුලු දෙදෙනෙකු මරුට",
       "News Content": "කොළඹ - පුත්තලම ප්‍රධාන මාර්ගයේ මාරවිල - ගල්බැම්ම මංසන්ධියේදී ත්‍රිරෝද රථයක් අනතුරට ලක්වීමෙන් කාන්තාවක් මියගොස් තිබෙනවා.\nරියදුරුගේ අපරීක්ෂාකාරී ධාවනය හේතුවෙන් ත්‍රිරෝද රථයේ ගමන් ගත් කාන්තාවක් මාර්ගයට විසිවී ඊයේ මෙම අනතුර සිදුව ඇති බවයි පොලීසිය සඳහන් කළේ.\nඅනතුරෙන් තුවාල ලැබූ 37 හැවිරිදි කාන්තාව මාරවිල රෝහලට ඇතුළත් කිරීමෙන් පසු මියගොස් තිබෙනවා.\nමේ අතර රත්නපුර - ඇඹිලිපිටිය ප්‍රධාන මාර්ගයේ බිබිලේගම - අතුරු මාර්ගයට පිවිසෙන මංසන්ධියේදී පදිකයෙකු ලොරි රථයක ගැටී මියගොස් තිබෙනවා.\nමියගොස් ඇත්තේ තිඹොල්කැටිය ප්‍රදේශයේ පදිංචි 35 හැවිරිදි අයෙක්.",
       "URL": "https://www.hirunews.lk/251278/අනතුරු-දෙකකින්-කාන්තාවක්-ඇතුලු-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2425"
}