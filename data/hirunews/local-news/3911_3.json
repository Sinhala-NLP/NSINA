{
       "Source": "hirunews",
       "Timestamp": "Tuesday, 05 June 2018 - 8:59",
       "Headline": "දේවාලයක පින් පෙට්ටියක් බිඳින්න ගිය නාවුක හමුදා සෙබළෙකු අත්අඩංගුවට",
       "News Content": "අයියනායක දේවාලයක පින් පෙට්ටියක් බිදීමට උත්සාහ කළ බව කියන නාවුක හමුදා සෙබළෙකුව ගම්වාසීන් විසින් අල්ලා ගෙන පුත්තලම පොලීසියට බාර දී තිබෙනවා.\nපසුගිය 03 වැනිදා රාත්‍රීයේ මෙම සිද්ධිය සිදුවී ඇති බවයි සඳහන් වන්නේ.\nපුත්තලම - අට්ටවිල්ලුව ප්‍රදේශයේ පිහිටි අයියනායක දේවාලයක පින් පෙට්ටිය සැකකරු විසින් බිදීමට උත්සාහ කරන විට ගම්වාසීන් විසින් ඔහුව අල්ලා ගෙන තිබෙනවා.\nසැකකරු තමන්ගේ විවාහය සදහා නිවාඩු ලබා පැමිණ සිටි අයෙකු බවට හෙලිවී ඇතැයි පොලීසිය සඳහන් කළා.\nවිවාහය අවසන් වී නිවසට වී සිටින අතර තුර මෙම සිද්ධියට සම්බන්ධ වී ඇති බව මූලික විමර්ශණවලදී හෙලිවී තිබෙනවා.\nසැකකරු පුත්තලම දිසා අධිකරණයට ඉදිරිපත් කිරීමට නියමිතයි.\nපුත්තලම - ජුඩ් සමන්ත",
       "URL": "https://www.hirunews.lk/192337/දේවාලයක-පින්-පෙට්ටියක්-බිඳින්න-ගිය-නාවුක-හමුදා-සෙබළෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3911"
}