{
       "Source": "hirunews",
       "Timestamp": "Monday, 15 August 2022 - 11:47",
       "Headline": "ගෝඨාගේ සිංගප්පූරු හෝටල් බිල මිලියන 67 යි?",
       "News Content": "හිටපු ජනාධිපති ගෝඨාභය රාජපක්ෂ සිංගප්පූරුවේ ගත කළ කාලයේ දී, සිය හෝටල් බිල ලෙස රුපියල් මිලියන 67ක මුදලක් ගෙවා ඇති බව ආරංචි මාර්ග වාර්තා කරනවා.\nපසුගිය 11 වැනි දා තායිලන්තය බලා පිටත්ව යන තෙක් හිටපු ජනාධිපති ගෝඨාභය රාජපක්ෂ සහ ඔහුගේ බිරිඳ අයෝමා රාජපක්ෂ සිංගප්පූරුවේ මරිනා බේ සෑන්ඩ්ස් හෝටලයේ නවාතැන් ගෙන සිට ඇත.\nහෝටලයේ නවාතැන් ගාස්තුව ලෙස වැය වූ රුපියල් මිලියන 67ක මුදල ගෙවා ඇත්තේ ඇවන්ට්ගාඩ් අධිපති නිශ්ශංක සේනාධිපති විසින් බවයි\nආරංචි මාර්ග වාර්තා කරන්නේ.\nකෙසේ නමුත් මේ විට තායිලන්තයට ගොස් සිටින හිටපු ජනාධිපතිවරයා, එරට පිහිටි ආගමික සිද්ධස්ථාන වැඳ පුදාගැනීමට යාමට, තායිලන්ත රජයෙන් අවසර ඉල්ලා ඇතත්, මෙතෙක් ඒ සඳහා අවසර ලබාදී නොමැති බවද, වැඩිදුරටත් අනාවරණය වෙනවා.\nපසුගිය දා තායිලන්තයේ බැංකොක් පෝස්ට් පුවත්පත වාර්තා කළේ, හිටපු ජනපති ගෝඨාභය රාජපක්ෂට නවාතැන් ගෙන සිටින හෝටල් පරිශ්‍රයෙන් පිටතට නොයන ලෙස තායිලන්ත බලධාරීන් විසින් උපදෙස් දී ඇති බවයි.",
       "URL": "https://www.hirunews.lk/312805/ගෝඨාගේ-සිංගප්පූරු-හෝටල්-බිල-මිලියන-67-යි",
       "Category": "Local News",
       "Parent URL": "https://www.hirunews.lk/local-news.php?pageID=940"
}