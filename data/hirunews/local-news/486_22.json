{
       "Source": "hirunews",
       "Timestamp": "Thursday, 09 March 2023 - 20:01",
       "Headline": "සියයට 25 ක තරුණ නියෝජනයට අනුමැතිය",
       "News Content": "යෝජිත පළාත් පාලන ජන්ද විමසීමේ පනත් කෙටුම්පත යටතේ සියයට 25ක තරුණ නියෝජනය සදහා ව්‍යවස්ථාදායක ස්ථාවර කාරක සභාවේ එකගත්වය හිමිව තිබෙනවා.\nඒ, නියෝජ්‍ය කථානායක අජිත් රාජපක්ෂගේ ප්‍රධානත්වයෙන් පාර්ලිමේන්තු සංකීර්ණයේදි එය රැස්වූ අවස්ථාවේදියි.\nඑහිදි පෞද්ගලික මන්ත්‍රී පනත් කෙටුම්පත් ලෙස ඉදිරිපත් කරන ලද පළාත් පාලන ජන්ද විමසීම් සංශෝධන පනත් කෙටුම්පත් ද්විත්වයක්, අමාත්‍යාංශ වාර්තා ද සමගින් සලකා බලා එකගත්වය ලබා දී තිබෙනවා.\nමේ අතර, සමගි ජන බලවේගය විසින් ගෙන ආ සර්වජන ජන්ද බලය පිළිබද කල් තැබිමේ දෙදින විවාදය අද පළමු දිනට පැවැත්වුනා.\nඑහිදි පාර්ලිමේන්තු මන්ත්‍රී මහින්දානන්ද අලුත්ගමගේ ප්‍රකාශ කළේ ජනාධිපතිවරයා හමුවීමට සමගි ජන බලවේගයේ මන්ත්‍රිවරුන් 14 දෙනෙකු ඊයේ ජනාධිපති ලේකම් කාර්යාලයට පැමිණ සිටි බවයි.",
       "URL": "https://www.hirunews.lk/329480/සියයට-25-ක-තරුණ-නියෝජනයට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=486"
}