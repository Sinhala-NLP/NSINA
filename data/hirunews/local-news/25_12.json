{
       "Source": "hirunews",
       "Timestamp": "Saturday, 16 September 2023 - 20:25",
       "Headline": "වත්කම් පිළිබඳ තොරතුරු රජයේ ගිණුම්වල නොමැති බව හෙළි වේ (වීඩියෝ)",
       "News Content": "රාජ්‍ය ගිණුම් තුළ ණය පිලිබද තොරතුරු ඇතුළත් වුවද වත්කම් පිලිබද සමස්ත තොරතුරු ඇතුළත් නොවීම ගැටලු‍වක් බව විගණකාධිපති ඩබ්ලිව්. පී.සී වික්‍රමරත්න ප්‍රකාශ කළා.\nරාජ්‍ය ගිණුම් කාරක සභාව එහි සභාපති රාජ්‍ය අමාත්‍ය ලසන්ත අලගියවන්නගේ ප්‍රධානත්වයෙන් පාර්ලිමේන්තුවේ දී රැස් වූ අවස්ථාවේ ඔහු මේ බව කියා සිටියා.\nමුදල් අමාත්‍යාංශ ලේකම් මහින්ද සිරිවර්ධනද එම අවස්ථාවට එක්ව සිටි අතර එහිදී අනාවරණය වූයේ පසුගිය වසර අවසානය වන විට මෙරට ලබා ගෙන ඇති සමස්ත ණය ප්‍රමාණය රුපියල් ට්‍රිලියන 27 ක් බවයි.\nඑම අවස්ථාවට පාර්ලිමේන්තු මන්ත්‍රී තිස්ස අත්තනායක සහ අධ්‍යාපන අමාත්‍යාංශයේ ජ්‍යෙෂ්ඨ සහකාර ලේකම් ප්‍රසන්න කිරිවත්තුඩුව ද එක්ව සිටියා.",
       "URL": "https://www.hirunews.lk/348498/වත්කම්-පිළිබඳ-තොරතුරු-රජයේ-ගිණුම්වල-නොමැති-බව-හෙළි-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=25"
}