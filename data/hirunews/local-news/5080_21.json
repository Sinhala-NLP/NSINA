{
       "Source": "hirunews",
       "Timestamp": "Wednesday, 20 April 2016 - 15:57",
       "Headline": "මහින්දානන්දගේ බැංකු ගිණුම් පරීක්ෂා කරන්න අධිකරණයෙන් අවසර",
       "News Content": "අයථා ලෙස මුදල් ඉපයීම සම්බන්ධයෙන් වන පරීක්ෂණවලට අදාළව හිටපු අමාත්‍ය මහින්දානන්ද අලූත්ගමගේට අයත් බැංකු ගිණුම් 5 ක් පරීක්ෂා කිරීමට අද අධිකරණය අවසර ලබාදුන්නා.\nඒ ඊට අදාළ නඩුව අද කොළඹ අතිරේක මහේස්ත්‍රාත් අධිකරණයේදී කැඳවූ අවස්ථාවේදියි.\nඑහිදී අපරාධ පරීක්ෂණ දෙපාර්තමේන්තුව අධිකරණයට පවසා සිටියේ සිද්ධියට අදාළව බැංකු ගිණුම් 5 ක තොරතුරු ලැබී ඇති බවයි.\nමීට අමතරව හිටපු අමාත්‍යවරයාට අයත් රාජගිරියේ පිහිටි නිවසක් සම්බන්ධයෙන්ද අපරාධ පරීක්ෂණ දෙපාර්තමේන්තුව අධිකරණයට අද කරුණු ඉදිරිපත් කළා.",
       "URL": "https://www.hirunews.lk/131321/මහින්දානන්දගේ-බැංකු-ගිණුම්-පරීක්ෂා-කරන්න-අධිකරණයෙන්-අවසර",
       "Category": "Local News",
       "Parent URL": "https://www.hirunews.lk/local-news.php?pageID=5080"
}