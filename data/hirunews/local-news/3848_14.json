{
       "Source": "hirunews",
       "Timestamp": "Sunday, 15 July 2018 - 10:16",
       "Headline": "මත්ද්‍රව්‍ය සමඟ තොඩුවාවේදී අත්අඩංගුවට ගත් කාන්තාවක් රක්ෂිත බන්ධනාගාරයට",
       "News Content": "මත්ද්‍රව්‍ය ළඟ තබාගත් මහවැව - තෝඩුවාව ප්‍රදේශයේ පදිංචි 34 හැවිරිදි කාන්තාවක් මේ මස 23 වනදා දක්වා රක්ෂිත බන්ධනාගාර ගතකරන ලෙස මාරවිල අධිකරණය ඊයේ නියෝග කළා.\nසැකකාරිය සන්තකයේ තිබී හඳුනා නොගත් මත්පෙති 15ක්, හෙරොයින් සහ ගංජා මත්ද්‍රව්‍ය සොයාගත් බවයි පොලීසිය කියා සිටියේ.\nඅදාළ කාන්තාව මත්ද්‍රව්‍ය ළඟ තබාගැනීමේ චෝදනාවට මීට පෙරද  අත්අඩංගුවට ගැනීමෙන් පසු සිර දඩුවම් ලබා සිටි අයෙකු බව සඳහන්.\nනිවස පොලීසිය වටලන අවස්ථාවේදි එම ස්ථානයේ සිටි ගැනුම්කරුවන් කිහිපදෙනෙකු පලාගොස් තිබෙනවා.",
       "URL": "https://www.hirunews.lk/195258/මත්ද්‍රව්‍ය-සමඟ-තොඩුවාවේදී-අත්අඩංගුවට-ගත්-කාන්තාවක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=3848"
}