{
       "Source": "hirunews",
       "Timestamp": "Tuesday, 31 October 2017 - 16:24",
       "Headline": "පොලිස් නිශ්කාෂන වාර්තා නිකුත් කිරීමේදී අය කෙරෙන ගාස්තු සංශෝදනය කෙරේ",
       "News Content": "පොලිස් නිශ්කාෂන වාර්තා නිකුත් කිරීමේදී අය කෙරෙන ගාස්තු සංශෝදනය කර තිබෙනවා.\nමෙම ගාස්තු සංශෝදනයට භාණ්ඩාගාර ලේකම්වරයාගේ අනුමැතිය ද ලැබී ඇති බවයි පොලිසිය සඳහන් කළේ.\nඒ අනුව පොලිස් නිශ්කාෂන වාර්තාවක් ලංකාවේ ලිපිනයකට තැපැල් කරන විට තැපැල් ගාස්තුව ද ඇතුලත්ව රුපියල් දහසක මුදලක් අය කෙරෙනවා.\nලංකාවේ සිට අයදුම් කර විදේශ ලිපිනයකට තැපැල් කරන විට අය කෙරෙන ගාස්තුව රුපියල් 1500 ක්.\nමෙරට සිට හෝ විදේශයක සිට අන්තර්ජාලය ඔස්සේ අයදුම් කෙරෙන විට ද රුපියල් 1500 ක් අය කෙරෙනු ඇති.\nතැපැල් ගාස්තුව ද මීට අයත් අතර ගාස්තු සංශෝදනය ලබන මස 5 වනදා සිට ක්‍රියාත්මක කෙරෙනවා.",
       "URL": "https://www.hirunews.lk/174910/පොලිස්-නිශ්කාෂන-වාර්තා-නිකුත්-කිරීමේදී-අය-කෙරෙන-ගාස්තු-සංශෝදනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4243"
}