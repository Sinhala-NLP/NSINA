{
       "Source": "hirunews",
       "Timestamp": "Wednesday, 12 October 2022 - 11:01",
       "Headline": "සජීවී සිඟමන් යැදීමට එරෙහි ව ටික් - ටොක් සමාගමෙන් කඩිනම් පියවර",
       "News Content": "සිරියානු කඳවුරුවල සිටින සරණාගත පවුල් ටික් - ටොක් යෙදවුම හරහා ඩිජිටල් මුදල් පරිත්‍යාග ඉල්ලා සිටීම ජනප්‍රිය කාරණයක්.\nකෙසේ වෙතත් සමාගම විසින් මෙම ආදායමෙන් 70%ක් ගන්නා බව යි විදෙස් මාධ්‍ය විමර්ශනයකින් හෙළි වී ඇත්තේ.\nසරණාගත ළමයින් පැය ගණනක් ටික් - ටොක් යෙදවුමේ සජීවී ව පෙනී සිටිමින් මුදල් වටිනාකම් සහිත ඩිජිටල් තෑගි ඉල්ලා සිටිනවා.\nනමුත් සරණාගතයන්ට ලැබෙන්නේ, එයින් ඉතා සුළු කොටසක් පමණක් බව සඳහන්.\nකෙසේ වෙතත් ටික් - ටොක් සමාගම පවසන්නේ, මෙම තත්ත්වයට එරෙහි ව කඩිනම් පියවර ගන්නා බව යි.\nඑසේ ම ඒ හරහා සමාගම විශාල ලාභයක් ලබනා බවට ඇති අදහස ද ඔවුන් ප්‍රතික්ෂේප කරනවා.",
       "URL": "https://www.hirunews.lk/317636/සජීවී-සිඟමන්-යැදීමට-එරෙහි-ව-ටික්-ටොක්-සමාගමෙන්-කඩිනම්-පියවර",
       "Category": "Local News",
       "Parent URL": "https://www.hirunews.lk/local-news.php?pageID=809"
}