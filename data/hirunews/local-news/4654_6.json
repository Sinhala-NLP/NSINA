{
       "Source": "hirunews",
       "Timestamp": "Sunday, 19 February 2017 - 9:50",
       "Headline": "යතුරුපැදි අනතුරකින් තරුණයන් දෙදෙනෙක් මරුට",
       "News Content": "කටුගස්තොට ප්‍රදේශයේ සිදුවු යතුරුපැදි අනතුරකින් තරුණයන් දෙදෙනෙකු ජීවිතක්ෂයට පත්වී තිබෙනවා.\nඊයේ රාත්‍රී පොල්ගොල්ල කටුගස්තොට මාර්ගයේ දොරගමුව හංදිය අසලදී අනතුර සිදුව ඇත්තේ යතුරුපැදියක් සහ වෑන් රථයක් මුහුණට මුහුණලා ගැටීමෙනුයි.\nඅනතුරින් තුවාල ලැබු තරුණයන් දෙදෙනා බරපතල තත්වයෙන් මහනුවර රෝහලට ඇතුලත් කිරීමේදී මරණයට පත්ව තිබෙනවා.\nවයස අවුරුදු 20 සහ 23 වයස්වල පසුවන ඔවුන් දෙදෙනා ඉත්තෑපාන සහ කලුවාන ප්‍රදේශවල පදිංචිකරුවන්.\nඅනතුරට සම්බන්ධ වෑන් රථයේ රියදුරා අත්අඩංගුවට ගෙන ඇති අතර කටුගස්තොට පොලිසිය විමර්ශණ මෙහෙයවනවා.",
       "URL": "https://www.hirunews.lk/154872/යතුරුපැදි-අනතුරකින්-තරුණයන්-දෙදෙනෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4654"
}