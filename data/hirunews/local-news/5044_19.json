{
       "Source": "hirunews",
       "Timestamp": "Monday, 16 May 2016 - 6:41",
       "Headline": "UPDATE: දෙහිඕවිට නාය යාමෙන් අතුරුදන්වූ  අයෙකුගේ මළ සිරුරක් හමුවේ-  දිස්ත්‍රික්ක 9ක අවදානම තවදුරටත්",
       "News Content": "පවතින අයහපත් කාලගුණයත් සමඟ ඇති වූ නාය යාමක් හේතුවෙන් කෑගල්ල - දෙහි ඕවිට - හල්තොට - දෙනිස්වත්ත ප්‍රදේශයේ දී අතුරුදන් වූ තුන්දෙනාගෙන් එක් අයෙකුගේ මෘත ශරීරය හමුවී තිබෙනවා.\nආපදා කළමනාකරණ මධ්‍යස්ථානය සදහන් කළේ එම ස්ථානයට පිවිසෙන මාර්ගයට පස් කඳු කඩා වැටීම නිසා මෙහෙයුම් කටයුතුවලට  බාධා එල්ල වී ඇති බවයි.\nහල්තොට - දෙනිස්වත්ත ප්‍රදේශයේ ලැයිම් කාමර පෙළක් මෙලෙස නාය යාමට ලක්වූයේ ඊයේ පස්වරුවේයි.\nමේ අතර පස් කඳු කඩා වැටීම හේතුවෙන් කෑගල්ල විකල්ප මාර්ගය තාවකාලිකව වසා දමා තිබෙනවා.\nඅප වාර්තාකරු සදහන් කළේ විකල්ප මාර්ගයේ රන්වල සිට මීපිටිය දක්වා කොටසෙහි අද උදෑසන මෙලෙස පස් කඳු කඩා වැටී ඇති බවයි.\nමේ හේතුව නිසා කෑගල්ල නගරය අවට දැඩි රථවාහන තදබදයක් ද පවතිනවා.\nපොලීසිය රියදුරන්ගෙන් ඉල්ලා සිටියේ විකල්ප මාර්ග භාවිතා කරන ලෙසටයි.\nමේ අතර කොළඹ - පුත්තලම මාර්ගයේ ලූණුවිල - නාත්තණ්ඩිය ප්‍රදේශයේදී ගසක් කඩා වැටීම හේතුවෙන් ඇණහිට තිබූ දුම්රිය ගමනාගමනය මේ වන විට යථා තත්ත්වයට පත් කර තිබෙනවා.\n-------------------------------------------\nUPDATE: MONDAY 16 MAY 2016- 6.41\nපවතින අයහපත් කාලගුණයත් සමඟ ඇති වූ නාය යාමක් හේතුවෙන් කෑගල්ල - දෙහි ඕවිට - හල්තොට - දෙනිස්වත්ත ප්‍රදේශයේ තුන්දෙනෙකු අතුරුදන් වී තිබෙනවා.\nලයින් කාමර පෙළක් ඊයේ මෙලෙස නාය යාමට ලක්වී ඇති බවයි ආපදා කළමනාකරණ මධ්‍යස්ථානය සදහන් කළේ.\nආපදා කලමණාකරණ මධ්‍යස්ථානයේ  ප්‍රදීප් කොඩිප්පිලි පැවසුවේ ඔවුන් සොයා මේ වන විට විශේෂ මෙහෙයුමක් ආරම්භ කර ඇති බවයි.\nමේ අතර කෑගල්ල - රන්වල ප්‍රදේශයේදී මාඔයේ ජල පහරට හසුවීමෙන් 52 හැවිරිදි පුද්ගලයෙකු අතුරුදන් වී තිබෙනවා.\nමේ අතරල අධික වැසි හේතුවෙන් මාතලේල බදුල්ලල මොණරාගලල මහනුවරල නුවරඑළියල රත්නපුරල කෑගල්ලල කළුතර සහ කුරුණෑගල යන දිස්ත්‍රික්කවලට තවදුරටත් නාය යාමේ අවදානමක් පවතින බව ගොඩනැගිලිි පර්යේෂණ සංවිධානය සදහන් කළා.\nදිවයිනේ බොහෝ ප්‍රදේශවල ප්‍රධාන මාර්ග සහ අතුරු මාර්ග රැසක් ජලයෙන් යට වී පවතින අතර පස් කඳු කඩා වැටී ගමනාගමනය අවහිර වී ඇති බව වැඩිදුරටත් වාර්තා වනවා.\nකැළණි ගඟ පිටාර ගැලීම හේතුවෙන් රුවන්වැල්ල සහ දැරණියගල ගං වතුර තත්ත්වයක් පවතින බව වාර්තා වනවා.\nමීට අමතරව කළු ගඟල මාදුරුඔය සහ මහවැලි ගඟ පිටාර ගැලීම හේතුවෙන් ද ප්‍රදේශ කිහිපයක සුළු ජල ගැලීම් තත්ත්වයක් පවතින බවයි වාරිමාර්ග දෙපාර්තමේන්තුව සදහන් කළේ.",
       "URL": "https://www.hirunews.lk/133297/update-දෙහිඕවිට-නාය-යාමෙන්-අතුරුදන්වූ-අයෙකුගේ-මළ-සිරුරක්-හමුවේ-දිස්ත්‍රික්ක-9ක-අවදානම-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=5044"
}