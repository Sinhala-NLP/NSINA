{
       "Source": "hirunews",
       "Timestamp": "Thursday, 06 July 2023 - 20:03",
       "Headline": "පොළී අනුපාත අඩු නොකරන මූල්‍ය ආයතනවලට මහබැංකුවෙන් රතු එළියක්",
       "News Content": "උද්ධමනය මෙම මාසයේදී සියයට 07 ක් දක්වා අඩුවනු ඇතැයි අපේක්ෂා කරන බව මහ බැංකුව පවසනවා.\nමෙරට විදේශ ප්‍රේෂණ මේ වන විට යහපත් මට්ටමකට පැමිණ ඇති අතර ඒ අනුව ජනවාරි මාසයේ සිට ජුනි මාසය දක්වා කාලය තුළ ඇමරිකානු ඩොලර් බිලියන 2 යි දශම 08 ක් එමගින් ලැබී ඇති බවයි මහ බැංකුව සඳහන් කරන්නේ.\nමහබැංකුවේදී අද පැවති මාධ්‍ය හමුවකට එක්වෙමින් මහබැංකු අධිපති ආචාර්ය නන්දලාල් වීරසිංහ කියා සිටියේ දේශීය ණය ප්‍රතිව්‍යුහගතකරණයත් සමඟ වෙළඳපළ පොලී අනුපාතද අඩුවිය යුතු බවයි.\nඋකසට තබා ඇති රත්‍රං භාණ්ඩවල පොලී අනුපාත අඩුවිය යුතු බව එම මාධ්‍ය හමුවට එක්වූ ජ්‍යෙෂ්ඨ නියෝ්‍ය මහබැංකු අධිපති ඉවට් ප්‍රනාන්දු සඳහන් කළා.",
       "URL": "https://www.hirunews.lk/340251/පොළී-අනුපාත-අඩු-නොකරන-මූල්‍ය-ආයතනවලට-මහබැංකුවෙන්-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=208"
}