{
       "Source": "hirunews",
       "Timestamp": "Thursday, 29 December 2022 - 19:47",
       "Headline": "සංචාරක බස් රථ 04 ක් රියදුරන්ට පහරදී පැහැර ගනී",
       "News Content": "සංචාරකයන් ප්‍රවාහනය කරන සුඛෝපභෝගී බස් රථ 04ක් එහි රියදුරන්ට සහ සේවකයින්ට පහර දී පැහැරගෙන ගොස් ඇති බව ශ්‍රී ලංකා සංචාරක බස් රථ හිමියන්ගේ සංගමය පවසනවා.\nලීසිං ආයතන විසින් මෙහෙයවනු ලබන සීසර්වරුන් විසින් මෙලෙස බස් රථ පැහැරගෙන ගොස් ඇති බවයි එම සංගමයේ සභාපති නීල් ජයතිස්ස හිරු ප්‍රවෘත්ති අංශයට ප්‍රකාශ කළේ.\nපහර දීමෙන් රියදුරන් කීපදෙනෙකු තුවාල ලබා රෝහල් ගතකර ඇති බවද, ඔහු වැඩිදුරටත් කියා සිටියා.\nකෙසේ වෙතත් පොලිස්පතිවරයා සියළුම පොලිස් ස්ථාන වෙත පසුගිය දා දැනුම් දුන්නේ කල් බදු හෝ මූල්‍ය සමාගම් මඟින් වාහන අත්පත්කර ගැනීමේදී එහි හිමිකරු විරෝධය දක්වන්නේ නම් අදාළ සමාගම් දිසා අධිකරණයේ නඩු පවරා වාහන අත්පත් කර ගැනීමට නෛතිකව පියවර ගත යුතු බවටයි.\nඑවන් පසුබිමක ලීසිං හා ණයවාරික ගෙවන්නන්ගේ සංගමය අද අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කළා.\nඒ එම සංගමයේ සභාපතිවරයා ඇතුළු නියෝජිතයන්ට මරණ තර්ජන එල්ලකරන බවට පවසමින්.\nපැමිණිල්ල ගොනු කිරීමෙන් අනතුරුව, ලීසිං හා ණයවාරික ගෙවන්නන්ගේ සංගමයේ සභාපති අසංක රුවන් පොතුපිටිය මාධ්‍ය වෙත අදහස් දක්වා සිටියා.",
       "URL": "https://www.hirunews.lk/323840/සංචාරක-බස්-රථ-04-ක්-රියදුරන්ට-පහරදී-පැහැර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=636"
}