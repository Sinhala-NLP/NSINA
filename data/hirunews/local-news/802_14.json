{
       "Source": "hirunews",
       "Timestamp": "Friday, 14 October 2022 - 21:40",
       "Headline": "පහත් බිම් ප්‍රදේශ කිහිපයකට ගංවතුර තත්ත්වයක් ගැන දැනුම්දීමක්",
       "News Content": "ඉදිරි පැය කිහිපයේදී කැලණි ගංගා ද්‍රෝණියේ පහත් බිම් ප්‍රදේශ කිහිපයක සුළු ගංවතුර තත්ත්වයක් ඇතිවිය හැකි බව වාරිමාර්ග දෙපාර්තමේන්තුව පවසනවා.\nඒ අනුව දෙහිඕවිට, රුවන්වැල්ල, සීතාවක, දොම්පේ, හෝමාගම, කඩුවෙල, බියගම, කොළොන්නාව, කොළඹ සහ වත්තල ආශ්‍රිත පහත් බිම්වල සුළු ගංවතුර තත්ත්වයක් ඇතිවිය හැකි බවයි එම දෙපාර්තමේන්තුව නිවේදනය කළේ.\nමෙම තත්ත්වය සම්බන්ධයෙන් දැඩි සැලකිල්ලෙන් කටයුතු කරන ලෙස එම ප්‍රදේශවල පදිංචි මහජනතාවගෙන් සහ මෙම ප්‍රදේශ හරහා ගමන්ත ගන්තනා වාහන පදවන්නන්ගෙන් ඉල්ලීමක් කෙරෙනවා.\nමිට අමතරව කොළඹ දිස්ත්‍රික්කයේ ඇතැම් ස්ථානවලට අධික වැසි ලැබෙමින් පවතින බවින් ජලය බැස යන මාර්ග අවහිර වීමෙන් ඇතැම් ස්ථානවල ක්ෂණික ගංවතුර ඇතිවීමේ අවධානමක් පවතින බව ද වාරිමාර්ග දෙපාර්තමේන්තුව ප්‍රකාශ කළා.\nමේ අතර කළු ගඟ අවට පාලින්දනුවර සහ බුලත්සිංහල යන ප්‍රදේශවල පහත් බිම්වල සුළු ගංවතුර තත්ත්වයක් ඇතිවිය හැකි බව ද වාරිමාර්ග දෙපාර්තමේන්තුව ප්‍රකාශ කළා.\nමේ අතර අත්තනගලු ඔයේ ඉහල, මධ්‍යම සහ පහල ධාරා ප්‍රදේශවලට මේ වන විට සැලකිය යුතු වර්ෂාපතනයක් ලැබී තිබෙනවා.\nඑම වර්ෂා තත්ත්වය සහ වාරිමාර්ග දෙපාර්තමේන්තුව මගින් අත්තනගලු ඔය ද්‍රෝණිය තුල නඩත්තු කරනු ලබන ගංගා ජල මාවකවල ජල මට්ටම් විශ්ලේෂණය අනුව ඉදිරි පැය 3ක සිට 48ක කාලය තුල දිවුලපිටිය, මීරිගම, අත්තනගල්ල, මහර, ගම්පහ, මිනුවන්ගොඩ, ජා ඇල, කටාන සහ වත්තල ප්‍රාදේශීය ලේකම් කොට්ඨාශවල පහත් බිම් අවට සුලු මට්ටමේ ගංවතුර තත්ත්වයක් ඇතිවිය හැකියි.",
       "URL": "https://www.hirunews.lk/317900/පහත්-බිම්-ප්‍රදේශ-කිහිපයකට-ගංවතුර-තත්ත්වයක්-ගැන-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=802"
}