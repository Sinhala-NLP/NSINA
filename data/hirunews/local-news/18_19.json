{
       "Source": "hirunews",
       "Timestamp": "Wednesday, 20 September 2023 - 11:09",
       "Headline": "වන අලි ප්‍රහාරයකින් කාන්තාවක් මරුට",
       "News Content": "අනුරාධපුර, මහවිලච්චිය යාය 4 ප්‍රදේශයේදී අද (20) අලුයම දෙදරු මවක්, වන අලියකු පහර දීමකින් මිය ගොස් තිබෙනවා. නිවසේ සිට වැසිකිළිය වෙත යාමේදී ඇයට මෙම වන අලි ප්‍රහාරය එල්ල වී ඇති බවයි අප වාර්තාකරු සඳහන් කළේ.\nමේ අතර, ප්‍රමිතියෙන් තොර අලි වැට හේතුවෙන් වගා කටයුතු සිදු කර ගෙන යාමට නොහැකි තත්ත්වයකට තමන් පත්ව ඇති බව මහවිලච්චිය මන්නරාම් හන්දිය ප්‍රදේශයේ ගොවින් පවසනවා.\nඅලි වැට නිසි පරිදි සකස් නොකිරිම හේතුවෙන් ගම්වදින වන අලි, සිය වගා භුමි විනාශ කරන බවයි ඔවුන් ප්‍රකාශ කළේ.",
       "URL": "https://www.hirunews.lk/348834/වන-අලි-ප්‍රහාරයකින්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=18"
}