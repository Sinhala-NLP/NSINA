{
       "Source": "hirunews",
       "Timestamp": "Tuesday, 18 January 2022 - 14:40",
       "Headline": "ප්‍රියන්ත කුමාරට සාධාරණය ඉටු කිරීම ගැන ඉම්රාන් ඛාන්ගේ ප්‍රසාදය",
       "News Content": "පාකිස්තානයේ ඇඟලුම් කම්හල් කළමනාකරුවෙකු ලෙස කටයුතු කරමින් සිටියදී අමානුෂික ලෙස ඝාතනයට ලක්වූ ශ්‍රී ලාංකික ප්‍රියන්ත කුමාර දියවඩන වෙනුවෙන් වගකීම් ඉටු කිරීම පිළිබදව අග්‍රාමාත්‍ය ඉම්රාන් ඛාන් ප්‍රසාදය පළ කර තිබෙනවා.\nට්විටර් පණිවුඩයක් නිකුත් කරමින් ඔහු සඳහන් කළේ, ප්‍රියන්ත කුමාරගේ වැන්දඹු බිරිදගේ ගිණුමට ඇමරිකානු ඩොලර් ලක්ෂයක් එනම් රුපියල් දෙකෝටි 13 ලක්ෂයක මුදලක් බැර කිරීමට සියල්කොට් හි ව්‍යාපාරික ප්‍රජාව කටයුතු කර ඇති බවයි.\nඑමෙන්ම, ඇයගේ ගිණුමට ප්‍රියන්ත කුමාර සේවය කළ සමයේ ලබාදුන් මාසික වැටුප වන ඩොලර් 2000ක මුදලක් බැර කර ඇති බව ද පාකිස්තාන අග්‍රාමාත්‍යවරයා සිහිපත් කළේ එය ඉදිරි වසර 10 පුරාම ක්‍රියාත්මක වනු ඇති බවයි.",
       "URL": "https://www.hirunews.lk/294341/ප්‍රියන්ත-කුමාරට-සාධාරණය-ඉටු-කිරීම-ගැන-ඉම්රාන්-ඛාන්ගේ-ප්‍රසාදය",
       "Category": "Local News",
       "Parent URL": "https://www.hirunews.lk/local-news.php?pageID=1417"
}