{
       "Source": "hirunews",
       "Timestamp": "Sunday, 17 January 2016 - 7:50",
       "Headline": "ව්‍යවස්ථා වෙනස ගැන අගමැතිගෙන් අද විශේෂ ප්‍රකාශයක්",
       "News Content": "නව ආණ්ඩුක්‍රම ව්‍යවස්ථාව සැකසීම සම්බන්ධයෙන් අග්‍රාමාත්‍ය රනිල් වික්‍රමසිංහ, අද අරලියගහ මන්දිරයේදී විශේෂ ප්‍රකාශයක් සිදුකිරීමට නියමිතව තිබෙනවා.\nපෙරවරු 10 ට එය සිදුකරන බවයි අග්‍රාමාත්‍ය කාර්යාලය ඊයේ ප්‍රකාශ කළේ.\nමේ අතර, නව ආණ්ඩුක්‍රම ව්‍යවස්ථාව සම්බන්ධයෙන් මහජන අදහස් විමසීම ද හෙට ආරම්භ වීමට නියමිතයි.\nඒ කොළඹ - විසුම්පායේ පිහිටි ආණ්ඩුක්‍රම ව්‍යවස්ථාව සංශෝධන පිළිබද මහජන අදහස් විමසීමේ කමිටු ලේකම් කාර්යාලයේදීයි.\nදුරකථනයෙන්, ෆැක්ස් මාර්ගයෙන් සහ විද්‍යුත් තැපෑල ඔස්සේ ආණ්ඩුක්‍රම ව්‍යවස්ථා ප්‍රතිසංස්කරණ සම්බන්ධයෙන් මහජනතාවට සිය අදහස් ඉදිරිපත් කළ හැකි බවයි රජයේ ප්‍රවෘත්ති දෙපාර්තමේන්තුව ප්‍රකාශ කළේ.\nඒ අනුව, 0112 437 676 යන දුරකථන අංකයෙන් හෝ 0112 328 780 යන ෆැක්ස් අංකයෙන් මහජනතාවට සිය අදහස් ඉදිරිපත් කළ හැකියි.",
       "URL": "https://www.hirunews.lk/124159/ව්‍යවස්ථා-වෙනස-ගැන-අගමැතිගෙන්-අද-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=5207"
}