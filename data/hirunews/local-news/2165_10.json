{
       "Source": "hirunews",
       "Timestamp": "Saturday, 06 February 2021 - 13:34",
       "Headline": "සැමන් නිෂ්පාදන කර්මාන්තශාලාවකිනුත් කොරෝනා (වීඩියෝ)",
       "News Content": "මුන්දලම - කීරියන්කල්ලිය ප්‍රදේශයේ පවත්වාගෙන යන සැමන් නිෂ්පාදන කර්මාන්තශාලාවකින්ද කොරෝනා ආසාදිතයන් 9 දෙනෙකු වාර්තාවී තිබෙනවා.\nමීට අමතරව හැටන් - පතන ශ්‍රී පාද විද්‍යා පීඨයේ යුද හමුදාව විසින් පවත්වාගෙන යනු ලබන නිරෝධායන මධ්‍යස්ථානයක සිටි වයස අවුරුදු 4ක දරුවෙකුට සහ කාන්තාවකට කොරෝනා ආසාදනය වී ඇති බවට තහවුරු වුණා.\nඔවුන් දෙදෙනා පසුගිය 22 වනදා බහරේනයේ සිට මෙරටට පැමිණ නිරෝධායනයට යොමුකර සිටි අය බව සඳහන්.\nමේ අතර ඊයේ දිනයේදීත් වැඩිම ආසාදිතයින් කොළඹින්.\nඊයේ දිනයේදීත් මෙරටින් හඳුනාගත් කොරෝනා ආසාදිතයන්ගෙන් වැඩි පිරිසක් කොළඹ දිස්ත්‍රික්කයෙන් වාර්තා වන අතර එම සංඛ්‍යාව 158ක්.\nමීට අමතරව බදුල්ල දිස්ත්‍රික්කයෙන් ආසාදිතයන් 105ක් සහ මහනුවර දිස්ත්‍රික්කයෙන් ආසාදිතයන් 94 ක් වාර්තාවී තිබෙනවා.",
       "URL": "https://www.hirunews.lk/261798/සැමන්-නිෂ්පාදන-කර්මාන්තශාලාවකිනුත්-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2165"
}