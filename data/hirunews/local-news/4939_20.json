{
       "Source": "hirunews",
       "Timestamp": "Tuesday, 02 August 2016 - 15:18",
       "Headline": "අපහාස කරන්න දරුවන් යොදාගෙන",
       "News Content": "පාද යාත්‍රා පැවැත්වීමෙන් සැබෑ ජනමතය සෙවිය නොහැකි බවත්, ඉදිරියේදී පැවැත්වෙන පළාත් පාලන මැතිවරණයෙන් සැබෑ ජන මතය හෙළි වන බව එක්සත් ජාතික පක්ෂය පවසනවා.\nසිරිකොත පක්ෂ මූලස්ථානයේ අද පැවති මාධ්‍ය හමුවකට එක්වෙමින් විශ්වවිද්‍යාල හා මහාමාර්ග අමාත්‍ය ලක්ෂ්මන් කිරිඇල්ල මේ බව සදහන් කළා.\nමේ අතර, ඛනිජ තෙල් සහ පෙට්රෝලියම් වායු පිළිබඳ අමාත්‍ය චන්දිම වීරක්කොඩි කොළඹ අද පැවති මාධ්‍ය හමුවකට එක්වෙමින් ඒකාබද්ධ විපක්ෂයේ පාද යාත්‍රාව පිළිබදව අදහස් පළ කළා.\nපාද යාත්‍රාව ශ්‍රී ලංකා නිදහස් පක්ෂ මූලස්ථානය පසු කරමින් යන අවස්ථාවේදී කටයුතු කළ ආකාරය එහිදී ඔහුගේ දැඩි දෝෂ දර්ශනයට ලක්වුණා.\nඅමාත්‍යවරයා එහිදී අදහස් පළ කළේ පාද යාත්‍රාව ඩාලි පාරේ නිදහස් පක්ෂ මූලස්ථානය ඉදිරිපිටින් ගමන් කරන අවස්ථාව ඇතුළත් වීඩියෝ පටයක් ද ප්‍රදර්ශනය කරමින්.",
       "URL": "https://www.hirunews.lk/139643/අපහාස-කරන්න-දරුවන්-යොදාගෙන",
       "Category": "Local News",
       "Parent URL": "https://www.hirunews.lk/local-news.php?pageID=4939"
}