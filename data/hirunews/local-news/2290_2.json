{
       "Source": "hirunews",
       "Timestamp": "Monday, 07 December 2020 - 14:27",
       "Headline": "58,000ක් ශ්‍රී ලංකාවට පැමිණීමේ අපේක්ෂාවෙන්",
       "News Content": "සෞඛ්‍ය මාර්ගෝපදේශවලට අනුව ඉදිරියේදී සංචාරකයින් මෙරටට ගෙන්වන අතුරතුර විදෙස්ගත ශ්‍රී ලාංකිකයින් ගෙන්වීම ද අඛණ්ඩව සිදුකෙරෙන බව සංචාරක අමාත්‍යාංශය ප්‍රකාශ කළා.\nමාර්තු 10 වන දා සිට පසුගිය 30 වන දා දක්වා විදෙස්ගත ශ්‍රී ලාංකිකයින් 45,509ක් මෙරටට ගෙන්වාගෙන ඇති අතර, තවත් ශ්‍රී ලාංකිකයින් 58,892ක් පැමිණීමට අපේක්ෂාවෙන් විදේශ රටවල තානාපති කාර්යාලවල ලියාපදිංචි වී ඇති බවයි එම අමාත්‍යාංශය නිවේදනය කළේ.\nමෙරටට ගෙන්වා ගත් පිරිසෙන් 30,000කට අධික පිරිසක් විදෙස්ගත ශ්‍රී ලාංකික ශ්‍රමිකයින් බව ද එම අමාත්‍යාංශය පෙන්වා දෙනවා.",
       "URL": "https://www.hirunews.lk/256499/58000ක්-ශ්‍රී-ලංකාවට-පැමිණීමේ-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=2290"
}