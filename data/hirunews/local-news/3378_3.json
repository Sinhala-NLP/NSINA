{
       "Source": "hirunews",
       "Timestamp": "Monday, 29 April 2019 - 16:02",
       "Headline": "බෝම්බ ප්‍රහාරයේ සැකකරුවන් දෙදෙනෙකු රැදී සිටි නාවලපිටිය පාවහන් අලෙවිසැල විශේෂ පරීක්ෂාවකට",
       "News Content": "මරාගෙන මැරෙන බෝම්බ ප්‍රහාරයට අත්අඩංගුවට ගත් මොහොමඞ් සාදික් අබ්දුල්හක් සහ මොහොමඩ් සාහිඩ් අබ්දුල්හක් සැගව සිටි නාවලපිටිය - නුවරඑළිය මාර්ගයේ පාවහන් අලෙවිසැල අද විශේෂ පරීක්ෂාවකට ලක් කර තිබෙනවා.\nහිරු වාර්තාකරුවන් සදහන් කළේ පොලිස් නිළ සුනඛයන් සහ පොලිස් විශේෂ කාර්ය බලකාය මැදිහත් වීමෙන් අදාළ වෙළදසැල පරීක්ෂාවකට ලක් කළ බවයි.\nඊයේ අලුයම ඔවුන් දෙදෙනා පාවහන් වෙළෙදසැලෙහි තුන්වන මහලේ සැඟව සිටියදී අත්අඩංගුවට ගනු ලැබුවා.\nඅත්අඩංගුවට ගැනීමෙන් පසු සිදුකළ පරීක්ෂණවලදී අනාවරණ වී ඇත්තේ මෙම සැකකරුවන් දෙදෙනා සොහොයුරන් වන බවයි.\nඔවුන්ට අයත් බව කියන මාවනැල්ල - හිගුල ප්‍රදේශයේ නිවාස දෙකක් ද පොලිස් විශේෂ කාර්ය බලකාය ඊයේ පරීක්ෂාවට ලක් කර තිබුණා.",
       "URL": "https://www.hirunews.lk/215398/බෝම්බ-ප්‍රහාරයේ-සැකකරුවන්-දෙදෙනෙකු-රැදී-සිටි-නාවලපිටිය-පාවහන්-අලෙවිසැල-විශේෂ-පරීක්ෂාවකට",
       "Category": "Local News",
       "Parent URL": "https://www.hirunews.lk/local-news.php?pageID=3378"
}