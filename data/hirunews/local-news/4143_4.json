{
       "Source": "hirunews",
       "Timestamp": "Thursday, 04 January 2018 - 10:15",
       "Headline": "විද්‍යා ඝාතනයෙන් නිදහස වූ පළමු සැකකරු යළි රිමාන්ඩ්",
       "News Content": "යාපනය - පුන්කුඩුතිව් ප්‍රදේශයේදී  සමූහ දූෂණයට ලක්ව ඝාතනය වූ ශිවලෝගනාදන් විද්‍යා දැරියගේ ඝාතනය සම්බන්ධයෙන් අත්අඩංගුවට ගෙන පසුව නිදහස ලැබූ පූබාලසිංහම් ඉන්ද්‍රකුමාර් ලබන 17 වනදා දක්වා යලි රක්ෂිත බන්ධනාගාර ගත කර තිබෙනවා.\nඒ සැකකරු යාපනය - කයිට්ස් මහේස්ත්‍රාත් හමුවට ඊයේ ඉදිරිපත් කිරීමෙන් පසුවයි.\nවිද්‍යා දැරිය ඝාතනය සිදුවීම සම්බන්ධයෙන් සැකපිට සැකකරු අත්අඩංගුවට ගැනීමට යාමේදී පොලිස් නිලධාරියෙකුට බැණ තර්ජනය කිරීමේ සිද්ධියක් හේතුවෙන් පසුගිය වසරේ සැප්තැම්බර් 28 වනදා මොහු අත්අඩංගුවට ගෙන තිබුණා.",
       "URL": "https://www.hirunews.lk/180111/විද්‍යා-ඝාතනයෙන්-නිදහස-වූ-පළමු-සැකකරු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4143"
}