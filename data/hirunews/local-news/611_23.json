{
       "Source": "hirunews",
       "Timestamp": "Tuesday, 10 January 2023 - 12:14",
       "Headline": "මෙරට මැණික් අලෙවිකරන ආයතනයක් අල්කයිඩා සංවිධානය සමඟ සබඳතාවක",
       "News Content": "අල්කයිඩා ඇතුළු ත්‍රස්ත සංවිධානවලට පහසුකම් සපයා ඇති අහමඩ් ලුක්මාන් තාලීබ් නැමැත්තා සමඟ මෙරට මැණික් වෙළඳාමේ නිරත පෞද්ගලික ආයතනයක් සබඳතා පවත්වන බවට ජාත්‍යන්තර සංවිධානයක් හෙළිකර තිබෙනවා.\nඅහමඩ් ලුක්මාන් තාලීබ් නැමැත්තා පසුගිය කාල සීමාවේ ජාත්‍යන්තර පොලීසිය විසින් අත්අඩංගුවට ගනු ලැබුවේ ද ත්‍රස්ත සංවිධාන සදහා අධාර අනුබල ලබා දීම සම්බන්ධයෙන්.\nත්‍රස්ත සංවිධාන සමඟ සබදතා පැවැත්වීම හේතුවෙන් අමෙරිකාව ද ඔහුට එරටට ඇතුළු වීම තහනම් කර තිබෙනවා.\nඑවන් පසුබිමක , මෙරට මැණික් වෙළදාමේ නිරත අදාළ පෞද්ගලික ආයතනය අහමඩ් ලුක්මාන් තාලීබ් සමඟ තවදුරටත් සබඳතා පවත්වන බවයි සමීක්ෂණය සිදු කළ කැරෝන් නැමැති ජාත්‍යන්තර සමීක්ෂණ සංවිධානය පෙන්වා දෙන්නේ.\nපාස්කු ඉරිදා ත්‍රස්ත ප්‍රහාරය සම්බන්ධයෙන් විමර්ශන සිදුකළ ජනාධිපති කොමිසම අහමඩ් ලුක්මාන් තාලීබ් සම්බන්ධයෙන් විමර්ශන සිදුකර අතර ජමාතේ ඉස්ලාමීයා ශිෂ්‍ය ව්‍යාපාරය මෙරට 1980 වර්ෂයේ දී ස්ථාපිත කිරීමට ක්‍රියාකළ පුද්ගලයින් අතර අහමඩ් ලුක්මාන් තාලීබ්ද සිටි බවටයි වාර්තා පළවුණේ.",
       "URL": "https://www.hirunews.lk/324699/මෙරට-මැණික්-අලෙවිකරන-ආයතනයක්-අල්කයිඩා-සංවිධානය-සමඟ-සබඳතාවක",
       "Category": "Local News",
       "Parent URL": "https://www.hirunews.lk/local-news.php?pageID=611"
}