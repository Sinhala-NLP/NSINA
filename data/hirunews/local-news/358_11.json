{
       "Source": "hirunews",
       "Timestamp": "Tuesday, 09 May 2023 - 9:50",
       "Headline": "යාපනයේ තවත් ළමා නිවාසයකින් දැරියන් දෙදෙනෙකු මුරකරුට මුදල් දී පලා යයි",
       "News Content": "යාපනයේ අච්චුවේලී ළමා නිවාසයේ සිටි දැරියන් දෙදෙනෙකු එහි මුරකරුට මුදල් ගෙවා පලා ගොස් ඇති බවට ළමා නිවාසයේ පාලකවරයා 8 දා අච්චුවේලී පොලීසියට පැමිණිලි කොට තිබෙනවා.\nවයස අවුරුදු 13 ක හා 14 ක මෙම දැරියන් දෙදෙනා ළමා නිවාසයෙන් පළා ගොස් ඇති බව එහි පාලකවරුන් විසින් දැන ගෙන ඇත්තේ දින තුනකට පසුවයි.\nපසුගිය මාසයේදීද යාපනයේ තවත් ළමා නිවාසයකින් ළමයින් තුන් දෙනෙකු පලා ගිය අතර ඔවුන් විසින් පොලිසියට ලබා දුන් ප්‍රකාශ මත ළමා නිවාසයේ දැරියන්ට ලිංගික අතවර සිදුව ඇති බව හෙළිවීමෙන් පසුව ළමා නිවාසය පවත්වා ගෙන ගිය පාලක පක්ෂයෙ තුන් දෙනෙකු අත් අඩංගුවට ගෙන ඔවුන්ට එරෙහිව නඩු පවරා තිබෙනවා.\nඑම ළමා නිවාසයේ සිටි ළමයින් 21 දෙනෙකු යාපනයෙන් කිළිනොච්චියේ පිහිටි ළමා නිවාස දෙකක් වෙත මාරු කොට යවන ලද්දේ අධිකරණ නියෝග මතය.\nඅච්චුවේලී පොලීසිය මෙම දැරියන් සෙවීම සදහා පරීක්ෂණ ආරම්භ කොට තිබෙනවා.",
       "URL": "https://www.hirunews.lk/334666/යාපනයේ-තවත්-ළමා-නිවාසයකින්-දැරියන්-දෙදෙනෙකු-මුරකරුට-මුදල්-දී-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=358"
}