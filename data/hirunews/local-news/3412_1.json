{
       "Source": "hirunews",
       "Timestamp": "Tuesday, 09 April 2019 - 11:50",
       "Headline": "ඩුබායි රාජ්‍යයෙන් ඊයේ පිටුවහල් කළ, මොහොමඩ් මවුෆර්ත් මුදා හැරේ",
       "News Content": "පාතාල නායක මාකඳුරේ මධුෂ්, ඩුබායි හි සංවිධාන කරන ලද උපන් දින සාදයට සහභාගිවී යළි දිවයිනට පිටුවහල් කළ දෙදෙනාගෙන් රදවාගෙන ප්‍රශ්න කරමින් සිටි මොහොමඩ් මුෆාර් මොහොමඞ් ජබීර් මුදා හැර තිබෙනවා.\nඊයේ අලූයම සිට අද පෙරවරු 11 පමණ දක්වා මොහුගෙන් අපරාධ පරීක්ෂණ දෙපාර්තමේන්තුව ප්‍රකාශයක් ලබාගෙන ඇති බවයි එහි සිටි හිරු වාර්තාකරු සඳහන් කළේ.\nමධුෂ් සංවිධාන කළ සාදයට සහභාගි වී සිටියදී අත්අඩංගුවට ගැණුනු දෙදෙනෙකු ඊයේ අළුයම ශ්‍රී ලංකාවට පිටුවහල් කර තිබූ අතර පසුව ඔවුන් අපරාධ පරීක්ෂණ දෙපාර්තමේන්තුව භාරයට ගනු ලැබුවා.\nඉන් අනතුරුව මොවුන් අතර සිටි මාළිගාවත්ත ප්‍රදේශයේ පදිංචි 37 හැවිරිදි මොහොමඞ් නසීම් මොහොමඞ් ෆයිසාර් එම දෙපාර්තමේන්තුව අත්අඩංගුවට ගනු ලැබුවා.\nඔහුට එරෙහිව ඝාතන චෝදනා ද එල්ල වී ඇති බවයි පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ.",
       "URL": "https://www.hirunews.lk/214122/ඩුබායි-රාජ්‍යයෙන්-ඊයේ-පිටුවහල්-කළ-මොහොමඩ්-මවුෆර්ත්-මුදා-හැරේ",
       "Category": "Local News",
       "Parent URL": "https://www.hirunews.lk/local-news.php?pageID=3412"
}