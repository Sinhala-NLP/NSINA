{
       "Source": "hirunews",
       "Timestamp": "Monday, 21 December 2020 - 7:49",
       "Headline": "සේනා උවදුරට එරෙහි ආනයනික වෛරසය සාර්ථක වේ (වීඩියෝ)",
       "News Content": "සේනා දළඹු මර්දනය සඳහා ආනයනය කර අනුරාධපුර -  හිදෝගම ප්‍රදේශයට පසුගිය සිකුරාදා ඉසින ලද වෛරසය සාර්ථක බව කෘෂිකර්ම දෙපාර්තමේන්තුව පවසනවා.\nඅනුරාධපුර අන්තර් පළාත් නියෝජ්‍ය කෘෂිකර්ම අධ්‍යක්ෂ අමිත් විමලරත්න කියා සිටියේ ප්‍රදේශ කිහිපයක සිදුකළ මෙම ක්‍රියාවලියෙන් සාර්ථක ප්‍රතිඵල ලැබී ඇති බවට අනාවරණ වූ බවයි.\nමේ අතර, අදාළ ගොවිබිම ඊයේ (20) ඉඩම් අමාත්‍ය එස්.එම්. චන්ද්‍රසේන විසින් ද නිරීක්ෂණයට ලක් කළා.\nඑහිදී ඔහු කියා සිටියේ අදාළ වෛරසය ඉදිරියේදී ගොවීන් අතර තවදුරටත් බෙදා හැරීමට කටයුතු කරන බවයි.",
       "URL": "https://www.hirunews.lk/257518/සේනා-උවදුරට-එරෙහි-ආනයනික-වෛරසය-සාර්ථක-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2263"
}