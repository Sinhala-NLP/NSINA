{
       "Source": "hirunews",
       "Timestamp": "Sunday, 22 August 2021 - 13:20",
       "Headline": "ඇඳිරි නීති සමයේ කොළඹ ජංගම වෙළදුන්ට සීමා",
       "News Content": "කොළඹ දිස්ත්‍රික්කයේ ජංගම වෙළදාම සඳහා ඉඩ ලබාදෙන්නේ එන්නත්කරණයට ලක්වූවන්ට පමණක් බව කොළඹ දිස්ත්‍රික් ලේකම් ප්‍රදීප් යසරත්න ප්‍රකාශ කළා.\nමෙම කාලසීමාවේ ජීවනෝපාය අහිමි වන කොළඹ දිස්ත්‍රික්කයේ පුද්ගලයින් සඳහා රුපියල් 2000ක දීමනාව ලබාදීමට මිලියන 467ක මුදලක් මහා භාණ්ඩාගාරයෙන් ලබාදී ඇති බවයි දිස්ත්‍රික් ලේකම්වරයා කියා සිටියේ.\nනිරෝධායන ඇඳිරි නීතිය ක්‍රියාත්මක වුවත් අද දිනයේ බැතිමතුන්ගේ සහභාගීත්වයෙන් තොරව විහාරස්ථාන තුළ ආගමික වතාවත් සිදුකරමින් පවතිනවා.\nමේ අතර, මහනුවර ඇසළ පෙරහර මංගල්‍යයේ අවසන් රන්දෝලි පෙරහර ද ජන සහභාගීත්වයෙන් තොරව අද රාත්‍රියේ වීථි සංචාරය කිරීමට නියමිතයි.",
       "URL": "https://www.hirunews.lk/280327/ඇඳිරි-නීති-සමයේ-කොළඹ-ජංගම-වෙළදුන්ට-සීමා",
       "Category": "Local News",
       "Parent URL": "https://www.hirunews.lk/local-news.php?pageID=1738"
}