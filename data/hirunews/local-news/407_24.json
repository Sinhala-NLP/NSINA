{
       "Source": "hirunews",
       "Timestamp": "Tuesday, 18 April 2023 - 7:27",
       "Headline": "අනියම් පෙම නිසා පොල්ලකින් පහර දී අයෙක් මරුට",
       "News Content": "ඇන්දාන මඩලගම ජනපද ප්‍රදේශයේ දී පසුගිය 16වන දා පුද්ගලයෙකුට පොල්ලකින් පහර දී ඝාතනය කර තිබෙනවා.\nමෙම සිදුවීමෙන් මියගොස් ඇත්තේ වයස අවුරුදු 39ක් වන කහවත්ත ප්‍රදේශයේ පදිංචිකරුවෙක්.\nමෙම මරණකරු සහ තවත් පුද්ගලයෙකුගේ බිරිඳ අතර පැවති අනියම් සම්බන්ධතාවයක් මත ඇති වූ ආරවුලකින් අනතුරුව සැකකරු විසින් මෙම පුද්ගලයාට පොල්ලකින් පහර දී තිබෙනවා.\nඑහිදී බරපතල තුවාල ලබා කහවත්ත රෝහලට ඇතුලත් කර ප්‍රථිකාර ලබමින් සිටියදී ඊයේ උදෑසන මෙලෙස ජීවිතක්ෂයට පත්ව ඇත්තේ.\nසැකකරුව ඇන්දාන පොලිසිය මඟින් අත්අඩංගුවට ගෙන ඇති අතර ඊයේ දින පැල්මඩුල්ල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 25වන දා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/332794/අනියම්-පෙම-නිසා-පොල්ලකින්-පහර-දී-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=407"
}