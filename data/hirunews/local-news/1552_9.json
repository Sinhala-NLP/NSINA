{
       "Source": "hirunews",
       "Timestamp": "Friday, 19 November 2021 - 7:21",
       "Headline": "දෙමව්පියන් පාසලට කැඳවන ලෙසට කළ දැනුම් දීමට, සිසුවා ගෙළ වැල ලා ගනී",
       "News Content": "පාසලේදී කළ වරදක් සම්බන්ධයෙන් සාකච්ඡා කිරීම සඳහා දෙමව්පියන් පාසලට කැඳවාගෙන එන ලෙස විදුහල්පතිවරයා විසින් සිදු කළ දැනුම් දීමක් නිසා බියට පත් වී සියදිවි හානිකර ගැනීමට තැත්කළ පාසල් සිසුවෙකු පිළිබඳව පේරාදෙණිය ප්‍රදේශයෙන් වාර්තා වුණා.\nමේ වනවිට 15 හැවිරිදි මෙම සිසුවා පේරාදෙණිය රෝහලේ දැඩි සත්කාර ඒකකයේ ප්‍රතිකාර ලබන බවයි පොලිසිය සඳහන් කළේ.\nපසුගිය 16 වැනි දා මෙම සිසුවා සියදිවි හානිකර ගැනීමට තැත්කර ඇති අතර, එය ඔහුගේ නැගණිය විසින් දැක දෙමව්පියන්ට දැනුම් දී තිබෙනවා.\nඉන් අනතුරුවයි සිසුවා පේරාදෙණිය රෝහලට ඇතුළත් කර ඇත්තේ.",
       "URL": "https://www.hirunews.lk/288486/දෙමව්පියන්-පාසලට-කැඳවන-ලෙසට-කළ-දැනුම්-දීමට-සිසුවා-ගෙළ-වැල-ලා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1552"
}