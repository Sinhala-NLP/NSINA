{
       "Source": "hirunews",
       "Timestamp": "Wednesday, 22 May 2019 - 20:06",
       "Headline": "කොච්චිකඩේ ශාන්ත අන්තෝනි දේවස්ථානයේ නව තෙමහල් ගොඩනැගිල්ලට මුල්ගල් තැබේ",
       "News Content": "කොච්චිකඩේ ශාන්ත අන්තෝනි දේවස්ථානයේ අලුතින් ඉදි කෙරෙන තෙමහල් ගොඩනැගිල්ලට මුල් ගල තැබීම අද පෙරවරුවේ සිදු කෙරුණා.\nඒ අති උතුම් ෆ්‍රැන්සිස් පාප් වහන්සේ නියෝජනය කරමින් රෝමයේ සිට පැමිණි අති උතුම් ෆිලෝනි කාදිනල් හිමිපාණන්ගේ සහ අගරදගුරු අති උතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන්.\nපාස්කු ඉරිදා ත්‍රස්ත ප්‍රහාරයෙන් විනාශයට පත් කොච්චිකඩේ ශාන්ත අන්තෝනි දේවස්ථානයේ නව ඉදි කිරීම් කටයුතු සිදු කෙරෙන්නේ නාවික හමුදා ශ්‍රම දායකත්වයෙන්.\nඑහි අලුතින් ඉදි කෙරෙන කෞතුකාගාරය, දානශාලාවට සහ මුළුතැන්ගෙයින් සමන්විත තෙමහල් ගොඩනැගිල්ලට මුල් ගල තැබීම අද පෙරවරුවේ සිදු කෙරුණා.\nඅති උතුම් ෆිලෝනි ෆර්ඩිනැන්ඩු කාදිනල් හිමිපාණන් ප්‍රතිසංස්කරණ සිදුකරන සෙබළුන් සමග සුහද කතාබහක ද නිරත වුණා.",
       "URL": "https://www.hirunews.lk/216900/කොච්චිකඩේ-ශාන්ත-අන්තෝනි-දේවස්ථානයේ-නව-තෙමහල්-ගොඩනැගිල්ලට-මුල්ගල්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=3339"
}