{
       "Source": "hirunews",
       "Timestamp": "Tuesday, 03 May 2022 - 15:34",
       "Headline": "කොටුව ජනාධිපති මන්දිරයට මහා සංඝරත්නයෙන් පුදුම කිරීමක් (වීඩියෝ)",
       "News Content": "කොළඹ කොටුවේ ජනාධිපති මන්දිරය ඉදිරිපිටට මීට ටික වෙලාවකට පෙර විරෝධතාවේ යෙදෙන භික්ෂුන් වහන්සේලා විශාල පිරිසක් ඇතුළු අරගල භූමියේ සිටින කණ්ඩායමක් ඇතුළු වී තිබෙනවා.\nමේ පිරිස කොළඹ කොටුව ඕලන්ද රෝහල ඉදිරිපසින් ගොස් මහබැංකුව ඉදිරිපස ඇති ගේට්ටු විවෘත ක‍රගෙන, කොටුව ජනාධිපති මන්දිරස දෙසට ඇතුළු වූ බව යි අප වාර්තාකරු සඳහන් කරන්නේ.\nඅනපේක්ෂිත ලෙස සිදු කෙරුණු මෙම ඇතුළු වීම පාලනය කර ගැනීමට ඒ අවස්ථාවේ කොටුව අරගල භූමිය අවට සේවයේ යොදවා සිටි පොලිස් නිලධාරින්ට හැකියාවක් නො ලැබුණු අතර, මේ වන විට පොලිස් කැරලි මර්දන ඒකකය හා ජල ප්‍රහාරක රථ සිද්ධිය වූ ස්ථානයට රැගෙනවිත් තිබෙනවා.\nඑහි සිටින අප වාර්ථාකරු සඳහන් කරන්නේ, මෙම හදිසි කඩාපැනීම හේතුවෙන් කොළඹ කොටුව ජනාධිපති මන්දිරය අවට දැඩි උණුසුම් තත්ත්වයක් මතු වී ඇති බව යි.",
       "URL": "https://www.hirunews.lk/303417/කොටුව-ජනාධිපති-මන්දිරයට-මහා-සංඝරත්නයෙන්-පුදුම-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1194"
}