{
       "Source": "hirunews",
       "Timestamp": "Saturday, 27 August 2022 - 11:55",
       "Headline": "නීති විරෝධි මත්පැන් සමග සැකකාරියක් අත්අඩංගුවට",
       "News Content": "පෑලියගොඩ කොට්ඨාස අපරාධ විමර්ශන ඒකකයේ නිලධාරීන්ට ලද තොරතුරක් මත සිදු කළ වැටලීමක දී, කඳාන - කලඑළිය මහවත්ත ප්‍රදේශයේ දී නීති විරෝධී මත්පැන් තොගයක් සමග කාන්තාවක් අත්අඩංගුවට ගෙන තිබෙනවා.\nඑහි දී අදාල කාන්තාව සන්තකයේ තිබී ගෝඩා ලීටර් 412.4 ක් බැගින් අඩංගු බැරල් හතරක්, මත්පැන් නිෂ්පාදනයට භාවිත කළ උපකරණ හා මත්පැන් ලීටර් 37.5ක් අත් අඩංගුවට ගෙන තිබෙනවා.\nසැකකාරිය වයස අවුරුදු 41ක් වන සොයිසාවත්ත, කලඑළිය, ජා ඇල පදිංචිකාරියක්.\nකෙසේ වෙතත් සැකකාරිය ඊයේ(26) දිනයේ පොලිස් ඇප මත මුදා හැර ඇති අතර එළඹෙන සැප්තැම්බර් 4 වැනි දා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/313854/නීති-විරෝධි-මත්පැන්-සමග-සැකකාරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=910"
}