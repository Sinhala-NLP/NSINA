{
       "Source": "hirunews",
       "Timestamp": "Tuesday, 31 August 2021 - 18:36",
       "Headline": "අත්‍යවශ්‍ය සේවා කොමසාරිස් ජනරාල් සහ කෘෂිකර්ම ඇමති අතර විශේෂ සාකච්ඡාවක් (වීඩියෝ)",
       "News Content": "ජනාධිපතිවරයා විසින් පත්කරන ලද අත්‍යවශ්‍ය සේවා කොමසාරිස් ජනරාල් මේජර් ජෙනරාල් එම්.එස්.පී. නිවුන්හැල්ල සහ කෘෂිකර්ම අමාත්‍ය මහින්දානන්ද අලුත්ගමගේ අතර සාකච්ඡාවක් අද (31) පවත්වා තිබෙනවා.\nකෘෂිකර්ම අමාත්‍යංශයේ පැවති මෙම විශේෂ සාකච්ඡාව සඳහා පාරිභෝගික කටයුතු රාජ්‍ය අමාත්‍ය ලසන්න්ත අලගියවන්න ඇතුළු නිලධාරීන් පිරිසක් එක්ව සිටි බවයි වාර්තා වන්නේ.\nකෘෂිකර්ම අමාත්‍යංශය නිවේදනය කළේ රටේ අත්‍යවශ්‍ය ආහාර ද්‍රව්‍ය හිඟය සහ එවැනි හිඟයක් මවාපෑමට ජාවාරම්කරුවන් ක්‍රියා කිරීම හා ඊට එරෙහිව ගතයුතු ක්‍රියාමාර්ග සම්බන්ධයෙන් මෙහි දී සාකච්ඡා වූ බවයි.",
       "URL": "https://www.hirunews.lk/281040/අත්‍යවශ්‍ය-සේවා-කොමසාරිස්-ජනරාල්-සහ-කෘෂිකර්ම-ඇමති-අතර-විශේෂ-සාකච්ඡාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1719"
}