{
       "Source": "hirunews",
       "Timestamp": "Wednesday, 13 February 2019 - 15:48",
       "Headline": "දිස්ත්‍රික් 4 ක හෙට සහ අනිද්දා විශේෂ ඩෙංගු මර්දන වැඩසටහනක්",
       "News Content": "ඩෙංගු ව්‍යාප්තිය වැළැක්වීමේ අරමුණින් හෙට සහ අනිද්දා දිස්ත්‍රික්ක 4 ක් තුළ විශේෂ ඩෙංගු මර්දන වැඩසටහනක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබෙනවා.\nඒ අනුව කොළඹ, කළුතර, ගම්පහ සහ යාපනය යන දිස්ත්‍රික්කවල හඳුනාගත් සෞඛ්‍ය වෛද්‍ය නිලධාරී කොට්ඨාශ ඉලක්ක කරගනිමින් මෙම ඩෙංගු මර්දන වැඩසටහන ක්‍රියාත්මක වනු ඇති.\nමේ වන කඩින් කඩ පවතින වැසි තත්වය සමග ඩෙංගු රෝගීන්ගේ වාර්තාවීමේ වර්ධනයක් සිදුවිය හැකි බව සෞඛ්‍ය අමාත්‍යංශය සඳහන් කළා.\nවිශේෂ ඩෙංගු මර්දන වැඩසටහන සඳහා ත්‍රිවිධ හමුදාව, පොලිසිය සහ ප්‍රජා සෞඛ්‍ය කාර්ය මණ්ඩලවලින් සමන්විත කණ්ඩායම් 650 ක් දායකත්වය ලබාදෙනවා.\nමෙහිදී ඩෙංගු මදුරුවන් බෝවිය හැකි නිවාස, පාසල්, වැඩ බිම්, ඉදි කිරීම් පරිශ්‍ර, ආගමික ස්ථාන, කර්මාන්ත ශාලා ඇතුලු සියලු ස්ථාන පරීක්ෂා කිරීම සිදුවනු ඇති.\nවැඩසටහන සඳහා සමස්ථ මහජනතාවගේ සහය අත්‍යවශ්‍ය බවයි සෞඛ්‍ය අමාත්‍යංශය අවධාරණය කළේ.",
       "URL": "https://www.hirunews.lk/210338/දිස්ත්‍රික්-4-ක-හෙට-සහ-අනිද්දා-විශේෂ-ඩෙංගු-මර්දන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=3503"
}