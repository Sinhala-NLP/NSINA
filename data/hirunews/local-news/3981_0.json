{
       "Source": "hirunews",
       "Timestamp": "Saturday, 21 April 2018 - 13:50",
       "Headline": "බලපිටියේ සිට පොතුවිල් දක්වා මුහුදු තීරය 23 වනදා තෙක් රළුවේ",
       "News Content": "අද (21) සිට 23 වනදා දක්වා බලපිටිය සිට මාතර හරහා පොතුවිල් දක්වා මුහුදු ප්‍රදේශය තරමක් රළු විය හැකි බව ආපදා කළමනාකරණ මධ්‍යස්ථානය පවසනවා.\nඑබැවින් ධීවර හා නාවික ප්‍රජාව අවධානයෙන් පසුවිය යුතු බවයි එම දෙපාර්තමේන්තුවේ සහකාර අධ්‍යක්ෂ ප්‍රදීප් කොඩිප්පිලි හිරු ප්‍රවෘත්ති අංශයට සඳහන් කළේ.\nමෙම දින කිහිපය තුල මුහුදු රළ මීටර් 2 ක් 3 ක් පමණ ඉහළ යාහැකි බවයි කාලගුණ විද්‍යා දෙපාර්තමේන්තුව අනතුරු අඟවනවා. .\nඑමෙන්ම බස්නාහිර, සබරගමුව සහ මධ්‍යම පළාත්වලත්, ගාල්ල - මාතර සහ පුත්තලම දිස්ත්‍රික්කවල ස්ථාන කිහිපයක පස්වරු 2 න් පසු ගිගුරුම් සහිත වැසි ඇතිවිය හැකි බව ද කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/188905/බලපිටියේ-සිට-පොතුවිල්-දක්වා-මුහුදු-තීරය-23-වනදා-තෙක්-රළුවේ",
       "Category": "Local News",
       "Parent URL": "https://www.hirunews.lk/local-news.php?pageID=3981"
}