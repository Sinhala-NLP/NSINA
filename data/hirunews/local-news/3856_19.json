{
       "Source": "hirunews",
       "Timestamp": "Tuesday, 10 July 2018 - 9:34",
       "Headline": "ගොකරැල්ලේ බස් රථ අනතුරේ කවුරුත් නොදත් හේතුවක් එළියට",
       "News Content": "දඹුල්ල - කුරුණෑගල ප්‍රධාන මාර්ගයේ ගොකරැල්ල - දියතුරේ ප්‍රදේශයේදී පුද්ගලයින් 70 දෙනෙකුට තුවාල සිදුකරමින් සිදුවූ බස් රථ අනතුර සම්බන්ධයෙන් මේ වන විට විශේෂ විමර්ශනයක් ආරම්භ කර තිබෙනවා.\nදැනට සිදුකරන ලද පරීක්ෂණවලින් අනාවරණ වී ඇත්තේ එක් බස් රථයකට මාර්ග බලපත්‍රය පවා නොමැති බවටයි.\nවසරක කාලයක් පුරා එම බස් රථය බලපත්‍ර නොමැතිව ධාවනය කර ඇති බවටයි වාර්තා වන්නේ.\nඑකම හිමිකරුවෙකුට අයත් මෙම බස් රථ දෙකෙහි රියදුරන් දෙදෙනා නිතර නිතර මාර්ගයේදී හමුවන අවස්ථාවලදී උසුළු විසුළු කරමින් ධාවනයේ නිරත වන බව සඳහන්.\nඅනතුර සිදුවන විට බස් රථ දෙකම අධික වේගයෙන් පැමිණ ඇති අතර, එම අවස්ථාවේදී ද රියදුරන් දෙදෙනා උසුළු විසුළු කරමින් පැමිණ ඇති බවටයි පොලීසිය සිදුකරන ලද පරීක්ෂණවලින් අනාවරණ වී ඇත්තේ.",
       "URL": "https://www.hirunews.lk/194879/ගොකරැල්ලේ-බස්-රථ-අනතුරේ-කවුරුත්-නොදත්-හේතුවක්-එළියට",
       "Category": "Local News",
       "Parent URL": "https://www.hirunews.lk/local-news.php?pageID=3856"
}