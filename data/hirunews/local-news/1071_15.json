{
       "Source": "hirunews",
       "Timestamp": "Friday, 24 June 2022 - 14:21",
       "Headline": "ලොව එක ම කුරු අලියාට අඩු සැලකිලි (වීඩියෝ)",
       "News Content": "උඩවලව ජාතික වනෝද්‍යානයේ වෙසෙන ලොව එක ම කුරු අලියා ගැන යළිත් කතාබහක් ඇති වී තිබෙනවා.\nඒ එම සත්ත්වයා පසුගියදා අතුරුදන්ව සිට නැවත උඩවලව ජාතික වනෝද්‍යානයෙන් හමුවීමත් සමග යි.\nඋඩවලව ජාතික වනෝද්‍යානයේ අලි පර්යේෂණ ව්‍යාප්තියේ පර්යේෂක පරිසරවේදී සමීර වීරතුංග පවසන්නේ, කුරු අලියාගේ හොඬ වැල\nඅග තියුණු කැපුම් තුවාල ද දක්නට ලැබුණු බවයි.\nලෝකයේ විවිධ වර්ගයේ අලි අතරින් අප්‍රිකානු අලියා, ආසියානු අලියා ලෙස උපවර්ගවලට බෙදෙන අලින් විවිධ උස ප්‍රමාණයකින් යුක්ත යි.\nමේ කුරු අලියාගේ ඉදිරිපස පාද දෙකට සාපේක්ෂව පිටුපස පාද දෙක කුඩාවට පිහිටා තිබෙනවා.\nමේ අලියාගේ හිසද ශරීරයට සාපේක්ෂව විශාල ලෙස වැඩී තිබීම විශේෂත්වයක්.\nජාන විකෘති තත්ත්ව නිසා කුරු අලින් බිහි වන අතර කුරු අලින් ගමන් කරන්නේ ද යම් තරමක අපහසුවකින්.\nනමුත් 2013 දී උඩවලව ජාතික වනෝද්‍යානයේ සිට සොයා ගැණුනු මෙම කුරු අලියා 2020 වර්ෂයේ සිට වනෝද්‍යානය තුළදී දක්නට ලැබුණේ නැහැ.\nමේ දිනවල උඩවලවට ගිය දෙස් විදෙස් සංචාරකයින් බොහෝ දෙනෙකුට බොහෝ කලකට පසුව මෙම කරු අලියා දැකගැනීමේ ඒ අතිශය දුර්ලභ අවස්ථාව ලැබී තිබෙනවා.",
       "URL": "https://www.hirunews.lk/308064/ලොව-එක-ම-කුරු-අලියාට-අඩු-සැලකිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1071"
}