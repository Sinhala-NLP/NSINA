{
       "Source": "hirunews",
       "Timestamp": "Tuesday, 17 January 2023 - 7:31",
       "Headline": "වකුගඩු ජාවාරමට සම්බන්ධ ග්‍රාම නිලධාරින් ඇතුළු 04 දෙනා රක්ෂිත බන්ධනාගාරයට",
       "News Content": "UPDATED 2023-01-17 01.40 PM\nබොරැල්ල පෞද්ගලික රෝහලක සිදුකළ වකුගඩු ජාවාරමට සැකපිට අත්අඩංගුවට ගත් තැරැව්කරු සහ ග්‍රාමනිලධාරි දෙදෙනා ලබන 31 දක්වා රක්ෂිත බන්ධනාගාර ගතකර තිබෙනවා.\nඒ සැකකරුවන් අද (17) කොළඹ අතිරේක මහේස්ත්‍රාත් රජින්ද්‍රා ජයසූරිය හමුවට ඉදිරිපත් කිරීමෙන් අනතුරුව යි.\nමීට පෙර අත්අඩංගුවට ගෙන රක්ෂිත බන්ධනාගාරගත කර සිටි අනෙක් තැරැව්කරුද එදින දක්වා රක්ෂිත බන්ධනාගාරගත කිරීමටයි නියෝග කෙරුණේ.\nඊයේ අත්අඩංගුවට ගත් කොළොන්නාව සහ ශ්‍රී ජයවර්ධනපුර කෝට්ටේ ප්‍රාදේශීය ලේකම් බල ප්‍රදේශවලට අයත් ග්‍රාම නිලධාරින් දෙදෙනා ව්‍යාජ ග්‍රාම නිලධාරි සහතිකයක් ලබාදීම සඳහා රුපියල් 20,000 ක මුදලක් අයකරගෙන ඇති බව ද පැමිණිලි පාර්ශව අධිකරණය දැනුම් දුන්නා.\n----------------------------------------------\nබොරැල්ල ප්‍රදේශයේ පෞද්ගලික රෝහලක වකුගඩු ජාවාරම් කිරීමේ සිද්ධියේ ප්‍රධාන තැරැව්කරු සහ ඊට ආධාර අනුබල දුන් කොළොන්නාව සහ ශ්‍රී ජයවර්ධනපුර කෝට්ටේ ප්‍රාදේශීය ලේකම් බල ප්‍රදේශවලට අයත් ග්‍රාමසේවා වසම් දෙකක ග්‍රාම නිලධාරීවරුන් දෙදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාශය සඳහන් කළේ ඊයේ (16) ආමර්වීදිය - ලොන්ඩි්‍රවත්ත ප්‍රදේශයේ ප්‍රධාන තැරැව්කරු කොළඹ අපරාධ කොට්ඨාශය අත්අඩංගුවට ගෙන ඇති අතර ඔහු කොළඹ 13 ප්‍රදේශයේ පදිංචි 32 හැවිරිදි පුද්ගලයෙක්.\nඊට අමතර ව අත්අඩංගුවට ගත් ග්‍රාම නිලධාරීවරුන් දෙදෙනා 59 හැවිරිදි වියේ පසු වන රාජගිරිය සහ කඩුවෙල ප්‍රදේශවල පදිංචිකරුවන්.",
       "URL": "https://www.hirunews.lk/325225/වකුගඩු-ජාවාරමට-සම්බන්ධ-ග්‍රාම-නිලධාරින්-ඇතුළු-04-දෙනා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=597"
}