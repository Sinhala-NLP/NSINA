{
       "Source": "hirunews",
       "Timestamp": "Saturday, 23 September 2017 - 17:29",
       "Headline": "මාර්ග නීති කඩන රියදුරන්ට නීතිමය පියවර ගැනීමේ විශේෂ වැඩපිළිවෙල ඇරඹෙයි (ඡායාරූප)",
       "News Content": "මාර්ග නීති උල්ලංඝණය කරන රියදුරන් හඳුනාගෙන ඔවුන්ට නීතිමය පියවර ගැනීමේ විශේෂ වැඩසටන පොලිස්පතිවරයාගේ ප්‍රධානත්වයෙන් අද ආරම්භ කෙරුනා.\nඒ කොළඹ නෙලුම් පොකුණ අසලින්.\nපොලිසිය සඳහන් කළේ අද සිට සති කිහිපයක් පුරා කොළඹ නගරය කේන්ද්‍ර කර ගනිමින් මෙම වැඩසටහන ක්‍රියාත්මක කරන බවයි.\nමෙහිදී සිවිල් ඇඳුමින් සැරසුනු පොලිස් නිලධාරීන් සාමාන්‍ය වාහනවලින් තොළඹ නගරයේ ස්ථාන කිහිපයක් ආවරණය වන පරිදි ගමන් කර මාර්ග නීති උල්ලංඝණය කරන රියදුරන් නිරීක්ෂණය කිරීම පළමුව සිදු වනවා.\nඅනතුරුව මාරගයේ රථ වාහන රාජකාරී සඳහා යොදවා සිටින සිවිල් ඇඳුමින් සැරසුනු පොලිස් නිලධාරීන්ට අදාළ තොරතුරු දැනුම්දී එම වාහන නවතා නීතිමය පියවර ගැනීමයි සිදු කෙරෙන්නේ.\nරථ වාහන අනතුරු අවම කරමින් විනයගරුක රියදුරන් බිහි කිරීමේ වැඩපිළිවෙලේ එක් අධියරක් ලෙස මෙය ක්‍රියාවට නැංවෙන බවයි පොලිසිය සඳහන් කළේ.\nවිනයගරුකව රිය පදවන රියදුරන් හඳුනාගෙන ඔවුන්ට ත්‍යාග ලබාදීමේ වැඩපිළිවෙලක් ද පොලිසිය මේ දිනවල ක්‍රියාත්මක කර තිබෙනවා.\nමේ අතර පොලිසිය නිවේදනය කළේ පසුගිය වසරේ රිය අනතුරු 2837 ක් වාර්තාවී ඇති බවයි.\nමෙම වසරේ පෙරේදා දිනය වන  විට පමණක් රිය අනතුරු 2118 ක් ද වාර්තාවී තිබෙනවා.",
       "URL": "https://www.hirunews.lk/171678/මාර්ග-නීති-කඩන-රියදුරන්ට-නීතිමය-පියවර-ගැනීමේ-විශේෂ-වැඩපිළිවෙල-ඇරඹෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4307"
}