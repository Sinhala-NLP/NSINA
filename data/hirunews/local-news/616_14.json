{
       "Source": "hirunews",
       "Timestamp": "Sunday, 08 January 2023 - 7:18",
       "Headline": "දෙමළ සන්ධානය බෙදෙයි",
       "News Content": "ඉදිරි පළාත් පාලන මැතිවරණය සඳහා දෙමළ ජාතික සන්ධානයේ හවුල්කාර පක්ෂ වෙන් වෙන්ව තරඟ කරන බව එහි ප්‍රධාන පක්ෂය වන ඉලංගෙයි තමිල් අරසු පක්ෂය පවසනවා.\nඑහි මධ්‍යම කාරක සභාව ඊයේ මඩකලපුවේදී රැස්වූ අතර, අනතුරුව අදහස් දක්වමින් පාර්ලිමේන්තු මන්ත්‍රී එම්.ඒ.සුමන්දිරන් මේ බව කියා සිටියා.\nදෙමළ ජාතික සන්ධානය නියෝජනය කරන පක්ෂ වන්නේ ඉලංගෙයි තමිල් අරසු පක්ෂය, ටෙලෝ සංවිධානය සහ ප්ලොට් සංවිධානයයි.\nමේ අතර, පළාත් පාලන මැතිවරණයට අදාළව ඊයේ දිනයේ දී එක් දේශපාලන පක්ෂයක් වව්නියාව දිස්ත්‍රික්කයේ පළාත් පාලන ආයතනයකට ඇප මුදල් තැන්පත් කර තිබෙනවා.\nමැතිවරණ කොමිෂන් සභාව සඳහන් කළේ කොළඹ සහ මහනුවර දිස්ත්‍රික්කවලට ස්වාධීන කණ්ඩායම් දෙකක් ඇප මුදල් තැන්පත් කර ඇති බවයි.",
       "URL": "https://www.hirunews.lk/324521/දෙමළ-සන්ධානය-බෙදෙයි",
       "Category": "Local News",
       "Parent URL": "https://www.hirunews.lk/local-news.php?pageID=616"
}