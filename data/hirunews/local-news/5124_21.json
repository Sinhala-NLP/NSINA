{
       "Source": "hirunews",
       "Timestamp": "Saturday, 19 March 2016 - 8:03",
       "Headline": "සියඹලාණ්ඩුවේ මිනින්දෝරුවන් දෙදෙනෙක් රෝහලේ",
       "News Content": "සියඹලාණ්ඩුව - මානාභරන ප්‍රදේශයේ රජයේ ඉඩමක් කොටස් කිරීමට ගිය මිනින්දෝරු නිලධාරීන් දෙදෙනෙකු ඇතුළු තවත් පුද්ගලයන් සිව් දෙනෙකු පිරිසකගේ පහර කෑමට ලක්ව ඊයේ සියඹලාණ්ඩුව මුලික රෝහලට ඇතුළත් කර තිබෙනවා.\nපොලීසිය පැවසුවේ අදාළ ඉඩමෙහි අනවසරයෙන් පදිංචි වී සිටින පිරිසක් මෙලෙස පහරදීම සිදුකර ඇති බවයි. සියඹලාණ්ඩුව ප්‍රාදේශීය ලේකම් කාර්යාලයේ ජනපද නිලධාරියා ද පහරකෑමට ලක්ව රෝහල ගත කර තිබෙනවා.\nසිද්ධියට මුහුණ දුන් පුද්ගලයෙකු හිරු ප්‍රවෘත්ති අංශයට අදහස් දක්වමින් කියා සිටියේ මෙම ඉඩම මැනීමේ කටයුතු ආරම්භ කළේ සියඹලාණ්ඩුව ප්‍රාදේශීය ලේකම් එන්.එම්. නන්දසිරිගේ උපදෙස් අනුව බවයි.",
       "URL": "https://www.hirunews.lk/128856/සියඹලාණ්ඩුවේ-මිනින්දෝරුවන්-දෙදෙනෙක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5124"
}