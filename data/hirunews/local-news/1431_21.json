{
       "Source": "hirunews",
       "Timestamp": "Tuesday, 11 January 2022 - 19:37",
       "Headline": "ආණ්ඩුවේ අර්බුද නිසා පුංචි ඡන්දය කල් දැම්මා - අනුර කුමාර (වීඩියෝ)",
       "News Content": "පළාත් පාලන ඡන්ද විමසීම වසරකින් කල් දැමීමට තීරණය කරනු ලැබුවේ ආණ්ඩුවේ පවතින අර්බුදය හේතුවෙන් බවට ජනතා විමුක්ති පෙරමුණ චෝදනා කළා.\n2018 වසරේ පෙබරවාරි 10 වනදා පැවති පළාත්පාලන මැතිවරණයේදී ශ්‍රී ලංකා පොදුජන පෙරමුණ ආසන 225 ක්ද, එක්සත් ජාතික පෙරමුණ ආසන 42 ක්ද දිනාගත් අතර, ශ්‍රී ලංකා නිදහස් පක්ෂයට එහිදී දිනාගත හැකිවූයේ ආසන 7 ක් පමණයි.\nඉලංගෙයි තමිල් අරසු පක්ෂය එම ඡන්ද විමසීමේදී ආසන 38 ක ජය හිමිකරගත්තා.\nඒ අනුව පළාත්පාලන ආයතනවල වසර හතරක නිල කාලය ලබන පෙබරවාරි 10 වනදා අවසන්වීමට නියමිතව තිබුණා.\nඑවන් පසුබිමකයි විෂයභාර අමාත්‍ය ජනක බණ්ඩාර තෙන්නකෝන්, පළාත්පාලන ආයතන 340 ක සභිකයන්ගේ ධුර කාලය ලබන වසරේ මාර්තු 19 වනදා දක්වා දීර්ඝ කරමින් ඊයේ අතිවිශේෂ ගැසට් නිවේදනයක් නිකුත් කරනු ලැබුවේ.",
       "URL": "https://www.hirunews.lk/293717/ආණ්ඩුවේ-අර්බුද-නිසා-පුංචි-ඡන්දය-කල්-දැම්මා-අනුර-කුමාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1431"
}