{
       "Source": "hirunews",
       "Timestamp": "Monday, 27 February 2023 - 12:54",
       "Headline": "ජගත් මානව හිමිකම් කවුන්සලයේ 52 වන සැසිවාරය අද ඇරඹේ",
       "News Content": "ජගත් මානව හිමිකම් කවුන්සලයේ 52 වන සැසිවාරය ජිනීවා හිදී ශ්‍රී ලංකා වේලාවෙන් අද (27) පස්වරු හතරට ආරම්භවීමට නියමිතයි.\nඑය පැවැත්වෙන්නේ අදියර කිහිපයක් යටතේයි.\nපළමු අදියරයේදීම ශ්‍රී ලංකාව ගැන අවධානයට ලක් කිරීමට නියමිත අතර, මාර්තු 08 සහ 09 දිනවල එය සළකා බැලෙනු ඇති බවයි ජගත් මානව හිමිකම් කොමිසමේ නිල වෙබ් අඩවියේ දැක්වෙන්නේ.\n51 වන සැසිවාරයේ දී ශ්‍රී ලංකාවට කරුණු 12ක් සම්බන්ධයෙන් අවශ්‍ය සාධනීය ක්‍රියාමාර්ග ගැනීම සඳහා වසර 3ක කාලසීමාවක් ලබාදීමට මානව හිමිකම් කොමිසම අනුමැතිය ලබාදුන්නා.\nඒ අනුව මෙවර සැසිවාරයේදී වසරක ප්‍රගතිය සමාලෝචනය කිරීම සිදුවනු ඇති බවයි මානව හිමිකම් කොමිෂන් සභාවේ හිටපු කොමසාරිස්වරයෙකු වන මහාචාර්ය ප්‍රතිභා මහානාම හේවා කියා සිටියේ.",
       "URL": "https://www.hirunews.lk/328472/ජගත්-මානව-හිමිකම්-කවුන්සලයේ-52-වන-සැසිවාරය-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=510"
}