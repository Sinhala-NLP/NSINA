{
       "Source": "hirunews",
       "Timestamp": "Thursday, 10 August 2023 - 9:03",
       "Headline": "ගිනි අවියක් සමග පොලිස් සැරයන් අත්අඩංගුවට",
       "News Content": "බලපත්‍ර නොමැතිව විදෙස් රටක නිෂ්පාදිත ගිනි  අවියක් ළඟ තබා ගත් පොලිස් සැරයන්වරයෙකු සීතාවකපුර කොට්ඨාස අපරාධ විමර්ශන ඒකකය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගත් පොලිස් සැරයන්වරයා කොල්ලුපිටිය පොලිසියට අනුයුක්තව රාජකාරි කරන අයෙකු බව අනාවරණය වනවා.\nසැකකරු සතුව තිබී බෝර 12 වර්ගයේ ගිනි අවියක් සොයා ගත් බව අප කළ විමසුමකදී පොලිසිය පැවසුවා.\nඅත්අඩංගුවට ගත් සැකකාර පොලිස් සැරයන්වරයා අද දින අධිකරණයට ඉදිරිපත් කිරීමට නියමිත බව පොලිසිය පවසයි.",
       "URL": "https://www.hirunews.lk/344281/ගිනි-අවියක්-සමග-පොලිස්-සැරයන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=110"
}