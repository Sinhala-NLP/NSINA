{
       "Source": "hirunews",
       "Timestamp": "Thursday, 16 November 2017 - 20:06",
       "Headline": "වාතාශ්‍රය නැති පුස්තකාල ගොඩනැගිල්ල",
       "News Content": "හිරු සී.අයි.ඒ හරහා ඊයේ අප හෙළිකළේ අලුතින් ගොඩනඟන ලද ලග්ගල නගරයේ ඉදිකරමින් පවතින රාජ්‍ය ආයතන ගොඩනැගිලිවල තත්ත්වය පිළිබඳවයි.\nශ්‍රී ලංකා මහවැලි අධිකාරියේ ඉංජිනේරුවරුන්ගේ අධීක්ෂණය යටතේ මෙම ගොඩනැගිලි ඉදිකෙරුණේ පෞද්ගලික කොන්ත්‍රාත්කරුවන් හරහායි.\nවිවෘත කිරීමටත් ප්‍රථම මෙම ගොඩනැගිලි ඉරි තලා පුපුරාගොස් ඇති අතරල මේවන විට එම පිපිරීම් මකා දැමීමට කම්කරුවන් ක්‍රියා කරනවා.\nඅලුතින් ඉදිකරන ලද ප්‍රාදේශිය සභා ගොඩනැගිල්ල හා පුස්තකාල ගොඩනැගිල්ල සඳහා ඇස්තමේන්තුගත මුදල රුපියල් මිලියන 59.5 ක්.\nඑවන් දැවැන්ත මුදල් සම්භාරයක් වැයකර ඉදිකර ඇති මෙම පුස්තකාල ගොඩනැගිල්ලට නියමිත පරිදි වාතාශ්‍රය ලැබීමට ජනේල තැබීමක් සිදුකර නැහැ.",
       "URL": "https://www.hirunews.lk/176221/වාතාශ්‍රය-නැති-පුස්තකාල-ගොඩනැගිල්ල",
       "Category": "Local News",
       "Parent URL": "https://www.hirunews.lk/local-news.php?pageID=4215"
}