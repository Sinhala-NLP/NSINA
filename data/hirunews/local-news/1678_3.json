{
       "Source": "hirunews",
       "Timestamp": "Tuesday, 21 September 2021 - 13:43",
       "Headline": "සංචාරක ණය පමා සහන කාලය දිගු කෙරේ",
       "News Content": "කොරෝනා වෛරස් ගෝලීය වසංගතයෙන් පීඩාවට ලක් වූ මෙරට සංචාරක ක්ෂේත්‍රයට ලබා දී ඇති ණය පමා සහන කාලසීමාව තවත් මාස 09කින් දීර්ඝ කිරීමට මහබැංකුව තීරණය කර තිබෙනවා.\nඒ අනුව සැප්තැම්බර් 30 වැනිදායින් ඉකුත්වීමට නියමිත ව තිබූ එම කාලසීමාව ලබන වසරේ ජුනි මාසය දක්වා ක්‍රියාත්මක වනු ඇති.\nමීට පෙර ද සංචාරක ක්ෂේත්‍රයට ලබාදුන් ණය ආපසු ගෙවීමේ සහන කාලය මාස 06කින් දීර්ඝ කරනු ලැබුවා.\nකොරෝනා වසංගතය හේතුවෙන් සංචාරක ක්ෂේත්‍රයේ ව්‍යාපාරිකයින් මුහුණදෙන අභියෝග සැලකිල්ලට ගෙන මෙලෙස ණය පමා සහන කාලය යළි දීර්ඝ කළ බවයි මහබැංකුව ප්‍රකාශ කළේ.\nමීට අදාළ නියෝග මහ බැංකුව විසින් සියලු ම බලපත්‍රලාභී වානිජ බැංකු වෙත පසුගිය සතියේ යවා තිබෙනවා.",
       "URL": "https://www.hirunews.lk/282823/සංචාරක-ණය-පමා-සහන-කාලය-දිගු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1678"
}