{
       "Source": "hirunews",
       "Timestamp": "Tuesday, 29 August 2017 - 20:28",
       "Headline": "ජාතික ආණ්ඩුවේ කාලය අවසන් නම් ඉල්ලා අස්වෙන්න පුලුවන් - ඇමති කබීර් හෂීම්",
       "News Content": "ශ්‍රී ලංකා නිදහස් පක්ෂය සහ එක්සත් ජාතික පක්ෂය එක්ව නිර්මාණය කෙරුණු ජාතික ආණ්ඩුවේ ගිවිසුම්ගත කාලය අවසන් බවට කවුරුන් හෝ ප්‍රකාශ කරන්නේ නම් ඉන් ඉවත්වීමට ඔවුන්ට අයිතියක් ඇති බව එක්සත් ජාතික පක්ෂ මහ ලේකම් කබීර් හෂීම් මහතා පවසනවා.\nකෙසේ වුවත් ශ්‍රී ලංකා නිදහස් පක්ෂ මහ ලේකම් දුමින්ද දිසානායක මහතා පැවසුවේ පක්ෂ 2ක අතර ගිවිසුම අවසන් වන්නේ දෙසැම්බර් 31 වැනිදා බවයි.\n2015 වසරේ අගෝස්තු මස 21 වැනිදා ශ්‍රී ලංකා නිදහස් පක්ෂය සහ එක්සත් ජාතික පක්ෂය අතර අවබෝධතා ගිවිසුමකට අත්සන් තැබුණේ පාර්ලිමේන්තු කටයුතු සිදු  කරගෙන යාම සඳහා සම්මුතිවාදී ලෙස ගමන් කිරීමේ අරමුණ ඇතිවයි.\nඑවක ශ්‍රී ලංකා නිදහස් පක්ෂයේ වැඩ බලන මහ ලේකම් ධුරයේ කටයුතු කළ වත්මන් මහ ලේකම් දුමින්ද දිසානායක මහතා සහ එක්සත් ජාතික පක්ෂ මහ ලේකම් කබීර් හෂීම් මහතා අදාළ ගිවිසුමට අත්සන් කළා.\nඑය වසර 2කට පමණක් වලංගු වන බවත් දෙපාර්ශ්වයේ එකඟතාව මත දීර්ඝ කිරීමේ හැකියාව පවතින බවත් අදාළ ගිවිසුමේ සඳහන්.\nකෙසේ වුවත් අදාළ වසර 2ක කාලය පසුගිය 21 වැනිදා සම්පුර්ණ වුණා.\nමේ සම්බන්ධයෙන් අප ශ්‍රී ලංකා නිදහස් පක්ෂ සහ එක්සත් ජාතික පක්ෂ මහ ලේකම්වරුන්ගෙන් විමසීමක් කළා.",
       "URL": "https://www.hirunews.lk/169694/ජාතික-ආණ්ඩුවේ-කාලය-අවසන්-නම්-ඉල්ලා-අස්වෙන්න-පුලුවන්-ඇමති-කබීර්-හෂීම්",
       "Category": "Local News",
       "Parent URL": "https://www.hirunews.lk/local-news.php?pageID=4347"
}