{
       "Source": "hirunews",
       "Timestamp": "Monday, 24 July 2023 - 10:35",
       "Headline": "ආරුක්කු 09 පාලමට ඉහළ රක්ෂිතයේ හට ගත් ගින්න නිවලා",
       "News Content": "ඊයේ (23) උදෑසන ඇල්ල, සුදර්ශී පාසලට ඉහළින් ඇති රක්ෂිත කඳු ප්‍රදේශය සහ ආරුක්කු 09 සහ ආරුක්කු 03 ප්‍රදේශයට ඉහළින් පිහිටා ඇති කඳු රක්ෂිත කොටසේ හට ගත් හදිසි ගින්න මේ වන විට මැඩ පවත්වා තිබෙනවා.\nපොලිසිය, ප්‍රදේශවාසීන්, යුද හමුදාව, ගුවන් හමුදාව හා බණ්ඩාරවෙල නගර සභාවේ ගිනි නිවන ඒකකයේ නිලධාරීන් එක්ව ගින්න නිවා ඇති බවයි පොලිසිය පවසන්නේ.\nමෙම ගින්න හේතුවෙන් ජීවිත හානි කිසිවක් සිදුවී නොමැති අතර ඇල්ල පොලිස් ස්ථානය වැඩිදුර විමර්ශන සිදු කරනවා.",
       "URL": "https://www.hirunews.lk/342317/ආරුක්කු-09-පාලමට-ඉහළ-රක්ෂිතයේ-හට-ගත්-ගින්න-නිවලා",
       "Category": "Local News",
       "Parent URL": "https://www.hirunews.lk/local-news.php?pageID=157"
}