{
       "Source": "hirunews",
       "Timestamp": "Tuesday, 29 December 2020 - 8:36",
       "Headline": "පුරාවිද්‍යා අධ්‍යක්ෂ ජනරාල් ධුරයට මහාචාර්ය අනුර මනතුංග",
       "News Content": "කැළණිය විශ්ව විද්‍යාලයේ මහාචාර්ය අනුර මනතුංග ලබන ජනවාරි පළමුවනදා සිට ක්‍රියාත්මක වන පරිදි පුරාවිද්‍යා අධ්‍යක්ෂ ජනරාල් ලෙස පත් කර තිබෙනවා.\nකැළණිය විශ්වවිද්‍යාලයේ පුරාවිද්‍යා දෙපාර්තමේන්තුවේ ජ්‍යෙෂ්ඨ මහාචාර්ය අනුර මනතුංග පොළොන්නරුව ලෝක උරුම ව්‍යාපෘතියේ අධ්‍යක්ෂවරයා ලෙස ද කටයුතු කර ඇති අතර, ශ්‍රී ලංකා රාජකීය ආසියාතික සමාජයේ සම්මානනීය සාමාජිකයෙක්.\nආසියානු සංස්කෘතික උරුමයන් පිළිබඳ ජාත්‍යන්තර සම්මේලනයේ මහලේකම්වරයා ද වූ මහාචාර්ය මනතුංග පුරාවිද්‍යා ශාස්ත්‍රීය ලිපිලේඛන සහ ග්‍රන්ථ රැසක් ද සම්පාදනය කර තිබෙනවා.",
       "URL": "https://www.hirunews.lk/258215/පුරාවිද්‍යා-අධ්‍යක්ෂ-ජනරාල්-ධුරයට-මහාචාර්ය-අනුර-මනතුංග",
       "Category": "Local News",
       "Parent URL": "https://www.hirunews.lk/local-news.php?pageID=2247"
}