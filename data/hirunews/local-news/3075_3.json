{
       "Source": "hirunews",
       "Timestamp": "Tuesday, 29 October 2019 - 7:28",
       "Headline": "ජනපතිවරණයට ලී ඡන්ද පෙට්ටි නැහැ - කාඩ්බෝඩ් ඡන්ද පෙට්ටි 12,000 නිෂ්පාදනය ඇරඹේ",
       "News Content": "ජනාධිපතිවරණය සඳහා විශේෂ ආරක්ෂිත ඝන කඩදාසිවලින් තනන ඡන්ද පෙට්ටි නිෂ්පාදන කටයුතු මේ වන විට ආරම්භ වී තිබෙනවා.\nමැතිවරණ කොමිෂන් සභාව සදහන් කළේ අදාළ කාඩ්බෝඞ් ඡන්ද පෙට්ටි 12,000කට අධික ප්‍රමාණයක් මෙවර ජනාධිපතිවරණය සඳහා යොදා ගැනීමට තීරණය කර ඇති බවයි.\nකෙසේ වෙතත්, දිස්ත්‍රික්ක කිහිපයක් සඳහා පමණක් මීට පෙර මැතිවරණවලට යොදා ගත් ප්ලාස්ටික් ඡන්ද පෙට්ටි යොදා ගැනීමට ද පියවර ගෙන තිබෙනවා.\nදැවමය ඡන්ද පෙට්ටි මෙවර ජනාධිපතිවරණය සඳහා යොදා නොගැනීමටයි මැතිවරණ කොමිසම තීරණය කර ඇත්තේ.\nමේ අතර, මැතිවරණ කොමිෂන් සභාව සහ ජනාධිපති අපේක්ෂකයින්ගේ නියෝජිතයින් අතර, විශේෂ සාකච්ඡාවක් අද පෙරවරු 10.30ට කොමිෂන් සභා පරිශ්‍රයේදී පැවැත්වෙනවා.\nඑහිදී ඉදිරි ජනාධිපතිවරණයට අදාළ කටයුතු සම්බන්ධයෙන් ඔවුන් දැනුවත් කිරීමට නියමිතයි.",
       "URL": "https://www.hirunews.lk/227181/ජනපතිවරණයට-ලී-ඡන්ද-පෙට්ටි-නැහැ-කාඩ්බෝඩ්-ඡන්ද-පෙට්ටි-12000-නිෂ්පාදනය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3075"
}