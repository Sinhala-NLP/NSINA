{
       "Source": "hirunews",
       "Timestamp": "Tuesday, 09 May 2023 - 22:43",
       "Headline": "කළුතර සිසුවියගේ සිදුවීම සම්බන්ධයෙන් හෝටල් හිමියන්නේ සංගමයෙන් විශේෂ ඉල්ලීමක් (වීඩියෝ)",
       "News Content": "පසුගියදා කළුතර සිදු වූ කණගාටුදායක සිදුවීමට වග කිව යුත්තේ මෙලෙස අවිධිමත් හා වගකීමෙන් තොරව පවත්වාගෙන යන හෝටල් බව සමස්ත ලංකා සංචාරක හෝටල් හිමියන්නේ සංගමයේ උප සභාපති පවසනවා.\nමියගිය කළුතර සිසුවියගේ මරණය පිළිබඳ අදහස් දක්වමින් ඔහු පවසා සිටියේ පසුගිය කොරෝනා සමයෙන් අනතුරුව බොහෝ දේශීය මෙන් ම විදේශීය සංචාරකයින් මාක්ස් පැළද සිටීමෙන් ඔවුන්ගේ අනන්‍යතාවය තහවුරු කර ගැනීමට නොහැකි තත්ත්වයක් උද්ගත වී ඇති බවයි.\nමුහුණු ආවරණය කර පැමිණෙන පිරිස් පිළිබඳ ඉතා සැලකිලිමත් වන ලෙසත් එය හෝටල් සහ සංචාරක කර්මාන්තයේ වෘත්තියේ නියැලී සිටින සියලු දෙනාගෙ වගකීම බවත් ඔහු දන්වා සිටියා.\nමෙම කලුතර සිසුවියගේ මරණය සංචාරක ක්ෂේත්‍රයට සහ හොටෙල් ක්ෂේත්‍රට විශාල කැළලක් බවයි ඔහු ප්‍රකාශකර සිටියේ.\nක්ෂේත්‍රයේ ආරක්ෂාව සහ මතු පැවැත්ම උදෙසා ඉතා කල්පනාකාරීව කටයුතු කරන ලෙසයි ඔහු හෝටල් සහ සංචාරක කර්මාන්තයේ වෘත්තියේ නියැලී සිටින සියලු දෙනාගෙන් ම ඉල්ලා සිටින්නේ.\nතව වගකීම පැහැර හරින හෝටල් සඳහා නිසි ක්‍රියාමාර්ග ගන්නා ලෙසත් එයට තම සංගමයෙන් උපරිම සහයෝගය ලබා දෙන බවය්ජ් උප සභාපතිතුමන් වැඩිදුරටත් සඳහන් කර සිටියා.",
       "URL": "https://www.hirunews.lk/334731/කළුතර-සිසුවියගේ-සිදුවීම-සම්බන්ධයෙන්-හෝටල්-හිමියන්නේ-සංගමයෙන්-විශේෂ-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=356"
}