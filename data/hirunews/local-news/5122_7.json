{
       "Source": "hirunews",
       "Timestamp": "Monday, 21 March 2016 - 8:28",
       "Headline": "කොල්ලකරුවෙකු සොයා මෙහෙයුමක්",
       "News Content": "නිට්ටඹුව - උණගස්දෙණිය ප්‍රදේශයේ රට බීම හලක් කොල්ලකා පලාගිය පුද්ගලයෙකු සොයා පොලීසිය පරීක්ෂණ ආරම්භ කර තිබෙනවා.\nඅද අලූයම වෑන් රථයකින් පැමිණි මෙම පුද්ගලයා අදාළ බීම හල කොල්ලකා ඇති බව සඳහන්.\nපසුව නිට්ටඹුව පොලීසියට ලැබුණු තොරතුරකට අනුව ඔහු ගමන් කළ වෑන් රථය හඳුනාගෙන එය නවත්වන ලෙසට අණකර තිබෙනවා.\nඑහෙත් පොලිස් අණ නොතකා පලාගිය වෑන් රථය නිට්ටඹුව - ඌරාපොල ප්‍රදේශයේදී මාර්ගයෙන් ඉවතට පැන අනතුරට ලක්ව ඇති බව සඳහන්.\nපසුව සැකකරු වෑන් රථය දමා පලායාමට උත්සාහ කළ අවස්ථාවේදී පොලීසිය වෙඩි තැබුවා.\nඑහෙත් සැකකරු පලාගොස් ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/128993/කොල්ලකරුවෙකු-සොයා-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=5122"
}