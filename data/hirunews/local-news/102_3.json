{
       "Source": "hirunews",
       "Timestamp": "Sunday, 13 August 2023 - 13:09",
       "Headline": "සාමාන්‍ය පෙළ 10 ශ්‍රේණියට",
       "News Content": "කොළඹ රාජකීය විද්‍යාලයේ පැවැති උත්සවයකට සහභාගී වෙමින් අධ්‍යාපන අමාත්‍ය සුසිල් ප්‍රේම්ජයන්ත් පැවසුවේ ඉදිරියේ දී අපොස සාමාන්‍ය පෙළ විභාගය 10 ශ්‍රේණියේ දී පැවැත්වීමට ඇති හැකියාව පිළිබඳ මේ වනවිට සොයා බලමින් සිටින බවයි.\nමුල් කාලයේ දී සාමාන්‍ය පෙළ විභාගය පැවැත් වූයේ 10 ශ්‍රේණියේ දී වුවත් පසුකලෙක දී එය 11 වසර දක්වා වසරකින් දිගු වූ බවයි අමාත්‍යවරයා සඳහන් කළේ.\nමේ වනවිට 10 ශ්‍රේණියේ දී සාමාන්‍ය පෙළ විභාගය පැවැත්වීමට ඇති හැකියාව පිළිබඳ අදාළ පාර්ශවයන් සමග සාකච්ඡා කරමින් සිටින බව‍යි වාර්තා වන්නේ.\nකෙසේ වෙතත් මෙම කාර්යය එක්වර සිදුකළ නොහැකි බවත් 1, 6 හා 10 ශ්‍රේණිවලින් ආරම්භ වන සේ ප්‍රාථමික, කණිෂ්ඨ ද්විතීයක සහ ජ්‍යෙෂ්ඨ ද්විතීයක වශයෙන් වූ වර්ගීකරණ අවස්ථා තුනක් යටතේ සිදුකිරීමට අපේක්ෂා කරන බවත් මෙහිදී අධ්‍යාපන අමාත්‍යවරයා සඳහන් කර සිටියා.",
       "URL": "https://www.hirunews.lk/344664/සාමාන්‍ය-පෙළ-10-ශ්‍රේණියට",
       "Category": "Local News",
       "Parent URL": "https://www.hirunews.lk/local-news.php?pageID=102"
}