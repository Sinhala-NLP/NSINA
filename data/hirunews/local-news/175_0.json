{
       "Source": "hirunews",
       "Timestamp": "Tuesday, 18 July 2023 - 10:36",
       "Headline": "රිය අනතුරු දෙකකින් දෙදෙනෙක් මරුට",
       "News Content": "තංගල්ල- වීරකැටිය මාර්ගයේ ධාවනය වූ මෝටර් රථයක් හා එම දෙසටම ධාවනය වූ පාපැදියක ගැටී අනතුරක් සිදුව තිබෙනවා.\nපොලිසිය පැවසුවේ අනතුරෙන් පාපැදිකරු බරපතළ තුවාල ලබා තංගල්ල රෝහලට ඇතුළත් කිරිමේ දී මිය ගිය බවයි.\nමිය ගිය පුද්ගලයා වයස අවුරුදු 49ක අලුත්ගොඩ ප්‍රදේශයේ පදිංචිකරුවෙක්.\nපොලිසිය වැඩිදුරත් පැවසුවේ අනතුර සම්බන්ධයෙන් මෝටර් රථ රියදුරු අත්අඩංගුවට ගත් අතර අනතුර පිළිබඳව තලංගම පොලිසිය වැඩිදුර විමර්ශන සිදු කරන බවයි.\nමේ අතර, කුලියාපිටිය හෙට්ටිපොළ මාර්ගයේ ධාවනය වූ යතුරුපැදියක් මාර්ගය හරහා ගමන් කළ කාන්තාවකගේ ගැටී අනතුරක් සිදුව තිබෙනවා.\nඅනතුරෙන් බරපතළ තුවාල ලබා එම කාන්තාව කුලියාපිටිය රෝහලට ඇතුලත් කිරිමේ දී මියගොස් තිබෙනවා.\nමිය ගිය කාන්තාව වයස අවුරුදු 72ක ගොමුගොමුව ප්‍රදේශයේ පදිංචිකාරියක්.\nපොලිසිය පැවසුවේ අනතුරෙන් යතුරුපැදිකරු ද තුවාල ලබා කුලියාපිටිය රෝහලේ ප්‍රතිකාර ලබන අතර කුලියාපිටිය පොලිසිය වැඩිදුර විමර්ශන සිදු කරන බවයි.",
       "URL": "https://www.hirunews.lk/341593/රිය-අනතුරු-දෙකකින්-දෙදෙනෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=175"
}