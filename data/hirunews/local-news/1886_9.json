{
       "Source": "hirunews",
       "Timestamp": "Monday, 14 June 2021 - 9:30",
       "Headline": "කුකුළන් සහ බිත්තර ප්‍රවාහන බලපත්‍රයට මුවා වී ගංජා ගෙන ගිය ලොරි රථයක් සමඟ අයෙක් අත්අඩංගුවට",
       "News Content": "සංචරණ සීමා පවතින කාලසීමාව තුල අත්‍යවශ්‍ය සේවා බලපත්‍රයක් ලබාගෙන එම බලපත්‍රය මුවාවෙන් ගංජා ප්‍රවාහනය කළ ලොරි රථයක් පොලිස් භාරයට ගෙන තිබෙනවා.\nඒ සමඟ අදාල ලොරි රථයේ රියදුරු ද අත්අඩංගුවට ගෙන ඇති අතර ඔහු 56 හැවිරිදි වියේ පසුවන අයෙක් බවයි පොලිසිය සඳහන් කළේ.\nගල්ගමුව පොලිසිය විසින් ඊයේ මෙම අත්අඩංගුවට ගැනීම සිදුකර ඇති අතර එහිදී ගංජා කිලෝග්‍රෑම් 01යි ග්‍රෑම් 100ක ප්‍රමාණයක් සොයාගෙන තිබෙනවා.\nකුකුළන් සහ බිත්තර ප්‍රවාහනය කරන බවට පවසමින් මන්නාරම දිසාපතිවරයාගෙන් සැකකරු අදාල අත්‍යවශ්‍ය සේවා බලපත්‍රය ලබාගෙන ඇති බවයි වාර්තා වන්නේ.",
       "URL": "https://www.hirunews.lk/274242/කුකුළන්-සහ-බිත්තර-ප්‍රවාහන-බලපත්‍රයට-මුවා-වී-ගංජා-ගෙන-ගිය-ලොරි-රථයක්-සමඟ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1886"
}