{
       "Source": "hirunews",
       "Timestamp": "Friday, 03 September 2021 - 10:09",
       "Headline": "මෙරට ජගත් සංවිධාන නියෝජිතවරිය විදේශ ඇමති ජී.එල්. පීරිස් හමුවෙයි",
       "News Content": "සාමය හා සංවර්ධනය සාක්ෂාත් කර ගැනීම සඳහා ශ්‍රී ලංකාව ගන්නා සෑ ම ප්‍රයත්නයක් සඳහා ම එක්සත් ජාතීන්ගේ සංවිධානය සහාය ලබාදෙන බව, එහි මෙරට නේවාසික සම්බන්ධීකාරක 'හැනා සිංගර්' පවසනවා.\nවිදේශ කටයුතු අමාත්‍ය මහාචාර්ය ජී.එල්. පීරිස් ඊයේ විදේශ අමාත්‍යාංශයේ හමු වූ අවස්ථාවේ ඇය මේ බව සදහන් කළා.\nමෙහි දී විදේශ අමාත්‍යවරයා මානව හිමිකම් පිළිබද දේශීය යාන්ත්‍රණයක් තුළින් ලබාගෙන ඇති ප්‍රගතිය පිළිබඳව ද පැහැදිලි කර තිබෙනවා.\nකොරෝනා වසංගතය මැඬ පැවැත්වීම සඳහා ශ්‍රී ලංකාව දරන අඛණ්ඩ ප්‍රයත්නය සහ ඒ සම්බන්ධයෙන් මුහුණ දී ඇති අභියෝග පිළිබදව ද විදේශ අමාත්‍ය මහාචාර්ය ජී.එල්. පීරිස් විසින් එක්සත් ජාතීන්ගේ නේවාසික සම්බන්ධීකාරකවරිය දැනුවත් කරනු ලැබුවා.",
       "URL": "https://www.hirunews.lk/281267/මෙරට-ජගත්-සංවිධාන-නියෝජිතවරිය-විදේශ-ඇමති-ජී-එල්-පීරිස්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1714"
}