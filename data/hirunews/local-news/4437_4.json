{
       "Source": "hirunews",
       "Timestamp": "Wednesday, 05 July 2017 - 15:30",
       "Headline": "සිවිල් වැසියන් ඝාතනය කිරීමේ සිද්ධියකට අත්අඩංගුවට ගත් හයදෙනෙකු යළි රිමාන්ඩ්",
       "News Content": "යුද සමයේ ත්‍රිකුණාමලය - භාරතීපුරම් ප්‍රදේශයේදී නිරායුධ සිවිල් වැසියන් අටදෙනෙකු වෙඩි තබා ඝාතනය කිරීමේ සිද්ධියට අත්අඩංගුවට ගත් හිටපු ප්‍රධාන පොලිස් පරීක්ෂකවරයෙකු ඇතුලූ හයදෙනෙකු මේ මස 30 වනදා දක්වා අද යළි රක්ෂිත බන්ධනාගාර ගතකෙරුණා.\nඒ ඊට අදාළ නඩුව උතුරුමැද පළාත්බද මහාධිකරණ විනිසුරු මංජුල තිලකරත්න හමුවේ විභාගයට ගත් අවස්ථාවේදියි.\nසිද්ධිය සම්බන්ධයෙන් චෝදනා එල්ලවූ තවත් සැකකරුවන් පස්දෙනෙකු  සියලූ චෝදනාවලින් නිදොස් කොට නිදහස් කිරීමටද මහාධිකරණ විනිසුරුවරයා එහිදී නියෝග කළ බවයි හිරු අධිකරණ වාර්තාකරු ප්‍රකාශ කළේ.\n1998 වර්ෂයේ පෙබරවාරි පළමුවනදා හෝ ඊට ආසන්න දිනක භාරතීපුරම් ප්‍රදේශයේදී නිරායුධ සිවිල් වැසියන් අටදෙනෙකු බලහත්කාරයෙන් සිරකර තබාගෙන වදහිංසා පමුණුවා වෙඩි තබා ඝාතනය කිරීම සැකකරුවන්ට එරෙහිව ඇති චෝදනාවයි.",
       "URL": "https://www.hirunews.lk/165155/සිවිල්-වැසියන්-ඝාතනය-කිරීමේ-සිද්ධියකට-අත්අඩංගුවට-ගත්-හයදෙනෙකු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4437"
}