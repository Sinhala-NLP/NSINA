{
       "Source": "hirunews",
       "Timestamp": "Monday, 30 October 2017 - 13:31",
       "Headline": "රජයේ වාහන අවභාවිත කිරීමේ නඩුවෙන් කරුණා අම්මාන් මුදාහරී",
       "News Content": "හිටපු නියෝජ්‍ය අමාත්‍ය විනයාගමූර්ති මුරලිදරන් හෙවත් කරුණා අම්මාන්, රුපියල් කෝටි 9කට අධික වටිනාකමකින් යුත් රජයේ වාහන අවභාවිත කිරීමේ නඩුවෙන් මුදාහැර තිබෙනවා.\nඑම නඩුව කොළඹ ප්‍රධාන මහේස්ත්‍රාත් අධිකරණයේ අද කැඳවූ අවස්ථාවේදී නීතිපති දෙපාර්තමේන්තුව දැනුම් දුන්නේ අදාළ වාහනය සහ ලිපි ලේඛන හිටපු නියෝජ්‍ය අමාත්‍යවරයා විසින් මේ වනවිට භාරදී ඇති බවයි.\nඒ අනුව නඩුවෙන් ඔහු මුදාහැරීමට ප්‍රධාන මහේස්ත්‍රාත් ලාල් රණසිංහ බණ්ඩාර නියෝග කර තිබෙනවා.",
       "URL": "https://www.hirunews.lk/174797/රජයේ-වාහන-අවභාවිත-කිරීමේ-නඩුවෙන්-කරුණා-අම්මාන්-මුදාහරී",
       "Category": "Local News",
       "Parent URL": "https://www.hirunews.lk/local-news.php?pageID=4245"
}