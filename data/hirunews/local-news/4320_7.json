{
       "Source": "hirunews",
       "Timestamp": "Friday, 15 September 2017 - 18:49",
       "Headline": "විමල්, ජනපතිට ලියයි",
       "News Content": "කරුණු 3ක් පිළිබදව අවදානය යොමු කරමින් ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ, ජනාධිපති මෛත්‍රීපාල සිරිසේනට ලිපියක් යොමු කර තිබෙනවා.\nඑමගින් ඔහු පළමුව ඉල්ලා ඇත්තේ ප්‍රජාතන්ත්‍රවාදී විරෝධී 20 වන ආණ්ඩුක්‍රම ව්‍යවස්ථා සංශෝධන පනත සම්මත වීම නතර කරන ලෙසයි.\nඑසේම රණවිරුවන් සාමූහිකව පාවාදෙන අතුරුදන්වීම් වැළැක්වීමේ ජාත්‍යන්තර ප්‍රඥප්ති පනත සම්මත වීම වළක්වන ලෙස ද ජාතික නිදහස් පෙරමුණ ඉල්ලීමක් කරනවා.\nශ්‍රී ලංකාව කැබලි කරන, ආණ්ඩුක්‍රම ව්‍යවස්ථා මණ්ඩලයේ මෙහෙයුම් කමිටු වාර්තාව හා එය ශ්‍රී ලංකාවේ මූලික නිතිය බවට පත් කිරීමේ උත්සාහයන් නතර කරන ලෙසටත්, ජනාධිපතිවරයාගෙන් මෙහිදී ජාතික නිදහස් පෙරමුණ ඉල්ලා ඇත්තේ ඊට අදාළ සාකච්ඡාවකට ද සූදානම් බව පවසමින්.",
       "URL": "https://www.hirunews.lk/171024/විමල්-ජනපතිට-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=4320"
}