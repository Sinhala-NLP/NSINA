{
       "Source": "hirunews",
       "Timestamp": "Wednesday, 17 August 2016 - 10:53",
       "Headline": "ඕස්ට්‍රේලියාවට ගොස් පිටුවහල් කළ 6 දෙනෙකු ගුවන්තොටුපලේදී අත්අඩංගුවට",
       "News Content": "නීතිවිරෝධී ලෙස මුහුදු මාර්ගයෙන්  ඕස්ට්‍රේලියාවට ගොස් එරටදී අත්අඩංගුවට ගනු ලැබූ ශ්‍රී ලාංකිකයන් 6 දෙනෙකු  ඕස්ට්‍රේලියානු රජය පිටුවහල් කර තිබෙනවා.\nඔවුන් ඊයේ මෙරටට පැමිණි අවස්ථාවේදී රහස් පොලිසිය මගින් අත්අඩංගුවට ගනු ලැබුවේ බණ්ඩාරනායක ජාත්‍යන්තර ගුවන්තොටුපල පරිශ්‍රයේදීයි.\nඅවුරුදු 24,27,35,36 සහ 43 යන වයස් වල පසුවන මොවුන් වාලච්චේන ප්‍රදේශයේ පදිංචිකරුවන්.\nපසුගිය මස 7 වනදා මොවුන් කාත්තන්කුඩි ප්‍රදේශයෙන්  ඕස්ට්‍රේලියාව බලා ගමන් කර ඇති බවයි හෙළි වුණේ.",
       "URL": "https://www.hirunews.lk/140823/ඕස්ට්‍රේලියාවට-ගොස්-පිටුවහල්-කළ-6-දෙනෙකු-ගුවන්තොටුපලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4919"
}