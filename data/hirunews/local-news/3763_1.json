{
       "Source": "hirunews",
       "Timestamp": "Wednesday, 05 September 2018 - 15:12",
       "Headline": "නාගොඩ අනතුරකින් පුද්ගලයෙකු මියගොස්, තුන්දෙනෙකු රෝහල් ගත කෙරේ",
       "News Content": "ගාල්ල - නාගොඩ - මාපලගම - උඩුගම මාර්ගයේ ගල්වාන මංසන්ධිය අසලදී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තවත් තුන්දෙනෙකු තුවාල ලබා රෝහල් ගත කර තිබෙනවා.\nපොලීසිය සදහන් කළේ මාපලගම දෙසට ධාවනය වූ ත්‍රිරෝද රථයක් රියදුරුට පාලනය කර ගැනීමට නොහැකිව මාර්ගයෙන් ඉවතට පැන විදුලි කණුවක ගැටීමෙන් ඊයේ මෙම අනතුර සිදුව ඇති බවයි.\nසිද්ධියෙන් ත්‍රිරෝද රථයේ රියදුරු ඇතුලූ එහි ගමන් ගත් තුන්දෙනෙකු තුවාල ලබා උඩුගම රෝහලට ඇතුළත් කර තිබෙනවා.\nපසුව යටලමත්ත ප්‍රදේශයේ පදිංචි 25 හැවිරිදි ත්‍රිරෝද රථ රියදුරු ජීවිතක්ෂයට පත්ව ඇති බවයි පොලීසිය කියා සිටියේ.",
       "URL": "https://www.hirunews.lk/199223/නාගොඩ-අනතුරකින්-පුද්ගලයෙකු-මියගොස්-තුන්දෙනෙකු-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3763"
}