{
       "Source": "hirunews",
       "Timestamp": "Friday, 27 January 2017 - 6:54",
       "Headline": "අද දිනයේ ප්‍රදේශ රැසකට වැසි",
       "News Content": "අද දිනයේදී දිවයිනේ බොහෝ පළාත්වල විටින් විට වැසි හෝ ගිගුරුම් සහිත වැසි වර්ධනය වන බව කාලගුණ විද්‍යා දෙපාර්තමේන්තුව පවසනවා.\nඇතැම් ස්ථානවලට මිලිමීටර් 100 ට වඩා තද වැසි ද බලාපොරොත්තුවන බවයි දෙපාර්තමේන්තුව නිවේදනය කලේ.\nදිවයින වටා වන මුහුදු ප්‍රදේශවල ද පවතින වැසි තත්වය වර්ධනය විය හැකියි.\nදැනට පවතින ක්‍රියාකාරී වලාකුළු පද්ධතිය හේතුවෙන් බස්නාහිර / නැගෙනහිර සහ දකුණු මුහුදු ප්‍රදේශවල සුළං වේගය ක්ෂණිකව පැයට කිලෝමීටර් 70 ත් 80 ත් පමණ දක්වා ඉහළ යාමේ හැකියාවක් පවතිනවා.\nඑබැවින් එම මුහුදු ප්‍රදේශ ක්ෂණිකව රළුවන බැවින් මේ පිළිබඳ විමසිලිමත් වන ලෙසටයි කාලගුණ විද්‍යා දෙපාර්තමේන්තුව ධීවර සහ නාවික ප්‍රජාවගෙන් ඉල්ලා සිටින්නේ.",
       "URL": "https://www.hirunews.lk/153005/අද-දිනයේ-ප්‍රදේශ-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4691"
}