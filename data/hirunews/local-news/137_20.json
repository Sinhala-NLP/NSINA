{
       "Source": "hirunews",
       "Timestamp": "Monday, 31 July 2023 - 9:28",
       "Headline": "කෝටි 2000කට අධික පාඩුවක් කළ තේ ලොක්කෙක් නිදැල්ලේ",
       "News Content": "තේ මණ්ඩලයේ ඉහළම නිලධාරියකුගේ කටයුතු නිසා තේ අපනයන ක්ෂේත්‍රයට රුපියල් කෝටි 2000කට අධික පාඩුවක් සිදු වී තිබෙන බව වාර්තා වෙනවා.\nඑහෙත් දූෂණ චෝදනා එල්ල වී ඇති එම ඉහළ නිලධාරියා සම්බන්ධයෙන් මෙතෙක් කිසිදු ක්‍රියාමාර්ගයක් ගෙන නොමැති බව තේ මණ්ඩල අභ්‍යන්තර ආරංචි මාර්ග පවසනවා.\nමෙම නිලධාරියාගේ අක්‍රමිකතා සෙවීම සඳහා කමිටුවක් පත් කළ බවත් වැරදි තොරතුරු සැපයීම වැනි ක්‍රියා සිදු කර ඇති බවට අනාවරණය වීම නිසා තේ ඉතිහාසයේ ඉහළම වන්දිය වූ මිලියන 10ක් ගෙවීම, ලිඛිතව සමාව ගැනීම ඇතුළු කොන්දේසි කිහිපයකට යටත්වීමට සිදු වුවත් නැවත් වරක් ඔහු එම ක්‍රියාවලියේම යෙදෙන බව සේවකයන් ප්‍රකාශ කරනවා.",
       "URL": "https://www.hirunews.lk/343113/කෝටි-2000කට-අධික-පාඩුවක්-කළ-තේ-ලොක්කෙක්-නිදැල්ලේ",
       "Category": "Local News",
       "Parent URL": "https://www.hirunews.lk/local-news.php?pageID=137"
}