{
       "Source": "hirunews",
       "Timestamp": "Monday, 10 July 2017 - 13:24",
       "Headline": "කිරිමැටි බොන පිබිදුණුගම වැසියෝ",
       "News Content": "ගලේවෙල - පිබිදුණුගම ජනතාව පිරිසිදු පානීය ජලය නොමැතිවීමෙන් වසර ගණනාවක් තිස්සේ අර්බුදයකට මුහුණදී ඇති බවට හිරු ප්‍රවෘත්ති අංශයට වාර්තාවුණා.\nපවුල් 250 ක් පමණ ජීවත්වන මෙම ග්‍රාමයේ පානීය ජලය ලබාගැනීමට පවතින එකම ළිඳද මේ වනවිට භාවිතයට ගත නොහැකි තත්ත්වයට පත්ව ඇත්තේ කිරිමැටි මිශ්‍ර ජලය එහි තිබීම හේතුවෙන්.\nජලය පවතින ළිං කිහිපයක් පැවතියද ඒවායේ ජලය බීමට සුදුසු තත්ත්වයක නොමැති බවයි ඔවුන් හිරු ප්‍රවෘත්ති අංශයට කියා සිටියේ.\nජලසම්පාදන හා ජලාපවහන මණ්ඩලයේ සභාපති කේ.ඒ. අන්සාර්ගෙන් මේ පිළිබඳව කළ විමසීමේදී ඔහු කියා සිටියේ මෙම ගැටළුව පිළිබඳව දඹුල්ල කාර්යාලය දැනුම්වත් කර එම ගමට  අවශ්‍ය ජලය ලබාදීමට පියවර ගන්නා බවයි.",
       "URL": "https://www.hirunews.lk/165529/කිරිමැටි-බොන-පිබිදුණුගම-වැසියෝ",
       "Category": "Local News",
       "Parent URL": "https://www.hirunews.lk/local-news.php?pageID=4429"
}