{
       "Source": "hirunews",
       "Timestamp": "Saturday, 30 April 2022 - 13:53",
       "Headline": "යුක්‍රේනයේ - කීව් නුවර භූතයා ගැටුමකින් ජීවිතක්ෂයට !",
       "News Content": "යුක්රේන ආක්‍රමණයේ පළමු දිනයේදීම රුසියානු ප්‍රහාරක ජෙට් යානා 10 ක් බිම හෙලූ කීව් නුවර භූතයා යන අන්වර්ථ නාමයෙන් හැඳින්වෙන යුක්රේන ප්‍රහාරක ගුවන් නියමු මේජර් ස්ටෙෆාන් තරබල්කා පසුගිය මාසයේ යුද ගැටුමක දී මියගොස් ඇති බව බ්‍රිතාන්‍ය පුවත්පතක් අනාවරණ කළා.\n29 හැවිරිදි එක්දරු පියෙකු වන ඔහු, යුක්රේනයේ යුද විරුවෙකු ලෙසයි සැළකෙන්නේ.\nසතුරු ගුවන් යානා රැසක් සමඟ ගැටුමකට අවතීර්ණවීමේදී ඔහු පියාසර කළ මිග් - 29 ප්‍රහාරක යානය පසුගිය මාර්තු 13 වනදා බිම හෙලා ඇති බව ටයිම්ස් ඔෆ් ලන්ඩන් පුවත්පත වාර්තා කළා.\nකෙසේ නමුත් මියයාමට පෙර ඔහු විසින් රුසියානු ගුවන් යානා 40 ක් පමණ බිම හෙලා ඇති බවයි විශ්වාස කෙරෙන්නේ.",
       "URL": "https://www.hirunews.lk/303174/යුක්‍රේනයේ-කීව්-නුවර-භූතයා-ගැටුමකින්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1200"
}