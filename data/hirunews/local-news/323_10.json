{
       "Source": "hirunews",
       "Timestamp": "Tuesday, 23 May 2023 - 12:18",
       "Headline": "මර්වින් සිල්වා අධිකරණයට",
       "News Content": "ශ්‍රී ලංකා රූපවාහිනී සංස්ථාවට අයුතු ලෙස ඇතුළු වී කලහකාරී ආකාරයෙන් හැසිරීමේ සිද්ධිය සම්බන්ධයෙන් හිටපු අමාත්‍ය මර්වින් සිල්වා මහතාට එරෙහි පැමිණිල්ල නොවැම්බර් මස 07 වනදා කැඳවන ලෙස කොළඹ මහෙස්ත්‍රාත් අධිකරණය නියම කර තිබෙනවා.\nඑම පැමිණිල්ල අද (23) කැඳ වූ අවස්ථාවේ දී ඇප මත මුදාහැර සිටින හිටපු අමාත්‍ය මර්වින් සිල්වා මහතා අධිකරණයේ පෙනී සිටි බවයි වාර්තා වී ඇත්තේ.\nසිද්ධිය සම්බන්ධයෙන් තවදුරටත් පරීක්ෂණ සිදු කරන බව විමර්ශන සිදු කරන අපරාධ පරීක්ෂණ දෙපාර්තමේන්තුව අධිකරණයට දන්වා සිටියා.\nඒ අනුව අදාළ පැමිණිල්ල නොවැම්බර් මස 07 වැනිදා කැඳවීමට අධිකරණය නියෝග කළ අතර එහි ප්‍රගතිය අධිකරණයට දැනුම්දෙන ලෙසත් නියෝග කළ බවයි වාර්තා වී ඇත්තේ.",
       "URL": "https://www.hirunews.lk/335995/මර්වින්-සිල්වා-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=323"
}