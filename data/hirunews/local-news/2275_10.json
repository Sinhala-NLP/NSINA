{
       "Source": "hirunews",
       "Timestamp": "Monday, 14 December 2020 - 15:54",
       "Headline": "රියාජ් බදියුදීන් පාස්කු කොමිසමට",
       "News Content": "පාර්ලිමේන්තු මන්ත්‍රී රිෂාඩ් බදියුදීන්ගේ සොහොයුරා වන රියාජ් බදියුදීන් අද(14), සාක්ෂි ලබාදීම සඳහා පාස්කු ඉරිදා ත්‍රස්ත ප්‍රහාරය සම්බන්ධයෙන් සොයා බලන ජනාධිපති කොමිසම වෙත පැමිණියා.\nඑහි සිටින හිරු වාර්තාකරු සඳහන් කළේ කොමිසම සිදුකළ දැනුම් දීමකට අනුව පස්වරු 3.30 ට පමණ ඔහු කොමිසම වෙත පැමිණි බවයි.\nසාක්ෂි ලබාදීමෙන් අනතුරුව ඔහු පස්වරු 6.30 ට පමණ කොමිසමෙන් පිටව ගියා.\nමේ අතර, පාස්කු ප්‍රහාරය සම්බන්ධයෙන් විමර්ශනය කරන ජනපති කොමිසමේ සාක්ෂි විමසීම හෙට දිනය වනවිට අවසන් කිරීමට බලාපොරොත්තු වන බව එම කොමිසමේ ප්‍රකාශකයෙකු සඳහන් කළා.\nමේ වනවිට කොමිසමේ වාර්තාව සකස් කරමින් පවතින අතර, එය අවසන් වූ වහාම ජනාධිපති ගෝඨාභය රාජපක්ෂ වෙත ඉදිරිපත් කරන බවයි ඔහු කියා සිටියේ.",
       "URL": "https://www.hirunews.lk/257008/රියාජ්-බදියුදීන්-පාස්කු-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=2275"
}