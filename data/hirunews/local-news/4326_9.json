{
       "Source": "hirunews",
       "Timestamp": "Tuesday, 12 September 2017 - 13:50",
       "Headline": "අහසට වෙඩි තැබූ මාමිස්ගේ ගෝලයා අල්ලයි",
       "News Content": "අහසට වෙඩි තබා ජනතාව බිය ගැන්වීමේ සිද්ධියක් සම්බන්ධයෙන් මාළිගාවත්ත ප්‍රදේශයේ හිටපු පාතාල කල්ලි නායකයෙකු වන මාමස්මිගේ සමීපතම ගෝලයෙකු පොලීසිය අත්අඩංගුවට ගෙන තිබෙනවා.\nකොළඹ - ආර්. ප්‍රේමදාස ක්‍රීඩාංගණය අසළදී ඊයේ අත්අඩංගුවට ගත් මෙම පුද්ගලයා ග්‍රෑන්ඩ්පාස් - මැල්වත්ත ප්‍රදේශයේ පදිංචි 39 හැවිරිදි අයෙකු බවයි පොලීසිය සදහන් කළේ.\nමොහු අහසට වෙඩි තබා ජනතාව බිය ගන්වා ඇති බවට ග්‍රෑන්ඩ්පාස් පොලීසියට පැමිණිලි ලැබී ඇත්තේ පසුගිය 5 වන දායි.\nඅත්අඩංගුවට ගත් මොහු වෙඩි තැබීමට භාවිත කළ ගිනි අවිය ද පොලීසිය විසින් සොයාගෙන ඇති අතර, එය මාමස්මි භාවිතා කළ ගිනි අවියක් බවට හෙළි වී තිබෙනවා.",
       "URL": "https://www.hirunews.lk/170723/අහසට-වෙඩි-තැබූ-මාමිස්ගේ-ගෝලයා-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4326"
}