{
       "Source": "hirunews",
       "Timestamp": "Thursday, 11 February 2021 - 7:37",
       "Headline": "මැතිවරණ නීති සංශෝධනය සොයා බැලීමට තේරීම් කාරක සභාවක් එන ලකුණු",
       "News Content": "නිදහස් හා සාධාරණ මැතිවරණ වෙනුවෙන් දැනට පවතින යම් යම් මැතිවරණ නීති සංශෝධනය විය යුතු ආකාරය සොයා බැලීම සඳහා තේරීම් කාරක සභාවක් පත් කිරීමට අග්‍රාමාත්‍යවරයා එකඟතාව පළ කර ඇති බව මැතිවරණ කොමිෂන් සභාව පවසනවා.\nඑහි සභාපති ජ්‍යෙෂ්ඨ නීතිඥ නිමල් පුංචිහේවා මේ බව සඳහන් කළේ ඊයේ මහනුවරදී මාධ්‍ය වෙත අදහස් පළ කරමින්.\nමැතිවරණ දිනයේ ඡන්දය භාවිත කිරීමට නොහැකි වන පාර්ශව වෙනුවෙන් පූර්ව ඡන්ද ක්‍රමය නව සංශෝධන සහිතව මේ වසර තුලදීම හඳුන්වා දෙන බව ද ඔහු එහිදී සඳහන් කළා.",
       "URL": "https://www.hirunews.lk/262264/මැතිවරණ-නීති-සංශෝධනය-සොයා-බැලීමට-තේරීම්-කාරක-සභාවක්-එන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=2154"
}