{
       "Source": "hirunews",
       "Timestamp": "Tuesday, 09 May 2017 - 12:46",
       "Headline": "විග්නේෂ්වරන්ට පළාත් සභාවට ඇතුලුවීමට බාධා (ඡායාරූප)",
       "News Content": "උතුරු පළාත් සභාවේ මහඇමති සී.වී. විග්නේෂ්වරන්ට අද පළාත් සභා රැස්වීමට සහභාගිවීමට හැකියාවක් ලැබුණේ නැහැ.\nඒ, මහඇමතිවරයා පළාත් සභා කාර්යාල පරිශ්‍රයට පැමිණීමේදී රැකියා විරහිත උපාධිධාරීන් පිරිසක් සිදුකළ විරෝධතාවක් හේතුවෙන්.\nමහඇමතිවරයා එහිදී රැකියා විරහිත උපාධිධාරීන් පිරිසට ප්‍රකාශ කර ඇත්තේ තමන් පසුගිය සඳුදා ජනාධිපතිවරයා සමඟ ඔවුන්ගේ ගැටළු සම්බන්ධයෙන් සාකච්ඡා කළ බවයි.\nනමුත්, සී.වී. විග්නේෂ්වරන්ට පළාත් සභා සැසි වාරය සඳහා සහභාගිවීමට පරිශ්‍රයට යාමට නොහැකිවීම හේතුවෙන් ඔහු නැවත පිටව ගිය බවයි හිරු වාර්තාකරු සදහන් කළේ.\nකෙසේ වෙතත්, උතුරු පළාත් සභා සභාපති සී.වී.කේ. ශිවඥානම්ගේ ප්‍රධානත්වයෙන් පළාත් සභා රැස්වීම පැවැත්වීමට කටයුතු කර තිබෙනවා.",
       "URL": "https://www.hirunews.lk/160935/විග්නේෂ්වරන්ට-පළාත්-සභාවට-ඇතුලුවීමට-බාධා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4526"
}