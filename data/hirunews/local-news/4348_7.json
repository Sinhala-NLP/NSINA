{
       "Source": "hirunews",
       "Timestamp": "Tuesday, 29 August 2017 - 11:38",
       "Headline": "දකුණු පළාත් සභාව තුල, විස්ස පරදී - සෙංකෝලයත් 03ට කැඩේ",
       "News Content": "දකුණු පළාත් සභාවට අද ඉදිරිපත් කෙරුණු ආණ්ඩුක්‍රම ව්‍යවස්ථාවේ 20 වන සංශෝධන පනත් කෙටුම්පත දැඩි උණුසුම්කාරී තත්ත්වයක් මධ්‍යයේ වැඩි ඡන්දයෙන් පරාජයට පත්වුණා.\nපනත් කෙටුම්පතට එරෙහිව ඒකාබද්ධ විපක්ෂය නියෝජනය කරන නිදහස් සන්ධාන මන්ත්‍රීවරු 27 දෙනෙකු ඡුන්දය භාවිත කළ අතර, පළාත් ප්‍රධාන අමාත්‍ය ශාන් විජේලාල් ද සිල්වා ඇතුළු එක්සත් ජාතික පක්ෂ මන්ත්‍රීවරුන් ඡන්දය විමසන අවස්ථාවේ සභා ගර්භයේ රැඳී සිටියේ නැහැ.\nදකුණු පළාත් සභාව විශේෂ පළාත් සභා සැසිවාරයක් ලෙසයි අද ආරම්භ වුණේ. එ\nහිදී පළාත් ආණ්ඩුකාරවරයා විසින් සැප්තැම්බර් 12 වනදා දක්වා සභාව කල්දැමීමේ ලිපියක් එවා තිබූ අතර, එය පළාත් ප්‍රධාන අමාත්‍ය ශාන් විජේලාල් ද සිල්වා විසින් සභාවට ඉදිරිපත් කළා.\nඊට ඒකාබද්ධ විපක්ෂයේ මන්ත්‍රීවරුන් විරෝධය පළ කළ අතර, එහිදී ඇතිවුණේ උණුසුම් තත්ත්වයක්.\nපසුව එක්සත් ජාතික පක්ෂ දකුණු පළාත් සභා මන්ත්‍රී චන්දන ප්‍රියන්ත සෙංකෝලය රැගෙන දිවයාමත් සමඟ ඒකාබද්ධ විපක්ෂයේ මන්ත්‍රීවරුන් ඔහු පසුපස හඹාගොස් පොරබදා සෙංකෝලය යළි ලබාගෙන තිබුණා.\nඑහිදී ගුටි බැට හුවමාරුවක් සමග පොරබැඳීමක්ද සිදුවුණු බවයි අප වාර්තාකරු ප්‍රකාශ කළේ.\nගැටුමේදී එක්සත් ජාතික පක්ෂ මන්ත්‍රීවරුන් වන චන්දන ප්‍රියන්තට සහ නිහාල් වෙදආරච්චිට සුළු තුවාල සිදුවී ඇති අතර, එහිදී ඇතිවූ උණුසුම් තත්ත්වයක්ද ඇතිවුණා.\nපසුව පැවති ඡන්ද විමසීමේදී පනත් කෙටුම්පත පරාජයට පත්වුණේ ඡන්ද 27 කින්.",
       "URL": "https://www.hirunews.lk/169650/දකුණු-පළාත්-සභාව-තුල-විස්ස-පරදී-සෙංකෝලයත්-03ට-කැඩේ",
       "Category": "Local News",
       "Parent URL": "https://www.hirunews.lk/local-news.php?pageID=4348"
}