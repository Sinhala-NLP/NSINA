{
       "Source": "hirunews",
       "Timestamp": "Wednesday, 15 March 2017 - 13:48",
       "Headline": "දක්ෂිණ අධිවේගී මාර්ගයේ සුඛෝපභෝගී මෝටර් රථයක් ගිනිගනී (ඡායාරූප)",
       "News Content": "දක්ෂිණ අධිවේගී මාර්ගයේ කහතුඩුව පිවිසුම අසලදී සුඛෝපභෝගී මෝටර් රථයක් ගිනිගෙන සම්පුර්ණයෙන් විනාශ වී තිබෙනවා.\nමෙම මෝටර් රථය පදවා තිබෙන්නේ 19 හැවිරිදි තරුණයෙක්.\nමෙම තරුණයා ඊයේ රාත්‍රියේ නිවසේ සිටි මවට හොරෙන් මෝටර් රථය ගෙන දක්ෂිණ අධිවේගී මාර්ගයේ කොළඹ දෙස සිට දොඩම්ගොඩ දක්වා මෝටර් රථය පදවා තිබෙනවා.\nනැවතත් කහතුඩුව පිවිසුමට පැමිණි මෙම තරුණයාගේ මෝටර් රථය  කිලෝ මීටර් 8.3 කනුව අසල වීදියගොඩ ප්‍රදේශයෙදී ගිනිගෙන ඇති බවයි අප වාර්තාකරු සඳහන් කළේ.\nමෝටර් රථය ගිනි ගද්දී අදාළ තරුණයා ඉදිරිපස වීදුරුව කඩා පිටතට පැනගැනීම හේතුවෙන් ඔහුගේ ජීවිතය බේරාගෙන තිබෙනවා.",
       "URL": "https://www.hirunews.lk/156921/දක්ෂිණ-අධිවේගී-මාර්ගයේ-සුඛෝපභෝගී-මෝටර්-රථයක්-ගිනිගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4613"
}