{
       "Source": "hirunews",
       "Timestamp": "Tuesday, 14 November 2017 - 8:14",
       "Headline": "ලක්සෙත සෙවන මහල් නිවාස සංකීර්ණය ජනතා අයිතියට",
       "News Content": "නාගරික පුනර්ජීවන ව්‍යාපෘතිය යටතේ ඉදිකළ මාළිගාවත්ත ‘ලක්සෙත සෙවන’ මහල් නිවාස සංකීර්ණය ජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ ජනතා අයිතියට පත් කෙරුණා.\nමාළිගාවත්ත - ඇපල්වත්ත ප්‍රදේශයේ පදිංචි පවුල් 400ක් සහ කොළඹ අගනගර ව්‍යාපෘතිය හේතුවෙන් ඉවත් කිරීමට නියමිත පවුල් මෙහි පදිංචි කිරීම සඳහා තෝරාගෙන ඇති බවයි ජනාධිපති මාධ්‍ය අංශය සඳහන් කළේ.\nමහල් 15කින් සහ විදුලි සෝපාන 4කින් යුක්තව ඉදිකර ඇති මෙම නිවාස සංකීර්ණය සියළු පහසුකම් සහිත නිවාස ඒකක 480කින් සමන්විත වනවා.\nනිවාස සංකීර්ණය විවෘත කළ ජනාධිපතිවරයා එහි නිරීක්ෂණ චාරිකාවක ද නිරත වූ බවයි ජනාධිපති මාධ්‍ය අංශය වැඩිදුරටත් සඳහන් කළේ.",
       "URL": "https://www.hirunews.lk/175969/ලක්සෙත-සෙවන-මහල්-නිවාස-සංකීර්ණය-ජනතා-අයිතියට",
       "Category": "Local News",
       "Parent URL": "https://www.hirunews.lk/local-news.php?pageID=4220"
}