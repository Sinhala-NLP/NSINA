{
       "Source": "hirunews",
       "Timestamp": "Wednesday, 30 March 2022 - 20:37",
       "Headline": "පේරාදෙණියේ ඉංජිනේරු සිසුවෙකු දිවි නසා ගනී",
       "News Content": "පීඩනය දරා ගත නොහැකි බව පවසමින් ලිපියක් ලියා පේරාදෙණිය විශ්ව විද්‍යාලයේ ඉංජිනේරු පීඨයේ සිසුවෙකු ගෙල වැළලාගෙන ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ කුරුණෑගල - මැල්සිරිපුර ප්‍රදේශයේ පදිංචි 25 හැවිරිදි සිසුවෙක්.\nසිව්වන වසරේ ඉගෙනුම ලබන මොහු මේ වන විට පැවැත්වෙන විශ්ව විද්‍යාල විභාග සදහාද පෙනී සිට තිබෙනවා.\nපෙරේදා දිනයේ පැවති විභාගයට නොපැමිණීම හේතුවෙන් ඒ පිළිබදව ඔහුගේ මිතුරන් සොයා බලා ඇති අතර ඉන් අනතුරුවයි සිසුවා නවාතැන් ගෙන සිටි ස්ථානයේ ගෙල වැළලාගෙන සිටියදී ඔහුගේ සිරුර සොයාගෙන ඇත්තේ.\nසිසුවා නවාතැන් ගෙන සිටි කාමරය තුල තිබී මට සමාවන්න මේ පීඩනය තවත් දරාගන්න බෑ යනුවෙන් ලියූ ලිපියක්ද සොයා ගෙන තිබෙනවා.",
       "URL": "https://www.hirunews.lk/300813/පේරාදෙණියේ-ඉංජිනේරු-සිසුවෙකු-දිවි-නසා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1260"
}