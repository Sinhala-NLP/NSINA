{
       "Source": "hirunews",
       "Timestamp": "Saturday, 04 November 2017 - 14:27",
       "Headline": "ඉන්දියාවට යැවීමට සූදානම් කළ හක්බෙල්ලන් තොගයක් මන්නාරමේදී අල්ලයි",
       "News Content": "නීතිවිරෝධි ලෙස හක්බෙල්ලන් තොගයක් ප්‍රවාහනය කරමින් සිටි පුද්ගලයින් දෙදෙනෙකු මන්නාරම - ඔලූතුඩුවායි ප්‍රදේශයේදී නාවික හමුදාව විසින් අත්අඩංගුවට ගෙන තිබෙනවා.\nමෙහිදී සොයා ගෙන ඇති හක්බෙල්ලන් 3033 ක් මුහුදු මාර්ගය ඔස්සේ නීතිවිරෝධී ලෙස ඉන්දියාවට ප්‍රවාහනය කිරීම සඳහා සූදානම් කර තිබූ බව සඳහන්.\nඑහිදී හක්බෙල්ලන් ප්‍රවාහනය කරන ලද කුඩා ලොරි රථය සහ හක්බෙල්ලන් තොගය යාපනය රේගු නිළධාරි කාර්යාලය වෙත භාර දී තිබෙනවා.",
       "URL": "https://www.hirunews.lk/175257/ඉන්දියාවට-යැවීමට-සූදානම්-කළ-හක්බෙල්ලන්-තොගයක්-මන්නාරමේදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4235"
}