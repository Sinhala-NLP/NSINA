{
       "Source": "hirunews",
       "Timestamp": "Thursday, 22 June 2017 - 20:15",
       "Headline": "ඩෙංගු මදුරුවන් පාලනයට නව ක්‍රමවේදයක්",
       "News Content": "ඩෙංගු මදුරු ඝනත්වය පාලනය කිරීම සඳහා ජෛව පාලන ක්‍රමවේදයක් ලෙස ශාක භක්ෂක මදුරු විශේෂ දෙකක් ප්‍රචලිත කිරීමට වෛද්‍ය පර්යේෂණ ආයතනය පියවර ගෙන තිබෙනවා.\nබොරැල්ලේ පිහිටි වෛද්‍ය පර්යේෂණ ආයතනයේ පරපෝෂිතවේදී හා කීට විද්‍යා අංශය ඩෙංගු වසංගත තත්ත්වය පාලනය කිරීමේ පියවරක් ලෙස සිදුකළ පර්යේෂණයක ප්‍රතිඵලයක් වශයෙන් ටොක්සෝ රින්කයිටිස් ස්ප්ලෙන්ඩන්ස් නම් මදුරු විශේෂය හඳුනාගෙන තිබෙනවා.\nමෙහිදී සිදුවන්නේ මෙම මදුරු විශේෂයේ කීට අවස්ථාව ඩෙංගු කීටයින් අනුභව කිරීම හරහා ඩෙංගු මදුරු ඝනත්වය පාලනය වීමයි.\nදැනට වෛද්‍ය පර්යේෂණ ආයතනයේ ක්‍රියාත්මක මදුරු තවාන් හරහා බෝකර ගන්නා ඩෙංගු පාලන මදුරු විශේෂය මීරිගම, කණ්ඩලම, කුණ්ඩසාල, පේරාදෙණිය උද්භිත උද්‍යානය වැනි ප්‍රදේශවල මුදාහැර ඇති අතර, එය සාර්ථක ප්‍රතිඵල අත්කරගෙන ඇතැයි විශේෂඥ කණ්ඩායම පවසනවා.",
       "URL": "https://www.hirunews.lk/164202/ඩෙංගු-මදුරුවන්-පාලනයට-නව-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=4456"
}