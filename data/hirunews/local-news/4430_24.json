{
       "Source": "hirunews",
       "Timestamp": "Sunday, 09 July 2017 - 14:56",
       "Headline": "කලුතර සහ පානදුර පොලිස් කොට්ඨාශවල විශේෂ රථ වාහන මෙහෙයුමක්",
       "News Content": "කලුතර සහ පානදුර පොලිස් කොට්ඨාශවල පැය දෙකක් තුල සිදුකළ විශේෂ රථ වාහන මෙහෙයුමකදී නඩු 173 ක් ලබාගෙන ඇතැයි පොලිසිය පවසනවා.\nවැඩිම පිරිසකට එරෙහිව නීතිමය පියවර ගෙන ඇත්තේ රථ වාහනවල විවිධ රූප සහිත ස්ටිකර් ඇලවීමට අදාළවයි. එම සංඛ්‍යාව 89 ක්.\nඑමෙන්ම අඳුරු වීදුරු සහිතව ධාවනය කළ වාහන 59 කට ද නඩු පවරා තිබෙනවා.\nලියාපදිංචි නොකළ වාහන 4 ක් ද හමුවී ඇති අතර විවිධ හඩ සහිත නලා හැඬවීම සම්බන්ධයෙන් වාහන 21 කට එරෙහිව නීතිමය පියවර ගෙන තිබෙනවා.\nමෙම වාහනවල රියදුරන්ට එරෙහිව අධිකරණ ක්‍රියාමාර්ග ගැනීමට නියමිතයි.\nමෙම රථ වාහන මෙහෙයුම සිදු කිරීමේ මුලික අරමුණ රිය අනතුරු අවම කිරීම / අධික ලෙස නලා හැඬවීමෙන් සිදුවන ශබ්ද දුෂණය වැලැක්වීම සහ විවිධ ස්ටිකර් ඇලවු වාහන ධාවනයෙන් තුන්වන බපාර්ශවයට සිදුවන අලාභය අවම කිරීමයි.\nඉදිරියේදී මාර්ග විනය නිසි ලෙස පවත්වාගෙන යාම සඳහා අදාළ වැරදි ඔස්සේ විශේෂ රථ වාහන මෙහෙයුම් නොකඩවා දිවයින පුරා ක්‍රියාත්මක කිරීමට කටයුතු කරන බව ද පොලිසිය සඳහන් කළා.",
       "URL": "https://www.hirunews.lk/165455/කලුතර-සහ-පානදුර-පොලිස්-කොට්ඨාශවල-විශේෂ-රථ-වාහන-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4430"
}