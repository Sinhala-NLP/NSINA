{
       "Source": "hirunews",
       "Timestamp": "Tuesday, 25 July 2023 - 18:15",
       "Headline": "කෝටි 7ක පමණ මත්ද්‍රව්‍ය තොගයක් රේගුව භාරයට",
       "News Content": "සීදූව ප්‍රදේශයේ පිහිටි කුරියර් භාණ්ඩ නිෂ්කාශන ආයතනයක් වෙත ගුවන් මගින් එවා තිබූ රැපියල් කෝටි 7 ක් පමණ වටිනා මත්ද්‍රව්‍ය තොගයක් අත්අඩංගුවට ගෙන තිබෙනවා.\nපාර්සල් 9 ක අසුරා තිබූ මේවා නෙදර්ලන්තයේ සහ ඇමරිකාවේ සිට කොළඹ, මහරගම හා පිලියන්දල යන ප්‍රදේශවල පදිංචි පුද්ගලයින් එවා තිබූ නමුත් අදාළ ලිපින ව්‍යාජ ඒවා බවට පසුව තහවුරු වුණා.\nපාර්සල් පරීක්ෂාවේදී මත් පෙති 2000 ක්, කුෂ් කිලෝ ග්‍රෑම් 4 ක්, ග්‍රෑම් 300 ක් බැරැති මත්ද්‍රව්‍ය අඩංගු හතු විශේෂයක්, මත්ද්‍රව්‍ය අඩංගු චොකලට් තොගයක් සොයා ගත්තා.\nමෙම මත් කුඩු තොගය වැඩිදුර පරීක්ෂණ සඳහා රේගුව විසින් පොලිස් මත්ද්‍රව්‍ය නාශක කාර්යාංශය වෙත භාරදී තිබෙනවා.",
       "URL": "https://www.hirunews.lk/342507/කෝටි-7ක-පමණ-මත්ද්‍රව්‍ය-තොගයක්-රේගුව-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=152"
}