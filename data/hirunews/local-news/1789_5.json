{
       "Source": "hirunews",
       "Timestamp": "Thursday, 29 July 2021 - 8:08",
       "Headline": "රුපියල් බිලියන 200 ක භාණ්ඩාගාර බිල්පත් නිකුතුව ගැන රජයෙන් පැහැදිලි කිරීමක්",
       "News Content": "රුපියල් බිලියන 200 ක භාණ්ඩාගාර බිල්පත් නිකුත් කිරීම මගින් ගැටලු සහගත තත්ත්වයක් ඇති නොවන බව මුදල් රාජ්‍ය අමාත්‍ය අජිත් නිවාඩ් කබ්රාල් ප්‍රකාශ කරනවා.\nඔහු කියා සිටියේ අනාගතයේදී ඇති වන තත්ත්වයන් කළමනාකරණය කර ගැනීමට අවශ්‍ය ආර්ථික මෙවලම්ද සූදානම් බවයි.\nඇමෙරිකානු ඩොලර් බිලියනයක් වූ කල් පිරුණු ජාත්‍යන්තර ස්වෛරීත්ව බැඳුම්කර නිකුතුව නියමිත දිනට ගෙවා නිම කළ පසු මෙරට විශාලතම දේශීය ණය නිකුතුව ලෙස සැලකෙන භාණ්ඩාගාර බිල්පත් සංචිතය කැපී පෙනෙන ලෙස ඉහළ ගොස් ඇති බව වාර්තා වුණා.\nමෙහිදී දේශීය භාණ්ඩාගාර බිල්පත් ණය රුපියල් ටි්‍රලියනයේ සීමාව ඉක්මවා ඇත්තේ ඉතිහාසයේ ප්‍රථම වරටයි.\nඒ අනුව මහබැංකුව විසින් තාවකාලික අත්තිකාරම් ලෙස හඳුන්වන පොලී රහිත අයිරා පහසුකම් යටතේ රුපියල් බිලියන 200 කට ආසන්න මුදල් අඟහරුවාදා දිනයේ මුද්‍රණය කර තිබෙනවා.",
       "URL": "https://www.hirunews.lk/278294/රුපියල්-බිලියන-200-ක-භාණ්ඩාගාර-බිල්පත්-නිකුතුව-ගැන-රජයෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1789"
}