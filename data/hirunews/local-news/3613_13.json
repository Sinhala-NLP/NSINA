{
       "Source": "hirunews",
       "Timestamp": "Sunday, 09 December 2018 - 11:00",
       "Headline": "කැළණියේ රිය අනතුරකින් තරුණයන් දෙදෙනෙකු ජීවිතක්ෂයට",
       "News Content": "කැළණිය - බියගම - කැළණිය මාර්ගයේ පිලපිටිය විද්‍යාලය අසලදී ලොරි රථයක් සහ යතුරුපැදියක් එකිනෙක ගැටීමෙන් තරුණයන් දෙදෙනෙකු ජීවිතක්ෂයට පත්ව තිබෙනවා.\nඊයේ පස්වරුවේ සිදුවූ මෙම අනතුරින් බරපතල තුවාල ලැබූ 20 සහ 21 හැවිරිදි  වියේ පසුවන තරුණයන් දෙදෙනා කොළඹ ජාතික රෝහලට ඇතුළත් කරන විටත් මියගොස් සිටි බවයි පොලීසිය සඳහන් කළේ.\nඔවුන් වැල්ලම්පිටිය සහ අංගොඩ ප්‍රදේශවල පදිංචිකරුවන් වන අතර, අනතුර සම්බන්ධයෙන් ලොරි රථයේ රියදුරා අත්අඩංගුවට ගෙන තිබෙනවා.",
       "URL": "https://www.hirunews.lk/205784/කැළණියේ-රිය-අනතුරකින්-තරුණයන්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3613"
}