{
       "Source": "hirunews",
       "Timestamp": "Monday, 29 May 2023 - 7:34",
       "Headline": "මුහුදේ නෑමට ගිය දෙදෙනෙක් අතුරුදන්",
       "News Content": "පමුණුගම තල්දියවත්ත මුහුදු තීරයේ දිය නෑමට ගිය පුද්ගලයින් දෙදෙනකු අතුරුදන් වී ඇතැයි පොලිසිය පවසනවා.\nඊයේ (28) දහවල් කාලයේදී පමුණුගම පොලිස් වසමේ තල්දියවත්ත ප්‍රදේශයේදී තරුණයන් දෙදෙනෙකු මුහුදේ දිය නාමින් සිට තිබෙනවා.\nපසුව මුහුදේ රළ පහරට හසුව ඔවුන් මුහුද දෙසට ගසාගෙන ගොස් ඇති බවයි වාර්තා වන්නේ.\nඅතුරුදන් වූ තරුණයන් දෙදෙනාගෙන් එක් තරුණයකුගේ මළ සිරුර අද (29) අලුයම පමුණුගම වෙරළ තීරයට ගොඩ ගසා තිබෙනවා.\nපමුණුගම පොලිස් ස්ථානයේ නිලධාරීන් සහ නාවික හමුදාව විසින් අතුරුදන් වූ අනෙක් පුද්ගලයා සෙවීමේ මෙහෙයුම් මේ වන විට ආරම්භ කර ඇති බවයි පොලිසිය පවසන්නේ.\nමෙලෙස දියේ ගිලී අතුරුදන් වී ඇත්තේ වයස අවුරුදු 22ක් හා 36ක තරුණ පුද්ගලයන් දෙදෙනෙක්. ඔවුන් කඳවලපිටිය හා රිකිල්ලගස්කඩ ප්‍රදේශවල පදිංචිකරුවන්.",
       "URL": "https://www.hirunews.lk/336482/මුහුදේ-නෑමට-ගිය-දෙදෙනෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=310"
}