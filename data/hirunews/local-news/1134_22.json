{
       "Source": "hirunews",
       "Timestamp": "Sunday, 29 May 2022 - 16:42",
       "Headline": "වැඩි මිලට අලෙවි කරන්න ඉන්ධන තොග රැස් කළ තවත් දෙදෙනෙකු අත්අඩංගුවට",
       "News Content": "වැඩි මිලට අලෙවි කිරීමේ අරමුණින් ඉන්ධන තොග රැස් කළ පුද්ගලයන් දෙදෙනෙකු චුන්නාකම් මයිලන්කාඩු ප්‍රදේශයේදී පොලිස් අත්අඩංගුවට ගෙන තිබෙනවා.\nඊයේ චුන්නාකම් පොලිසිය කළ මෙහෙයුමකදීයි සැකකරුවන් දෙදෙනා අත්අඩංගුවට පත්වී ඇත්තේ.\nවැඩි මිලට අලෙවි කිරීමේ අරමුණින් තබාගෙන සිටි භූමිතෙල් ඩීසල් සහ පෙට්‍රල් බැරල් 11ක් මෙහිදී සොයාගෙන තිබෙනවා.\nඑහි තිබී භූමිතෙල් ලීටර් 1670ක්, පෙට්‍රල් ලීටර් 370ක් සහ ඩීසල් ලීටර් 249ක් සොයාගෙන ඇති බවයි පොලිසිය කියාසිටියේ.\nමෙම සැකකරුවන් දෙදෙනා පෙට්‍රල් ලීටරයක් රුපියල් 500ක පමණ මුදලකට අලෙවි කරන බවට ලැබුණු තොරතුරකට අනුව කළ වැටලීමේදීයි මෙලෙස බලපත්‍ර නොමැතිව ඉන්ධන රැස්කර තබාගෙන සිටියදී අත්අඩංගුවට පත්වී ඇත්තේ.\nඅවුරුදු 46 සහ 48 වයස්වල පසුවන මෙම පුද්ගලයන් මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/305619/වැඩි-මිලට-අලෙවි-කරන්න-ඉන්ධන-තොග-රැස්-කළ-තවත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1134"
}