{
       "Source": "hirunews",
       "Timestamp": "Monday, 11 October 2021 - 16:11",
       "Headline": "ලෝක වෙළඳපොළේ තෙල් මිල ඉහළට (වීඩියෝ)",
       "News Content": "ලොව ප්‍රධාන ආර්ථිකයන් රැසක් බලශක්ති අර්බුදයක් අභියස සිටියදී ලෝක වෙළදපළේ තෙල් මිල අද කැපී පෙනෙන ලෙස ඉහළ ගියා.\nබ්‍රෙන්ට් වර්ගයේ බොරතෙල් බැරලයක මිල ඩොලර් 84යි ශත 1 දක්වා සියයට 2කින් පමණ ඉහළ ගිය අතර, ඇමරිකානු ඩබ්ලිව්. ටී. අයි. තෙල් බැරලයක මිල සියයට 2.5කින් ඉහළ ගොස් සටහන් වූයේ ඩොලර් 81යි ශත 30ක් ලෙසයි.\nඒ අනුව බ්‍රෙන්ට් වර්ගයේ තෙල් මිල 2018 ඔක්තෝම්බරයෙන් පසු ඉහළම අගයට පත්ව ඇති අතර, ඇමරිකානු තෙල් මිල 2014 වසරෙන් පසු ඉහළ අගයන් සලකුණු කරනවා.\nමේ අතර, බලශක්ති අමාත්‍ය උදය ගම්මන්පිල කොළඹදී අද මාධ්‍ය හමුවක් කැදවමින් ඉන්ධන මිල සම්බන්ධයෙන් අදහස් පළ කළා.\nඑහිදී අමාත්‍යවරයා සදහන් කළේ පවතින තත්ත්වයත් සමග ඉන්ධන මිල ඉහළ දැමීමට සිදුවනු ඇති බවයි.",
       "URL": "https://www.hirunews.lk/284713/ලෝක-වෙළඳපොළේ-තෙල්-මිල-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1635"
}