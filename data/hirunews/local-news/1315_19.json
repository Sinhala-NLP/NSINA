{
       "Source": "hirunews",
       "Timestamp": "Sunday, 06 March 2022 - 9:44",
       "Headline": "තුන්වන දිනය අදයි",
       "News Content": "ශ්‍රී ලංකාව සහ ඉන්දියාව අතර මොහාලි හි පැවැත්වෙන පළමු ටෙස්ට් තරගයේ තුන්වන දිනය අද (06) යි.\nඊයේ (05) දෙවන දිනය අවසානයේ පළමු ඉනිමේ පන්දුවට පහරදෙන ශ්‍රී ලංකා පිල කඩුලු හතරක් දැවී ලකුණු 108 ක් ලබා සිටියා.\nඉන්දියාව මුල් ඉනිම සඳහා කඩුලු අටක් දැවී ලකුණු 574 ක් රැස් කළ අතර, ශ්‍රී ලංකාව තවමත් සිටින්නේ මුල් ඉනිමේ ලකුණු 466 ක් පිටුපසින්.\nශ්‍රී ලංකා පිලේ ඊයේ (05) දැවී ගිය කඩුලු හතරම කඩුල්ල මුවාකිරීමේ වරදට ලබාදුන් ඒවා වන අතර, ඉන් තුනක්ම පනහට පනහේ අවස්ථාවට ඉන්දීය විනිසුරුවන් විසින් ලබාදුන් ඒවායි.\nමේ වනවිට පස්වෙනි කඩුල්ල වෙනුවෙන් ක්‍රීඩා කරන චරිත් අසලංක සහ පැතුම් නිස්සංක ශ්‍රී ලංකා ඉනිම ගොසනගමින් සිටින අතර, ලකුණු සටහන දැක්වෙන්නේ 115ක් ලෙසින්.\nඒ කඩුලු 04ක් දැවී.\nඅසලංක පන්දු 25කට ලකුණු 07ක් ද නිස්සංක පන්දු 79කට ලකුණු 26ක් ද ලබාගෙන සිටිනවා.\nතවදුරටත් ශ්‍රී ලංකා කණ්ඩායම ඉන්දීය කණ්ඩායමට වඩා ලකුණු 459ක් පසුපසින්.",
       "URL": "https://www.hirunews.lk/298766/තුන්වන-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=1315"
}