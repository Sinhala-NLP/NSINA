{
       "Source": "hirunews",
       "Timestamp": "Wednesday, 17 October 2018 - 18:53",
       "Headline": "ජනපති සහ ඉන්දීය අගමැති අතර දුරකථන සංවාදයක්",
       "News Content": "ජනාධිපති මෛත්‍රීපාල සිරිසේන සහ ඉන්දීය අග්‍රාමාත්‍ය නරේන්ද්‍ර මෝදි අද පස්වරුවේ දුරකථන සංවාදයක නිරතවී තිබෙනවා.\nජනාධිපති මාධ්‍ය අංශය කියාසිටියේ මෙහිදී නායකයින් දෙපළ ඉතා සුහදශීලී කථා බහක නිරත වු බවයි.\nශ්‍රී ලංකාවේ දැනට සිදු කෙරෙන සංවර්ධන කටයුතු පිළිබඳව ද එහිදී සාකච්ඡාවට ලක්වී තිබෙනවා.\nඉන්දීය අගමැතිවරයා එහිදී සඳහන් කර ඇත්තේ ශ්‍රී ලංකාවේ සෞභාග්‍ය සහ සංවර්ධනය වෙනුවෙන් අවශ්‍ය ඕනෑම සහයක් ඕනෑම අවස්ථාවක ලබාදෙන බවයි.\nශ්‍රී ලංකාව සහ ඉන්දියාව අතර පවතින දැඩි මිත්‍රත්වය සහ සුහදශීලිභාවය තව තවත් ශක්තිමත්ව ඉදිරියට පවතින බව ද නරේන්ද්‍ර මෝදි මෙහිදී සදහන් කර ඇති අතර,  අසල්වාසී සහෝදර රාජ්‍යයන් සමග මෙන්ම ලෝකයේ අනෙකුත් රටවල් සමග වඩා මිත්‍රශීලි සහ සමීප සබදතාවයන් ගොඩනගා ගැනීමට ජනාධිපති මෛත්‍රීපාල සිරිසේන ගෙන යන වැඩපිළිවෙල පිළිබදව ද සතුට පළ කර තිබෙනවා.",
       "URL": "https://www.hirunews.lk/202336/ජනපති-සහ-ඉන්දීය-අගමැති-අතර-දුරකථන-සංවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=3694"
}