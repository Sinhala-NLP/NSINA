{
       "Source": "hirunews",
       "Timestamp": "Tuesday, 05 July 2016 - 14:28",
       "Headline": "මව් කිරි සිර වීමෙන් බිළිදියක් මරුට",
       "News Content": "හැටන් - බගවන්තලාව - මෝරා වතුයායේ පදිංචි වතු කම්කරු පවුලක දින 13ක වයසැති සිගිති දියණියක් මව්කිරි කිරි සිරවීමෙන් මිය යාමේ පුවතක් අද උදෑසන වාර්තා වුණා.\nමව විසින් අලූයම 3ට පමණ තම සිගිති දියණියට කිරි පොවා නිදි කර ඇති ඇති අතර, උදෑසන 6ට පමණ ඇය ආශ්වාස, ප්‍රාශ්වාස නොකිරීම හේතුවෙන් බගවන්තලාව රෝහල වෙත රැගෙන ගොස් තිබෙනවා.\nඑහිදී වෛද්‍යවරුන් දරුවා පරීක්ෂා  කිරීමේදී ඇය මිය ගොස් ඇති බවටයි අනාවරණ වී ඇත්තේ.\nකෙසේ වෙතත් සිගිති දැරිය මිය යාමේ සිද්ධිය සම්බන්ධයෙන් පශ්චාත් මරණ පරීක්ෂණ මේ වන විට ආරම්භ කර ඇති බව බගවන්තලාව පොලීසිය සදහන් කළා.",
       "URL": "https://www.hirunews.lk/137261/මව්-කිරි-සිර-වීමෙන්-බිළිදියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4977"
}