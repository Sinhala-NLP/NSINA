{
       "Source": "hirunews",
       "Timestamp": "Wednesday, 21 September 2016 - 13:53",
       "Headline": "දිස්ත්‍රික්ක රැසක උෂ්ණත්වය ඉහළට",
       "News Content": "දිස්ත්‍රික්ක 8 ක දහවල් කාලයේ උෂ්ණත්වය සාමාන්‍ය අගයට වඩා ඉහළ ගොස් තිබෙනවා.\nඒ අනුව, හම්බන්තොට දිස්ත්‍රික්කයේ උෂ්ණත්වය සෙල්සියස් අංශක 5 කින් ද, බදුල්ල, යාපනය, ත්‍රිකුණාමලය සහ වව්නියාව දිස්ත්‍රික්කවල සෙල්සියස් අංශක 3 කින් ද ඉහළ ගොස් තිබුණා.\nඅනුරාධපුර, මඩකලපුව සහ කුරුණෑගල යන දිස්ත්‍රික්කවල උෂ්ණත්වය සාමාන්‍ය අගයට වඩා සෙල්සියස් අංශක දෙකකින් ද ඉහළ ගොස් ඇති බවයි නවතම කාලගුණ වාර්තාවේ දැක්වෙන්නේ.\nඑමෙන්ම, දිවයිනේ බොහෝ ප්‍රදේශවල රාත්‍රී කාලයේ අවම උෂ්ණත්වය ද ඉහළ ගොස් ඇති බව එහි සඳහන්.\nඊයේ දිනයේ උපරිම උෂ්ණත්වය වව්නියාව ප්‍රදේශයෙන් වාර්තා වී ඇති අතර එය දැක්වුණේ සෙල්සියස් අංශක 37 ක් ලෙසයි.\nඅවම උෂ්ණත්වය සෙල්සියස් අංශක 13 යි දශම 4 ක් ලෙස නුවරඑළිය ප්‍රදේශයෙන් සටහන් වී තිබෙනවා.",
       "URL": "https://www.hirunews.lk/143487/දිස්ත්‍රික්ක-රැසක-උෂ්ණත්වය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4869"
}