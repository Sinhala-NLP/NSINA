{
       "Source": "hirunews",
       "Timestamp": "Wednesday, 07 March 2018 - 10:15",
       "Headline": "අවුරුදු 13ක තවත් දරුවෙක් කාමාතුරයෙකුට ගොදුරු වෙයි",
       "News Content": "වයස අවුරුදු 13ක දරුවෙකු බරපතල ලිංගික අපයෝජනය කළ පුද්ගලයෙකු ඊයේ (06) ඉමදුව පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ වයස අවුරුදු 75ක පුද්ගලයෙකු බවයි අප වාර්තාකරු සඳහන් කළේ.\nඅදාළ දරුවා තම මිත්තණියට ඖෂධ සඳහා අවශ්‍ය නික කොළ ගෙන ඒමට සිය නිවස ආසන්නයේ පිහිටි සැකකරුගේ නිවසට ගිය අවස්ථාවේ සැකකරු විසින් දරුවා අපයෝජනයට ලක්කර ඇති බවයි වාර්තා වන්නේ.\nසැකකරු ඔහුගේ බිරිඳ සමඟ ජීවත්ව ඇති අතර මෙම සිදුවීම සිදුවූ පසුගිය 03 දින ඔහුගේ බිරිඳ නිවසේ සිට නැහැ.\nනික කොළ කැඩීම සඳහා පැමිණි මෙම දරුවා නිවස තුලට ගෙන්වාගෙන සැකකාර සීයා දරුවාට බරපතල ලිංගික අපයෝජනයක් සිදුකර තිබෙනවා.\nඅනතුරුව දරුවා පාසල් ගොස් සිය මිතුරෙකුට මේ බව පවසා ඇති අතර අනතුරුව මේ සම්බන්ධයෙන් සිය මවට දන්වා ඇති බව සඳහන්.\nපසුව දරුවාගේ මව විසින් මේ සම්බන්ධව ඉමදුව පොලිසිය පැමිණිල්ලක් සිදුකර ඇති බවයි වාර්තා වන්නේ.\nපැමිණිල්ල අනුව ඉමදුව පැඟිරිහේන ප්‍රදේශයේ පදිංචි ආදළ සැකකාර පුද්ගලයා අත්අඩංගුවට ගෙන ඇති අතර ඔහු අධිකරණයට ඉදිරිපත් කිරීමට නියමිතව ඇති බව සඳහන්.\nමේ අතර ඉරණවිල ප්‍රදේශයේදී වයස අවුරුදු 10ක පිරිමි දරුවෙකු බරපතල ලිංගික අපයෝජනයන්ට ලක්කර ඝාතනය කර තිබියදී පසුගියදා සොයා ගැනුණා.",
       "URL": "https://www.hirunews.lk/185324/අවුරුදු-13ක-තවත්-දරුවෙක්-කාමාතුරයෙකුට-ගොදුරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4049"
}