{
       "Source": "hirunews",
       "Timestamp": "Wednesday, 15 January 2020 - 14:02",
       "Headline": "ඉන්ධන මිල සංශෝධනයක් ගැන ඉඟියක්",
       "News Content": "ගල්ෆ් කලාපයේ පවතින ගැටුම් හේතුවෙන් ලෝක වෙළපොළේ ඉහළ ගොස් ඇති  බොරතෙල් මිල ගණන්වලට සාපේක්ෂව මෙරට ඉන්ධන මිලද ඉදිරියේදී සංශෝධනය විය හැකි බව සම කැබිනට් ප්‍රකාශක අමාත්‍ය බන්දුල ගුණවර්ධන ප්‍රකාශ කළා.\nරජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම් දීමේ මාධ්‍ය හමුවේදී ඔහු මේ බව කියා සිටියේ මාධ්‍යවේදියෙකු නැගු ප්‍රශ්නකට පිළිතුරු ලබා දෙමින්.\nබැඳුම්කර වංචාවට සම්බන්ධ පුද්ගලයින්ට දඬුවම් ලබාදීමට අවශ්‍ය පියවරගන්නා බව ද  අමාත්‍ය ආචාර්ය බන්දුල ගුණවර්ධන සඳහන් කළා.",
       "URL": "https://www.hirunews.lk/232326/ඉන්ධන-මිල-සංශෝධනයක්-ගැන-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=2952"
}