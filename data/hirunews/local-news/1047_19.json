{
       "Source": "hirunews",
       "Timestamp": "Monday, 04 July 2022 - 12:44",
       "Headline": "උසස් පෙළ කල් යා හැකි බව අධ්‍යාපන ඇමති කියයි (වීඩියෝ)",
       "News Content": "අ.පො.ස උසස් පෙළ (2021) විභාගයේ ප්‍රතිඵල එළැඹෙන අගොස්තු මස 15 වන දින නිකුත් කිරීමට නියමිත බව අධ්‍යාපන අමාත්‍ය සුසිල් ප්‍රේම්ජයන්ත ප්‍රකාශ කළා.\nඒ අද (04) පාර්ලිමේන්තුවේ දී.\nමේ අතර රටේ පවතින තත්වය හමුවේ ඔක්තෝම්බර් මස පැවැත්වීමට සැළසුම් කර තිබූ උසස් පෙළ විභාගය මාසයකින් පමණ කල් යා හැකි බව අධ්‍යාපන අමාත්‍ය සුසිල් ප්‍රේමජයන්ත් අද (04) පාර්ලිමේන්තුවේදී සඳහන් කළා.\nමේ අතර ඉන්ධන අර්බුදය සහ රටේ වත්මන් තත්වය සම්බන්ධයෙන් අදත් පාර්ලිමේන්තුවේදී උණුසුම් සංවාදයක් ඇතිවුණා.\nමන්ත්‍රීවරුන්ගේ ප්‍රශ්නවලට අමාත්‍යවරුන් පිළිතුරු ලබාදෙමින් සිටින අවස්ථාවේ විමල් වීරවංශ මන්ත්‍රීවරයා මෙම කරුණ මතුකළ අතර, සභානායක අමාත්‍ය දිනේෂ් ගුණවර්ධන, විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල, පාර්ලිමේන්තු මන්ත්‍රී අශෝක ප්‍රියන්ත සහ අමාත්‍ය හරීන් ප්‍රනාන්දු ඊට මැදිහත්වීමත් සමඟ ඇතිවූයේ උණුසුම් සංවාදයක්.",
       "URL": "https://www.hirunews.lk/309000/උසස්-පෙළ-කල්-යා-හැකි-බව-අධ්‍යාපන-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1047"
}