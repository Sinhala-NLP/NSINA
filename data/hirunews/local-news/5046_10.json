{
       "Source": "hirunews",
       "Timestamp": "Saturday, 14 May 2016 - 17:04",
       "Headline": "හබරණ අනතුරකින් එක් අයෙකු මියයයි - තුන් දෙනෙකුට තුවාල",
       "News Content": "හබරණ - පොළොන්නරුව ප්‍රධාන මාර්ගයේ මින්නේරිය පුරාන දේවාල හන්දිය ප්‍රදේශයේ දී අද පස්වරුවේ සිදු වු රිය අනතුරකින් පුද්ගලයෙකු මිය ගොස් තවත් පුද්ගලයන් තුන්දෙනෙකු තුවාල ලබා තිබෙනවා.\nපොලීසිය පැවසුවේ යාපනය සිට බුත්තල ප්‍රදේශයට ධාවනය වෙමින් තිබු යුධ හමුදා ට්‍රක් රථයක් සහ ලොරි රථයක් එකිනෙක ගැටීමෙන් අනතුර සිදු වී ඇති බවයි.\nමිය ගොස් ඇත්තේ ලොරි රථයේ  ගමන්  ගත් සියඹලාපිටිය ප්‍රදේශයේ පදිංචි 17 හැවිරිදි තරුණයෙක්.\nතුවාල ලැබු යුධ හමුදා සෙබලූන් දෙදෙනෙකු සහ ලොරි රථයේ ගමන්  ගත් අනෙක් පුද්ගලයා පොළොන්නරුව මහ රෝහලට ඇතුළත් කර තිබෙනවා.",
       "URL": "https://www.hirunews.lk/133218/හබරණ-අනතුරකින්-එක්-අයෙකු-මියයයි-තුන්-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=5046"
}