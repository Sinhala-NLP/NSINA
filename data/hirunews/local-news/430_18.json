{
       "Source": "hirunews",
       "Timestamp": "Thursday, 06 April 2023 - 14:31",
       "Headline": "සංචාරකයන්ට කිරි ඉතිරෙන මෙවර අලුත් අවුරුද්ද (වීඩියෝ)",
       "News Content": "වසර 3කට ආසන්න කාලයක් මෙරට සිංහල දෙමළ ජනතාවට අලුත් අවුරුද්ද රිසි සේ පිළිගන්නට නොහැකි වුයේ කොවිඩ් කාලසීමාව සහ රට මුහුණ දුන් ආර්ථික දේශපාලන වාතාවරණය නිසාවෙන්.\nනමුත් එම දුෂ්කර කාලසීමාවකට මුහුණදී මේ වනවිට යන්තම් හිස ඔසවමින් සිටින මෙරට වැසියන් මෙවර අවුරුද්ද ඉහළින්ම පිළිගන්න සූදානමින් සිටිනවා.\nමුළු රටම අවුරුදු සිරිය ගෙන ඇති මේ කාලවකවානුවේ අලුත් අවුරුද්ද පිළිගන්නට සියලු දෙනා ලක ලැහැස්ති වෙමින් සිටින ආකාරය  දැක බලා ගැනීමේ හැකියාව තිබෙනවා.\nඅවුරුද්දත් සමඟ කරලියට එන තවත් අංගයක් ලෙස \"අවුරුදු උත්සව\" හඳුනා ගැනෙනවා.\nඒ අනුව, සංචාරක කර්මාන්තය යළි හිස ඔසවමින් පවතින මේ වකවානුවේ ඊට තවත් සවියක් වෙමින් විදේශීකයින් වෙනුවෙන් අම්බන්ගොඩ සංචාරක පුරවරයේදී අපූරු අවුරුදු උත්සවය සංවිධානය කර තිබුණා.\nඒ ස්කොට්ලන්තය, වේල්සය, අයර්ලන්තය වැනි රටවල් නියෝජනය කරමින් ශ්‍රී ලංකාවේ සංචාරකට පැමිණි 54 දෙනෙකුගෙන් සමන්විත විදේශීය සංචාරක කණ්ඩායමක් වෙනුවෙන්.",
       "URL": "https://www.hirunews.lk/331841/සංචාරකයන්ට-කිරි-ඉතිරෙන-මෙවර-අලුත්-අවුරුද්ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=430"
}