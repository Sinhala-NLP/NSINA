{
       "Source": "hirunews",
       "Timestamp": "Monday, 27 June 2016 - 11:48",
       "Headline": "තරුණ යුවලක් ඔරුවෙන් ගිය අවසන් ගමන (ඡායාරූප)",
       "News Content": "අනුරාධපුර - බණ්ඩාරබුලන්කුලම වැවේ ඔරුවක් පෙරළීයාමෙන් අතුරුදන්ව සිටි තරුණයාගේ සහ තරුණියගේ මළ සිරුරු සොයාගෙන තිබෙනවා.\nපොලිස් ජීවිතාරක්ෂක කණ්ඩායම්වල සහයෙන් ඔවුන්ගේ මළ සිරුරු අද පෙරවරුවේ සොයාගත් බවයි අනුරාධපුර පොලීසිය සඳහන් කළේ.\nඊයේ පස්වරු 6 ට පමණ වැවේ ඔරු පැදීමට ගිය 21 හැවිරිදි තරුණයෙකු සහ 19 හැවිරිදි තරුණියකුයි මෙලෙස දියේ ගිලී අතුරුදන්ව සිටියේ.\nඅනතුරෙන් මියගිය තරුණයා බණ්ඩාරබුලන්කුලම වැව ආසන්නයේම පදිංචිකරුවෙකු වන අතර තරුණිය පොළොන්නරුව මැදිරිගිරිය - නාගරපුර ප්‍රදේශයේ\nපදිංචිකාරිනියක්.",
       "URL": "https://www.hirunews.lk/136553/තරුණ-යුවලක්-ඔරුවෙන්-ගිය-අවසන්-ගමන-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4989"
}