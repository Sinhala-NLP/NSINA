{
       "Source": "hirunews",
       "Timestamp": "Monday, 15 March 2021 - 14:20",
       "Headline": "වසර 5ක් තුළ මාර්ග අනතුරුවලින් යතුරුපැදිකරුවන් 5,667ක් ජීවිතක්ෂයට",
       "News Content": "පසුගිය වසර පහක කාලය තුළ සිදුවූ අනතුරු හේතුවෙන් යතුරුපැදිකරුවන් 5,677 දෙනෙකු මියගොස් ඇති බව ප්‍රවාහන අමාත්‍යාංශය ප්‍රකාශ කළා.\nඑම කාලය තුළ රිය අනතුරුවලින් පදිකයින් 4,221 දෙනෙකු සහ පාපැදිකරුවන් 1,185 දෙනෙකු ජීවිතක්ෂයට පත්ව ඇති බව සඳහන්.\nආරක්ෂිත හිස් වැසුම් පැළඳ නොසිටීම, අධික වේගය සහ බීමත්ව රිය පැදවීම, වැඩි වශයෙන් යතුරුපැදි කරුවන් අනතුරුවලට ලක්වීමට හේතුවයි.\nමේ අතර ජගත් පාරිභෝගික අයිතිවාසිකම් දිනය නිමිති කරගනිමින් යතුරුපැදිකරුවන්ගෙන් සිදුවන රථවාහන අනතුරු අවම කරගැනීමේ දීප ව්‍යාප්ත වැඩසටහනක්ද අද ගාලු මුවදොර පිටිය අසළින් ආරම්භ කෙරුණා.",
       "URL": "https://www.hirunews.lk/265404/වසර-5ක්-තුළ-මාර්ග-අනතුරුවලින්-යතුරුපැදිකරුවන්-5667ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2087"
}