{
       "Source": "hirunews",
       "Timestamp": "Sunday, 10 July 2022 - 14:03",
       "Headline": "ගෝඨා 13 ඉවත් නොවුණොත් නොදන්වා වැඩවර්ජන හා හර්තාල් -ජෝෂප් ස්ටාලින් (වීඩියෝ)",
       "News Content": "එළඹෙන 13 වැනි දා ගෝඨාභය රාජපක්ෂ ජනාධිපති ධුරයෙන් ඉවත් නො වුණහොත්, නො දන්වා වැඩවර්ජන සහ හර්තාල්වලට යොමු වන බව වෘත්තීය සමිති සහ බහුජන සංවිධාන එකමුතුව අද(10) ප්‍රකාශ කළා.\nවෘත්තීය සමිති සහ බහු ජන සංවිධාන එකමුතුව විසින් කොළඹ කොටුව ලංකා ගුරු සංගම් කාර්යයාලයේ දී අද(10) කැඳවා තිබූ මාධ්‍ය හමුවක දී ලංකා ගුරු සංගමයේ ප්‍රධාන ලේකම් ජෝසප් ස්ටාලින් කියා සිටියා.\nකෙසේ නමුත් ඊයේ පස්වරුවේ කතානායකවරයාගේ ප්‍රධානත්වයෙන් කතානායක නිල නිවසේ පැවැති පක්ෂ නායක රැස්වීමේ තීරණවලට ගරු කරමින් ජනාධිපතිවරයා සිය ධුරයෙන් එළඹෙන ජූලි 13 වැනි දා ඉවත්වන බව කතානායකවරයාට දන්වා තිබුණා.",
       "URL": "https://www.hirunews.lk/309593/ගෝඨා-13-ඉවත්-නොවුණොත්-නොදන්වා-වැඩවර්ජන-හා-හර්තාල්-ජෝෂප්-ස්ටාලින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1032"
}