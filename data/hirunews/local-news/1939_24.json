{
       "Source": "hirunews",
       "Timestamp": "Thursday, 20 May 2021 - 19:51",
       "Headline": "නව නීතිපතිවරයා ලෙස සොලිසිටර් ජනරාල් ජනාධිපති නීතිඥ සංජය රාජරත්නම්  පත් කිරීමට පාර්ලිමේන්තු සභාවේ එකඟත්වය",
       "News Content": "නව නීතිපතිවරයා ලෙස වැඩබලන සොලිසිටර් ජනරාල් ජනාධිපති නීතීඥ සංජය රාජරත්නම් පත් කිරීමට පාර්ලිමේන්තු සභාව එකඟත්වය පළ කර තිබෙනවා.\nඒ සඳහා ජනාධිපති ගෝඨාභය රාජපක්ෂ විසින් කර තිබූ යෝජනාවටයි පාර්ලිමේන්තු සභාව මෙලෙස සිය එකඟතාව පළ කර ඇත්තේ.\nකතානායක මහින්ද යාපා අබේවර්ධනගේ ප්‍රධානත්වයෙන් පාර්ලිමේන්තු සංකීර්ණයේදී පාර්ලිමේන්තු සභාව රැස්වුණා.\nඊට අග්‍රාමාත්‍ය මහින්ද රාජපක්ෂ, විපක්ෂ නායක සජිත් ප්‍රේමදාස ඇතුළු පිරිසක් එක්ව සිටි බවයි පාර්ලිමේන්තුවේ සන්නිවේදන ඒකකය සඳහන් කළේ.\nමේ අතර, ශ්‍රී ලංකා මහ බැංකුවේ මූල්‍ය මණ්ඩලයේ සාමාජිකයෙකු ලෙස ජනාධිපති නීතීඥ සංජීව ජයවර්ධන නැවත පත් කිරීම සඳහා එවා තිබූ නිර්දේශයටද පාර්ලිමේන්තු සභාවේ එකඟතාව හිමිව තිබෙනවා.",
       "URL": "https://www.hirunews.lk/271971/නව-නීතිපතිවරයා-ලෙස-සොලිසිටර්-ජනරාල්-ජනාධිපති-නීතිඥ-සංජය-රාජරත්නම්-පත්-කිරීමට-පාර්ලිමේන්තු-සභාවේ-එකඟත්වය",
       "Category": "Local News",
       "Parent URL": "https://www.hirunews.lk/local-news.php?pageID=1939"
}