{
       "Source": "hirunews",
       "Timestamp": "Wednesday, 14 June 2023 - 9:50",
       "Headline": "හෙරොයින් ජාවාරමේ නිරත වූ වරකාගොඩ ජෝනා අත්අඩංගුවට",
       "News Content": "ටොනික් මූඩි උපයෝගී කරගනිමින් විද්‍යුත් ක්‍රමයට හෙරොයින් ජාවාරමේ නිරත වූ වරකාගොඩ ගොඩපොරහේන ප්‍රදේශයේ පදිංචි ජෝනා අත්අඩංගුවට ගෙන තිබෙනවා.\nසැකකරු ගොඩපොරහේන ප්‍රදේශයේම පදිංචි ජෝනා නම් අනුවර්ත නාමයෙන් හැඳින්වෙන 33 හැවිරිදි අයෙකු බවත් ඔහු හෙරොයින් ජාවාරමේ නිරත වන බවට ලැබුණු තොරතුරක් මත සිදුකළ වැටලීමකදී ඔහුගේ නිවසේ දීම හෙරොයින් සමඟ අත්අඩංගුවට ගැනීමට හැකි වූ බවත් පොලිසිය සඳහන් කළා.\nසැකකරු ඉතා සූක්ෂම ලෙස ටොනික් පියන අස්සේ රුපියල් දෙදහසේ හෙරොයින් මුලක් දමා මාර්ගවල නොයෙක් ස්ථානවල තබමින් විද්‍යුත් ක්‍රමය ඔස්සේ මුදල් ලබාගෙන මෙම ජාවාරම සිදු කර ඇති බවයි මිලික පොලිස් විමර්ශනවල දී අනාවරණය වී ඇත්තේ.\nමේ ක්‍රමය ඔස්සේ සැකකරු වරකාගොඩ, නෑබඩ, ඉද්දගොඩ තෙබුවන, දොඩම්ගොඩ ආදී ප්‍රදේශවල හෙරොයින් බෙදාහැරීමේ කටයුතු සිදුකර ඇති බවට ද තොරතුරු හෙළි වී තිබෙන බවයි අප වාර්තාකරු සඳහන් කළේ.",
       "URL": "https://www.hirunews.lk/337896/හෙරොයින්-ජාවාරමේ-නිරත-වූ-වරකාගොඩ-ජෝනා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=270"
}