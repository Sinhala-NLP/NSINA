{
       "Source": "hirunews",
       "Timestamp": "Monday, 07 August 2023 - 20:41",
       "Headline": "Mark Zuckerberg සමඟ සටන - Elon Musk සජීවීව නැරඹීමට ආරාධනා කරයි",
       "News Content": "Mark Zuckerberg සමඟ සටන් කිරීමට තමන් සූදානම් වන බවත් ට්විටර් හරහා එම සටන සජීවීව නරඹන්න එකතු වෙන ලෙසත් Elon Musk ට්විටර් පණිවිඩයක් තබමින් ප්‍රකාශ කර සිටිනවා.\nටෙස්ලා නිර්මාතෘ Elon Musk විසින් පසුගිය වසරේ ට්විටර් සමාගම මිලදී ගත් අතර එහි නාමය 'X' ලෙස වෙනස් කරනු ලැබුවා.\nමේ අතර, ට්විටර් සමඟ තරග කිරීමට මෙටා සමාගම විසින් 'ත්‍රෙඩ්ස්' යෙදුම ආරම්භ කළා.\nකෙසේ වෙතත් මේ සම්බන්ධයෙන් Elon Musk විසින් Meta හි ප්‍රධාන විධායක නිලධාරී Mark Zuckerberg සමඟ සජීවී සටනක යෙදෙන බවයි නිවේදනය කර ඇත්තේ.\nElon Musk සහ Zuckerberg අතර කාලයක සිට අමනාපකම් පවතිනවා.\nපසුගිය ජූනි මාසයේදී Elon Musk ඔහුගේ Twitter පිටුවෙන් නිවේදනය කළේ තමන් Zuckerberg සමඟ මුහුණට මුහුණ සටන් කිරීමට සූදානම් බවයි.",
       "URL": "https://www.hirunews.lk/344003/mark-zuckerberg-සමඟ-සටන-elon-musk-සජීවීව-නැරඹීමට-ආරාධනා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=116"
}