{
       "Source": "hirunews",
       "Timestamp": "Tuesday, 07 February 2023 - 10:43",
       "Headline": "සේවක භාර අරමුදල් පනත සංශෝධනය සඳහා කැබිනට් අනුමැතිය",
       "News Content": "සේවක භාර අරමුදල් පනතට සංශෝධන හඳුන්වා දීම සඳහා පනත් කෙටුම්පතක් සකස් කරන ලෙස නීති කෙටුම්පත් සම්පාදකට උපදෙස් දීම සඳහා කැබිනට් අනුමැතිය හිමි ව තිබෙනවා.\n2023 අයවැය කතාවේ දී ජනාධිපතිවරයා විසින් පාර්ලිමේන්තුව වෙත ඉදිරිපත් කරන ලද යෝජනාවකට අනුව යි මෙම තීරණය ගෙන ඇත්තේ.\nඒ, අග්‍රහාර සෞඛ්‍ය රක්ෂණයට සමාන සෞඛ්‍ය රක්ෂණාවරණයක් පෞද්ගලික අංශයේ සේවකයින්ට ද ලබා දීම සඳහා වන යෝජනාව යි.\nමේ අතර, දැනට පවත්වාගෙන යනු ලබන ව්‍යාපෘති කළමනාකරණ ඒකක 55ක් වසා දැමීමටත්, තවත් ව්‍යාපෘති කළමණාකරන ඒකක 32ක් අත්හිටුවීමටත් අමාත්‍යමණ්ඩලයේ අනුමැතිය හිමි වී තිබෙනවා.\nඑමෙන්ම ව්‍යාපෘති කළමණාකරන ඒකක 46ක් අවම කාර්‍යමණ්ඩල සහිතව පවත්වා ගෙන යාම යෝග්‍ය බවට මෙම ව්‍යාපෘති කළමනාකරණ ඒකක සමාලෝචනය කිරීම සඳහා පත්කළ කමිටුව නිර්දේශ කර ඇති බවයි කැබිනට් ප්‍රකාශක අමාත්‍ය බන්දුල ගුණවර්ධන සඳහන් කළේ.",
       "URL": "https://www.hirunews.lk/326869/සේවක-භාර-අරමුදල්-පනත-සංශෝධනය-සඳහා-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=552"
}