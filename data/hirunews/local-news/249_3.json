{
       "Source": "hirunews",
       "Timestamp": "Wednesday, 21 June 2023 - 15:35",
       "Headline": "නුදුරේදීම අමාත්‍ය මණ්ඩල සංශෝදනයක්",
       "News Content": "ජනාධිපති රනිල් වික්‍රමසිංහ විසින් නුදුරේදීම සිය අමාත්‍ය මණ්ඩලය සංශෝධනය කිරීමට අපේක්ෂා කරන බවයි වාර්තා වන්නේ.\nඒ, ප්‍රධාන අමාත්‍යාංශ කිහිපයක බලාපොරොත්තු වෙනස් කරවන වාර්තා සහ ඇතැම් අමාත්‍යවරුන්ගේ කාර්ය සාධනය අසාර්ථක වීම හේතුවෙන්.\nජනාධිපති රනිල් වික්‍රමසිංහ සහ ආණ්ඩු පක්ෂ අතර පසුගිය සති කිහිපය තුළ කැබිනට් සංශෝධනයක් පිළිබඳ සාකච්ඡා පැවැත්වුණත් එය ප්‍රමාද වීමට එකම හේතුව ශ්‍රී ලංකා පොදුජන පෙරමුණේ අමාත්‍ය ධුර ඉල්ලීම බව දේශපාලන ආරංචි මාර්ග සඳහන් කරනවා.\nආරංචි මාර්ග සඳහන් කළේ ජනාධිපතිවරයා සහ බැසිල් රාජපක්ෂගේ නායකත්වයෙන් යුත් ශ්‍රී ලංකා පොදුජන පෙරමුණ අතර මෑත කාලීන රැස්වීම්වලදී ශ්‍රී ලංකා පොදුජන පෙරමුණේ කැපී පෙනෙන මන්ත්‍රීවරුන් කිහිප දෙනෙකුට අමාත්‍යාංශ ලබා දෙන ලෙස රාජපක්ෂ සහ ඔහුගේ කඳවුරෙන් ඉල්ලීම් ලැබී ඇති බවයි.\nකෙසේ වෙතත් ජනාධිපතිවරයා පවසන්නේ පවතින දුෂ්කරතා සහ ආර්ථික අර්බුද මධ්‍යයේ කටයුතු කළ හැකි මන්ත්‍රීවරුන්ට පමණක් අමාත්‍ය ධුර ලබා දෙන බවයි.",
       "URL": "https://www.hirunews.lk/338624/නුදුරේදීම-අමාත්‍ය-මණ්ඩල-සංශෝදනයක්",
       "Category": "Local News",
       "Parent URL": "https://www.hirunews.lk/local-news.php?pageID=249"
}