{
       "Source": "hirunews",
       "Timestamp": "Sunday, 28 October 2018 - 10:53",
       "Headline": "වැලිකන්දේ අනතුරකින් 21 දෙනෙකු තුවාල ලබද්දී හිගුරක්ගොඩදී පාසල් සිසුන් 12 දෙනෙකු රෝහල් ගත කෙරේ",
       "News Content": "වැලිකන්ද - මොණරතැන්න ප්‍රදේශයේදී බස් රථයක් සහ කන්ටේනර් රථයක් මුහුණට මුහුණ ගැටීමෙන් අද උදෑසන සිදුවූ අනතුරකින් 21 දෙනෙකු තුවාල ලැබුවා.\nබස් රථයේ සහ ලොරි  රථයේ රියදුරන්ද එලෙස තුවාල ලැබූ අය අතර සිටින බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමේ අතර හිඟරක්ගොඩ ආනන්ද බාලිකා විද්‍යාලය අසලදී කැබ් රථයක් පෙරළී යාමෙන් පාසල් සිසුන් 12 දෙනෙකු තුවාල ලබා තිබෙනවා.\nරථ පෙළපාලියකින් යමින් සිටියදී මෙලෙස අද උදෑසන කැබ් රථය අසල පිහිටි ඇළ මාර්ගයකට පෙරළී ඇති බවයි අප වාර්තාකරු සඳහන් කළේ.\nඑහිදී තුවාල ලැබූ සිසුන් 12 දෙනෙකු හිඟුරක්ගොඩ රෝහලට ඇතුළත් කර තිබෙනවා.\nසිද්ධිය සම්බන්ධයෙන් කැබ් රථයේ රියදුරා පොලීසිය අත්අඩංගුවට ගෙන ඇති බව සඳහන්.\nඡායාරූප - මනම්පිටිය නිමල් ජයරත්න",
       "URL": "https://www.hirunews.lk/203094/වැලිකන්දේ-අනතුරකින්-21-දෙනෙකු-තුවාල-ලබද්දී-හිගුරක්ගොඩදී-පාසල්-සිසුන්-12-දෙනෙකු-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3678"
}