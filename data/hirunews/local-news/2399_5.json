{
       "Source": "hirunews",
       "Timestamp": "Saturday, 10 October 2020 - 7:27",
       "Headline": "කොළඹ අහඹු පී.සී.ආර්. පරීක්ෂණත් වැඩි කෙරේ",
       "News Content": "කොරෝනා ආසාදිතයන් 30 දෙනෙකු ඊයේ හඳුනා ගැනීමත් සමඟ මිනුවන්ගොඩ බ්‍රැන්ඩික්ස් පොකුරෙන් වාර්තා වන ආසාදිතයින් සංඛ්‍යාව 1083 දක්වා ඉහළ ගොස් තිබෙනවා.\nඊයේ දිනයේ වාර්තා වූ 30 දෙනා අතර බ්‍රැන්ඩික්ස් කර්මාන්තශාලාවේ සේවකයින් 3 දෙනෙකු, ඒ ආශ්‍රිතයින් 24 දෙනෙකු සහ වෙනත් ආශ්‍රිතයින් 3 දෙනෙකු ද අයත්.\nමෙම වෙනත් ආශ්‍රිතයින් තුන් දෙනා සම්බන්ධයෙන් තවදුරටත් පරීක්ෂණ සිදුකරන බව රජයේ ප්‍රවෘත්ති දෙපාර්තමේන්තුව සඳහන් කළා. මේ අතර, ඊයේ දිනයේදී විදෙස් රටවලින් පැමිණි පුද්ගලයින් 5 දෙනෙකුට ද වෛරසය ආසාදනය වී ඇති බවට අනාවරණ වුණා.\nමෙරටින් වාර්තා වන සමස්ත කොරෝනා ආසාදිතයින් සංඛ්‍යාව මේ වන විට 4523ක් ලෙස සටහන් වන අතර, ඉන් 1214ක් තවදුරටත් රෝහල්ගතව ප්‍රතිකාර ලබා ගනිමින් පසුවනවා. සුවය ලබා නිවෙස් වෙත නික්ම ගිය සංඛ්‍යාව 3296ක්.\nමේ අතර කොළඹ සිදු කරන අහඹු පී.සී.ආර්. පරීක්ෂණ වැඩි කිරීමට සෞඛ්‍ය අංශ තීරණය කර තිබෙනවා.",
       "URL": "https://www.hirunews.lk/252201/කොළඹ-අහඹු-පී-සී-ආර්-පරීක්ෂණත්-වැඩි-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2399"
}