{
       "Source": "hirunews",
       "Timestamp": "Thursday, 04 August 2022 - 23:09",
       "Headline": "අහංගම වෙඩි තැබීමකින් පුද්ගලයෙක් මරුට",
       "News Content": "අහංගම ගොවියාපාන ප්‍රදේශයේ අවන්හලකදී මීට ටික වේලාවකට පෙර වෙඩි තැබීමක් සිදුව තිබෙනවා.\nඅදාළ වෙඩි තැබීම හේතුවෙන් එක් පුද්ගලයෙකු මියගොස් තවත් අයෙක් බරපතල තුවාල ලබා ඇති බවටයි තොරතුරු වාර්තා වන්නේ.\nමෙලෙස මියගිය පුද්ගලයා වැලිගම දේනුවල ප්‍රදේශයේ පදිංචි අයෙක් බව වාර්තා වනවා.\nමෙලෙස මියගොස් ඇත්තේ 44 හැවිරිදි පුද්ගලයෙක්. ඔහු වැලිගම ප්‍රාදේශීය සභාවේ සුළු සේවකයෙක් බවට ද අනාවරණ වී තිබෙනවා.\nමෙම පුද්ගලයා තවත් අයෙක් සමග අවන්හලට පැමිණ සිටියදී පැමිණි නාඳුනන පුද්ගලයෙකු විසින් වෙඩි තබා පළාගොස් ඇතැයි සඳහන්. සිද්ධිය සම්බන්ධයෙන් අහංගම පොලිසිය වැඩිදුර පරීක්ෂණ සිදුකරනවා.\nමේ අතර ලුණුගම්වෙහෙර ප්‍රදේශයේ නිවසකදී ද අද සවස පුද්ගලයෙකු වෙඩි තබා ඝාතනය කර තිබෙනවා. මෙලෙස මියගොස් ඇත්තේ 34 හැවිරිදි පුද්ගලයෙක්.",
       "URL": "https://www.hirunews.lk/311923/අහංගම-වෙඩි-තැබීමකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=964"
}