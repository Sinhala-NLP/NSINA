{
       "Source": "hirunews",
       "Timestamp": "Wednesday, 13 July 2022 - 23:58",
       "Headline": "ප්‍රචණ්ඩත්වය හෙළා දකිනවා - නීතියේ ආධිපත්‍ය තහවුරු කරන්න - ශ්‍රී ලංකාවේ ඇමරිකා තානාපතිනිය",
       "News Content": "සියලු ආකාරයේ ප්‍රචණ්ඩත්වයන් හෙළා දකින අතර නීතියේ ආධිපත්‍යය තහවුරු කරන ලෙස ඉල්ලා සිටින බව ශ්‍රී ලංකාවේ ඇමරිකා තානාපතිනි ජුලි චන්ග් පවසනවා.\nජාතියේ අභිවෘද්ධිය සඳහා කැපවීමෙන් කටයුතු කරන ලෙසට සහ දිගුකාලීන ආර්ථික හා දේශපාලන ස්ථාවරත්වය ගෙන එන විසඳුම් ක්‍රියාත්මක කිරීමට කඩිනමින් කටයුතු කරන ලෙස සියලු පාර්ශවයන්ගෙන් ඉල්ලා සිටින බව ද ඇය ප්‍රකාශ කළා.\nප්‍රජාතන්ත්‍රවාදී සහ ව්‍යවස්ථාමය රාමුව තුළ සාමකාමී බල හුවමාරුව මගින් වගවීම, විනිවිදභාවය, ප්‍රජාතන්ත්‍රවාදී පාලනය සහ යහපත් අනාගතයක් සඳහා වන ජනතා ඉල්ලීම් සාක්ෂාත් කරගත හැකි බවයි ඇය පෙන්වා දෙන්නේ.\nඑමෙන්ම මෙම අවස්ථාවේ කලහකාරී නොවී සන්සුන්ව කටයුතු කරන ලෙසට අවධාරණය කරන බවයි ඇමරිකා තානාපතිනියගේ ට්විටර් සටහනේ දැක්වෙනවා.",
       "URL": "https://www.hirunews.lk/309933/ප්‍රචණ්ඩත්වය-හෙළා-දකිනවා-නීතියේ-ආධිපත්‍ය-තහවුරු-කරන්න-ශ්‍රී-ලංකාවේ-ඇමරිකා-තානාපතිනිය",
       "Category": "Local News",
       "Parent URL": "https://www.hirunews.lk/local-news.php?pageID=1023"
}