{
       "Source": "hirunews",
       "Timestamp": "Saturday, 05 October 2019 - 12:38",
       "Headline": "ශ්‍රී ලාංකික ධීවර යාත්‍රාවක් ඉන්දියාවේ අත්අඩංගුවට",
       "News Content": "ඉන්දියාවට අයත් විශේෂිත ආර්ථික මුහුදු කලාපයේ මසුන් මැරීමේ නිරත වූ බව කියන ශ්‍රී ලාංකික ධීවර යාත්‍රාවක් ඉන්දීය වෙරළාරක්ෂකයන් විසින් සිය භාරයට ගෙන තිබෙනවා.\nසමාධි - 7 නැමති මෙම යාත්‍රාව සහ එහි සිටි ධීවරයන් 6 දෙනා ඉන්දියාවට අයත් ලක්ෂද්වීප් දිවයින් පෙළට නාවික සැතපුම් 170ක් බටහිර දෙසින් වූ මුහුදු ප්‍රදේශයේදී අත්අඩංගුවට ගත් බවයි එමගින් සඳහන් කළේ.\nසමාර් නැමති ඉන්දීය වෙරළාරක්ෂක යාත්‍රාව මගින් ශ්‍රී ලාංකික ධීවර යාත්‍රාව ඊයේ දහවල් කොචින් වරාය වෙත රැගෙන ගොස් තිබෙනවා.\nයාත්‍රාවේ අල්වා ගන්නා ලද මසුන් කිලෝග්‍රෑම් 600ක් පමණ තිබූ බව සඳහන්.\nවෙරළාරක්ෂක බලකාය, පොලීසිය ඇතුළු ප්‍රාන්ත සහ මධ්‍යම රජයේ නියෝජිත ආයතන මගින් ධීවරයන්ගෙන් ප්‍රශ්න කරන අතර, ඔවුන්ට එරෙහිව නඩු පැවරීමට කටයුතු යොදා ඇති බව ඉන්දීය මාධ්‍ය වාර්තා කළා.\nශ්‍රී ලාංකික ධීවරයන් අද කොචින් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/225628/ශ්‍රී-ලාංකික-ධීවර-යාත්‍රාවක්-ඉන්දියාවේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3113"
}