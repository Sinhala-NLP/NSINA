{
       "Source": "hirunews",
       "Timestamp": "Friday, 14 January 2022 - 17:02",
       "Headline": "පළතුරු වෙළඳාම අතරතුර නීතිවිරෝධී දුම්වැටි අලෙවි කළ දෙදෙනෙකු එස්.ටී.එෆ් අත්අඩංගුවට (වීඩියෝ)",
       "News Content": "නීතිවිරෝධී ලෙස තීරු බදු නොගෙවා මෙරටට ආනයනය කළ දුම්වැටි තොගයක් සමග දෙදෙනෙකු පොලිස් විශේෂ කාර්ය බලකා නිලධාරින් විසින් අත්අඩංගුවට ගෙන තිබෙනවා.\nපොලිස් විශේෂ කාර්ය බලකාය සඳහන් කළේ, කොල්ලුපිටියේ නාගරික වෙළඳසැලක සිදුකළ වැටලීමකදී මෙම නීතිවිරෝධී දුම්වැටි තොගය සමග අදාළ පුද්ගලයින් දෙදෙනා අත්අඩංගුවට ගත් බවයි.\nපළතුරු වෙළඳාම සිදුකරන අතරතුර සූක්ෂමව මෙලෙස දුම්වැටි ද අලෙවි කර ඇති බවයි, සිදුකළ වැඩිදුර පරීක්ෂණවලින් අනාවරණ වී ඇත්තේ.\nදුම්වැටි 12,000 ක් සමග මෙලෙස අත්අඩංගුවට ගෙන ඇත්තේ, මාළඹේ සහ කඩවත පදිංචිකරුවන් දෙදෙනෙක්.",
       "URL": "https://www.hirunews.lk/294020/පළතුරු-වෙළඳාම-අතරතුර-නීතිවිරෝධී-දුම්වැටි-අලෙවි-කළ-දෙදෙනෙකු-එස්-ටී-එෆ්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1424"
}