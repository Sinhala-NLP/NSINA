{
       "Source": "hirunews",
       "Timestamp": "Friday, 23 June 2017 - 11:55",
       "Headline": "අවුරුදු 15ක දැරියක කෙලෙසූ 21 හැවිරිදි තරුණයා අත්අඩංගුවට",
       "News Content": "හික්කඩුව ප්‍රදේශයේ පදිංචි වයස අවුරුදු 15ක් වයසැති බාල වයස්කාර දැරියක  දුෂණය කළ බව කියන 21 හැවිරිදි තරුණයෙක් හික්කඩුව පොලිසිය විසින් අත්අඩංගුවට ගෙන තිබෙනවා.\nඅදාල දැරිය පසුගිය වසරේ (2016) සිට හික්කඩුව ප්‍රදේශයේම තරුණයෙක් සමඟ ප්‍රේම සබඳතාවයක් පවත්වා ඇති අතර ඒ පිළිබදව දැරියගේ දෙමව්පියන්ට දැනුම්දීමෙන් අනතුරුව ඔවුන්ගේ කැමැත්තද මෙම සම්බන්ධතාවට හිමිව ඇති බව සදහන්.\nඅදාල තරුණයා ඇත්තේ දැරියට වයස අවුරුදු 18 පසුවීමෙන් පසුව විවාහ කරගන්නා බවට පොරොන්දු වී සම්බන්ධතාවය පවත්වාගෙන ගොස් ඇති බවයි වාර්තා වන්නේ.\nදැරියගේ දෙමව්පියන් නිව‍ෙසේ නොමැති අවස්ථාවලදී මවුපියන්ගේ දැනුවත් වීමකින් තොරව නිව‍ෙසට පැමිණි පෙම්වතා වරින් වර දැරිය දුෂණය කර ඇති බව සදහන්.\nපසුව අදාල තරුණයා දැරිය සමඟ අමනාපවී ඇති අතර ඇය විවාහ කර ගැනීමට තමන් අකමැති බවද පවසා තිබෙනවා.\nපසුව දැරිය විසින් සිය මවගේ නැගණියට මේ පිළිබදව පවසා ඇති අතර අනතුරුව මෙම සිද්ධිය සම්බන්ධයෙන් හික්කඩුව පොලීසියට පැමිණිලි කර ඇති බවයි වාර්තා වන්නේ.\nඒ, අනුව සැකකාර පෙම්වතා අත්අඩංගුවට ගෙන ඇති අතර සිද්ධිය සම්බන්ධයෙන් වැඩිදුර පරීක්ෂණ හික්කඩුව පොලීසිය විසින් පවත්වනු ලබනවා.",
       "URL": "https://www.hirunews.lk/164236/අවුරුදු-15ක-දැරියක-කෙලෙසූ-21-හැවිරිදි-තරුණයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4455"
}