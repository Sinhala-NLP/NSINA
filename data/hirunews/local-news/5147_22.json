{
       "Source": "hirunews",
       "Timestamp": "Tuesday, 01 March 2016 - 7:36",
       "Headline": "UPDATE: සිංහරාජය කැලඹු අමුතු සතා හමුවෙයි",
       "News Content": "සිංහරාජය කැලඹු අමුතු සත්වයා සොයා ගෙන තිබෙනවා.\nමෙම සත්ත්වයාගේ පෙනුමට අනුව රන් හෝතඹුවා සහ උගුඩුවා වැනි සත්ත්ව විශේෂවලට ආසන්න පෙනුමක් තිබුණද වලිගය නොමැතිකම සහ කහ කළු දුඹුරු පැහැති ලෝම ඇති බැවින් අනෙක් උගුඩු විශේෂවලට වඩා මෙම සත්තවයා වෙනස් බව තහවුරු වූ බවද සිංහරාජ වන අඩවි කාර්යාලය වාර්තාකර තිබෙනවා.\nමෙම සත්වයාගේ බර කිලෝග්‍රෑම් 03 ග්‍රෑම් 300 ක් වන අතර මෙම සතා දිගින් සෙන්ටිමීටර් 60 ක් වනවා.\nමෙම සත්වයාගේ වලිගය නොමැති අතරල කුඩාකලම වලිගය කැඩී ඇති බවට සැකයක් පවතින බවත් මෙම සත්වයාගේ බාහු ප්‍රදේශයේ උස සෙන්ටිමීටර් 39.1 වන අතර ඉදිරියේදී මෙම සත්ත්වයාගේ ජාන විශ්ලේෂණය කොට මෙම සත්ත්වයා හඳුනාගැනීමට අවශ්‍ය කටයුතු කරන බවත් අමාත්‍යාංශය ප්‍රකාශ කලා.\n----------------------------\nTUESDAY,MARCH 2016 - 7.36\nසිංහරාජ වනාන්තරයෙන් සොයා ගත් නාඳුනන සත්ත්වයා ජාන විශ්ලේෂණයක් සඳහා යොමු කර තිබෙනවා.\nවනජීවි අමාත්‍යාංශය සඳහන් කළේ සිංහරාජ වනාන්තරයේ වැද්දාගල සහ පොතුපිටිය අතර පිහිටි ප්‍රදේශයකදී සොයාගෙන ඇති බවයි.\nසිංහරාජ අඩවි වන කාර්යාලයට ලැබුණු දුරකථන ඇමතුමකට අනුවයි මෙම සත්ත්වයා සොයාගෙන ඇත්තේ.\nමෙම සත්ත්වයාගේ පෙනුමට අනුව රන් හෝතඹුවා සහ උගුඩුවා වැනි සත්ත්ව විශේෂවලට ආසන්න පෙනුමක් තිබුණ ද වලිගය නොමැතිකම සහ කළු දුඹුරු පැහැති ලෝම ඇති බැවින් එම සත්ත්ව ගණයට වඩා වෙනස් බව තහවුරු වී තිබෙනවා.\nඑමෙන්ම මෙම සත්ත්වයාගේ බර කිලෝග්‍රෑම් 3යි ග්‍රෑම් 300ක් වන අතර දිගින් සෙන්ටිමීටර් 60ක් පමණ වන බව සදහන්.",
       "URL": "https://www.hirunews.lk/127464/update-සිංහරාජය-කැලඹු-අමුතු-සතා-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5147"
}