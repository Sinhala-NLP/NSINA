{
       "Source": "hirunews",
       "Timestamp": "Saturday, 14 April 2018 - 7:35",
       "Headline": "ජාතික ආණ්ඩුවේ ඉදිරි ගමන ගැන සොයන්න නිදහස් පක්ෂ කමිටුවක්",
       "News Content": "ජාතික ආණ්ඩුව තවදුරටත් පවත්වාගෙන යාම පිළිබඳව සොයාබැලීම සඳහා ජනාධිපති මෛත්‍රීපාල සිරිසේන ශ්‍රී ලංකා නිදහස් පක්ෂ අමාත්‍යවරුන් පස්දෙනෙකුගෙන් යුත් කමිටුවක් පත් කර තිබෙනවා.\nඒ, අමාත්‍ය සරත් අමුණුගමගේ ප්‍රධානත්වයෙන්.\nඑක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවීර හිරු ප්‍රවෘත්ති අංශය කළ විමසීමකදී  සඳහන් කළේ මෙම කමිටුවට ශ්‍රී ලංකා නිදහස් පක්ෂයේ මහ ලේකම්, අමාත්‍ය දුමින්ද දිසානායකද ඇතුළත් බවයි.\nජනාධිපතිවරයාගේ බ්‍රිතාන්‍ය සංචාරයෙන් අනතුරුව මෙම කමිටුවේ නිර්දේශ ජනාධිපතිවරයා වෙත භාරදීමට කටයුතු කරන බවයි අමාත්‍ය මහින්ද අමරවීර වැඩිදුරටත් සඳහන් කළේ.",
       "URL": "https://www.hirunews.lk/188347/ජාතික-ආණ්ඩුවේ-ඉදිරි-ගමන-ගැන-සොයන්න-නිදහස්-පක්ෂ-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=3991"
}