{
       "Source": "hirunews",
       "Timestamp": "Friday, 13 January 2023 - 9:57",
       "Headline": "වනඅලියෙකු ගැටී නැගෙනහිර දුම්රිය ගමනාගමනය නවතී (සංවේදී ඡායාරූප සහිතයි)",
       "News Content": "අද (13) අලුයම හබරණ ගල්ඔය ප්‍රධාන දුම්රිය මාර්ග‍යේ දී මඩකලපුවේ සිට කොළඹ බලා ධාවනය වූ පුලතිසි සිග්‍රගාමි දුම්රියෙ ගැටි වනඅලියෙකු මියගොස් තිබෙනවා.\nමෙම වනඅලියා ගැටිම නිසා දුම්රියෙ ඉදිරිපස ඇන්ජීම පිලිපැන ඇති අතර අනතුර නිසා නැගෙනහිර පළාතේ දුම්රිය ගමනා ගමනය ද මේ වන විට ඇණහිට ඇති බවයි වාර්තා වන්නේ.\nමෙම අනතුරින් දුම්රිය මාර්ගයෙ මිටර් 15ක් පමණ දුරට වනඅලියා ඈදිගොස් තිබෙන අතර දුම්රිය මාර්ගයේ අතුරා තිබූ කොන්ක්‍රීට් කණු 10ක් පමණ ද කැඩිගොස් තිබෙනවා.\nඅනතුරින් මිය ගිය වනඅලියා වසර 20ක් පමන වයස වන අලියකූ බවයි වනජීවි නිලධාරීයෙකූ සඳහන් කරන්නේ.\nඑසේ ම අනතුරට පත් වනඅලියා අලියා දුම්රියෙ ඉදිරිපස ඇන්ජීම තුළ සිරවි සිටින අතර දුම්රිය ගමනාගමනය ඇණ හිටීම නිසා පීඩාවට පත් වූ මගීන් පොලීසිය විසින් බස්රථවලින් පිටත් කර ‍යවා තිබෙනවා.\nඅනතුරින් කිසිදු මගියෙකුට හානියක් සිදුව නොමැති අතර පීලි පැනීමට ලක් වූ දුම්රිය තවමත් පීලි ගත කර නොමැති බවයි අප වාර්තාකරු පවසන්නේ.\nකවුඩූල්ල සහ මින්නෙරිය වන උද්‍යානවල සිටින වනඅලින් මෙසෙ දුම්රිය මාර්ගය හරවා රංචු පිටින් මාරුවන වීට මෙම අනතුරු වලට මුහුණ දෙන බවයි ප්‍රදේශවාසින් පවසන්නේ.",
       "URL": "https://www.hirunews.lk/324920/වනඅලියෙකු-ගැටී-නැගෙනහිර-දුම්රිය-ගමනාගමනය-නවතී-සංවේදී-ඡායාරූප-සහිතයි",
       "Category": "Local News",
       "Parent URL": "https://www.hirunews.lk/local-news.php?pageID=605"
}