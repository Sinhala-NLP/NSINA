{
       "Source": "hirunews",
       "Timestamp": "Saturday, 10 July 2021 - 14:18",
       "Headline": "පොල් පැල ලක්ෂ 40 ක් සිටුවීම ජනධිපති ප්‍රධානත්වයෙන් (වීඩියෝ)",
       "News Content": "මෙම වසර තුළ පොල් පැල ලක්ෂ 40 ක් සිටුවීමේ වැඩසටහන අද පෙරවරුවේ ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් ආරම්භ කෙරුණා.\nඒ දංකොටුව, හලාවත වැවිලි සමාගමට අයත් වැලිකැටිය වත්තේදීයි.\nමේ අතර රසායනික පොහොර ගෙන්වීම තහනම් කිරීමට රජය ගෙන ඇති තීරණයේ කිසිදු වෙනසක් නොමැති බව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කරනවා.\nඑහි දැක්වෙන්නේ මුදල් අමාත්‍ය බැසිල් රාජපක්ෂ මහතා විසින් රසායනික පොහොර යළි ගෙන්වීමට තීරණය කර ඇති බවට පැතිර යන පුවත් සත්‍යතාවයෙන් තොර බවයි.\nනව මුදල් අමාත්‍යවරයා රජයේ වත්මන් සහ ඉදිරි ක්‍රියාමාර්ග සම්බන්ධයෙන් මැති ඇමතිවරුන් සමඟ කළ සාකච්ඡාවලදී විවිධ අදහස් ඉදිරිපත් වී ඇති බවත් ඒ සියල්ල සමාලෝචනය කොට වඩාත් නිවැරදි සැලසුම්සකස් කිරීම සඳහා අනුකමිටු 5ක් පත්කර ඇතිබවත් රජයේ ප්‍රවෘත්ති දෙපාර්තමේන්තුව නිවේදනය කරනවා.",
       "URL": "https://www.hirunews.lk/276610/පොල්-පැල-ලක්ෂ-40-ක්-සිටුවීම-ජනධිපති-ප්‍රධානත්වයෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1829"
}