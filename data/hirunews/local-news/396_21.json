{
       "Source": "hirunews",
       "Timestamp": "Sunday, 23 April 2023 - 10:18",
       "Headline": "දේවගැතිවරයෙකුගේ උපදෙස් මත නිරහාරව මියගිය 21 දෙනෙකුගේ සිරුරු කෙන්යාවෙන් හමුවෙයි",
       "News Content": "කෙන්යානු පොලිසිය කුසගින්නේ මියගිය පුද්ගලයින් 21 දෙනෙකු වළ දමා තිබිය දී සොයාගෙන තිබෙනවා.\nමෙලෙස මියගිය පිරිස් අතර ළමයින් ද සිටින බවයි විදෙස් වාර්තා සඳහන් කළේ.\nකෙන්යාවේ ෂකහොලා වනාන්තරයේ නොගැඹුරු සොහොන්වල වළදමා ඇති තවත් 58කගේ පමණ සිරුරු ගොඩගැනීමට නියමිත බවයි වාර්තාවන්නේ.\nකුසගින්නේ පසුවීමෙන් යේසුස් වහන්සේ වෙත යාමට හැකිවන බවට දේවගැතිවරයෙකු ලබාදුන් උපදෙස් පිළිපැදීම හේතුවෙන් මෙම පිරිස මියගොස් ඇති බවටයි අනාවරණ වී ඇත්තේ.\nඔහු විසින් ගම් තුනක් නාසරෙත්, බෙත්ලෙහෙම්, සහ ජුදා ලෙස නම් කර එහි අනුගාමිකයන් පොකුණුවල බව්තීස්ම කර නිරාහාරව සිටීමට උපදෙස් ලබා දී තිබූ බවටයි වැඩිදුර පරීක්ෂණවල දී අනාවරණ වී තිබුණේ.\nමේ වනවිට එම දේවගැතිවරයා අත්අඩංගුවට ගෙන ඇති අතර, ඔහු භාරයේ සිටි තවත් පුද්ගලයින් 15 දෙනෙකු ද බේරාගෙන තිබෙනවා.",
       "URL": "https://www.hirunews.lk/333218/දේවගැතිවරයෙකුගේ-උපදෙස්-මත-නිරහාරව-මියගිය-21-දෙනෙකුගේ-සිරුරු-කෙන්යාවෙන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=396"
}