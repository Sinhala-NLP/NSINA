{
       "Source": "hirunews",
       "Timestamp": "Thursday, 12 January 2023 - 22:51",
       "Headline": "හීන බිඳුණු තරුණයෙකු සියදිවි නසා ගනියි",
       "News Content": "තම දෙමාපියන්ට සලකා ගෙන තම අනාගත බලාපොරොත්තු ඉටු කර ගැනීමට සුදුසු රැකියාවක් සොයා ගැනීමට නොහැකි වු බව පවසා අකුරැස්ස - පරදුව පදිංචි 29 හැවිරිදි තරුණයෙකු ගෙල වැලලාගෙන සියදිවි හානි කර ගැනීමේ පුවතක් වාර්තාවනවා.\nඑසේ දැඩි සිත් තැවුලට පත්ව දිවි හානි කර ගෙන ඇත්තේ කොරියාවේ රැකියාවකට යාමට අපේක්ෂාවෙන් සිටි කසුන් ජයසිංහ 29 හැවිරිදි අවිවාහක තරුණයෙක්.\nකොරියානු භාෂා ප්‍රවීණතා විභාගයට ද පෙනී සිට ඇති ඔහු ඉන් සමත් වීමට ලකුණු තුන හතරක් මදිවීම මත එම බලාපොරොත්තුව ද අත්හැර දමා ගෙන සිටි බවයි නිවැසියන් සඳහන් කළේ.\nපසුව ඔහු තම දෙමාපියන්ට සලකා ගෙන ජීවත් වීම සදහා සුදුසු රැකියාවක් සොයා ගැනීමට නොහැකි වු බවට ලිපියක් ලියා තබා දිවි හානි කර ගෙන තිබෙනවා.\nකෙසේ වෙතත් සියදිවි හානිකර ගැනීමට දින කිහිපයකට පෙර මෙම තරුණයා කුලී වැඩ සඳහා ද ගොස් ඇති බවයි පොලිසිය සඳහන් කළේ.\nඅකුරැස්ස පොලීසිය මේ පිළිබඳව වැඩිදුර පරීක්ෂණ සිදු කරනවා.",
       "URL": "https://www.hirunews.lk/324900/හීන-බිඳුණු-තරුණයෙකු-සියදිවි-නසා-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=606"
}