{
       "Source": "hirunews",
       "Timestamp": "Thursday, 07 December 2017 - 17:55",
       "Headline": "විදුලි සැර, තරුණ ජීවිතයක් රැගෙන යයි (ඡායාරූප)",
       "News Content": "විදුලිසැර වැදීමෙන් අම්බලන්තොට පුහුල්යාය ප්‍රදේශයේ තරුණයෙකු ජීවිතක්ෂයට පත්වී තිබෙනවා.\nඅද පෙරවරුවේ මෙම අනතුර සිදුව ඇති බවයි අප වාර්තාකරු සඳහන් කළේ.\nමෙලෙස මියගොස් ඇත්තේ 28 හැවිරිදි එක් දරු පියෙක්.\nඔහු වඩු කාර්මිකයෙකු වන අතර සිය නිවස පිටුපස තම සේවා ස්ථානය පවත්වාගෙන ගොස් තිබෙනවා.\nඅද උදෑසන නිවසේ  කිසිවෙකුත් නොසිටි අවස්ථාවේ විදුලි බලයෙන් ක්‍රියාත්මක වන වඩු කාර්මික යන්ත්‍රයේ මෙම තරුණයා සේවය කරමින් සිට ඇතැයි සඳහන්.\nඑම යන්ත්‍රයට විදුලිය ලබාගෙන තිබු වයරයේ ඇතිවු දෝෂයකින් යන්ත්‍රයට විදුලිය කාන්දු වී ඔහුට විදුලිසැර වැදී ඇති බවටයි හෙළිවී ඇත්තේ.\nමියගිය තරුණයාගේ සොයුරිය තම දරුවා සමග පාසලට ගොස් නිවසට පැමිණි අවස්ථාවේ දැක ඇත්තේ සොහොයුරා වඩු කාර්මික යන්ත්‍රය මත වැටී සිටින ආකාරයයි.\nඔහුට විදුලිසැර වැදී ඇති බව නොදැන සොයුරා ඇල්ලීමට යාමේ දී ඇයට ද විදුලිසැර වැදී තිබෙනවා.\nපසුව ඇයගේ කෑ ගැසීමට එම ස්ථානයට පැමිණි ප්‍රදේශවාසීන් විදුලිය විසන්ධි කර තරුණයා අම්බලන්තොට රෝහලට රැගෙන ගොස් ඇතැයි සඳහන්.\nකෙසේවෙතත් එම අවස්ථාව වන විටත් ඔහු මරණයට පත්ව සිටි බවටයි හෙළිවී ඇත්තේ.\nඡායාරූප - අම්බලන්තොට අජිත් පුෂ්පකුමාර",
       "URL": "https://www.hirunews.lk/177849/විදුලි-සැර-තරුණ-ජීවිතයක්-රැගෙන-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4182"
}