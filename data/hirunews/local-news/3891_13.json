{
       "Source": "hirunews",
       "Timestamp": "Sunday, 17 June 2018 - 16:56",
       "Headline": "පොරවකින් පහර කෑ පස්දරු පියා ජීවිතයෙන් සමුගනී",
       "News Content": "කාත්තාන්කුඩි ප්‍රදේශයේ දී ඊයේ (16) රාත්‍රියේ පොරවකින් පහර දී පුද්ගලයෙකු ඝාතනය කර තිබෙනවා.\nවයස අවුරුදු 46ක පස්දරු පියෙක් මෙලෙස ඝාතනයට ලක්ව ඇති අතර 26 හැවිරිදි වියේ පසුවන තරුණයෙකු විසින් ඝාතනය සිදුකර ඇති බවයි කාත්තාන්කුඩි පොලිසිය පැවසුවේ.\nසැකකරු අත්අඩංගුවට ගෙන මඩකලපුව අධිකරණය හමුවට ඉදිරිපත් කිරීමෙන් අනතුරුව ලබන 29 වනදා දක්වා රක්ෂිත බන්ධනාගාර ගතකර තිබෙනවා.\nඝාතනයට ලක්වූ පුද්ගලයා සහ ඝාතනය සිදුකළ තැනැත්තා එක්ව එදින සවස මත්පැන් පානයකර ඇති බවයි අනාවරණය වී ඇත්තේ.\nඅනතුරුව 26 හැවිරිදි තරුණයා 46 හැවිරිදි තැනැත්තාගේ නිවසට පැමිණ ඔහුගේ බිරිඳට පහර දී ඇති බවයි පොලිසිය වැඩිදුරටත් පැවසුවේ.\nඅදාල තරුණයා තම බිරිඳට පහරදෙනු දුටු 46 හැවිරිදි පුද්ගලයා ඊට මැදිහත් වී ඇති අතර එහිදී දෙදෙනා අතර ආරවුලක් හටගෙන තිබෙනවා.\nඅනතුරුව සැකකරු විසින් 46 හැවිරිදි පුද්ගලයාට පොරවකින් පහර දී ඝාතනය කර ඇති බවයි පොලිස් පරීක්ෂණ වලදී අනාවරණය වී ඇත්තේ.",
       "URL": "https://www.hirunews.lk/193298/පොරවකින්-පහර-කෑ-පස්දරු-පියා-ජීවිතයෙන්-සමුගනී",
       "Category": "Local News",
       "Parent URL": "https://www.hirunews.lk/local-news.php?pageID=3891"
}