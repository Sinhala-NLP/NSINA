{
       "Source": "hirunews",
       "Timestamp": "Monday, 17 April 2017 - 18:07",
       "Headline": "මවකට එපා වු බිළිඳෙක් වෙල් යායක (ඡායාරූප)",
       "News Content": "මාදම්පේ ගල්මුරුව ප්‍රදේශයේ වෙල් යායක දමා ගොස් සිටි කුඩා බිළිඳෙකු හමුවී තිබෙනවා.\nඅප වාර්තාකරු සඳහන් කළේ තම ගවයන් බැලීම සඳහා ගිය පුද්ගලයකු බිළිඳා දැක ඒ සම්බන්ධයෙන් පොලිසියට දැනුම්දී තිබු බවයි.\nඅනතුරුව පොලිසියේ මැදිහත් වීමෙන් දරුවා ගල්මුරුව රෝහලට රැගෙන ගොස් තිබෙනවා.\nසිද්ධිය සම්බන්ධයෙන් කළ විමර්ශණයකදී හෙළිවී ඇත්තේ අද උදෑසන 37 හැවිරිදි කාන්තාවක් දරුවා ප්‍රසුත කර පසුව මෙම වෙල් යායට ගෙනවැති දමා ඇති බවයි.\nගලමුරුව ප්‍රදේශයේම පදිංචි සැකකාරිය ද රෝහලට ඇතුලත් කර තිබෙනවා.\nදරුවා තමාගේ බවට කාන්තාව පිළිගෙන ඇති අතර හදාවඩා ගැනීමට නොහැකි වීම හේතුවෙන් දරුවා වෙල් යායට ගෙනැවිත් දැමු බවයි ඇය පොලිසිය හමුවේ  ප්‍රකාශකර ඇත්තේ.\nමෙම කාන්තාවට තවත් දරුවෙකු ද සිටින බව සඳහන්.\nබිළිඳා යහපත් සෞඛ්‍ය තත්වයෙන් පසුවන බව රෝහල් බලධාරීන් සඳහන් කර තිබෙනවා.\nඡායාරූප - පුත්තලම ජුඩ් සමන්ත",
       "URL": "https://www.hirunews.lk/159362/මවකට-එපා-වු-බිළිඳෙක්-වෙල්-යායක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4559"
}