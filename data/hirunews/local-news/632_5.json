{
       "Source": "hirunews",
       "Timestamp": "Saturday, 31 December 2022 - 16:04",
       "Headline": "අපරාධකරුවන් 03 දෙනෙකු කළුතර දී අත්අඩංගුවට",
       "News Content": "විදේශගතව සිටින පුද්ගලයෙකුගේ මෙහෙයවීම මත මත්ද්‍රව්‍ය ජාවාරම ඇතුළු විවිධ අපරාධ සඳහා සම්බන්ධ බවට සැකපිට පුද්ගලයින් තුන් දෙදෙනෙකු කළුතර අපරාධ කොට්ඨාසය මගින් අත්අඩංගුවට ගෙන තිබෙනවා.\nඔවුන්ට පානදුර ප්‍රදේශයේ මත්ද්‍රව්‍ය ජාවාරම්කරුවෙකු සමඟද සබඳතා පවතින බවට හෙළි වී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nපසුගිය දෙසැම්බර් 03 වනදා වැලිපැන්න ප්‍රදේශයේ නිවසකට ගිනි අවියක් සමඟ ඇතුළු වී නිවැසියන් බිය ගන්වා රන් මුදු දෙකක් සහ ජංගම දුරකතන 03 ක් කොල්ලකෑමේ සිද්ධියට අදාළව ද මොවුන්ට චෝදනා එල්ල වී තිබෙනවා.",
       "URL": "https://www.hirunews.lk/323970/අපරාධකරුවන්-03-දෙනෙකු-කළුතර-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=632"
}