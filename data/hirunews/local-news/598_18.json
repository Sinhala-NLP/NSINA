{
       "Source": "hirunews",
       "Timestamp": "Monday, 16 January 2023 - 12:59",
       "Headline": "ඩොලර් ගේන්න රට යන බෙහෙත් එඬරු (වීඩියෝ)",
       "News Content": "මෙරට මුහුණ දී සිටින ආර්ථික අර්බුදයෙන් මිදීම සඳහා ඩොලර් උත්පාදනය ප්‍රධානතම අංගයක් බවට පත්ව තිබෙනවා.\nමේ තොරතුරු ඩොලර් උත්පාදනය සඳහා ක්‍රියාත්මක ව්‍යාපෘතියක් පිළිබඳවයි.\nමේ පොළොන්නරුව, කලහගල ප්‍රදේශයේ පිහිටි රජයේ භුමියක ස්ථාපිත බෙහෙත් එඬරු වගාවක්.\n2020 වසරේදී එවක රජයේ මූලිකත්වයෙන් මෙම ව්‍යාපෘතිය ආරම්භ කළේ මූලික වශයෙන් බෙහෙත් එඬරු ආනයනය හරහා අහිමි වන ඩොලර් ආදායම ඉතිරි කර ගැනීමේ අරමුණින්.\nඊට අමතරව අතිරේක අස්වැන්න අපනයනය හරහා විදේශ විනිමය උත්පාදනය කිරීමද එහි තවත් අවශ්‍යතාවක් වුණා.\nමෙම බෙහෙත් එඬරු වාහන එන්ජින් තෙල් වර්ගයක් නිෂ්පාදනයට මෙන්ම ඖෂධ සහ සුවඳ විලවුන් නිෂ්පාදනයටද යොදා ගත හැකි වීම හේතුවෙන් ලොව පුරා ඒ සඳහා ඉහළ ඉල්ලුමක් ලැබී තිබෙනවා.\nමේ වනවිට මෙම වගාවේ අස්වැන්න නෙලීමේ කටයුතු ආරම්භ වී ඇති අතර, ඒ හේතුවෙන් ගොවීන්ගේ අතමිට ද සරුවී ඇති බවයි ඔවුන් පැවසුවේ.\nබෙහෙත් එඬරු වැඩි වශයෙන් චීනයේ සහ ඉන්දියාවේයි.\nවන අලින් ඇතුළු සතුන්ගෙන් සිදුවන හානි අවම වීම හේතුවෙන් බෙහෙත් එඬරු වගාව සිදුකරගෙන යාම එතරම් අපහසු නොවන බවයි ගොවීන් පෙන්වා දෙන්නේ.\nඩොලර් අර්බුදයේ ප්‍රතිඵලයක් ලෙස දැඩි ආර්ථික අවපාතයකට ලක්ව සිටින ශ්‍රී ලංකාවට මෙවැනි ව්‍යාපෘති හරහා විශාල ඉදිරි පියවරක් තැබීමට හැකි බව නොරහසක්.\nවැය කළ මුදලට සරිලන ප්‍රතිලාභ නොලැබෙන මහා පරිමාණ ව්‍යාපෘති වෙනුවෙන් මහජන මුදල් කාබාසිනියා කරනු වෙනුවට අඩු වියදමකින් මෙන්ම අඩු ශ්‍රමයකින් ක්‍රියාත්මක කළ හැකි ප්‍රතිඵලදායක ව්‍යාපෘති පිළිබඳව දැන්වත් රට කරවන ඇත්තන්ගේ අවධානය යොමු විය යුතු නොවේද ?",
       "URL": "https://www.hirunews.lk/325171/ඩොලර්-ගේන්න-රට-යන-බෙහෙත්-එඬරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=598"
}