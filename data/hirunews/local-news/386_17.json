{
       "Source": "hirunews",
       "Timestamp": "Thursday, 27 April 2023 - 17:27",
       "Headline": "ක්‍රිකට් විනිසුරුවරයෙක් ජීවිතක්ෂයට",
       "News Content": "හිටපු පාසල් ක්‍රිකට් විනිසුරුවරයෙකුගේ මළසිරුරක් නිවසක තිබී අද (27) සොයාගෙන තිබෙනවා.\nමෙලෙස මියගොස් ඇත්තේ වාද්දුව ප්‍රදේශයේ පදිංචි වයස අවුරුදු 73 ක් වන පුද්ගලයෙක් බවයි පොලිසිය සඳහන් කරන්නේ.\nප්‍රදේශවාසීන්ට එම නිවස අසළින් අධික දුර්ගන්ධයක් දැනීම නිසා ඒ පිළිබඳව පොලිසිය දැනුවත් කර ඇති අතර ලද පැමිණිල්ලට අනුව පොලිසිය පැමිණ නිවස පරීක්ෂා කර තිබෙනවා.\nඑහි දී අදාළ පුද්ගලයා කාමරයෙහි ඇඳක් මත මිය ගොස් සිටි බවයි පොලිසිය සඳහන් කළේ.\nහදිසි මරණ පරීක්ෂණය සිදු කළ පානදුර කොට්ඨාශ අපරාධ ස්ථාන පරීක්ෂණාගර නිළධාරීන් පැවසුවේ මෙම පුද්ගලයා දින තුනකට පමණ පෙර මියයන්නට ඇති බවයි.",
       "URL": "https://www.hirunews.lk/333610/ක්‍රිකට්-විනිසුරුවරයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=386"
}