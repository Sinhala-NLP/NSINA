{
       "Source": "hirunews",
       "Timestamp": "Friday, 23 September 2022 - 17:27",
       "Headline": "එක්සත් ජාතීන්ගේ මානව හිමිකම් කවුන්සිලයේ දී ශ්‍රී ලංකාව ගැන නව යෝජනාවක්",
       "News Content": "එක්සත් ජාතීන්ගේ මානව හිමිකම් කවුන්සිලයේ (UNHRC) ශ්‍රී ලංකාව පිළිබඳ මූලික කණ්ඩායම ශ්‍රී ලංකාව තුළ සංහිඳියාව, වගවීම සහ මානව හිමිකම් ප්‍රවර්ධනය කිරීම සඳහා නව යෝජනාවක් ඉදිරිපත් කර තිබෙනවා.\nකැනඩාව, ජර්මනිය, මලාවි, මොන්ටිනිග්‍රෝ, උතුරු මැසිඩෝනියාව, එක්සත් රාජධානිය සහ ඇමෙරිකා එක්සත් ජනපදය ඇතුළත් මූලික කණ්ඩායම විසින් ශ්‍රී ලංකාව පිළිබඳ මෙම යෝජනාව ඉදිරිපත් කර ඇත්තේ.\n“ශ්‍රී ලංකාවේ ප්‍රතිසන්ධානය, වගවීම සහ මානව හිමිකම් ප්‍රවර්ධනය කිරීම” යන නව කෙටුම්පත මගින් මානව හිමිකම් සම්බන්ධ ගැටලු විසඳීමට රජයට වැඩි කාලයක් ලබා දී තිබෙනවා.\nසංහිඳියාවේ සහ වගවීමේ ප්‍රගතිය ඇතුළු ව ශ්‍රී ලංකාවේ මානව හිමිකම් පිළිබඳ තත්ත්වය සහ ආර්ථික අර්බුදයේ සහ දූෂණයේ මානව හිමිකම් බලපෑම පිළිබඳ අධීක්‍ෂණය සහ වාර්තා කිරීම වැඩි දියුණු කරන ලෙස එම කෙටුම්පත පෙළ මානව හිමිකම් පිළිබඳ මහ කොමසාරිස් කාර්යාලයෙන් ඉල්ලා සිටින්නේ.\n(අදාල යෝජනාවලිය පහතින්)",
       "URL": "https://www.hirunews.lk/316135/එක්සත්-ජාතීන්ගේ-මානව-හිමිකම්-කවුන්සිලයේ-දී-ශ්‍රී-ලංකාව-ගැන-නව-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=849"
}