{
       "Source": "hirunews",
       "Timestamp": "Tuesday, 06 September 2022 - 19:34",
       "Headline": "වැඩිපුර ඉන්ධන ඉල්ලා ත්‍රිරෝද රථ සංගම් සිදුකළ සත්‍යග්‍රහය අත්හරී (වීඩියෝ)",
       "News Content": "ප්‍රමාණවත් ඉන්ධන කෝටාවක් සකස් කර දෙන ලෙස ඉල්ලමින් ත්‍රිරෝද රථ සංගම් විදුලිබල සහ බලශක්ති අමාත්‍යාංශය ඉදිරිපිට ආරම්භ කළ සත්‍යග්‍රහය අද අතහරිනු ලැබුවා.\nඒ, අග්‍රාමාත්‍ය ලේකම්වරයා සමග සාකච්ඡා කිරීමට අවස්ථාවක් ලැබීමත් සමගයි. මේ ඒ පිළිබඳව අදහස් දක්වන වෘත්තීය ත්‍රිරෝද රථ සංගම් නායකත්වයේ සත්‍ය වූ හඩ සංවිධානයේ කැඳවුම්කරු එල්.රෝහණ පෙරේරා.\nමේ අතර, මීටර් ටැක්සි සහ සාධාරණ මිල ප්‍රදර්ශනය කරන මගී ප්‍රවාහන ත්‍රිරෝද රථ සඳහා ඉදිරියේදී ඉන්ධන කෝටාව ඉහළ දැමීමට කටයුතු කරන බව විදුලිබල හා බලශක්ති අමාත්‍ය කංචන විජේසේකර අද පාර්ලිමේන්තුවේදී ප්‍රකාශ කළා.",
       "URL": "https://www.hirunews.lk/314728/වැඩිපුර-ඉන්ධන-ඉල්ලා-ත්‍රිරෝද-රථ-සංගම්-සිදුකළ-සත්‍යග්‍රහය-අත්හරී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=886"
}