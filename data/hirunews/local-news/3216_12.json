{
       "Source": "hirunews",
       "Timestamp": "Sunday, 04 August 2019 - 20:08",
       "Headline": "ජනතාවගේ සිත්තුළ තවමත් ත්‍රාසය සහ කම්පනය - රඳගුරු අති උතුම් වැලන්ස් මෙන්දිස් හිමිපාණන්",
       "News Content": "පාස්කු ඉරිදා සිදුවු ත්‍රස්ත ප්‍රහාරය හේතුවෙන් ජනතාවගේ සිත්තුළ තවමත් ත්‍රාසය සහ කම්පනය පවතින බව හලාවත රඳගුරු අති උතුම් වැලන්ස් මෙන්දිස් හිමිපාණන් පවසනවා.\nඋන්වහන්සේ මෙම අදහස් පළ කළේ තලවිල ශාන්ත ආනා මුණිවරියගේ දේවස්ථානයේ වාර්ෂික මංගල්‍යයෙන් අනතුරුවයි.\nපාස්කු ඉරිදා ත්‍රස්ත ප්‍රහාරයෙන් පසුව තලවිල ශාන්ත ආනා දේවස්ථානයේ පැවති ප්‍රථම මංගල්‍යය හලාවත රදගුරු අති උතුම් වැලන්ස් මෙන්දිස් හිමිපාණන්ගේ ප්‍රධානත්වයෙන් සිදු කෙරුණා.\nඊයේ සන්ධ්‍යා දේව මෙහෙයෙන් ආරම්භ කළ මංගල්‍යය අද උදෑසන දේවමෙහෙයන්වලින් අනතුරුව නිමාවට පත්වුණා.",
       "URL": "https://www.hirunews.lk/221553/ජනතාවගේ-සිත්තුළ-තවමත්-ත්‍රාසය-සහ-කම්පනය-රඳගුරු-අති-උතුම්-වැලන්ස්-මෙන්දිස්-හිමිපාණන්",
       "Category": "Local News",
       "Parent URL": "https://www.hirunews.lk/local-news.php?pageID=3216"
}