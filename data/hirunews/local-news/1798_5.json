{
       "Source": "hirunews",
       "Timestamp": "Sunday, 25 July 2021 - 6:02",
       "Headline": "දැරියකට වද හිංසා කළ පියා සහ නැන්දණිය අත්අඩංගුවට (වීඩියෝ)",
       "News Content": "නොරොච්චෝලේ ප්‍රදේශයේ නිවසක කෘරත්වයට ලක්ව සිටි 13 හැවිරිදි දැරියක් පොලිසිය විසින් බේරාගෙන තිබෙනවා.\nපොලිසියට ලැබුනු තොරතුරකට අනුව කළ මෙහෙයුමකදී දැරිය කෘරත්වයට ලක් කිරීමේ චෝදනා මත ඇයගේ පියා සහ නැන්දණිය අත්අඩංගුවට ගෙන ඇති බවයි පොලිසිය කියාසිටියේ.\nඑම සැකකරු සහ සැකකාරිය අධිකරණයට ඉදිරිපත් කිරීමෙන් අනතුරුව ලබන අගෝස්තු මස දෙවනදා දක්වා රක්ෂිත බන්ධනාගාර ගත කර තිබෙනවා.\nසිද්ධියට අදාළව නොරොච්චෝල පොලිසියයි පරීක්ෂණ සිදුකරන්නේ.\nපොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියාසිටියේ දණ්ඩනීති සංග්‍රහයේ 308 (ආ) වගන්තිය අනුව ළමුන් කෘරත්වයට භාජනය කිරීම වරදක් බවයි.\nඒ අනුවයි අදාළ සැකකරු සහ සැකකාරිය අත්අඩංගුවට ගෙන ඇත්තේ.",
       "URL": "https://www.hirunews.lk/277926/දැරියකට-වද-හිංසා-කළ-පියා-සහ-නැන්දණිය-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1798"
}