{
       "Source": "hirunews",
       "Timestamp": "Saturday, 23 September 2023 - 9:34",
       "Headline": "සොරකම් සහ කොල්ලකෑම්වලට සම්බන්ධ සැකකරුවෙකු අත්අඩංගුවට",
       "News Content": "සොරකම් සහ රන් මාල කොල්ලකෑම් රැසකට අවශ්‍යව සිටි සැකකරුවෙකු පොලිසිය මොරටුව - ලුනාව ප්‍රදේශයේදී අත්අඩංගුවට ගෙන තිබෙනවා.\nඊයේ(22)  සිදුකළ වැටලීමකදී මෙලෙස අත්අඩංගුවට ගෙන ඇත්තේ 30 හැවිරිදි කළුතර උතුර - රන්හිඳපුර ප්‍රදේශයේ පදිංචිකරුවෙක්.\nහෙරොයින් ග්‍රෑම් 6කට අධික ප්‍රමාණයක්, සොරකම් කළ භාණ්ඩ උකස් තැබූ බිල්පත් ද ඔහු සතුව තිබී සොයාගෙන තිබෙනවා.\nවැඩිදුර ප්‍රශ්න කිරීම්වලදී අනාවරණ වී ඇත්තේ සැකකරු විසින් පානදුර සහ වැල්ලවත්ත යන ප්‍රදේශවල සොරකම් රැසක් සිදුකර ඇති බවයි.\nඑමෙන්ම මොහු කළුතර මහේස්ත්‍රාත් අධිකරණයේ විභාග වන නඩුවකට විවෘත වරෙන්තු ලැබූවෙක් වන අතර, සොරකම් සහ කොල්ලකෑම් සම්බන්ධයෙන් නඩු 16ක්ද පවතින බවට අනාවරණ වී තිබෙනවා.",
       "URL": "https://www.hirunews.lk/349158/සොරකම්-සහ-කොල්ලකෑම්වලට-සම්බන්ධ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=12"
}