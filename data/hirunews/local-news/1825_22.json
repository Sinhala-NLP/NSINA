{
       "Source": "hirunews",
       "Timestamp": "Monday, 12 July 2021 - 11:30",
       "Headline": "125,000 කට ඊයේ කොරෝනා එන්නත්",
       "News Content": "කොරෝනා එන්නත්කරණ වැඩසටහනට අදාළව පුද්ගලයින් 125,877 දෙනෙකුට ඊයේ දිනයේදී එන්නත් ලබාදී ඇති බව වසංගත රෝග විද්‍යා අංශය පවසනවා.\nඒ අනුව සයිනොෆාම් එන්නතේ පළමු මාත්‍රාව පුද්ගලයින් 84,559 දෙනෙකුට ලබාදී ඇති අතර, එහි දෙවන මාත්‍රාව ලබාදී ඇති පුද්ගලයින් සංඛ්‍යාව 23,368 ක්.\nස්පුට්නික් එන්නතේ පළමු මාත්‍රාව ඊයේ පුද්ගලයින් 10,649 දෙනෙකුට ලබාදී තිබෙනවා.\nඑසේම, ෆයිසර් එන්නතේ පළමු මාත්‍රාව පුද්ගලයින් 7,279 දෙනෙකුට ලබාදී ඇති අතර, කොවිෂීල්ඩ් එන්නතේ දෙවන මාත්‍රාවද ඊයේ පුද්ගලයින් විසි දෙදෙනෙකුට ලබාදී ඇති බවයි වසංගත රෝග විද්‍යා අංශය සඳහන් කළේ.\nමේ වනවිට කොරෝනා එන්නතක පළමු මාත්‍රාව ලබාගෙන ඇති මෙරට පුද්ගලයින් සංඛ්‍යාව හතලිස් ලක්ෂ නවදහස් හත්සිය හතළිහක්.",
       "URL": "https://www.hirunews.lk/276751/125000-කට-ඊයේ-කොරෝනා-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1825"
}