{
       "Source": "hirunews",
       "Timestamp": "Saturday, 27 August 2022 - 13:21",
       "Headline": "මේකප් නැතිව ම මිස් ඉන්ග්ලන්ඩ් අවසන් තරගයට තේරුණු තරගකාරිය",
       "News Content": "සියවසකට ආසන්න මිස් ඉන්ග්ලන්ඩ් තරග ඉතිහාසයේ, කිසිදු අයුරකින් වේශ නිරූපණයකින් තොරව තරග කළ පළමු රූ රැජින බවට 20 හැවිරිදි විද්‍යාලීය ශිෂ්‍යාවක් වන මෙලීසා රවුෆ් පත්ව තිබෙන බව විදෙස් මාධ්‍ය වාර්තා කරනවා.\nඒ මිස් ඉන්ග්ලන්ඩ් තරගාවලියේ අවසන් පූර්ව තරග වටයට පෙනී සිටිමින්.\nඉන් ජයගත් ඇය එළඹෙන ඔක්තෝම්බරයේ දී පැවත්වෙන මිස් ඉන්ග්ලන්ඩ් කිරුළ සඳහා වන මහා තරගයට ඉදිරිපත් වීමට නියමිතයි.\nඅවසන් පූර්ව තරග වටය ජයග්‍රහණය කළ ඇය එක්සත් රාජධානියේ ඉන්ඩිපෙන්ඩන්ට් පුවත්පත සමඟ සම්මුඛ සාකච්ඡාවකට එක්වෙමින් පැවසුවේ, විවිධ වයස්වල සිටින ගැහැණු ළමුන් හා කාන්තාවන් රූපලාවන්‍ය ආලේපන භාවිත කළත්, තමා තමන්ගේ සම ගැන සතුටු වෙන බැවින් මේකප්වලින් මූහුණ වසා තැබීම නිෂ්පල දෙයක් වන බවයි.\nකෙසේ නමුත් තමන් ද මේකප් භාවිත කළ ඇති බවත් තරඟාවලිය සඳහා සම්ප්‍රදායෙන් වැළකී සිටීමට තීරණය කළ බැවින්, මේකප් භාවිත නො කර තමා තරගයට ඉදිරිපත් වූ බවත් රවුෆ් ඉන්ඩිපෙන්ඩන්ට් පුවත්පත සමග පවසා තිබුණා.",
       "URL": "https://www.hirunews.lk/313865/මේකප්-නැතිව-ම-මිස්-ඉන්ග්ලන්ඩ්-අවසන්-තරගයට-තේරුණු-තරගකාරිය",
       "Category": "Local News",
       "Parent URL": "https://www.hirunews.lk/local-news.php?pageID=910"
}