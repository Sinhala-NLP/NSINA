{
       "Source": "hirunews",
       "Timestamp": "Friday, 21 January 2022 - 8:46",
       "Headline": "2022 විස්සයි විස්ස ලෝක කුසලාන තරග සටහන ප්‍රකාශයට පත් කෙරේ",
       "News Content": "ලබන ඔක්තෝම්බර් මාසයේ ඕස්ටේ්‍රලියාවේ පැවැත්වෙන විස්සයි විස්ස ලෝක කුසලාන තරගාවලියේ තරග සටහන අද ප්‍රකාශයට පත් කෙරුණා.\nඑහි දී සුපිරි 12 වටයට ඍජුව සුදුසුකම් නො ලැබූ ශ්‍රී ලංකාව පළමු වටයේ තරගාවලියට මුහුණදෙන්නේ නැමීබියාව, ස්කොට්ලන්තය සහ බටහිර ඉන්දීය කොදෙව් කණ්ඩායම් සමඟයි.\nතරගාවලියේ පළමු වටයේ පළමු තරගය ශ්‍රී ලංකාව සහ නැමීබියාව අතර ඔක්තෝම්බර් 16 වනදා පැවැත්වීමට නියමිතයි.\nසුපිරි දොළහේ වටයේ පළමු තරගය සත්කාරක ඕස්ටේ්‍රලියානු පිල සහ නවසීලන්තය අතර ඔක්තෝම්බර් 22 වනදා පැවැත්වෙනවා.\nඉන්දියාව සුපිරි 12 හේ වටයේ සිය පළමු තරගයේදීම පාකිස්ථානය සමඟ මෙල්බර්න්හිදී තරග වදින අතර, එම තරගය ඔක්තෝම්බර් 23 වනදා පැවැත්වෙනු ඇති.",
       "URL": "https://www.hirunews.lk/294651/2022-විස්සයි-විස්ස-ලෝක-කුසලාන-තරග-සටහන-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1410"
}