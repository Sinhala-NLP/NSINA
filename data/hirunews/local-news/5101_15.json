{
       "Source": "hirunews",
       "Timestamp": "Tuesday, 05 April 2016 - 9:22",
       "Headline": "හෙරොයින් මත්ද්‍රව්‍ය ළග තබා ගත් පුද්ගලයින් කිහිපදෙනෙකු කොළඹදී අත්අඩංගුවට",
       "News Content": "පෑලියගොඩ - බොරැල්ල සහ කොම්පඤ්ඤවීදිය යන ප්‍රදේශවල ඊයේ දිනයේ පොලිසිය සිදුකරන ලද වැටලීම්වලදී හෙරොයින් ළග තබාගෙන සිටි පුද්ගලයින් තුන්දෙනෙකු අත්අඩංගුවට ගෙන තිබෙනවා.\nපෑලියගොඩ - කළුපාලම අසලදී හෙරොයින් ග්‍රෑම් 6 යි මිලිග්‍රෑම් 10 ක් ළග තබා සිටි පුද්ගලයෙකු අත්අඩංගුවට ගත් අතර කොම්පඤ්ඤවීදිය - වොක්ෂෝල් වීථියේදී හෙරොයින් ග්‍රෑම් 2 යි මිලිග්‍රෑම් 600 ක් ළග තබා සිටි කාන්තාවක් පොලිසිය විසින් අත්අඩංගුවට ගත්තා.\nමීට අමතරව බොරැල්ල රිමාන්ඩ් බන්ධනාගාරයේදී හෙරොයින් ග්‍රෑම් 8 යි මිලිග්‍රෑම් 320 ක් ළග තබා සිටි පුද්ගලයෙකු බන්ධනාගාර නිලධාරියෙකු විසින් අත්අඩංගුවට ගෙන බොරැල්ල පොලිසිය වෙත භාරදී තිබෙනවා.",
       "URL": "https://www.hirunews.lk/130146/හෙරොයින්-මත්ද්‍රව්‍ය-ළග-තබා-ගත්-පුද්ගලයින්-කිහිපදෙනෙකු-කොළඹදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5101"
}