{
       "Source": "hirunews",
       "Timestamp": "Tuesday, 29 November 2016 - 14:12",
       "Headline": "ඩීසල්වලට භූමි තෙල් මිශ්‍ර කරන ජාවාරමක සැකකරුවන් 4 දෙනෙකු අත්අඩංගුවට",
       "News Content": "ඛනිජ තෙල් නීතිගත සංස්ථාවේ බවුසර් වලින් ලබා ගන්නා ඩීසල් වලට භූමිතෙල් මිශ්‍රකර අලෙවි කිරීමේ ජාවාරමකට සම්බන්ධ පුද්ගලයන් සිව්දෙනෙක් පොලීසිය අත්අඩංගුවට ගෙන තිබෙනවා.\nමල්වාන ප්‍රදේශයේ නිවසක් තුල මෙම ජාවාරම පවත්වාගෙන යන බවට ලද තොරතුරකට අනුව දොම්පේ පොලීසිය සිදුකළ වැටලීමකදී බවුසර් රථ රියදුරු දෙදෙනෙකු සහ සහායකවරයෙකු අත්අඩංගුවට ගෙන ඇත්තේ ඊයේ දිනයේදියි.\nකුඹුක්වැව, ඉමදූව සහ කඩුවෙල යන ප්‍රදේශවල පදිංචිකරුවන් වන මොවුන්ගෙන් සිදුකළ ප්‍රශ්න කිරීම්වලදී  ජාවාරමට සම්බන්ධ කඩුවෙල ප්‍රදේශයේ පදිංචි ප්‍රධාන සැකකරු අත්අඩංගුවට ගෙන තිබෙනවා.\nමෙහිදී භූමි තෙල් කලවම් කර තිබූ ඩීසල් ලීටර් 13,200ක් ද සොයා ගැනුණා.\nකොළොන්නාව තෙල් ගබඩා සංකීර්ණයෙන් පැමිණෙන බවුසර් රථ වල ඇති ඩීසල්වලට  භූමිතෙල් මිශ්‍රකර අලෙවි කිරීමේ ජාවාරම කලක සිට සිදුකර ඇති බව සදහන්.",
       "URL": "https://www.hirunews.lk/148588/ඩීසල්වලට-භූමි-තෙල්-මිශ්‍ර-කරන-ජාවාරමක-සැකකරුවන්-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4775"
}