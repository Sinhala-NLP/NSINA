{
       "Source": "hirunews",
       "Timestamp": "Thursday, 24 August 2023 - 14:11",
       "Headline": "කපුවකුගේ කාර් රථයක් පැහැරගත්  පිරිසක් අත්අඩංගුවට",
       "News Content": "නවගමුව මාපිටිගම පත්තිනි දේවාලයේ කපුවාගේ කාර් රථය පැහැරගත් පුද්ගලයන් 4 දෙනෙකු  මට්ටක්කුලිය පොලිසිය විසින් අත්අඩංගුවට ගෙන තිබෙනවා.\nමට්ටක්කුලිය   ප්‍රදේශයේ ගමන් කරමින්  සිටියදී ආහාර ගැනීමට වෙළඳ සැලක් අසල නැවතීමේ දී මෙම කාර් රථය සහ එහි තිබූ ලක්ෂ තුනකට අධික මුදලක් කොල්ල කා ඇති බවට මට්ටක්කුලිය  පොලිසියට ලද පැමිණිල්ලක් මත විමර්ශන ආරම්භ කර තිබුණා.\nඑම විමර්ශනයට අදාළව අත්අඩංගුවට ගත් සැකකරුවන් හතර දෙනා කොළඹ 15 ප්‍රදේශයේ පදිංචිකරුවන් වන අතර ඔවුන් සිවු දෙනා අතුරින් දෙදෙනකු වාහන අත්පත් කර ගැනීමේ නිලධාරීන් ලෙස කටයුතු කරන බව අනාවරණය වී තිබෙනවා.\nපැහැරගත් කාර් රථය  පොලිසිය විසින් සොයාගෙන ඇති අතර පැමිණිල්ලේ සඳහන් අස්ථානගත වූ මුදල් සොයා ගැනීමට නොහැකි වූ බව පොලිසියෙන් සිදුකළ විමසීමකදී ප්‍රකාශ  කළා",
       "URL": "https://www.hirunews.lk/345934/කපුවකුගේ-කාර්-රථයක්-පැහැරගත්-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=76"
}