{
       "Source": "hirunews",
       "Timestamp": "Tuesday, 07 December 2021 - 11:16",
       "Headline": "අනන්‍යතා අංකය සහිත ව උප්පැන්න සහතික නිකුත් කිරීමට අනුමැතිය",
       "News Content": "රෙජිස්ට්‍රාර් ජනරාල් දෙපාර්තමේන්තුව මඟින් අනන්‍යතා අංකය සහිත ව උප්පැන්න සහතික නිකුත් කිරීම සඳහා අමාත්‍ය මණ්ඩල අනුමැතිය හිමි ව තිබෙනවා.\nඒ අනුව ඉදිරියේ දී නව උප්පැන්න සහතික නිකුත් කිරීමේ දී අනන්‍යතා අංකයක් ලබාදීමට නියමිතයි.\nඑම අනන්‍යතා අංකය ජාතික හැදුනුම්පත සකස් කිරීමට යොදා ගන්නා අතර, එමඟින් උපතේ සිට මරණය දක්වා සිදු කෙරෙන ක්‍රියාකාරකම්වල දී රාජ්‍ය හා පෞද්ගලික අංශයේ සේවාවන් ලබා ගැනීමට පහසු වනු ඇති.\nමීට පෙර පුද්ගලයින් ලියාපදිංචි කිරීමේ දෙපාර්තමේන්තුව වෙත අනන්‍යතා අංක ලබාදීම සඳහා බලය ලබා දී තිබූ අතර, මින් පසු රෙජිස්ට්‍රාර් දෙපාර්තමේන්තුවට ද එම අවසරය හිමි වනවා.",
       "URL": "https://www.hirunews.lk/290270/අනන්‍යතා-අංකය-සහිත-ව-උප්පැන්න-සහතික-නිකුත්-කිරීමට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1512"
}