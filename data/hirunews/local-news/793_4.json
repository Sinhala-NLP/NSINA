{
       "Source": "hirunews",
       "Timestamp": "Wednesday, 19 October 2022 - 13:14",
       "Headline": "\"ආදායමෙන් 75%ක් ආහාර සඳහා වියදම් කරන්න වෙලා\" ජාතික සභා අනු කමිටුවේදී හෙළි වෙයි",
       "News Content": "රටේ සමස්ත ජනගහනයෙන් පහෙන් හතරකට නිසි පෝෂණය සහිත ආහාර වේළක් නොලැබෙන බවත් ජනතාවගේ ආදායමෙන් 75% ක් ආහාර සඳහා වියදම්වන බව ජාතික සභා අනු කමිටුවේදී අනාවරණය වී තිබෙනවා.\nආර්ථික ස්ථායිකරණයට අදාළ කෙටි සහ මධ්‍ය කාලීන වැඩසටහන් හදුනාගැනීම සඳහා වන මෙම ජාතික සභා අනුකමිටුව ඊයේ(19) පාර්ලිමේන්තුවේ දී රැස්වුණේ එහි සභාපති පාර්ලිමේන්තු මන්ත්‍රී පාඨලී චම්පික රණවකගේ ප්‍රධානත්වයෙන්.\nවසර දහයක් තිස්සේ රටේ පවතින මන්දපෝෂණ තත්වය වර්ථමානයේදී පවතින ආර්ථික අර්බුදයත් සමඟ ඉහළ ගොස් ඇති නිසා එම තත්වය පිටුදැකීම සඳහා ගත හැකි කෙටි හා මධ්‍ය කාලීන පියවර පිළිබඳ මෙහිදී සාකච්ඡාවට ලක්වුණා.\nඑහි දී අනාවරණය වුනේ ආදායම් හා ගෘහස්ථ වියදම් පිළිබඳ සමීක්ෂණය 2019 න් පසු සිදුකර නොමැති බවයි.\nමේ අතර වත්මන් තත්වය හමුවේ සිසුන් පාසල් වෙත පැමිණීමේ යම් අඩුවක් දක්නට ලැබෙන බව සමීක්ෂණයකින් හෙළිවී තිබෙනවා.\nගුරුවරුන් 300 ක් යොදා ගනිමින් පේරාදෙණිය විශ්ව විද්‍යාලයේ ආර්ථික හා සංඛ්‍යාන විද්‍යා දෙපාර්තමේන්තුව විසින් මෙම සමීක්ෂණය සිදුකර ඇති අතර ඒ සම්බන්ධයෙන් පැහැදිලි කරන එහි මහාචාර්ය වසන්ත අතුකෝරළ.",
       "URL": "https://www.hirunews.lk/318266/ආදායමෙන්-75ක්-ආහාර-සඳහා-වියදම්-කරන්න-වෙලා-ජාතික-සභා-අනු-කමිටුවේදී-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=793"
}