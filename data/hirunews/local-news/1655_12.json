{
       "Source": "hirunews",
       "Timestamp": "Saturday, 02 October 2021 - 8:02",
       "Headline": "ආර්ථික මධ්‍යස්ථානවලට ගැණුම්කරුවන්ගේ පැමිණීම ඉහළට",
       "News Content": "රට යළි විවෘත කිරීමත් සමග ආර්ථික මධ්‍යස්ථාන වෙත එළවළු සහ පළතුරු තොග මිල දී ගැනීම සඳහා ගැනුම්කරුවන්ගේ පැමිණීමේ වර්ධනයක් දක්නට ලැබෙනවා.\nඑසේම එළවළු සහ පළතුරු තොග මිල ගණන් ද සාමාන්‍ය තත්ත්වයක පවතින බවයි වාර්තා වන්නේ.\nමැනිං පොදු වෙළදපොළ වෙත ගැනුම්කරුවන් පැමිණීම ලබන සඳුදා වන විට සාමාන්‍ය තත්ත්වයට පත්වනු ඇති බව පෑලියගොඩ මැනිං පොදු වෙළද සංගමයේ උප සභාපති නිමල් අත්තනායක කියා සිටියා.\nනුවරඑළිය ආර්ථික මධ්‍යස්ථානයේ කළමනාකරු ආර්.එන්. බණ්ඩාර ප්‍රකාශ කළේ, ඊයේ දිනයට සාපේක්ෂ ව අද ගැනුම්කරුවන් පැමිණීමේ වර්ධනයක් පෙන්නුම් කරන බවයි.\nඑසේම කැප්පැටිපොළ හා දඹූල්ල ආර්ථික මධ්‍යස්ථානවල කටයුතු පෙර පරිදිම සිදු වන බවයි එම ආර්ථික මධ්‍යස්ථානයේ ස්ථාන භාර නිලධාරීන් සදහන් කළේ.",
       "URL": "https://www.hirunews.lk/283809/ආර්ථික-මධ්‍යස්ථානවලට-ගැණුම්කරුවන්ගේ-පැමිණීම-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1655"
}