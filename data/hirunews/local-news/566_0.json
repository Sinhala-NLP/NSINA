{
       "Source": "hirunews",
       "Timestamp": "Wednesday, 01 February 2023 - 13:26",
       "Headline": "75 වන නිදහස් දිනයට සමඟාමී ව අදත් ගාලු මුවදොර පෙරහුරු",
       "News Content": "ලබන 4 වන දා ගාලු මුවදොර පැවැත්වෙන 75 වන නිදහස් දිනයට සමඟාමීව සිදු කරන පෙරහුරු අද දිනයේත් සිදු කෙරෙනවා. ඒ හේතුවෙන් උදෑසන 5 සිට දහවල් දක්වා පෙරහුරුව සිදු කෙරෙන කාලය තුළ ගාලු මුවදොර හා කොළඹ මාර්ග රැසක විශේෂ රථවාහන සැළැස්මක් ක්‍රියාත්මකයි.\nමේ අතර, නිදහස් දින සැමරුමේ දී නෞකාවක් මත හිඳිමින් ආචාර වෙඩිමුර උත්තමාචාරයක් පැවැත්වීමට කටයුතු සූදානම් කර තිබෙනවා. එදින දහවල් 12ට ශ්‍රී ලංකා නාවික හමුදාවේ ගජබාහු නෞකාව මත සිට මෙම වෙඩිමුර උත්තමාචාරය සිදු කෙරෙන බවයි රජයේ ප්‍රවෘත්ති දෙපාර්තමේන්තුව නිවේදනය කළේ.\nඑමෙන්ම නිදහස් දිනයේ ගෞරවනීය ආරධිතයන් ලෙස රාජ්‍ය ත්‍රාන්ත්‍රිකයන් කිහිපදෙනෙකුට ආරධනා කර ඇති බව විදේශ කටයුතු අමාත්‍යාංශය සඳහන් කළා.\nඒ අනුව නේපාල විදේශ ඇමති ආචාර්ය බිමලා රායි පෞද්්‍යාල් හෙට දිවයිනට පැමිණීමට නියමිතයි.\nසංචාරය අතරතුර ඇය ජනාධිපතිවරයා සහ අග්‍රාමාත්‍යවරයා මෙන්ම විදේශ කටයුතු ඇමතිවරයා ද හමුවීමට නියමිත අතර සංචාරය නිමවා ලබන 5 වනදා නේපාල විදේශ ඇමතිවරිය දිවයිනෙන් පිටත්ව යාමට නියමිත යි.",
       "URL": "https://www.hirunews.lk/326390/75-වන-නිදහස්-දිනයට-සමඟාමී-ව-අදත්-ගාලු-මුවදොර-පෙරහුරු",
       "Category": "Local News",
       "Parent URL": "https://www.hirunews.lk/local-news.php?pageID=566"
}