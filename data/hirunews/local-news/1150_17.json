{
       "Source": "hirunews",
       "Timestamp": "Sunday, 22 May 2022 - 19:29",
       "Headline": "ඊශ්‍රායලයෙන් සහ ස්විට්සර්ලන්තයෙනුත් වඳුරු උණ",
       "News Content": "ඊශ්‍රායලය සහ ස්විට්සර්ලන්තය යන රටවලින් ද වඳුරු උණ ආසාදිත රෝගීන් වාර්තා වීමත් සමඟ එම වසංගතය වාර්තා වන රටවල් සංඛ්‍යාව 14 දක්වා ඉහළ ගොස් තිබෙනවා.\nඅලුතින් වඳුරු උණ රෝගීන් වාර්තා වූ ඊශ්‍රායලය සහ ස්විට්සර්ලන්තය යන රටවල් දෙකෙන්ම ආසාදිතයින් එක් අයෙකු බැගින් වාර්තා වී ඇති බවයි විදෙස් වාර්තා සදහන් කළේ.\nජර්මනිය, ප්‍රංශය, බෙල්ජියම, ඉතාලිය, නෙදර්ලන්තය, පෘතුගාලය ස්පාඤ්ඤය, ස්වීඩනය සහ එක්සත් රාජධානිය මෙන්ම ඇමරිකාව, කැනඩාව සහ ඕස්ටේ්‍රලියාව යන රටවලින් ද වඳුරු උණ ආසාදිතයන් සොයාගෙන ඇති අතර, යුරෝපයෙන් පමණක් එලෙස හමුවූ ආසාදිත සංඛ්‍යාව 100 ඉක්මවනවා.",
       "URL": "https://www.hirunews.lk/305025/ඊශ්‍රායලයෙන්-සහ-ස්විට්සර්ලන්තයෙනුත්-වඳුරු-උණ",
       "Category": "Local News",
       "Parent URL": "https://www.hirunews.lk/local-news.php?pageID=1150"
}