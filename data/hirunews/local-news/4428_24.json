{
       "Source": "hirunews",
       "Timestamp": "Monday, 10 July 2017 - 13:32",
       "Headline": "මහින්දානන්දගේ නඩුවට දින නියම වේ",
       "News Content": "හිටපු අමාත්‍ය මහින්දානන්ද අලූත්ගමගේ සහ හිටපු නියෝජ්‍ය පොලිස්පති වාස් ගුණවර්ධනට එරෙහි නඩු විභාගයට කොළඹ මහාධිකරණය අද දින නියම කළා.\nරුපියල් මිලියන 27ක් වැයකර බොරැල්ල කින්ස්ලි පාරේ නිවසක් මිලදී ගැනීමේ සිද්ධියට අදාල මහින්දානන්ද අලූත්ගමගේට එරෙහි නඩුව කැදවනු ලැබුවේ කොළඹ මහාධිකරණ විනිසුරු ගිහාන් කුලතුංග හමුවේයි.\nඑහිදී මෙම නඩුව නොවැම්බර් මස 20 සහ 21 දිනවල විභාග කිරීමට මහාධිකරණ විනිසුරුවරයා නියෝග කළා.\nමෙම නඩුව අගෝස්තු මස 31 වනදා යලි කැදවීමට නියමිතයි.\nමේ අතර බම්බලපිටිය කෝටිපති ව්‍යාපාරික මොහොමඞ් සියාම් ඝාතනයට සම්බන්ධයෙන් විමර්ශණ සිදු කළ අපරාධ පරීක්ෂණ දෙපාර්තමේන්තුවේ නිලධාරීන්ට පරුෂ වචනයෙන් බැන වැදීමේ සිද්ධියට අදාලව හිටපු නියෝජ්‍ය පොලිස්පති වාස් ගුණවර්ධනට එරෙහි නඩුව සඳහාද අද දින නියම කළා.\nකොළඹ මහාධිකරණ විනිසුරු ගිහාන් කුලතුංග හමුවේ මෙම නඩුව කැදවූ අවස්ථාවේදී නියෝග කෙරුණේ මෙම නඩුව ඔක්තොම්බර් මස 25 වනදා විභාගයට ගැනීමටයි.\nඑමෙන්ම ඔක්තොම්බර් මස 30 වනදා සිට දිනපතා විභාගයටද දින නියම කෙරුණා.",
       "URL": "https://www.hirunews.lk/165532/මහින්දානන්දගේ-නඩුවට-දින-නියම-වේ",
       "Category": "Local News",
       "Parent URL": "https://www.hirunews.lk/local-news.php?pageID=4428"
}