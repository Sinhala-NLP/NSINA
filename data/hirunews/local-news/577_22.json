{
       "Source": "hirunews",
       "Timestamp": "Thursday, 26 January 2023 - 15:21",
       "Headline": "ලලිත් වීරතුංගට සහ අජිත් නිවාඩ් කබ්රාල්ට සිතාසි",
       "News Content": "හිටපු ජනාධිපති ලේකම් ලලිත් වීරතුංගට සහ හිටපු මහබැංකු අධිපති අජිත් නිවාඩ් කබ්රාල්ට ලබන මස 17 වැනිදා අධිකරණය හමුවේ පෙනීසිටින ලෙස දන්වා කොටුව මහේස්ත්‍රාත් තිළිණ ගමගේ අද (26) සිතාසි නිකුත් කළා.\nඒ, නුගේගොඩ නාලාන්දාරාමාධිපති පූජ්‍ය තිනියාවල පාලිත හිමියන් ගොනුකළ පෞද්ගලික පැමිණිල්ලක් සළකා බැලූ අවස්ථාවේ දීයි.\nඅමෙරිකානු ජාතිකයෙකු වන ඉමාඩ් සා සුබේරි නැමැත්තාට ශ්‍රී ලංකා මහබැංකුවට අයත් අමෙරිකානු ඩොලර් මිලියන 6.5ක මුදලක් ගෙවීමට පියවර ගැනීමෙන් මහබැංකුවට අදාළ මුදල අහිමි වී ඇති බවට සඳහන් කරමින් අදාළ පැමිණිල්ලෙන් සඳහන් කර තිබෙනවා.",
       "URL": "https://www.hirunews.lk/325943/ලලිත්-වීරතුංගට-සහ-අජිත්-නිවාඩ්-කබ්රාල්ට-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=577"
}