{
       "Source": "hirunews",
       "Timestamp": "Wednesday, 04 October 2017 - 18:18",
       "Headline": "දැරියකට කෲර ලෙස වධ හිංසා කළ කාන්තාවකට වසර දෙකක සිර දඬුවමක්",
       "News Content": "අවුරුදු 18කට අඩු දැරියකට කෲර ලෙස වධ හිංසා පැමිණ වූ 42 හැවිරිදි තිදරු මවකට අද (04) බරපතල වැඩ සහිත වසර දෙකක සිර දඬුවමක් නියම කෙරුනා.\nගම්පහ මහාධිකරණ විනිසුරු ප්‍රියන්ත ප්‍රනාන්දු මෙම නියෝගය ලබා දුන්නා.\nදැරියට රුපියල් 50000ක වන්දියක් ගෙවන ලෙසත් එය නොගෙවන්නේනම් තවත් මාස තුනක සිර දඬුවමක් ද නියම කරන ලෙසත් නියෝග කළ බවයි අප වාර්තාකරු කියා සිටියේ.\nඉගිනියාගල පදිංචිව සිටි එම දැරිය පාසල් යවන බවට රවටා 1999 සැප්තැම්බර් 03 සිට ඔක්තෝබර් 25 දක්වා කාලය තුළ නිට්ටඹුව - රන්පොකුණගම ප්‍රදේශයෙ නිවසකට රැගෙන විත් තිබෙනවා.\nපසුව මෙහෙකාර සේවයේ යොදවමින් ඕනෑකමින් අඩත්තේට්ටම් සහ හිංසන කළැයි නීතිපතිවරයා, ධම්මිකා නමැති කාන්තාවට නඩුව පවරා තිබුනා.\nමෙම දැරියට අල්පෙනෙතිවලින් ඇන, නිදාසිටින විට ඉටිපන්දම් කිරි සිරුරට වත් කළ බවත් නඩුවේ දී අනාවරණ වුනා.",
       "URL": "https://www.hirunews.lk/172601/දැරියකට-කෲර-ලෙස-වධ-හිංසා-කළ-කාන්තාවකට-වසර-දෙකක-සිර-දඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=4288"
}