{
       "Source": "hirunews",
       "Timestamp": "Saturday, 25 March 2017 - 8:28",
       "Headline": "හොරණ බීමත් ආරවුලක් දුරදිග ගොස් පුද්ගලයෙකු මරු දකී",
       "News Content": "තියුණු ආයුධයකින් පහර දී මිතුරෙකු ඝාතනය කළ පුද්ගලයෙකු හොරණ පොලිසිය විසින් අත්අඩංගුවට ගෙන තිබෙනවා.\nහොරණ - මීමන - පලාන පාසල අසල පිහිටි නිවස පිටුපසදී ඊයේ  මෙම ඝාතනය සිදුකර ඇති බවයි පොලිසිය පැවසුවේ.\nජීවිතක්ෂයට පත් වූ පුද්ගලයා සහ ඝාතනය සිදුකල පුද්ගලයා එක්ව මත්පැන් පානය කර තිබෙනවා.\nඑහිදි ඇතිවු බහින් බස්වීමක් දුර දිග යාමෙන් මෙම ඝාතනය සිදු කර ඇති බව සදහන්.\nගෙලට තියුණු ආයුධයකින් පහර දී මෙම ඝාතනය සිදු කර ඇති බවයි වාර්තා වන්නේ.\nඝාතනය සිදු කරනු ලැබු තියුණු ආයුධය ද  සිද්ධිය වූ ස්ථානයේ තිබී සොයාගෙන තිබෙනවා.\nඝාතනය සිදුවූ නිවසේ හිමිකරු විසින් මෙම ඝාතනය සිදු කර ඇති අතර ඔහු හොරණ පොලිසිය මගින් පසුව අත්අඩංගුවට ගනු ලැබුවා.\nජිවිතක්ෂයට ලක්වු පුද්ගලයා ඔහු ගේ නිවසේ පදිංචිව සිට අයෙකු වන අතර ඔහු කුලි වැඩ සිදුකර ජිවත් වූ අයෙකු බවයි පොලිසිය සදහන් කලේ.",
       "URL": "https://www.hirunews.lk/157668/හොරණ-බීමත්-ආරවුලක්-දුරදිග-ගොස්-පුද්ගලයෙකු-මරු-දකී",
       "Category": "Local News",
       "Parent URL": "https://www.hirunews.lk/local-news.php?pageID=4596"
}