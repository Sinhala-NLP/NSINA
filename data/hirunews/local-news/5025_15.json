{
       "Source": "hirunews",
       "Timestamp": "Tuesday, 31 May 2016 - 12:49",
       "Headline": "ඉන්දීය ජාතිකයින් 7දෙනා යළි රිමාන්ඩ්",
       "News Content": "ඉන්දු - ශ්‍රී ලංකා වකුගඩු ජාවාරම සම්බන්ධයෙන් අත්අඩංගුවට ගත් ඉන්දියානු ජාතිකයන් 08 දෙනාගෙන් 07 දෙනෙකු ලබන මස 14 වැනිදා දක්වා යලිත් රක්ෂිත බන්ධනාගාර ගත කර තිබෙනවා.\nඒ සැකකරුවන් අද කොළඹ ප්‍රධාන මහෙස්ත්‍රාත් ගිහාන් පිලපිටිය හමුවට ඉදිරිපත් කිරීමෙන් පසුවයි.\nඅද පෙරවරුවේ නඩුව කැදවූ අවස්ථාවේදී අපරාධ පරීක්ෂණ දෙපාර්තමේන්තුව අධිකරණය හමුවේ කියා සිටියේ ශ්‍රී ලංකාව තුල වකුගඩු ජාවාරම් සිදුකළේ ද යන්න පිළිබඳව තවදුරටත් විමර්ශන සිදුකරන බවයි.\nඑමෙන්ම ලබන නඩු වාරයේදී මෙම නඩුවට නීතිපති දෙපාර්තමේන්තුව ද කරුණු ඉදිරිපත් කරන බැවින් සැකකරුවන්ට ඇප ලබා නොදෙන ලෙස රහස් පොලිසිය අධිකරණයෙන් ඉල්ලීමක් කළා.\nකරුණු සලකා බැලූ විනිසුරු ගිහාන් පිලපිටිය නියෝග කළේ සැකකරුවන් යලි රක්ෂිත බන්ධනාගාර ගත කිරීමටයි.\nඉන්දු - ශ්‍රී ලංකා වකුගඩු ජාවාරමට සම්බන්ධ ඉන්දියානු ජාතිකයන් 08 දෙනෙකු වැල්ලවත්ත සහ හැව්ලොක්ටවුන් ප්‍රදේශවලදී කොළඹ අපරාධ කොට්ඨාශය අත්අඩංගුවට ගනු ලැබුවේ පසුගිය මාර්තු මස 04 වැනිදායි.\nමොවුන් මිරිහාන රැදවුම් නිවස්නයේ රදවා තැබූ අතර පසුව ඉන් එක් අයෙකු පළාගොස් තිබුණා.",
       "URL": "https://www.hirunews.lk/134438/ඉන්දීය-ජාතිකයින්-7දෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=5025"
}