{
       "Source": "hirunews",
       "Timestamp": "Monday, 19 July 2021 - 8:40",
       "Headline": "කොළඹ වරායට අනවසරයෙන් ඇතුලුවීමට තැත් කළ චීන ජාතිකයෙකු ඇතුළු පහක් අත්අඩංගුවට",
       "News Content": "කොළඹ වරායට අනවසරයෙන් පුද්ගලයින් හතරදෙනෙකු රැගෙන යාමට තැත් කළ චීන ජාතිකයෙකු අත්අඩංගුවට ගෙන තිබෙනවා.\nවරාය නගරය සහ කොළඹ වරාය අතර, ඉදිකරමින් පවතින අධිවේගී මාර්ගයේ කටයුතු සඳහා මිනිස් ශ්‍රමය සපයන සමාගමක හිමිකරුවෙකු වන මෙම චීන ජාතිකයා සමඟ අනෙක් හතර දෙනා ද මෙලෙස අත්අඩංගුවට ගෙන ඇති බවයි පොලිසිය සඳහන් කළේ.\nවරාය තුළට පිවිසීමේදී අනුගමනය කළ යුතු අවසර පත්‍ර ලබාගැනීමකින් තොරව මොහු මෙම  පිරිස මෙලෙස වරාය තුළට රැගෙන යාමට උත්සාහ කර තිබෙනවා.\nසැකකරුවන් වැඩිදුර විමර්ශණ සඳහා වෙරළබඩ පොලීසිය වෙත භාරදී ඇති බවයි වාර්තා වන්නේ.",
       "URL": "https://www.hirunews.lk/277380/කොළඹ-වරායට-අනවසරයෙන්-ඇතුලුවීමට-තැත්-කළ-චීන-ජාතිකයෙකු-ඇතුළු-පහක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1811"
}