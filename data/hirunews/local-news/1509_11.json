{
       "Source": "hirunews",
       "Timestamp": "Wednesday, 08 December 2021 - 9:21",
       "Headline": "ආසියා - පැසිෆික් කලාපීය ලෝක සාගර සමුළුවට අගමැති එක්වෙයි (වීඩියෝ)",
       "News Content": "ශ්‍රී ලංකාව, කලාපයේ ගෝලීය සමුද්‍රීය තිරසර කේන්ද්‍රස්ථානයක් බවට පත් කිරීමට රජය කැප වී සිටින බව අග්‍රාමාත්‍ය මහින්ද රාජපක්ෂ පවසනවා.\nද ඉකොනොමික්ස් කණ්ඩායම විසින් සංවිධාන කළ ආසියා - පැසිෆික් කලාපීය ලෝක සාගර සමුළුවේ ප්‍රධාන දේශනයට වීඩියෝ තාක්ෂණය ඔස්සේ ඊයේ එක්වෙමිනුයි අග්‍රාමාත්‍යවරයා මේ බව කියා සිටියේ.\nඉන්දීය සාගරයෙන් වට වූ දූපත් රාජ්‍යයක් ලෙස සාගරයට මෙන්ම එහි වැසියන්ට ගෞරව කිරීමටත්, ඉන්දීය සාගරය ආරක්ෂා කිරීමටත් විශාල වගකීමක් මෙරටට පැවරී ඇති බවයි අග්‍රාමාත්‍යවරයා එහිදී ප්‍රකාශ කළේ.\nඅදාළ සමුළුවට ලොව පුරා 2000කට අධික පිරිසක් මාර්ගගත ක්‍රමයට එක්වන අතර කථිකයින් 100 දෙනෙකු පමණ දේශන පවත්වන බවයි අග්‍රාමාත්‍ය කාර්යාලය සඳහන් කළේ.",
       "URL": "https://www.hirunews.lk/290375/ආසියා-පැසිෆික්-කලාපීය-ලෝක-සාගර-සමුළුවට-අගමැති-එක්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1509"
}