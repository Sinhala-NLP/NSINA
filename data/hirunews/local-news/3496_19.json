{
       "Source": "hirunews",
       "Timestamp": "Monday, 18 February 2019 - 8:00",
       "Headline": "කෙසෙල්වත්තේ වෙඩි තැබීම පාතාල ගැටුමක් බවට හෙළිවෙයි",
       "News Content": "කෙසෙල්වත්ත - වේල්ලවීදිය ප්‍රදේශයේදී සිදුවූ වෙඩි තැබීම පාතාල කල්ලි දෙකක ගැටුමක් බව පොලීසිය පවසනවා.\nමෙම වෙඩි තැබීමෙන් තුවාල ලබා ඇත්තේ කොටහේනේ චානා නැමති පාතාල කල්ලි නායකයාගේ අනුගාමිකයෙක්.\nඩුබායි හිදී අත්අඩංගුවට පත්ව සිටින කෙසෙල්වත්තේ දිනුක නැමති පාතාල කල්ලි සාමාජිකයාගේ කල්ලිය විසින් වෙඩි තැබීම සිදුකර ඇති බවටයි අනාවරණ වී ඇත්තේ.\nතුවාල ලැබූ 28 හැවිරිදි තරුණයා ඊයේ (17) රාත්‍රියේ වේල්ල වීථියේ මාර්ගයක ගමන් කරමින් සිටියදී යතුරුපැදියකින් පැමිණි නාදුණන පුද්ගලයන් දෙදෙනෙකු මෙම වෙඩි තැබීම සිදුකර තිබුණා.",
       "URL": "https://www.hirunews.lk/210637/කෙසෙල්වත්තේ-වෙඩි-තැබීම-පාතාල-ගැටුමක්-බවට-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3496"
}