{
       "Source": "hirunews",
       "Timestamp": "Tuesday, 06 February 2018 - 19:46",
       "Headline": "පොල් සොරකම් කළ තරුණයන් සිව්දෙනෙකු අත්අඩංගුවට",
       "News Content": "මාරවිල - ලන්සිගම ප්‍රදේශයේදී පොල්වත්තකට අනවසරයෙන් ඇතුලූවී පොල් ගෙඩි 200 ක් සොරකම් කර එය ප්‍රවාහනය කරමින් සිටි තරුණයන් සිව්දෙනෙකු අත්අඩංගුවට ගෙන තිබෙනවා.\nසොරකම් කළ පොල් තොගයෙන් කොටසක් ත්‍රිරෝද රථයකින් ප්‍රවාහනය කිරීමට සූදානම් වූ අවස්ථාවේ මෙලෙස ඔවුන් අත්අඩංගුවට ගනු ලැබූ බවයි පොලීසිය සඳහන් කළේ.\nසැකකරුවන් එම ප්‍රදේශයේම පදිංචි අවුරුදු 25 ත් 30 ත් අතර වයස්වල පසුවන්නන්.\nපොලීසිය සඳහන් කළේ වෙළඳපොලේ පොල් මිල ඉහළ යාම හේතුවෙන් ප්‍රදේශයේ පොල් සොරකම් කිරීම් සම්බන්ධ පැමිණිලි මේ දිනවල වැඩි වශයෙන් වාර්තාවන බවයි.",
       "URL": "https://www.hirunews.lk/183070/පොල්-සොරකම්-කළ-තරුණයන්-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4090"
}