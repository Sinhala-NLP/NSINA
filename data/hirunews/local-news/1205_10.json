{
       "Source": "hirunews",
       "Timestamp": "Thursday, 28 April 2022 - 10:09",
       "Headline": "දිවයින ම සෙමෙන් ජනශූන්‍ය වෙයි",
       "News Content": "දිවයින පුරා ක්‍රියාත්මක වර්ජනය හේතුවෙන් බොහෝ ප්‍රදේශවල ජනශූන්‍ය ස්වභාවයක් දැක ගත හැකි බව හිරු වාර්තාකරුවන් ප්‍රකාශ කළා.\nමහනුවර ප්‍රධාන බස් නැවතුම්පොළ ආශ්‍රිතව කාර්යාල සේවකයින් සහ පාසල් දරුවන්ගේ අඩුවක් දක්නට ලැබෙන බවයි ප්‍රදේශයේ හිරු වාර්තාකරු කමල් සුරවීර ප්‍රකාශ කළේ.\nවර්ජනයක් ක්‍රියාත්මක වුවද රජයේ කාර්යාල වෙත සේවකයින්ගේ පැමිණීමක් දක්නට ලැබෙන බව වාර්තා වනවා.\nකෙසේ වෙතත් ශ්‍රී ලංකා පරිපාලන සේවා සංගමය අද පැවැත්වෙන වර්ජනයට සහය පළ කරන බවයි එහි ලේකම් ප්‍රදීප් ලක්ෂාන්ත කියා සිටියේ.\nමේ අතර, ඇතැම් වෙළද කලාපවල සේවකයින් මේ වන විට විරෝධතාවල නිරත වන නමුත් නිදහස් වෙළද කලාප සහ පොදු සේවා සේවක සංගමයේ ලේකම් ඇන්ටන් මාකස් ප්‍රකාශ කළේ, මේ මොහොතේ වෙළද කලාප තුළ වර්ජන දියත් කිරීමෙන් ආර්ථිකයට තවදුරටත් බලපෑම් එල්ල විය හැකි බවයි.",
       "URL": "https://www.hirunews.lk/302994/දිවයින-ම-සෙමෙන්-ජනශූන්‍ය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1205"
}