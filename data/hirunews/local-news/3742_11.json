{
       "Source": "hirunews",
       "Timestamp": "Tuesday, 18 September 2018 - 16:24",
       "Headline": "විග්නේෂ්වරන් අධිකරණයට අපහාස කළ බවට චෝදනා එල්ලවූ පෙත්සම යළි ලබන 16 කැඳවයි",
       "News Content": "උතුර පළාත් ප්‍රධාන අමාත්‍ය සී.වී. විග්නේෂ්වරන් ඇතුලූ එම පළාත් සභාවේ අමාත්‍යවරුන් දෙදෙනෙකු අධිකරණයට අපහාස කළ බවට චෝදනා එල්ලවූ පෙත්සම යළි ලබන මස 16 වනදා කැඳවීමට අභියාචනාධිකරණය අද තීරණය කළා.\nමෙම පෙත්සම ගොනු කර ඇත්තේ පළාත් ධීවර අමාත්‍යවරයා ලෙස කටයුතු කළ බී. ඩෙනීෂ්වරන් විසින්.\nඑසේම ඔහුගේ අමාත්‍ය ධුරය අහෝසි කරමින් ප්‍රධාන අමාත්‍යවරයා විසින් නිකුත් කළ ගැසට් පත්‍රය ක්‍රියාත්මක කිරීම වළක්වමින් අභියාචනාධිකරණය නිකුත් කළ තහනම් නියෝගයද අද, ලබන මස 17 වනදා දක්වා තවදුරටත් දීර්ඝ කරනු ලැබුවා.\nබී. ඩෙනීෂ්වරන්, විසින් මෙම පෙත්සම ගොනු කර ඇත්තේ අභියාචනාධිකරණ නියෝගයට අනුව යළිත් තමන් තනතුරේ පිහිටුවීමට උතුරු පළාත් ප්‍රධාන අමාත්‍යවරයා ප්‍රතික්ෂේප කිරීම අධිකරණයට කළ අපහාසයක් බවට කරුණු දක්වමින්.",
       "URL": "https://www.hirunews.lk/200194/විග්නේෂ්වරන්-අධිකරණයට-අපහාස-කළ-බවට-චෝදනා-එල්ලවූ-පෙත්සම-යළි-ලබන-16-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=3742"
}