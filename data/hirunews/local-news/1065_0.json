{
       "Source": "hirunews",
       "Timestamp": "Monday, 27 June 2022 - 14:29",
       "Headline": "දකුණු ඉන්දියාවේ සිට කන්කසන්තුරය දක්වා භාණ්ඩ ප්‍රවාහන නැව් සේවාවක්",
       "News Content": "දකුණු ඉන්දියාවේ සිට කන්කසන්තුරය වරාය දක්වා භාණ්ඩ ප්‍රවාහන නැව් සේවාවක් ආරම්භ කිරීමට ආරක්ෂක අමාත්‍යාංශයේ අනුමැතිය හිමිවූ බව ධීවර අමාත්‍ය ඩග්ලස් දේවානන්දා පවසනවා.\nඒ අනුව භාණ්ඩ රැගත් පළමු නෞකාව ලබන මස 1 වනදා කන්කසන්තුරය වරාය වෙත සේන්දු වනු ඇති.\nඉන්ධන, පොහොර, කිරිපිටි, ඖෂධ වැනි අත්‍යවශ්‍ය භාණ්ඩ මෙම වැඩපිළිවෙල යටතේ මෙරටට ගෙන්වා ගැනීමට සැළසුම් කර තිබෙනවා.\nඒ අනුව නෞකාවකින් මෙට්‍රික් ටොන් 300 ක පමණ භාණ්ඩ රැගෙන ඒමට නියමිත අතර, කොළඹ වරායට වඩා කන්කසන්තුරය වරාය වෙත මෙවැනි නෞකාවකින් භාණ්ඩ රැගෙන ඒමේ දී දැරීමට සිදුවන්නේ අඩු ප්‍රවාහන වියදමක් බවයි අමාත්‍යවරයා සඳහන් කළේ.\nමෙම භාණ්ඩ ප්‍රවාහන නෞකා සේවය ක්‍රියාත්මක කිරීමට මීට පෙර කැබිනට් අනුමැතිය ද හිමිවුනා.",
       "URL": "https://www.hirunews.lk/308317/දකුණු-ඉන්දියාවේ-සිට-කන්කසන්තුරය-දක්වා-භාණ්ඩ-ප්‍රවාහන-නැව්-සේවාවක්",
       "Category": "Local News",
       "Parent URL": "https://www.hirunews.lk/local-news.php?pageID=1065"
}