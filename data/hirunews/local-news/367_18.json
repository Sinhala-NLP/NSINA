{
       "Source": "hirunews",
       "Timestamp": "Friday, 05 May 2023 - 14:09",
       "Headline": "වෙසක් දිනය නිමිත්තෙන් සිරකරුවන් 988කට ජනපති සමාව(වීඩියෝ)",
       "News Content": "වෙසක් පොහොය දිනය වෙනුවෙන් සිර කරුවන් 988 දෙනෙකුට විශේෂ ජනාධිපති සමාව යටතේ අද නිදහස ලබා දෙන බව බන්ධනාගාර දෙපාර්තමේන්තුව පවසනවා.\nනිදහස ලබන එම පිරිස අතර කාන්තා සිරකාරියන් 6 දෙනෙකු ද වන බවයි බන්ධනාගාර මාධ්‍ය ප්‍රකාශක, අතිරේක බන්ධනාගාර කොමසාරිස් ජනරාල් චන්දන ඒකනායක සඳහන් කළේ.\nආණ්ඩුක්‍රම ව්‍යවස්ථාවේ 34 වන වගන්තිය අනුව ජනාධිපතිවරයා වෙත පැවරී ඇති බලතල මතයි මෙම විශේෂ රාජ්‍ය සමාවහිමිව තිබෙන්නේ.\nඒ අනුව අපරාධමය වැරදි නොවන පිරිමි සිරකරුවන් 982ක් සහ සිරකාරියන් 06ක් ද ඇතුලුව පුද්ගලයින් 988 දෙනෙකු දිවයිනේ සෑම බන්ධනාගාරයක් ම ආවරණය වන පරිදි නිදහස් කිරීමට නියමිතයි.\nමේ අතර වෙසක් පොහොය දිනය වෙනුවෙන් බන්ධනාගාර ගත සිරකරුවන්ට අමුත්තන් බැලීම සඳහා අද (15) සහ හෙට (06) දින දෙක තුළ අවස්ථාව ලබා දී තිබෙනවා.\nසිරකරුවන්ගේ ඥාතීන් විසින් රැගෙන එනු ලබන ආහාර පාර්සල් සහ රස කැවිලි එක් අයෙකුට ප්‍රමාණවත් වන අයුරින් ලබාදීමට ද අවස්ථාව ලබා දී ඇති බවයි බන්ධනාගාරයේ දෙපාර්තමේන්තුව සඳහන් කරන්නේ.",
       "URL": "https://www.hirunews.lk/334318/වෙසක්-දිනය-නිමිත්තෙන්-සිරකරුවන්-988කට-ජනපති-සමාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=367"
}