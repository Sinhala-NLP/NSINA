{
       "Source": "hirunews",
       "Timestamp": "Sunday, 25 December 2022 - 19:41",
       "Headline": "“හිරු සෙනෙහසේ නත්තල” දිඹුලාගල පුරවරයට (වීඩියෝ)",
       "News Content": "ආර්ථික දුෂ්කරතා සහිත දරු දැරියන්ට අවශ්‍ය පාසල් පොත්, ලිපිද්‍රව්‍ය, සපත්තු, රසවත් ආහාරපාන රැගෙන “හිරු සෙනෙහසේ නත්තල” දිඹුලාගල අධ්‍යාපන කලාපය කේන්ද්‍ර කරගනිමින් අද පැවැත්වුණා.\nඉගෙනීමට ආශා කළත්, ආර්ථික දුෂ්කරතා හේතුවෙන් එම බලාපොරොත්තු ඉටුකරගැනීමට නොහැකිව සිටින අපේම දරුවන් වෙනුවෙන් හිරු මාධ්‍ය ජාලයේ සභාපති රේනෝ සිල්වා මහතාගේ පූර්ණ ආශිර්වාදයෙන් සහ මග පෙන්වීම යටතේයි හිරු සෙනෙහසේ නත්තල මෙවර ක්‍රියාත්මක වුණේ.\nඒ යටතේ මෙවර පොලොන්නරුව දිස්ත්‍රික්කයේ දිඹුලාගල අධ්‍යාපන කලාපයට අයත් පාසල් 05 ක දරු දැරියන් 650කට ඔවුන්ගේ අධ්‍යාපනයට අත්‍යවශ්‍ය කරන භාණ්ඩ ත්‍යාග ලෙස ලබාදීම සිදුකෙරුණා.\nරුපියල් ලක්ෂ 75 ක වටිනාකමකින් යුතු මෙම ත්‍යාගවලට අමතරව දිඹුලාගල අධ්‍යාපන කලාපයේ මලියදේව ප්‍රාථමික විද්‍යාලය, නිශ්ශංකමල්ලපුර විද්‍යාලය, මනම්පිටිය සිංහල මහා විද්‍යාලය, ගල්තලාව ප්‍රාථමික විද්‍යාලය සහ කුඩා වැව ප්‍රාථමික විද්‍යාලය යන පාසල් පහ සඳහා රුපියල් ලක්ෂය බැගින් රුපියල් ලක්ෂ 05 ක් ලබාදුන්නා.\nඒ, හිරු මාධ්‍ය ජාලයේ සභාපති රේනෝ සිල්වා මහතාගේ තීරණයකට අනුවයි.\nඑහිදී පාසල් උපකරණ පරිත්‍යාග ලෙස ලද දරු දැරියන් සිය සතුට වචනවලට පෙරලු අතර දරුදැරියන්ගේ දෙමාපියන් ද එහිදී හිරු මාධ්‍ය ජාලයට ස්තුතිය පළ කළා.",
       "URL": "https://www.hirunews.lk/323542/හිරු-සෙනෙහසේ-නත්තල-දිඹුලාගල-පුරවරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=643"
}