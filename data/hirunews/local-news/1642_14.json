{
       "Source": "hirunews",
       "Timestamp": "Friday, 08 October 2021 - 7:43",
       "Headline": "ඊයේ දිනයේත් කොරෝනා ආසාදිතයින් 772ක්",
       "News Content": "නව කොරෝනා ආසාදිතයින් 772 දෙනෙකු ඊයේ හමුවීමත් සමඟ මෙරට මුළු ආසාදිතයින් සංඛ්‍යාව 523,550 දක්වා ඉහළ ගියා.\nපසුගිය 06 වැනිදා සිදු වූ තවත් කොරෝනා ආසාදිත මරණ 44ක්ද සෞඛ්‍ය සේවා අධ්‍යක්ෂ ජනරාල්වරයා විසින් ඊයේ තහවුරු කළා.\nඊට පිරිමි පුද්ගලයන් 25ක් සහ කාන්තාවන් 19ක් ඇතුළත්.\nමියගිය 39 දෙනෙක් අවුරුදු 60ට වැඩි පුද්ගලයින් වන අතර, පිරිමි පුද්ගලයින් 24ක්ද ඊට ඇතුළත් වනවා.\nඅවුරුදු 30ත් 59ත් අතර පුද්ගලයන් 04 දෙනෙක් ජීවිතක්ෂයට පත්ව ඇති අතර, එහි කාන්තාවන් 03 දෙනෙක් සිටින බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඒ අනුව මෙරට සමස්ත කොරෝනා ආසාදිත මරණ සංඛ්‍යාව දැක්වෙන්නේ 13,229ක් ලෙසින්.\nමේ අතර, අවශ්‍යතා සැලකිල්ලට ගනිමින් සෞඛ්‍ය ක්ෂේත්‍රයේ මේ වන විට පවතින පුරප්පාඩු පිරවීමට අවශ්‍ය අනුමැතිය ලබා දෙන ලෙසට සෞඛ්‍ය අමාත්‍යංශය මුදල් අමාත්‍යාංශයෙන් ඉල්ලිමක් කර තිබෙනවා.\nසෞඛ්‍ය සේවයේ වෘත්තීය සමිති 22ක නියෝජිතයන් සමඟ අමාත්‍යාංශයේ ඊයේ පැවති සාකච්ඡාවකදී  විෂය භාර අමාත්‍ය කෙහෙළිය රඹුක්වැල්ල කියා සිටියේ එම ඉල්ලිම සඳහා මේ වනවිට සාධනීය අවධානයක් යොමුව ඇති බවයි.",
       "URL": "https://www.hirunews.lk/284396/ඊයේ-දිනයේත්-කොරෝනා-ආසාදිතයින්-772ක්",
       "Category": "Local News",
       "Parent URL": "https://www.hirunews.lk/local-news.php?pageID=1642"
}