{
       "Source": "hirunews",
       "Timestamp": "Monday, 02 April 2018 - 17:46",
       "Headline": "නාවලපිටියේදී ත්‍රි රෝද රථයක් හදිසියේ ගිනි ගනී",
       "News Content": "තලවකැලේ -නාවලපිටිය ප්‍රධාන මාර්ගයේ කැටඹුලාව ප්‍රදේශයේදී ධාවනය වෙමින් තිබු ත්‍රි රෝද රථයක් හදිසියේම ගිනි ගෙන තිබෙනවා.\nඅනතුරින් ත්‍රි රෝද රථය මුළුමනින්ම විනාශ වී ඇති බවයි පොලිසිය පැවසුවේ.\nඅනතුර සිදුවන විට ත්‍රි රෝද රථයේ රියදුරා සමග එක් මඟියෙක් ගමන් කරමින් සිට ඇති අතර ඔවුන්ට කිසිදු අනතුරක් සිදුවී නැහැ.\nත්‍රි රෝද රථයේ සිදුවූ හදිසි කාර්මික දෝෂයක් හේතුවෙන් මෙම ගින්න හටගෙන ඇති බවයි පොලිසිය සැකකරන්නේ.\nඅනතුර සම්බන්ධයෙන් නාවලපිටිය පොලීසිය වැඩිදුර විමර්ශන සිදුකරනවා.\nත්‍රි රෝද රථය ගිනි ගන්නා අවස්ථාවේ ඒ අසල සිටි අයෙක් ජංගම දුරකථනයෙන් මෙලෙස පටිගත කර තිබුණා.\nඑම වීඩියෝව පහතින්..",
       "URL": "https://www.hirunews.lk/187489/නාවලපිටියේදී-ත්‍රි-රෝද-රථයක්-හදිසියේ-ගිනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4008"
}