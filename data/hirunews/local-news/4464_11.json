{
       "Source": "hirunews",
       "Timestamp": "Sunday, 18 June 2017 - 9:23",
       "Headline": "පුරාවස්තු සොයා කැණීම් කළ 9 දෙනෙකු අත්අඩංගුවට",
       "News Content": "මහඔය - ඔමුණාගල කන්දේ පුරාවස්තු සෙවීමේ අරමුණින් කැණීම් කළ සැකකරුවන් 9 දෙනෙකු පොලීසිය අත්අඩංගුවට ගෙන තිබෙනවා.\nඑහිදී ඔවුන් කැණීම් සඳහා උපයෝගී කරගන්නා ලද උපකරණද සමග අත්අඩංගුවට ගත් බවයි පොලීසිය සඳහන් කළේ.\nමෙලෙස අත්අඩංගුවට ගත් සැකකරුවන් වයස අවුරුදු 23 ත් 48 ත් අතර, වයස්වල පසුවන අරලගංවිල, රත්නපුර, ඇහැලියගොඩ, පදියතලාව යන ප්‍රදේශවල පදිංචිකරුවන් බව සඳහන්.\nඔවුන් අද දෙහිඅත්තකණ්ඩිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/163823/පුරාවස්තු-සොයා-කැණීම්-කළ-9-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4464"
}