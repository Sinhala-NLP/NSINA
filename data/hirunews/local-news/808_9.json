{
       "Source": "hirunews",
       "Timestamp": "Wednesday, 12 October 2022 - 18:45",
       "Headline": "ගාලු පාර රත් කරමින් මාර්ගය මැද සිදුකළ වෙඩි ප්‍රහාරය (වීඩියෝ)",
       "News Content": "අහුංගල්ල නගරයේ අද (12) සිදුවු වෙඩිතැබීමකින් පුද්ගලයෙකු තුවාල ලැබුවා.\nඑම සිද්ධිය අසල තිබූ CCTV කැමරාවක පටිගතවී තිබුණා.\nනගරයේ හෝටලයක් ඉදිරිපිටදී වෙඩිතැබීම සිදුවී තිබූ අතර මෝටර් රථයකින් පැමිණි වෙඩික්කරු ත්‍රීරෝද රථ ගාලක් අසල සිටි පුද්ගලයෙකු ඉලක්ක කර එම වෙඩිතැබීම සිදුකර තිබුණා.\nවෙඩි තැබීමෙන් 43 හැවිරිදි පුද්ගලයෙකු තුවාල ලබා ඇති අතර ඔහු ප්‍රතිකාර සදහා බලපිටිය රෝහලට ඇතුළත් කර තිබෙනවා .\nවෙඩිවැදීමත් සමග තුවාලකරු වෙඩික්කරු සමග ප්‍රධාන පාරේ විනාඩි කිහිපයක් පොරබදින අතර පසුව ඔහුගේ ග්‍රහණයෙන් මිදී වෙඩික්කරු පළාගොස් තිබෙනවා.\nසිද්ධිය සම්බන්ධයෙන් අහුංගල්ල පොලීසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/317681/ගාලු-පාර-රත්-කරමින්-මාර්ගය-මැද-සිදුකළ-වෙඩි-ප්‍රහාරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=808"
}