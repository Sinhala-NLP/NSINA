{
       "Source": "hirunews",
       "Timestamp": "Monday, 12 October 2020 - 8:19",
       "Headline": "ධීවර හා නාවික ප්‍රජාවට අනතුරු ඇඟවීම්",
       "News Content": "උතුරු අන්දමන් මුහුද සහ ඊට ආසන්න නැගෙනහිර මධ්‍යම බෙංගාල බොක්ක මුහුදු ප්‍රදේශයේ පවතින පීඩන අවපාතය අද දිනය තුළ ගැඹුරු පීඩන අවපාතයක් දක්වා වර්ධනය වන බව කාලගුණ විද්‍යා දෙපාර්තමේන්තුව පවසනවා.\nඑය බස්නාහිර දිශාවට බරව වයඹ දිශාවට ගමන් කරමින් අද මධ්‍යම රාත්‍රියේදී ඉන්දියාවේ උතුරු ආන්ද්‍ර ප්‍රදේශ් වෙරළ හරහා ගමන් කරනු ඇති බවයි එම දෙපාර්තමේන්තුව සඳහන් කළේ.\nමේ හේතුවෙන් ඉදිරි දින කිහිපයේදී නැගෙනහිර මධ්‍යම බෙංගාල බොක්ක සහ උතුරු අන්දමන් මුහුදු ප්‍රදේශ ඉතා රළු හා තද සුළං මෙන්ම වැසි ඇතිවිය හැකි බැවින් අනිද්දා දක්වා එම මුහුදු ප්‍රදේශ වෙත යාත්‍රා කිරීමෙන් වළකින ලෙස ධීවර හා නාවික ප්‍රජාවට කාලගුණ විද්‍යා දෙපාර්තමේන්තුව දැනුම් දෙනවා.",
       "URL": "https://www.hirunews.lk/252336/ධීවර-හා-නාවික-ප්‍රජාවට-අනතුරු-ඇඟවීම්",
       "Category": "Local News",
       "Parent URL": "https://www.hirunews.lk/local-news.php?pageID=2395"
}