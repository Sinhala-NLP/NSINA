{
       "Source": "hirunews",
       "Timestamp": "Saturday, 31 March 2018 - 22:03",
       "Headline": "යාල වනෝද්‍යාන පිවිසුමේ සූරාකෑම",
       "News Content": "වන සතුන් නැරඹීම සඳහා යාල ජාතික වනෝද්‍යානයට දෛනිකව දෙස් විදෙස් සංචාරකයින් සිය ගණනක් පැමිණෙනවා.\nඑලෙස පැමිණෙන සංචාරකයින්ට වනෝද්‍යාන පිවිසුමේ ඇති අවන්හලේ ආහාර ඇතුළු සියලු භාණ්ඩ අධික මිල ගණන්වලට අලෙවි කරන බව අප මෙම වසරේ ජනවාරි මස 2 වැනිදාද හෙළිකළා.\nහිරු සී.අයි.ඒ. හරහා ඒ බව හෙළිකිරීමත් සමග නියමිත මිල ගණන්වලට භාණ්ඩ අලෙවි කළ මෙම අවන්හලේ යළිත් සංචාරකයින්ට වැඩි මිලට භාණ්ඩ අලෙවි කරන බව වාර්තා වුණා.\nභාණ්ඩවල නියමිත මිලට වඩා වැඩි මිලකට දේශීය සංචාරකයින් සඳහා අලෙවි කරනා මෙහි සේවකයින් විදෙස් සංචාරකයින්ගෙන් අයකරනු ලබන්නේ ඊටත් වඩා වැඩි මිලකටයි.\nමෙරට විවිධ ස්ථානවල මෙවැනි සූරාකෑම් අප හෙළි කළේ වරක් දෙවරක් නොවේ.\nමෙවැනි සිදුවීම් හරහා තවදුරටත් ඔප්පුවන්නේ මෙරට පාරිභෝගිකයින් සුරැකීමට ස්ථාපිත කර ඇති ආයතනවල අකර්මන්‍යභාවය නොවේද ?\nමෙවැනි සූරාකෑම් පිළිබඳ හිරු සී.අයි.ඒ ඉදිරියටත් අවධානයෙන්.",
       "URL": "https://www.hirunews.lk/187360/යාල-වනෝද්‍යාන-පිවිසුමේ-සූරාකෑම",
       "Category": "Local News",
       "Parent URL": "https://www.hirunews.lk/local-news.php?pageID=4010"
}