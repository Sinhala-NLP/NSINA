{
       "Source": "hirunews",
       "Timestamp": "Tuesday, 01 November 2022 - 14:09",
       "Headline": "අය - වැය විවාදය කාලයේ ආණ්ඩුවේ මන්ත්‍රීවරුන්ට විදේශගත වීම සීමා කෙරෙයි",
       "News Content": "පාර්ලිමේන්තුවේ රැස්වීම් පවත්වන දිනවල දී සහ අයවැය විවාදය පවත්වනු ලබන කාලසීමාව තුළ දී අමාත්‍යවරුන්, රාජ්‍ය අමාත්‍යවරුන් සහ රජයේ මන්ත්‍රීවරුන්ට විදේශගත වීම සීමා කර තිබෙනවා.\nඅග්‍රාමාත්‍යවරයා විසින් අමාත්‍ය මණ්ඩලයට ඉදිරිපත් කළ යෝජනාවකට අනුවයි ඊට අනුමැතිය හිමි ව ඇත්තේ.\nහදිසි වෛද්‍යමය අවශ්‍යතාවයක දී හෝ රජයේ ඉතා හදිසි කාර්යන් සම්බන්ධයෙන් හැර අනෙක් කිසිදු කාරණයකට අමාත්‍යවරුන්, රාජ්‍ය අමාත්‍යවරුන් සහ රජයේ පාර්ශවයේ පාර්ලිමේන්තු මන්ත්‍රීවරුන්ට විදේශගත නොවිය යුතු බවට යි අමාත්‍ය මණ්ඩලයට ඉදිරිපත් කළ යෝජනාවේ දැක්වෙන්නේ.",
       "URL": "https://www.hirunews.lk/319379/අය-වැය-විවාදය-කාලයේ-ආණ්ඩුවේ-මන්ත්‍රීවරුන්ට-විදේශගත-වීම-සීමා-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=763"
}