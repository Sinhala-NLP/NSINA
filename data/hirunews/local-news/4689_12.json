{
       "Source": "hirunews",
       "Timestamp": "Saturday, 28 January 2017 - 6:40",
       "Headline": "හිරු සිරිපා කරුණාවට එක්වූ බැතිමතුන් ශ්‍රී පාදස්ථානය වැද පුදාගෙන යළි නල්ලතන්නියට ළඟා වෙයි (ඡායාරූප)",
       "News Content": "සිරිලක සංවිධාන වන්නා වූ මහා වන්දනා චාරිකාව, හිරු සිරිපා කරුණාව මේ වන විට අවසන් අදියරට ළඟා වෙමින් තිබෙනවා.\nඊයේ උදෑසන දිවයිනේ විවිධ ප්‍රදේශවලින් පිටත් වූ වන්දනා බස් රථවලින් පැමිණි බැතිමතුන් මේ වන විට ශ්‍රී පාදස්ථානය කරුණා කර යළි නල්ලතන්නියට ළඟා වී ඇති බවයි අප වාර්තාකරුවන් ප්‍රකාශ කළේ.\nයළි ඔවුන් ගම්බිම් කරා පැමිණෙන තුරු බැතිමතුන්ට අවශ්‍ය සියලූ පහසුකම් සැලසීමට හිරු එෆ්.එම්. සූදානම්.\nආසියානු මාධ්‍ය ජාලයේ සභාපති රේනෝ සිල්වා මහතාගේ තවත් පින්බර සංකල්පයක් පරිදි  දියත් කළ මෙම මහා වන්දනා චාරිකාවේදී දිවයින පුරා විසිරුණු බැතිමතුන්ට හිරුගේ සියලූ සත්කාර මැද ශ්‍රී පාදස්ථානය කරුණා කිරීමට වරම් හිමි වුණා.\nඒ අනුව දිශා 6කින් ඊයේ වන්දනා බස් රථ සිරිපා කරුණාවට එක්වීම විශේෂත්වයක්.\nහිරු සිරිපා කරුණාව පෙරටු කර ගනිමින් උත්තරීතර පූජා කරඬු වහන්සේලා 6 නමක් ද සිරිපා පුද බිම වෙත වැඩම කරවීමට හිරු කටයුතු සූදානම් කළේ මඟ දෙපස රැස්ව මෙම පින්බර චාරිකාවට දායක වන බැතිමතුන්ට ආශිර්වාද කිරීමේ අරමුණින්.\nඒ සඳහා ද හිමි වුණේ දැවැන්ත ජනතා ප්‍රසාදයක්.",
       "URL": "https://www.hirunews.lk/153081/හිරු-සිරිපා-කරුණාවට-එක්වූ-බැතිමතුන්-ශ්‍රී-පාදස්ථානය-වැද-පුදාගෙන-යළි-නල්ලතන්නියට-ළඟා-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4689"
}