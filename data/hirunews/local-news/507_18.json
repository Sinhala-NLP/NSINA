{
       "Source": "hirunews",
       "Timestamp": "Tuesday, 28 February 2023 - 11:15",
       "Headline": "විදුලි බිල වැඩි කිරීමට එරෙහිව කැකිරාවේ දී විරෝධතාවයක් (ඡායාරූප)",
       "News Content": "කැකිරාව නගරයේ දී, ප්‍රදේශවාසීන් විදුලි බිල් පුලුස්සා, පන්දම් දල්වා ඊයේ(27) රාත්‍රියේ විරෝධතාවයක නිරත වී තිබුණා.\nඒ, මැති ඇමතිවරුන් කෝටි ගණනින් විදුලි බිල නොගෙවා සිටිය දී ජනතාව මත ඒ බර පටවා දරා ගත නොහැකි ලෙස වැඩිකර ඇති විදුලි බිල වහාම අඩුකරන ලෙස ආණ්ඩුවට බල කරමින්.\nපැයකට අධික කාලයක් පැවැති එම විරෝධතාවයට එක්වූ පිරිස විරෝධතා පුවරු ප්‍රදර්ශණය කරමින්, විරෝධතා පාඨ කියමින්, පන්දම් දල්වාගෙන විරෝධතාවය පැමට කටයුතු කළ බවයි වාර්තා වෙන්නේ.\nජනතාවට දරාගත නොහැකි අයුරින් ආන්ඩුව ඉහළ දැමීමට කටයුතු කළ විදුලි බිල ගෙවා ගැනීම අසීරු කාර්යක් බවට පත්ව ඇති බව පෙන්වා දුන් විරෝධතාතරුවෝ කියා සිටියේ, විදුලි බිල වැඩි වීමත් සමග කර්මාන්ත ශාලා වැසී යන මට්ටමට පත්ව ඇති බවයි.\nඒ හේතුවෙන්, පීඩාවට පත්ව සිටින ජනතාවට රැකියා අහිමිවීමේ අවධානමක් ද මතුව තිබෙනවා.\nවිදුලි බිල අඩුකිරීම මෙන්ම තමන්ට අවශ්‍ය අනෙකුත් සහන ද ලබා දෙන තෙක් දිගින් දිගටම මහපාරට බැස තමන් මෙලෙස ආණ්ඩුවට එරෙහිව විරෝධතාවයේ නියැලෙන බව ද එම විරෝධතාකරුවෝ එහිදී පැවසුවා.",
       "URL": "https://www.hirunews.lk/328573/විදුලි-බිල-වැඩි-කිරීමට-එරෙහිව-කැකිරාවේ-දී-විරෝධතාවයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=507"
}