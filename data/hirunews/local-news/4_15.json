{
       "Source": "hirunews",
       "Timestamp": "Wednesday, 27 September 2023 - 12:26",
       "Headline": "නුවරඑළියේ ප්‍රදේශ කිහිපයකට රිළවුන්ගේ කරදර",
       "News Content": "අඹගමුව ප්‍රාදේශිය ලේකම් බල ප්‍රදේශයට අයත්, බොහෝ ගම්මානවල රිළවුන් ගහණය වැඩිවීම නිසා එම ප්‍රදේශවල ජනතාව දැඩි අපහසුතාවයකට පත්ව සිටිනවා.\nකිරිවන්එළිය, ලක්ෂපාන, හඟරාපිටිය, කළුගල, පොල්පිටිය හා නල්ලතන්නිය යන ග්‍රාමීය ප්‍රදේශවල ජීවත්වන ජනතාවගේ සියළු බව භෝග වලට මෙම රිළවු රංචු හානි සිදු කිරීම හේතුවෙන් තමන් දැඩි ආර්ථික අපහසුතාවයකට පත්ව සිටින බව එම ජනතාව පවසනවා.\nරිළවුන් රංචු පිටින් තම වතුවලට කඩා වැදී බව භෝග විනාශ කිරීම පමණක් නොව නිවාස හා වෙළදසල් තුලට ඇතුල්වී ආහාරපාන පවා රැගෙන පලා යාම දිනපතා සිදුවන බව පවසන මෙම ගම්වාසීහූ, රිළවුන් එළවීමට උත්සාහ කරන අවස්ථාවලදී සපා කෑමට කඩා පනින බවද ප්‍රකාශ කරනවා.\nමේ සම්බන්ධව වනජීවි නිලධාරීන්ගේ හා වගකිවයුත්තන්ගේ අවධානයට ලක්විය යුතු බවයි පීඩාවට පත් ගම්වාසීන් පවසන්නේ.",
       "URL": "https://www.hirunews.lk/349539/නුවරඑළියේ-ප්‍රදේශ-කිහිපයකට-රිළවුන්ගේ-කරදර",
       "Category": "Local News",
       "Parent URL": "https://www.hirunews.lk/local-news.php?pageID=4"
}