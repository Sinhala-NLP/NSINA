{
       "Source": "hirunews",
       "Timestamp": "Wednesday, 09 December 2020 - 17:04",
       "Headline": "නෙදර්ලන්ත ජාතික හිමිනමගේ සිරුර කරාපිටිය රෝහලට",
       "News Content": "දොඩන්දූව - රත්ගම කළපුවේ පාවෙමින් තිබියදී සොයාගත් පොල්ගස්දූව ආරණ්‍ය සේනාසනයේ වැඩසිටි නෙදර්ලන්ත ජාතික හිමිනම අපවත්වීම පිළිබඳ මහේස්ත්‍රාත් පරීක්ෂණය අද (09) ගාල්ල ප්‍රධාන මහේස්ත්‍රාත් හර්ෂණ කැකුණවෙල විසින් සිදුකරනු ලැබුවා.\n56 හැවිරිදි මෙම හිමිනමගේ දේහය කළපුවේ තිබී පෙරේදා පස්වරුවේ සොයාගැනුනු අතර, එහිදී දෙපාවල ගළක් ද ගැටගසා එල්ලා තිබූ බවයි හිරු ප්‍රාදේශීය වාර්තාකරු සඳහන් කළේ.\nමහේස්ත්‍රාත් පරීක්ෂණය සිදුකිරීමෙන් පසු ප්‍රධාන මහේස්ත්‍රාත් හර්ෂණ කැකුණවෙල නියෝග කළේ පශ්චාත් මරණ පරීක්ෂණය සඳහා සිරුර කරාපිටිය ශික්ෂණ රෝහලට රැගෙන යන ලෙසයි.",
       "URL": "https://www.hirunews.lk/256663/නෙදර්ලන්ත-ජාතික-හිමිනමගේ-සිරුර-කරාපිටිය-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=2285"
}