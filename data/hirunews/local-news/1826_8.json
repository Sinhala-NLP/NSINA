{
       "Source": "hirunews",
       "Timestamp": "Monday, 12 July 2021 - 7:21",
       "Headline": "වෛද්‍යවරියකගේ කාමරයකට ඇතුළු වී ඇයගේ ඡායාරූප ගත් දොස්තර රක්ෂිත බන්ධනාගාර ගතකරයි",
       "News Content": "රාගම පොලිසිය විසින් පසුගිය 10 වනදා අත්අඩංගුවට ගනු ලැබූ කොළඹ ජාතික රෝහලේ සේවයේ නියතු වෛද්‍යවරයා ලබන 16 වනදා දක්වා රක්ෂිත බන්ධනාගාර ගත කිරීමට නියෝග කර තිබෙනවා.\nඒ අදාල වෛද්‍යවරයා ඊයේ (11) වැලිසර අධිකරණය හමුවට ඉදිරිපත් කිරීමෙන් අනතුරුවයි.\nරාගම රෝහලේ වෛද්‍ය නේවාසිකාගාරයේ, වෛද්‍යවරියකගේ කාමරයකට ඇතුළු වී වෛද්‍යවරිය ඇඳුම් මාරු කරමින් සිටින අවස්ථවේ එය ඡායාරූප ගත කිරීමක් සම්බන්ධයෙන් සැකකාර වෛද්‍යවරයා අත්අඩංගුවට ගැනුණා.\nමෙලෙස අත්අඩංගුවට ගැනුණු වෛද්‍යවරයා 35 හැවිරිදි සමන්තුරේ ප්‍රදේශයේ පදිංචිකරුවෙක්.\nඔහු මීට පෙර රාගම රෝහලේ සේවය කර ඇති අතර මෙම සිද්ධියෙන් අනතුරුව අදාල වෛද්‍යවරයාට එරෙහිව එවැනිම ආකාරයේ පැමිණිලි දෙකක් පොලිසිය වෙත ලැබී ඇති බවයි වාර්තා වන්නේ.",
       "URL": "https://www.hirunews.lk/276731/වෛද්‍යවරියකගේ-කාමරයකට-ඇතුළු-වී-ඇයගේ-ඡායාරූප-ගත්-දොස්තර-රක්ෂිත-බන්ධනාගාර-ගතකරයි",
       "Category": "Local News",
       "Parent URL": "https://www.hirunews.lk/local-news.php?pageID=1826"
}