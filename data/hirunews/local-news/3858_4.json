{
       "Source": "hirunews",
       "Timestamp": "Monday, 09 July 2018 - 12:48",
       "Headline": "තිස්ස අත්තනායකගෙන් නව දේශපාලන ව්‍යාපාරයක්",
       "News Content": "ඉදිරියේදී තමන් නව දේශපාලන ව්‍යාපාරයක් ආරම්භ කරන බව එක්සත් ජාතික පක්ෂයේ හිටපු මහ ලේකම් තිස්ස අත්තනායක ප්‍රකාශ කළා.\nඅස්ගිරි පාර්ශවයේ මහානායක අතිපූජ්‍ය වරකාගොඩ ශ්‍රී ඤාණරතන හිමියන් ඊයේ බැහැදැකීමෙන් අනතුරුව මාධ්‍ය වෙත අදහස් දක්වමින් ඔහු මේ බව කියා සිටියා.\nතවදුරටත් එක්සත් ජාතික පක්ෂය ඉදිරියේ දණ ගැසීමට තමන් සූදානම් නොමැති බවයි මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් ඔහු සඳහන් කළේ.\nකෙසේ වෙතත් ඉදිරි ජනාධිපතිවරණයේ එක්සත් ජාතික පක්ෂ අපේක්ෂකයා අග්‍රාමාත්‍ය රනිල් වික්‍රමසිංහ බව අමාත්‍ය ෆීල්ඞ් මාර්ෂල් සරත් ෆොන්සේකා ප්‍රකාශ කළා.\nවන අලි ගැටළුව සම්බන්ධයෙන් මාතලේ - නාවුල ප්‍රදේශයේ ඊයේ පැවති සාකච්ඡාවකින් අනතුරුව මාධ්‍ය වෙත අදහස් පළ කරමිනුයි අමාත්‍යවරයා මේ බව අනාවරණ කළේ.",
       "URL": "https://www.hirunews.lk/194814/තිස්ස-අත්තනායකගෙන්-නව-දේශපාලන-ව්‍යාපාරයක්",
       "Category": "Local News",
       "Parent URL": "https://www.hirunews.lk/local-news.php?pageID=3858"
}