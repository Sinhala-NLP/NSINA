{
       "Source": "hirunews",
       "Timestamp": "Monday, 13 February 2017 - 12:34",
       "Headline": "තවත් කොටි බෝම්බ තොගයක් හමුවෙයි (ඡායාරූප)",
       "News Content": "යාපනය චාවකච්චේරි ස්ට්ලින් පාරේ ස්ථානයක තිබී බෝම්බ ඇතුළු පුපුරණ ද්‍රව්‍ය තොගයක් පොලීසිය විසින් සොයාගෙන තිබෙනවා.\nඉතා සුරක්ෂිත ලෙස අසුරා වළ දමා තුබූ මෙම බෝම්බ හා පුපුරණ ද්‍රව‍ය අතර අත්බෝම්බ 34 ක්, ආර්.පී.ජී බෝම්බ 10 ක් ,මෝටාර් බෝම්බ හා තවත් යුද උපකරණ රැසක් තිබී ඇති බවයි සඳහන් වන්නේ.\nමෙම යුද උපකරණ හමුවූ භූමියේ දැනට කිසිවෙකුත් පදිංචිව නොමැති අතර පොලීසියට ලැබුණු තොරතුරක් මත ඒවා ගොඩ ගෙන තිබෙනවා.\nපොලීසිය දැනට විශ්වාස කරන්නේ මෙම යුද උපකරණ තොගය එල්.ටී.ටී.ඊ සාමාජිකයින් විසින් යුද සමයේදී ගබඩා කොට තබන්නට ඇති යුද උපකරණ තොගයක් බවයි.\nචාවාකච්චේරි පොලීසිය හා යුද හමුදාව මෙම බෝම්බ හා යුද උපකරණ සම්බන්ධයෙන් පරීක්ෂණ පවත්වනවා.",
       "URL": "https://www.hirunews.lk/154352/තවත්-කොටි-බෝම්බ-තොගයක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4663"
}