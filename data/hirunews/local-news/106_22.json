{
       "Source": "hirunews",
       "Timestamp": "Friday, 11 August 2023 - 12:26",
       "Headline": "මුදල් කොල්ලකෑ  පොලිසියේ තිදෙනෙකු අත්අඩංගුවට",
       "News Content": "පුද්ගලයෙකුට පහරදී ඔහු සතු මුදල් කොල්ල කෑ පොලිස් සැරයන් සැරයන්වරයෙකු, පොලිස් කොස්තාපල් රියැදුරකු සහ පොලිස් කොස්තාපල්වරයෙකු මඩකලපුව කොට්ඨාස අපරාධ විමර්ශන අංශය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ එරාවුර් පොලිසියට අනුයුක්තව සේවය කරන පොලිස් නිලධාරීන් තිදෙනෙක්  බව සඳහන් වනවා.\nපසුගිය නව වැනිදා රාත්‍රියේ එරාවූර් නගරයේ මාර්ගයක යමින් සිටි පුද්ගලයෙකු හැඳුනුම්පත නොමැති වීම හේතුවෙන් අත්අඩංගුවට ගෙන මෙම සැකකාර නිලධාරීන් තිදෙනා ඔහු සතුව තිබූ රුපියල් 6500ක මුදලක් කොල්ලකා තිබෙනවා.\nනීතිය ක්‍රියාත්මක නොකිරීමට රුපියල් 20,000 ක අල්ලස් මුදලක් ද ඉල්ලා තිබෙන බව එම පුද්ගලයා මඩකලපුව කොට්ඨාස භාර ජ්‍යෙෂ්ඨ පොලිස් අධිකාරීවරයා වෙත පවසා තිබෙනවා.\nකොල්ල කෑමට ලක් වූ  තරුණයා ඔහුගේ පියා සමග  සිදුවීම වූ දිනට පසු දින පොලිසියට ගිය අවස්ථාවේදී කොල්ල කන මුදලින්  රුපියල්1500 කමුදලක් පොලිස් නිලධාරීන් විසින් නැවත ලබා දී තිබෙන බවද අනාවරණය වී තිබුණා.",
       "URL": "https://www.hirunews.lk/344423/මුදල්-කොල්ලකෑ-පොලිසියේ-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=106"
}