{
       "Source": "hirunews",
       "Timestamp": "Friday, 15 January 2021 - 15:55",
       "Headline": "අවන්තිදේවි ළමා නිවාසයේ පාලිකාව රිමාන්ඩ්",
       "News Content": "අනුරාධපුර - අවන්තිදේවි ළමා නිවාසයේ රැකවරණය ලබමින් සිටින දැරියන් කෲරත්වයට පත් කිරීමේ සිද්ධියට අත්අඩංගුවට ගත් එහි ප්‍රධාන පාලිකාව ලබන 18 වනදා දක්වා රක්ෂිත බන්ධනාගාර ගත කර තිබෙනවා.\nඒ ඇය අද අනුරාධපුර ප්‍රධාන මහේස්ත්‍රාත් සහ දිසා විනිසුරු ජනක ප්‍රසන්න සමරසිංහ හමුවට ඉදිරිපත් කිරීමෙන් අනතුරුවයි.\nඊයේ දිනයේදී ඇය අනුරාධපුර මූලස්ථාන පොලීසියේ ළමා හා කාන්තා කාර්යාංශය මගින් අත්අඩංගුවට ගනු ලැබුවා.\n52 හැවිරිදි සැකකාර කාන්තාවට එරෙහිව පොලීසිය වෙන් වෙන් වශයෙන් බී වාර්තා 11ක් අධිකරණයට ඉදිරිපත් කර තිබුණා.\nමෙහිදී මහේස්ත්‍රාත්වරයා නියෝග කලේ කෲරත්වයට පත් වූ බව කියන දැරියන් සම්බන්ධයෙන් සිදුකළ අධිකරණ වෛද්‍ය පරීක්ෂණවල වාර්තා සහ විමර්ශනවල ප්‍රගතිය දැක්වෙන වාර්තාවක් අධිකරණයට ඉදිරිපත් කරන ලෙසයි.",
       "URL": "https://www.hirunews.lk/259789/අවන්තිදේවි-ළමා-නිවාසයේ-පාලිකාව-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2210"
}