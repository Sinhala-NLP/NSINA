{
       "Source": "hirunews",
       "Timestamp": "Saturday, 19 December 2020 - 11:08",
       "Headline": "අපරාධ රැසකට සම්බන්ධ පහේ කල්ලියේ 4ක් අත්අඩංගුවට (වීඩියෝ)",
       "News Content": "මෙරට ස්ථාන කිහිපයක සිදු වූ රං ආභරණ කොල්ලකෑම් ඇතුළු විවිධ අපරාධ රැසකට සම්න්ධ පහේ කල්ලිය යන අන්වර්ථ නාමයෙන් හඳුන්වන අපරාධකල්ලියේ සිව්දෙනෙකු මොනරාගල පොලීසිය විසින් අත්අඩංගුවට ගෙන තිබෙනවා.\nඒ ඊයේ (18) රාත්‍රියේ, මොනරාගල කොට්ඨාස අපරාධ විමර්ශන අංශයේ නිලධාරීන් සිදුකළ මෙහෙයුමකදීයි.\nඔවුන් සන්තකයේ තිබී යතුරුපැදි දෙකක්,ජංගම දුරකථන සහ කොල්ලකන ලද රං භාණ්ඩ තොගයක් ද මොනරාගල කොට්ඨාස අපරාධ විමර්ශන අංශයේ නිලධාරීන් සොයා ගත් බව සඳහන්.\nඅත්අඩංගුවට ගත් සැකකරුවන්, යතුරුපැදි වලින් ගමන් කර මහ මඟ ගමන් ගන්නා කාන්තාවන්ගේ රං මාල කොල්ලකෑම් , ගෙවල් බිදුම් සහ මිනිස්සුන් බිය වද්දා මුදල් කොල්ලකෑම් ඇතුළු විවිධ අපරාධ රැසක් සිදු කර තිබෙනවා.\nවයස අවුරුදු 20ත් 40ත් අතර පසුවන ඔවුන් මහියංගනය,මොනරාගල,වැල්ලවාය සහ කුඩාඔය යන ප්‍රදේශවල පදිංචිකරුන් පිරිසක් බවයි පොලීසිය ප්‍රකශ කළේ.\nඅදාල සැකකරුවන් අද (19) වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය සම්බන්ධයෙන් වැඩිදුර විමර්ශන මොනරාගල පොලීසිය විසින් ක්‍රියාත්මකයි.",
       "URL": "https://www.hirunews.lk/257379/අපරාධ-රැසකට-සම්බන්ධ-පහේ-කල්ලියේ-4ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2266"
}