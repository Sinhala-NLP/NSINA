{
       "Source": "hirunews",
       "Timestamp": "Thursday, 25 November 2021 - 20:18",
       "Headline": "මහරගම නගරසභාවේ උණුසුම් තත්ත්වයක්",
       "News Content": "මහරගම නගරාධිපතිවරයා හොරෙන් ලයිට් ගැනීම , කෝටි 8ක මූල්‍ය වංචාවක් හා පැවති සැප්තැම්බර් ඔක්තෝම්බර් මහා සභාව රැස්වීම්  නීත්‍යානුකූල නොවන බව පවසමින් ශ්‍රී ලංකා පොදුජන පෙරමුණේ මන්ත්‍රීවරුන් නගරාධිපතිවරයාට එල්ල කළ විරෝධතා වත් සමඟ අද පැවති මාසික මහා සභා රැස්වීම උණුසුම්  මුහුණුවරක් ගත්තා.\nඑහිදී ඇති වූ ඇතිවූ  කලහකාරී තත්වය හේතුවෙන්  උප නගරාධිපතිවරයාට  අවස්ථා දෙකක දී නගරාධිපතිවරයාට එක් අවස්ථාවකදී ද මහා සභාව රැස්වීම කල් දැමීමට සිදු වුණා.\nමෙහිදී හොරෙන් විදුලිය ලබාගත් නගරාධිපතිවරයාට විරෝධය පළ කරමින් හැලජින් වර්ගයේ විදුලි ලාම්පුවක් සහ විරෝධතා පුවරු ප්‍රදර්ශනය කරමින් පාලක පක්ෂයේ මන්ත්‍රීවරුන් 25 දෙනකු සභාව මැදට පැමිණ විරෝධතාව පළ කළා.\nඑහිදී නිශාන්ත විමලචන්ද්‍ර , කාන්ති කොඩිකාර අමරපාල වන්නිආරච්චි රුවන් සේනාරත්න ප්‍රදීප්  ලියනගේ  යන මන්ත්‍රීවරුන් අවස්ථා තුනකදී නම් කොට සභාවෙන් පිට කිරීමට නියෝග කළා.\nඑහිදී ආරක්ෂක අංශය පැමිණ ඔවුන්  ඉවත් කිරීමට යාමේදී සෙසු මන්ත්‍රීවරුන් ඔවුන් ආරක්ෂා කරනු දක්නට ලැබුණා.",
       "URL": "https://www.hirunews.lk/289174/මහරගම-නගරසභාවේ-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=1537"
}