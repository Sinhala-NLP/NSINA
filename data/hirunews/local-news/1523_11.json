{
       "Source": "hirunews",
       "Timestamp": "Thursday, 02 December 2021 - 8:55",
       "Headline": "දේශනයකට පැමිණි උපදේශකවරයෙකු ඇතුළු 4ක් ගිනි අවියක් සමග අත්අඩංගුවට",
       "News Content": "බදුල්ල - හාලිඇල ප්‍රදේශයේ පාසලක සිසුන්ට මනෝවිද්‍යා වැඩසටහනක් පැවැත්වීම සඳහා පැමිණි උපදේශකවරයෙකු සහ ඔහුගේ ආරක්ෂකයින් 3 දෙනෙකු වායු රයිෆලයක්, ඊට යොදන උණ්ඩ 129ක් සහ ගමන් කථන 3ක් සමග අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ, කළු පැහැති ඇඳුමින් සැරසී සිටි මෙම පුද්ගලයින් සතුව ගිනි අවියක් ඇති බවට හාලිඇල පොලිසියට ඊයේ තොරතුරක් ලැබී ඇති බවයි.\nපසුව පොලිස් නිලධාරීන් කණ්ඩායමක් අදාළ විද්‍යාලයට ගොස් විමර්ශන සිදු කරන අවස්ථාවේ, අනාවරණ වී ඇත්තේ, පළාත් අධ්‍යාපන අධ්‍යක්වරයාගේ හෝ කලාප අධ්‍යාපන අධ්‍යක්ෂවරයාගේ අනුමැතිය මෙම වැඩසටහනට ගෙන නොමැති බවටයි.\nඑමෙන්ම අදාළ උපදේශකවරයා කිසිදු ලියාපදිංචි ආයතනයක හෝ එලෙස වැඩසටහන් පැවැත්වීම සඳහා සුදුසුකම් ලද්දෙකු නො වන බවටද අනාවරණ වී තිබෙනවා.",
       "URL": "https://www.hirunews.lk/289789/දේශනයකට-පැමිණි-උපදේශකවරයෙකු-ඇතුළු-4ක්-ගිනි-අවියක්-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1523"
}