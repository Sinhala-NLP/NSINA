{
       "Source": "hirunews",
       "Timestamp": "Sunday, 30 July 2017 - 12:00",
       "Headline": "සාක් කලාපීය සෞඛ්‍ය ප්‍රවර්ධනයට කොළඹ ප්‍රකාශය සම්මත කරගනී",
       "News Content": "සාක් කලාපීය රටවල් කේන්ද්‍ර කරගනිමින් වෛද්‍ය විශ්වවිද්‍යාලය ස්ථාපිත කිරීමට ශ්‍රී ලංකාව එකඟතාව පළ කර තිබෙනවා.\nඒ, ඊයේ ආරම්භ වූ සාක් සෞඛ්‍ය අමාත්‍යවරුන්ගේ සමුළුවේදියි.\nදකුණු ආසියානු රටවල ජීවත්වන බිලියන 1.5 ක ජනතාවගෙන් සියයට 32 ක් ක්‍ෂය රෝගයට ගොදුරුවී ඇති බව අනාවරණ වී ඇති අතර, තවත් ඉහළ ප්‍රතිශතයක් විවිධ බෝවන රෝගවලටත්, බෝ නොවන රෝගවලටත් ගොදුරුවීම දිනෙන් දින ඉහළ යමින් පවතිනවා.\nමෙම තත්ත්වය සැළකිල්ලට ගෙන තවදුරටත් දකුණු ආසියාවේ සෞඛ්‍ය පහසුකම් දියුණු කිරීමේ වැඩසටහනක් ක්‍රියාත්මක කිරීමට සාක් සෞඛ්‍ය අමාත්‍යවරුන්ගේ සමුළුවේදී එකඟත්වයකට පැමිණ ඇති අතර, මෙහිදී සාමාජික රටවලට බලපාන සෞඛ්‍ය ආශ්‍රිත කරුනුවලට අදාළව කොළඹ ප්‍රකාශනයද සම්මත කරගෙන තිබෙනවා.",
       "URL": "https://www.hirunews.lk/167127/සාක්-කලාපීය-සෞඛ්‍ය-ප්‍රවර්ධනයට-කොළඹ-ප්‍රකාශය-සම්මත-කරගනී",
       "Category": "Local News",
       "Parent URL": "https://www.hirunews.lk/local-news.php?pageID=4395"
}