{
       "Source": "hirunews",
       "Timestamp": "Friday, 06 May 2022 - 12:03",
       "Headline": "අමෙරිකාවේ නිෂ්පාදිත ගිනි අවියක් සමග පුද්ගලයකු අත්අඩංගුවට",
       "News Content": "අමෙරිකාවේ නිෂ්පාදිත ගිනි අවියක් සමග පුද්ගලයෙකු විශේෂ කාර්යය බලකායේ අත්තඩංගුවට පත්ව තිබෙනවා.\nඒ ප්‍රදේශවාසීන්ගෙන් ලද තොරතුරකට අනුව හොරණ විශේෂ කාර්යය බලකා කඳවුරේ නිලධාරීන් විසින්.\nවිශේෂ කාර්ය බලකායේ අණදෙන නිලධාරී නීතීඥ වරුණ ජයසුන්දර මහතාගේ නියෝග හා උපදෙස් මත ක්‍රියාත්මක වූ කඳවුරු අණදෙන නිලධාරී ප්‍රධාන පොලිස් පරීක්ෂක ජේ.යූ.එස්. ද සිල්වා ඇතුළු නිලධාරීන් කණ්ඩායමක් විසින් ඊයේ (05) ඉංගිරිය පොලිස් වසමේ කොස්හේන, ගර්ටන්වත්ත ප්‍රදේශයේ දී කරන ලද වැටලීමකදීයි.\nනිවෙස තුළ සඟවා තිබූ මෙම ගිනි අවිය අමෙරිකාවේ නිෂ්පාදිත බෝර 16 ගිනි අවියක් වූ අතර ඒ සඳහා බලපත්‍රයක් ද තිබී නැහැ.\nමෙලෙස අත්තඩංගුවට පත්ව ඇත්තේ කොස්හේන, පෝරුවදණ්ඩ ප්‍රදේශයේ පදිංචි වයස අවුරුදු 54 ක පුද්ගලයකු වන අතර වැඩිදුර විමර්ශන කටයුතු සඳහා ඔහුව ඉංගිරිය පොලීසිය වෙත බාර දීමට විශේෂ කාර්ය බලකා නිලධාරීන් කටයුතු කර තිබුණා.",
       "URL": "https://www.hirunews.lk/303637/අමෙරිකාවේ-නිෂ්පාදිත-ගිනි-අවියක්-සමග-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1188"
}