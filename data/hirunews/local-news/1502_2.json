{
       "Source": "hirunews",
       "Timestamp": "Saturday, 11 December 2021 - 12:42",
       "Headline": "භාණ්ඩාගාර ලේකම් සහ මහ බැංකු අධිපති අනිද් දා කැබිනට් මණ්ඩලයට",
       "News Content": "ශ්‍රී ලංකාව මුහුණදෙන විදේශ මුදල් අර්බුදයට විසඳුමක් වශයෙන් ජාත්‍යන්තර මූල්‍ය අරමුදලේ සහය ලබාගන්නේ ද යන්න පිළිබඳව රජයේ අවධානය යොමුව ඇති බව වාර්තා වනවා.\nකෙසේ නමුත් මේ සම්බන්ධයෙන් රජය තුළ ඒකමතික භාවයක් නොමැති බවයි ආරංචි මාර්ග සඳහන් කළේ.\nඒ අනුව, ජනාධිපති ගෝඨාභය රාජපක්ෂගේ ප්‍රධානත්වයෙන් ලබන සඳු ඳා පැවැත්වෙන අමාත්‍ය මණ්ඩල රැස්වීමට මුදල් අමාත්‍යාංශ ලේකම් එස්.ආර්. ආටිගල සහ මහ බැංකු අධිපති අජිත් නිවාඩ් කබ්රාල් කැඳවීමට පියවර ගෙන තිබෙනවා.\nඅයවැයෙන් පසු ව පැවැත්වෙන පළමු අමාත්‍ය මණ්ඩල හමුව වන මෙහි දී රට තුළ පවතින ඩොලර් හිඟය සම්බන්ධයෙන් සාකච්ඡා කිරීමට නියමිත යි.\nඑමෙන්ම, මෙම අමාත්‍ය මණ්ඩල හමුවේ දී යුගදනවි බලාගාරය සඳහා නිව්ෆ්‍රෝටස් එනර්ජි සමාගම අත්සන් තැබුණු ගිවිසුම සම්බන්ධයෙන් ද සාකච්ඡා කිරීමට නියමිත යි.\nමෙරට විදේශ සංචිත ප්‍රමාණය අමෙරිකානු ඩොලර් බිලියන 1.5ක් දක්වා අඩු වී ඇති අතර, එයින්ද ඩොලර් විනිමය වශයෙන් පවතින්නේ අමෙරිකානු ඩොලර් බිලියන 1.1ක් පමණ බවයි මුදල් අමාත්‍යාංශය පසුගියදා සඳහන් කළේ.",
       "URL": "https://www.hirunews.lk/290678/භාණ්ඩාගාර-ලේකම්-සහ-මහ-බැංකු-අධිපති-අනිද්-දා-කැබිනට්-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=1502"
}