{
       "Source": "hirunews",
       "Timestamp": "Thursday, 04 May 2017 - 17:31",
       "Headline": "අකුණුසැර වැදුනු කාන්තාවන් 3 ක් රෝහලට (ඡායාරූප)",
       "News Content": "අධික වර්ෂාපතනයත් සමග ඇතිවු අකුණු සැර වැදීමකින් කම්පනයට පත් කාන්තාවන් 3 දෙනෙකු රෝහල් ගතකර තිබෙනවා.\nමධ්‍යම කඳුකරයට අද පස්වරුවේ ඇතිවු වැසි තත්වයත් සමග මෙම අකුණු සැර වැදී ඇති බවයි අප වාර්තාකරු සඳහන් කළේ.\nපස්වරු 4 ට පමණ මෙලෙස අකුණු සැර වැදීමෙන් කම්පනයට පත්වී ඇත්තේ හැටන් ප්‍රදේශයේ වතු යායක සේවය කරමින් සිටි කාන්තාවන් තුන්දෙනෙක්.\nඔවුන් ප්‍රතිකාර සඳහා ඇතුලත් කර ඇත්තේ දික්ඔය මුලික රෝහලටයි.\nමේ අතර කාලගුණ විද්‍යා දෙපාර්තමේන්තුව සඳහන් කළේ අද රාත්‍රී කාලයේදීත් ප්‍රදේශ රැසකට වැසි ඇතිවන බවයි.\nඇතැම් ප්‍රදේශවලට මිලිමී්ටර් 50 කට වඩා තද වැසි ද ඇතිවනවා.\nඑමෙන්ම වැසිත් සමග තාවකාලිකව තද සුළං ද ඇතිවිය හැකි අතර අකුණු මගින් සිදුවන අනතුරු අවම කර ගැනීමට පියවර ගන්නා ලෙසටයි කාලගුණ විද්‍යා දෙපාර්තමේන්තුව ජනතාවට දැනුම් දෙන්නේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/160605/අකුණුසැර-වැදුනු-කාන්තාවන්-3-ක්-රෝහලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4533"
}