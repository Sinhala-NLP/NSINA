{
       "Source": "hirunews",
       "Timestamp": "Tuesday, 08 May 2018 - 18:08",
       "Headline": "ඉදිරි පැය කිහිපය තුළ දිවයිනේ ප්‍රදේශ කිහිපයකට මිලිමිටර් 100 ඉක්මවූ තද වැසි",
       "News Content": "ඉදිරි පැය කිහිපය තුළ මධ්‍යම,සබරගමුව,ඌව සහ නැගෙනහිර ගාල්ල, මාතර, පොලොන්නරුව, පුත්තලම සහ කළුතර යන ප්‍රදේශ වලට මිලිමිටර් 100 ඉක්මවූ තද වැසි ඇතිවිය හැකිබව කාලගුණ විද්‍යා දෙපාර්තමේන්තුව අනතුරු අඟවනවා.\nගිගුරුම් සහිත වැසි සමග ප්‍රබල අකුණු ඇතිවීමේ හැකියාවක් ද පවතින බවයි දෙපාර්තමේන්තුව නිවේදනය කළේ.\nඑමෙන්ම ගිගුරුම් සහිත වැසි සමග පැයට කිලෝමීටර් 70 ක 80 ක පමණ තද සුළං ද ඇතිවිය හැකියි.\nඅද සවස 4 පමණ වන විට රත්නපුර සහ බදුල්ල දිස්ත්‍රික්වල ඇතැම් ප්‍රදේශවලට තරමක තද වැසි ලැබී තිබෙනවා.\nමෙම වැසි තත්වය ඉදිරි දින කිහිපයේදීත් පවතිනු ඇති බවටයි කාලගුණ විද්‍යා දෙපාර්තමේන්තුව ප්‍රකාශ කළේ.",
       "URL": "https://www.hirunews.lk/190274/ඉදිරි-පැය-කිහිපය-තුළ-දිවයිනේ-ප්‍රදේශ-කිහිපයකට-මිලිමිටර්-100-ඉක්මවූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3954"
}