{
       "Source": "hirunews",
       "Timestamp": "Thursday, 13 August 2020 - 16:41",
       "Headline": "වෛද්‍යවරයෙකු ලෙස පෙනී සිටිමින් සායනවලට පැමිණි කාන්තාවන්ගේ රන් ආභරණ සොරා ගත් අයෙකු සොයා විමර්ශන",
       "News Content": "වෛද්‍යවරයෙකු ලෙස පෙනී සිටිමින් සායන සඳහා පැමිණි මව්වරුන්ගේ රන් ආභරණ සොරා ගත් පුද්ගලයෙකු සම්බන්ධයෙන් පුත්තලම පොලීසිය විමර්ශනයක් ආරම්භ කර තිබෙනවා.\nපුත්තලම මූලික රෝහලේ ඇස, කන සහ උගුර, නාසය සම්බන්ධව සායනවලට පැමිණි වයෝවෘද්ධ මව්වරුන්ගෙන් සැකකරු මෙලෙස රන් ආභරණ සොරා ගෙන ඇති බවටයි වාර්තා වන්නේ.\nපරීක්ෂණ සිදුකිරීම සඳහා රන් ආභරණ පැළඳ සිටීම බාධාවක් බව පවසා ඔවුන්ගෙන් එම රන් ආභරණ ගලවාගෙන ඇති ඔහු පසුව එම ස්ථානයෙන් පලාගොස් ඇති බවටයි තොරතුරු ලැබී ඇත්තේ.",
       "URL": "https://www.hirunews.lk/247734/වෛද්‍යවරයෙකු-ලෙස-පෙනී-සිටිමින්-සායනවලට-පැමිණි-කාන්තාවන්ගේ-රන්-ආභරණ-සොරා-ගත්-අයෙකු-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=2523"
}