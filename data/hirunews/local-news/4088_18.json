{
       "Source": "hirunews",
       "Timestamp": "Thursday, 08 February 2018 - 7:09",
       "Headline": "මැතිවරණ නීති උල්ලංඝනය කළ අයෙක් අල්ලයි",
       "News Content": "මැතිවරණ නීති උල්ලංඝනය කරමින් පෝස්ටර් අලවමින් සිටි සැකකරුවෙකු හලාවත පොලීසිය විසින් අත්අඩංගුවට ගෙන තිබෙනවා.\n07 වැනිදා රාත්‍රීයේ හලාවත - ඉලිප්පදෙණිය ප්‍රදේශයේදී මෙම අත්අඩංගුවට ගැනීම සිදු කර තිබෙනවා.\nඅත්අඩංගුවට ගන්නා අවස්ථාවේ සැකකරු සතුව පෝස්ටර් 70 ක් සහ අත් පත්‍රිකා 65 ක් තිබී ඇති බවයි පොලිසිය පවසන්නේ.\nඑම පොස්ටර් සහ අත් පත්‍රිකා මෙවර පළාත් පාලන මැතිවණයට ශ්‍රී ලංකා පොදු ජන පෙරමුණ පක්ෂයෙන් හලාවත ප්‍රාදේශීය\nසභාවට තරග කරන අපේක්ෂිකාවකට අයත් බව විමර්ශණ කටයුතු සිදු කරන නිලධාරීන් සඳහන් කළා.\nඅත්අඩංගුවට ගෙන ඇති සැකකරු හලාවත - ඉලිප්පදෙණිය පදිංචි 28 හැවිරිදි අයෙක්.\nසැකකරු හලාවත දිසා අධිකරණයට ඉදිරිපත් කිරීමට නියමිතව ඇති අතර හලාවත පොලීසිය වැඩිදුර විමර්ශණ කටයුතු සිදු කරනවා.",
       "URL": "https://www.hirunews.lk/183174/මැතිවරණ-නීති-උල්ලංඝනය-කළ-අයෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4088"
}