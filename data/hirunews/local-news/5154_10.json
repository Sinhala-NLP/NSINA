{
       "Source": "hirunews",
       "Timestamp": "Wednesday, 24 February 2016 - 19:18",
       "Headline": "නිදහස් පක්ෂයේ තීන්දුව වැඩ කරයි",
       "News Content": "නිදහස් පක්ෂ මන්ත්‍රීවරුන්ට ස්වාධීන කණ්ඩායමක් ලෙස පෙනී සිටිය නොහැකි බවට පක්ෂ මධ්‍යම කාරක සභාව ගත් තීරණයේ ප්‍රතිඵල මේ වනවිට පෙන්නුම් කර ඇතැයි රාජ්‍ය අමාත්‍ය ඩිලාන් පෙරේරා ප්‍රකාශ කළා.\nඊයේ පාර්ලිමේන්තුවේදී ඒ බව වඩාත් හොඳින් තහවුරු වූ බවයි කොළඹ අද පැවති මාධ්‍ය හමුවකට එක්වෙමින් අමාත්‍යවරයා සඳහන් කළේ.\nඊයේ පාර්ලිමේන්තුවේදී ඒකාබද්ධ විපක්ෂය ස්වාධීන වීම සම්බන්ධයෙන් අදහස් පළ කරන අවස්ථාවේදී නිදහස් පක්ෂ මන්ත්‍රීවරුන් නිහඩව සිටීම ඔහු ඊට උදාහරණ ලෙස දැක්වූවා.\nනිදහස් පක්ෂ මන්ත්‍රීවරුන්ට පාර්ලිමේන්තුව තුළ හෝ බාහිරව ස්වාධීන මන්ත්‍රී කණ්ඩායමක් ලෙස පෙනී සිටිය නොහැකි බවට තීරණය කළේ පසුගිය 12 වනදා රැස්වූ නිදහස් පක්ෂ මධ්‍යම කාරක සභාවයි.",
       "URL": "https://www.hirunews.lk/127079/නිදහස්-පක්ෂයේ-තීන්දුව-වැඩ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5154"
}