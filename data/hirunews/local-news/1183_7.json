{
       "Source": "hirunews",
       "Timestamp": "Sunday, 08 May 2022 - 14:58",
       "Headline": "විරෝධතාවක් නිසා නාවින්න උණුසුම්",
       "News Content": "මහරගම නාවින්න ප්‍රදේශයේ විරෝධතාවක් හේතුවෙන් උණුසුම් තත්ත්වයක් හටගෙන තිබෙනවා.\nඅප වාර්තාකරුවන් සඳහන් කළේ ගෑස් ඉල්ලා හයිලෙවල් මාර්ගය අවහිර කරමින් ප්‍රදේශවාසීන් පිරිසක් විරෝධතාවයේ නිරතවන බවයි.\nමේ හේතුවෙන් හයිලෙවල් මාර්ගය නාවින්න මංසන්ධියෙන් සහ විජේරාම හංදියෙන් වසා දමා තිබෙනවා.\nපොලිසිය රියදුරන්ට උපදෙස් ලබාදෙන්නේ එම ප්‍රදේශය මගහැර විකල්ප මාර්ග භාවිත කරන ලෙසටයි.\nගෑස් ලබාදෙන ලෙස ඉල්ලා අද පෙරවරුවේයි හයිලෙවල් මාර්ගය, නාවින්න මංසන්ධියෙන් අවහිර කරමින් මෙම විරෝධතාව ආරම්භ කෙරුණේ.\nපොලීසිය විසින් මාර්ගය විවෘත කරන ලෙසට විරෝධතාකරුවන්ට දැනුම්දීමට උත්සාහ කිරීමත් සමග දෙපාර්ශවය අතර උණුසුම් තත්ත්වයක් ද හටගෙන තිබෙනවා.",
       "URL": "https://www.hirunews.lk/303841/විරෝධතාවක්-නිසා-නාවින්න-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=1183"
}