{
       "Source": "hirunews",
       "Timestamp": "Friday, 11 March 2016 - 18:10",
       "Headline": "සිදුවේදී හා ගණේමුල්ලේදී අවි ආයුධ සමග දෙදෙනෙක් කොටුවෙයි",
       "News Content": "අවි ආයුධ ජාවාරමකට සම්බන්ධ පුද්ගලයෙක්,සිදුව ගම්මැද පාර ප්‍රදේශයේදී අත්අඩංගුවට ගෙන තිබෙනවා . ඒ පැලියගොඩ පොලිසියේ අපරාධ විමර්ශන අංශයේ නිලධාරීන් විසින්.\nඅත්අඩංගුවට ගත් පුද්ගලයා සිදුව ගම්මැද පාරේ පදිංචිකරුවෙක්.\nවැඩිදුර ප්‍රශ්න කිරීමේදී නිවසේ අල්මාරියක් තුල,ගමන් බෑගයක සගවා තිබු අවි ආයුධ රැසක් සොයා ගැනීමට පොලිසියට හැකි වී තිබෙනවා.\nටී-56 ගිනි අවියක්, ටී-56 ගිනි අවි සදහා භාවිතා කරන මැගසින් එකක්,ජීව උණ්ඩ 20ක් හා එස්-80 වර්ගයේ ගිනි අවියකට භාවිතා කරන ජීව උණ්ඩ 18ක් පොලිසිය අත්අඩංගුවට ගෙන තිබෙනවා.\nසැකකරු විසින් මෙම ජාවාරමට භාවිතා කරන ලද මෝටර් රථයක් හා යතුරු පැදියක් පොලිසිය විසින් සොයා ගෙන තිබෙනවා.\nපැලියගොඩ පොලිසියේ අපරාධ විමර්ශන අංශය විසින් සිද්ධිය සම්බන්ධව වැඩිදුර පරීක්ෂණ සිදු කරනවා.\nමේ අතර ගනේමුල්ල ප්‍රදේශයේ දී ගිනි අවියක් සමග තවත් පුද්ගලයෙක් අත්අඩංගුවට ගෙන තිබෙනවා.\nඔහු සතුව තිබි ටී-56 ස්වයංක්‍රිය ගිනි අවියක් ද සොයාගැනීමට පොලිසියට හැකිවුණා.\nවයස අවුරුදු 38 පුද්ගලයෙකු වූ මෙම සැකකරු ගනේමුල්ල මකිලන්ගමුව ප්‍රදේශයේ පදිංචිකරුවෙක්.\nත්‍රස්තවාදී කටයුතු විමර්ශන ඒකකය විසින් වැඩිදුර පරීක්ෂණ ක්‍රියාත්මක කරනවා.",
       "URL": "https://www.hirunews.lk/128312/සිදුවේදී-හා-ගණේමුල්ලේදී-අවි-ආයුධ-සමග-දෙදෙනෙක්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5133"
}