{
       "Source": "hirunews",
       "Timestamp": "Tuesday, 25 August 2020 - 13:17",
       "Headline": "හෙරොයින් කිලෝවක් සමඟ අත්අඩංගුවට ගත් කොළොන්නාව නගර සභා වැඩ පරීක්ෂක රිමාන්ඩ්",
       "News Content": "හෙරොයින් කිලෝග්‍රෑම් එකකට වැඩි ප්‍රමාණයක් සමඟ අත්අඩංගුවට ගත් කොළොන්නාව නගර සභාවේ වැඩ පරීක්ෂකවරයා ලබන සැප්තැම්බර් 08 වනදා දක්වා රක්ෂිත බන්ධනාගාර ගත කෙරුණා.\nඒ, කොළඹ අතිරේක මහේස්ත්‍රාත් ප්‍රියන්ත ලියනගේ හමුවට අද (25) ඉදිරිපත් කළ අවස්ථාවේදියි.\n50 හැවිරිදි එම පුද්ගලයා පිළිබද අනාවරණ වූයේ පාදුක්ක ප්‍රදේශයේදී අත්අඩංගුවට ගත් හෙරොයින් භාවිතයට ඇබ්බැහි වූ පුද්ගලයන් දෙදෙනෙකුගෙන් ලද තොරතුරු අනුවයි.\nඒ අනුව කොළොන්නාව ප්‍රදේශයේ පදිංචි හෙරොයින් ජාවාරමේ නිරත සැකකරුවෙකු හෙරොයින් ග්‍රෑම් 10 ක් ද සමඟ අත්අඩංගුවට ගෙන තිබුණා.\nපොලීසිය ඔහුට හෙරොයින් ලබාදෙන පුද්ගලයා සම්බන්ධයෙන් කළ විමර්ශනවලදී අනාවරණ වී තිබුණේ නගර සභා වැඩ පරීක්ෂකවරයා හෙරොයින් ජාවාරමේ නිරතව ඇති බවටයි.\nපසුව සිදුකළ පරීක්ෂාවකදී කොළොන්නාව නගරයේ වෙළඳසැලක සඟවා තිබියදී හෙරොයින් කිලෝ එකයි ග්‍රෑම් 100 ක් සොයා ගැනුණා.",
       "URL": "https://www.hirunews.lk/248612/හෙරොයින්-කිලෝවක්-සමඟ-අත්අඩංගුවට-ගත්-කොළොන්නාව-නගර-සභා-වැඩ-පරීක්ෂක-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2499"
}