{
       "Source": "hirunews",
       "Timestamp": "Tuesday, 11 January 2022 - 9:03",
       "Headline": "දිවයිනේ පැය 24 තුළ වාර්තා වූ මාරක රිය අනතුරු",
       "News Content": "දෙමටගොඩ පොලිස් වසමේ කොළොන්නාව ප්‍රදේශයේ ඇළකට වැටී පුද්ගලයෙකු මිය ගොස් තිබෙනවා.\nඊයේ (10) උදෑසන දෙමටගොඩ පොලිසියට සිද්ධිය සම්බන්ධ තොරතුරක් ලැබී ඇති අතර, මරණකරු වයස ආවුරුදු 57ක් වූ වැල්ලම්පිටිය ප්‍රදේශයේ පදිංචි කරුවෙක් බවටයි, වාර්තා වන්නේ.\n(09) වැනිදා රැකියාව අවසන් කර නිවසට පැමිණෙන් සිටියදී මෙම අනතුරට ලක්ව ඇති බවට පොලිස් විමර්ශණ අනාවරණය කරනවා.\nදෙමටගොඩ පොලීසිය සිද්ධිය සම්බන්ධ වැඩිදුර විමර්ශන සිදු කරනු ඇති.\nමීට අමතරව,ඊයේ(10) මාවනැල්ල පොලිස් වසමේ හිඟුල අලුත්නුවර මර්ගයේ මාරාගොඩ ප්‍රදේශයේ දී ට්‍රැක්ටර් රථයක් රියදුරුට පලනය කර ගත නොහැකිව වෙල් යායට පෙරළීමෙන් අනතුරක් සිදුව තිබෙනවා.\nඅනතුරින් බරපතල ලැබූ ට්‍රැක්ටර් රථ රියදුරු සහ රිය සහායක මාවනැල්ල රෝහලට ඇතුළත් කිරීමේදී මිය ගිය බවට සදහන්.\nමරණකරු වයස අවුරුදු 39ක් වූ මාවනැල්ල ප්‍රදේශයේ පදිංචි කරුවෙක්.\nට්‍රැක්ටර් රථ රියදුරුගේ අපරික්ෂාකාරී හා නොසැලකිලිමත් රිය ධාවනය හේතුවෙන් අනතුර සිදුව අති බවටයි, වැඩිදුර විමර්ශන වලදී අනාවරණය වී ඇත්තේ.\nතවත් මාරක රිය අනතුරක් කුරුණෑගල මහනුවර මාර්ගයේ නාපේ ප්‍රදේශයේ දී යතුරු පැදියක් විරුද්ධ දිශාවෙන් පැමිණි ලොරි රථයක් හා මුහුණට මුහුණ ගැටී සිදු වී තිබෙනවා.\nඅනතුරින් බරපතල තුවාල ලැබූ යතුරුපැදි කරු කුරුණෑගල රෝහලට ඇතුලත් කිරීමේදී මිය ගිය බවටයි, වාර්තා වන්නේ.\nමරණකරු වයස අවුරුදු 62ක වෑඋඩ ප්‍රදේශයේ පදිංචි කරුවෙක්.",
       "URL": "https://www.hirunews.lk/293633/දිවයිනේ-පැය-24-තුළ-වාර්තා-වූ-මාරක-රිය-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=1434"
}