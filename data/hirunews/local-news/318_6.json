{
       "Source": "hirunews",
       "Timestamp": "Thursday, 25 May 2023 - 11:52",
       "Headline": "යතුරුපැදි අනතුරින් 15 හැවිරිදි සිසුවෙක් ජීවිතක්ෂයට",
       "News Content": "සිය එකම සහෝදරියගේ විවාහ මංගල්‍යය දා යතුරුපැදි අනතුරට ලක් ලක්වූ 15 හැවිරිදි සිසුවෙකු මියගොස් තිබෙනවා.\nඅනතුරින් මියගොස් ඇත්තේ හඳපාන්ගොඩ කොටිගල ප්‍රදේශයේ පදිංචිව සිටි හඳපාන්ගොඩ ජාතික පාසලේ දහවන වසරේ ශිෂ්‍යයෙක් බවයි වාර්තා වන්නේ.\nවිවාහ උත්සවයේ මඟුල් පින්තූරය රැගෙන මනාලයාගේ පියා සමග නැවත පැමිණෙමින් සිටිය දී කුරණ බෑවුම් ප්‍රදේශයේදී යතුරුපැදිය පාලනය කර ගත නොහැකිව මාර්ගයෙන් ඉවතට ඇදී ගොස් කානුවට වැටී තිබෙනවා.\nඅනතුර සිදුවු ස්ථානයේ සිට මීටර් 15ක් පමණ ඉදිරියට ඇදී ගොස් ඇති යතුරුපැදිය කොස් ගසක ගැටී නැවතුණු බවයි සඳහන් වන්නේ.\nසිදු වූ අනතුරින් බරපතළ තුවාල ලැබූ සිසුවා සහ අනෙක් පුද්ගලයා හොරණ මූලික රෝහල වෙත ඇතුළත් කිරීමෙන් අනතුරුව සිසුවා මිය ගොස් තිබූ අතර අනෙක් පුද්ගලයා වැඩිදුර ප්‍රතිකාර සඳහා කොළඹ ජාතික රෝහල වෙත ඇතුළත් කර ඇති බවයි වැඩිදුරටත් සඳහන් වන්නේ.",
       "URL": "https://www.hirunews.lk/336174/යතුරුපැදි-අනතුරින්-15-හැවිරිදි-සිසුවෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=318"
}