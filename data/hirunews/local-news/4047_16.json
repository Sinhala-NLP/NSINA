{
       "Source": "hirunews",
       "Timestamp": "Thursday, 08 March 2018 - 14:12",
       "Headline": "උපාධි හැදෑරීමට රාජ්‍ය බැංකු හරහා ණය මුදල් ඉල්ලූම් කිරීමේ කාලසීමාව දීර්ඝ කෙරේ",
       "News Content": "රජයේ විශ්වවිද්‍යාල සඳහා සුදුසුකම් නොලැබූ උසස් පෙළ සිසුන්ට උපාධි අධ්‍යාපනය සඳහා ණය මුදල් ඉල්ලූම් කිරීමට ලබාදුන් කාලය සතියකින් දීර්ඝ කර තිබෙනවා.\nඋසස් අධ්‍යාපන හා මහාමාර්ග අමාත්‍යාංශය නිවේදනයක් නිකුත් කරමින් සඳහන් කළේ විෂය භාර අමාත්‍යවරයාගේ ඉල්ලීමක් මත රාජ්‍ය බැංකු මගින් ලබාදෙන උපාධි හැදෑරීමේ ණය මුදල සඳහා ඉල්ලූම් කිරීමේ කාලසීමාව මෙලෙස දීර්ඝ කළ බවයි.\nඋසස් අධ්‍යාපන අමාත්‍යාංශය හඳුනාගත් ආයතන 8 ක පාඨමාලා 38 ක් හැදෑරීම සඳහා මෙම ණය පහසුකම පිරිනමන අතර, වසර 4 ක කාලසීමාවක් සඳහා උපරිම රුපියල් ලක්ෂ 8 ක් දක්වා පොලී රහිතව මෙම ණය මුදල  ලබාදෙනු ඇති.",
       "URL": "https://www.hirunews.lk/185426/උපාධි-හැදෑරීමට-රාජ්‍ය-බැංකු-හරහා-ණය-මුදල්-ඉල්ලූම්-කිරීමේ-කාලසීමාව-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4047"
}