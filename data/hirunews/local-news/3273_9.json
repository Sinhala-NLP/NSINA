{
       "Source": "hirunews",
       "Timestamp": "Monday, 01 July 2019 - 6:39",
       "Headline": "දිස්ත්‍රික්ක කිහිපයකට අද උණුසුම වැඩිවෙයි - දිවයින පුරා වැසි රහිත කාලගුණ තත්ත්වය තවදුරටත්",
       "News Content": "සබරගමුව පළාතේ ඇතිවිය හැකි සිහින් වැසි හැරුනු විට, දිවයිනේ බොහෝ ප්‍රදේශවල ප්‍රධාන වශයෙන් අද (01) දිනය තුල වැසි රහිත කාලගුණ තත්ත්වය තවදුරටත් පවතින බව කාලගුණ විද්‍යා දෙපාර්තමේන්තුව පවසනවා.\nඋතුරු, උතුරු මැද සහ වයඹ පළාත්වලත් ත්‍රිකුණාමලය, හම්බන්තොට සහ මාතර දිස්ත්‍රික්කවලත් විටින් විට හමන පැයට කිලෝ මීටර් 40 දක්වා තරමක් තද සුළං ඇති විය හැකි බවයි එම දෙපාර්තමේන්තුව වැඩිදුරටත් පවසන්නේ.\nමේ අතර පොළොන්නරුව, මඩකලපුව, අම්පාර සහ මොණරාගල දිස්ත්‍රික්කවලට අද (01) දිනයේදීත් උණුසුම් කාලගුණ තත්ත්වයක් ඇති විය හැකි බවයි කාලගුණ විද්‍යා දෙපාර්තමේන්තුව දැනුම් දෙන්නේ.\nඑම දෙපාර්තමේන්තුව සඳහන් කළේ අදාළ ප්‍රදේශවල ජනතාව ඒ සම්බන්ධයෙන් වැඩි අවධානයක් යොමු කළ යුතු බවයි.",
       "URL": "https://www.hirunews.lk/219415/දිස්ත්‍රික්ක-කිහිපයකට-අද-උණුසුම-වැඩිවෙයි-දිවයින-පුරා-වැසි-රහිත-කාලගුණ-තත්ත්වය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=3273"
}