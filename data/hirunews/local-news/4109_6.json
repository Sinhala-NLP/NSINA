{
       "Source": "hirunews",
       "Timestamp": "Thursday, 25 January 2018 - 12:42",
       "Headline": "බදුල්ලේ විදුහල්පතිනිය මානව හිමිකම් කොමිසමට",
       "News Content": "ඌව පළාත් ප්‍රධාන අමාත්‍යවරයා විසින් දණගස්වනු ලැබූ බව කියන බදුල්ල දෙමල බාලිකා විද්‍යාලයේ විදුහල්පතිණී ආර්. භවානි අද (25) පෙරවරුවේ ශ්‍රී ලංකා මානව හිමිකම් කොමිසම වෙත පැමිණියා.\nඇය මේ වනවිට කොමිසම හමුවේ ප්‍රකාශයක් ලබාදෙමින් සිටින බවයි එහි ප්‍රකාශකයෙකු සඳහන් කළේ.\nමීට අමතරව මෙම සිද්ධිය සම්බන්ධයෙන් ප්‍රකාශයක් ලබාදීමට පැමිණෙන ලෙස ඌව පළාත් අධ්‍යාපන ලේකම් සන්ධ්‍යා අඹන්වල ඇතුලූ හත්දෙනෙකුට සිතාසි නිකුත් කර තිබුණා.\nමානව හිමිකම් කොමිසම් භූමියේ සිටින හිරු වාර්තාකරු සඳහන් කළේ ඌව පළාත් අධ්‍යාපන ලේකම්වරියට අමතරව  පළාත් අධ්‍යාපන ලේකම්වරිය, පළාත් අධ්‍යාපන අධ්‍යක්‍ෂවරයා, කලාප අධ්‍යාපන අධ්‍යක්‍ෂවරයා සහ බදුල්ල පොලිස් ස්ථානාධිපතිවරයා වෙනුවෙන් නියෝජිතයෙකු  දැනට මෙම කොමිසම වෙත පැමිණ ඇති බවයි.\nඑමෙන්ම පැමිණිල්ල ගොනුකළ ලංකා ගුරු සංගමයද මානව හිමිකම් කොමිසම වෙත පැමිණ තිබෙනවා.",
       "URL": "https://www.hirunews.lk/181992/බදුල්ලේ-විදුහල්පතිනිය-මානව-හිමිකම්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4109"
}