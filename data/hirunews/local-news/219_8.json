{
       "Source": "hirunews",
       "Timestamp": "Sunday, 02 July 2023 - 22:23",
       "Headline": "කොළඹින් යාපනයට පැයකින්",
       "News Content": "රත්මලානේ සිට යාපනයට පැයයි විනාඩි දහයක ගුවන් ගමනකින් ළඟාවීමේ පසුව සලසා ඇතැයි රත්මලාන ගුවන්තොටුපොළ කළමනාකාර අරුණ රාජපක්ෂ පවසනවා.\nඔහු පැවසුවේ මෙම ප්‍රවාහන සේවය සතියට දින හතරක් වන පරිදි ක්‍රියාත්මක කෙරෙන අතර එහිදී සෙනසුරාදා, ඉරිදා අඟරුවාදා, බ්‍රහස්පතින්දා යන දිනයන්හි මෙම ගුවන් ගමන් කටයුතු උදෑසන ක්‍රියාත්මක කෙරෙන බවයි.\nමගීන් 12දෙනෙකුට ගමන්කල හැකි Cessna 208 නමැති අංක දරණ ගුවන් යානය මෙම ප්‍රවාහන සේවය සඳහා යෙදවීමට නියමිතයි.\nFits Aviation / David Pieris Aviation යන සමාගම් මෙම මගී ප්‍රවාහනයට ගුවන් යානා යොදවා තිබෙනවා.\nමෙහි ගමන් කරන මගීන් ට කිලෝ 7 බර රැගෙන යා හැකි වන අතර යාපනයට යෑමට සහ ඒමට වඩා වැඩි පහසුවක් මෙම සේවාව මගින් සැලසෙන බවත් ඔහු වැඩිදුරටත් සඳහන් කළා.",
       "URL": "https://www.hirunews.lk/339783/කොළඹින්-යාපනයට-පැයකින්",
       "Category": "Local News",
       "Parent URL": "https://www.hirunews.lk/local-news.php?pageID=219"
}