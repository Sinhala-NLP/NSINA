{
       "Source": "hirunews",
       "Timestamp": "Saturday, 29 January 2022 - 10:00",
       "Headline": "මෙරට එන්නත්කරණය අරඹා වසරක් සපිරේ (වීඩියෝ)",
       "News Content": "අදට (29) යෙදී ඇති එන්නත්කරණ වර්ෂපූර්ණය වෙනුවෙන් දිවයින පුරා රෝහල් සහ සෞඛ්‍ය වෛද්‍ය නිලධාරී කාර්යාල කේන්ද්‍ර කරගනිමින් ප්‍රාදේශීය මට්ටමින් උත්සව සංවිධානය කර තිබෙනවා.\nමේ වනවිට මෙරට එන්නත් වර්ග පහකින් මාත්‍රා තුන්කෝටි 56 ලක්ෂ 34,497 ක් පසුගිය වසර තුළ ලබා දී තිබෙනවා.\nරාජ්‍ය අමාත්‍ය මහාචාර්ය චන්න ජයසුමන සඳහන් කළේ සයිනොෆාම් එන්නත් මාත්‍රා දෙකෝටි තිස් ලක්ෂ 29,353 ක්, ෆයිසර් එන්නත් මාත්‍රා 77 ලක්ෂ 98,598 ක්, ඇස්ට්‍රාසෙනෙකා එන්නත් මාත්‍රා 28 ලක්ෂ 99,460 ක්, මොඩර්නා එන්නත් පන්ලක්ෂ 92,162 ක් සහ ස්පුට්නික් එන්නත් මාත්‍රා තුන්ලක්ෂ 14,924 ක් ලබා දී ඇති බවයි.\nමේ අතර මෙරටින් තවත් ඔමික්‍රොන් ආසාදිතයන් 82 කු හඳුනාගත් බව ශ්‍රී ජයවර්ධනපුර විශ්වවිද්‍යාලයේ ආසාත්මිකතා, ප්‍රතිශක්ති විද්‍යා හා සෛල ජෛව විද්‍යා ආයතනයේ අධ්‍යක්ෂ ආචාර්ය චන්දිම ජීවන්දර ප්‍රකාශ කළා.\nපරීක්ෂාවට ලක් කෙරුණු සාම්පල 88 ක් අතුරින් එම ඔමික්‍රොන් ආසාදිතයන් හඳුනාගැනුණු අතර, ඉතිරි සාම්පල හය ඩෙල්ටා කොරෝනා ප්‍රභේදය ආසාදනය වූවන් ලෙසයි හඳුනාගෙන ඇත්තේ.",
       "URL": "https://www.hirunews.lk/295540/මෙරට-එන්නත්කරණය-අරඹා-වසරක්-සපිරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1390"
}