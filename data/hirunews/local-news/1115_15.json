{
       "Source": "hirunews",
       "Timestamp": "Monday, 06 June 2022 - 11:43",
       "Headline": "ඔස්ට්‍රෙලියානු ක්‍රිකට් කණ්ඩායමේ තරග සංචාරයෙන් ශ්‍රී ලංකාවට ඇමරිකානු ඩොලර් මිලියන 2.5ක්",
       "News Content": "ඔස්ට්‍රෙලියානු ක්‍රිකට් කණ්ඩායමේ ශ්‍රී ලංකා සංචාරය හරහා මෙරටට ඇමරිකානු ඩොලර් මිලියන 2.5 ක ආදායමක් හිමිවන බව ශ්‍රී ලංකා ක්‍රිකට් ආයතනය පවසනවා.\nශ්‍රී ලංකා ක්‍රිකට් ආයතනයේ ලේකම් මොහාන් ද සිල්වා මේ බව පවසා සිටියේ ශ්‍රී ලංකා ඔස්ට්‍රෙලියා ක්‍රිකට් තරගාවලිය ආරම්භ කිරීම සම්බන්ධයෙන් කොළඹ තරු පන්තියේ හෝටලයක මේ මොහොතේ පැවැත්වෙන මාධ්‍ය හමුවේ දී යි.\nමෙහි දී වැඩිදුරටත් අදහස් දක්වමින් ශ්‍රී ලංකා ක්‍රිකට් ලේකම්වරයා කියා සිටියේ ශ්‍රී ලංකාව ඇමරිකානු ඩොලර් සංචිත හිඟයකින් පසුවන මේ මොහොතේ ඔස්ට්‍රෙලියානු කණ්ඩායමේ ශ්‍රී ලංකා සංචාරය මෙරට ආර්ථිකයට යම් තරමක අස්වැසිල්ලක් එක් කරන බවයි.\nඑමෙන් ම මෙම තරගාවලියේ ප්‍රවේශපත්‍ර අලෙවියෙන් ලැබෙන සියලු ම මුදල් මේ වන විට දැඩි ආර්ථික පීඩාවන්ට මුහුණ දී සිටින සමාජයේ ජන කොටස් සඳහා වන සමාජ සත්කාරක වැඩසටහනක් වෙනුවෙන් යොමු කිරීමට ශ්‍රී ලංකා ක්‍රිකට් ආයතනය තීරණය කර ඇති බවත් ඔහු කියා සිටියා.",
       "URL": "https://www.hirunews.lk/306357/ඔස්ට්‍රෙලියානු-ක්‍රිකට්-කණ්ඩායමේ-තරග-සංචාරයෙන්-ශ්‍රී-ලංකාවට-ඇමරිකානු-ඩොලර්-මිලියන-2-5ක්",
       "Category": "Local News",
       "Parent URL": "https://www.hirunews.lk/local-news.php?pageID=1115"
}