{
       "Source": "hirunews",
       "Timestamp": "Tuesday, 22 June 2021 - 13:48",
       "Headline": "බිලියන දහසේ භාණ්ඩාගාර බිල්පත් නිකුතුවට මුදල් කාරක සභාවේ අනුමැතිය",
       "News Content": "පාර්ලිමේන්තුවේ අනුමැතිය සඳහා ඉදිරිපත් කිරීමට නියමිත රුපියල් බිලියන 1000 ක භාණ්ඩාගාර බිල්පත් නිකුත් කිරීම සඳහා වන යෝජනාවට රජයේ මුදල් පිළිබඳ කාරක සභාවේ අනුමැතිය හිමිව තිබෙනවා.\nඊයේ පාර්ලිමේන්තු සංකීර්ණයේදී එම කාරක සභාව රැස්වූ අවස්ථාවේදී මුදල් අමාත්‍යාංශ සහ භාණ්ඩාගාර ලේකම් එස්.ආටිගල ප්‍රකාශ කර ඇත්තේ දැනට පවතින ණය ලබා ගැනීමේ සීමාව වන රුපියල් බිලියන 2,000 ක අගය රුපියල් බිලියන 3,000 දක්වා වැඩි කිරීමට මෙමඟින් අපේක්ෂා කරන බවයි.\nඑමෙන්ම ආනයන හා අපනයන පාලන පනත යටතේ පසුගිය අටවනදා පාර්ලිමේන්තුවට ඉදිරිපත් කර ඇති රෙගුලාසි දෙකක් සඳහාද කාරක සභාවේ අනුමැතිය හිමිව තිබෙනවා.\nඅතුරුදන්වූවන්ගේ කාර්යාලයේ සභාපතිවරයා ඇතුලු සාමාජිකයන් සඳහා වැටුප් සහ දීමනා වැඩි කිරීමේ යෝජනාවට ද ඊයේ අනුමැතිය හිමිවූණා.",
       "URL": "https://www.hirunews.lk/275018/බිලියන-දහසේ-භාණ්ඩාගාර-බිල්පත්-නිකුතුවට-මුදල්-කාරක-සභාවේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1868"
}