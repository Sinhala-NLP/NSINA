{
       "Source": "hirunews",
       "Timestamp": "Tuesday, 15 June 2021 - 18:15",
       "Headline": "යාපනයේ වෙරළට තල්මසෙකුගේ සිරුරක් ගොඩගසයි  (ඡායාරූප)",
       "News Content": "යාපනය කයිට්ස් වෙරළට මියගිය තල්මසෙකුගේ සිරුරක් ගොඩගසා තිබෙනවා.\nඑලෙස ගොඩගසා ඇත්තේ අඩි 20 ක් පමණ දිග තල්මසෙකුගේ සිරුරක් බවයි ප්‍රදේශයේ ධීවරයින් පවසන්නේ.\nමේ අතර මන්නාරම වංකාලෙයි වෙරළ තීරයට මියගිය කැස්බෑවෙකුගේ සිරුරක් ඊයේ ගොඩගසා තිබියදී සොයාගෙන තිබෙනවා.\nඑලෙස මුහුදු ජීවීන් මියයාමට හේතුව පසුගියදා කොළඹ වරාය ආසන්නයේදී ගිනි ගැනීමට ලක්වූ එක්ස්ප්‍රස් පර්ල් නෞකාවේ බලපෑම විය හැකි බවටයි ප්‍රදේශයේ ධීවරයින් සැක පළ කරන්නේ.\nමෙම සිදුවීම් සම්බන්ධයෙන් මන්නාරම හා යාපනය ධීවර පරීක්ෂක කාර්යාල නිළධාරීන් හා සාගර ජිවි නිළධාරීන් වැඩිදුර පරීක්ෂණ පැවැත්වීමට නියමිතයි.",
       "URL": "https://www.hirunews.lk/274385/යාපනයේ-වෙරළට-තල්මසෙකුගේ-සිරුරක්-ගොඩගසයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1883"
}