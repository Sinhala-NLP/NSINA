{
       "Source": "hirunews",
       "Timestamp": "Wednesday, 18 January 2017 - 13:09",
       "Headline": "ටොප් ටෙන් 6 වන පැමිණිල්ල ඇමති කබීර්ට",
       "News Content": "ඒකාබද්ධ විපක්ෂයේ ‘‘ටොප් ටෙන්’’යටතේ වත්මන් ආණ්ඩුව සිදුකරන දූෂණ වංචා පිළිබදව හයවන පැමිණිල්ල අල්ලස් හෝ දූෂණ විමර්ශන කොමිසමට සහ අපරාධ පරීක්ෂණ දෙපාර්තමේන්තුවට අද(18) භාර දෙන බව පාර්ලිමේන්තු මන්ත්‍රී කනක හේරත් ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමින් ඔහු කියා සිටියේ ශ්‍රී ලංකන් ගුවන් සමාගමට ඒ  350 - 900 වර්ගයේ ගුවන් යානා මිලදී ගැනීම සදහා පසුගිය රජය අත්සන් කළ ගිවිසුම අවලංගු කිරීමේදී රුපියල් මිලියන 1500ක වංචාවක් සිදුව ඇති බවයි.\nඒ අනුව, රාජ්‍ය ව්‍යවසාය සංවර්ධන අමාත්‍ය කබීර් හෂීම්, ශ්‍රී ලංකන් ගුවන් සමාගමේ සභාපති ඇතුළු අධ්‍යක්ෂ මණ්ඩලයට එරෙහිව අදාළ පැමිණිල්ල සිදුකරන බවයි කොළඹ අද පැවති මාධ්‍ය හමුවකට එක්වෙමින් මන්ත්‍රීවරයා කියා සිටියේ\nමීට පෙර ටොප් 10 යටතේ අග්‍රාමාත්‍ය රනිල් වික්‍රමසිංහ, මහ බැංකුවේ හිටපු අධිපති අර්ජුන් මහේන්ද්‍රන්, මුදල් අමාත්‍ය රවී කරුණානායක, විදේශ රැකියා ඇමතිනි තලතා අතුකෝරාල, ජාත්‍යන්තර වෙළද කටයුතු අමාත්‍ය මලික් සමරවික්‍රමට සහ හම්බන්තොට වරාය ගිවිසුමට එරෙහිවද ඒකාබද්ධ විපක්ෂය අල්ලස් කොමිසමට සහ අපරාධ පරීක්ෂණ දෙපාර්තමේන්තුවට පැමිණිලි ඉදිරිපත් කළා.",
       "URL": "https://www.hirunews.lk/152333/ටොප්-ටෙන්-6-වන-පැමිණිල්ල-ඇමති-කබීර්ට",
       "Category": "Local News",
       "Parent URL": "https://www.hirunews.lk/local-news.php?pageID=4704"
}