{
       "Source": "hirunews",
       "Timestamp": "Tuesday, 19 April 2022 - 8:39",
       "Headline": "ඉන්ධන මිල වැඩි කිරීමට එරෙහිව ප්‍රදේශ කිහිපයකම විරෝධතා (ඡායාරූප)",
       "News Content": "ඉන්ධන මිල වැඩි කිරීමට එරෙහිව සිදු කරන විරෝධතා හේතුවෙන් ප්‍රධාන මාර්ග රැසක ගමනාගමනයට බාධා එල්ල වී තිබෙනවා.\nහලාවත - කොළඹ, අවිස්සාවේල්ල - කොළඹ, මහනුවර - මහියංගනය මාර්ග මෙන්ම රත්නපුර, රඹුක්කන, කෑගල්ල,මාවනැල්ල, ගාල්ල, බදුල්ල - කොළඹ මාර්ගය හපුතලෙන්, සහ මාතර යන නගරවල මාර්ග ද අද (19) උදෑසන සිට අවහිර වූයේ ඉන්ධන මිල වැඩි කිරීමට එරෙහිව සිදු කරන විරෝධතා හේතුවෙන්.\nමීට අමතරව ඉන්ධන මිල වැඩි කිරීමට එරෙහිව සිදු කරන විරෝධතා නිසා උඩරට මාර්ගයේ දුම්රිය ගමනාගමනයට ද බාධා එල්ල වුණා.\nඑමෙන්ම ප්‍රදේශ රැසක පෞද්ගලික බස් රථ සේවකයින් ද අද උදෑසන ධාවනයෙන් ඉවත් වූයේ ඉන්ධන මිල වැඩි කිරීමට විරෝධය පළ කරමින්.",
       "URL": "https://www.hirunews.lk/302261/ඉන්ධන-මිල-වැඩි-කිරීමට-එරෙහිව-ප්‍රදේශ-කිහිපයකම-විරෝධතා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1223"
}