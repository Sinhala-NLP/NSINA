{
       "Source": "hirunews",
       "Timestamp": "Monday, 05 June 2023 - 13:59",
       "Headline": "සේවක අර්ථසාධක අරමුදලට අදාළ මුදල් ආයෝජනය කර ඇති ආයතන පිළිබඳ වාර්තාවක් කැඳවයි",
       "News Content": "සේවක අර්ථසාධක අරමුදලට අදාළ මුදල් ආයෝජනය කර ඇති ආයතන පිළිබද වාර්තාවක් ඉදිරිපත් කරන ලෙස විදෙස් රැකියා සහ ශ්‍රමය පිළිබද ආංශික අධීක්ෂණ කාරක සභාව මහ බැංකුවට උපදෙස් ලබාදී තිබෙනවා.\nඒ මහ බැංකුවේ සහ කම්කරු දෙපාර්තමේන්තුවේ නිලධාරීන් පිරිසක් එම කමිටුව හමුවට පසුගියදා කැඳවූ අවස්ථාවේදියි.\nසේවක අර්ථසාධක අරමුදලේ ක්‍රියාකාරීත්වය ක්‍රමානුකූල කිරීම සදහා ක්‍රමවේදයක් ඉදිරිපත් කිරීම වෙනුවෙන් ඊට අදාළ විශේෂඥයින් මෙම ආංශික අධික්ෂණ කාරක සභාව හමුවට කැඳවීමටයි තීරණය කර ඇත්තේ.",
       "URL": "https://www.hirunews.lk/337092/සේවක-අර්ථසාධක-අරමුදලට-අදාළ-මුදල්-ආයෝජනය-කර-ඇති-ආයතන-පිළිබඳ-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=293"
}