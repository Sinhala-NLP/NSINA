{
       "Source": "hirunews",
       "Timestamp": "Tuesday, 01 August 2023 - 14:27",
       "Headline": "වසර 5කින් දහම් පාසල් විභාග පවත්වා නැහැ",
       "News Content": "වසර පහක් තිස්සේ දහම් පාසල් අවසාන සහතික පත්‍ර විභාගය සහ බෞද්ධ ධර්මාචාර්ය විභාගය පවත්වා නොමැති බවට කොළඹ තරුණ බෞද්ධ සංගමය පවසනවා.\nඑහි සභාපති මහේන්ද්‍ර ජයසේකර සදහන් කළේ මේ හේතුවෙන් තරුණ තරුණියන් දහම් අධ්‍යාපනයෙන් ඈත් වීමේ ප්‍රවණතාවක් මතුව ඇති බවයි.\nමේ සම්බන්ධයෙන් හිරු ප්‍රවෘත්ති අංශය බෞද්ධ කටයුතු කොමසාරිස් ජනරාල් කීර්ති සිරිබද්ධනගෙන් විමසීමක් කළ අතර ඔහු සදහන් කළේ කොරෝනා උවදුර සහ උසස් පෙළ සහ සාමාන්‍ය පෙළ විභාග කල්යාම හේතුවෙන් දහම් පාසල් විභාග පැවැත්වීමට බාධා එල්ල වූ බවයි.\nවිභාග දෙපාර්තුමේන්තුව සමඟ සාකච්ඡා කර ලබන ඔක්තොම්බර් මාසයේදී අදාළ විභාග පැවැත්වීමට කටයුතු කරන බව කොමසාරිස් ජනරාල්වරයා වැඩිදුරටත් කියා සිටියා.",
       "URL": "https://www.hirunews.lk/343288/වසර-5කින්-දහම්-පාසල්-විභාග-පවත්වා-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=133"
}