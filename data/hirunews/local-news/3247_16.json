{
       "Source": "hirunews",
       "Timestamp": "Monday, 15 July 2019 - 11:14",
       "Headline": "කේරළ ගංජා සමඟ දෙදෙනෙකු නාවික හමුදා අත්අඩංගුවට",
       "News Content": "පුත්තලම - රස්නායකපුර - කඩිගාව ප්‍රදේශයේදී යතුරුපැදියකින් කේරළ ගංජා ප්‍රවාහනය කළ සැකකරුවන් දෙදෙනෙකු නාවික හමුදාව අත්අඩංගුවට ගෙන තිබෙනවා.\nනාවික හමුදාව සහ පොලිස් මත්ද්‍රව්‍යනාශක කාර්යාංශය එක්ව එම ප්‍රදේශයේ ඊයේ (14) සිදුකළ සෝදිසි මෙහෙයුමකදියි මෙම සැකකරුවන් අත්අඩංගුවට ගෙන ඇත්තේ.\nඔවුන් සතුව තිබී කේරළ ගංජා කිලෝ 01 යි ග්‍රෑම් 355 ක් නාවික හමුදා භාරයට ගත් අතර, සැකකරුවන් වීරපොකුණ සහ මිරිහේනගම ප්‍රදේශවල පදිංචි අවුරුදු 25 සහ 40 යන වයස්වල පසුවන්නන්.",
       "URL": "https://www.hirunews.lk/220333/කේරළ-ගංජා-සමඟ-දෙදෙනෙකු-නාවික-හමුදා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3247"
}