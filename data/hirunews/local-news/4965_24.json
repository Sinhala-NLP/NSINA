{
       "Source": "hirunews",
       "Timestamp": "Thursday, 14 July 2016 - 14:43",
       "Headline": "අනියම් පෙමින් උපන් බිළිඳාට කල අපරාධය",
       "News Content": "උපන් අවස්ථාවේදීම බිළිඳකු ඝාතනය කර වැසිකිළි වලකට දැමු කාන්තාවක් පොලිස් අත්අඩංගුවට ගෙන තිබෙනවා.\nඅද දහවල් පේරාදෙණිය පොලිසිය විසින් අත්අඩංගුවට ගත් මෙම කාන්තාවට අවුරුදු 12 ක සහ 8 ක දරුවන් දෙදෙනෙකු ද වන බවයි අප වාර්තාකරු සඳහන් කලේ.\nතමාට දරුවකු ලැබීමට සිටින බව සැමියාට මෙන්ම පවුල් සෞඛ්‍ය සේවිකාවට ද මෙම සැකකාරිය වසන්කර ඇතැයි අනාවරණ වී තිබෙනවා.\nබස් හිමියකු වන තම සැමියා යාපනය ප්‍රදේශයට කුලී ගමනක් ගොස් සිටියදී අදාළ කාන්තාව පසුගිය 11 වනදා නිවසේදී දරුවා බිහිකරු වැසිකිළි වලට දමා ඇති බවටයි හෙළිවී ඇත්තේ.\nඅධික රුධිර වහනය හේතුවෙන් රෝහලට ඇතුලත්වී ඇති කාන්තාව පොලිසියට සඳහන් කර ඇත්තේ ප්‍රසුතියේදී දරුවා මියගොස් සිටි බැවින් සිරුර වැසිකිළි වලට දැමු බවයි.\nඅනියම් සම්බන්ධතාවක් හේතුවෙන් සැකකාරියට මෙම දරුවා ලැබෙන්නට ඇති බවට පොලිසිය සැක පළකරනවා.\nබිළිඳු සිරුර සම්බන්ධයෙන් පශ්චාත් මරණ පරීක්ෂණය පැවැත්වීමට නියමිතයි.\nඡායාරූප - මහනුවර කමල් සුරවීර",
       "URL": "https://www.hirunews.lk/137996/අනියම්-පෙමින්-උපන්-බිළිඳාට-කල-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=4965"
}