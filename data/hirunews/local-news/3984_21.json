{
       "Source": "hirunews",
       "Timestamp": "Wednesday, 18 April 2018 - 19:07",
       "Headline": "ආණ්ඩුවෙන් ඉවත්වූ නිදහස් පක්ෂයේ දෙදෙනෙකු ජනපති මුණගැසීමට ලන්ඩන් නුවරට",
       "News Content": "ආණ්ඩුවෙන් ඉවත්වූ ශ්‍රී ලංකා නිදහස් පක්ෂයේ හිටපු අමාත්‍යවරුන් වන  ඩිලාන් පෙරේරා සහ චන්දිම වීරක්කොඩි දැනට ලන්ඩන් නුවර රැඳී සිටින ජනාධිපතිවරයා හමුවීම සඳහා පිටත්ව ගොස් ඇති බව දේශපාලන ආරංචි මාර්ග ප්‍රකාශ කළා.\nපොදුරාජ්‍ය මණ්ඩලයීය රාජ්‍ය නායක සමුළුවට සහභාගිවීමටයි ජනාධිපතිවරයා ලන්ඩන් නුවරට ගොස් සිටින්නේ.\nජනාධිපති මෛත්‍රීපාල සිරිසේන දිවයිනට පැමිණීමෙන් අනතුරුව  ශ්‍රී ලංකා නිදහස් පක්ෂයේ විශේෂ මධ්‍යම කාරක සභා රැස්වීමක් පැවැත්වීමට නියමිතයි.\nඑම රැස්වීමට පෙර ජනාධිපතිවරයා  හමුවීමට හිටපු අමාත්‍යවරුන් දෙදෙනා පිටත්ව යෑම විශේෂත්වයක්.\nමේ අතර අමාත්‍ය ධුරවලින් ඉවත්වූ ශ්‍රී ලංකා නිදහස් පක්ෂයේ 16 දෙනාගේ කණ්ඩායමේ විශේෂ සාකච්ඡාවක් අද රාත්‍රියේ නියෝජ්‍ය කථානායක තිලංග සුමතිපාලගේ කොළඹ පිහිටි නිවසේදී පැවැත්වීමට නියමිතයි.\nඑහිදී ඔවුන්ගේ ඉදිරි දේශපාලන කටයුතු පිළිබඳව සාකච්ඡා කිරීමට නියමිතව ඇති බවයි වාර්තාවන්නේ.\nමේ අතර ශ්‍රී ලංකා නිදහස් පක්ෂයේ ඉදිරි කටයුතු තීරණය වන්නේ තම වාර්තාව මත බව අමාත්‍ය ආචාර්ය සරත් අමුණුගම මහතා පවසනවා.\nමාධ්‍යවේදීන් නැගූ ප්‍රශ්නවලට පිළිතුරු දෙමින් අමාත්‍යවරයා සදහන් කළේ ජනාධිපතිවරයා දිවයිනට පැමිණි පසු අදාළ වාර්තාව භාරදීමට නියමිත බවයි.",
       "URL": "https://www.hirunews.lk/188701/ආණ්ඩුවෙන්-ඉවත්වූ-නිදහස්-පක්ෂයේ-දෙදෙනෙකු-ජනපති-මුණගැසීමට-ලන්ඩන්-නුවරට",
       "Category": "Local News",
       "Parent URL": "https://www.hirunews.lk/local-news.php?pageID=3984"
}