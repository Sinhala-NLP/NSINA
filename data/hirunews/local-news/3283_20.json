{
       "Source": "hirunews",
       "Timestamp": "Monday, 24 June 2019 - 19:49",
       "Headline": "ඉස්ලාම් ආගමේ පෙළ පොත් ගැන බෞද්ධ තොරතුරු කේන්ද්‍රයෙන් පොලීසියට පැමිණිල්ලක්",
       "News Content": "ඉස්ලාම් ආගමික පෙළපොත්වල අන්තවාදයට හා ත්‍රස්තවාදය ඉස්මතුවන කරුණු වහාම ඉවත් කරන ලෙස සහ පාස්කු ඉරිදා ප්‍රහාරය සම්බන්ධයෙන් චෝදනා ලැබූවන්ට කඩිනමින් පරීක්ෂණ පවත්වා දඬුවම් ලබාදෙන ලෙස ඉල්ලමින් බෞද්ධ තොරතුරු කේන්ද්‍රය, සිංහලේ සංවිධානය ඇතුළු සංවිධාන කිහිපයක් පොලිස් මූලස්ථානයට අද පැමිණිල්ලක් ඉදිරිපත් කළා.\nමේ අතර, අබ්දුල් රාසික් වහාම අත්අඩංගුවට ගන්නා ලෙස බලකරමින් අපේ ජනබල පක්ෂය සහ සිංහලේ ජාතික සංවිධානය අද පොලිස් මූලස්ථානයට පැමිණිල්ලක් භාර දුන්නා.\nමෙරට විනිසුරුවන් යම් ප්‍රමාණයක් අන්තගාමී සංවිධානවලට සම්බන්ධ බවට හිටපු ආණ්ඩුකාර අසාද් සාලි සිදුකළ ප්‍රකාශයක් සම්බන්ධයෙන් කළ පැමිණිල්ලකට අදාළව සත්‍ය ගවේෂකයෝ සංවිධානය ද අද සංවිධානාත්මක අපරාධ නිවාරණ කොට්ඨාශයට පැමිණියේ ප්‍රකාශ ලබාදීම සඳහායි.",
       "URL": "https://www.hirunews.lk/219034/ඉස්ලාම්-ආගමේ-පෙළ-පොත්-ගැන-බෞද්ධ-තොරතුරු-කේන්ද්‍රයෙන්-පොලීසියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=3283"
}