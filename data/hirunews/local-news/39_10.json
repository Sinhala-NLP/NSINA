{
       "Source": "hirunews",
       "Timestamp": "Sunday, 10 September 2023 - 18:36",
       "Headline": "කහවත්තේ වතු කම්කරු නිවසක් පිරිසක් විසින් කඩා බිඳ දමයි (වීඩියෝ)",
       "News Content": "රත්නපුර කහවත්ත ප්‍රදේශයේ වතු කම්කරු පවුලක් වාසය කළ පැල්පත් නිවාසයක් යම් කිසි පි‍රිසක් විසින් කඩා බිඳ දමන දර්ශන සමාජ මාධ්‍යයට නිකුත් වී තිබෙනවා.\nඅදාල පිරිස ආරක්ෂිත හිස්වැසුම් පැළඳ පොලු මුගුරු රැගෙන පැමිණ ඇති බව එම දර්ශනවල සඳහන්.\nකෙසේවෙතත් මෙම පිරිස මෙම පැල්පත් නිවාසය සම්පූර්ණයෙන්ම කඩා බිඳ දමා විනාශ කිරීමටයි පියවර ගෙන ඇත්තේ.\nසිදුවීමට අදාල මෙම පැල්පත් නිවාසය සහ ඉඩම වතු පාලන අධිකාරිය විසින් එම පවුලට ලබා දී ඇති අතර, එම ලබාදුන් නිවසෙහි ඉඩකඩ මදි වීම හේතුවෙන් එම නිවසයටම යාබදව වෙනත් කොටසක් ඉදිකිරීමට ගෙහිමියා කටයුතු කොට තිබෙනවා.\nඑම ඉදිකිරීම සම්බන්ධයෙන් මීට පෙර වතු පාලන අධිකාරිය විසින් ගෙහිමි පුද්ගලයා වෙත විරෝධය දක්වා ඇති බවයි වාර්තා වන්නේ.",
       "URL": "https://www.hirunews.lk/347820/කහවත්තේ-වතු-කම්කරු-නිවසක්-පිරිසක්-විසින්-කඩා-බිඳ-දමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=39"
}