{
       "Source": "hirunews",
       "Timestamp": "Saturday, 20 February 2021 - 17:14",
       "Headline": "මොරටුවේ \"බම්බා\" හෙරොයින් සමග අත්අඩංගුවට",
       "News Content": "මත්ද්‍රව්‍ය ජාවාරම සහ අපරාධ රැසකට සම්බන්ධ පුද්ගලයන් දෙදෙනෙකු මොරටුව ප්‍රදේශයේදී අත්අඩංගුවට ගෙන තිබෙනවා.\nඒ අතර මොරටුව බම්බා යන අන්වර්ථනාමයෙන් හැදින්වෙන මත්ද්‍රව්‍ය සම්බන්ධයෙන් චෝදනා එල්ල වූ පුද්ගලයෙකුද සිටින බවයි පොලීසිය සඳහන් කළේ.\nඅගුලාන පොලිස් ස්ථානාධිපතිවරයාට ලද බුද්ධි තොරතුරකට අනුව අඟුලාන - මෝදර වත්ත ප්‍රදේශයේ මාර්ගයේ ගමන් ගත් යතුරුපැදියක් පරීක්ෂා කළ පොලීසිය 29 හැවිරිදි පුද්ගලයෙකු හෙරොයින් ග්‍රෑම් 20 ක් සමඟ අත්අඩංගුවට ගෙන තිබෙනවා.\nපසුව ඔහුගෙන් ලබාගත් තොරතුරු මත මාර්ගයේ ගමන් ගත් මෝටර් රථයක් පොලීසිය විසින් පරීක්ෂා කළා.\nඑම අවස්ථාවේ මොරටුව බම්බා නැමති 40 හැවිරිදි සැකකරු අත්අඩංගුවට ගැනුනු අතර, ඔහුගේ යට ඇඳුමේ සඟවා තිබියදී සොයාගත් මත්ද්‍රව්‍ය තොගයේ බර ග්‍රෑම් 320ක් බවයි පොලීසිය සඳහන් කළේ.\nමේ අතර බන්ධනාගාර රැඳවියන්ට ලබාදීම සඳහා මත්කුඩු අඩංගු පාර්සලයක් රැගෙන ආ පුද්ගලයින් දෙදෙනෙකු වැලිකඩ බන්ධනාගාර ක්‍රීඩාංගණයේදී බන්ධනාගාර බුද්ධි අංශ නිලධාරීන් විසින් අත්අඩංගුවට ගෙන තිබෙනවා.",
       "URL": "https://www.hirunews.lk/263179/මොරටුවේ-බම්බා-හෙරොයින්-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2134"
}