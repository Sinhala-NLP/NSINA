{
       "Source": "hirunews",
       "Timestamp": "Friday, 08 October 2021 - 20:09",
       "Headline": "මෑත කාලීනව දිනකදී වාර්තා කළ අඩුම කොවිඩ් මරණ අද",
       "News Content": "අද සෞඛ්‍ය අමාත්‍යංශයේ වසංගත රෝග විද්‍යා අංශය විසින් මරණ 38ක් තහවුරු කරනු ලැබුවා.\nඑය මෑත කාලීනව දිනකදී වාර්තා වූ අඩුම කොවිඩ් මරණ සංඛ්‍යාවයි.\nමීට මාස 3කට පෙර එනම් ජුලි මස 7 වනදා වාර්තා වී ඇත්තේ මරණ 38ක් වීම විශේෂත්වයක්.\nජුලි මස මරණ 38 වාර්තා වන කාල වකවානුව එළැඹෙද්දී දිනක වාර්තා වන මරණ ක්‍රම ක්‍රමයෙන් ඉහළ යන ප්‍රවණතාවක් දක්නට ලැබුණු අතර අද දින එම මරණ සංඛ්‍යාවම වාර්තා කෙරෙන්නේ දිනකදී වාර්තා වන මරණ ක්‍රමයෙන් පහළ අගයක් ගන්නා සමයකයි.\nඅද වාර්තා කළ මරණ 38ත් සමග මෙරට සමස්ත මරණ සංඛ්‍යාව දැක්වෙන්නේ 13267ක් ලෙසටයි.\nමෙම මරණ අතරට කාන්තාවන් 18ක් සහ පිරිමි පුද්ගලයන් 20ක් අයත්.\nඅවුරුදු 30ට අඩු වයස් කාණ්ඩයේ කිසිදු මරණයක් ඊයේ තහවුරු කළ මරණ අතර නැහැ.\nසෞඛ්‍ය සේවා අධ්‍යක්ෂ ජනරාල්වරයා ඊයේ (07) තහවුරු කළ මෙම මරණ අතර වයස අවුරුදු 30ත් 59ත් අතර වයස් කාණ්ඩයේ මරණ 12ක් වනවා.\nඒ පිරිමි 5ක් සහ කාන්තාවන් 7ක් වශයෙන්.\nඅවුරුදු 60 සහ ඊට වැඩි වයස් කාණ්ඩයේ කාන්තාවන් 11ක් සහ පිරිමි පුද්ගලයන් 15ක් වශයෙන් මරණ 26ක් සිදුව තිබෙනවා.",
       "URL": "https://www.hirunews.lk/284470/මෑත-කාලීනව-දිනකදී-වාර්තා-කළ-අඩුම-කොවිඩ්-මරණ-අද",
       "Category": "Local News",
       "Parent URL": "https://www.hirunews.lk/local-news.php?pageID=1640"
}