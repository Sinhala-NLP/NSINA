{
       "Source": "hirunews",
       "Timestamp": "Sunday, 22 January 2023 - 7:34",
       "Headline": "යළි වායු දූෂණය ඉහළට",
       "News Content": "යළිත් වරක් මෙරට වායු දූෂණ මට්ටම සාමාන්‍ය අගයට වඩා ඉහළ මට්ටමක පවතින බව ජාතික ගොඩනැගිලි පර්යේෂණ සංවිධානය පවසනවා.\nඑහි පාරිසරික අංශයේ අධ්‍යක්ෂ සරත් ප්‍රේමසිරි කියා සිටියේ එම තත්ත්වය අද (22) දිනයේදී ද පවතිනු ඇති බවයි.\nකෙසේ වෙතත්, හෙට (23) දිනයේදී යළිත් වායු මට්ටම සාමාන්‍ය තත්ත්වයට පත්වනු ඇති බවටයි ඔහු විශ්වාසය පළ කළේ.\nමේ අතර, දිවයිනේ දකුණු අර්ධයේ බස්නාහිර, සබරගමුව, ඌව, නැගෙනහිර සහ දකුණ පළාත්වල අහස වළාකුලින් බරව පවතිනු ඇතැයි කාලගුණ විද්‍යා දෙපාර්තමේන්තුව පවසනවා.\nඑසේම, අම්පාර සහ මඩකලපුව දිස්ත්‍රික්කවලට මෙන්ම ඌව පළාතේ ඇතැම් ස්ථානවලට අද සහ හෙට මිලිමීටර් 100 ඉක්ම වූ වැසි ඇතිවිය හැකි බවයි එම දෙපාර්තමේන්තුවේ අනාවැකිකරණ අංශයේ අධ්‍යක්ෂිකා, ආචාර්ය ශිරෝමනී ජයවර්ධන කියා සිටියේ.",
       "URL": "https://www.hirunews.lk/325609/යළි-වායු-දූෂණය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=586"
}