{
       "Source": "hirunews",
       "Timestamp": "Saturday, 25 September 2021 - 6:39",
       "Headline": "නිරෝධායන ඇඳිරි නීතිය කඩ කළ 334 දෙනෙක් අත්අඩංගුවට",
       "News Content": "ගත වූ පැය විසි හතරක කාලය තුළ නිරෝධායන ඇඳිරි නීතිය කඩ කළ පුද්ගලයින් 334 දෙනෙකු අත්අඩංගුවට ගත් බව පොලිස් මාධ්‍ය ඒකකය නිවේදනය කරනවා.\nඅත්අඩංගුවට ගත් වාහන සංඛ්‍යාව දැක්වෙන්නේ 25ක් ලෙසයි.\nමේ දක්වා ඇඳිරි නීතිය කඩ කිරීම් යටතේ අත්අඩංගුවට ගත් පුද්ගලයින් සංඛ්‍යාව 77,877ක්.\nබස්නාහිර ​පළාත තුළ ස්ථාපිත කර ඇති පළාත් මාර්ග බාධක ගණන 13ක් වෙන අතර, බස්නාහිර පළාතට පිටවෙන හා ඇතුළු වෙන පුද්ගලයින් 2567 දෙනෙකු පරීක්ෂා කර තිබෙනවා.\nපරීක්ෂා කළ වාහන ගණන 1749ක් ලෙසයි දැක්වෙන්නේ.\nනිසි අවසර පත්‍රයක් නොමැතිව මාර්ග බාධක හරහා පිටවීමට යාමේ දී නැවත හරවා යැවූ පුද්ගලයින් ගණන 329ක් වෙන අතර, වාහන ද 176ක් නැවත හරවා යවා තිබෙනවා.",
       "URL": "https://www.hirunews.lk/283154/නිරෝධායන-ඇඳිරි-නීතිය-කඩ-කළ-334-දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1670"
}