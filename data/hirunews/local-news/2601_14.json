{
       "Source": "hirunews",
       "Timestamp": "Wednesday, 08 July 2020 - 14:23",
       "Headline": "මස 8ක සිට අබලන්ව තිබෙන වෙයන්ගල පාලම (වීඩියෝ)",
       "News Content": "මේ බුලත්සිංහල, වෙයන්ගල්ල - පොලේගොඩ මාර්ගය හරහා වැටී ඇති පාලම අද පවතින තත්ත්වයයි.\nමීට මාස 8කට පමණ පෙර කඩා වැටී ඇති මේ පාලම මතින් වෙයන්ගල්ල මුස්ලිම් පාසල වෙත දිනකට ළමුන් 600කට වැඩි පිරිසක් ගමන් කරනවා.\nපාලමේ ඇති අනාරක්ෂිතභාවය නිසාම සිදු වූ අනතුරුද එමටයි.\nපවතින අනාරක්ෂිත බව නිසාම විදුලි කණු යොදාගනිමින් ප්‍රදේශවාසීන් විසින් තාවකාලිකව පාලම පිළිසකර කර ගත්තද ස්ථිර ප්‍රතිසංස්කරණයකට ලක්කිරීම ඉටු නොවනා දේශපාලන පොරොන්දුවක් වී තිබෙනවා.\nදරුවන්ගේ ජීවිත අනාරක්ෂිත නොකොට පාලම ඉක්මනින් ප්‍රතිසංස්කරණය කරදෙන ලෙස ගම්වැසියන් ඉල්ලා සිටිනවා.",
       "URL": "https://www.hirunews.lk/245002/මස-8ක-සිට-අබලන්ව-තිබෙන-වෙයන්ගල-පාලම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2601"
}