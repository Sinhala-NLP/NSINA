{
       "Source": "hirunews",
       "Timestamp": "Tuesday, 27 August 2019 - 12:23",
       "Headline": "වයික්කාලේදී තරුණියක් සහ ඇගේ සොහොයුරා, ඝාතනය කෙරේ",
       "News Content": "වෙන්නප්පුව - වයික්කාල ප්‍රදේශයේ නිවසක් තුළ දී 19 හැවිරිදි තරුණියක් සහ ඇගේ 8 හැවිරිදි සොහොයුරා තියුණු ආයුධයකින් පහර දී ඝාතනය කර තිබෙනවා.\nඅසල්වැසියෙකු විසින් අද පෙරවරුවේ මෙම ඝාතනය සිදුකර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසිද්ධිය වන අවස්ථාවේ ඔවුන්ගේ මව නිවසේ උඩුමහලේ රැදී සිට ඇති අතර, පෞද්ගලික ආරවුලක් මෙම ඝාතනවලට හේතුව බවට පොලීසිය සැක කරනවා.\nසිද්ධියට සම්බන්ධ සැකකරු අත්අඩංගුවට ගනු ලැබූ බවයි පොලීසිය සඳහන් කළේ.",
       "URL": "https://www.hirunews.lk/223062/වයික්කාලේදී-තරුණියක්-සහ-ඇගේ-සොහොයුරා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3177"
}