{
       "Source": "hirunews",
       "Timestamp": "Monday, 11 January 2021 - 8:34",
       "Headline": "අනතුරට ලක්වූ ෂොයිබ් මලික්ගෙන් විශේෂ සටහනක්",
       "News Content": "පාකිස්ථාන ක්‍රිකට් කණ්ඩායම නියෝජනය කරන තුන් ඉරියව් ක්‍රීඩක ෂොයිබ් මලික් ගමන් ගත් මෝටර් රථය ඊයේ රාත්‍රියේ අනතුරකට ලක්වුණා.\nලාහෝර් නුවරදී මෙම අනතුර සිදුව ඇති අතර අනතුරෙන් මලික්ට හානියක් සිදුව තිබුනේ නැහැ.\nඔහු ගමන් ගත් ස්පෝට්ස් වර්ගයේ මෝටර් රථය මාර්ගයේ නවතා තිබූ ට්‍රක් රථයක ගැටීමෙන් මෙම අනතුර සිදුව තිබෙනවා.\nමලික් මෙම අනතුරට මුහුණ පා ඇත්තේ පාකිස්ථාන සුපර් ලීග් තරඟාවලියට අදාල  ක්‍රීඩක තෝරා ගැනීමට සහභාගි වී නැවත පැමිණෙමින් සිටියදීයි.\nමේ අතර අනතුරෙන් පසු ෂොයිබ් මලික් සිය නිල ට්විටර් ගිණුමට විශේෂ සටහනක් එක්කර තිබුණා.\nඑහි ඔහු සඳහන් කර තිබුණේ මම හොඳින්, එය හුදෙක් අහම්බෙන් සිදු වූ අනතුරක්, සියලුදෙනාගේ ආදරය සහ සොයාබැලීම ගැන කෘතඥ වන බවයි.",
       "URL": "https://www.hirunews.lk/259381/අනතුරට-ලක්වූ-ෂොයිබ්-මලික්ගෙන්-විශේෂ-සටහනක්",
       "Category": "Local News",
       "Parent URL": "https://www.hirunews.lk/local-news.php?pageID=2219"
}