{
       "Source": "hirunews",
       "Timestamp": "Friday, 22 September 2023 - 19:38",
       "Headline": "අලි අගල් කැපීමේ ව්‍යාපෘතිය වලක්වාලමින් නිකුත් කළ නියෝගය තවත් දිගු වෙයි",
       "News Content": "අලි මිනිස් ගැටුම වැළැක්වීමේ අරමුණින් අලි අගල් කැපීමේ ව්‍යාපෘතියක් ක්‍රියාත්මක කිරීමට වනජීවී බලධාරීන් ගෙන තිබෙන තීරණය ක්‍රියාත්මක කිරීම වළක්වමින් නිකුත් කර ඇති තහනම් නියෝගය ලබන වසරේ මාර්තු මස 6 වනදා දක්වා දීර්ඝ කිරීමට ශ්‍රේෂ්ඨාධිකරණය අද (22) නියෝග කළා.\nඑම වැඩපිළිවෙලට එරෙහිව පරිසර යුක්ති කේන්ද්‍රය විසින් ඉදිරිපත් කළ මූලික අයිතිවාසිකම් පෙත්සමක් යළි කැඳවනු ලැබූ අවස්ථාවේදීයි.\nප්‍රීති පද්මන් සූරසේන, යසන්ත කෝදාගොඩ සහ ප්‍රියන්ත ප්‍රනාන්දු යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල ඉදිරියේ මෙම පෙත්සම කැඳවනු ලැබුවා.",
       "URL": "https://www.hirunews.lk/349118/අලි-අගල්-කැපීමේ-ව්‍යාපෘතිය-වලක්වාලමින්-නිකුත්-කළ-නියෝගය-තවත්-දිගු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=13"
}