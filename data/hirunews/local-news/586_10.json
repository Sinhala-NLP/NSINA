{
       "Source": "hirunews",
       "Timestamp": "Sunday, 22 January 2023 - 9:11",
       "Headline": "කුරුණෑගල නගරාධිපති තුෂාර සංජීව ධුරයෙන් නෙරපයි",
       "News Content": "කුරුණෑගල නගරාධිපති තුෂාර සංජීව විතාරණ ධුරයෙන් නෙරපා හරිමින් අතිවිශේෂ ගැසට් නිවේදනයක් නිකුත් කර තිබෙනවා.\nඒ, වයඹ පළාත් ආණ්ඩුකාර අද්මිරාල් ඔෆ්ද ෆ්ලීට් වසන්ත කරන්නාගොඩ විසින්.\nඑම ගැසට් නිවේදනයේ දැක්වෙන්නේ කුරුණෑගල නගරාධිපතිවරයා විසින් මෙම වර්ෂයට අදාළව ඉදිරිපත් කරන ලද අයවැය ලේඛනය සම්මත නොකිරීම සහ 2020 වසරේ මහනගර සභා අයවැය සම්පාදනය හා බලාත්මක කිරීමේ නියෝග ප්‍රකාරව කටයුතු නොකිරීම හේතුවෙන් මෙලෙස ධුරයෙන් ඉවත් කරන බවයි.\nපසුගිය දෙසැම්බර් 31 සිට ක්‍රියාත්මක වන පරිදි ඔහු ධුරයෙන් ඉල්ලා අස්වූවා සේ ලෙස සළකන බව ආණ්ඩුකාරවරයා නිකුත් කළ ගැසට් නිවේදනයේ වැඩිදුරටත් සඳහන්.\nඑමෙන්ම නගරාධිපති ධුරය පුරප්පාඩු වූවා සේ සළකා එහි රාජකාරි ආවරණය කිරීමේ වගකීම නියෝජ්‍ය නගරාධිපතිවරයා වෙත පවරා තිබෙනවා.",
       "URL": "https://www.hirunews.lk/325618/කුරුණෑගල-නගරාධිපති-තුෂාර-සංජීව-ධුරයෙන්-නෙරපයි",
       "Category": "Local News",
       "Parent URL": "https://www.hirunews.lk/local-news.php?pageID=586"
}