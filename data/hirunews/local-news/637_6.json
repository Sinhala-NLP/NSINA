{
       "Source": "hirunews",
       "Timestamp": "Thursday, 29 December 2022 - 7:52",
       "Headline": "මෙරට පාපන්දු බලධාරීන්ගෙන් ආසියානු පාපන්දු සම්මේලනයට ඉල්ලීමක්",
       "News Content": "ආසියානු පාපන්දු සම්මේලනය විසින් පනවා ඇති ඩොලර් 20,000ක දඩ මුදල අඩු කර දෙන ලෙස ශ්‍රී ලංකා පාපන්දු සම්මේලනයේ බලධාරින් ආසියානු පාපන්දු සම්මේලනයෙන් ඉල්ලීමක් කර ඇති බව වාර්තා වනවා.\nඋස්බෙගිස්ථානයේ පැවැත්වුණු අවුරුදු 17න් පහළ ආසියානු කුසලාන තරගාවලියට සහභාගි වීම පැහැර හැරි බවට චෝදනා කරමින් ආසියානු පාපන්දු සම්මේලනය ශ්‍රී ලංකාවට මෙම ඩොලර් 20,000ක දඩ මුදල පනවනු ලැබුවා.\nඊට අමතර ව ආසියානු පාපන්දු සම්මේලනය සංවිධාන කරනු ලබන ඉදිරි තරගාවලි කිහිපයකට සහභාගි වීම ද මෙමඟින් ශ්‍රී ලංකාවට තහනම් කළා.\nමෙරට පාපන්දු සම්මේලනයේ බලධාරින් ආසියානු පාපන්දු සම්මේලනය සමග අදාළ දඩ මුදල අඩු කර ගැනීමටත් තරගාවලි තහනම කෙටි කර ගැනීමටත් ඉල්ලීමක් කර ඇති බවට වාර්තා වනවා.\nශ්‍රී ලංකා පාපන්දු පරිපාලනයේ පැවති අර්බුද හේතුවෙන් ඉකුත් ඔක්තෝම්බර් මාසයේ පැවති මෙම තරගාවලියට සහභාගි වීම මඟ හැරී ගියා.",
       "URL": "https://www.hirunews.lk/323792/මෙරට-පාපන්දු-බලධාරීන්ගෙන්-ආසියානු-පාපන්දු-සම්මේලනයට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=637"
}