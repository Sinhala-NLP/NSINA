{
       "Source": "hirunews",
       "Timestamp": "Monday, 19 September 2022 - 10:03",
       "Headline": "මත්ද්‍රව්‍ය ජාවාරම්කරුවන්ගේ ප්‍රධාන ගෝලයන් දෙදෙනෙකු අත්අඩංගුවට",
       "News Content": "සංවිධානාත්මක අපරාධ හා මහා පරිමාණ මත්ද්‍රව්‍ය ජාවාරම්කරුවන් වන පූකුට්කන්නා, බුම්මා සහ යෙගූ යන තුන්දෙනාගේ සහ දැනට විදෙස්ගතව සිටින සළිඳු මල්ෂික ගුණරත්න හෙවත් පානදුර සළිඳුගේ ප්‍රධානතම ගෝලයින් දෙදෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nවත්තල පොලිස් වසමේ ඊයේ (18) සිදුකළ වැටලීමකදී හෙරොයින් සහ මුදල් සමඟ අත්අඩංගුවට ගත් එක් සැකකරුවෙකු 28 හැවිරිදි කොළඹ 13 ජින්තු පිටිය ප්‍රදේශයේ පදිංචිකරුවෙක්.\nඑමෙන්ම පානදුරයේදී අත්අඩංගුවට ගත් පානදුර සළිඳුගේ ගෝලයා 43 හැවිරිදි වෑකඩ ප්‍රදේශයේ පදිංචිකරුවෙකු බවයි පොලිස් විශේෂ කාර්ය බලකාය සඳහන් කළේ.",
       "URL": "https://www.hirunews.lk/315779/මත්ද්‍රව්‍ය-ජාවාරම්කරුවන්ගේ-ප්‍රධාන-ගෝලයන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=858"
}