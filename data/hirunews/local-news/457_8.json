{
       "Source": "hirunews",
       "Timestamp": "Friday, 24 March 2023 - 13:14",
       "Headline": "අලුත් සහල් මංගල්‍යයට සහල් එකතු කිරීම ඇරඹේ",
       "News Content": "අලුත් සහල් මංගල්‍යය සඳහා දිවයිනේ දිස්ත්‍රික්ක විසි පහක සහල් එකතු කිරීම අද (24) සිට ආරම්භ කෙරෙනවා.\nඒ අදාළ දිස්ත්‍රික් ලේකම්වරුන්ගේ මූලිකත්වයෙන්.\nඑහි සමාරම්භක උත්සවය අද පැවැත්වුණේ ගම්පහ - බියගම - උඩුපිල ගොවිජන සේවා මධ්‍යස්ථානයේදි යි.\nඒ අනුව මෙලෙස එක් රැස් කරන මහ කන්නයේ සහල් අස්වැන්න ලබන මස 1 වැනි දා සහ දෙවැනි දා ඓතිහාසික අනුරාධපුර ශ්‍රී බෝධීන් වහන්සේ අභියස සිදු කෙරෙන අලුත් සහල් මංගල්‍යය සඳහා යොදා ගැනීමට නියමිතයි.\nජනාධිපති රනිල් වික්‍රමසිංහගේ ප්‍රධානත්වයෙන් අප්‍රේල් මස 2 වැනි දා අලුත් සහල් මංගල්‍යය පැවැත්වීමට සියලු කටයුතු සූදානම් කර ඇති බවයි කෘෂිකර්ම අමාත්‍යාංශය සඳහන් කළේ.",
       "URL": "https://www.hirunews.lk/330796/අලුත්-සහල්-මංගල්‍යයට-සහල්-එකතු-කිරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=457"
}