{
       "Source": "hirunews",
       "Timestamp": "Wednesday, 11 December 2019 - 12:33",
       "Headline": "නිදහස් පක්ෂ සංවිධායකවරුන් අද කොළඹට",
       "News Content": "ශ්‍රී ලංකා නිදහස් පක්ෂයේ සංවිධායකවරුන් අද ඩාලි පාරේ පිහිටි පක්ෂ මූලස්ථානයට කැඳවා තිබෙනවා.\nඒ, එහි සභාපති හිටපු ජනාධිපති මෛත්‍රීපාල සිරිසේන විසින්.\nජනාධිපතිවරණයට පෙර පොදුජන පෙරමුණ සමඟ අත්සන් තැබූ අවබෝධතා ගිවිසුමෙන් ඉදිරි මහ මැතිවරණයට පුටුව ලකුණින් තරග වැදීමට යෝජනා කෙරුණා.\nකෙසේ වෙතත් පොහොට්ටුව ලකුණින්ම මහ මැතිවරණයට තරග කළ යුතු බවට ශ්‍රී ලංකා පොදුජන පෙරමුණේ නියෝජිතයින් මේ වනවිට මත පළ කරමින් සිටිනවා.\nමේ සම්බන්ධයෙන් සහ ඉදිරි මැතිවරණය සඳහා ශ්‍රී ලංකා නිදහස් පක්ෂය සංවිධාන කටයුතු සිදුකළ යුතු ආකාරය පිළිබඳව අද දිනයේදී ආසන සංවිධායකවරුන්ගේ අදහස් ලබාගැනීමට නියමිත බවයි වාර්තාවන්නේ.\nමේ අතර ජනාධිපති ගෝඨාභය රාජපක්ෂගේ ප්‍රධානත්වයෙන් ඊයේ පැවති ආණ්ඩුවේ පක්ෂ නායක රැස්වීමේදී ද නව සන්ධානය පිළිබඳව අවධානය යොමුවී තිබෙනවා.\nඑහිදී ඉදිරි මහ මැතිවරණය ඉලක්ක කරමින් නව සන්ධානය ගොඩනැගීමේ කටයුතු කඩිනම් කළ යුතු බවට පක්ෂ නායකයන්  එකඟ වූ බවයි නිදහස් සන්ධාන මහ ලේකම් අමාත්‍ය මහින්ද අමරවීර කියා සිටියේ.",
       "URL": "https://www.hirunews.lk/230017/නිදහස්-පක්ෂ-සංවිධායකවරුන්-අද-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=3007"
}