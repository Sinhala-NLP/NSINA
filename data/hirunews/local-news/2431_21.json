{
       "Source": "hirunews",
       "Timestamp": "Friday, 25 September 2020 - 8:06",
       "Headline": "ගිනිගැනීමට ලක්වූ ඩයමන්ඩ් නෞකාවෙන් සමුද්‍ර දූෂණයක් සිදුව ඇති බව විශේෂඥ කමිටුව කියයි",
       "News Content": "මෙරට මුහුදු සීමාවේදී ගිනි ගැනීමට ලක්වූ එම්.ටී. නිව් ඩයමන්ඩ් නෞකාවෙන් බොර තෙල් කාන්දුවීමෙන් සමුද්‍ර දූෂණයක් සිදුව ඇති බව සමුද්‍රිය පරිසර ආරක්ෂණ අධිකාරියේ විශේෂඥ කමිටුව ප්‍රකාශ කර තිබෙනවා.\nනීතිපතිවරයා වෙත එම කමිටුව භාරදුන් වාර්තාවෙන් මේ බව සඳහන් කර ඇති බවයි සමුද්‍රිය පරිසර ආරක්ෂණ අධිකාරියේ සාමාන්‍යාධිකාරී ආචාර්ය ටර්නි ප්‍රදීප් කුමාර සඳහන් කළේ.\nමෙම නෞකාවේ ගින්න නිවීම සහ ඊට අදාළ කටයුතු වෙනුවෙන් රුපියල් මිලියන 440ක් ගෙවිය යුතු බව නීතිපතිවරයා අදාළ සමාගමට දන්වා ඇති බවයි නීතිපතිවරයාගේ සම්බන්ධීකරණ නිලධාරිනි රජයේ අධිනීතිඥ නිශාරා ජයරත්න ඊයේ (24) සඳහන් කළේ.",
       "URL": "https://www.hirunews.lk/251047/ගිනිගැනීමට-ලක්වූ-ඩයමන්ඩ්-නෞකාවෙන්-සමුද්‍ර-දූෂණයක්-සිදුව-ඇති-බව-විශේෂඥ-කමිටුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2431"
}