{
       "Source": "hirunews",
       "Timestamp": "Tuesday, 05 February 2019 - 8:20",
       "Headline": "වෑන් රථ දෙකක් එකිනෙක ගැටී 4ක් රෝහලේ",
       "News Content": "හලාවත - කොළඹ ප්‍රධාන මාර්ගයේ මාදම්පේ පැරණි නගරයේදී අද අලූයම සිදුවූ රිය අනතුරකින් පුද්ගලයින් 4 දෙනෙකු තුවාල ලබා රෝහල් ගත කර තිබෙනවා.\nවෑන් රථ දෙකක් එකිනෙක ගැටී පෙරළී යාමෙන් මෙම අනතුර සිදුව ඇති බවටයි පොලීසිය සඳහන් කළේ.\nතුවාල ලැබූවන් කිලිනොච්චිය ප්‍රදේශයේ පදිංචිකරුවන් වන අතර, ඔවුන්ගේ තත්ත්වය බරපතල නොවන බවයි හලාවත මහරෝහලේ ප්‍රකාශකයෙකු හිරු ප්‍රවෘත්ති අංශයට සදහන් කළේ.\nමේ අතර, කොළඹ - අවිස්සාවේල්ල මාර්ගයේ වැලිවිට ප්‍රදේශයේදී ශ්‍රී ලංගම බස් රථයක් සහ යතුරුපැදියක් ගැටීමෙන් ඊයේ සිදුවූ අනතුරකින් එක් පුද්ගලයෙකු ජීවිතක්ෂයට පත්වුණා.",
       "URL": "https://www.hirunews.lk/209742/වෑන්-රථ-දෙකක්-එකිනෙක-ගැටී-4ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3518"
}