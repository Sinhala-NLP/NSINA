{
       "Source": "hirunews",
       "Timestamp": "Thursday, 29 July 2021 - 13:10",
       "Headline": "ජල පෝෂක ප්‍රදේශ සංරක්ෂණයට වහා පියවර ගන්නැයි අගමැතිගෙන් උපදෙස්",
       "News Content": "දිවයින පුරා ජනතාවට පානීය ජලය ලබාදීමේ ව්‍යාපෘති කඩිනම් කිරීමට සමගාමීව ජල පෝෂක ප්‍රදේශ සංරක්ෂණය සඳහා වහා පියවර ගන්නැයි අග්‍රාමාත්‍ය මහින්ද රාජපක්ෂ , ජල සම්පාදන අමාත්‍යාංශයට නියෝග කර තිබෙනවා.\nඒ ජල සම්පාදන අමාත්‍යාංශයේ නිලධාරින් සමග අරලියගහ මන්දිරයේ ඊයේ පැවති සාකච්ඡාවකට එක්වෙමින්.\nඒ අනුව, ජල පෝෂක ප්‍රදේශ සංරක්ෂණය කරමින් එම ප්‍රදේශ ආරක්ෂා කර ගැනීම සඳහා පරිසර අමාත්‍යාංශය හා ඒකාබද්ධ වැඩපිළිවෙලක් සකස් කරන ලෙසට අග්‍රාමාත්‍යවරයා එහිදී ජල සම්පාදන අමාත්‍යවරයා ඇතුළු නිලධාරින්ට වැඩිදුරටත් උපදෙස් ලබා දුන් බවයි අග්‍රාමාත්‍ය කාර්යාලය නිවේදනය කළේ.",
       "URL": "https://www.hirunews.lk/278318/ජල-පෝෂක-ප්‍රදේශ-සංරක්ෂණයට-වහා-පියවර-ගන්නැයි-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1788"
}