{
       "Source": "hirunews",
       "Timestamp": "Thursday, 27 October 2022 - 15:10",
       "Headline": "මිලියන 04ක් වංචා කිරීමේ සිද්ධියට අදාළ ව අත්අඩංගුවට ගත් කාන්තාවක් යළි රිමාන්ඩ්",
       "News Content": "රේගුවෙන් මෝටර් රථයක් නිදහස් කර දෙන බව පවසා රුපියල් මිලියන 4කට අධික මුදලක් වංචා කිරීමේ සිද්ධියට අදාළව අත්අඩංගුවට ගත් කාන්තාවක ලබන නොවැම්බර් මස 23 වන දා දක්වා යළි රක්ෂිත බන්ධනාගාරගත කර තිබෙනවා.\nඒ ඊට අදාළ නඩුව කොටුව මහේස්ත්‍රාත් තිළිණ ගමගේ අද කැඳවූ අවස්ථාවේදීයි.\nඑහිදී ඇය ඇප ඉල්ලීමක් සිදුකරමින් අධිකරණය හමුවේ කියා සිටියේ තමන් අධිකරණය හමුවේ වරද පිළිගැනීමට සූදානම් බවයි.\nකෙසේ වෙතත් ඇය තවදුරටත් රක්ෂිත බන්ධනාගාරගත කරන ලෙසටයි මහේස්ත්‍රාත්වරයා නියෝග කළේ.",
       "URL": "https://www.hirunews.lk/318975/මිලියන-04ක්-වංචා-කිරීමේ-සිද්ධියට-අදාළ-ව-අත්අඩංගුවට-ගත්-කාන්තාවක්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=774"
}