{
       "Source": "hirunews",
       "Timestamp": "Tuesday, 06 February 2018 - 19:53",
       "Headline": "මහින්ද එන දවස කියයි",
       "News Content": "බැඳුම්කර සහ බරපතල වංචා වාර්තා පිළිබඳව පාර්ලිමේන්තු විවාදයේ අවසන් දිනයේදී තමන් ඊට අදාළව කරුණු දක්වන බව හිටපු ජනාධිපති මහින්ද රාජපක්ෂ පවසනවා.\nබත්තරමුල්ල - නෙළුම් මාවතේ පිහිටි ශ්‍රී ලංකා පොදුජන පෙරමුණු පක්ෂ කාර්යාලයට අද පෙරවරුවේ පැමිණීමෙන් අනතුරුවයි හිටපු ජනාධිපතිවරයා මේ බව ප්‍රකාශ කළේ.\nඑහිදී මාධ්‍යවේදීන් නැගූ ප්‍රශ්න කිහිපයකටද හිටපු ජනාධිපතිවරයා පිළිතුරු දුන් අතර, එම අවස්ථාවට පාර්ලිමේන්තු මන්ත්‍රී පියල් නිශාන්තද එක්වුණා.\nමේ අතර ශ්‍රී ලංකා පොදුජන පෙරමුණ සංවිධාන කළ ජන රැළියක් වෙන්නප්පුව - බෝතලේගම ක්‍රීඩාංගණයේදී ඊයේ පස්වරුවේ පැවැත්වුනේ හිටපු ජනපති මහින්ද රාජපක්ෂගේ ප්‍රධානත්වයෙන්.\nමෙවර පළාත්පාලන ඡන්ද විමසීමේදී ජනතාව ඡන්දය භාවිත කළ යුත්තේ ව්‍යවස්ථාවෙන් රට බෙදීමට එරෙහිව බව හිටපු ජනාධිපතිවරයා එහිදී ප්‍රකාශ කළා.",
       "URL": "https://www.hirunews.lk/183073/මහින්ද-එන-දවස-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4090"
}