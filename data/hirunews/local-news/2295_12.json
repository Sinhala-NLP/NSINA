{
       "Source": "hirunews",
       "Timestamp": "Friday, 04 December 2020 - 15:15",
       "Headline": "වෛද්‍ය අමල් හර්ෂ ද සිල්වා, සිය ලේකම් ධුරයේ රාජකාරී අරඹයි",
       "News Content": "විශේෂඥ වෛද්‍ය අමල් හර්ෂ ද සිල්වා ප්‍රාථමික සෞඛ්‍ය සේවා, වසංගත රෝග හා කොවිඞ් රෝග පාලන කටයුතු රාජ්‍ය අමාත්‍යාංශයේ ලේකම් ධුරයේ වැඩ භාර ගෙන තිබෙනවා.\nසෞඛ්‍ය අමාත්‍යාංශය සඳහන් කළේ අද (04) දිනයේදී ඔහු සිය රාජකාරි කටයුතු ආරම්භ කළ බවයි.\nසෞඛ්‍ය සේවයේ වසර 34 ක සේවා පලපුරුද්දක් තිබෙන විශේෂඥ වෛද්‍ය අමල් හර්ෂ ද සිල්වා මීට පෙර කරාපිටිය ශික්ෂණ රෝහලේ සහ ළමා රෝහලේ අධ්‍යක්ෂවරයෙකු මෙන්ම, බස්නාහිර පළාත් සෞඛ්‍ය සේවා අධ්‍යක්ෂවරයා ලෙස ද කටයුතු කළා.\nපෞද්ගලි වෛද්‍ය සංවර්ධන අධ්‍යක්ෂ, සෞඛ්‍ය අධ්‍යාපන කාර්යාංශයේ අධ්‍යක්ෂ සහ ජාතික ඖෂධ අධිකාරියේ සභාපතිවරයා ලෙස ද ඔහු කටයුතු කළා.",
       "URL": "https://www.hirunews.lk/256282/වෛද්‍ය-අමල්-හර්ෂ-ද-සිල්වා-සිය-ලේකම්-ධුරයේ-රාජකාරී-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=2295"
}