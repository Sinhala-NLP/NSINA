{
       "Source": "hirunews",
       "Timestamp": "Saturday, 04 January 2020 - 17:17",
       "Headline": "නෞකා ඉන්ධන වංචා කළැයි ශ්‍රී ලාංකිකයන් 7 දෙනෙකු නයිජිරියාවේදී අත්අඩංගුවට",
       "News Content": "නීතිවිරෝධී ලෙස නෞකාවලට තෙල් ලබා ගැනීමේ සිද්ධීන් සම්බන්ධයෙන් ශ්‍රී ලාංකිකයන් 7 දෙනෙකු ඇතුළු පුද්ගලයන් 66 දෙනෙකු නයිජීරියානු නාවික හමුදාව මගින් අත්අඩංගුවට ගෙන තිබෙනවා.\nපසුගිය දෙසැම්බර් 3 වනදා සිට 30 වනදා දක්වා කාලය තුළ අත්අඩංගුවට ගත් ඔවුන් නයිජිරියානු ආර්ථික සහ මූල්‍ය අපරාධ කොමිසම වෙත භාර දී ඇති බවයි එරට පුවත්පත් වාර්තා කළේ.\nඔවුන් මෙලෙස ඉන්ධන වංචාවක නිරත වීමට උත්සාහ කර ඇති බවට නයිජිරියානු බලධාරින් චෝදනා නගන අතර, එය සාර්ථක වී නම්, නයිරා - කෝටි 90කට වැඩි පාඩුවක් සිදුවන බව ද, සඳහන් කර තිබෙනවා.",
       "URL": "https://www.hirunews.lk/231578/නෞකා-ඉන්ධන-වංචා-කළැයි-ශ්‍රී-ලාංකිකයන්-7-දෙනෙකු-නයිජිරියාවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2969"
}