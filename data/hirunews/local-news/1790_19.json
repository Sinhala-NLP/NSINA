{
       "Source": "hirunews",
       "Timestamp": "Wednesday, 28 July 2021 - 13:16",
       "Headline": "රිෂාඩ්ගේ නිවසේ පිළිස්සි මියගිය දැරියගේ සිද්ධියට ප්‍රදේශ කිහිපයක විරෝධතා (වීඩියෝ)",
       "News Content": "පාර්ලිමේන්තු මන්ත්‍රී රිෂාඩ් බදියුදීන්ගේ නිවසේ මෙහෙකාර සේවයේ යෙදී සිටියදී බාලවයස්කාර දැරියක පිලිස්සී මියයාමේ සිද්ධියට විරෝධය පළකරමින් අදත් ප්‍රදේශ කිහිපයක විරෝධතා පැවැත්වුණා.\nඑමෙන්ම, අද දිනයේත් මෙම සිද්ධිය පිලිබද විමර්ශන මෙහෙයවන පොලිස් කණ්ඩායම් දෙක හැටන් - ඩයගම ප්‍රදේශයේ සිය විමර්ශන කටයුතු ක්‍රියාත්මක කර තිබෙනවා.\nඒ අනුව, ප්‍රකාශ සටහන් කර ගැනීමේ කටයුතු අදත් සිදුවන බවයි පොලීසිය පවසන්නේ.\nකොළඹ පොලිස් මූලස්ථානය මගින් පෙරේදා දිනයේ ඩයගම ප්‍රදේශයට එවූ මෙම විශේෂ පොලිස් කණ්ඩායම් දෙක විමර්ශන ආරම්භ කරනු ලැබුවේ ඊයේ දිනයේදී වන අතර මවගෙන් සහ පියාගෙන් මේ වන විටත් ප්‍රකාශ සටහන් කරගෙන තිබෙනවා.\nපාර්ලිමේන්තු මන්ත්‍රී රිෂාඩ් බදියුදීන්ගේ නිවසේ සේවය කල හිෂාලිනී ජූඩ් නැමැති බාලවයස්කාර දැරිය පිලිස්සී මියයාම සම්බන්ධයෙන් මේ වන විටත් රිෂාඩ් බදියුදීන්ගේ බිරිඳ ඇතුළු සිව්දෙනෙක් ලබන නව වනදා දක්වා රක්ෂිත බන්ධනාගාර ගත කර තිබෙනවා.\nකොළඹ මහේස්ත්‍රාත් අධිකරණය දැරියගේ සිරුර ගොඩගෙන ජ්‍යෙෂ්ඨ අධිකරණ වෛද්‍ය නිළධාරීන්ගෙන් සමන්විත මණ්ඩලයක් මගින් නැවත පස්චාත් පරීක්ෂණයක් පවත්වා වාර්තාවක් ඉදිරිපත් කරන ලෙසයි.\nඒ අනුව දැරියගේ සිරුර ගොඩගැනීමට නියමිත අතර සිරුර මිහිදන් කල ඩයගම පොදු සුසාන භූමියට විශේෂ පොලිස් ආරක්ෂාවක් යොදා තිබෙනවා.",
       "URL": "https://www.hirunews.lk/278222/රිෂාඩ්ගේ-නිවසේ-පිළිස්සි-මියගිය-දැරියගේ-සිද්ධියට-ප්‍රදේශ-කිහිපයක-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1790"
}