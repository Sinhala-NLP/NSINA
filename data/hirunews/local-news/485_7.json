{
       "Source": "hirunews",
       "Timestamp": "Friday, 10 March 2023 - 14:28",
       "Headline": "වී මිල තීරණය කිරීමේ කමිටුවට ගොවි නියෝජිතයින් තිදෙනෙක්",
       "News Content": "වී මිල තීරණය කිරීමේ කමිටුව සඳහා ගොවි නියෝජිතයන් තුන්දෙනෙකු ඇතුළත් කිරීමට කෘෂිකර්ම අමාත්‍ය මහින්ද අමරවීර තීරණය කර තිබෙනවා.\nමිල තීරණය කිරීමේ කමිටුවට එක්වීමට තම නියෝජිතයින්ට ද අවස්ථාව සළසා දෙන ලෙස ගොවි නියෝජිතයින් ඊයේ ඉල්ලීමක් කර තිබුණා.\nඒ අනුවයි එම කමිටුවට දිස්ත්‍රික් 25 ගොවි සංවිධාන නියෝජිතයින්ගේ එකඟත්වය මත ගොවි නියෝජිතයින් තුන්දෙනෙකු පත් කිරීමට කෘෂිකර්ම අමාත්‍යවරයා පියවර ගෙන ඇත්තේ.\nවී විල දී ගැනීම සඳහා රජය රුපියල් බිලියන 10ක් වෙන් කර ඇති අතර අවශ්‍ය වුවහොත් තවත් රුපියල් බිලියන 10ක් ඒ සඳහා වෙන් කිරීමට ජනාධිපති රනිල් වික්‍රමසිංහ තීරණය කර ඇති බවයි කෘෂිකර්ම අමාත්‍ය මහින්ද අමරවීර වැඩිදුරටත් ප්‍රකාශ කළේ.",
       "URL": "https://www.hirunews.lk/329545/වී-මිල-තීරණය-කිරීමේ-කමිටුවට-ගොවි-නියෝජිතයින්-තිදෙනෙක්",
       "Category": "Local News",
       "Parent URL": "https://www.hirunews.lk/local-news.php?pageID=485"
}