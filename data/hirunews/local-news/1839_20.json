{
       "Source": "hirunews",
       "Timestamp": "Monday, 05 July 2021 - 19:37",
       "Headline": "සැප්තැම්බර් මාසය වන විට රට පූර්ණ වශයෙන් විවෘත කළ හැකි බව ජනපති කියයි (වීඩියෝ)",
       "News Content": "එළඹෙන සැප්තැම්බර් මාසය වනවිට රට පූර්ණ වශයෙන් විවෘත කිරීමේ හැකියාවක් පවතින බව ජනාධිපති ගෝඨාභය රාජපක්ෂ පවසනවා.\nමේ වනවිට කොරෝනා  වෛරසයට එරෙහිව එන්නත්කරණයත් සමඟ  එලෙස රට සම්පූර්ණ වශයෙන් විවෘත කිරීමේ හැකියාවක් පවතින බවයි ජනාධිපතිවරයා ප්‍රකාශ කළේ.\nජනාධිපති කාර්යාලයේ අද පැවති 99 වන ජාත්‍යන්තර සමූපකාර දින සැමරුම් උත්සවයට එක්වෙමින් ජනාධිපතිවරයා මේ බව සඳහන් කළා.\nගොවියාටත්, පාරිභෝගිකයාටත් සහන සැලසෙන පුළුල් වැඩකොටසක් සමූපකාර ව්‍යාපාරයට සිදුකළ හැකි බව මෙහිදී අවධාරණය කළ ජනාධිපතිවරයා රජය සැලසුම් කර ඇති කාබනික පොහොර සහ සූර්ය බලශක්ති වැඩසටහන් සාර්ථකව ජය ගැනීමට සමූපකාරයට පුළුල් දායකත්වයක් ලබාදිය හැකි බව ද පෙන්වා දුන්නා.",
       "URL": "https://www.hirunews.lk/276167/සැප්තැම්බර්-මාසය-වන-විට-රට-පූර්ණ-වශයෙන්-විවෘත-කළ-හැකි-බව-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1839"
}