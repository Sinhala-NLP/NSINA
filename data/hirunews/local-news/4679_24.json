{
       "Source": "hirunews",
       "Timestamp": "Thursday, 02 February 2017 - 19:50",
       "Headline": "නවීන මෝටර් රථ ලබාදෙන බව පවසා මුදල් වංචා කල ජාවාරමේ තවත් තොරතුරු",
       "News Content": "හිරු සී.අයි.ඒ හරහා ඊයේ අප හෙළිකලේ අඩු මිල ගණන්වලට නවීන මෝටර් රථ ලබා දෙන බව පවසා මුදල් වංචා කරනා ජාවාරමක් පිළිබදවයි.\nකෝටිපතිනියක් ලෙස පෙනී සිටින කාන්තාවක් කුරුණෑගල ප්‍රදේශයේ විහාරස්ථානයක හිමි නමක් ද සමග පසුගියදා පන්නිපිටිය ප්‍රදේශයේ නිවසකට පැමිණියා.\nඒ අඩු මිලට මෝටර් රථ ලබාගැනීමට පැමිණි සිටි පිරිසකගෙන් අත්තිකාරම් මුදල් ලබාගැනීම සදහායි.\nමෙම කාන්තාව මුලින් පවසා ඇත්තේ ඇය සතුව ඇති වාහන තොගය ඇගේ මියගිය ස්වාමියාගෙන් ලැබුණු ඒවා බවයි.\nනමුත් ඇය සමඟ පැමිණි පුද්ගලයෙකු පවසන්නේ අඩු මිලට ලබා දෙන බව පැවසෙන වාහන අධිකරණය භාරයේ පවතින බවයි.\nඅඩු මිලට මෝටර් රථ ලබාදෙන බව පවසා ඒ වෙනුවෙන් ලක්ෂ ගණනින් මුදල් අත්තිකාරම් ලබාගන්නා මෙම කාන්තාව මුදල් රැගෙන පළා යනවා.\nවාහනයක් ලබාගැනීමේ සිහිනයට හසුවන පුද්ගලයන්ට සිදුවන්නේ තමන් සතු ලක්ෂ ගණන් මුදල් අහිමි කර ගැනීම පමණයි.",
       "URL": "https://www.hirunews.lk/153536/නවීන-මෝටර්-රථ-ලබාදෙන-බව-පවසා-මුදල්-වංචා-කල-ජාවාරමේ-තවත්-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=4679"
}