{
       "Source": "hirunews",
       "Timestamp": "Wednesday, 19 July 2023 - 11:46",
       "Headline": "බීඩි කොළ තොගයක් රැගත් ඩිංගි යාත්‍රා 02 ක් නාවික හමුදා භාරයට",
       "News Content": "ශ්‍රී ලංකා නාවික හමුදාව මීගමුව, කළපු ප්‍රදේශයේ (ඊයේ) 18 දින සිදු කළ විශේෂ සෝදිසි මෙභෙයුමක් මඟින්, එම කළපු ප්‍රදේශය හරහා නීති විරෝධී ලෙස මෙරටට රැගෙන ආ බවට සැක කෙරෙන බීඩි කොළ කිලෝග්‍රෑම් පන්සිය පනස්හතකට (557) අධික නොගයක් රැගත් ඩිංගි යාත්‍රා දෙකක් (02) නාවික හමුදාහාරයට ගෙන තිබෙනවා.\nමුහුදු මාර්ග ඔස්සේ සිදු කෙරෙන විවිධ ජාවාරම් සහ නීති විරෝධී කටයුතු මැඩ පැවැත්වීම සඳහා නාවික හමුදාව දිවයින වටා වෙරළ හා මුහුදු තීරය ආවරණය වන පරිදි නිරන්තර මුර සංචාර සහ සෝදිසි මෙහෙයුම් සිදුකරනු බවයි වාර්තා වන්නේ.\nමෙම මෙහෙයුම මඟින් නාවික හමුදා භාරයට ගත් බීඩි කොළ කිලෝග්‍රැම් පන්සිය පනස්හතකට (557) අධික තොගය සහ ඩිංගි යාත්‍රා දෙක (02) ඉදිරි නීතිමය කටයුතු සඳහා කටුනායක රේගු නිවාරණ කාර්යාලය වෙත භාරදීමට කටයුතු කර ඇති බවද නාවික හමුදාව සඳහන් කර සිටියා.",
       "URL": "https://www.hirunews.lk/341740/බීඩි-කොළ-තොගයක්-රැගත්-ඩිංගි-යාත්‍රා-02-ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=171"
}