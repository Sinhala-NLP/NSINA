{
       "Source": "hirunews",
       "Timestamp": "Saturday, 14 October 2017 - 15:23",
       "Headline": "කැළණි ගගේ ජල මට්ටම ඉහළට - කදුකරයේ මාර්ගත් අවදානම්",
       "News Content": "අධික වර්ෂාවත් සමග කැළණි ගගේ ජල මට්ටම ඉහළ ගොස් තිබෙනවා.\nමේ හේතුවෙන් විමසිල්ලෙන් පසුවන ලෙසටයි කැළණි ගග අවට පහත් බිම්වල ජනතාවට ආපදා කළමණාකරණ මධ්‍යස්ථානය උපදෙස් ලබාදී ඇත්තේ.\nමේ අතර මොරටුව රාවතාවත්ත ප්‍රදේශයේදී ගසක් කඩා වැටීමෙන් ගාලු පාරේ ගාල්ල දෙසට මං තීරුව අවහිර වී තිබෙනවා. ගස ඉවත් කිරීමේ කටයුතු මේවන විට සිදුවන බවයි පොලිසිය සඳහන් කළේ.\nමධ්‍ය කඳුකරයට ඇද හැලෙන වර්ෂාව සහ මීදුම් තත්ත්වය හේතුවෙන් හැටන් නුවරඑලිය මාර්ගයේ සහ හැටන් - කොළඹ ප්‍රධාන මාර්ගවල රිය ධාවනයේදී සැලකිලිමත් වන ලෙස පොලිසිය රියදුරන්ගෙන් ඉල්ලීමක් කරනවා.\nපවතින වර්ෂාවත් සමඟ මාර්ගයට පස් කඳු කඩා වැටීමේ අවදානමක්ද පවතින බව සඳහන්.\nඑමෙන්ම, වර්ෂාව හේතුවෙන් කාසල්රි සහ මාවුස්සාකැලේ ජලාශවල ජල මට්ටම ඉහළ යමින් පවතින බවයි ප්‍රදේශයේ හිරු වාර්තාකරු සඳහන් කළේ.\nගත වූ පැය 24 තුළ ගාල්ල , කළුතර ,නුවරඑළිය, රත්නපුර, මාතර, කෑගල්ල සහ කොළඹ දිස්ත්‍රික්කවලින් තද වැසි වාර්තා වූ බව කාලගුණ දෙපාර්තමේන්තුව කියා සිටියා.\nඋතුර, නැගෙනහිර සහ වයඹ පළාත්වලට මඳ වැසි පැවති බවයි එම දෙපාර්තමේන්තුව සඳහන් කළේ.",
       "URL": "https://www.hirunews.lk/173487/කැළණි-ගගේ-ජල-මට්ටම-ඉහළට-කදුකරයේ-මාර්ගත්-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=4271"
}