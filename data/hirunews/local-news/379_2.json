{
       "Source": "hirunews",
       "Timestamp": "Sunday, 30 April 2023 - 18:50",
       "Headline": "18 හැවිරිදි සිය දියණියට අතවර කළ පොලිස් සැරයන් අත්අඩංගුවට",
       "News Content": "18 හැවිරිදි සිය දියණියට අතවර කළ බව කියන පොලිස් සැරයන්වරයෙකු කටුගස්තොට පොලිසිය අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ මහනුවර පොලිසියට අනුයුක්තව සේවය කරන පොලිස් සැරයන්වරයෙක්.\nඊයේ දිනයේදී මොහු අධික බීමතින් පැමිණ නිවසේ සිටි සිය දියණියට අතවර කළ බවටයි ඇගේ මව පොලිසියට පැමිණිලි කර ඇත්තේ.\nඒ අනුව ඔහු අත්අඩංගුවට ගෙන තිබෙනවා.\nබීමතින් නිවසට පැමිණ බිරිඳ හා දරුවන් සමඟ ආරවුල් ඇතිකරගැනීම සම්බන්ධයෙන් මොහුට විරුද්ධව මහනුවර මහේස්ත්‍රාත් අධිකරණය නඩුවක් ද ගොනුකර ඇති බවටයි පොලිසිය සඳහන් කළේ.",
       "URL": "https://www.hirunews.lk/333881/18-හැවිරිදි-සිය-දියණියට-අතවර-කළ-පොලිස්-සැරයන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=379"
}