{
       "Source": "hirunews",
       "Timestamp": "Monday, 03 October 2022 - 7:41",
       "Headline": "තවත් අමාත්‍ය ධුර පිරිනැමීම ඛේදවාචකයක් - හිටපු ජනපති මෛත්‍රීපාල",
       "News Content": "තවත් අමාත්‍ය ධූර පිරිනැමීම ඛේදවාචකයක් බව ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රීපාල සිරිසේන පවසනවා.\nකොළඹ ඊයේ (02) පැවති උත්සවයකින් අනතුරුව මාධ්‍ය වෙතින් නැඟු ප්‍රශ්නවලට පිළිතුරු ලබාදෙමිනුයි ඔහු මේ බව සඳහන් කළේ.\nමේ අතර ජාතික සභාවට සහභාගිවීමෙන් වැළකී සිටි සියලු සහෝදර දේශපාලන පක්ෂ වෙත ආචාරය පුදකරන බව ශ්‍රී ලංකා නිදහස් පක්ෂය පවසනවා.\nජාතික සභාව පිළිබඳ යෝජනාවේ අරමුණ සර්ව පාක්ෂික ආණඩුවක් ස්ථාපනය කරමින් රටේ දේශපාලනික ස්ථාවරත්වයක් ගොඩනැගී ඇති බවට ජාත්‍යන්තර ප්‍රජාවට ව්‍යාජයෙන් හැඟවීම බවයි ඔවුන් නිකුත් කළ නිවේදනයක දැක්වෙන්නේ.\nඑම නාම මාත්‍රික ජාතික සභාව මගින් රට පුරා සිදුවූ ජනතා නැගීසිටීම් වලට යුක්තිය ඉෂ්ඨ නොවන බව ද නිදහස් පක්ෂය නිකුත් කළ නිවේදනයේ සඳහන්.",
       "URL": "https://www.hirunews.lk/316910/තවත්-අමාත්‍ය-ධුර-පිරිනැමීම-ඛේදවාචකයක්-හිටපු-ජනපති-මෛත්‍රීපාල",
       "Category": "Local News",
       "Parent URL": "https://www.hirunews.lk/local-news.php?pageID=828"
}