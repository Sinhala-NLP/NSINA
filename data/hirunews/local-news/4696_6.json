{
       "Source": "hirunews",
       "Timestamp": "Tuesday, 24 January 2017 - 7:44",
       "Headline": "අද ජාතික ඩෙංගු මර්දන වැඩසටහනක්",
       "News Content": "අද දින දිවයින පුරා විශේෂ ඩෙංගු මර්දන ජාතික වැඩසටහනක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබෙනවා.\nනියඟය පවතින ප්‍රදේශවල ඩෙංගු රෝගය ව්‍යාප්තවීමේ වැඩි අවදානමක් පවතින බවට ලැබුණු තොරතුරු මතයි මෙම ඩෙංගු මර්දන වැඩසටහන ආරම්භ කර ඇත්තේ.\nඑම ප්‍රදේශවල ජනතාව එක්රැස් කරගන්නා ජල භාජන ඔස්සේ ඩෙංගු මදුරුවන් බෝවීම ඉහළ ගොස් තිබෙනවා.\nවසරේ ගතවූ දින කිහිපය තුළ ඩෙංගු රෝගීන් 2500ක් වාර්තාවී ඇති බව ජාතික ඩෙංගු මර්දන ඒකකය සඳහන් කළා.\nජාතික ඩෙංගු මර්දන ඒකකයේ ජාතික සම්බන්ධීකාරක වෛද්‍ය හසිත පෙරේරා කොළඹ ඊයේ පැවති මාධ්‍ය හමුවකට එක්වෙමින් කියා සිටියේ පසුගිය සති 3 තුළ ඩෙංගු රෝගීන්ගේ වැඩිවීමක් දක්නට ලැබුණු බවයි.",
       "URL": "https://www.hirunews.lk/152742/අද-ජාතික-ඩෙංගු-මර්දන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=4696"
}