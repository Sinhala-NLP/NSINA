{
       "Source": "hirunews",
       "Timestamp": "Saturday, 22 June 2019 - 16:00",
       "Headline": "වෙඩි වැදීමෙන් තුවාල ලබා සිටින වන අලියාට තවදුරටත් ප්‍රතිකාර",
       "News Content": "ඕමන්ත පාලමොට්ටෙයි වැව ආසන්නයේ වෙඩි වැදීමෙන් තුවාල ලබා සිටින වන අලියාට ප්‍රතිකාර කිරීම තවදුරටත් සිදු කෙරෙනවා.\nබඳින තුවක්කුවක් පත්තු වීමෙන් මෙම වන අලියාගේ ඉදිරිපස දකුණු පාදයට තුවාල සිදුවී ඇති අතර එම සත්වයාගේ එක් ඇසක පෙනීම ද අහිමිවී ඇතැයි සඳහන්.\nවයස අවුරුදු 35ක් පමණ වන මෙම අලියාගේ උස අඩි 8ක් පමණ වනවා.\nදින 10ක පමණ කාලයක් වැව් ඉස්මත්තේ රැඳී සිටි වන අලියා පිළිබඳ ප්‍රදේශවාසීන් කළ දැනුම්දීමකට අනුවයි වනජීවී නිලධාරීන් ප්‍රතිකාර ආරම්භ කර ඇත්තේ.\nපාදයේ තුවාල හේතුවෙන් ඇවිදීමට නොහැකි තත්වයක පසුවන මෙම සත්වයාට ආහාර ලබාගැනීම ද අපහසුවී තිබෙනවා.\nපශු වෛද්‍යවරුන් සඳහන් කර ඇත්තේ වෙඩි වැදීමෙන් සිදුවු තුවාල දැඩිව ආසාධනය වී ඇති බවයි.\nඑබැවින් අඛණ්ඩව මෙම සත්වයාට ප්‍රතිකාර කළ යුතු බව ද ඔවුන් සඳහන් කර තිබෙනවා.\nවව්නියාව සහ අනුරාධපුර කලාප වනජීවී පශු වෛද්‍ය කාර්යාල නිලධාරීන් පිරිසකගේ මූලිකත්වයෙනුයි අලියාට ප්‍රතිකාර සිදුකරනු ලබන්නේ.",
       "URL": "https://www.hirunews.lk/218904/වෙඩි-වැදීමෙන්-තුවාල-ලබා-සිටින-වන-අලියාට-තවදුරටත්-ප්‍රතිකාර",
       "Category": "Local News",
       "Parent URL": "https://www.hirunews.lk/local-news.php?pageID=3287"
}