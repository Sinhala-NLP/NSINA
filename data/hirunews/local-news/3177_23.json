{
       "Source": "hirunews",
       "Timestamp": "Tuesday, 27 August 2019 - 7:30",
       "Headline": "ශ්‍රී ලංකා උදර්පණ ගිවිසුමට, චීන මහජන කොංග්‍රසයේ අනුමැතිය",
       "News Content": "ශ්‍රී ලංකාව සහ චීනය අතර පුද්ගලයන් පිටුවහල් කිරීමට අදාළ උදර්පණ ගිවිසුමට චීන මහජන කොංග්‍රසයේ අනුමැතිය හිමි වී ඇති බව ෂින්හුවා ප්‍රවෘත්ති සේවය වාර්තා කළා.\nඑය දැන් පැවැත්වෙන එහි ද්වි මාසික සැසියේදී සලකා බලා අනුමැතිය ලබාදී ඇති බවයි චීන ප්‍රවෘත්ති සේවාව වැඩිදුරටත් සඳහන් කළේ.\nවගන්ති 22කින් සමන්විත චීන - ශ්‍රී ලංකා උදර්පණ ගිවිසුමට ඒ සඳහා වන වගකීම්, උදර්පණය සඳහා හේතු වන වැරදි, උදර්පණය කිරීම ප්‍රතික්ෂේප කළ හැකි අවස්ථා මෙන්ම ආරවුල් සමථයකට පත් කිරීම පිළිබදව ද කරුණු අඩංගු බව සඳහන්.\nමෙම ගිවිසුම සඳහා 2014 වසරේ සැප්තැම්බරයේ සාකච්ඡා ආරම්භ කළ අතර, 2016 වසරේ අප්‍රේල් 7 වන දා බීජිං නුවර දී අත්සන් තබා තිබෙනවා. කෙසේ නමුත්, අදාළ ගිවිසුම මහජන කොංග්‍රසයේ ස්ථාවර කමිටුව වෙත ඉදිරිපත් කර ඇත්තේ පසුගිය 22 වන දායි.",
       "URL": "https://www.hirunews.lk/223040/ශ්‍රී-ලංකා-උදර්පණ-ගිවිසුමට-චීන-මහජන-කොංග්‍රසයේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=3177"
}