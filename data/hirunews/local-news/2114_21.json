{
       "Source": "hirunews",
       "Timestamp": "Tuesday, 02 March 2021 - 20:25",
       "Headline": "කාදිනල් හිමියන් අප්‍රේල් 21 දක්වා කල් දෙයි (වීඩියෝ)",
       "News Content": "පාස්කු ප්‍රහාරයට වගකිව යුත්තන්ට නීතිමය පියවර ගැනීම සඳහා ලබන අප්‍රේල් 21 දක්වා කාලය ලබාදෙන බව අගරදගුරු අති උතුම් මැල්කම් කාදිනල් රංජිත් හිමිපාණන් ප්‍රකාශ කළා.\nඒ, ඊයේ පාස්කු ප්‍රහාරය පිළිබඳ සෙවූ ජනාධිපති කොමිසමේ වාර්තාව උන්වහන්සේ වෙත ලැබීමෙන් පසු අද පැවති මාධ්‍ය හමුවක් අමතමින්.\nමේ අතර පාස්කු ප්‍රහාරය ගැන සෙවූ ජනාධිපති කොමිසමේ අවසන් වාර්තාවේ වෙළුම් 65 ක් නීතිපතිවරයා අද ජනාධිපති ලේකම්වරයාගෙන් ලබාගෙන තිබෙනවා.\nනීතිපතිවරයාගේ සම්බන්ධීකරණ නිලධාරිනී අධිනීතීඥ නිශාරා ජයරත්න සඳහන් කළේ ජාතික ආරක්ෂාව සම්බන්ධයෙන් සංවේදී කරුණු ඇතුළත් වෙළුම් 22 ක් නොලැබුණු බවයි.",
       "URL": "https://www.hirunews.lk/264145/කාදිනල්-හිමියන්-අප්‍රේල්-21-දක්වා-කල්-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2114"
}