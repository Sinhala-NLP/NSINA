{
       "Source": "hirunews",
       "Timestamp": "Thursday, 06 October 2022 - 11:28",
       "Headline": "රජයේ බදු ආදායම 18%ක අගයකින් පවත්වාගෙන යා යුතු බව ජනපති කියයි (වීඩියෝ)",
       "News Content": "නිදහස් අධ්‍යාපනය සහ සෞඛ්‍ය පවත්වාගෙන යාමට නම් රජයේ බදු ආදායම 18% අගයකින් පවත්වාගෙන යා යුතු බව ජනාධිපති රනිල් වික්‍රමසිංහ ප්‍රකාශ කළා.\nඒ අද (06) පාර්ලිමේන්තුවේ විශේෂ ප්‍රකාශයක් සිදුකරමින්.\nමුදල් මුද්‍රණය කිරීමෙන් තොරව රටේ ආර්ථිකය ශක්තිමත් කළ නොහැකි බැවින් බදු වලින් රජය සිය ආදායම් ඉහළ නංවා ගත යුතු බවද ජනාධිපතිවරයා එහිදී කියා සිටියා.\nබදු ප්‍රතිපත්තිය සංශෝධනය කිරීම තුළ 2019 වර්ෂයේදී සියයට 14 ක්ව පැවති මෙරට ආර්ථිකය මේ වසරේ සියයට 8.5 දක්වා පහත වැටී ඇති බවයි ජනාධිපතිවරයා එහිදී සඳහන් කළේ.\nජාත්‍යන්තර මූල්‍ය අරමුදල සමග සාකච්ඡා සිදුකරමින් මෙරට ආර්ථිකය සියයට 14 දක්වා යළි ඉහළ දැමීමට එකඟත්වය පළකර ඇති බවද ජනාධිපතිවරයා වැඩිදුරටත් සඳහන් කළා.",
       "URL": "https://www.hirunews.lk/317165/රජයේ-බදු-ආදායම-18ක-අගයකින්-පවත්වාගෙන-යා-යුතු-බව-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=821"
}