{
       "Source": "hirunews",
       "Timestamp": "Wednesday, 13 July 2016 - 11:10",
       "Headline": "නමුණුකුල රක්ෂිතයට ගිනි තැබූ පුද්ගලයෙකු අත්අඩංගුවට",
       "News Content": "නමුණුකුල කඳුවැටියේ පස්සර - කනවරැල්ල - තුන්මාලය කන්ද රක්ෂිතයට ගිනි තැබූ පුද්ගලයෙකු පස්සර පොලීසිය අත්අඩංගුවට ගෙන තිබෙනවා.\nපස්සර පොලීසියේ නිලධාරීන් පිරිසක් විසින් අත්අඩංගුවට ගත් මෙම පුද්ගලයා එම වත්තේ සේවය කරන කම්කරුවෙකු බවයි පොලීසිය සදහන් කළේ.\nපොලිස් නිලධාරීන් නීතිවිරෝධී මත්පැන් වැටලීමක් සඳහා ගිය අවස්ථාවේදී මොහු රක්ෂිතයට ගිනි තබන අයුරු දැක තිබෙනවා.\nඑම අවස්ථාවේ අත්අඩංගුවට ගත් එම පුද්ගලයා බදුල්ල මහේස්ත්‍රාත් අධිකරණයට ඊයේ ඉදිරිපත් කිරීමෙන් අනතුරුව ලබන 21 දක්වා රක්ෂිත බන්ධනාගාර ගත කර ඇති බවයි පොලීසිය සඳහන් කළේ.",
       "URL": "https://www.hirunews.lk/137872/නමුණුකුල-රක්ෂිතයට-ගිනි-තැබූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4967"
}