{
       "Source": "hirunews",
       "Timestamp": "Thursday, 04 April 2019 - 17:50",
       "Headline": "බඳින තුවක්කුවක් ක්‍රියාත්මක වීමෙන් තරුණයෙක් මරුට",
       "News Content": "තොප්පිගල රක්ෂිත වනය ආශ්‍රිත ප්‍රදේශයකදී බඳින තුවක්කුවක් ක්‍රියාත්මක වීමෙන් තරුණයෙකු මියගොස් තිබෙනවා.\nවැවක මසුන් මැරීම සඳහා යමින් සිටි සොයුරන් දෙදෙනෙකු අතරින් අයෙක් අත තිබු බඳින තුවක්කුවක් මෙලෙස ක්‍රියාත්මක වී ඇති බවයි අප වාර්තාකරු සඳහන් කළේ.\nසිද්ධියෙන් මියගොස් ඇත්තේ 26 හැවිරිදි වැඩිමහල් සොහොයුරා වන අතර ඔහු එක්දරු පියෙක්.\nමෘත ශරීරය චෙන්කලඩි රෝහලේ  තැන්පත් කර තිබෙනවා.\nසිද්ධියට අදාළව මියගිය තරුණයාගේ සොහොයුරා පොලිස් අත්අඩංගුවට ගෙන ඇති අතර කරදියනාරු පොලිසිය විමර්ශන මෙහෙයවනවා.",
       "URL": "https://www.hirunews.lk/213827/බඳින-තුවක්කුවක්-ක්‍රියාත්මක-වීමෙන්-තරුණයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3419"
}