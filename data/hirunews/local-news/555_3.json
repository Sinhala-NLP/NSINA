{
       "Source": "hirunews",
       "Timestamp": "Monday, 06 February 2023 - 9:28",
       "Headline": "ඔස්වල්ඩ් ගෝමිස් හිමිපාණන් අද මිහිදන් කරයි",
       "News Content": "ස්වර්ගස්ථ වූ කොළඹ අගරදගුරු පදවියේ විශ්‍රාමික අගරදගුරු අතිඋතුම් ඔස්වල්ඩ් ගෝමිස් හිමිපාණන්ගේ දේහය අද (06) පස්වරුවේ පැවැත්වෙන දිව්‍ය යාගයෙන් අනතුරුව භූමදානය කෙරෙනවා.\nකොටහේන ශාන්ත ලුසියා ආසන දෙව් මැදුරේ දී පස්වරු 3 ට දිව්‍ය යාගය පැවැත්වෙන්නේ අගරදගුරු අතිඋතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන්.\nකොළඹ අගරදරඟුරු පදවියේ ජන සන්නිවේදන අධ්‍යක්ෂ ජූඩ් ක්‍රිෂාන්ත ප්‍රනාන්දු පියතුමන් සඳහන් කළේ දැනට කොටහේන ශාන්ත ලුසියා ආසන දෙව් මැදුරේ තැන්පත් කර ඇති ස්වර්ගස්ථ වූ අතිඋතුම් ඔස්වල්ඩ් ගෝමිස් අගරදගුරු හිමිපාණන්ගේ දේහය අද උදෑසන 9.30 ට කොළඹ විශ්වවිද්‍යාලය වෙත රැගෙන යනු ලබන බවයි.\nනැවතත් උදෑසන 11 ට හිමිපාණන්ගේ දේහය කොටහේන ශාන්ත ලුසියා දෙව් මැදුර වෙත රැගෙන ඒමට නියමිතයි.",
       "URL": "https://www.hirunews.lk/326774/ඔස්වල්ඩ්-ගෝමිස්-හිමිපාණන්-අද-මිහිදන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=555"
}