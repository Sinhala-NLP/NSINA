{
       "Source": "hirunews",
       "Timestamp": "Sunday, 13 February 2022 - 16:41",
       "Headline": "පිළිසරණක් පතන අවිහිංසක මල් කැකුළු (වීඩියෝ)",
       "News Content": "මිනිස් ජිවිතයේ සොඳුරුතම අවධිය ලෙස සැලකෙන්නේ ළමා කාලයයි.\nඑහෙත් ළමා කාලය එතරම්ම සොඳුරු නොවු ළමුන් පිරිසක් පිළිබඳව මීරිගම - බෝතලේ ප්‍රදේශයෙන් වාර්තා වුණා.\nඔටිසම් යනු දරුවෙකුගේ මොළයේ සියුම් කොටස් නිසි ලෙස වර්ධනය නොවීම නිසා ඇති වන තත්ත්වයක්.\nසමාන්‍ය දරුවෙකු මෙන් සමාජය සමග ගනුදෙනු කිරීම මෙම දරුවන්ට තරමක් අපහසුයි.\nමේ හේතුවෙන්ම ඔවුන්ට අධ්‍යාපනය ලබා දීමට විශේෂ පාසල් ස්ථාපනය වී තිබෙනවා.\nඔටිසම් තත්ත්වයෙන් පෙළුණු දරුවෙකුගේ පියෙක් වන ඩී.එම් තිලරත්න මහතා විසින් මීරිගම - බෝතලේ ප්‍රදේශයේ අපේ ළමයි නමින් හදුන්වන මෙම විශේෂ පාසල අරම්භ කර ඇත්තේ මෙම රෝගයට ගොදුරු වු අනෙක් දරුවන්ට ද සහනයක් ලබා දීමේ අරමුණින්.\nදිවයිනේ සෑම ප්‍රදේශයකින්ම පාහේ පැමිණි ළමුන් 51 දෙනෙකු පමන මෙහි නේවාසිකව අධ්‍යාපනය හදාරනවා.\nමෙම දරුවන්ටද විවිධ දක්ෂතා ඇති බැවින් ඔවුන් ජ්‍යාන්තරයේදී ජයග්‍රහණ ලබා ගැනීමට පවා සමත් වුණා.\nකෙසේ වෙතත් පවතින ගොඩනැගිලි හිගකම නිසා තවත් දරුවන්ට මෙහි අධ්‍යාපනය හැදැරීමේ අවස්ථාව අහිමි වී තිබෙනවා.\nමෙම ළමුන්ට පාසල් උපකරණ,ක්‍රීඩා උපකරණ සහ චිකිත්සක උපකරණ ලබා දීමට හැකි නම් එය ද මහගු උපකාරයක්.\nවිශේෂ අවශ්‍යතා සහිත වුවත් මේ දරුවන්ටත් සොඳුරු හෙට දවසක් උරුමයි.\nඑය නිර්මාණය කිරිම වෙනුවෙන් ඔබටත් කිසියම් දායකත්වයක් දැක්විය හැකිනම් එය සමාජ වගකීමටත් එහා ගිය උතුම් සත්කාරයක් ද වනු ඇති.",
       "URL": "https://www.hirunews.lk/296924/පිළිසරණක්-පතන-අවිහිංසක-මල්-කැකුළු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1358"
}