{
       "Source": "hirunews",
       "Timestamp": "Saturday, 17 June 2017 - 14:54",
       "Headline": "මදුරන්කුලියේදී තරුණයෙකු යට කර පළා ගිය ලොරි රථයක් සොයා පරීක්ෂණ",
       "News Content": "හලාවත - පුත්තලම ප්‍රධාන මාර්ගයේ මදුරන්කුලිය - සෙන්බැන්ටේ ප්‍රදේශයේදී තරුණයෙකු යට කර පළා ගිය ලොරි රථයක් සොයා පොලීසිය පරීක්ෂණ ආරම්භ කර තිබෙනවා.\nඅද උදෑසන සිදුවූ මෙම අනතුරෙන් බරපතල තුවාල ලැබූ 17 හැවිරිදි තරුණයා පුත්තලම මූලික රෝහලට ඇතුළත් කිරීමෙන් පසු ජීවිතක්ෂයට පත්වුණා.\nඔහු තවත් මිතුරන් දෙදෙනෙකු සමඟ මාර්ගයේ ගමන් කරමින් සිටියදී පසුපසින් පැමිණි ලොරි රථය ඔහු යටකරගෙන පළා ගොස් ඇති බව සඳහන්.\nසිද්ධියට සම්බන්ධ ලොරි රථය පිළිබදව තොරතුරු ලැබී ඇති අතර ඒ අනුව එය පැදවූ රියදුරා අත්අඩංගුවට ගැනීම සඳහා පරීක්ෂණ ක්‍රියාත්මක බවයි මුන්දලම පොලීසිය ප්‍රකාශ කළේ.",
       "URL": "https://www.hirunews.lk/163780/මදුරන්කුලියේදී-තරුණයෙකු-යට-කර-පළා-ගිය-ලොරි-රථයක්-සොයා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4465"
}