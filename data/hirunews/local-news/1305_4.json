{
       "Source": "hirunews",
       "Timestamp": "Wednesday, 09 March 2022 - 9:19",
       "Headline": "අමාත්‍යාංශයක සහ රාජ්‍ය අමාත්‍යාංශයක නව විෂය පථයන් ගැසට් කෙරෙයි",
       "News Content": "අමාත්‍යාංශයක සහ රාජ්‍ය අමාත්‍යාංශ දෙකක නව විෂය පථයන් ගැසට් කර තිබෙනවා.\nපසුගිය දා සිදු කෙරුණු නව අමාත්‍ය මණ්ඩල සංශෝධනයට අදාළව යි එම විෂය පථයන් ගැසට් කර ඇත්තේ.\nඒ අනුව වනජීවි හා වන සම්පත් සංවර්ධන අමාත්‍යාංශයේ සහ ආරක්ෂණ රාජ්‍ය අමාත්‍යාංශයේ මෙන්ම ආපදා කළමනාකරණ රාජ්‍ය අමාත්‍යාංශයේ විෂය පථයන් මෙලෙස ගැසට් කරනු ලැබුවා.\nවන සංරක්ෂණ දෙපාර්තමේන්තුව, වනජීවි දෙපාර්තමේන්තුව, ජාතික සත්ත්වෝද්‍යාන දෙපාර්තමේන්තුව සහ රාජ්‍ය දැව සංස්ථාව හා වනජීවි, වන සම්පත් සංවර්ධන අමාත්‍යාංශයට ඇතුළත් කර තිබෙනවා.\nඑමෙන්ම ආරක්ෂක රාජ්‍ය අමාත්‍යාංශය යටතට රෙජිස්ට්‍රාර් ජනරාල් දෙපාර්තමේන්තුව, ආගමන විගමන දෙපාර්තමේන්තුව, ජාතික ආරක්ෂක අරමුදල ඊට ඇතුළත් කිරීමට යි කටයුතු කර ඇත්තේ.",
       "URL": "https://www.hirunews.lk/299035/අමාත්‍යාංශයක-සහ-රාජ්‍ය-අමාත්‍යාංශයක-නව-විෂය-පථයන්-ගැසට්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1305"
}