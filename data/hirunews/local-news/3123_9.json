{
       "Source": "hirunews",
       "Timestamp": "Sunday, 29 September 2019 - 15:17",
       "Headline": "පළමු නිදහස් සටන ගැන ලියවුණු කෘතියක් හෙට එළිදකී",
       "News Content": "බ්‍රිතාන්‍ය පාලනයට එරෙහිව 1818 වසරේ දියත් කළ පළමු නිදහස් සටන ආවර්ජනය කරමින් සම්පාදිත 1818 පළමු නිදහස් සටන හා අස්ගිරි මහා විහාරය යන ශාස්ත්‍රීය ග්‍රන්ථය එළිදැක්වීම ජනාධිපති මෛත්‍රීපාල සිරිසේනගේ ප්‍රධානත්වයෙන් හෙට සිදුකෙරෙනවා.\nමහනුවර - අස්ගිරි පිරිවෙන් විහාරස්ථානයේදී මෙම උත්සවය පැවැත්වෙන අතර, එම ග්‍රන්ථයේ සංස්කාරකවරුන් ලෙස කටයුතු කරනු ලැබුවේ ශාස්ත්‍රපති පූජ්‍ය ඇටිපොළ මහින්ද හිමි, දර්ශනපති පූජ්‍ය කැටකුඹුරේ ධම්මාරාම හිමි, රාජකීය පණ්ඩිත පූජ්‍ය ඇහැලේපොළ මහින්ද හිමි සහ ආචාර්ය අජිත් තල්වත්තයි.",
       "URL": "https://www.hirunews.lk/225250/පළමු-නිදහස්-සටන-ගැන-ලියවුණු-කෘතියක්-හෙට-එළිදකී",
       "Category": "Local News",
       "Parent URL": "https://www.hirunews.lk/local-news.php?pageID=3123"
}