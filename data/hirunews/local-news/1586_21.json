{
       "Source": "hirunews",
       "Timestamp": "Wednesday, 03 November 2021 - 14:57",
       "Headline": "පාවහන් යුගලේ සඟවාගෙන ආ ජංගම දුරකථන 04ක් අත්අඩංගුවට",
       "News Content": "කළුතර බන්ධනාගාරයේ ක්‍රියාත්මක සී.සී.ටී.වී පද්ධතිය හා අවි අංශයේ නිලධාරීන්ගේ දැඩි සුපරික්ෂාව නිසා පිටතින් තහනම් ද්‍රව්‍ය බන්ධනාගාරය තුළට විසිකිරීම වැළකී තිබෙනවා.\nමේ හේතුවෙන් වෙනත් ක්‍රමවලින් තහනම් ද්‍රව්‍ය බන්ධනාගාරය තුළට රැගෙන ඒමට උත්සාහ දරමින් සිටින අතර, කළුතර බන්ධනාගාරයේ නිලධාරීන්ගේ දැඩි සුපරික්ෂාව නිසා පානදුර මහේස්ත්‍රාත් අධිකරණය මගින් ගංජා ළඟ තබා ගැනීම සම්බන්ධයෙන් සිරදඬුවම් නියම කරනු ලැබූ සිරකරුවෙකු විසින් පාවහන් යුගල තුළ සූක්ෂමව සඟවාගෙන ආ ජංගම දුරකථන 04ක් මෙලෙස පොලිස් අත්අඩංගුවට ගෙන ඇති බවයි වාර්තා වන්නේ.",
       "URL": "https://www.hirunews.lk/286895/පාවහන්-යුගලේ-සඟවාගෙන-ආ-ජංගම-දුරකථන-04ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1586"
}