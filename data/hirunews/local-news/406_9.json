{
       "Source": "hirunews",
       "Timestamp": "Tuesday, 18 April 2023 - 18:09",
       "Headline": "පරිභෝජනයට නුසුදුසු සහල් තොගයක් විනාශ කෙරේ (වීඩියෝ)",
       "News Content": "අලුත්ගම දර්ගා නගරයේ දී අලෙවිය සඳහා සූදානම් කර තිබූ පරිභෝජනයට නුසුදුසු කිලෝ 10,්‍000 ආසන්න සහල් තොගයක් බේරුවල සෞඛ්‍ය වෛද්‍ය නිලධාරී කාර්යාලයේ මහජන සෞඛ්‍ය පරීක්ෂකවරුන් විසින් සොයා ගෙන තිබෙනවා.\nඒ ඔවුන්ට ලද තොරතුරතට අනුවයි.\nපසුව එම සහල් තොගය රජයේ රස පරීක්ෂක වෙත ඉදිරිපත් කිරීමෙන් අනතුරුව පරිභෝජනයට නුසුදුසු බව අනාවරණය වුණා.\nඉන්පසු එම සහල් තොගය බේරුවල නගර සභා භූමියේ දී විනාශ කළ බවයි වාර්තා වෙන්නේ.\nඑමෙන්ම අලුත්ගම හා බේරුවල ප්‍රදේශයට මෙම සහල් තොගය රැගෙන ආ ව්‍යාපාරිකයාට ද රුපියල් 35,000 දඩ මුදලක් ගෙවන ලෙස කළුතර මහේස්ත්‍රාත් අධිකරණය විසින් නියෝග කර තිබෙනවා.",
       "URL": "https://www.hirunews.lk/332855/පරිභෝජනයට-නුසුදුසු-සහල්-තොගයක්-විනාශ-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=406"
}