{
       "Source": "hirunews",
       "Timestamp": "Friday, 18 November 2016 - 6:39",
       "Headline": "අයවැය දෙවන වර කියවීමේ ඡන්ද විමසීම අද",
       "News Content": "2017 වසරේ අයවැයට අදාළව අයවැය දෙවන වර කියවීමේ ඡන්ද විමසීම අද (18) පස්වරුවේ සිදුකිරීමට නියමිතයි.\nදෙවන වර කියවීමේ අවසන් දින විවාදය අද පෙරවරු 9.30 ට ආරම්භවීමට නියමිතව තිබෙනවා.\nඅයවැය පසුගිය 10 වනදා මුදල් අමාත්‍ය රවී කරුණානායක පාර්ලිමේන්තුවට ඉදිරිපත් කළා.\nඉන් අනතුරුව දින 06 ක් පුරා දෙවන වර කියවීමේ විවාදය පැවති අතර, අද ඡන්ද විමසීම පැවැත්වෙන්නේ ඉන් අනතුරුවයි.\nඅයවැය කාරක සභා අවස්ථා විවාදය හෙට දිනයේදී ආරම්භ කෙරෙන අතර, අයවැය අවසන් ඡන්ද විමසීම ලබන දෙසැම්බර් මස 10 වනදා පස්වරුවේ සිදුකිරීමටයි නියමිතව ඇත්තේ.",
       "URL": "https://www.hirunews.lk/147776/අයවැය-දෙවන-වර-කියවීමේ-ඡන්ද-විමසීම-අද",
       "Category": "Local News",
       "Parent URL": "https://www.hirunews.lk/local-news.php?pageID=4791"
}