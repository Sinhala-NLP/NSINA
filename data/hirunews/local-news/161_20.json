{
       "Source": "hirunews",
       "Timestamp": "Saturday, 22 July 2023 - 13:09",
       "Headline": "නිර්වින්දන ඖෂධය අත්හිටුවීමට බලධාරීන්ගේ තීරණයක් ?",
       "News Content": "පසුගියදා පේරාදෙණිය ළමා රෝහලේදී දරුවකු මියයාමට හේතු වූ බවට සැක කෙරෙන නිර්වින්දන ඖෂධය භාවිත කිරීම අත්හිටුවීමට බලධාරීන් තීරණය කර ඇතැයි රසායනාගාර වෘත්තීයවේදීන් ගේ සංගමයේ සභාපති රවී කුමුදේශ් මහතා පවසනවා.\nමේ අතර සමස්ත ලංකා වෛද්‍ය නිලධාරීන්ගේ සංගමය ඊයේ ජනාධිපති මහජන සම්බන්ධතා අධ්‍යක්ෂකවරයා හමුවී සෞඛ්‍ය ක්ෂේත්‍රයේ පවතින ගැටලු කිහිපයක් පිළිබඳ සාකච්ඡා කර තිබෙනවා.\nසෞඛ්‍ය ක්ෂේත්‍රයේ පවතින ගැටලු සම්බන්ධයෙන් සාකච්ඡා කිරීම සඳහා සමස්ත ලංකා වෛද්‍ය නිලධාරීන්ගේ සංගමයේ පිරිසක් ඊයේ(21) ජනාධිපති ලේකම් කාර්යාලය වෙත පැමිණියා.\nසාකච්ඡාවෙන් අනතුරුව මාධ්‍ය වෙත අදහස් දක්වමින් එම සංගමයේ ලේකම් වෛද්‍ය ජයන්ත බණ්ඩාර මහතා සඳහන් කළේ සෞඛ්‍ය ක්ෂේත්‍රය කඩා වැටීමට මූලික හේතුව බරපතල වංචා දූෂණ බවයි\nමේ අතර රාජ්‍ය සේවා එක්සත් හෙද සංගමය පවසන්නේ කමිටු වර්තා පැමිණෙන තෙක් ඇතැම් ඖෂධ භාවිතය අත්හිටුවීම තුළ රෝගී ජනතාව දැඩි අපසහසුතාවයට පත්ව ඇති බවයි",
       "URL": "https://www.hirunews.lk/342113/නිර්වින්දන-ඖෂධය-අත්හිටුවීමට-බලධාරීන්ගේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=161"
}