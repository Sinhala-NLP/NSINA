{
       "Source": "hirunews",
       "Timestamp": "Thursday, 18 January 2018 - 14:32",
       "Headline": "රන් තොගයක් සොයා මුල්ලිවයික්කාල් ප්‍රදේශයේ කැණීමක්",
       "News Content": "එල්.ටී.ටී.ඊ. සංවිධානය අවසන් යුද සමයේදී මුලතිව් - මුල්ලිවයික්කාල් ප්‍රදේශයේ රන් තොගයක් වළදමා ඇති බවට ලද තොරතුරක් මත ආරක්ෂක අංශ එම ප්‍රදේශයේ කැණීම් සිදුකර තිබෙනවා.\nමුලතිව් මහේස්ත්‍රාත් අධිකරණයෙන් ලබාගත් නියෝගයක් යටතේ ඊයේ බැකෝ යන්ත්‍ර යොදාගනිමින් පැය 03කට ආසන්න කාලයක් කැණීම් සිදුකර ඇති බවයි පොලීසිය සඳහන් කළේ.\nඑහෙත් මෙම කැණිම් වලදී කිසිදු ද්‍රව්‍යයක් හමුවී නැහැ.\nඅනතුරුව මුලතිව් මහේස්ත්‍රාත් අධිකරණය දැනුම්වත් කර අදාළ කැණීම් කටයුතු නවතා දැමීමට පොලීසිය කටයුතු කර තිබෙනවා.\nකැණීම් සඳහා පොලිස් විශේෂ කාර්ය බලකාය, මුලතිව් පොලීසිය සහ මුලතිව් යුද හමුදා කඳවුරේ නිලධාරීන්ද එක්ව සිටි බවයි හිරු ප්‍රාදේශීය වාර්තාකරු ප්‍රකාශ කළේ.",
       "URL": "https://www.hirunews.lk/181404/රන්-තොගයක්-සොයා-මුල්ලිවයික්කාල්-ප්‍රදේශයේ-කැණීමක්",
       "Category": "Local News",
       "Parent URL": "https://www.hirunews.lk/local-news.php?pageID=4119"
}