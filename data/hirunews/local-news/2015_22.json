{
       "Source": "hirunews",
       "Timestamp": "Friday, 16 April 2021 - 19:39",
       "Headline": "වරාය නගර කොමිසමේ පනත් කෙටුම්පත රටේ නීතියට පටහැනි නැහැ  - රජයෙන් ප්‍රකාශයක් (වීඩියෝ)",
       "News Content": "කොළඹ වරාය නගරය ආර්ථික කොමිෂන් සභාව පිහිටුවීමට අදාළ පනත් කෙටුම්පත මෙරට ආණ්ඩුක්‍රම ව්‍යවස්ථාවට අනුකූලව ඉදිරිපත් කර ඇති බව අමාත්‍ය මහින්දානන්ද අළුත්ගමගේ ප්‍රකාශ කළා.\nඅදාළ පනත් කෙටුම්පත අභියෝගයට ලක් කරමින් මේ වනවිට 15 අධික පෙත්සම් සංඛ්‍යාවක් ශ්‍රේෂ්ඨාධිකරණය හමුවේ ගොනුකර ඇත්තේ එහි ඇතැම් වගන්ති මගින් මෙරට ආණ්ඩුක්‍රම ව්‍යවස්ථාව උල්ලංඝනය වන බව පවසමින්.\nඒ අනුව අදාළ පනත් කෙටුම්පත සම්බන්ධයෙන් මේ වනවිට දේශපාලන වේදිකාවේ දැඩි කතාබහක් හටගෙන තිබෙනවා.\nපූජ්‍ය මුරුත්තෙට්ටුවේ ආනන්ද හිමියන් සහ පාර්ලිමේන්තු මන්ත්‍රී විජේදාස රාජපක්ෂ ඊයේ නාරාහේන්පිට අභයාරාම විහාරස්ථානයේදී අදාළ පනත් කෙටුම්පත විවේචනය කරමින් මාධ්‍ය හමුවක් කැඳවා තිබුණේ එවන් පසුබිමක් තුළයි.\nකෙසේ වෙතත්, කොළඹ අද පැවති මාධ්‍ය හමුවකට එක්වෙමින් අමාත්‍ය මහින්දානන්ද අළුත්ගමගේ සඳහන් කළේ අදාළ පනත් කෙටුම්පත සඳහා නීතිපතිවරයාගේද අනුමැතිය හිමිව ඇති බවයි.",
       "URL": "https://www.hirunews.lk/268645/වරාය-නගර-කොමිසමේ-පනත්-කෙටුම්පත-රටේ-නීතියට-පටහැනි-නැහැ-රජයෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2015"
}