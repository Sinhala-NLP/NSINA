{
       "Source": "hirunews",
       "Timestamp": "Friday, 18 November 2022 - 19:37",
       "Headline": "ජනපති, අභිනව අටමස්ථානාධිපති හිමි බැහැ දකී",
       "News Content": "ජනාධිපති රනිල් වික්‍රමසිංහ මහතා අභිනව අටමස්ථානාධිපති නුවර කලාවියේ ප්‍රධාන සංඝනායක අතිපූජ්‍ය පල්ලේගම හේමරතන නායක හිමිපාණන් වහන්සේ බැහැදැක ආශිර්වාද ලබා ගත්තා.\nඅද (18) පස්වරුවේ ඓතිහාසික අනුරාධපුර පූජා භූමිය වෙත පැමිණි ජනාධිපතිවරයා අභිනව අටමස්ථානාධිපති හිමි බැහැදැක උන්වහන්සේට සුභාශීංසන පළ කරමින් නිරෝගී සුව ප්‍රාර්ථනා කළ බවයි ජනාධිපති මාධ්‍ය අංශය කියාසිටියේ.\nජනාධිපතිවරයා සමග සුහද පිළිසඳරක නිරත වූ අටමස්ථානාධිපති හිමියන් සෙත් පිරිත් සජ්ජායනා කර ඔහු වෙත ආශිර්වාද පළ කළා.",
       "URL": "https://www.hirunews.lk/320737/ජනපති-අභිනව-අටමස්ථානාධිපති-හිමි-බැහැ-දකී",
       "Category": "Local News",
       "Parent URL": "https://www.hirunews.lk/local-news.php?pageID=724"
}