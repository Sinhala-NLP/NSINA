{
       "Source": "hirunews",
       "Timestamp": "Friday, 07 July 2017 - 11:09",
       "Headline": "මැති ඇමතිවරුන්ට වාහන ගන්න තවත් පරිපුරක ඇස්තමේන්තුවක්",
       "News Content": "මැති ඇමතිවරුන්ට වාහන මිලදී ගැනීමට සහ නිවාස අළුත්වැඩියා කිරීම සඳහා රුපියල් 14 කෝටි හතලිස් දෙලක්ෂයක පරිපුරක ඇස්තමේන්තුවක් අද (07) පාර්ලිමේන්තුවට ඉදිරිපත් කෙරුණා.\nඑය පාර්ලිමේන්තුවේ සභාගත කළේ ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලක විසින්.\nඑමෙන්ම, ස්ථාවර නියෝග 23/2 යටතේ අම්පාර නාගරික බස් නැවතුම්පලේ වෙළඳ සංකිර්ණයේ කඩ කාමර එම ප්‍රදේශයේ ජනතාවට ලබා නොදීම පිළිබඳව ඒකාබද්ධ විපක්ෂයේ නායක දිනේෂ් ගුණවර්ධන ප්‍රශ්නයක් මතු කිරිම සම්බන්ධයෙන් සභානායක අමාත්‍ය ලක්ෂ්මන් කිරිඇල්ලගෙන් විරෝධයක් එල්ල වීමත් සමඟ සභාවේ උණුසුම් තත්ත්වයක් ඇතිවුණා.\nදිනේෂ් ගුණවර්ධන මන්ත්‍රීවරයා එහිදී මතුකරනු ලැබුවේ ගල්ඔය ව්‍යාපෘතිය යටතේ පදිංචිකළ අයගේ ඉඩම් යළි ලබා ගෙන ඇත්තේ දේශපාලන මැදිහත්වීමෙන් බවයි.\nඑහිදී සභානායක ලක්ෂ්මන් කිරිඇල්ල මතුකරනු ලැබුවේ ස්ථාවර නියෝග යටතේ වැදගත් සේ සැලකිය නොහැකි ප්‍රශ්න ඉදිරිපත් කළ නොහැකි බවයි.",
       "URL": "https://www.hirunews.lk/165297/මැති-ඇමතිවරුන්ට-වාහන-ගන්න-තවත්-පරිපුරක-ඇස්තමේන්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=4434"
}