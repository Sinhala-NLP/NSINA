{
       "Source": "hirunews",
       "Timestamp": "Sunday, 03 September 2023 - 21:12",
       "Headline": "ශ්‍රීලනිප 72 වන සංවත්සරය සමරයි",
       "News Content": "විවිධ දේශපාලන මතවාදවල සිටින පිරිස් එක් මතවාදයකට ගෙනඒම සඳහා ශ්‍රී ලංකා නිදහස් පක්ෂය මුල පුරන බව පක්ෂ සභාපති හිටපු ජනාධිපති මෛත්‍රිපාල සිරිසේන පවසනවා.\nඔහු මේ අදහස් පළ කළේ අදට (02) යෙදී තිබුණු ශ්‍රී ලංකා නිදහස් පක්ෂයේ 72 වන සංවත්සර උත්සවය අමතමින්.\nදිවංගත අග්‍රාමාත්‍ය එස්.ඩබ්.ආර්.ඩී.බණ්ඩාරනායක මහතාගේ නායකත්වයෙන් 1951 වසරේ සැප්තැම්බර් 02 වනදා ඇරඹි ශ්‍රී ලංකා නිදහස් පක්ෂයේ 72 වන සංවත්සර සැමරුම අද පස්වරුවේ බත්තරමුල්ල ප්‍රදේශයේදී පැවැත්වුණා.\nඒ, නිදහස් පක්ෂයේ සභාපති හිටපු ජනාධිපති මෛත්‍රිපාල සිරිසේනගේ ප්‍රධානත්වයෙන්.\nමෙම අවස්ථාවට හිටපු ජනාධිපතිනි චන්ද්‍රිකා බණ්ඩාරනායක කුමාරතුංගට ආරාධනා කර තිබුණද ඇය මෙම අවස්ථාවට සහභාගි නොවූ අතර ඇය විසින් සුබ පැතුම් පණිවිඩයක් එක්කර තිබුණා.\nශ්‍රී ලංකා නිදහස් පක්ෂය නියෝජනය කරන මුදල් රාජ්‍ය අමාත්‍ය රංජිත් සියඹලාපිටිය ද මෙම අවස්ථාවට එක්ව නොසිටි අතර ආහාර විෂ වීමක් හේතුවෙන් පෞද්ගලික රෝහලක ප්‍රතිකාර ලබන බවයි ඔහු සඳහන් කළේ.\nඑමෙන්ම රාජ්‍ය අමාත්‍ය චාමර සම්පත් දසනායක ද මෙම අවස්ථාවට එක්ව සිටියේ නොසිටීම විශේෂත්වයක්.\nනිදහස් පක්ෂය නියෝජනය කරමින් වත්මන් ආණ්ඩුවට එක්ව සිටින අමාත්‍යවරුන් සහ රාජ්‍ය අමාත්‍යවරුන් පිරිසක් සංවත්සර සැමරුමට සහභාගි වී සිටියා.",
       "URL": "https://www.hirunews.lk/347054/ශ්‍රීලනිප-72-වන-සංවත්සරය-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=54"
}