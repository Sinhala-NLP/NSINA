{
       "Source": "hirunews",
       "Timestamp": "Saturday, 24 June 2023 - 10:33",
       "Headline": "FIFA club 2025 තරගාවලියේ සත්කාරකත්වය ඇමරිකාවට",
       "News Content": "2025 ලෝක කුසලාන පාපන්දු සමාජ තරගාවලිය හෙවත් ෆිෆා ක්ලබ් 2025 තරගාවලියේ සත්කාරකත්වය ඇමරිකාවට හිමිවී තිබෙනවා.\nඔන්ලයින් ක්‍රමවේදය යටතේ පවත්වන ලද රැස්වීමකදීයි ජාත්‍යන්තර පාපන්දු සම්මේලනය විසින් සත්කාරක රට ලෙස ඇමරිකාව තෝරාගෙන ඇත්තේ.\nමෙම තේරීම් ක්‍රියාවලිය සඳහා යටිතල පහසුකම්, සහ සේවා අවශ්‍ය නේම තරගාවලිය සඳහා පුළුල් උපාය මාර්ගික අරමුණුද සැළකිල්ලට ගෙන ඇති බවයි ක්‍රීඩා මාධ්‍ය වාර්තා සඳහන් කළේ.\nඒ අනුව 2025 වසරේ ජූනි සිට ජූලි දක්වා කණ්ඩායම් 32 ක් සහභාගිත්වයෙන් මෙම තරගාවලිය පැවැත්වෙනු ඇති.\nඑමෙන්ම මීළඟ ලෝක කුසලාන පාපන්දු තරගාවලිය 2026 වසරේ පැවැත්වීමට නියමිතව ඇත්තේද උතුරු ඇමරිකාවේයි.\nමෙක්සිකෝ සිටි, නිව්යෝක් සහ ඩලස් ඇතුලු නගර 16 ක පැවැත්වෙන මෙම තරගාවලියේ සත්කාරකත්වය ඇමරිකාව සමඟින් කැනඩාව සහ මෙක්සිකෝව දරනු ඇති.",
       "URL": "https://www.hirunews.lk/338917/fifa-club-2025-තරගාවලියේ-සත්කාරකත්වය-ඇමරිකාවට",
       "Category": "Local News",
       "Parent URL": "https://www.hirunews.lk/local-news.php?pageID=241"
}