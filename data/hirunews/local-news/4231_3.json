{
       "Source": "hirunews",
       "Timestamp": "Tuesday, 07 November 2017 - 13:26",
       "Headline": "පොලී අනුපාතයේ වෙනසක් නැහැ - මහබැංකුව",
       "News Content": "උද්ධමනය ඉහළ යමින් ණය වර්ධනය සමනය වුවද, ප්‍රතිපත්ති පොලී අනුපාත නොවෙනස්ව පවත්වා ගැනීමට මහබැංකුව තීරණය කර තිබෙනවා.\nඒ, ඊයේ පැවති මූල්‍ය මණ්ඩල රැස්වීමෙන් අනතුරුවයි.\nවිදේශ විනිමය වෙළඳපොළට ආකර්ශනය කර ගැනීම සඳහා භාණ්ඩාගාර බිල්පත් තොග විකිණීම ද මහබැංකුව ගෙන ඇති තවත් පියවරක්.\nකාලගුණයට අදාළ සංසිද්ධි හේතුවෙන් දේශීය ආහාර මිල ඉහළ යාම උද්ධමනය ඉහළ යාමට හේතු වී ඇති බවයි මහබැංකුව පෙන්වා දෙන්නේ.\nකොළඹ නගරයේ උද්ධමනය ඔක්තෝම්බර් මාසයේදී සියයට 7.8 දක්වා වාර්තාගත ලෙසින් ඉහළ ගිය අතර ගෝලීය ආර්ථික බලපෑම් තවදුරටත් පවතින බව මහබැංකු නිකුත් කළ නිවේදනයේ වැඩිදුරටත් සඳහන්.",
       "URL": "https://www.hirunews.lk/business/175463/පොලී-අනුපාතයේ-වෙනසක්-නැහැ-මහබැංකුව",
       "Category": "Local News",
       "Parent URL": "https://www.hirunews.lk/local-news.php?pageID=4231"
}