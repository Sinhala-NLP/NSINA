{
       "Source": "hirunews",
       "Timestamp": "Tuesday, 28 May 2019 - 12:50",
       "Headline": "වැලිකන්දේ පානීය ජල අර්බුදයක්",
       "News Content": "පොළොන්නරුව - වැලිකන්ද ප්‍රාදේශීය ලේකම් කොට්ඨාශයට අයත් අසේලපුර, සෝමාවතීය, මහවැලිතැන්න ඇතුළු ගම්මාන රැසක ජනතාව උග්‍ර පානීය ජල අර්බුදයකට මුහුණ දී සිටින බවට හිරු ප්‍රවෘත්ති අංශයට වාර්තා වුණා.\nගම්වාසීන් සඳහන් කළේ බලධාරීන් විසින් පානීය ජල ව්‍යාපෘතියක් මීට පෙර ආරම්භ කළ නමුත්, ගම්මානයේ ජනතාවට තවමත් ජලය නිසි පරිදි නොලැබෙන බවයි.\nප්‍රදේශයේ ජනතාව මුහුණ දී ඇති ජල ගැටලූව පිළිබඳව අප වැලිකන්ද ප්‍රාදේශීය ලේකම් එමි. එම්. හයිරුන්නිශාගෙන් විමසීමක් කළා.\nඔහු කියා සිටියේ ප්‍රදේශයට බලපා ඇති වියළි කාලගුණ තත්ත්වය හේතුවෙන් මෙම ජල ගැටළුව පවතින බවයි.",
       "URL": "https://www.hirunews.lk/217243/වැලිකන්දේ-පානීය-ජල-අර්බුදයක්",
       "Category": "Local News",
       "Parent URL": "https://www.hirunews.lk/local-news.php?pageID=3330"
}