{
       "Source": "hirunews",
       "Timestamp": "Thursday, 06 October 2022 - 11:11",
       "Headline": "දයාසිරිගේ බොරුවක් ගැන සිපෙට්කෝ වෙතින් පැහැදිලි කිරීමක් (වීඩියෝ)",
       "News Content": "පාර්ලිමේන්තු මන්ත්‍රී දයාසිරි ජයසේකර විසින් ඊයේ (05) මාධ්‍ය හමුවක් පවත්වමින් ඉන්ධන ආනයනය කිරීම පිළිබඳ සිදු කළ ප්‍රකාශය අසත්‍ය හා පදනම් විරහිත එකක් බව ඛනිජ තෙල් නීතිගත සංස්ථාව පවසනවා.\nඑය සිතාමතා ජනතාව තුළ වෛරයක් ඇති කිරීම සඳහා කරන ලද ප්‍රකාශයක් බවත් එම ප්‍රකාශය ඛනිජ තෙල් නීතිගත සංස්ථාව තරයේ ප්‍රතික්ෂේප කරන බවත් සඳහන්.\nබ්‍රෙන්ට් වර්ගයේ ඉන්ධන ගෙන්වීමේ දී බරපතළ දූෂණයක් සිදු වී ඇති බවට යි දයාසිරි ජයසේකර ඛනිජ තෙල් නීතිගත සංස්ථාවට චෝදනා එල්ල කළේ.\nලංකා ඛනිජ තෙල් නීතිගත සංස්ථාව ඉන්ධන ආනයනයේ දී සෑම විට ම ටෙන්ඩර් ක්‍රමය සහ රජයේ අනුමත ප්‍රසම්පාදන ක්‍රියාවලිය අනුමත කරන බවත් ඒ පිළිබඳ ඕනෑ ම නීතිමය කටයුත්තක දී පරීක්ෂණයන් සඳහා සහාය විය හැකි බවත් එම නිවේදනයේ වැඩිදුරටත් සඳහන්.",
       "URL": "https://www.hirunews.lk/317163/දයාසිරිගේ-බොරුවක්-ගැන-සිපෙට්කෝ-වෙතින්-පැහැදිලි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=822"
}