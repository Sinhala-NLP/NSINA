{
       "Source": "hirunews",
       "Timestamp": "Sunday, 10 September 2023 - 15:55",
       "Headline": "මාවුස්සාකැලේ ජලාශය නැවත ජලයෙන් පිරෙයි",
       "News Content": "මධ්‍යම කදුකරයේ බටහිර බෑවුම් ප්‍රදේශ වලට පසුගිය දින කීපය තුල ඇද හැළුණ අධික වර්ෂාව හේතුවෙන් මාවුස්සාකැලේ ජලාශයේ ජල මට්ටම ඉහළ ගොස් තිබෙනවා.\nඉකුත් දින කීපය තුල පැවති වර්ෂාවත් සමග මාවුස්සාකැලේ ජලාශයේ ජල මට්ටම ඉහළ ගොස් පිටාර මට්ටමට පැමිණීමට තවත් අඩි 20 ක් පමණ ඇති බව එම ජලාශය භාර ඉංජිනේරුවෝ ඊයේ (09) දා පැවසුවා.\nමෙම ජලාශයේ වේල්ලේ උස අඩි 135 ක් වෙනවා.\nජාතික ජල විදුලිබල පද්ධතියට අයත්, ලක්ෂපාන ජලවිදුලිබලාගාර සංකීර්ණය යටතේ ඇති කැනියෝන්, ලක්ෂපාන, නව ලක්ෂපාන හා පොල්පිටිය යන විදුලි බලාගාර 04 සඳහා ප්‍රධාන වශයෙන් ජලය සැපයෙන්නේ මාවුස්සාකැලේ ජලාශයෙනි.\nමාවුස්සකැලේ ජලාශයේ ජලය පිරීම නිසා එය මධ්‍යයේ පැරණි මස්කෙළිය නඟරයේ පිහිටි ශ්‍රී කදිරේෂන් හින්දු කෝවිල ද ජලය පිරීමත් සමග නැවත ජලයෙන් යටවෙමින් පවතින බවයි අප වාර්තාකරු සඳහන් කළේ.",
       "URL": "https://www.hirunews.lk/347805/මාවුස්සාකැලේ-ජලාශය-නැවත-ජලයෙන්-පිරෙයි",
       "Category": "Local News",
       "Parent URL": "https://www.hirunews.lk/local-news.php?pageID=39"
}