{
       "Source": "hirunews",
       "Timestamp": "Wednesday, 01 February 2023 - 7:56",
       "Headline": "පසුගිය වසරේ දී වෙළෙඳ භාණ්ඩ අපනයනයෙන් ලැබූ ආදායමේ ඉහළ යාමක්",
       "News Content": "2021 වසරට සාපේක්ෂ ව පසුගිය වසරේ දී වෙළඳ භාණ්ඩ අපනයනයෙන් ලැබූ ආදායමේ ඉහළ යාමක් දක්නට ලැබෙන බව ශ්‍රී ලංකා මහබැංකුව පවසනවා.\nඒ අනුව 2022 වසරේ දී වෙළඳ භාණ්ඩ අපනයනයෙන් ඩොලර් බිලියන 13.1ක ආදායමක් ලබාගෙන ඇති අතර, එය 2021 වසරේ දී දැක්වුණේ ඩොලර් බිිලියන 12.4ක් ලෙස යි.\nමෙහි දී රෙදිපිළි සහ ඇඟළුම් ක්‍ෂේත්‍රය සියයට 9.5ක වර්ධනයක් 2022 වසරේ දී අත්කරගෙන ඇති අතර, එමඟින් ඉපයූ ආදායම ඩොලර් බිලියන 5.9ක්.\nඑසේ ම 2022 වසරේ දී වෙළඳ භාණ්ඩ ආනයනය 2021 වසරට සාපේක්ෂ ව කැපී පෙනෙන ලෙස පහත වැටී තිබෙනවා.\nඒ අනුව 2022 වසරේ දී ඩොලර් බිලියන 18.2ක භාණ්ඩ ආනයනය කර ඇති අතර, එය 2021 වසරේ දී දැක්වුණේ, ඩොලර් බිලියන 20.6ක් ලෙස යි.",
       "URL": "https://www.hirunews.lk/326365/පසුගිය-වසරේ-දී-වෙළෙඳ-භාණ්ඩ-අපනයනයෙන්-ලැබූ-ආදායමේ-ඉහළ-යාමක්",
       "Category": "Local News",
       "Parent URL": "https://www.hirunews.lk/local-news.php?pageID=566"
}