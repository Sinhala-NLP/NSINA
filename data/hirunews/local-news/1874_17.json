{
       "Source": "hirunews",
       "Timestamp": "Saturday, 19 June 2021 - 13:35",
       "Headline": "එන්නත්කරණය අදත් - පානදුර නොසන්සුන්තාවක් (වීඩියෝ)",
       "News Content": "පානදුර - අරුක්ගොඩ ප්‍රදේශයේ සයිනොෆාම් එන්නතේ දෙවන මාත්‍රාව ලබාදීමේ අවස්ථාවකදී අද (19) නොසන්සුන්තාවයක් ඇති වුණා.\nප්‍රදේශවාසීන් ප්‍රකාශ කළේ ඇතැම් පුද්ගලයින් දේශපාලන බලපෑම් මත එන්නත් ලබා ගැනීමට කටයුතු කරන බවයි.\nඑහිදී ප්‍රදේශවාසියෙකු හිරු මාධ්‍යවේදියාට සිය රාජකාරියට බාධා කරනු ලැබුවා.\nමෙරට එන්නත්කරණ වැඩසටහන අද (19) දිනයේත් ක්‍රියාත්මකයි. ඊයේ (18) දිනයේ සයිනොෆාම් එන්නතේ දෙවන මාත්‍රාව පුද්ගලයින් 34,476 දෙනෙකුට ලබාදී තිබෙනවා.\nඊට අමතරව එහි පළමු මාත්‍රාව පුද්ගලයින් 22,419 දෙනෙකුට ලබාදී ඇති බවයි වසංගත රෝග විද්‍යා අංශය සඳහන් කළේ.\nඒ අනුව සයිනොෆාම් එන්නතේ පළමු මාත්‍රාව මේ වනවිට පුද්ගලයින්  1423,874 දෙනෙකුට ලබාදී ඇති අතර, දෙවන මාත්‍රාව ලබාගෙන ඇති සංඛ්‍යාව 414,448ක්.\nස්පුට්නික් එන්නතේ පළමු මාත්‍රාව පුද්ගලයින් 81,695 කට සහ දෙවන මාත්‍රාව 11,691 කට ලබාදී තිබෙනවා.\nඇස්ට්‍රා සෙනෙකා එන්නතේ පළමු මාත්‍රාව 925,242 කුට ලබාදී ඇති අතර, දෙවන මාත්‍රාව ලබාදී ඇති සංඛ්‍යාව 357,868ක්.",
       "URL": "https://www.hirunews.lk/274727/එන්නත්කරණය-අදත්-පානදුර-නොසන්සුන්තාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1874"
}