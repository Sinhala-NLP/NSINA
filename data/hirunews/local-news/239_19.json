{
       "Source": "hirunews",
       "Timestamp": "Saturday, 24 June 2023 - 20:17",
       "Headline": "ශ්‍රී ලංකාව හෙට තීරණාත්මක තරගයක",
       "News Content": "ලෝක කුසලාන එක්දින ක්‍රිකට් තරගාවලියේ සුදුසුකම් ලබා ගැනීමේ තරග වටයේ ශ්‍රී ලංකාව සහ ස්කොට්ලන්තය අතර තීරණාත්මක තරගය හෙට පැවැත්වීමට නියමිතයි.\nමුලික වටයේ B කාණ්ඩයෙන් තරග බිමට පිවිසෙන ශ්‍රී ලංකා කණ්ඩායම පළමු තරගයේදී එක්සත් අරාබි එමීර් රාජ්‍ය මෙන්ම දෙවැනි තරගයේදී ඕමානය ද පහසුවෙන් ම පරාජය කළා.\nඒ අනුව ප්‍රසාද ලකුණු 4ක් සහ ශූද්ධ ලකුණු ලබා ගැනීමේ වේගය අනුව ඔවුන් මෙම කාණ්ඩයේ පෙරමුණ ගෙන තිබෙන අතර මෙම තරගය ශ්‍රී ලංකා කණ්ඩායම ජයගතහොත් සුපිරි කණ්ඩායම් හය දෙනාගේ වටයට ශ්‍රී ලංකා කණ්ඩායම සුදුසුකම් ලබා ගන්නවා.\nමීට අමතරව ස්කොට්ලන්තයට ද එම අවස්ථාව උදාවන්නේ ඔවුන්ද සහභාගී වූ තරග දෙකම ජය ගෙන තිබීම නිසයි.\nසිම්බාබ්වේ දේශයේ බුලවායෝහිදී පැවැත්වීමට නියමිත ශ්‍රී ලංකා - ස්කොට්ලන්ත තරගය හෙට මධ්‍යහ්න 12යි 30ට ආරම්භ වීමට නියමිතයි.",
       "URL": "https://www.hirunews.lk/338974/ශ්‍රී-ලංකාව-හෙට-තීරණාත්මක-තරගයක",
       "Category": "Local News",
       "Parent URL": "https://www.hirunews.lk/local-news.php?pageID=239"
}