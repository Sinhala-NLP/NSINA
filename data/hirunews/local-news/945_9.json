{
       "Source": "hirunews",
       "Timestamp": "Saturday, 13 August 2022 - 9:21",
       "Headline": "කොකේන් සමග සැකකරුවෙක් අත්අඩංගුවට",
       "News Content": "ගල්කිස්ස පොලිස් නිලධාරීන්ට ලද තොරතුරකට අනුව කරන ලද වැටලිමකින් කොකේන් මත්ද්‍රව්‍ය සන්තකයේ තබා ගත් සැකකරුවෙක් අත්අඩංගුවට ගෙන තිබෙනවා.\nගල්කිස්ස පොලිස් වසමේ අත්තිඩිය ප්‍රදේශයේ දී කරන ලද වැටලීමකට අනුව අදාල සැකකරුවා අත් අඩංගුවට ගෙන ඇති අතර ඔහු සන්තකයේ තිබී කොකේන් මත්ද්‍රව්‍ය ග්‍රෑම් 15යි මිලිග්‍රෑම් 200ක් සොයාගෙන තිබෙනවා.\nසැකකරු වයස අවුරුදු 27ක් වන අත්තිඩිය ප්‍රදේශයේ පදිංචිකරුවෙක්.\nසිද්ධිය සම්බන්ධයෙන් ගල්කිස්ස පොලීසිය වැඩිදුර පරීක්ෂණ මෙහෙයවන අතර, සැකකරුවා අද ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/312619/කොකේන්-සමග-සැකකරුවෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=945"
}