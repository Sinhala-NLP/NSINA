{
       "Source": "hirunews",
       "Timestamp": "Saturday, 28 May 2022 - 11:24",
       "Headline": "අපරාධ රැසකට අවශ්‍යව සිටි සැකකරුවෙක් එස්.ටී.එෆ් අත්අඩංගුවට (ඡායාරූප)",
       "News Content": "අපරාධ රැසකට අවශ්‍යව සිටි සංවිධානාත්මක සොර කල්ලියක් මෙහෙය වූ අයෙක් ඊයේ (27) ජාඇල ප්‍රදේශයේ දී අත්අඩංගුවට ගෙන තිබෙනවා.\nඒ විශේෂ කා­­ර්ය බලකායේ සංවිධානාත්මක අපරාධ මර්ධන ඒකක iiහි නිලධාරීන්ට ලද තොරතුරකට අනුව කරන ලද වැටලීමක් අතරතුරයි.\nජාඇල පිහිටි ආයතනයක් කොල්ල කෑමේ සිද්ධියකට අදාළව සැකකරුවා විශේෂ කාර්‍ය්‍ය බලකා නිලධාරීන් විසින් අත්අඩංගුවට ගෙන ඇති අතර ඔහුව ජාඇල පොලීසියට බාර දී තිබෙනවා.\nපොලීසිය අදාළ සැකකරුගෙන් වැඩිදුර ප්‍රශ්න කිරීමේදී සැකකරුවා විසින් ජාඇල, මිනුවන්ගොඩ,මීගමුව සහ කඳාන යන ප්‍රදේශවල වෙළෙඳසැල්, නිවාස ආදිය මංකොල්ල කා ඇති බවට අනාවරණය වී තිබෙනවා.\nඅදාළ සැකකරුවා වයස අවුරුදු 53ක් වන ජාඇල ප්‍රදේශයේ පඳිංචිකරුවෙක්.\nඔහු සන්තකයේ තිබී සොරා ගත් භාණ්ඩ තොගයක් ද පොලිස් බාරයට ගෙන තිබෙනවා.",
       "URL": "https://www.hirunews.lk/305508/අපරාධ-රැසකට-අවශ්‍යව-සිටි-සැකකරුවෙක්-එස්-ටී-එෆ්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1137"
}