{
       "Source": "hirunews",
       "Timestamp": "Thursday, 23 March 2017 - 13:12",
       "Headline": "කටකාර දියණියට හැට පැන්න පසු විවාහයේ රස දැනේ",
       "News Content": "හොදට නරකට දෙකට මුල් වන්නේ කට බව අප ජන සමාජයේ පැවතෙන මතයක්.\nඑම මතය පසක් කරමින් කට නිසා තම දෙමව්පියන් කරකාර බැඳ දීමට දියණියට මඟුල් කපුවෙකු මාර්ගයෙන් යෝජනා කළ මනාලයන් අමනාප කරගත් කටකාර දියණියක් පිළිබඳ පුවතක් අලව්ව ප්‍රදේශයේ ගම්මානයකින් වර්තවනවා.\nසිද්ධිය මෙසේයි.\nඑම කටකාර දියණිය පවුලේ බලය වනවා.\nපවුලේ වැඩිමහල් දියණියන් දෙදෙන විවාහ කරදුන් පසු බාල දියණියගේ කළ වයස ගතවනු දුටු දෙමාපියන් තම දියණියගේ යහපත වෙනුවෙන් සුදුසු මනාලයෙකු සොයා ඇය විවාහ කර දීමට ගත් සියළු උත්සාහයන් ලත් තැනම ලොප් වූයේ ඇය දෙමාපියන් යෝජනා කළ මනාලයන්ගේ කුමන හෝ අඩුවක් පෙන්වා ඊට වහසිබස් දොඩවමින් එම යෝජනා ප්‍රතික්ෂේප කිරීම නිසායි.\nවිටෙක ඇයට දෙමාපියන් ගෙනෙන යෝජනා සඳහා අකමැතිනම් සුදුසු සහකරුවෙකු සොයාගන්නා ලෙස දැන්වූවද ඊට ඇය යහපත් ප්‍රතිචාරයක් නොදක්වා තිබුණා.\nදෙමව්පියන් හමුවේ ඇය පැවසූවේ තනිකඩ ජීවිතය යහපත් බවයි.\nඑම අදහස් නොතැකූ මාපිය යුවල ඇයගෙන් බැගෑපත්ව අවසන් වරට තමන් ගෙනෙන යෝජනාවට තම දෑස පියවෙන්න කලින් කැමැත්ත පල කරන ලෙස ප්‍රකාශ කළා.\nඒ අනුව දිනෙක ඇය බැලීමට පැමිණි මනාලයෙකු සහ ඔහුගේ ඥාතීන් ඇය මුණගැසීමෙන් පසු කල සංග්‍රහයෙන් අනතුරුව එම කටකාර දියණියට ඔවුන්ගේ කැමැත්ත පල කර ඔවුන් පිටත්ව යනවිට මනාලයා ඇයට සමුදීමට මුණ ගැසී මම ගිහින් එන්නම් යැයි පවසා තිබෙනවා.\nඇයට කට නිසා එවරද වැරදුනා.\nආයේ එන්න එපා. යනවා නම් ගොට්ටක් අල්ලගන්නැයි ඇය විහිළුවෙන් පවසා තිබෙනවා.\nඒ සමගින් ඈට දෙමාපියන් අවසන් වරට කළ මංගල යෝජනාවටද සාර්ථක වුයේ නෑ.\nමා පිය යුවල ඇයට කිසිත් හව්හරණක් නැති බව පවසමින් සිට මිය ගියා.\nවිවාහ යෝජනා 08ක් ඉවත දමා කය දුර්වලව හැට ඇඳිරිය පසු කරමින් තනිකඩව වෙසෙන ඇය විවාහ වී නොසිටීමේ විපාකත් විවාහ වීමේ යහපත් බවත් ගැන පවසමින් දැනට කල් ගත කරමින් සිටින බවයි අප වාර්තාකරු සඳහන් කළේ.\nඅලව්ව ජයන්ත කුමාර දිසානායක",
       "URL": "https://www.hirunews.lk/157526/කටකාර-දියණියට-හැට-පැන්න-පසු-විවාහයේ-රස-දැනේ",
       "Category": "Local News",
       "Parent URL": "https://www.hirunews.lk/local-news.php?pageID=4600"
}