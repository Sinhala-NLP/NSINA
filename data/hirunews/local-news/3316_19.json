{
       "Source": "hirunews",
       "Timestamp": "Wednesday, 05 June 2019 - 18:51",
       "Headline": "වෛද්‍ය සාෆිගේ ශල්‍යකර්මවලට සහය වූ පිරිසගෙන් CIDය ප්‍රශ්න කරයි",
       "News Content": "පොලිස් අත්අඩංගුවේ සිටින කුරුණෑගල ශික්ෂණ රෝහලේ වෛද්‍ය සෙයිගු සිහාබ්දීන් මොහොමඩ් සාෆි සමඟ ශල්‍යකර්මවලට සහය වූ කාර්ය මණ්ඩලයෙන්ද මේ වනවිට ප්‍රකාශ සටහන් කරගැනීම ආරම්භ කර තිබෙනවා.\nඒ අපරාධ පරීක්ෂණ දෙපාර්තමේන්තුව විසින්.\nඑමෙන්ම අදත් වෛද්‍ය සාෆිට එරෙහිව කුරුණෑගල සහ දඹුල්ල යන රෝහල් වෙත පැමිණිලි 30 ක් ලැබී තිබෙනවා.\nඒ අනුව ඔහුට එරෙහිව  මේ වනවිට ලැබී ඇති මුළු පැමිණිලි සංඛ්‍යාව 765ක්.\nමේ අතර වෛද්‍ය සාෆිගේ ක්‍රියාකලාපය ඇතුලූ තවත් කරුණු කිහිපයක් මුල් කරගනිමින් දෙහිඅත්තකණ්ඩිය බෞද්ධ මධ්‍යස්ථානය ඉදිරිපිට අද ප්‍රදේශවාසීන් සාමකාමී විරෝධතාවක නිරතවුණා.\nහිරු වාර්තාකරු සඳහන් කලේ අද උදෑසන සිට නගරයේ වෙළඳසැල් වසා දමා කළු කොඩි ඔසවමින් ඔවුන් විරෝධතාවයේ නිරතවූ බවයි.",
       "URL": "https://www.hirunews.lk/217777/වෛද්‍ය-සාෆිගේ-ශල්‍යකර්මවලට-සහය-වූ-පිරිසගෙන්-cidය-ප්‍රශ්න-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3316"
}