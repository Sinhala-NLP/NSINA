{
       "Source": "hirunews",
       "Timestamp": "Sunday, 01 September 2019 - 19:09",
       "Headline": "කැලණිය විහාරයේ දායක සභාවේ සභාපති ධුරයෙන් අගමැති ඉවතට",
       "News Content": "කැලණිය රජමහා විහාරයේ දායක සභාවේ සභාපති ධුරයෙන් අග්‍රාමාත්‍ය රනිල් වික්‍රමසිංහ මහතා ඉවත් කිරීමට අද දායක සභාවේ බහුතර අනුමැතිය හිමිව තිබෙනවා.\nඒ අද පස්වරුවේ පැවති දායක සභා රැස්වීමේදීයි.\nකැලණිය රජමහා විහාරයේ දායක සභාවේ විශේෂ රැස්වීමක් අද පස්වරුවේ පැවැත්වුණේ  විහාරාධිපති පූජ්‍ය මහාචාර්ය කොල්ලුපිටියේ මහින්ද සංඝරක්ඛිත නාහිමියන්ගේ ප්‍රධානත්වයෙන්.\nඑහිදී අග්‍රාමාත්‍ය රනිල් චවික්‍රමසිංහ මහතා දායක සභාවේ සභාපති ධුරයෙන් ඉවත් කිරීමට 100 කට වැඩි පිරිසකගේ අනුමැතිය හිමිවී ඇති අතර ඊට විරෝධය පළ කර ඇත්තේ 07 පමණක් බව වාර්තා වනවා.\nකෙසේ වෙතත්  මේ පිළිබඳ අවසාන තීරණය කැළණිය රජමහා විහාරයේ  දායක සභාවේ විධායක කමිටුව රැස්වීමෙන් පසු ගැනීමට නියමිතයි.",
       "URL": "https://www.hirunews.lk/223395/කැලණිය-විහාරයේ-දායක-සභාවේ-සභාපති-ධුරයෙන්-අගමැති-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=3168"
}