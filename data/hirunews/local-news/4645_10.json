{
       "Source": "hirunews",
       "Timestamp": "Friday, 24 February 2017 - 9:31",
       "Headline": "කටුකුරුන්ද මුහුදේ අනතුරට ලක්වු බෝට්ටුව පැදවු පුද්ගලයා අත්අඩංගුවට",
       "News Content": "කලුතර කටුකුරුන්ද මුහුදු තීරයේදී අනතුරට ලක්වු බෝට්ටුව පැදවු පුද්ගලයා පොලිස් අත්අඩංගුවට ගෙන තිබෙනවා.\nමෙම අනතුරින් අනතුරුව ඔහු ප්‍රතිකාර ලබමින් සිටියේ කලුතර නාගොඩ රෝහලේයි.\nඔහු අද කළුතර මහේස්ත්‍රාත් අධිකරණයට ඉදිරිපත් කිරීමට ද නියමිත බව පොලිසිය ප්‍රකාශ කළේ.\nමගී ප්‍රවාහනයට යොදා ගත් අදාළ ධීවර යාත්‍රාවේ බලපත්‍රය ද රජය මගින් තහනම් කරනු ලැබුවා.\nපසුගිය ඉරිදා සිදුවු යාත්‍රා අනතුරින් කුඩා ළමුන් සහ කාන්තාවන් ඇතුලු 16 දෙනෙකු ජීවිතක්ෂයට පත්වුනා.",
       "URL": "https://www.hirunews.lk/155323/කටුකුරුන්ද-මුහුදේ-අනතුරට-ලක්වු-බෝට්ටුව-පැදවු-පුද්ගලයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4645"
}