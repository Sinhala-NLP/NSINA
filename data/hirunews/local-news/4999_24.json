{
       "Source": "hirunews",
       "Timestamp": "Sunday, 19 June 2016 - 10:56",
       "Headline": "පොහෝ දිනයේ අලෙවි කිරීමට රැගෙන යමින් තිබූ මත්පැන් බෝතල් තොගයක් වටලයි",
       "News Content": "බලපත්‍රයක් නොමැතිව මත්පැන් බෝතල් තොගයක් ප්‍රවාහනය කළ පුද්ගලයෙකු බගවන්තලාව පොලීසිය මගින් අත්අඩංගුවට ගෙන තිබෙනවා.\nබගවන්තලාව - කැම්පියන් නගරයේ සිට ලොයිනෝන් වතුයාය දක්වා රැගෙන යමින් තිබූ මෙම මත්පැන් බෝතල් තොගය අත්අඩංගුවට ගනු ලැබුවේ ඊයේ රාත්‍රියේයි.\nඅදට යෙදී තිබෙන පොසොන් පොහොය දිනයේ මත්පැන් අලෙවි සැල් වසා දැමීම නිසා වතු කම්කරුවන්ට වැඩි මුදලකට අලෙවි කිරීමට මේවා රැගෙන යන්නට ඇති බවට පොලීසිය සැක කරනවා.\nඅත්අඩංගුවට ගත් මත්පැන් බෝතල් 30 සහ සැකකරු හෙට හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/135926/පොහෝ-දිනයේ-අලෙවි-කිරීමට-රැගෙන-යමින්-තිබූ-මත්පැන්-බෝතල්-තොගයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4999"
}