{
       "Source": "hirunews",
       "Timestamp": "Wednesday, 14 December 2016 - 18:42",
       "Headline": "තාජුඩීන් පසුපස පැමිණි වාහනයක් ගැන පරීක්ෂණ",
       "News Content": "රගර් ක්‍රීඩක වසීම් තාජුඩීන් ඝාතනය වූ දින ඔහුගේ මෝටර් රථය පිටුපසින් පැමිණි වාහනය පිළිබඳව පුළුල් පරීක්ෂණයක් සිදුකරන බව නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල්වරයා මේ බව අද අධිකරණයට දැනුම්දුන්නා.\nඒ, ඊට අදාළ නඩුව කොළඹ අතිරේක මහේ්ස්ත්‍රාත් රසික මල්ලවාරච්චි හමුවේ කැඳවූ අවස්ථාවේදියි.\nදැනට ඝාතනයට අදාළ පරීක්ෂණ සිදු කෙරෙන්නේ අපරාධ පරීක්ෂණ දෙපාර්තමේන්තුව විසිනුයි.\nමේ අතර වසීම් තාජුඞීන් ඝාතන සිද්ධිය සම්බන්ධයෙන් අත්අඩංගුවට ගෙන සිටින හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක සහ නාරාහේන්පිට පොලීසියේ අපරාධ අංශයේ හිටපු ස්ථානාධිපති සුමිත් චම්පික මේ මස  26 වනදා දක්වා යළි රක්ෂිත බන්ධනාගාර ගත කෙරුණා.",
       "URL": "https://www.hirunews.lk/149693/තාජුඩීන්-පසුපස-පැමිණි-වාහනයක්-ගැන-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4754"
}