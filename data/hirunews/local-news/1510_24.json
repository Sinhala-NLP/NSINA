{
       "Source": "hirunews",
       "Timestamp": "Tuesday, 07 December 2021 - 17:29",
       "Headline": "සියල්කොට් ම්ලේච්ඡ ඝාතනයේ සැබෑ වැරදිකරුවන් කවුද? පාකිස්තාන මාධ්‍යවේදීයකු ගේ ඇසින්.. (වීඩියෝ)",
       "News Content": "අල්ලා දෙවියන් ට අපහාස කළ බවට චෝදනා කරමින් ශ්‍රී ලාංකිකයෙකුට සියල්කොට්හි දී ම්ලේච්ඡයන් පිරිසක් දස වධ දී මරා පුළුස්සා දැමූ බිහිසුණු සිදුවීම සම්බන්ධයෙන් මේ වන විටත් පාකිස්ථාන සමාජයේ පුළුල් කම්පනයක් හා කෝපයක් ඇති වී තිබෙනවා.\nකෙසේ වෙතත් මෙම සිද්ධියට මුහුණ පාන විට ඔහු කරමින් සිටියේ ඔහුගේ රැකියාව පමණි.\nමෙම සිදුවීමෙන් ඉක්බිතිව, සිද්ධියට සම්බන්ධ අපරාධකරුවන් දුසිම් ගනනක් කඩිනමින් අත්අඩංගුවට ගැනීමේ ගෞරවය ආරක්ෂක බලධාරීන් විසින් ඉල්ලා සිටියි.\nමෙය සැබැවින්ම කනගාටුදායක කාරණයක් වුවද ඉහත කාරණා එකින් එක පෙළ ගැසූ විට මට මතක් වන්නේ පැරණි උර්දු හෝ පන්ජාබ් චිත්‍රපට අවසන් වන ආකාරයයි.\nගැටුම අවසන් වූ පසු, හෝ පහර දී මිය ගිය විට පොලිසිය පැමිණෙනු ඇත, ප්‍රශ්නය වන්නේ ප්‍රචණ්ඩත්වය ආරම්භ වීමට පෙර ඔවුන් කිසි විටෙකත් නොපැමිණියේ මන්ද යන්නයි.\nසියල්කොට් සිද්ධිය පිළිබඳව අප සතුව ඇති විස්තර අනුව, ප්‍රහාරය ට ගොදුරු වූ ප්‍රියන්ත දියවඩන නම් කළමනාකරු කම්හල පිරිසිදු කිරීමේ කටයුතු අධීක්‍ෂණය කර තිබූ අතර ඒ අවස්තාවේ තාප්පයක අලවා තිබූ පෝස්ටර් කිහිපයක් ඉවත් කර තිබෙනවා.\nමෙය ඇතැමුන් කෝප ගන්වන ක්‍රියාවක් වූ අතර, දහවල් ප්‍රියන්ත දියවඩනට පහර දීමට පෙර සිටම යම් පිරිසක් කර්මාන්ත ශාලාවෙන් පිටත රැස්ව සිටි බවට තොරතුරු ලැබී තිබෙනවා.  එසේනම් පොලිසිය එම සෙනඟ විසුරුවා නොහැරියේ මන්ද?\nමෙම ම්ලේච්ඡ බිහිසුණු ප්‍රහාරයේ ජංගම දුරකථන හරහා පටිගත කෙරුණු වීඩියෝ පට හරහා බොහෝ අප්‍රසන්න තොරතුරු මේ වන විටත් සමාජගත වී හමාරයි.\nඑම වීඩියෝ පට තුල මෙම ප්‍රහාරය සිදු වන අයුරු ප්‍රසංගයත් නරඹන ලෙසින් බලා සිටිනා පොලිස් නිලධාරීන් දැකගත හැකියි.\nපකිස්ථානය තුල නිරන්තර කාල පරාසයන් තුළ පුනරාවර්තනය වන මෙවැනි බිහිසුණු ම්ලේච්ඡ ක්‍රියාවල මූල හේතුව කුමක්දැයි බොහෝ දෙනා එකිනෙකාගෙන් ප්‍රශ්න කරති.\nඉතින්, මූල හේතුව සඳහා අපි පකිස්ථානය සහ හින්දුස්ථානය නිර්මාණය වූ දිනය දෙසට හැරෙමු, ඒ දිනය සම්බන්ධයෙන් සහර් ලුඩිහාන්වි නම් කවියෙකු ලියා ඇති කවියක අවසන් පද පෙළ මෙසේ සටහන් වී තිබින.\n\"අඳුරෙන් පෝෂණය වූ මේ ආලෝකය\nඑය පැතිර ගියහොත් එයින් හටගන්නේ ගිනි මල් පමණි\nඑය ව්‍යාප්ත නොවන්නේ නම් මතු පරපුරට\nඑය ජාතියේ ආත්මයේ විෂ ඉතිරි කරයි\"\nවසර ගණනාවක් පුරා මෙරට සමාජ ප්‍රපංචය පුරා මෙම විෂ නිසා ආගමික උමතුවෙන් මොළය විනාශ වූ පිල්ලි හමුදාවක් නිර්මාණය කර ඇත.\nඅවාසනාවකට මෙන්, දියවඩන මහතාට පහර දුන් පිරිස රෝ සංවිධානයේ නියෝජිතයන්ගෙන් සමන්විත වූ බව කිසිවෙකුට ප්‍රකාශ කළ නොහැකි බැවින්, පාකිස්තානයේ සතුරන්ට මේ සියල්ලටම දොස් පැවරිය නොහැක.\nඑමෙන්ම යමෙක් ඔබේ අනාගතවක්තෘවරයාට අපහාස කළහොත් ඔහු හෝ ඇය මරා දැමුවාට කමක් නැතැයි දරුවන්ට ඉගැන්වූ මොසාඩ් සංවිධානයටත් කිසිවෙකුට දොස් පැවරිය නොහැක.\nඒ වගේම අනුන්ට චෝදනා කරන විට ඒ චෝදනා වලින් කොටසක් අපි හැමෝටමත් ගන්න වෙනවා. කෙසේ වෙතත්, සිංහයාගේ කොටස නිසැකවම අයිති විය යුත්තේ වගකීමෙන් ඔබ්බට ගොස් ඇති, වඩාත්ම බලය සහ පාලනය ඇති, අවශ්‍ය විට භාවිතා කිරීමට TLP වැනි ඇඳුම් නිර්මාණය කරන, මතවාදය භාවිතා කරන ආයතනයන්ටයි.\nඑම ආයතනයන්ට අප කියන්නේ තව තවත් සියල්කොට් වැනි සාහසික ක්‍රියා අවුස්සන ෆ්‍රැන්කන්ස්ටයින් රාක්ෂයන් නිර්මාණය කරන්න.\nඇත්ත වශයෙන්ම, මම මෙම ආයතන නම් නොකරමි. මක්නිසාදයත් ඒ හරහා මට අපරාධමය චෝදනා එල්ල විය හැකි බැවිනි.\nඅපි ඔවුන්ව මෙයින් ඈත් කර අනෙක් සියල්ලන්ට, දේශපාලනඥයන්ට, අධිකරණයට, නිලධාරි තන්ත්‍රයට, අධ්‍යාපන ක්‍රමයට දොස් පවරමු.\nද පාකිස්ථාන් ඩේලි....",
       "URL": "https://www.hirunews.lk/290314/සියල්කොට්-ම්ලේච්ඡ-ඝාතනයේ-සැබෑ-වැරදිකරුවන්-කවුද-පාකිස්තාන-මාධ්‍යවේදීයකු-ගේ-ඇසින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1510"
}