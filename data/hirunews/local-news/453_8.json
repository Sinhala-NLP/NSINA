{
       "Source": "hirunews",
       "Timestamp": "Sunday, 26 March 2023 - 14:17",
       "Headline": "මොරටුවේ දී පුද්ගලයෙකුගේ දෙඅත් කැපූ කඩුව සොයාගනී (වීඩියෝ)",
       "News Content": "මොරටුවේ දී පුද්ගලයෙකුගේ දෑත් කැපීමට යොදාගත් කඩුව, කොරළවැල්ල වෙරළේ ගල් අතර සඟවා තිබිය දී සොයාගෙන තිබෙනවා.\nසැකකරු විසින් එම දෑත් එගොඩඋයන ප්‍රදේශයේ පිහිටි පාළමකින් මුහුදට දමා ඇති බවට සිදුකළ ප්‍රශ්න කිරීම්වල දී අනාවරණ වී ඇති බවයි ගල්කිස්ස අපරාධ විමර්ශන කොට්ඨාසය සඳහන් කළේ.\nපසුගිය 21 වැනිදා රාත්‍රියේ සැකකරු විසින් තියුණු ආයුධයකින් පහර දී තිබුණේ 40 හැවිරිදි පුද්ගලයෙකුටයි.\nපහරකෑමෙන් දෑත් අහිමි වූ දෙදරු පියෙකු වන එම පුද්ගලයා මේ වනවිටත් පානදුර රෝහලේ ප්‍රතිකාර ලබමින් පසුවනවා.",
       "URL": "https://www.hirunews.lk/330962/මොරටුවේ-දී-පුද්ගලයෙකුගේ-දෙඅත්-කැපූ-කඩුව-සොයාගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=453"
}