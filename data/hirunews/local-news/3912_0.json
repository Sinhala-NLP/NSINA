{
       "Source": "hirunews",
       "Timestamp": "Monday, 04 June 2018 - 13:59",
       "Headline": "දඹුල්ල ආර්ථික මධ්‍යස්ථානයේ වාහනවල බැටරි ගැලවූ පුද්ගලයෙකු අත්අඩංගුවට",
       "News Content": "දඹුල්ල ආර්ථික මධ්‍යස්ථානයේ වාහන නැවතුම්පලේ නවතා තිබෙන වාහනවල බැටරි ගලවාගෙන යන සංවිධානාත්මක කණ්ඩායමක සාමාජිකයෙකු දඹුල්ල පොලීසිය මගින් අද අත්අඩංගුවට ගෙන තිබෙනවා.\nමොහු මාස ගණනාවක සිට ආර්ථික මධ්‍යස්ථානය ආසන්නයේ සහ ඇතුළත වාහන නැවතුම්පොළේ නවතා තැබෙන ත්‍රිරෝද රථ, කුඩා ලොරි රථවල මෙලෙස බැටරි ගැලවීමේ ජාවාරමේ නිරත වී ඇති බවයි මූලික පරීක්ෂණවලදී හෙළි වී ඇත්තේ.\nසැකකරු දඹුල්ල ප්‍රදේශයේම පදිංචිකරුවෙකු වන අතර ඔහු අද දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/192289/දඹුල්ල-ආර්ථික-මධ්‍යස්ථානයේ-වාහනවල-බැටරි-ගැලවූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3912"
}