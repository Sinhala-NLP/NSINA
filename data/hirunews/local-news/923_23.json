{
       "Source": "hirunews",
       "Timestamp": "Sunday, 21 August 2022 - 19:31",
       "Headline": "පොලිස් නිලධාරීන් ලෙස පෙනී සිටිමින් සමාගමක හිමිකරුවකු කොල්ලකයි",
       "News Content": "පොලිස් නිලධාරීන් ලෙස පෙනී සිටිමින් තුන්දෙනෙකු සංචාරක සමාගමක හිමිකරුවකු සහ එහි සහකාර ගණකාධිකාරවරයා පැහැරගෙන ඔවුන් සතුව තිබූ රුපියල් ලක්ෂ 08කට ආසන්න මුදල් සහ ක්‍රෙඩිට් කාඩ්පත් කොල්ලකා තිබෙනවා.\nබණ්ඩාරගම, බොල්ගොඩ පාලම ආසන්නයේදී පසුගියදා මෙම පැහැරගැනීම සිදු කර ඇති අතර ඊට එකම පවුලේ සහෝදරයන් දෙදෙනෙකු ඇතුළු තුන්දෙනෙකුගෙන් යුත් කණ්ඩායමක් එක්ව ඇති බවයි පොලිසිය සදහන් කළේ.\nසහෝදරයන් දෙදෙනාගෙන් එක් අයෙකු බැංකුවක කළමනාකරුවකු ලෙස සේවය කරන බවයි.\nත්‍රීරෝද රථයකින් පැමිණි මෙම කොල්ලකරුවන් සංචාරක සමාගමේ හිමිකරු පැමිණි මෝටර් රථය හරස් කොට ත්‍රිරෝද රථය නතර කොට තමන් පොලිසිය බවට පවසා මෙම පිරිස පැමිණි මෝටර් රථයෙන්ම ඔවුන් පැහැරගෙන ගොස් තිබෙනවා.\nපසුව පොලිසියට රැගෙන යන මුවාවෙන් බොරැල්ල වනාතමුල්ල ප්‍රදේශයේ නිවෙසකට රැගෙන ගොස් ඔවුන්ගෙන් මුදල් කොල්ලකා ඇති බවයි පොලිසිය සදහන් කළේ.",
       "URL": "https://www.hirunews.lk/313387/පොලිස්-නිලධාරීන්-ලෙස-පෙනී-සිටිමින්-සමාගමක-හිමිකරුවකු-කොල්ලකයි",
       "Category": "Local News",
       "Parent URL": "https://www.hirunews.lk/local-news.php?pageID=923"
}