{
       "Source": "hirunews",
       "Timestamp": "Wednesday, 09 February 2022 - 9:59",
       "Headline": "කාන්තාවන්ගේ රන්මාල සොරාගත් දෙදෙනෙකු අත් අඩංගුවට",
       "News Content": "ත්‍රී රෝද රථයකින් ගොස් මාර්ගයේ ගමන් කරන කාන්තාවන්ගේ රන් මාල කොල්ල කෑ සැකකරුවන් දෙදෙනෙකු අත් අඩංගුවට ගෙන තිබෙනවා.\nඒ නුගේගොඩ, බස්නාහිර පළාත් දකුණු අපරාධ කොට්ඨාසයේ නිලධාරින් විසින් ඊයේ (08) දින සිදු කළ විමර්ශනයකට අනුව යි.\nඅත් අඩංගුවට ගන්නා විට සැකකරුවන් සතු ව තිබී රන් මාල 04ක් හා රන් පෙන්ඩන‍යක් තිබී ඇති බව යි වාර්තා වෙන්නේ.\nසැකකරුවන් වයස අවුරුදු 29 හා 28 වයස්වල පසුවන ගෝනපල ප්‍රදේශයේ පදිංචිකරුවන් දෙදෙනෙක්.\nඔවුන් අද (09) දින කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිත අතර, නුගේගොඩ, බස්නාහිර පළාත් දකුණු අපරාධ කොට්ඨාසය වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/296548/කාන්තාවන්ගේ-රන්මාල-සොරාගත්-දෙදෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1366"
}