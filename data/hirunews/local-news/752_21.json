{
       "Source": "hirunews",
       "Timestamp": "Monday, 07 November 2022 - 6:43",
       "Headline": "කිලෝග්‍රෑම් 300ක හෙරොයින් දකුණු මුහුදේ දී අල්ලයි",
       "News Content": "ශ්‍රී ලංකා නාවික හමුදාව,පොලිස් මත්ද්‍රව්‍ය නාශක කාර්යාංශය සහ පොලිස් විශේෂ කාර්‍ය බලකාය එක්ව සිදු කළ මෙහෙයුමක දී නීතිවිරෝධී මත්ද්‍රව්‍ය තොගයක් සොයාගෙන තිබෙනවා.\nඅද (07) අලුයම මෙම මෙහෙයුම සිදු කර ඇත්තේ හම්බන්තොටට ඔබ්බෙන් වූ මුහුදු තීරයේ දී බවයි නාවික හමුදා මාධ්‍ය ප්‍රකාශක සඳහන් කළේ.\nඑහිදී නීතිවිරෝධී ලෙස රැගෙන යමින් තිබූ හෙරොයින් කිලෝග්‍රෑම් 300ක් සමග පුද්ගලයින් 10 දෙනෙකු පොලිස් අත් අඩංගුවට ගැනුණා.\nඑමෙන්ම මත්ද්‍රව්‍ය ප්‍රවාහනයට යොදාගත් ධීවර යාත්‍රා දෙකක් සහ එක් ඩිංගි යාත්‍රාවක් ද පොලිස් භාරයට ගෙන තිබෙනවා.\nසිද්ධිය සම්බන්ධයෙන් වැඩිදුර විමර්ශන සිදු කිරීම සඳහා සැකකරුවන් හම්බන්තොට පොලිසියට භාරදීමට නියමිතයි.",
       "URL": "https://www.hirunews.lk/319796/කිලෝග්‍රෑම්-300ක-හෙරොයින්-දකුණු-මුහුදේ-දී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=752"
}