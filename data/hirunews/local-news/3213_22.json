{
       "Source": "hirunews",
       "Timestamp": "Tuesday, 06 August 2019 - 13:00",
       "Headline": "වෛද්‍ය සාෆිගේ මූලික අයිතිවාසිකම් පෙත්සම සලකා බැලීම කල් යයි",
       "News Content": "කුරුණෑගල ශික්ෂණ රෝහලේ වෛද්‍ය සාෆි ෂිහාබ්දීන් ගොනුකර ඇති මූලික අයිතිවාසිකම් පෙත්සම සලකා බැලීම සැප්තැම්බර් 27 දක්වා කල් තැබීමට ශ්‍රේෂ්ඨාධිකරණය අද නියම කළා.\nඒ එම පෙත්සම සිසිර ද ආබෲ, ප්‍රසන්න ජයවර්ධන සහ විජිත් මළල්ගොඩ යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල හමුවේ කැදවූ අවස්ථාවේදීයි.\nඅපරාධ පරීක්ෂණ දෙපාර්තමේන්තුව විසින් තමන් අත්අඩංගුවට ගැනීම සහ රදවා තබා ගැනීම නීතිවිරෝධී බවට නියෝගයක් නිකුත් කරන ලෙස ඉල්ලමින් වෛද්‍යවරයා මෙම මූලික අයිතිවාසිකම් පෙත්සම ගොනුකර තිබෙනවා.\nපෙත්සමට අදාළ අමතර ලේඛන ඉදිරිපත් කිරීමට සහ පෙත්සමේ ඉල්ලීම් සංශෝධනය කිරීමට අවශ්‍ය බව පෙත්සම්කාර පාර්ශවය වෙනුවෙන් පෙනී සිටි ජනාධිපති නීතිඥ ෆායිස් මුස්තාෆා මෙහිදී පෙන්වා දී තිබෙනවා.\nකරුණු සලකා බැලූ විනිසුරු මඩුල්ල තීරණය කළේ වෛද්‍ය සාෆි ෂිහාබ්දීන්ගේ මූලික අයිතිවාසිකම් පෙත්සම ලබන මස 27 වනදා බැලීමටයි.",
       "URL": "https://www.hirunews.lk/221648/වෛද්‍ය-සාෆිගේ-මූලික-අයිතිවාසිකම්-පෙත්සම-සලකා-බැලීම-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3213"
}