{
       "Source": "hirunews",
       "Timestamp": "Wednesday, 31 May 2023 - 9:15",
       "Headline": "තක්සේරුවක් නොමැතිව පුද්ගලයන්ට සහ ස්ථානවලට ආරක්ෂාව නොදෙන ලෙස ඇමති ටිරාන්ගෙන් පොලිස්පතිට උපදෙස්",
       "News Content": "විවිධ පුද්ගලයන්ට සහ ස්ථාන වලට ආරක්ෂාව ලබාදීමේ දී නිසි ආරක්ෂක තක්සේරුවක් සිදු කර අත්‍යාවශ්‍ය අවශ්‍යතා සඳහා පමණක් නිලධාරින් යොදවන ලෙස මහජන ආරක්ෂක අමාත්‍ය ටිරාන් අලස් පොලිස්පතිවරයාට උපදෙස් ලබා දී තිබෙනවා.\nඑමෙන්ම නිලධාරීන් පොලිස් ස්ථානවල සේවයේ යෙදවීමට ප්‍රමුඛතාවය ලබාදෙන ලෙසයි ඔහු කියා සිටියේ.\nමහජන ආරක්ෂක කටයුතු පිළිබඳ අමාත්‍යාංශ උපදේශන කාරක සභාව රැස්වූ අවස්ථාවේ මෙම උපදෙස් ලබා දුන් බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\nමෙහිදී මන්ත්‍රීවරුන් පෙන්වා දී ඇත්තේ, විවිධ ස්ථානවල සහ පුද්ගලයන්ගේ ආරක්ෂාව සඳහා නිළධාරීන් යොදවා ඇති බැවින් පොලිස් ස්ථාන වල නිළධාරීන්ගේ හිගයක් පවතින බවයි.",
       "URL": "https://www.hirunews.lk/336651/තක්සේරුවක්-නොමැතිව-පුද්ගලයන්ට-සහ-ස්ථානවලට-ආරක්ෂාව-නොදෙන-ලෙස-ඇමති-ටිරාන්ගෙන්-පොලිස්පතිට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=305"
}