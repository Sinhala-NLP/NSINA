{
       "Source": "hirunews",
       "Timestamp": "Thursday, 05 January 2023 - 12:52",
       "Headline": "හිටපු ජනපති මහින්ද හා ආර්.සම්බන්ධන් අතර හමුවක් (වීඩියෝ)",
       "News Content": "හිටපු ජනාධිපති මහින්ද රාජපක්ෂ දෙමළ ජාතික සන්ධානයේ නායක ආර් .සම්බනධන් මහතා අතර හමුවී සාකච්ඡාවක නිරත වුණා.\nඒ ආර්. සම්බන්ධන්ගේ නිවසේ දී.\nහිටපු ජනාධිපති මහින්ද රාජපක්ෂ මහතා දෙමළ ජාතින සන්ධානයේ නායක ආර්. සම්බන්ධන්ගේ සුව දුක් විමසීම සඳහා ඊයේ (04) ඔහුගේ නිවසට ගොස් තිබෙනවා.\nදෙමළ ජාතික සන්ධානයේ නායක ආර්. සම්බන්ධන් මහතා විසින් උතුරු නැගෙනහිර දෙමළ ජනතාව මුහුණ දෙන ගැටළු පිළිබඳව එහිදී අදහස් දක්වා තිබුණා.\nඔහු සඳහන් කර ඇත්තේ, දෙමළ ජනතාව මුහුණ දෙන ගැටළු සඳහා විසඳුම් ලබාදීමට කඩිනමින් පියවර ගත යුතු බවයි.\nඅදාළ ගැටළු සම්බන්ධයෙන් ජනාධිපතිවරයා සහ රජය සමඟ සාකච්ඡා කර කඩිනමින් විසඳුමකට පැමිණිමට\nබලාපොරොත්තු වන බවයි මෙහිදී හිටපු ජනාධිපති මහින්ද රාජපක්ෂ මහතා සඳහන් කර ඇත්තේ.\nදෙමළ ජනතාවගේ ගැටලු පිළිබඳව සාකච්ඡා කිරීම සඳහා ළඟදීම පැවැත්වෙන තෙදින සර්ව පාක්ෂික සමුළුවට තම පක්‍ෂය වන ශ්‍රී ලංකා පොදුජන පෙරමුණ සහභාගි වන බවත් ඉන් අනතුරුව එහි යෝජනා ධනාත්මකව අධ්‍යයනය කරන බවත් හිටපු ජනාධිපති මහින්ද රාජපක්ෂ මෙහි දී වැඩිදුරටත් සඳහන් කර තිබෙනවා.",
       "URL": "https://www.hirunews.lk/324339/හිටපු-ජනපති-මහින්ද-හා-ආර්-සම්බන්ධන්-අතර-හමුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=621"
}