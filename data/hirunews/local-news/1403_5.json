{
       "Source": "hirunews",
       "Timestamp": "Monday, 24 January 2022 - 13:10",
       "Headline": "ගුරු සංගම් යළි විරෝධයක",
       "News Content": "මධ්‍යම පළාතේ ගුරු සහායකයින් හා ස්වේච්ඡා ගුරුවරුන්ට ස්ථීර පත්වීම් ලබාදෙන ලෙසට බල කරමින් ලංකා ගුරු සංගමය අද කොළඹ දී විරෝධතාවක නිරත වුණා.\nපසුව විරෝධතාකරුවන්ට ජනාධිපති කාර්යාලයේ නිලධාරීන් විසින් සාකච්ඡාවක් සඳහා අවස්ථාවක් ලබාදුන් අතර, මේ වනවිට එම සාකච්ඡාව පැවැත්වෙනවා.\nමේ අතර වෛද්‍යවරයෙකුට පහරදීමේ සිද්ධියකට විරෝධය පළ කරමින් කුරුණෑගල ශික්ෂණ රෝහලේ වෛද්‍යවරුන් ඇතුළු කාර්ය මණ්ඩලය අද පෙරවරුවේ එම රෝහල ඉදිරිපිට විරෝධතාවක් පැවැත්වුවා.\nඒ හේතුවෙන් කොළඹ - කුරුණෑගල මාර්ගය අවහිර වූ අතර, ඒ හේතුවෙන් දැඩි රථවාහන තදබදයක්ද පැවති බවයි අප වාර්තාකරු කියා සිටියේ.",
       "URL": "https://www.hirunews.lk/294975/ගුරු-සංගම්-යළි-විරෝධයක",
       "Category": "Local News",
       "Parent URL": "https://www.hirunews.lk/local-news.php?pageID=1403"
}