{
       "Source": "hirunews",
       "Timestamp": "Wednesday, 24 March 2021 - 13:57",
       "Headline": "පිළිකා කාරක පොල් තෙල්, රේගුවෙන් නිදහස් වීම ගැන පරීක්ෂණයක්",
       "News Content": "පිළිකා කාරක අඩංගු පොල්තෙල් සෞඛ්‍ය නිර්දේශයන් නොතකා රේගුවෙන් නිදහස් කිරීම පිළිබඳ පරීක්ෂණයක් සිදුකරන බව වෙළඳ අමාත්‍ය බන්දුල ගුණවර්ධන අද පාර්ලිමේන්තුවේදී ප්‍රකාශ කළා.\nපාර්ලිමේන්තු මන්ත්‍රී මොහොමඩ් මුසම්මිල් නැගූ ප්‍රශ්නයකට පිළිතුරු ලබාදෙමින් අමාත්‍යවරයා කියා සිටියේ  පිළිකා කාරක අඩංගු පොල්තෙල් බෙදාහැර ඇති ප්‍රදේශ පිළිබඳ තොරතුරු ලබාදෙන්නේ නම් එය පරීක්ෂණ සඳහා පහසුවන බවයි.\nමේ අතර, පිළිකා කාරක අඩංගු පොල්තෙල් සම්බන්ධයෙන් සමස්ත ලංකා පාරම්පරික පොල් තෙල් නිෂ්පාදකයින්ගේ සංගමය ඊයේ අනාවරණයක් සිදුකළ අතර ඕනෑම අවස්ථාවක පරීක්ෂණ සඳහා සහය දැක්වීමට සූදානම් බවයි එහි ප්‍රධාන කැඳවුම්කරු බුද්ධික ද සිල්වා කියා සිටියේ.\nමේ අතර, අද පැවති කැබිනට් තීරණ දැනුම් දීමේ මාධ්‍ය  හමුවේදී ද මෙම පොල් තෙල් ගැටළුව පිළිබදව සාකච්ඡාවට බදුන් වුණා.",
       "URL": "https://www.hirunews.lk/266385/පිළිකා-කාරක-පොල්-තෙල්-රේගුවෙන්-නිදහස්-වීම-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2066"
}