{
       "Source": "hirunews",
       "Timestamp": "Wednesday, 15 February 2023 - 8:02",
       "Headline": "අම්පිටියේ සුමනරතන හිමිට වෙඩි තැබීමේ සිද්ධියට අයෙක් අත්අඩංගුවට (වීඩියෝ)",
       "News Content": "මඩකළපුව ශ්‍රී මංගලාරාම විහාරයේ විහාරාධිපති පූජ්‍ය අම්පිටියේ සුමනහිමියන් වැඩවෙසෙන විහාරස්ථානයට වෙඩි ප්‍රහාරයක් එල්ල කිරීම සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබෙනවා.\nමොහු 23 හැවිරිදි අම්පාර - රජගලතැන්න ප්‍රදේශයේ පදිංචි පුද්ගලයෙකු බවයි පොලිසිය සඳහන් කළේ.\nසැකකරු අම්පාර මහේස්ත්‍රාත් අධිකරණය ඉදිරිපත් කිරීමෙන් අනරතුරු ලබන 23 වනදා දක්වා රක්ෂිත බන්ධනාගාර ගතකර තිබෙනවා.\nවෙඩි ප්‍රහාරයෙන් අනතුරුව පූජ්‍ය අම්පිටියේ සුමන හිමියන් ලබා දුන් ප්‍රකාශය පදනම් කරගනිමින් මෙම අත්අඩංගුවට ගැනිම සිදු කර තිබෙනවා.\nසිද්ධිය සම්බන්ධයෙන් විමර්ශන සිදු කරන උසස් පොලිස් නිළධාරියෙකු කියා සිටියේ උන්වහන්සේගේ ඥාතියෙකු ද සොයා විමර්ශන සිදු කරන බවයි.\nකෙසේ වෙතත්, ඔහු මේ වනවිට ප්‍රදේශයේ නොමැති බවට හෙළී වී තිබෙනවා.\nයතුරුපැදියකින් පැමිණි නාදුනන තුවක්කුකරුවෙකු විසින් අදාළ වෙඩි ප්‍රහාරය එල්ල කර තිබුණේ පසුගිය 13 වනදා අලුයම් කාලයේදී යි.",
       "URL": "https://www.hirunews.lk/327450/අම්පිටියේ-සුමනරතන-හිමිට-වෙඩි-තැබීමේ-සිද්ධියට-අයෙක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=535"
}