{
       "Source": "hirunews",
       "Timestamp": "Thursday, 28 July 2022 - 11:46",
       "Headline": "පොදුරාජ්‍ය මණ්ඩලයීය ක්‍රීඩා උළෙලට ගිය ශ්‍රී ලංකා කණ්ඩායමේ පහකට කොවිඩ්",
       "News Content": "විසි දෙවැනි පොදුරාජ්‍ය මණ්ඩලයීය ක්‍රීඩා උළෙලට සහභාගීවීමට එංගලන්තයේ බර්මින්හැම් නුවරට ගොස් සිටින ශ්‍රී ලංකා කණ්ඩායමේ සාමාජිකයන් පස්දෙනෙකුට කොවිඩ් ආසාදනය වී තිබෙනවා.\nඒ අනුව ක්‍රීඩකයින් සිව් දෙනෙක්ට සහ එක් පුහුණුකරුවෙක්ට මෙලෙස කවිඩ් 19 වෛරසය ආසාදනය වී ඇති බවයි ශ්‍රී ලංකා ඔලිම්පික් කමිටුව සඳහන් කරන්නේ.\nකෙසේ නමුත් මෙම පිරිස මේ වන විටත් නිරෝධායන කටයුතුවලට යොමු කර තිබෙනවා.\nශ්‍රී ලංකා වේලාවෙන් හෙට (29) අලුයම 12.30ට එංගලන්තයේ බර්මිංහැම් නුවර ඇලෙක්සැන්ඩර් ක්‍රීඩාංගණයේ දී විසි දෙවැනි පොදුරාජ්‍ය මණ්ඩලයීය ක්‍රීඩා උළෙල පැවැත් වීමට නියමිත් අතර, ඒ සඳහා පොදු රාජ්‍ය මණ්ඩලයට අයත් රටවල් 72ක ක්‍රීඩක ක්‍රීඩිකාවන් 5,054 සහභාගි වන අතර ඒ සඳහා ශ්‍රී ලංකාවෙන් ක්‍රීඩක ක්‍රීඩිකාවන් 110 දෙනෙක් සම්බන්ධ වී සිටිනවා.",
       "URL": "https://www.hirunews.lk/311166/පොදුරාජ්‍ය-මණ්ඩලයීය-ක්‍රීඩා-උළෙලට-ගිය-ශ්‍රී-ලංකා-කණ්ඩායමේ-පහකට-කොවිඩ්",
       "Category": "Local News",
       "Parent URL": "https://www.hirunews.lk/local-news.php?pageID=986"
}