{
       "Source": "hirunews",
       "Timestamp": "Saturday, 29 July 2017 - 20:39",
       "Headline": "නාය යාමේ අවධානම් භූමියක අර්ථාපල් වගාව තවදුරටත්",
       "News Content": "නුවරඑළිය වලපනේ ප්‍රදේශයේ නායයෑම් අවදානම් සහිත භූමියක විශාල ගස් කපාදමා, නීතිවිරෝධී ලෙස කුඩාඔයෙන් ජලයද ලබාගෙන සිදුකෙරෙන අර්තාපල් වගාවක් පිළිබඳ අප මීට පෙර සී.අයි.ඒ හරහා තොරතුරු අනාවරණය කළා.\nමේවන විට එම අර්තාපල් වගාව ප්‍රදේශයේ වී ගොවීන්ට දැඩි තර්ජනයක් එල්ල කර තිබෙනවා.\nනුවරඑළියල වලපනේල නෙළුගහ ගම්මානයේ නායයාමේ අවදානමක් ඇති භූමියක විශාල ගස් කපා ඉවත් කොට මහා පරිමාන අර්තාපල් වගාවක් සිදුකරන බවට හිරු සී.අයි.ඒ පසුගිය 21 වැනිදා තොරතුරු අනාවරණය කළා.\nගම්වාසීන් චෝදනා කළේ අර්තාපල් වගාව සඳහා නීති විරෝධී ලෙස විශාල බට යොදා ගනිමින් කුඩා ඔයෙන් ජලය ලබාගන්නා බවටයි.\nඒ හේතුවෙන් මොරබැද්ද ප්‍රදේශයේ කුඹුරු අක්කර 2000 ක් පමණ විනාශවීමේ අවදානමකට ලක්ව තිබෙනවා.\nපසුගියදා පැවති ප්‍රාදේශීය සම්බන්ධීකරණ කමිටුවේදීද මෙම අර්තාපල් වගාව පිළිබඳ අවධානයට ලක්වුවද බලධාරීන් එය තහනම් කිරීම සඳහා නිසි ක්‍රියාමාර්ග ගෙන නොමැති බවට ගොවීන් චෝදනා කරනවා.\nඊට විරෝධය පළ කරමින් ගොවි සංවිධාන රැසක ගොවීන් වලපනේ හරස්බැද්ද නගරයට පාගමනින් පැමිණ අද පෙරවරුවේ විරෝධතා ව්‍යාපාරයක නිරත වුණා.\nතත්ත්වය පාලනයට පොලිසියද මැදිහත් වූ අතර ගොවීන් සඳහන් කළේ නුවරඑළිය ගොවිජන සේවා කොමසාරිස්වරයා මේ සම්බන්ධයෙන් පිළිතුරු ලබාදිය යුතු බවයි.\nඒ අනුව පැය කිහිපයකට පසුව නුවරඑළිය ගොවිජනසේවා කොමසාරිස් මංගල කුමාර මහතා විරෝධකාරුවන් හමුවට පැමිණියා.",
       "URL": "https://www.hirunews.lk/167106/නාය-යාමේ-අවධානම්-භූමියක-අර්ථාපල්-වගාව-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4396"
}