{
       "Source": "hirunews",
       "Timestamp": "Friday, 01 July 2022 - 10:23",
       "Headline": "ශිෂ්‍යාවන් හය දෙනෙකුට ලිංගික අතවර කළ මුලතිව් පාසලක ගුරුවරයකු අත් අඩංගුවට ගන්නැ යි විරෝධයක්",
       "News Content": "මුලතිව් ප්‍රදේශයේ ශිෂ්‍යාවන් හය දෙනෙකු ලිංගික අතවරවලට ගොඳුරු කළ පාසල් ගුරුවරයකු වහා ම අත් අඩංගුවට ගන්නා ලෙස මුලතිව් ප්‍රදේශයේ කාන්තා සංවිධාන කිහිපයක් එකතු වී විරෝධතාවක් සංවිධානය කර තිබෙනවා.\nමුලතිව් මහේස්ත්‍රාත් ආර්.සරවනරාජා විසින් සැකකරු ව අත් අඩංගුවට ගන්නා ලෙස පොලිසියට නියෝග කර ඇත්තේ, 30 වැනි දා යි.\nමුලතිව් පොලිසියට ලැබුණු තොරතුරක් මත අදාළ ශිෂ්‍යාවන් හය දෙනා රෝහල්ගත කොට ලබා ගත් වෛද්‍ය පරීක්ෂණ වාර්තා අධිකරණයට ඉදිරිපත් කිරීමෙන් අනතුරුව යි මෙම නියෝගය ලබා දී ඇත්තේ.\nසිද්ධිය සිදු වූ දවසේ අදාළ සැකකාර ගුරුවරයා ප්‍රදේශයෙන් පළා ගොස් ඇති අතර, ඔහු මෙම ශිෂ්‍යාවන් ලිංගික කටයුතු සඳහා යොදාගෙන ඇත්තේ, ඔවුන්ට ප්‍රේම සබඳතා ගොඩ නඟා ගැනීමට අනුබල හා උදව් උපකාර දෙමින්.",
       "URL": "https://www.hirunews.lk/308701/ශිෂ්‍යාවන්-හය-දෙනෙකුට-ලිංගික-අතවර-කළ-මුලතිව්-පාසලක-ගුරුවරයකු-අත්-අඩංගුවට-ගන්නැ-යි-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=1054"
}