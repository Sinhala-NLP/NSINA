{
       "Source": "hirunews",
       "Timestamp": "Wednesday, 23 August 2023 - 13:19",
       "Headline": "දියණිය නාන තටාකයේ ගිල්වා ඝාතනය කළ කුරිරු මවක්",
       "News Content": "අමෙරිකාවේ අයෝවා ප්‍රාන්තයේ 24 හැවිරිදි කාන්තාවක් තම දියණිය නාන තටාකයක ගිල්වා මරා දැමීමේ ඛේදනීය පුවතක් පිළිබඳව තොරතුරු වාර්තා වෙනවා.\nනමින් Taylor Blaha නම් මෙම කාන්තාවා දෙදරු මවක් වන අතර ඇයට වසර 50ක සිර දඬුවමක් නියම වූ බවයි විදෙස් මාධ්‍ය වාර්තා කොට සිටින්නේ.\nබලධාරීන් තම රුධිරයේ මත්ද්‍රව්‍ය ඇති බවට සොයාගෙන ඇයගේ වැඩිහිටි දරුවාගේ භාරකාරත්වය ඉවත් කරනු ඇති බවට බියවූ හෙයින් කුඩා දරුවාව මෙසේ ඝාතනය කර තිබෙන බවයි ප්‍රකාශ කර ඇත්තේ.\nඅලුත උපන් දියණියගේ ඇඩීම වැළැක්වීම සඳහා අඩක් පිරවූ නාන තටාකයක දිය යට තබාගෙන සිටි අතර පසුව දරුවාගේ සිරුර බෑගයක ඔතා වනාන්තර ප්‍රදේශයකට විසි කර ඇති බවයි පොලිසිය අනාවරණය කරන්නේ.\nමෙම අපරාධය සිදු කිරීමට ඇගේ පෙම්වතා වන 31 හැවිරිදි Brandon Thoma ද සහාය හිමිව ඇති බවයි සඳහන් වෙන්නේ.\nබිළිඳාගේ සිරුර වනාන්තර ප්‍රදේශයකට විසි කළ බව පැවසුවද එය තවමත් සොයා ගැනීමට හැකියාවක් ලැබී නොමැති බවයි එරට මාධ්‍ය වාර්තා කොට සිටින්නේ.",
       "URL": "https://www.hirunews.lk/345810/දියණිය-නාන-තටාකයේ-ගිල්වා-ඝාතනය-කළ-කුරිරු-මවක්",
       "Category": "Local News",
       "Parent URL": "https://www.hirunews.lk/local-news.php?pageID=79"
}