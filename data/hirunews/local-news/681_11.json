{
       "Source": "hirunews",
       "Timestamp": "Thursday, 08 December 2022 - 8:01",
       "Headline": "14 හැවිරිදි දැරියක් අපයෝජනය කළ බැංකු කළමණාකරු අත් අඩංගුවට",
       "News Content": "කොළඹ ප්‍රසිද්ධ පාසලක 14 හැවිරිදි දැරියක් අවස්ථා කිහිපයක දී අපයෝජනයට ලක් කළ බව කියන පෞද්ගලික බැංකු කළමනාකරුවෙකු අත්අඩංගුවට ගෙන තිබෙනවා.\nඔහු විසින් අවස්ථා කිහිපයක දී අදාළ දැරිය අඳුරු වීඳුරු සහිත ජීප් රථයකින් කොළඹ ප්‍රදේශයේ රථ ගාල්වලට රැගෙන ගොස් මෙලෙස අපයෝජනයට ලක් කර ඇති බවටයි වාර්තා වන්නේ.\nකොළඹ ප්‍රදේශයේ පදිංචි මෙම දැරිය සමඟ සම්බන්ධතාවයක් පවත්වාගෙන ගොස් ඇත්තේ දැරියගේ නිවසට අදාළ බැංකු කළමනාකරු විසින් කාර්යාලයීය කටයුත්තක් සඳහා ලබාදුන් ඇමතුමක් ඔස්සේයි.\nඅත්අඩංගුවට ගත් 50 හැවිරිදි මෙම බැංකු කළමනාකරුටද වයස අවුරුදු 13 සහ 17 යන වයස්වල පසු වන දැරියන් දෙදෙනෙකු සිටින බවටයි අනාවරණ වී ඇත්තේ.\nබැංකු කළමනාකරු කිරුලපන ප්‍රදේශයේ පදිංචි අයෙක් වන අතර, ඔහුගේ බිරිඳ ජීවිතක්ෂයට පත් වී තිබෙනවා.",
       "URL": "https://www.hirunews.lk/322198/14-හැවිරිදි-දැරියක්-අපයෝජනය-කළ-බැංකු-කළමණාකරු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=681"
}