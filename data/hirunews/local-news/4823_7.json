{
       "Source": "hirunews",
       "Timestamp": "Tuesday, 25 October 2016 - 15:11",
       "Headline": "ෆවුසිට රට යන්න අවසර",
       "News Content": "රාජ්‍ය අමාත්‍ය ඒ.එච්.එම්.ෆවුසිට විදේශගතවීම සඳහා කොළඹ ප්‍රධාන මහේස්ත්‍රාත් ගිහාන් පිලපිටිය අද අවසර ලබාදුන්නා.\nඒ, ඔහු මෝසමක් මගින් අද (25) සිට ලබන 30 වනදා දක්වා ඉන්දියාවේ සංචාරය කිරීමට අවසර ඉල්ලා ගොනුකළ මෝසමකට අදාළවයි.\n2014 / 2015 කාලය තුළ ආපදා කළමනාකරණ අමාත්‍යවරයාව සිටියදී ආපදා කළමනාකරණ මධ්‍යස්ථානය වෙත ලබාදුන් රුපියල් එක්කෝටි 95 ලක්ෂයක් වටිනා ජීප් රථයක් ඔහු විසින් භාවිත කළ බවට අමාත්‍යවරයාට එරෙහිව අල්ලස් කොමිසම පසුගියදා නඩු පවරනු ලැබුවා.\nඊට අදාළව ලබන 28 වනදා අධිකරණයේ පෙනී සිටින ලෙස ඔහුට නොතිසී නිකුත් කෙරුණු අතර, නඩු විභාගය ලබන ජනවාරි 23 වනදා යළි කැඳවීමටද අද තීරණය කෙරුණේ.",
       "URL": "https://www.hirunews.lk/146041/ෆවුසිට-රට-යන්න-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4823"
}