{
       "Source": "hirunews",
       "Timestamp": "Tuesday, 18 July 2017 - 19:29",
       "Headline": "කොළඹ කලාපයේ වාර විභාග අවුලක්",
       "News Content": "කොළඹ අධ්‍යාපන කලාපයේ පාසල් වල 11 වන ශේ‍්‍රණියේ ඉංගී‍්‍රසි සහ දෙමළ මාධ්‍යයේ සිසුන් සදහා අද පැවති දෙවන වාර ප්‍රශ්න පත්‍ර කොට්ඨාශ කාර්යාල වලින් පාසල් වෙත ප්‍රමාද වී ලබාදීම නිසා සිසුන් දැඩි අපහසුතාවයකට පත් වී තිබෙනවා.\nසෞඛ්‍ය, තොරතුරු තාක්ෂණය සහ තාක්ෂණවේදය යන විෂයයන්ට අදාළ ප්‍රශ්න පත්‍ර මෙලෙස ප්‍රමාදවී ලබාදී තිබු බවයි ලංකා ගුරු සංගමයේ ප්‍රධාන ලේකම් ජෝෂප් ස්ටාලින් හිරු ප්‍රවෘත්ති අංශයට සදහන් කළේ.\nඅප මේ සම්බන්ධයෙන් බස්නාහිර පළාත් අධ්‍යාපන ලේකම් එස්.ජී. විජයබන්දුගෙන් විමසීමක් කළ අතර ඔහු කියා සිටියේ මේ පිලිබදව වාර්තාවක් ලබා දෙන ලෙස පළාත් අධ්‍යාපන අධ්‍යක්ෂකවරයා වෙත නියෝග කල බවයි.",
       "URL": "https://www.hirunews.lk/166192/කොළඹ-කලාපයේ-වාර-විභාග-අවුලක්",
       "Category": "Local News",
       "Parent URL": "https://www.hirunews.lk/local-news.php?pageID=4415"
}