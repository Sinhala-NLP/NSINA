{
       "Source": "hirunews",
       "Timestamp": "Wednesday, 04 September 2019 - 15:00",
       "Headline": "නිදහස් පක්ෂ ජාතික සංවිධායක පාර්ලිමේන්තු මන්ත්‍රී දුමින්ද දිසානායක ජනපති කොමිසමට",
       "News Content": "පාර්ලිමේන්තු මන්ත්‍රී දුමින්ද දිසානායක ප්‍රකාශයක් ලබාදීම සඳහා 2015 / 2018 රාජ්‍ය ආයතනවල දූෂණවංචා සම්බන්ධයෙන් සොයා බැලීමට පත් කළ ජනාධිපති කොමිෂන් සභාව හමුවේ අද පෙනී සිටියා.\nඒ ඔහු කෘෂිකර්ම අමාත්‍යවරයාව සිටි සමයේ එම අමාත්‍යාංශයට ලබා ගත් රාජගිරියේ පිහිටි ගොඩනැගිල්ල සම්බන්ධයෙන් සිදුකෙරෙන පරීක්ෂණවලට අදාළවයි.\nඑමෙන්ම, ලබන 11 වනදා අධ්‍යාපන අමාත්‍ය අකිල විරාජ් කාරියවසම්ට ද කොමිසම හමුවේ පෙනී සිටින ලෙස දැනුම්දී තිබෙනවා.\nඒ අධ්‍යාපන අමාත්‍යාංශයේ සැපයුම් අධ්‍යක්‍ෂ අධ්‍යක්ෂ අයි.එම්.කේ.බී ඉලංගසිංහ කොමිසම හමුවේ ප්‍රකාශයක් ලබාදීමෙන් පසු ඔහුට එරෙහිව විනය පරීක්ෂණයක් පැවැත්වීම සහ ආයතනික අංශයට ලබාදී තිබූ ස්ථාන මාරුව සම්බන්ධයෙන් ඔහු කර තිබූ පැමිණිල්ලකට අදාළවයි.",
       "URL": "https://www.hirunews.lk/223598/නිදහස්-පක්ෂ-ජාතික-සංවිධායක-පාර්ලිමේන්තු-මන්ත්‍රී-දුමින්ද-දිසානායක-ජනපති-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=3163"
}