{
       "Source": "hirunews",
       "Timestamp": "Tuesday, 14 February 2023 - 7:37",
       "Headline": "එළෙඹෙන සිකුරාදා ශ්‍රී ලංකාව තීරණාත්මක සාකච්ඡාවක",
       "News Content": "එළෙඹෙන සිකුරාදා (17) ශ්‍රී ලංකාව ඇතුළු ණය අපේක්ෂා කරන රටවල සහභාගීත්වයෙන් ජාත්‍යන්තර මූල්‍ය අරමුදලේ විශේෂ සාකච්ඡාවක් මෙම සතියේ දී පැවැත්වීමට නියමිත බව රොයිටර්ස් පුවත් සේවය වාර්තා කරනවා.\nඒ සඳහා චීනය, ඉන්දියාව, සෞදි අරාබිය සහ තවත් රටවල් හතක කණ්ඩායමක් මෙම රැස්වීම සඳහා වීඩියෝ තාක්ෂණය ඔස්සේ සහභාගී වීමට සූදානමින් සිටින බවයි එම පුවත් වාර්තා වැඩිදුරටත් සඳහන් කරන්නේ.\nඑම කණ්ඩායම තුළ ශ්‍රී ලංකාව, සැම්බියාව සහ ඝානාව වැනි රටවල නිලධාරීන් ද ඇතුලත් වන අතර එහි දී G20 රාමුව යටතේ මෙම රාජ්‍යයන් විසින් ණය ප්‍රතිකාර ඉල්ලා තිබෙන බවයි එම පුවත් වාර්තා සඳහන් කරන්නේ.\nමෙම රැස්වීමට ජාත්‍යන්තර මූල්‍ය අරමුදල, ලෝක බැංකුව සහ ඉන්දියාව විසින් සම සභාපතිත්වය දරනු ඇති.\nඉන්දියාව G 20 කණ්ඩායමේ වත්මන් නායකයා වන අතර, G20 මූල්‍ය නිලධාරීන් මේ මස 23 සිට 25 දක්වා ඉන්දියාවේ බෙංගලෝරු හි දී රැස් වීමට\nසූදානමින් සිටින අතර ඊට සතියකට පෙරයි මෙම හමුව පැවැත් වීමට සැරසුම් කර ඇත්තේ.",
       "URL": "https://www.hirunews.lk/327370/එළෙඹෙන-සිකුරාදා-ශ්‍රී-ලංකාව-තීරණාත්මක-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=537"
}