{
       "Source": "hirunews",
       "Timestamp": "Tuesday, 16 January 2018 - 7:44",
       "Headline": "බැඳුම්කර නඩු දාන්න, අල්ලස් කොමිසමෙන් විශේෂඥ කණ්ඩායමක්",
       "News Content": "බැඳුම්කර සිද්ධියට සම්බන්ධ පුද්ගලයන්ට එරෙහිව නඩු පැවරීම සඳහා අල්ලස් කොමිසමේ විශේෂඥ කණ්ඩායමක් මේ වන විට ජනාධිපති බැඳුම්කර කොමිසමේ වාර්තාව අධ්‍යයනය කරමින් සිටින බවට වාර්තා වනවා.\nපසුගිය 10 වන දා බැඳුම්කර වාර්තාව අල්ලස් කොමිසමට ලබා දී ඇති අතර, එය පදනම් කර ගනිමින් ඉදිරි ක්‍රියාමාර්ග ගැනීමට නියමිතයි.\nනීති විශාරදයන් සහ අල්ලස් නීතිය පිළිබඳව විශේෂිත දැනුමක් ඇති ප්‍රවීනයන් පිරිසක් මෙම විශේෂඥ කණ්ඩායමට ඇතුළත් වනවා.\nඅල්ලස් කොමිසමේ අධ්‍යක්ෂ ජනරාල් ජනාධිපති නීතිඥ සරත් ජයමාන්න හිරු ප්‍රවෘත්ති අංශයට සඳහන්  කළේ අල්ලස් පනතේ නීතියට අනුව වාර්තාව අධ්‍යයනය කොට ඉදිරි පියවර ගැනීමට සූදානමින් සිටින බවයි.\nඑමෙන්ම දැනට සිදුකරන ලද අධ්‍යයන වලට අනුව බැඳුම්කර සිද්ධියේ ඇතැම් කරුණු පිළිබඳ තවදුරටත් විමර්ශන සිදුකළ යුතු බවයි හෙළි වී ඇත්තේ.",
       "URL": "https://www.hirunews.lk/181145/බැඳුම්කර-නඩු-දාන්න-අල්ලස්-කොමිසමෙන්-විශේෂඥ-කණ්ඩායමක්",
       "Category": "Local News",
       "Parent URL": "https://www.hirunews.lk/local-news.php?pageID=4124"
}