{
       "Source": "hirunews",
       "Timestamp": "Monday, 22 August 2022 - 10:07",
       "Headline": "අපරාධයක් සඳහා යමින් සිටි පිරිසක් වැලිමඩදී අත්අඩංගුවට",
       "News Content": "වැලිමඩ - හපුතලේ මාර්ගයේ සිදුකළ වැටලීමකදී සුඛෝපභෝගී මෝටර් රථයකින් සහ ත්‍රිරෝද රථයකින් ගමන් කරමින් සිටි පිරිසක් අත්අඩංගුවට ගෙන තිබෙනවා.\nමොවුන් කිසියම් අපරාධ ක්‍රියාවක් සඳහා ගමන් කරමින් සිට ඇති බවට සාධක ඇති අතර, නිධන් හෑරීමට යොදාගන්නා අති නවීන ස්කෑනර් යන්ත්‍රයක් ඇතුලු උපකරණ කිහිපයක්ද ඔවුන් සතුව තිබූ බවයි පොලිසිය සඳහන් කළේ.\nමෙම සැකකරුවන් පන්නිපිටිය, කෝට්ටේ, කොට්ටාව, ඌරගස්මංහන්දිය, හෝමාගම සහ වේයන්ගොඩ ප්‍රදේශවල පදිංචිකරුවන්.",
       "URL": "https://www.hirunews.lk/313414/අපරාධයක්-සඳහා-යමින්-සිටි-පිරිසක්-වැලිමඩදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=923"
}