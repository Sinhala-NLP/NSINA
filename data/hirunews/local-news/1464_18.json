{
       "Source": "hirunews",
       "Timestamp": "Tuesday, 28 December 2021 - 17:33",
       "Headline": "කොරෝනා මරණ 22 ක්",
       "News Content": "කොරෝනා වෛරසය ආසාදිතව රෝහල්ගතව ප්‍රතිකාර ලබමින් සිටි පුද්ගලයින් 22 දෙදෙනකු අද (28) දිනයේදිත් ජීවිතක්ෂයට පත්ව ඇති බව සෞඛ්‍ය සේවා අධ්‍යක්ෂ ජනරාල්වරයා තහවුරු කර තිබෙනවා.\nඑම මරණ අතරට වයස අවුරුදු 30ට අඩු එක් පිරිමි පුද්ගල මරණයක් ඇතුළත්.\nඅද දිනට සිදු වූ මරණ අතර පිරිමි පුද්ගල මරණ 12ක් සහ කාන්තා මරණ 10ක් ඇතුළත් අතර, වයස අවුරුදු 30 - 59ත් අතර මරණ සයක් සහ 60 සහ ඊට වැඩි වයස් කාණ්ඩයේ මරණ 15ක් සිදුව ඇති බවයි වාර්තා වන්නේ.\nඒ අනුව මේ වනවිට මෙරට තුළ වෛරසය ආසාදිතව සිදුව ඇති සමස්ත මරණ සංඛ්‍යාව 14,923ක් දක්වා ඉහළ යන බවයි වසංගත රෝග විද්‍යා අංශය පවසන්නේ.",
       "URL": "https://www.hirunews.lk/292396/කොරෝනා-මරණ-22-ක්",
       "Category": "Local News",
       "Parent URL": "https://www.hirunews.lk/local-news.php?pageID=1464"
}