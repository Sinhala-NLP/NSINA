{
       "Source": "hirunews",
       "Timestamp": "Sunday, 05 May 2019 - 16:47",
       "Headline": "මුන්දලම - හැමිල්ටන් පාලම යටින් ආයුධ තොගයක් හමුවෙයි",
       "News Content": "මුන්දලම, කනමුල්ල හැමිල්ටන් පාලමේ යට ජලයේ සඟවා තිබූ ආයුධ තොගයක් සොයා ගැනීමට මුන්දලම පොලිසිය සහ පොලිස් විශේෂ කාර්ය බළකාය සමත්ව තිබෙනවා.\nමුන්දලම පොලිස්ථානාධිපතිට ලැබුණු තොරතුරක් මත මෙම ආයුධ තොගය සොයාගෙන ඇති බව සඳහන්.\nබෝර 12 ජීව උණ්ඩ 24 ක්, බෝර 12 ගිනි අවියක යාන්ත්‍රික කොටසක්, විදේශ රටකින් ගෙන්වූ කඩුවක් සමඟ මෙරටදි සාදන ලද කඩු දෙකක් පිහි 24 ක්, දුරදක්නයක්, දුරකථනයක්, පරිඝනක හාඩ් කිහිපයක්, තඹ කම්බි රෝලක්, නැගෙනහිර පළාත සහ බස්නාහිර පළාත තුළ භාවිත කළ වාහන අංක තහඩු කිපයක්, රවුටර් කිපයක්, වාහන ඉන්ජේක්ටර් පොම්ප සදහා යෙදාගන්නා නොසල් කිපයක්, ට්‍රාන්ස්පෝමර් වල පරිපථ වැනි භාණ්ඩ රැසක් මෙලෙස සොයාගැනීමට හැකිව තිබෙනවා.\nකල්පිටිය විජය නාවික කඳවුරේ කිමිදුම් කණ්ඩායමේ සහය මෙම සෝදිසි මෙහෙයුම සඳහා හිමිව ඇති අතර  මුන්දලම පොලීසිය මේ සම්බන්ධයෙන් වැඩිදුර පරීක්ෂණ සිදුකරනවා.",
       "URL": "https://www.hirunews.lk/215798/මුන්දලම-හැමිල්ටන්-පාලම-යටින්-ආයුධ-තොගයක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3367"
}