{
       "Source": "hirunews",
       "Timestamp": "Saturday, 13 August 2016 - 19:18",
       "Headline": "දෙවුන්දර ප්‍රදීපාගාරයේ යළිත් මුදල් ගසා කන ජාවාරමක්",
       "News Content": "දකුණු පළාතේ පිහිටි දෙවුන්දර ප්‍රදීපාගාරය නැරඹීමට පැමිණෙන සංචාරකයින්ගෙන් නීති විරෝධී ලෙස මුදල් අයකරනා ජාවාරම හිරු සී.අයි.ඒ මුල්වරට හෙළි කළේ මේ වසරේ ජනවාරි 21 වනදායි.\nඑක් සංචාරකයෙකුගෙන් රුපියල් 500 බැගින් අය කරනා මොවුන් දිනකට මොවුන් රුපියල් 75,000කට අධික මුදලක් උපයනා බව අප එහිදී පෙන්වා දුන්නා.\nඑම හෙළිදරව්වත් සමග වහා ක්‍රියාත්මක වු වරාය හා නාවික කටයුතු අමාත්‍ය අර්ජුන රණතුංග මහතා නීති විරෝධී ලෙස මුදල් අය කළ එම සේවකයින්  ප්‍රදීපාගාරයෙන් ඉවත් කිරීමට කටයුතු කළා.\nඑහෙත් මේවන විට යළිත් වරක් දෙවුන්දර ප්‍රදීපාගාරය නීති විරෝධී මුදල් අයකරන්නන්ගේ තෝතැන්නක් බවට පත්ව ඇති බව හිරු සී අයි ඒ කළ සොයාබැලීමකදී  අනාවරණ වුණා.\nමොවුන් ප්‍රදීපාගාර පරිශ්‍රෙය් සැරිසරන්නේ එහි භාරකරුවන් ලෙස පෙනී සිටිමින්.\nඇතුළත් වීමේ දොරටුව හැරදී සංචාරකයන් ඇතුල්කර මුදල් ලබා ගන්නා මොවුන් ඉන් පසු මෙම ස්ථානයේ පළායනවා.\nප්‍රදීපාගාරය නැරඹීමට ඉහළ මුදුනට ගිය විට එහි රැඳී සිටින නාවික හමුදා නිලධාරීන් පවසන්නේ මෙහි පැමිණීමට අවසරයක් ලබාගත යුතු බවයි.\nමේ සිදුවීම හරහා හෙළි වන්නේ පිටස්තර පුද්ගලයින් පිරිසක් මේ වනවිට දෙව්න්දර ප්‍රදීපාගාරය මුදල් ගසාකන තෝතැන්නක් බවට පත්කර ගෙන ඇති බවයි.",
       "URL": "https://www.hirunews.lk/140555/දෙවුන්දර-ප්‍රදීපාගාරයේ-යළිත්-මුදල්-ගසා-කන-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4924"
}