{
       "Source": "hirunews",
       "Timestamp": "Saturday, 24 September 2022 - 16:37",
       "Headline": "ඉදිරි දින කිහිපයේදී වැසි වැඩිවෙයි",
       "News Content": "ඉදිරි දින කිහිපයේදී ප්‍රදේශ කිහිපයක සවස් කාලයේදී ගිගුරුම් සහිත වැසි වර්ධනය වීමේ වැඩ හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nමේ අනුව 25, 26, 27 දිනවල දිවයිනේ උතුරු මැද, නැගෙනහිර සහ ඌව පළාත්වල සවස් කාලයේ ගිගුරුම් සහිත වැසි වර්ධනය වීමේ හැකියාවක් පවතින බවයි එම දෙපාර්තමේන්තුව කියාසිටියේ.\nඌව, උතුරු මැද, උතුර සහ නැගෙනහිර පළාත්වල තැනින් තැන සවස් කාලයේ හෝ රාත්‍රී කාලයේ වැසි හෝ ගිගුරුම් සහිත වැසි ඇති වනවා.\nබස්නාහිර සහ සබරගමුව පළාත්වලත් ගාල්ල සහ මාතර දිස්ත්‍රික්වලත් වැසි ස්වල්පයක් ඇතිවිය හැකියි.\nදිවයිනේ සෙසු ප්‍රදේශවල ප්‍රධාන වශයෙන් පවතින්නේ වැසි රහිත කාලගුණ තත්ත්වයක්.\nකාලගුණ විද්‍යා දෙපාර්තමේන්තුව ජනතාවට දැනුම් දෙන්නේ ගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසටයි.",
       "URL": "https://www.hirunews.lk/316207/ඉදිරි-දින-කිහිපයේදී-වැසි-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=847"
}