{
       "Source": "hirunews",
       "Timestamp": "Friday, 16 September 2016 - 17:07",
       "Headline": "උතුරුමැද මහ ඇමති නිළ නිවසේ ළිඳකින් පැරණි උණ්ඩ තොගයක් සොයා ගනී",
       "News Content": "අනුරාධපුරයේ පිහිටි උතුරුමැද පළාත් මහඇමති නිල නිවස පිහිටි ඉඩමේ ළිඳක තිබී පැරණි උණ්ඩ තොගයක් සොයාගෙන තිබෙනවා.\nහිරු ප්‍රවෘත්ති අංශය කළ විමසීමකදී අනුරාධපුර පොලීසියේ ජ්‍යෙෂ්ඨ ප්‍රකාශකයෙකු ද එය සනාථ කළා.\nකම්කරුවන් පිරිසක් ළිඳ ඉසීමට යාමේදී මෙම උණ්ඩ තොගය හමුවී ඇතැයි සදහන්.\nටී - 56 වර්ගයේ ස්වක්‍රීය ගිනි අවි සඳහා භාවිත කරන උණ්ඩ 290ක් සහ 84 - එස් වර්ගයේ ගිනි අවි සඳහා භාවිත කරන උණ්ඩ 15ක් සොයා ගත් උණ්ඩ තොගය අතර වන බවයි පොලිස් මාධ්‍ය කොට්ඨාශය සඳහන් කළේ.\nමීට වසර කිහිපයකට පෙර ළිඳට දමා ඇතැයි සැක කෙරෙන මෙම පතොරොම් තොගය භාවිතයට ගත නොහැකි ලෙස දිරාපත් වී ඇති බව පොලීසිය කියා සිටියා.",
       "URL": "https://www.hirunews.lk/143130/උතුරුමැද-මහ-ඇමති-නිළ-නිවසේ-ළිඳකින්-පැරණි-උණ්ඩ-තොගයක්-සොයා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4876"
}