{
       "Source": "hirunews",
       "Timestamp": "Wednesday, 15 June 2016 - 8:05",
       "Headline": "තැපෑල අද මුදල් ඇමති හමුවේ",
       "News Content": "තැපැල් සේවකයින්ගේ ගැටළු සම්බන්ධයෙන් මුදල් අමාත්‍ය රවී කරුණානායක සමග අද පෙරවරුවේ සාකච්ඡාවක් පැවැත්වෙන බව ඒකාබද්ධ තැපැල් වෘත්තීය සමිති පෙරමුණ පවසනවා.\nඅතිකාල රාජකාරි ඉටු කිරීමේදී ලබාදෙන ප්‍රසාද ගෙවීම් යළි ලබාගැනීම ඇතුළු ඉල්ලීම් 14ක් මුල් කර ගනිමින් තැපැල් සේවකයන් ආරම්භ කළ අතිකාල වර්ජනයට අදට දින 4ක් ගත වනවා.\nමේ හේතුවෙන් කොළඹ මධ්‍යම තැපැල් හුවමාරුවේ ලිපි ද්‍රව්‍ය ඇතුළු තැපැල් භාණ්ඩ ලක්ෂ ගණනකට ආසන්න සංඛ්‍යාවක් සිර වී ඇති බවයි වර්ජනයේ නිරත ඒකාබද්ධ තැපැල් වෘත්තිය සමිති පෙරමුණේ සම කැඳවුම්කරු චින්තක  බණ්ඩාර කියා සිටියේ.",
       "URL": "https://www.hirunews.lk/135564/තැපෑල-අද-මුදල්-ඇමති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=5006"
}