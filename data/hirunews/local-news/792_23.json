{
       "Source": "hirunews",
       "Timestamp": "Wednesday, 19 October 2022 - 15:13",
       "Headline": "ලක්ෂ 600 මූල්‍ය වංචාවට අත්අඩංගුවට ගත් තිදෙනා යළි රක්ෂිත බන්ධනාගාරගත කෙරේ",
       "News Content": "රුපියල් ලක්ෂ 600 ක මූල්‍ය වංචාවක් සම්බන්ධයෙන් අත්අඩංගුවට ගෙන රක්ෂිත බන්ධනාගාරගතකර සිටි රාජ්‍ය උකස් හා අයෝජන බැංකුවේ හිටපු නියෝජ්‍ය සාමාන්‍යාධිකාරිවරිය ඇතුලු තිදෙනා යළි රක්ෂිත බන්ධනාගාර ගතකර තිබෙනවා.\nඒ කොටුව වැඩබලන මහේස්ත්‍රාත් ශිලනි පෙරේරා හමුවට අද (19) ඔවුන් ඉදිරිපත් කිරීමෙන් අනතුරුව යි.\nඑහිදී මහේස්ත්‍රාත්වරිය නියෝග කළේ හිටපු නියෝජ්‍ය සාමාන්‍යාධිකාරිවරිය ඇතුලු තිදෙනා ලබන නොවැම්බර් මස 02 වනදා දක්වා යළි රක්ෂිත බන්ධනාගාර ගත කරන ලෙසට යි.\nමෙම මූල්‍ය වංචාවෙහි පළමු සැකකාරිය මීට පෙර අපරාධ පරීක්ෂණ දෙපාර්තමේන්තුව හමුවේ ප්‍රකාශ ලබාදෙමින් සිටිය දී එහි සිව්වන මහලෙන් බිමට පැන සියදිවි හානි කරගෙන තිබුණා.",
       "URL": "https://www.hirunews.lk/318277/ලක්ෂ-600-මූල්‍ය-වංචාවට-අත්අඩංගුවට-ගත්-තිදෙනා-යළි-රක්ෂිත-බන්ධනාගාරගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=792"
}