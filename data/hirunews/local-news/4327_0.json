{
       "Source": "hirunews",
       "Timestamp": "Tuesday, 12 September 2017 - 8:32",
       "Headline": "ජාතික ආහාර නිෂ්පාදන සංග්‍රාම සතිය ගැන විශේෂ සාකච්ඡාවක්",
       "News Content": "ලබන මස 05 වන දායින් ආරම්භ කිරීමට නියමිත ජාතික ආහාර නිෂ්පාදන සංග්‍රාම සතිය පිළිබඳව විශේෂ සාකච්ඡාවක් ජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ ජනාධිපති කාර්යාලයේදී පැවැත්වුණා.\nදේශගුණ විපර්යාසයන් හමුවේ අභියෝගයට ලක්වූ ආහාර නිෂ්පාදන ජාතික වැඩසටහන නව ජවයකින් අඛණ්ඩව ඉදිරියට ගෙන ඒමටත් කෘෂිකාර්මික ප්‍රබෝධයක් ඇති කිරීමටත් ජාතික ආහාර නිෂ්පාදන සංග්‍රමය ඉවහල් වනු ඇති බවයි ජනාධිපති මෛත්‍රීපාල සිරිසේන එහිදී අවධාරණය කළේ.\nමේ අතර, සමස්ත ලංකා සෙවිලි උළු නිෂ්පාදකයින්ගේ සංගමය සහ සමස්ත ලංකා පාවහන් හා සම් භාණ්ඩ නිෂ්පාදකයින්ගේ සංගමයේ නියෝජිතයින් ද ඊයේ ජනාධිපතිවරයා හමුවී තම ගැටළු පිළිබද සාකච්ඡාවක නිරත වී තිබෙනවා.",
       "URL": "https://www.hirunews.lk/170684/ජාතික-ආහාර-නිෂ්පාදන-සංග්‍රාම-සතිය-ගැන-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=4327"
}