{
       "Source": "hirunews",
       "Timestamp": "Thursday, 05 May 2022 - 9:26",
       "Headline": "ආගමන විගමන ප්‍රධාන කාර්යාලයට පැමිණි පිරිසක් විරෝධතාවයේ",
       "News Content": "අයදුම්පත් භාර ගැනීම අත්හිටුවීම හේතුවෙන් ආගමන හා විගමන ප්‍රධාන කාර්යාලයට පැමිණි පිරිසක් බත්තරමුල්ල ප්‍රධාන මාර්ගය අවහිර කරමින් අද උදෑසන විරෝධතාවක නිරත වුණා.\nප්‍රදේශයේ හිරු වාර්තාකරු සදහන් කළේ, මේ හේතුවෙන් බොරැල්ල - කොට්ටාව, බොරැල්ල - මාළඹේ, බොරැල්ල - කඩුවෙල ඇතුළු මාර්ගවල පැයක පමණ දැඩි රථ වාහන තදබදයක් පැවති බවයි.\nකෙසේ වෙතත් පසුව එම ස්ථානයට තලංගම පොලීසියේ ඉහළ නිලධාරියෙකු පැමිණ අද දිනය තුළ දී සියලු දෙනාට ම විදෙස් ගමන් බලපත්‍ර ලබාදෙන බවට පොරොන්දු වීමත් සමග එම පිරිස මාර්ගයෙන් ඉවත්ව ගොස් තිබුණා.\nමේ අතර, පාර්ලිමේන්තු පිවිසුම් මාර්ගය වසා දැමීම හේතුවෙන් බත්තරමුල්ල - තලවතුගොඩ සහ බත්තරමුල්ල - මාළඹේ මාර්ගවල දැඩි රථ වාහන තදබදයක් හටගෙන තිබෙනවා.",
       "URL": "https://www.hirunews.lk/303544/ආගමන-විගමන-ප්‍රධාන-කාර්යාලයට-පැමිණි-පිරිසක්-විරෝධතාවයේ",
       "Category": "Local News",
       "Parent URL": "https://www.hirunews.lk/local-news.php?pageID=1191"
}