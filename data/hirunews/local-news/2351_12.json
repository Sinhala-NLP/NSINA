{
       "Source": "hirunews",
       "Timestamp": "Wednesday, 04 November 2020 - 19:04",
       "Headline": "දේශීය ආදායම් දෙපාර්තමේන්තුවෙන් දැනුම් දීමක්",
       "News Content": "2019 - 2020 තක්සේරු වර්ෂය සඳහා ආදායම් වාර්තාව ලබන වසරේ පෙබරවාරි 28 හෝ එදිනට පෙර ගොනු කරන්නේ නම්, දේශීය ආදායම් පනතේ විධිවිධාන අනුව නියමිත දිනට වාර්තා ගොනු කිරීමට අපොහොසත් වීම මත දඩ පනවනු නොලබන බව දේශීය ආදායම් දෙපාර්තමේන්තුව දැනුම් දෙනවා.\nඒ බදු ගෙවන්නන් සහ අනුමත ගණකාධිකාරිවරුන් වෙතයි.\nමෙවර තක්සේරු වර්ෂය සඳහා ආදායම් වාර්තා ගොනුකළ යුතු අවසාන දිනය නොවැම්බර් 30 වනදා වන අතර, පවතින තත්ත්වය මත ව්‍යවස්ථාපිත විධිවිධානවලට අනුකූලව ආදායම් වාර්තා ගොනුකිරීම අපහසුවීම හේතුවෙන් මෙම තීරණය ගෙන තිබෙනවා.",
       "URL": "https://www.hirunews.lk/254012/දේශීය-ආදායම්-දෙපාර්තමේන්තුවෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2351"
}