{
       "Source": "hirunews",
       "Timestamp": "Monday, 24 July 2017 - 10:37",
       "Headline": "හෙරොයින් සමඟ 05 දෙනෙකු අත්අඩංගුවට",
       "News Content": "හෙරොයින් ළග තබාගෙන සිටි පුද්ගලයන් 05 දෙනෙකු ප්‍රදේශ කිහිපයකදී අත්අඩංගුවට ගෙන තිබෙනවා.\nහෙරොයින් ග්‍රෑම් 18 කට ආසන්න ප්‍රමාණයක් ළග තබාගෙන සිටි දෙමටගොඩ ප්‍රදේශයේ පදිංචි 25 හැවිරිදි තරුණයෙකු ඊයේ දිනයේදී අත්අඩංගුවට ගෙන ඇත්තේ බස්නාහිර පළාත් දූෂණ මර්දන අංශයේ නිලධාරින්ට ලද තොරතුරක් මතයි.\nගල්කිස්ස - තෙලවල ප්‍රදේශයේදී හෙරොයින් ග්‍රෑම් 13 කට ආසන්න ප්‍රමාණයක් ළග තබාගෙන සිටි සැකකරුවෙකු සහ තවත් සැකකාරියන් දෙදෙනෙකු අත්අඩංගුවට ගත්තා.\n27 , 28 සහ 57 යන වයස්වල පසුවන මොවුන් එම ප්‍රදේශයේම පදිංචිකරුවන්. එමෙන්ම, හෙරොයින් ග්‍රෑම් 6 කට ආසන්න ප්‍රමාණයක් ලග තබාගෙන සිටි තවත් සැකකරුවෙකු අත්අඩංගුවට ගනු ලැබූවේ ගල්කිස්ස - බඩෝවිට ප්‍රදේශයේදීයි.",
       "URL": "https://www.hirunews.lk/166626/හෙරොයින්-සමඟ-05-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4406"
}