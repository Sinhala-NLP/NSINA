{
       "Source": "hirunews",
       "Timestamp": "Saturday, 27 May 2023 - 23:13",
       "Headline": "ගල් ගුහාවක සැඟව සිටි සිසුවෝ පොලිසියේ මෙහෙයුමකින් පසු හමුවෙයි (වීඩියෝ)",
       "News Content": "නිවෙස්වලට නොදන්වා වැලිමඩ රක්ෂිතයක ගල් ගුහාවක රාත්‍රිය ගතකිරීමට ගිය 14 හැවිරිදි ළමුන් තිදෙනෙකු පොලිසියේ සහයෙන් සොයා ගැනීමට හැකිවී තිබෙනවා.\nමෙම දරුවන් තිදෙනා රක්ෂිතයට ගොස් තිබුණේ ඊයේ(26) දිනයේදී.\nවැලිමඩ කැප්පෙටිපාල හෙවණකුඹුර පදේශයේ පදිංචි මෙම දරුවන් තිදෙනා සිය නිවෙස්වලින් අතුරුදන් වී තිබුණේ ඊයේ පස්වරුවේ සිටයි.\nඒ අනුව ඔවුන්ගේ මව්පියන් කළ සොයා බැලීමකදී ඔවුන් කලුකැලේ රක්ෂිතය දෙසට ගමන් කළ බවට හෝඩුවාවක් ලැබී තිබුනා.\nඒ එම දරුවන්ගේ මිතුරෙකු මාර්ගයෙන්\nකලුකැලේ රක්ෂිතය කඳුකර කොටින් සහ වන සතුන් බහුල ප්‍රදේශයක් වන අතර එම හෝඩුවාව ඔස්සේ පොලිසිය සෝදිසි මෙහෙයුමක් දියත් කළා.\nඑහිදී රක්ෂිතයේ ගල් ගුහාවක් තුළ සිටියදී ළමුන් තිදෙනා සොයාගැනීමට හැකි වුණා.\nළමුන් එහිදී පවසා ඇත්තේ විනෝදය සඳහා තමන් ගල් ගුහාවේ රාත්‍රිය ගත කළ බවයි.",
       "URL": "https://www.hirunews.lk/336409/ගල්-ගුහාවක-සැඟව-සිටි-සිසුවෝ-පොලිසියේ-මෙහෙයුමකින්-පසු-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=312"
}