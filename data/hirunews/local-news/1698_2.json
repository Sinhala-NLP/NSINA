{
       "Source": "hirunews",
       "Timestamp": "Sunday, 12 September 2021 - 6:53",
       "Headline": "තියුණු ආයුධයකින් පහරදී තරුණයෙක් ඝාතනය කරයි",
       "News Content": "සපුගස්කන්ද පෙලෙන්ගහහේන හංදිය අසලදී තියුණු ආයුධයකින් පහරදී තරුණයෙකු ඝාතනය කිරීම පිළිබඳ පොලිසිය පරීක්ෂණ ආරම්භ කර තිබෙනවා.\nඊයේ (11) රාත්‍රී කැපුම් තුවාල සහිතව පුද්ගලයෙකු වැටී සිටින බවට සපුගස්කන්ද පොලිසියට ලැබුණු තොරතුරකට අනුව ජංගම සංචාරයේ යෙදී සිටි නිලධාරීන් විසිනුයි මෙම පුද්ගලයා ප්‍රතිකාර සඳහා කිරිබත්ගොඩ රෝහලට ඇතුලත් කර ඇත්තේ.\nරෝහලට ඇතුලත් කිරීමෙන් අනතුරුව මෙම පුද්ගලයා මියගොස් ඇති අතර ඔහු මාපොළ ප්‍රදේශයේ පදිංචි 27 හැවිරිදි අයෙක්.\nමේ පිළිබඳ පොලිසිය සිදු කළ විමර්ශනයේදී අනාවරණ වී ඇත්තේ මියගිය පුද්ගලයා සහ මිතුරෙක් අතර ඇතිවූ ආරවුලක් දුරදිග යාම හමුවේ මිතුරා විසින් තියුණු ආයුධයකින් පහරදීම හේතුවෙන් ඝාතනය සිදුව ඇති බවටයි.\nසැකකරු හඳුනාගෙන ඇති අතර ඔහු අත්අඩංගුවට ගැනීම සඳහා සපුගස්කන්ද පොලිසිය පරීක්ෂණ ආරම්භ කර තිබෙනවා.\nමෘත ශරීරය පශ්චාත් මරණ පරීක්ෂණය සඳහා කිරිබත්ගොඩ රෝහලේ තැන්පත් කර ඇති බවයි පොලිසිය කියාසිටියේ.",
       "URL": "https://www.hirunews.lk/281980/තියුණු-ආයුධයකින්-පහරදී-තරුණයෙක්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1698"
}