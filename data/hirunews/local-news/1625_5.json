{
       "Source": "hirunews",
       "Timestamp": "Saturday, 16 October 2021 - 9:00",
       "Headline": "පොලිසිය හා ගැටුණු සැකකරුවෙකු අත්අඩංගුවට (වීඩියෝ)",
       "News Content": "මෝදර - එලිහවුස් පාක් ප්‍රදේශයේදී පොලිස් නිලධාරීන් දෙදෙනෙකුට තියුණු ආයුධයකින් පහරදීමේ සිද්ධියක් සම්බන්ධයෙන් පුද්ගලයෙකු අත්අඩංගුවට ගෙන තිබෙනවා.\nඊයේ රාත්‍රියේ මුර සංචාරවල නිරත වූ මෝදර පොලිසියේ නිලධාරීන් දෙදෙනෙකු අදාළ පුද්ගලයා පරීක්ෂා කිරීමට යාමේදී මෙලෙස තියුණු ආයුධයකින් පහර දී ඇති බවයි පොලිසිය පැවසුවේ.\nතුවාල ලැබූ පොලිස් නිලධාරීන් දෙදෙනා මේ වනවිට ජාතික රෝහලේ ප්‍රතිකාර ලබන අතර, පසුව ඔවුන් සැකකරු අත්අඩංගුවට ගෙන තිබෙනවා.\nමෙලෙස අත්අඩංගුවට ගත් පුද්ගලයා ග්‍රෑන්ඩ්පාස් හැත්තෑපහ වත්තේ පදිංචිකරුවෙක්.",
       "URL": "https://www.hirunews.lk/285141/පොලිසිය-හා-ගැටුණු-සැකකරුවෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1625"
}