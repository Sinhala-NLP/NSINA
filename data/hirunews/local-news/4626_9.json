{
       "Source": "hirunews",
       "Timestamp": "Tuesday, 07 March 2017 - 22:06",
       "Headline": "ගොකරැල්ලේදී තියුණු ආයුධයකින් පහරදී පුද්ගලයකු ඝාතනය කරයි",
       "News Content": "ගොකරැල්ල ප්‍රදේශයේදී තියුණු ආයුධවලින් පහරදී පුද්ගලයකු ඝාතනය කර තිබෙනවා.\nඅප වාර්තාකරු සඳහන් කලේ ගොකරැල්ල කොස්ගහපිටිය සුසාන භූමිය අසලදී මෙම ඝාතනය සිදුව ඇති බවයි.\nඅද පස්වරු 6.45 ට පමණ මෙම ඝාතනය සිදුව ඇති අතර මියගොස් ඇත්තේ ඉබ්බාගමුව පිටවත්ත පාර ප්‍රදේශයේ පදිංචි 47 හැවිරිදි පුද්ගලයෙක්.\nඝාතනයට හේතුවක් හෙළිවී නොමැති අතර සැකකරුවන් ද මෙතෙක් අනාවරණ වී නැහැ.\nමහේස්ත්‍රාත් පරීක්ෂණය සඳහා මෘත ශරීරය එම ස්ථානයේම තබා ඇති අතර ගොකරැල්ල පොලිසිය විමර්ශණ ආරම්භ කර තිබෙනවා.",
       "URL": "https://www.hirunews.lk/156320/ගොකරැල්ලේදී-තියුණු-ආයුධයකින්-පහරදී-පුද්ගලයකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4626"
}