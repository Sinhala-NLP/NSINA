{
       "Source": "hirunews",
       "Timestamp": "Thursday, 08 December 2016 - 9:26",
       "Headline": "අද පස්වරුවේත් ප්‍රදේශ රැසකට ගිගුරුම් සහිත වැසි",
       "News Content": "දිවයිනේ බොහෝ ප්‍රදේශවලට අද පස්වරු දෙකෙන් පසුව ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ උදෑසන කාලයේදී උතුර සහ නැගෙනහිර පළාත්වල තැනින් තැන ගිගුරුම් සහිත වැසි ඇතිවිය හැකි බවයි.\nමේ අතර කන්කසන්තුරේ සිට මන්නාරම, ගාල්ල සහ හම්බන්තොට හරහා මඩකලපුව දක්වා වූ වෙරළට ඔබ්බෙන් වූ මුහුදු ප්‍රදේශවල සුළං වේගය පැයට කිලෝමීටර 55 ත් 60 ත් අතර පැවතිය හැකි බවද කාලගුණ විද්‍යා දෙපාර්තමේන්තුව වැඩිදුරටත් සඳහන් කළා.",
       "URL": "https://www.hirunews.lk/149209/අද-පස්වරුවේත්-ප්‍රදේශ-රැසකට-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4763"
}