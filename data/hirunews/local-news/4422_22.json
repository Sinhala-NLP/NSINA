{
       "Source": "hirunews",
       "Timestamp": "Friday, 14 July 2017 - 7:47",
       "Headline": "ජනාධිපති සහ බංග්ලාදේශ විදේශ ඇමති අතර හමුවක්",
       "News Content": "ශ්‍රී ලංකාව වෙනුවෙන්  ඕනෑම කැප කිරීමක් සිදුකිරීමට බංග්ලාදේශය සූදානම් බව එරට විදේශ අමාත්‍ය අබුල් හසන් මහමූද් අලි ප්‍රකාශ කළා.\nඒ බංග්ලාදේශයේ තුන්දින රාජ්‍ය සංචාරයක නිරත ජනාධිපති මෛත්‍රීපාල සිරිසේන හමුවෙමින්.\nජනාධිපතිවරයාගේ මෙම සංචාරය දිගු අතීතයක් දක්වා දිවෙන ශ්‍රී ලංකා - බංග්ලාදේශ සබඳතාවයේ පැහැදිලි සංධිස්ථානයක් බවත් එහිදී එරට විදේශ අමාත්‍යවරයා ප්‍රකාශ කර තිබෙනවා.\nතමා බංග්ලාදේශයට අමුත්තෙකු නොවන බව සදහන් කළ ජනාධිපතිවරයා, මීට පෙර පරිසර සහ සෞඛ්‍ය අමාත්‍යවරයා ලෙස බංග්ලාදේශයෙහි කළ සංචාරයන් පිළිබඳවද එහිදී සිහිපත් කළා.\nමේ අතර, ජනාධිපති මෛත්‍රීපාල සිරිසේන ඊයේ එරට ජාතික විරු ස්මාරකය වෙත පුෂ්පෝපහාර දක්වනු ලැබුවා.\n1971 බංග්ලාදේශ ජාතික නිදහස් සටනේ විරුවන් සැමරීම වෙනුවෙන් මෙම විරු ස්මාරකය බංග්ලාදේශයේ - ඩකා අගනුවර සිට කිලෝමීටර් 34 ක් පමණ දුරින් ස්ථාපිත කර තිබෙනවා.",
       "URL": "https://www.hirunews.lk/165841/ජනාධිපති-සහ-බංග්ලාදේශ-විදේශ-ඇමති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4422"
}