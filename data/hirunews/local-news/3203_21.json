{
       "Source": "hirunews",
       "Timestamp": "Monday, 12 August 2019 - 8:24",
       "Headline": "බටහිර අරාබි මුහුදු ප්‍රදේශවල ධීවර කටයුතු තවදුරටත් අවදානම්",
       "News Content": "බටහිර අරාබි මුහුදු ප්‍රදේශවල ධීවර හා නාවික කටයුතුවල යෙදීම තවදුරටත් අනතුරුදායක බව කාලගුණ විද්‍යා දෙපාර්තමේන්තුව පවසනවා.\nඑම මුහුදු ප්‍රදේශවල සුළෙඟ් වේගය පැයට කිලෝමීටර 70 ත් 80 ත් දක්වා වැඩිවිය හැකි අතර, එවිට එම මුහුදු ප්‍රදේශ ඉතා රළු විය හැකි බවයි එම දෙපාර්තමේන්තුව සඳහන් කළේ.\nමන්නාරම සිට පුත්තලම සහ ගාල්ල හරහා හම්බන්තොට දක්වා වන මුහුදු ප්‍රදේශවල විටින් විට වැසි හෝ ගිගුරුම් සහිත වැසි ඇතිවීමේ හැකියාවක් පවතින අතර, මාතර සිට පොතුවිල් දක්වා මුහුදු ප්‍රදේශද විටින් විට තරමක් රළුවිය හැකියි.\nමේ අතර අද දිනයේ දිවයිනේ බස්නාහිර, සබරගමුව, මධ්‍යම, දකුණ සහ වයඹ පළාත්වල විටින් විට වැසි හෝ ගිගුරුම් සහිත වැසි ඇතිවන  බව කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/222046/බටහිර-අරාබි-මුහුදු-ප්‍රදේශවල-ධීවර-කටයුතු-තවදුරටත්-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=3203"
}