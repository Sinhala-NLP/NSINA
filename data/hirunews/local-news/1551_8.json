{
       "Source": "hirunews",
       "Timestamp": "Friday, 19 November 2021 - 14:55",
       "Headline": "ශ්‍රී ලංකාවෙන් තවත් කොරෝනා අනුප්‍රභේදයක් (වීඩියෝ)",
       "News Content": "ශ්‍රී ලංකාවෙන් හඳුනා ගැනුණු විකෘතිතා 3ක් සහිත ඩෙල්ටා කොරෝනා අනුප්‍රභේදයට අමතරව, තවත් අනු ප්‍රභේදයක් හඳුනාගෙන ඇති බව ශ්‍රී ජයවර්ධනපුර විශ්වවිද්‍යාලයේ ආසාත්මිකතා ප්‍රතිශක්ති විද්‍යා හා සෛල ජෛව විද්‍යා ඒකකයේ අධ්‍යක්ෂ ආචාර්ය චන්දිම ජීවන්දර පවසනවා.\nඑම නව ප්‍රභේදය වර්ගීකරණය කර ඇත්තේ බී - 01 - 617 - 2 - 104 ලෙසයි.\nමීට පෙර ශ්‍රී ලංකාවට ආවේණිකව හඳුනා ගැණුනු ඩෙල්ටා කොරෝනා අනු ප්‍රභේදය බී - 01 - 617 - 2 - 28 ලෙස නම් කෙරුණා.\nදැනට ශ්‍රී ලංකාවෙන් හමුවන කොරෝනා රෝගීන්ගෙන් බහුතරයක් ඩෙල්ටා කොරෝනා ප්‍රභේදය ආසාදනය වූවන් බවයි ආචාර්ය චන්දිම ජීවන්දර මීට පෙර ප්‍රකාශ කළේ.\nලෝක සෞඛ්‍ය සංවිධානය ප්‍රකාශ කරන පරිදි දැන් ලොවපුරා නව කොරෝනා ආසාදිතයින් ලෙස සියයට 99ක්ම ඩෙල්ටා ප්‍රභේදයන් ආසාදනය වූ අයයි.\nපසුගිය මාස දෙකක කාලය තුල වාර්තා වූ කොරෝනා ආසාදිතයින් නව ලක්ෂයක් අතුරෙන් බහුතරයක් ඒ අනුව ඩෙල්ටා ප්‍රභේදය ආසාදනය වූවන් බව එහි කොවිඩ් පාලන තාක්ෂණික ප්‍රධානි මරියා වෑන් කර්කොව් සඳහන් කළා.",
       "URL": "https://www.hirunews.lk/288541/ශ්‍රී-ලංකාවෙන්-තවත්-කොරෝනා-අනුප්‍රභේදයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1551"
}