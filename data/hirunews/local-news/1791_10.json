{
       "Source": "hirunews",
       "Timestamp": "Wednesday, 28 July 2021 - 7:34",
       "Headline": "සරසවි ඇදුරනුත් අද ඔන්ලයින් වර්ජනයේ",
       "News Content": "යෝජිත කොතලාවල විශ්වවිද්‍යාල පනතට විරෝධය පළ කරමින් අද Online අධ්‍යාපන කටයුතුවලින් ඉවත්වීමට විශ්වවිද්‍යාල ආචාර්ය සමිති සම්මේලනය තීරණය කර තිබෙනවා.\nමේ අතර ගුරු විදුහල්පති වෘත්තීය සමිති ආරම්භ කළ ONLINE ඉගැන්වීමෙන් ඉවත් වීමේ වෘත්තීය ක්‍රියාමාර්ගයද අද 17 වැනි දිනටත් ක්‍රියාත්මකයි.\nවැටුප් විෂමතාව ඉවත් කිරීම ඇතුළු ඉල්ලීම් කිහිපයක් මුල් කරගනිමින් ගුරු විදුහල්පතිවරුන්  ඔන් ලයින් ඉගැන්වීම් කටයුතු වර්ජනය කර අදට දින 17ක්.\nමෙම ගැටළුවට විසඳුම්  සෙවීම සඳහා ඊයේ ගුරු විදුහල්පති වෘත්තීය සමිති නායකයින් අරලියගහ මන්දිරයේදී අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් පැවති සාකච්ඡාවකටද එක් වූ අතර එම සාකච්ඡා අසාර්ථක බව වෘත්තීය සමිති සඳහන් කළා.\nයෝජිත කොතලාවල විශ්වවිද්‍යාල පනතට විරෝධය පළ කරමින් අද Online අධ්‍යාපන කටයුතුවලින් ඉවත්වීමට විශ්වවිද්‍යාල ආචාර්ය සමිති සම්මේලනයද තීරණය කළා\nමේ අතර ගුරු  වැටුප් විෂමතාවට සහය පළ කරමින් ප්‍රදේශ කිහිපයක අදත් විරෝධතා සංවිධාන කර තිබුණා.",
       "URL": "https://www.hirunews.lk/278192/සරසවි-ඇදුරනුත්-අද-ඔන්ලයින්-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=1791"
}