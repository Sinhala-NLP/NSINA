{
       "Source": "hirunews",
       "Timestamp": "Wednesday, 03 November 2021 - 20:07",
       "Headline": "කොත්තු රොටියක් නිසා සිදු වූ ඝාතනය (වීඩියෝ)",
       "News Content": "කොත්තු රොටියක් නිසා මතුවූ ආරවුලක් දුරදිග යාමෙන් සිදුවූ පුද්ගල ඝාතනයක් ගාල්ල - බද්දේගම - නාගොඩ ප්‍රදේශෙයන් වාර්තා වුණා.\nසිද්ධිය සම්බන්ධයෙන් පුද්ගලයෙකු අත්අඩංගුවට ගෙන ඇති අතර, ඔහු ලබන 17 වැනිදා දක්වා රක්ෂිත බන්ධනාගාරගත කර තිබෙනවා.\nගාල්ල - බද්දේගම - නාගොඩ පාරේ පිහිටි ආපන ශාලාවක් ඉදිරිපිටදී මෙම ඝාතනය සිදුව තිබුණේ ඊයේ රාත්‍රී 9ට පමණ.\nආපන ශාලාවෙන් කොත්තු රොටියක් මිලදී ගැනීමට පැමිණි පුද්ගලයෙකු කොත්තුරොටියේ තත්ත්වය සම්බන්ධයෙන් ආපන ශාලා හිමිකරු සමඟ බහින්බස්වීමක් ඇතිකරගෙන ඇති අතර, එම ස්ථානයෙන් පිටව ගොස් ඇති අදාළ පුද්ගලයා පසුව කියුණු ආයුධයක්ද රැගෙනවිත් ආපන ශාලා හිමිකරුට පහරදීමට උත්සාහ කර තිබෙනවා.\nඑම අවස්ථාවේදී ආපන ශාලා හිමිකරුගේ පුත්‍රයා සහ තවත් පිරිසක් ඔහුට පහරදී ඇති අතර, ආපන ශාලා හිමිකරුගේ පුත්‍රයා මෝල්ගසකින් පහරදෙන අයුරු CCTV කැමරාවක මෙලෙස සටහන්ව තිබුණා.\nපහරදීමෙන් බරපතළ තුවාල ලැබූ පුද්ගලයා එම ස්ථානයේදීම ජීවිතක්ෂයට පත්වූ අතර, ඔහු බද්දේගම ප්‍රදේශයේම පදිංචි 27 හැවිරිදි පුද්ගලයෙක්.\nසිද්ධියෙන් බරපතළ තුවාල ලැබූ ආපන ශාලා හිමිකරුද කරාපිටිය ශික්ෂණ රෝහලට ඇතුළත් කර ඇති අතර, ඝාතනය සම්බන්ධයෙන් අත්අඩංගුවට ගත් ඔහුගේ පුත්‍රයා අද අධිකරණයට ඉදිරිපත් කිරීමේන අනතුරුව ලබන 17 වැනිදා දක්වා රක්ෂිත බන්ධනාගරගත කෙරුණා.",
       "URL": "https://www.hirunews.lk/286929/කොත්තු-රොටියක්-නිසා-සිදු-වූ-ඝාතනය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1586"
}