{
       "Source": "hirunews",
       "Timestamp": "Sunday, 20 March 2022 - 13:15",
       "Headline": "වෙළද පොළේ මුව ආවරණ මිල හෙට සිට ඉහලට (වීඩියෝ)",
       "News Content": "වෙළද පොළේ මුව ආවරණ මිල හෙට සිට සියයට 30කින් ඉහළ දමන බව සමස්ත ලංකා මුව ආවරණ නිෂ්පාදකයින්ගේ සංගමය පවසනවා.\nඑහි සභාපති විදුර අල්ගම සදහන් කළේ මුව ආවරණ නිෂ්පාදනය සඳහා අවශ්‍ය අමුද්‍රව්‍ය ලබාගැනීම සඳහා පවතින ගැටලු හේතුවෙන් මෙම තීරණයට එළඹුණු බවයි.\nඑවන් පසුබිමක මෙරට තුළ නිෂ්පාදනය කරන පානීය ජල බෝතල්වල මිලද සිඝ්‍ර ලෙස ඉහල ගොස් ඇති බවයි වෙළදුන් සහ පාරිභෝගිකයින් පවසන්නේ.\nමේ අතර රට තුළ පවතින අර්බුදකාරී තත්ත්වය හමුවේ ඉන්ධන මිල ඉහළ යාම හේතුවෙන් එළවළු ප්‍රවාහනය බිඳවැටීම නිසා ආර්ථික මධ්‍යස්ථානවල එළවළු මිල පහත බැස තිබෙනවා.",
       "URL": "https://www.hirunews.lk/299910/වෙළද-පොළේ-මුව-ආවරණ-මිල-හෙට-සිට-ඉහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1282"
}