{
       "Source": "hirunews",
       "Timestamp": "Sunday, 30 October 2022 - 6:36",
       "Headline": "අද සිට යළිත් වැසි වැඩිවෙයි",
       "News Content": "ශ්‍රී ලංකාව ආසන්න පහළ වායුගෝලයේ යළිත් වරක් කැළඹිලි සහිත ස්වභාවයක් වර්ධනය වෙමින් පවතින බව කාලගුණ විද්‍යා දෙපාර්තමේන්තුව පවසනවා.\nමේ හේතුවෙන් අද (30) සිට ඉදිරි දින කිහිපයේදී වැසි වැඩිවීමක් අපේක්ෂා කරන බවයි එම දෙපාර්තමේන්තුව නිකුත් කළ නිවේදනයේ දැක්වෙන්නේ.\nඒ අනුව උතුර, නැගෙනහිර, උතුරුමැද පළාත්වලට වැසි හෝ ගිගුරුම් සහිත වැසි ඇතිවිය හැකියි.\nඑමෙන්ම බස්නාහිර, සබරගමුව, මධ්‍යම පළාත්වලටද වැසි වාර කිහිපයක් ඇතිවීමේ හැකියාවක් පවතිනවා.\nමේ අතර පුත්තලම සිට කන්කසන්තුරේ සහ මුලතිව් හරහා ත්‍රිකුණාමලය දක්වා වෙරළට ඔබ්බෙන් වන මුහුදු ප්‍රදේශ විටින් විට රළු ස්වභාවයක් ගනු ඇති.\nඑබැවින් එම ප්‍රදේශවල ධීවර හා නාවික කටයුතු සිදු කිරීමේ දී අවධානයෙන් පසුවිය යුතු බවයි කාලගුණ විද්‍යා දෙපාර්තමේන්තුව ඉල්ලා සිටියේ.",
       "URL": "https://www.hirunews.lk/319160/අද-සිට-යළිත්-වැසි-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=769"
}