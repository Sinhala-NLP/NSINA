{
       "Source": "hirunews",
       "Timestamp": "Monday, 07 September 2020 - 10:16",
       "Headline": "කැලිෆෝනියාවේ ලැව්ගිනිවලට මැදිවූ 200 දෙනෙකු බේරාගැනේ",
       "News Content": "කැලිෆෝනියාවේ පැතිරයන ලැව්ගිනිවලට මැදිවූ පුද්ගලයින් 200 දෙනෙකු හෙලිකොප්ටර් යානා මගින් බේරාගෙන තිබෙනවා.\nසංචාරකයින් බහුල වශයෙන් ගැවසෙන ප්‍රදේශයක් වන කැලිෆෝනියාවේ සයීරා වනෝද්‍යානයේ කඳවුරු බැඳ සිටි මෙම පිරිසෙන් විසිදෙනෙකු පිළිස්සුම් තුවාල ලබා ඇති බව සඳහන්.\nගින්න පැතිර යාම සමඟ පිටවීමට තිබූ මාර්ග අවහිරවීම හේතුවෙනුයි මෙම පිරිස හෙලිකොප්ටර් යානා මගින් බේරාගෙන ඇත්තේ.\nඅදාළ වනෝද්‍යානයේ අක්කර 45,000 කට අධික ප්‍රමාණයක් මේ වනවිටත් ගිනිගෙන විනාශ වී ඇති බව විදෙස් මාධ්‍ය වාර්තා කළා.\nසෙල්සියස් අංශක 47ක වාර්තාගත උෂ්ණත්වයක් කැලිෆෝනියාවෙන් වාර්තාවීමත් සමඟ මේ වනවිට එම ප්‍රාන්තයට හදිසි තත්වයක්ද ප්‍රකාශයට පත් කර තිබෙනවා.",
       "URL": "https://www.hirunews.lk/249598/කැලිෆෝනියාවේ-ලැව්ගිනිවලට-මැදිවූ-200-දෙනෙකු-බේරාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2471"
}