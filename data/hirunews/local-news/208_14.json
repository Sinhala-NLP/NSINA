{
       "Source": "hirunews",
       "Timestamp": "Thursday, 06 July 2023 - 17:18",
       "Headline": "නතාෂා රිමාන්ඩ් බන්ධනාගාරයෙන් නිදහස් වෙයි",
       "News Content": "නතාෂා ඇප තැන්පත් කිරීමෙන් පසු අද දින (06) රිමාන්ඩ් බන්ධනාගාරයෙන් නිදහස්ව එළියට පැමිණ තිබෙනවා.\nරක්ෂිත බන්ධනාගාර ගත කර සිටින නතාෂා එදිරිසූරිය ඇප මත මුදා හරින ලෙස කොළඹ මහාධිකරණය ඊයේ (05) නියම කළා.\nඇය වෙනුවෙන් ඉදිරිපත් කළ ඇප පෙත්සමක් සලකා බැලීමෙන් අනතුරුව කොළඹ මහාධිකරණය විනිසුරු ආදිත්‍ය පටබැඳිගේ මෙම නියෝගය නිකුත් කළ බවයි වාර්තා වූයේ.\nඑම ඇප ඉල්ලීමට විරුද්ධ නොවන බවට නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජෙනරාල් දිලීප පීරිස් කළ දැනුම් දීමෙන් පසුව විනිසුරුවරයා ඇප නියෝගය ප්‍රකාශයට පත් කර තිබෙනවා.\nකෙසේ වෙතත් බුදු දහම සම්බන්ධයෙන් ආන්දෝලනාත්මක අදහස් පළකළ නතාෂා එදිරිසුරිය තව දුරටත් ජුලි 19 දක්වා යළි රිමාන්ඩ් කිරීමට කොටුව මහේස්ත්‍රාත් අධිකරණය ඊයේ (05) නියෝග කළා.\nමෙවන් පසුබිමකයි ඇය වෙනුවෙන් මහාධිකරණයට ඇප ඉල්ලීමක් සිදුකොට තිබුණේ.",
       "URL": "https://www.hirunews.lk/340235/නතාෂා-රිමාන්ඩ්-බන්ධනාගාරයෙන්-නිදහස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=208"
}