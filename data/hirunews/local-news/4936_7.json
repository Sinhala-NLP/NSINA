{
       "Source": "hirunews",
       "Timestamp": "Friday, 05 August 2016 - 6:56",
       "Headline": "හිටපු ජනපති දකුණු කොරියාවට",
       "News Content": "හිටපු ජනාධිපති මහින්ද රාජපක්ෂ දකුණු කොරියාවේ සංචාරයක් සදහා සිංගප්පූරු ගුවන් සේවයට අයත් ගුවන් යානයකින් අද (05) අලූයම කටුනායක බණ්ඩාරනායක ජාත්‍යන්තර ගුවන්තොටුපලෙන් පිටත්ව ගොස් තිබෙනවා.\nඅප වාර්තාකරු සඳහන් කලේ අලුයම 1.30 ට පමණ හිටපු ජනාධිපතිවරයා ඇතුලු පිරිස දිවයිනෙන් පිටත්වු බවයි.\nපාර්ලිමේන්තු මන්ත්‍රීවරුන් වන ජී එල් පීරිස් / ඩලස් අලහප්පෙරුම / බන්දුල ගුණවර්ධන සහ මහින්දානන්ද අලුත්ගමගේ ඇතුලු පිරිසක් ද මහින්ද රාජපක්ෂ මහතා සමග දකුණු කොරියාව බලා පිටත්ව ගියා.\nදින 6 ක සංචාරයක් සඳහා ඔවුන් මෙලෙස පිටත්ව ගොස් ඇත්තේ දකුණු කොරියාවේ පැවැත්වෙන සමුලුවකට සහභාගී වීම සඳහායි.",
       "URL": "https://www.hirunews.lk/139851/හිටපු-ජනපති-දකුණු-කොරියාවට",
       "Category": "Local News",
       "Parent URL": "https://www.hirunews.lk/local-news.php?pageID=4936"
}