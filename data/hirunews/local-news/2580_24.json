{
       "Source": "hirunews",
       "Timestamp": "Thursday, 16 July 2020 - 20:25",
       "Headline": "ප්‍රථම කාබන් උදාසීන ජනාධිපතිවරණ ව්‍යාපාරය සඳහා වූ සහතිකය ජනපතිට",
       "News Content": "ලෝක මැතිවරණ ඉතිහාසයේ ප්‍රජා සහභාගිත්වය සහිත ප්‍රථම කාබන් උදාසීන ජනාධිපතිවරණ ව්‍යාපාරය සඳහා ප්‍රදානය කෙරෙන කාබන් ශුන්‍යකරණ සහතිකය ජනාධිපති ගෝඨාභය රාජපක්ෂ වෙත අද පිරිනමා තිබෙනවා.\nසෞභාග්‍යයේ දැක්ම ප්‍රකාශයේ පරිසර ප්‍රතිපත්ති සම්පාදන කමිටු නියෝජිතයන් විසින් ජනාධිපති කාර්යාලයේදී ජනාධිපතිවරයා වෙත එම සහතිකය පිළිගැන්වූ බවයි ජනාධිපති මාධ්‍ය අංශය සඳහන් කළේ.\nජනාධිපති ගෝඨාභය රාජපක්ෂගේ ජනාධිපතිවරණ ව්‍යාපාරය පරිසර හානිය සහ හරිතාගාර වායු විමෝචනය ශුන්‍ය අගයක තබාගත් බව සහතික කර ඇත්තේ හරිතාගාර වායු කළමනාකරණය පිළිබඳ සහතික නිකුත් කිරීම සඳහා බලය හිමි සස්ටේනබල් ෆියුචර් ගෲප් පරිසර පර්ෂදය විසින්.",
       "URL": "https://www.hirunews.lk/245678/ප්‍රථම-කාබන්-උදාසීන-ජනාධිපතිවරණ-ව්‍යාපාරය-සඳහා-වූ-සහතිකය-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=2580"
}