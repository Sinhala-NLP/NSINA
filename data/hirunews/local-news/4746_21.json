{
       "Source": "hirunews",
       "Timestamp": "Monday, 19 December 2016 - 15:58",
       "Headline": "හැටන් නගරයේ සියලූම ආපන ශාලා සහ වෙළඳසැල් දැනුවත් කිරීමේ වැඩසටහනක්",
       "News Content": "මෙවර ශ්‍රීපාද වන්දනා සමය වෙනුවෙන් හැටන් නගරයේ සියලූම ආපන ශාලා සහ වෙළඳසැල් හිමියන් දැනුවත් කිරීමේ විශේෂ වැඩසටහනක් අද ආරම්භ කෙරුණා.\nහැටන් - දික්ඔය නගර සභාවේ මහජන සෞඛ්‍ය පරීක්ෂකවරුන් විසින් මෙම දැනුවත් කිරීම සිදුකළ බවයි අප වාර්තාකරු සඳහන් කළේ.\nආපන ශාලා සහ වෙළඳසැල්වල පවිත්‍රභාවය, පවතින අඩුපාඩු සහ භාණ්ඩවල කල් ඉකුත්වීමේ දිනය සම්බන්ධයෙන් එහිදී දැනුවත් කර තිබෙනවා.\nඅදාළ අඩුපාඩුකම් සකස් කර ගැනීම සඳහා දින 14ක කාලයක් ඔවුන්ට ලබාදී ඇති අතර, ඉන් අනතුරුව එවැනි අඩුපාඩුකම් තිබුණහොත් ඊට එරෙහිව නීතිමය පියවර ගන්නා බව ද දැනුම් දී ඇති බව සදහන්.\nහැටන් නගරයේ වෙළඳසැල්වල පවතින අඩුපාඩු සම්බන්ධයෙන් වන්දනාකරුවන් සිදුකළ පැමිණිලිවලට අනුවයි මෙම සොයා බැලීම සිදුකර ඇත්තේ.",
       "URL": "https://www.hirunews.lk/150088/හැටන්-නගරයේ-සියලූම-ආපන-ශාලා-සහ-වෙළඳසැල්-දැනුවත්-කිරීමේ-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=4746"
}