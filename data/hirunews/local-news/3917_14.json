{
       "Source": "hirunews",
       "Timestamp": "Thursday, 31 May 2018 - 16:17",
       "Headline": "විදේශයක නිශ්පාදිත ගිනි අවියක් සමග පුද්ගලයෙක් අත්අඩංගුවට",
       "News Content": "විදේශීය රටක නිශ්පාදිත ගිනි අවියක් සමග හොරණ පොකුණුවිට ප්‍රදේශයේදී පුද්ගලයෙකු අත්අඩංගුවට ගෙන තිබෙනවා.\nපානදුර කොට්ඨාශ නීතිය බලගැන්වීමේ ඒකකයට ලැබුනු තොරතුරකට අනුව අද උදෑසන නීති විරෝධී මත්පැන් ජාවාරම් කිරීම සම්බන්ධයෙන් පුද්ගලයෙකු අත්අඩංගුවට ගැනුනා.\nඔහුගෙන් සිදුකළ ප්‍රශ්න කිරීම්වලදී ගිනි අවිය සොයාගෙන ඇති බවයි පොලිසිය කියාසිටියේ.\nපෑනක හැඩයකින් යුත් මෙම ගිනි අවියට අමතරව ඊට යොදා තිබු හිස් පතොරම් කොපුවක්, මිලිමීටර් 9 වර්ගයේ උණ්ඩ 5 ක් සහ තියුණු ආයුධ 2 ක් සොයාගෙන තිබෙනවා.\nඅවුරුදු 40 ක් වයසැති සැකකරු පොකුණුවිට සිරිසුමන මාවත ප්‍රදේශයේ පදිංචිකරුවෙක්.\nඔහු හෙට හොරණ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/192009/විදේශයක-නිශ්පාදිත-ගිනි-අවියක්-සමග-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3917"
}