{
       "Source": "hirunews",
       "Timestamp": "Saturday, 13 June 2020 - 16:35",
       "Headline": "හෙට පැය 15ක කාලයක් කොළඹ ප්‍රදේශ කිහිපයකට ජලය අත්හිටුවයි",
       "News Content": "හෙට පෙරවරු 9 සිට පැය 15 ක් කොළඹ 02,03,07,08,10 යන ප්‍රදේශවලට ජල සැපයුම අත්හිටුවන බව ජල සම්පාදන මණ්ඩලය ප්‍රකාශ කළා.\nකොළඹ 01 ප්‍රදේශයට අඩු පීඩනයක් යටතේ ජලය සැපයෙනවා.\nකොළඹ නගර සංවර්ධන ව්‍යාපෘතියට අදාලව ජලනල පද්ධතිය වැඩිදියුණු කිරීමේ කටයුතු වෙනුවෙන් මෙලෙස ජල සැපයුම අත්හිටුවන බවයි ජල සම්පාදන මණ්ඩලය වැඩිදුරටත් සඳහන් කළේ.\nමේ අතර, හම්බන්තොට ජල සම්පාදන ක්‍රමයේ අත්‍යාවශ්‍ය නඩත්තු කටයුත්තක් හේතුවෙන් අනිද්දා පෙරවරු 8 සිට පැය 24 ක් බඳගිරිය, තම්මැන්නාව, බටහිර සහ නැගෙනහිර යහන්ගල, ජූල්ගමුව සහ පල්ලෙමලල ප්‍රදේශවලට ජල සැපයුම අත්හිටුවනවා.",
       "URL": "https://www.hirunews.lk/242975/හෙට-පැය-15ක-කාලයක්-කොළඹ-ප්‍රදේශ-කිහිපයකට-ජලය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2662"
}