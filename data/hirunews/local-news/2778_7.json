{
       "Source": "hirunews",
       "Timestamp": "Thursday, 23 April 2020 - 13:07",
       "Headline": "ඉන්දියාවේ සිරව සිටින ලාංකීය සිසුන් 101 දෙනෙක් මව්බිමට ඒමට පිටත් වෙයි (ඡායාරූප)",
       "News Content": "ඉන්දියාවේ සිර වී සිටින ශ්‍රී ලාංකික සිසුන් 101 දෙනෙකු මේ වනවිට මෙරටට පැමිණෙමින් සිටිනවා.\nකොරෝනා වසංගතය හේතුවෙන් ඉන්දියාවේ සිරවී සිටින ශ්‍රී ලාංකික සිසුන් 101 දෙනෙකු යළි මෙරටට රැගෙන ඒම සදහා ශ්‍රී ලංකන් ගුවන් සේවයට අයත් විශේෂ ගුවන් යානයක් එරට බලා පිටත්ව ගියේ අද පෙරවරුවෙයි.\nඋදෑසන 6.15 ට පමණ යූ.එල්. 1145 දරණ මෙම ගුවන් යානය ඉන්දියාවේ අම්රිට්සාර් බලා පිටත්ව ගියේ ගුවන් නියමුවන් දෙදෙනා ඇතුලූ සමස්ත කාර්ය මණ්ඩලයේ සාමාජිකයන් අටදෙනෙකු සමඟයි.\nමෙම යානය පස්වරු 2.55 ට යළි කටුනායක ගුවන් තොටුපලට පැමිණීමට නියමිත බවයි කටුනායක ගුවන්තොටුපල හිරු වාර්තාකරු සඳහන් කළේ.\nසිරව සිටින ශ්‍රී ලාංකික සිසුන් නැවත ගෙන්වා ගැනීම සඳහා ශ්‍රී ලන්කන් ගුවන් සේවය ඊළඟට නේපාලය බලා ගුවන් ගමනක් සැලසුම් කර තිබෙනවා.\nඉන්දියාවේ සිට රැගෙන එන සිසුන් ශ්‍රී ලන්කන් ගුවන් යානය තුළ ගත් ඡායාරූප කිහිපයක් අප වෙත ලැබී තිබෙනවා.\nඑම ඡායාරූප පහතින්.",
       "URL": "https://www.hirunews.lk/239259/ඉන්දියාවේ-සිරව-සිටින-ලාංකීය-සිසුන්-101-දෙනෙක්-මව්බිමට-ඒමට-පිටත්-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2778"
}