{
       "Source": "hirunews",
       "Timestamp": "Sunday, 16 July 2017 - 9:06",
       "Headline": "සම්බාහනය මුවාවෙන් ගණිකා වෘත්තියේ නිරතවු 9 ක් අත්අඩංගුවට",
       "News Content": "ආයුර්වේද සම්භාහන මධ්‍යස්ථාන මුවාවෙන් පවත්වාගෙන ගිය ගණිකා නිවාස දෙකක් වටලා සැකකාරියන් 9 දෙනෙකු සහ තවත් පුද්ගලයකු පොලිස් අත්අඩංගුවට ගෙන තිබෙනවා.\nඊයේ දහවල් මීගමුව කොළඹ පාර ප්‍රදේශයේ මෙම වැටලීම සිදුකර තිබුනේ සංවිධානාත්මක අපරාධ නිවාරණ කොට්ඨාශයේ නිලධාරීන්ට ලැබුනු තොරතුරකට අනුවයි.\nඑක් ගණිකා නිවාසයක සිටි කාන්තාවන් 5 දෙනෙකු සහ එම ස්ථානය පවත්වාගෙන ගිය සහ කළමණාකරණය කළ සැකකරුවෙකු අත්අඩංගුවට ගැනුනා.\nඑම සැකකරු සහ සැකකාරියන් පන්විල / බොරලැස්ගමුව / ජාඇල / මාදම්පේ සහ නිකවැරටිය ප්‍රදේශවල පදිංචිකරුවන්.\nමේ අතර අනෙක් ගණිකා නිවාසයේ සිටි සැකකාරියන් 4 දෙනෙකු අත්අඩංගුවට ගැනුනේ එම ස්ථානය පවත්වාගෙන යාමට සහ ගණිකා වෘත්තියේ යෙදීමට අදාළවයි.\nඔවුන් කඩුවෙල / රාගම / මීගමුව සහ කැකිරාව යන ප්‍රදේශවල පදිංචිකරුවන්.\nමෙම සැකකරු සහ සැකකාරියන් අද මීගමුව මහේස්ත්‍රාත් හමුවට ඉදිරිපත් කිරීමට නියමිතයි.",
       "URL": "https://www.hirunews.lk/165988/සම්බාහනය-මුවාවෙන්-ගණිකා-වෘත්තියේ-නිරතවු-9-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4419"
}