{
       "Source": "hirunews",
       "Timestamp": "Tuesday, 16 May 2017 - 7:44",
       "Headline": "ශ්‍රී පාද අඩවියේ ප්ලාස්ටික් බෝතල් මිලියනයක් (ඡායාරූප)",
       "News Content": "මෙවර ශ්‍රී පාද වන්දනාව පැවැති මාස 06ක කාලය තුළ නල්ලතන්නිය - ශ්‍රී පාද මාර්ගයෙන් ශ්‍රී පාද වන්දනාව සඳහා පැමිණි බැතිමතුන් විසින් පරිසරයට මුදා හරින ලද ප්ලාස්ටික් බෝතල් මිලියනකට අධික ප්‍රමාණයක් එක්රැස් වී තිබෙනවා.\nඅඹගමුව ප්‍රාදේශීය සභාවේ කසල බැහැර කිරීමේ අංශය මගින් අදාළ ප්ලාස්ටික් බෝතල් මෙලෙස එක්රැස් කර ඇති බවටයි වාර්තා වන්නේ.\nනල්ලතන්නියේ සිට ශ්‍රී පාද මළුව දක්වා මෙම බෝතල් පරිසරයට මුදා හැර තිබූ බවයි එම ප්‍රාදේශීය සභාවේ නල්ලතන්නිය කසල එක්රැස් කරන මධ්‍යස්ථානයේ ස්ථාන භාර නිලධාරී ඒ.ඩබ්ලිව්.හේමන්ත හිරු ප්‍රවෘත්ති අංශයට සඳහන් කළේ.\nඡායාරූප - මස්කෙළිය ගාමිණී බණ්ඩාර",
       "URL": "https://www.hirunews.lk/161424/ශ්‍රී-පාද-අඩවියේ-ප්ලාස්ටික්-බෝතල්-මිලියනයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4515"
}