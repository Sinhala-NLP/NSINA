{
       "Source": "hirunews",
       "Timestamp": "Thursday, 03 February 2022 - 10:46",
       "Headline": "නියොකොව් වෛරසයෙන් මිදෙන්න හොඳම විසඳුම ගැන සෞඛ්‍ය අංශ කියයි",
       "News Content": "ඔමික්‍රොන් වෛරසයේ උප ප්‍රභේදයක් ලෙස සමාජගත ව පවතින BA.2 උප ප්‍රභේදය ආසාදනය වූ ඇතැම් පුද්ගලයින්ට දින 14කින් පසුවත් වෛරසය ව්‍යාප්ත කිරීමේ හැකියාව පවතින බව නවතම පර්යේෂණයකින් අනාවරණ වී තිබෙනවා.\nමෙම ප්‍රභේදය මේ වන විට දකුණු අප්‍රිකානු රටවල්වල සහ මැදපෙරදිග රටවල්වල මෙන්ම යුරෝපීය රටවල ව්‍යාප්ත වෙමින් පවතිනවා.\nමෙම ප්‍රභේදය ආසාදිත පුද්ගලයන් මියයාමේ දැඩි අවදානමක් ඇති බවයි සෞඛ්‍ය අංශ අනාවරණය කර ඇත්තේ.\nBA.2 ලෙස හැඳින්වෙන මෙම උප ප්‍රභේදය ඔමික්‍රොන් ප්‍රභේදයටත් වඩා 1.5ක ගුණයකින් සංසරණය වන බව ලෝක සෞඛ්‍ය සංවිධානය දැනටමත් අනතුරු අඟවා තිබෙනවා.\nඒ අනුව මේ වනවිට ඔමික්‍රෝන් ප්‍රභේදය ද පෙර පැවැති ප්‍රභේදයන් අභිබවා ව්‍යාප්ත වෙමින් පවතින පසුබිමක මෙම කොවිඩ් ප්‍රභේදය ද පෙර ප්‍රභේදවලට වඩා වැඩි වේගයකින් ව්‍යාප්ත විය හැකි බවයි ලෝක සෞඛ්‍ය සංවිධානය සඳහන් කරන්නේ.\nඑබැවින් මෙම ප්‍රභේදයෙන් ආරක්ෂා වීම සඳහා ද කොවිඩ් එන්නතේ බූස්ටර් මාත්‍රාව ලබාගෙන සිටීම ඉතාම වැදගත් බවත් එම නිසා කඩිනමින් එන්නත ලබා ගැනීමට කටයුතු කරන ලෙසත් නියෝජ්‍ය සෞඛ්‍ය අධ්‍යක්ෂ ජනරාල් සුසී පෙරේරා පවසනවා.\nමෙම නව වෛරසය BA.2 ඉදිරියේදි මෙරටට පැමිණීමේ අවදානමක් ඇති බවත් එය ආසාදනය විම වළක්වාගැනීමට සියලු දෙනා සුදානම් විය යුතු බව නියෝජ්‍ය සෞඛ්‍ය අධ්‍යක්ෂ ජනරාල් විශේෂඥ වෛද්‍ය සුසී පෙරේරා වැඩිදුරටත් පවසනවා.\nමේ අතර පාසල් වලින් නව කොවිඩ් රැල්ලක් මතු වීමේ අවධානමක් මතුව ඇති බව මහජන සෞක්‍ය පරීක්ෂකවරුන්ගේ සංගමයේ සභාපති උපුල් රෝහණ අනතුරු අඟවනවා.\nඔහු චෝදනා කරන්නේ සෞඛ්‍ය අමාත්‍යාංශය ලබාදෙන දෛනික කොවිඩ් ආසාදිතයන්ගේ දත්ත නිවැරැදි දත්ත නොවන බවයි.\nදහසකට ආසන්නව දෛනිකව වාර්තාවන එම ප්‍රමාණයට වඩා වැඩි ප්‍රමාණයක් දෛනිකව සමාජයෙන් වාර්තා වන බවත් මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ පවසනවා.",
       "URL": "https://www.hirunews.lk/296035/නියොකොව්-වෛරසයෙන්-මිදෙන්න-හොඳම-විසඳුම-ගැන-සෞඛ්‍ය-අංශ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1379"
}