{
       "Source": "hirunews",
       "Timestamp": "Saturday, 17 December 2022 - 14:15",
       "Headline": "ඉරාන ජාතිකයින් දෙදෙනෙකු පිටුවහල් කරයි",
       "News Content": "ව්‍යාජ ගුවන් බලපත්‍ර මගින් ශ්‍රී ලංකාවට පැමිණ ස්වීඩනයේ - ස්ටෝක්හෝම් වෙත පලා යාමට උත්සාහ කළ ඉරාන ජාතිකයන් දෙදෙනෙකු කටුනායක ගුවන් තොටුපලේදි යළි පිටුවහල් කර තිබෙනවා.\nආගමන විගමන නිලධාරින් විසින් අද අලුයම අත්අඩංගුවට ගත් සැකකරුවන් පැමිණි ගුවන් යානයෙන්ම ආපසු ඉරානයට පිටුවහල් කර තිබූ බවයි ගුවන් තොටුපල හිරු වාර්තාකරු සඳහන් කළේ.\nඉරාන ජාතික 41 හැවිරිදි සංගීතඥයෙකු සහ 50 හැවිරිදි ඡායාරූප ශිල්පියෙකු මෙලෙස පිටුවහල් කර ඇති බව සඳහන්.\nමොවුන් ව්‍යාජ නෝර්වේජියානු ගුවන් ගමන් බලපත්‍ර සකස් කිරීම සඳහා තුර්කි ජාතික තැරැව්කරුවෙකුට යූරෝ 20,000 ක මුදලක් ලබාදී ඇති බවට හෙළි වී තිබෙනවා.\nඔවුන්ගේ ගමන් මළුවල තිබී ඉරාන ගුවන් ගමන් බලපත්‍ර දෙකක්ද සොයාගෙන ඇති බව සඳහන්.",
       "URL": "https://www.hirunews.lk/322899/ඉරාන-ජාතිකයින්-දෙදෙනෙකු-පිටුවහල්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=660"
}