{
       "Source": "hirunews",
       "Timestamp": "Monday, 01 May 2023 - 20:17",
       "Headline": "පොහොට්ටුවෙන් වෙන් වී රොෂාන් වෙනම මැයි රැලියක්",
       "News Content": "ශ්‍රී ලංකා පොදුජන පෙරමුණේ මැයි දින රැලිය අද(01) බොරැල්ල කැම්බල් පිටියේ දී පවත්වනු ලැබූ අතර ක්‍රීඩා අමාත්‍ය රොෂාන් රණසිංහ විසින් වෙනම මැයි දින රැළියක් පොළොන්නරුව නගරයේ දී සංවිධානය කර තිබුණා.\nඑහිදී රැළිය අමතමින් අමාත්‍යවරයා පැවසුවේ යම් යම් වැරදි තීරණ නිසා මෙන්ම රාජ්‍ය පරිපාලනයේ තිබූ අඩුපාඩු හේතුවෙන් රටේ ජනතාව රැවටීමට ගිය වැඩපිළිවෙල නිසා එහි ප්‍රතිඵලයක් ලෙස බංකොලොත් රාජ්‍යක් බවට රට පත් වූ බවයි.\nතමන්ගේ දිව දෙකේ කතා නොමැති බවත් ඔහු එදා සිට ප්‍රකාශ කරනු ලැබුවේ හිටපු ජනපති ගෝඨාභය රාජපක්ෂ රට ගොඩ ගැනීමේ අවංක වූ චේතනාවෙන් යුක්තව සිටි අයෙක් වන බවයි.\nනමුත් ඔහුට එය සිදුකිරීමට අවස්තාව නොලැබුනු බවත් ඔහු ඉල්ලා අස් වී යන අවස්තාවේ දී තමන් සිතුවේ කයිවාරු ගැසුවත් ප්‍රායෝගිකව රට ගොඩනැගීමේ වගකීමක් තිබිය යුතු වන බවයි.\nඑසේ සිදු නොකිරීමෙන් ඔහු නිසා රට බංකොලොත් භාවයට පත් වූ බවත්, තෙල් පෝලිම්, ගෑස් පෝලිම් වැනි පෝලිම් රැසක් රට තුල නිර්මාණය වීම වැනි කාරණා නිසා ජූලි නම වනදා ජනාධිපති රනිල් වික්‍රමසිංහට රට බාර දීමට පක්ෂය තීරණය කළ බවත් ඔහු එහිදී ප්‍රකාශ කළා.\nතවද රනිල් වික්‍රමසිංහ විසින් මාස අටක් වැනි කාලයක් තුල බංකොලොත් රාජ්‍ය යන ලේබලය ගලවා දමා රට පණ ගැනීමට පුලුවන් තත්ත්වයක් නිර්මාණය කිරීම ගැන තමන් සතුටු වන බවත් ඔහු පැවසුවා.",
       "URL": "https://www.hirunews.lk/333977/පොහොට්ටුවෙන්-වෙන්-වී-රොෂාන්-වෙනම-මැයි-රැලියක්",
       "Category": "Local News",
       "Parent URL": "https://www.hirunews.lk/local-news.php?pageID=376"
}