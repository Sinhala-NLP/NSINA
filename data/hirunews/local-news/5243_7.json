{
       "Source": "hirunews",
       "Timestamp": "Saturday, 19 December 2015 - 12:37",
       "Headline": "චව් කිලෝ 11ක් දඹුල්ලේ දී රුපියල් 7700කට විකිණෙයි - ඉතිහාසයේ වැඩිම මිළ",
       "News Content": "මේ දිනවල අමුමිරිස් කිලෝවක මිල රුපියල් 700කි. දඹුල්ල ආර්ථික මධ්‍යස්ථානයේ වෙළදසලකට ගොවියෙකු විසින් අමුමිරිස් ගෝනි කීපයක් රැගෙනවිත් ඇත. රුපියල් 700 බැගින් ඒවා  මිලදී ගැනීමට  ගැනුම් කරුවන් කීහිප දෙනකු පොරකා තිබේ. එක ගෝනියක කිලෝ 35ක්  පමණ බර තිබී ඇත. එහෙත් එක අමුමිරිස් ගෝනියක්  කිලෝ 47කි.\nමිලදී ගත් වෙළෙන්දා - ගොවියාට  රුපියල් 32900ක මුදලක් ගෙවා ඇත.\nකෙසේ වෙතත් දඹුල්ල ආර්ථික මධ්‍යස්ථාන ව්‍යාපාරිකයා ට මිරිස් ගෝනියේ බර ගැන  සැක මතුවී ඇත.  බර වැඩි මිරිස් ගෝනිය  ගොවියා ඉදිරිපිටම බිමට හලද්දී චව්  ගෙඩි රැසක් එහි තිබී ඇත. චව්  ටික වෙනම කිරා බලද්දී කිලෝ 11කි.\nඅමුමිරිස් මිලදී ගත් වෙළෙන්දා හිසේ අත ගසා ගෙන ගත්තේ විශාල පාඩුවකින් බේරුණු බව පවසමින්.\nවෙළදපලේ චව්  කිලෝවක්  රුපියල් 25ක්  30ක් පමණ වෙයි.\nඅමුමිරිස් රැගෙන ආ ගොවියාට  දඹුල්ල ආර්ථික මධ්‍යස්ථාන ව්‍යාපාරිකයා දැඩි ලෙස අවවාද කරමින්- මෙවැනි අපරාධ නොකරන ලෙස උපදෙස් ලබාදී පිටත් කර යවා ඇත.",
       "URL": "https://www.hirunews.lk/122394/චව්-කිලෝ-11ක්-දඹුල්ලේ-දී-රුපියල්-7700කට-විකිණෙයි-ඉතිහාසයේ-වැඩිම-මිළ",
       "Category": "Local News",
       "Parent URL": "https://www.hirunews.lk/local-news.php?pageID=5243"
}