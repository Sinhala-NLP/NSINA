{
       "Source": "hirunews",
       "Timestamp": "Friday, 14 July 2023 - 10:56",
       "Headline": "දකුණු පළාතේ අපරාධ සඳහා යොදාගැනීමට සැළසුම් කර තිබූ ගිනි අවි දෙකක් සොයාගැනේ",
       "News Content": "දකුණු පළාතේ අපරාධ සඳහා යොදාගැනීමට සූදානම් කර තිබූ ගිනි අවි දෙකක් සමඟ පුද්ගලයෙකු අම්බලන්ගොඩ - ගොඩහේන - නාමල්උයන ප්‍රදේශයේදී අත්අඩංගුවට ගෙන තිබෙනවා.\nඊයේ (13) මෙලෙස අත්අඩංගුවට ගෙන ඇත්තේ බෝර 12 වර්ගයේ මෙරට නිෂ්පාදිත ගිනි අවි දෙකක් වන අතර, අත්අඩංගුවට ගත් සැකකරු 43 හැවිරිදි පුද්ගලයෙක්.\nමේ අතර පාදුක්ක - අංගමුව ප්‍රදේශයේ නිවසක් වැටලූ පොලිස් විශේෂ කාර්ය බලකායේ නිලධාරීන්, පාදුක්කේ මැණිකා නැමති 46 හැවිරිදි කාන්තාව අත්අඩංගුවට ගෙන තිබෙනවා.\nඑහිදී ඇය සන්තකයේ තිබූ කේරළ ගංජා තොගයක් සහ නීතිවිරෝධී මත්පැන් ලීටර 10 ක්ද සොයාගැනුනා.",
       "URL": "https://www.hirunews.lk/341167/දකුණු-පළාතේ-අපරාධ-සඳහා-යොදාගැනීමට-සැළසුම්-කර-තිබූ-ගිනි-අවි-දෙකක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=185"
}