{
       "Source": "hirunews",
       "Timestamp": "Wednesday, 11 December 2019 - 12:50",
       "Headline": "විපක්ෂ නායක සජිත් නොමැතිව ව්‍යවස්ථාදායක සභාව රැස්වේ",
       "News Content": "ජනාධිපති ගෝඨාභය රාජපක්ෂ පත්වීමෙන් පසු ව්‍යවස්ථාදයක සභාව ප්‍රථමවරට හෙට රැස්වනවා.\nඒ, එහි සභාපති කථානායක කරූ ජයසුරිය ප්‍රධානත්වයෙන්.\nකෙසේ වෙතත් නිල වශයෙන් විපක්ෂ නායකවරයා ලෙස සජිත් ප්‍රේමදාස පාර්ලිමේන්තුව රැස්වී මෙතෙක් ප්‍රකාශයට පත් නොකිරිම නිසා හෙට පැවැත්වෙන ව්‍යවස්ථාදායක සභාවට ඔහු  සහභාගි නොවීම විශේෂත්වයක්.\nපසුගිය රජය සමයේ ව්‍යවස්ථාදායක සභාව නියෝජනය කළ සියලූ සාමාජිකයින්ට හෙට ඊට සහභාගි වන ලෙසට දැනුම් දී තිබෙනවා.\nඑ අනුව හිටපු ජනාධිපති මෛත්‍රීපාල සිරිසේනගේ නියෝජිතයා ලෙස ව්‍යවස්ථාදායක සභාව නියෝජනය කළ අමාත්‍ය මහින්ද සමරසිංහ සහ හිටපු අග්‍රාමාත්‍ය රනිල් වික්‍රමසිංහගේ නියෝජිතයා ලෙස පාර්ලිමේන්තු මන්ත්‍රිනී තලතා අතුකෝරාල හෙට ව්‍යවස්ථාදයක සභාවට සහභාගි වනු ඇති.\nඑමෙන්ම සිවිල් සංවිධාන නියෝජිතයින් තුන්දෙනෙක් ද ව්‍යවස්ථාදායක සභාව නියෝජනය කරනු ලබනවා.\nව්‍යවස්ථාදායක සභාවේ නියෝජිතයින් ඉවත් කිරිමට ආණ්ඩුක්‍රම ව්‍යවස්ථාවෙන් බලයක් නොමැති අතර ඔවුන් ඉල්ලා අස්වීම සම්ප්‍රදායයි.\nමේ අතර රත්නපුර දිස්ත්‍රික් නිදහස් සන්ධාන පාර්ලිමේන්තු මන්ත්‍රී රංජිත් සොයිසාගේ අභාවයෙන් පසු පුරප්පාඩු වු මන්ත්‍රී ධුරයට මනාප ලැයිස්තුවේ මීළඟට සිටින වරුණ ලියනගේ ගේ නම ඇතුළත් ලිපිය හෙට මැතිවරණ කොමිසමට යොමු කිරිමට නියමිතයි.\nරත්නපුර දිස්ත්‍රික් තේරීම් භාර නිලධාරිනි මාලනී ලොකුපෝතාගම විසින් එම ලිපිය මැතිවරණ කොමිසමට යොමුකරනු බවයි දිස්ත්‍රික් ලේකම් කාර්යාලයේ නියෝජිතයෙකු සඳහන් කළේ.",
       "URL": "https://www.hirunews.lk/230021/විපක්ෂ-නායක-සජිත්-නොමැතිව-ව්‍යවස්ථාදායක-සභාව-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=3007"
}