{
       "Source": "hirunews",
       "Timestamp": "Tuesday, 28 December 2021 - 11:43",
       "Headline": "බංග්ලාදේශය ණය වාරික ඉල්ලීම පමා කරයි",
       "News Content": "බංග්ලාදේශය විසින් ශ්‍රී ලංකාවට ලබා දුන් ඩොලර් මිලිය 200ක ණය පහසුකම ආපසු ගෙවීමේ කාලය තවත් මාස ​​තුනකින් දීර්ඝ කිරීමට තීරණය කර තිබෙනවා.\nබංග්ලාදේශ බැංකුව විසින් මෙම තීරණයට එලැඹ ඇත්තේ, ශ්‍රී ලංකාවෙන් ඒ සම්බන්ධයෙන් සිදු කළ ඉල්ලීමකට ප්‍රතිචාර වශයෙන් බවයි බංග්ලාදේශ බැංකුවේ ජ්‍යේෂ්ඨ නිලධාරියෙක් පවසා ඇත්තේ.\nමූල්‍ය හුවමාරු හෙවත් ස්වැප් පහසුකම යටතේ බංග්ලාදේශයෙන් ලැබෙන එම ණය පහසුකම මෙරටට ලැබුණේ කොටස් තුනකින්.\nඒ අනුව 2021 අගෝස්තු 19 වැනි දින පළමු වාරිකය ලෙස ඩොලර් මිලියන 50ක් නිකුත් කළ අතර, ඩොලර් මිලියන 100ක දෙවැනි වාරිකය 2021 අගෝස්තු 30 වැනි දින නිකුත් කළා.\nඩොලර් මිලියන 50 වටිනා අවසාන වාරිකය මෙරටට නිදහස් කරනු ලැබුවේ, 2021 සැප්තැම්බර් මස 21 වැනි දිනයි.\nගිවිසුමට අනුව, බංග්ලාදේශය ණය මුදලේ පොලිය 2%ක් වන අතර, මාස හයකට පසුවත් වාරිකයේ මූලික මුදල නො ගෙවන්නේ නම්, අදාළ පොලිය 2.5% වනු ඇති.\nඅග්‍රාමාත්‍ය මහින්ද රාජපක්ෂ බංග්ලාදේශ නිදහසේ ස්වර්ණ ජයන්ති සැමරුම් උත්සවයට එක්වීම සඳහා පසුගිය මැයි මාසයේ දී එහි ගිය පසු සිදු කළ ඉල්ලීමක ප්‍රතිඵලයක් ලෙස බංග්ලාදේශ බැංකුව විසින් මෙම මුදල් හුවමාරු ගිවිසුමට එළඹුණා.\nමේ වනවිට දකුනු ආසියාවේ ශක්තිමත්ම ආර්ථිකයකට හිමිකම් කියන බංග්ලාදේශයේ විදේශ විනිමය සංචිතය පසුගිය අඟහරුවා දා දැක්වුනේ ඩොලර් බිලියන 46.3ක් ලෙසින්.\nඑය මීට වසර එක හමාරකට පමණ පෙර වාර්තා කළ ඩොලර් බිලියන 48ක වාර්තාගත ඉහළම අගයෙන් පසු වාර්තා වූ හොඳම අගය යි.",
       "URL": "https://www.hirunews.lk/292360/බංග්ලාදේශය-ණය-වාරික-ඉල්ලීම-පමා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1465"
}