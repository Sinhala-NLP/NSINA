{
       "Source": "hirunews",
       "Timestamp": "Monday, 31 January 2022 - 11:38",
       "Headline": "රටින් ගෙනාපු පාර්සලය පොලීසියට",
       "News Content": "මීගමුව පොලීසිය විසින් ඊයේ (30) දින සිදු කළ සෝදිසි කිරීමකදී පුද්ගලයින් දෙදෙනකු නීතිවිරෝධී ක්‍රියා හේතුවෙන් අත්අඩංගුවට ගැනුණා.\nඒ නීතිවිරෝධීව සහ බලපත්‍ර රහිතව මෙරටට ගෙන්වන ලද විදෙස් දුම්වැටි තොගයක් ද සමගින්.\nසැකකරුවන් ගෙන්වන ලද විදෙස් දුම්වැටි 1600ක් සොයා ගැනුණු බවයි පොලිස් මාධ්‍ය ප්‍රකාශක කාර්යාලය නිවේදනය කළේ.\nඅත් අඩංගුවට ගත් සැකකරුවන් වයස අවුරුදු 46 සහ 52හි පසුවන්නන් වන අතර ඔවුන් මීගමුව, කොච්චිකඩේ යන ප්‍රදේශවල පදිංචිකරුවන්.\nසිද්ධිය සම්බන්ධයෙන් වැඩිදුර විමර්ශන මීගමුව පොලීසිය විසින් සිදු කරනු ලබනවා.",
       "URL": "https://www.hirunews.lk/295754/රටින්-ගෙනාපු-පාර්සලය-පොලීසියට",
       "Category": "Local News",
       "Parent URL": "https://www.hirunews.lk/local-news.php?pageID=1385"
}