{
       "Source": "hirunews",
       "Timestamp": "Tuesday, 12 September 2023 - 15:19",
       "Headline": "ණය අර්බුදය ගැන මහබැංකු අධිපතිගෙන් ප්‍රකාශයක්",
       "News Content": "ණය අර්බුදයෙන් මිදීම සදහා උපාය මාර්ග සකස් කළ යුත්තේ, රටට ගැළපෙන පරිදි මිස වෙනත් රටවල් දෙස බලා නොවන බව මහ බැංකු අධිපති ආචාර්ය නන්දලාල් වීරසිංහ අවධාරණය කළා.\nඔහු මේ බව සදහන් කළේ කොළඹ ඊයේ(11) පැවති සමුළුවකට එක්වෙමින්.\nමේ අතර ලාභ ඉපැයිය හැකි ශ්‍රී ලංකා ඉතිරි කිරීමේ බැංකුව විකිණීමේ තර්ජනයට ලක්ව ඇති බව ලංකා බැංකු සේවක සංගමය චෝදනා කරනවා.\nඑම සංගමයේ ප්‍රධාන ලේකම් රන්ජන සේනානායක කොළඹ පැවති මාධ්‍ය හමුවකට එක්වෙමින් ඊයේ (11)සදහන් කළේ, මීට එරෙහිව ඉදිරියේදී වෘත්තීය ක්‍රියාමාර්ගයක් ගන්නා බවයි.\nමේ අතර සිය ගැටලු‍වලට විසදුම් ලබා දෙන ලෙස ඉල්ලා රජයේ විධායක නිලධාරික්ගේ ඒකාබද්ධ කමිටුව මුදල් අමාත්‍යාංශය ඉදිරිපිට විරෝධතාවක නිරත වනවා.\nවිධායක නිලධාරින්ට බලපා ඇති අධික ජීවන වියදම, උද්ධමනය හමුවේ වැටුප් අවප්‍රමාණය වීම, වැටුප් විෂමතාවය ඇතුළු කරුණු කිහිපයක් මුල් කරගනිමිනුයි එය පැවැත්වෙන්නේ.",
       "URL": "https://www.hirunews.lk/348043/ණය-අර්බුදය-ගැන-මහබැංකු-අධිපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=35"
}