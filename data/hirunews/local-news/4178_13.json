{
       "Source": "hirunews",
       "Timestamp": "Sunday, 10 December 2017 - 18:44",
       "Headline": "චීනකොටුවෙන් කොටු වූ දුම්වැටි",
       "News Content": "බේරුවල, චීනකොටුව ප්‍රදේශයේදී නීති විරෝධී ලෙස මෙරටට ගෙන්වන ලද දුම්වැටි 6000ක් සමඟ සැකකරුවන් දෙදෙනෙක් අද (10) බේරුවල පොලීසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් මෙම දුම්වැටි තොගය රුපියල් ලක්‍ෂ දහයකට ආසන්න වටිනාකමකින් යුක්ත වන බවයි බේරුවල පොලිසිය පවසන්නේ.\nදුම්වැටි තොගය සමඟ අත්අඩංගුවට පත් සැකකරුවන් 26 සහ 36 යන වයස් වල පසුවන්නන් වන අතර ඔවුන් බේරුවල ප්‍රදේශයේම පදිංචිකරුවන් බව සඳහන්.\nපොලීසියට ලද තොරතුරක් මත මෙම දුම්වැටි තොගය සහ සැකකරුවන් අත්අඩංගුවට ගැනීමට හැකිවූ බවයි පොලිසිය වැඩිදුරටත් පවසන්නේ.\nසැකකරුවන් සහ අත්අඩංගුවට ගත් දුම්වැටි තොගය කළුතර මහේස්ත්‍රාත් අධිකරණයට අද ඉදිරිපත් කර තිබෙනවා.",
       "URL": "https://www.hirunews.lk/178066/චීනකොටුවෙන්-කොටු-වූ-දුම්වැටි",
       "Category": "Local News",
       "Parent URL": "https://www.hirunews.lk/local-news.php?pageID=4178"
}