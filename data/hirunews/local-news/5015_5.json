{
       "Source": "hirunews",
       "Timestamp": "Wednesday, 08 June 2016 - 9:10",
       "Headline": "මස්කෙලිය රෝහලේදී  රෝගියෙකු ගෙළ වැළලා ගෙන මිය ගිය හැටි",
       "News Content": "මස්කෙලිය රෝහලේ නේවාසිකව ප්‍රතිකාර ලැබූ රෝගියෙකු රෝහල් භූමිය තුළ ගෙළ වැළලාගෙන සිය දිවි හානිකරගෙන තිබෙනවා.\nහෘදයාබාධයක් සඳහා මොහු ඊයේ පස්වරුවේ රෝහල්ගත කර ඇති අතර පසුව රාත්‍රී 11.30ට පමණ රෝහල් භූමියේ ළමා උද්‍යානයේ ඔංචිලාවක් බැද තිබූ ලණුවක ආධාරයෙන් ගෙළ වැළලාගෙන ඇති බවයි පොලීසිය ප්‍රකාශ කළේ.\nමෙලෙස සිය දිවි හානි කරගෙන ඇත්තේ 49 හැවිරිදි මස්කෙලිය - බ්‍රවුන්සික් වත්ත ප්‍රදේශයේ පදිංචි දෙදරු පියෙක්.\nමොහු සිය දිවි හානි කර ගැනීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/135024/මස්කෙලිය-රෝහලේදී-රෝගියෙකු-ගෙළ-වැළලා-ගෙන-මිය-ගිය-හැටි",
       "Category": "Local News",
       "Parent URL": "https://www.hirunews.lk/local-news.php?pageID=5015"
}