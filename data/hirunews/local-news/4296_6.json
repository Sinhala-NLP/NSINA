{
       "Source": "hirunews",
       "Timestamp": "Friday, 29 September 2017 - 20:15",
       "Headline": "ව්‍යාපාරිකයන්ගේ කෙළිබිමක් බවට පත්වූ දක්කිනගිරි විහාරස්ථානය",
       "News Content": "තවත් යුද්ධයක් ලෙස සලකා රටේ පුරා විද්‍යා ස්ථාන ආරක්ෂා කිරීමට පියවර ගතයුතු බව ජනාධිපති මෛත්‍රීපාල සිරිසේන පසුගියදා අවධාරණය කළා.\nඅද සී.අයි.ඒ හරහා අනාවරණය කරන්නේ ද ව්‍යාපාරිකයන්ගේ කෙළිබිමක් බවට නතුවෙමින් පවතින කඩිනමින් රැකගත යුතුම පුරාවිද්‍යා ස්ථානයක් පිළිබදවයි.\nකිරින්ද රජ මහා විහාරස්ථානයට යාබදව පිහිටා ඇති ඇඳගලවැල්ල දක්කිනගිරි විහාරස්ථානය පිහිටා ඇත්තේ සොබා සෞන්දර්යයෙන් අනූන ස්ථානයකයි.\nඑයට පුරාවිද්‍යාත්මක වටිනාකමත් එක් වු විට මෙහි ඇති අගය තව තවත් තීව්‍රර වනවා.\nපුරාවිද්‍යා දෙපාර්තමේන්තුව මගින් 2013 වසරේ නිකුත් කර ඇති ලිපියකින් මෙම ස්ථානය පුරාණයේ වෙහෙර විහාර හා ඉදිකිරීම් සඳහා ගල් කණු සැපයු ස්ථානයක් බවට හදුනාගෙන තිබෙනවා.\nඑහි වැඩිදුරටත් දක්වා ඇත්තේ කැණීම් වලදී පුරාවස්තු මතු වුවහොත් ඒ පිළිබද බලධාරීන් දැනුවත් කරන ලෙසයි.\nකෙසේ වෙතත් මේ වනවිට ඇදගලවැල්ල පෞරාණික භූමි ප්‍රදේශය ක්‍රමයෙන් මහා පරිමාන ව්‍යාපාරිකයන්ගේ ග්‍රහණයට නතුවෙමින් පවතිනවා.\nහිරු සී.අයි.ඒ. කළ ගවේෂණයේදී හෙළිවුයේ වැටවල් මෙන්ම තාප්ප ඉදිකරමින් මෙම ප්‍රදේශයේ ඉඩම් වෙන්කරගෙන ඇති බවයි.",
       "URL": "https://www.hirunews.lk/172187/ව්‍යාපාරිකයන්ගේ-කෙළිබිමක්-බවට-පත්වූ-දක්කිනගිරි-විහාරස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=4296"
}