{
       "Source": "hirunews",
       "Timestamp": "Thursday, 03 August 2023 - 14:13",
       "Headline": "තිරෝද රථ - ටිපර් ගැටුමෙන් එක් අයෙක් ජීවිතක්ෂයට",
       "News Content": "වැලිගම, කූඩලුමුල්ල, පාතේගම මාර්ගයේදී අද (03) උදෑසන ත්‍රීරෝද රථයක් සහ ටිපර් රථයක් එකිනෙකට ගැටීමෙන් ඇති වූ අනතුරකින් ත්‍රිරෝද රථයේ රියැදුරු ජීවිතක්ෂයට පත්ව ඇතැයි වැලිගම පොලිසිය පවසනවා.\nමෙම අනතුරෙන් මිය ගොස් ඇත්තේ බටවල, පාතේගම ප්‍රදේශයේ පදිංචි වයස 49ක වන ප්‍රභාත් නානායක්කාර නමැති අවිවාහක පුද්ගලයෙක්.\nපාතේගම දෙස සිට වැලිගම දෙසට ධාවනය වූ ත්‍රීරෝද රථයක් සහ වැලිගම දෙස සිට පාතේගම දෙසට ධාවනය වූ ගොඩනැඟිලි ඉදිකිරීම් ආයතනයකට අයත් ටිපර් රථයක් වැලිගම කූඩලුමුල්ල - පාතේගම මාර්ගයේ රත්නපුර ගෙදර ආසන්නව මෙම අනතුර සිදුව ඇතැයි පොලිසිය පවසනවා.\nඑහිදී ත්‍රීරෝද රථයේ රියැදුරු වැලිගම වලාන රජයේ රෝහලට ඇතුළත් කරමින් සිටියදී ජීවිතක්ෂයට පත්ව තිබෙනවා.\nඅනතුර සම්බන්ධයෙන් එම ටිපර් රථය සහ එහි රියැදුරු වන වල්ගම ප්‍රදේශයේ පදිංචි වයස 31 පුද්ගලයකු වැලිගම පොලිසිය මගින් අත්අඩංගුවට ගෙන ඇතැයි වාර්තා වෙනවා.\nසිද්ධිය සම්බන්ධයෙන් වැලිගම පොලිසිය විමර්ශන සිදු කරනවා.",
       "URL": "https://www.hirunews.lk/343482/තිරෝද-රථ-ටිපර්-ගැටුමෙන්-එක්-අයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=128"
}