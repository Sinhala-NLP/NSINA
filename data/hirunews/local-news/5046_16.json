{
       "Source": "hirunews",
       "Timestamp": "Saturday, 14 May 2016 - 14:31",
       "Headline": "දරුවන් 7 ක් හැදු වැඩු පියාට පුතා කල අපරාධය (ඡායාරූප)",
       "News Content": "තම පියා කැත්තකින් පහරදී ඝාතනය කල පුත්‍රයකු මහියංගණය පොලිසිය විසින් අත්අඩංගුවට ගෙන තිබෙනවා.\nඊයේ රාත්‍රී පැල් රැකීමට ගොස් අද උදෑසන නිවසට පැමිණීමෙන් පසු සැකකරු මෙලෙස තම පියාට පහරදී ඇති බවයි අප වාර්තාකරු සඳහන් කලේ.\nසැකකාර පුත්‍රයා මානසික ආබාධයකින් පෙළෙන අයෙක් බව ද සඳහන්.\nමෙලෙස මරණයට පත්වී ඇත්තේ දඹාන වතුයාය ප්‍රදේශයේ පදිංචිව සිටි 62 හැවිරිදි අයෙක්.\nදරුවන් 7 දෙනෙකු සිටින පවුලේ තුන්වැන්නා වන සැකකරු අවිවාහකයෙක් බව ද සඳහන්.\nඔහු වසර කිහිපයක සිට මානසික ආබාධයකින් පෙළෙන අතර ඒ සඳහා ප්‍රතිකාර ලබාගෙන ඇති බවයි මව ප්‍රකාශකර ඇත්තේ.\nමෙම ඝාතනය පිළිබඳ මහේස්ත්‍රාත් පරීක්ෂණය පැවැත්වීමට නියමිත අතර මහියංගණය පොලිසිය විමර්ශණ මෙහෙයවනවා.\nඡායාරූප - මහියංගණය රංජිත් කරුණාවීර",
       "URL": "https://www.hirunews.lk/133205/දරුවන්-7-ක්-හැදු-වැඩු-පියාට-පුතා-කල-අපරාධය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5046"
}