{
       "Source": "hirunews",
       "Timestamp": "Saturday, 03 April 2021 - 7:51",
       "Headline": "'ගම සමඟ පිළිසඳරක්' 17 වන අදියර අද උතුරට",
       "News Content": "ජනපති ගම සමඟ පිළිසඳරක් වැඩසටහනේ 17 අදියර අද වව්නියාව - වෙඩිවෛත්‍යකල්ලු ප්‍රදේශයේ බෝගස්වැව මහා විද්‍යාලයේදී පැවැත්වෙනවා.\nවෙඩිවෛත්‍යකල්ලු හා අවට ගම්මානවල ජනතාව දිගු කලක සිට පොදු ප්‍රශ්න සහ අධ්‍යාපන සහ සෞඛ්‍ය ගැටලු පිළිබඳව එහිදී ජනාධිපති ගෝඨාභය රාජපක්ෂගේ අවධානයට යොමු කෙරෙනු ඇති.\nඑමෙන්ම, සංවර්ධනය නොවූ මාර්ග, නිවාස, විදුලිය, ඇතුළු යටිතල පහසුකම් ඌණතා, පානීය සහ වගා ජල හිඟය මෙන්ම වන අලි තර්ජනවලට ප්‍රදේශවාසීන් දීර්ඝ කාලයක සිට මුහුණපාන අතර ඒ සඳහා මෙහිදී විසඳුම් ලබාදීමට අපේක්ෂිතයි.\nකෘෂිකර්මය මත පපදනම් වූ ශක්තිමත් ජාතික ආර්ථිකයක් ගොඩනැගීම සෞභාග්‍යයේ දැක්ම යටතේ මෙම වැඩසටහන ක්‍රියාත්මක වනු ඇති.\n2020 සැප්තැම්බර් 25 වන දින බදුල්ල දිස්ත්‍රික්කයෙන් ගම සමඟ පිළිසඳර වැඩසටහන ආරම්භ කෙරුණා.\nඒ අනුව මාතලේ, රත්නපුර, අනුරාධපුර, අම්පාර, පොළොන්නරුව, කළුතර සහ මොනරාගල මෙන්ම, කෑගල්ල, මහනුවර, පුත්තලම, ත්‍රිකුණාමලය, කුරුණෑගල, ගාල්ල, නුවරඑළිය සහ මාතර දිස්ත්‍රික්කය ආවරණය පරිදි මෙම වැඩසටහන ක්‍රියාත්මක වුණා.",
       "URL": "https://www.hirunews.lk/267357/ගම-සමඟ-පිළිසඳරක්-17-වන-අදියර-අද-උතුරට",
       "Category": "Local News",
       "Parent URL": "https://www.hirunews.lk/local-news.php?pageID=2045"
}