{
       "Source": "hirunews",
       "Timestamp": "Wednesday, 07 June 2023 - 10:48",
       "Headline": "''බේකරි නිෂ්පාදනවල මිල අඩු කරන්න බෑ'' සභාපති කියයි",
       "News Content": "ගෑස් මිල අඩු කළද බේකරි නිෂ්පාදනවල මිල අඩු කළ නොහැකි බව සමස්ත ලංකා බේකරි හිමියන්ගේ සංගමයේ සභාපති එන්.කේ. ජයවර්ධන සඳහන් කරනවා.\nබේකර් හිමියන්ගෙන් (25%) පමණ ගෑස් භාවිත කිරීම එසේ මිල අඩු නොකිරීමට හේතුව බවද ඔහු ප්‍රකාශ කර සිටියා.\nගෑස් මිල වැඩි වූ කිසිදු අවස්ථාවකදී බේකරි නිෂ්පාදනවල මිල ඉහළ නොදැමූ බවද ඔහු වැඩිදුරටත් සඳහන් කළා.\nමේ සම්බන්ධයෙන් අදහස් දක්වන පාරිභෝගික අයිතීන් සුරැකීමේ ජාතික ව්‍යාපාරයේ සභාපති රංජිත් විතානගේ පවසන්නේ ගෑස් මිල වැඩි වූ සැණින් මාධ්‍ය ඉදිරියට පැමිණ බේකර් නිෂ්පාදනවල මිල ඉහළ දමන බේකරි හිමියන්ගේ සංගමය මේ අවස්ථාවේදී එම නිෂ්පාදනවල මිල අඩු කිරීමට නොහැකි බව ප්‍රකාශ කිරීම විහිළුවට කාරණාවක් බවය.\nබේකරි හිමියන්ගේ සංගමය හා වෙළෙඳ ප්‍රජාව මේ අවස්ථාවේදී පාරිභෝගිකයන් තළාපෙළා දමමින් පාතාලය ලෙස හැසිරෙන බවද සභාපති විතානගේ සඳහන් කළා.\nමෙවැනි සංගම් පිළිබඳව තමන්ට ඇත්තේ දැඩි පිළිකුලක් බවද පසුගියදා පැවැති මාධ්‍ය සාකච්ඡාවකට සහභාගි වෙමින් ඔහු වැඩිදුරටත් ප්‍රකාශ කර සිටියා.",
       "URL": "https://www.hirunews.lk/337251/බේකරි-නිෂ්පාදනවල-මිල-අඩු-කරන්න-බෑ-සභාපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=288"
}