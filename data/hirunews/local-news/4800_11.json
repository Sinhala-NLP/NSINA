{
       "Source": "hirunews",
       "Timestamp": "Friday, 11 November 2016 - 11:25",
       "Headline": "වාහන මිළ වෙනස් වන්නේ මෙහෙමයි",
       "News Content": "මෙවර අයවැයෙන් සිදුකළ බදු සංශෝධන හේතුවෙන් කුඩා ප්‍රමාණයේ මෝටර් රථවල මිල ඉහළ යන බව ශ්‍රී ලංකා වාහන ආනයනකරුවන්ගේ සංගමය පවසනවා.\nඑමෙන්ම, එන්ජින් ධාරිතාව 1800 සහ 2000 අතර, මෝටර් රථවල මිල ද කැපී පෙනෙන ලෙස ඉහළ යන බවයි එම සංගමයේ සභාපති දිනේෂ් සේනානායක ප්‍රකාශ කළේ.\nඒ අනුව එම මෝටර් රථවල මිල රුපියල් ලක්ෂ 9 කින් පමණ ඉහළ යනවා. එමෙන්ම, එන්ජින් ධාරිතාව 1000ට අඩු කුඩා මෝටර් රථවල මිල රුපියල් ලක්ෂ 2 කින් පමණ ඉහළ යනු ඇති බවයි ඔහු කියා සිටියේ.\nකෙසේ වෙතත් කුඩා ප්‍රමාණයේ වෑන් රථ මිල පහත වැටීමක් මෙවර අයවැය බදු සංශෝධන නිසා සිදුවන බව ඔහු ප්‍රකාශ කළා.\nඑමෙන්ම කෲ කැබ් වර්ගයේ මෝටර් රථවල මිල ද අඩුවන බවයි ශ්‍රී ලංකා වාහන ආනයනකරුවන්ගේ සංගමයේ සභාපති දිනේෂ් සේනානායක කියා සිටියේ.\nමේ අතර මෙවර අයවැයෙන් විද්‍යුත් මෝටර් රථ සදහා සියයට 50 ක් ලෙස පැවති රේගු බද්ද සියයට 10 කින් අඩු කර තිබෙනවා.\nඒ අනුව විද්‍යුත් මෝටර් රථයක මිල රුපියල් ලක්ෂ 5 කින් පමණ අඩුවන බවයි ශ්‍රී ලංකා වාහන ආනයනකරුවන්ගේ සංගමය ප්‍රකාශ කළේ.\nමේ අතර ත්‍රීවීලරයක් රුපියල් පනස් දහසක පමණ මුදලකින් වැඩිවන බව ද ඔවුන් ප්‍රකාශ කලා.\nඑන්ජින් ධාරිතාව දහසේ සිට 1800 දක්වා වන වාහනවල කිසිදු මිල වැඩිවීමක් සිදුවන්නේ නැහැ.\nඑන්ජින් ධාරිතාව 1800 සිට 2000 දක්වා වන වාහන රුපියල් ලක්ෂ 9 කින් ඉහළ යන බවයි වාහන ආනයනකරුවන් ප්‍රකාශ කලේ.\nඑන්ජින් ධාරිතාව 2000 ට වැඩි වාහන මිලෙහි කිසිදු වෙනසක් කමක් සිදු නොවන බව ද ඔවුන් සඳහන් කලා.\nවෑන් රථ සඳහා සියයට 150 ක්ව තිබු බදු සියයට 85 දක්වා අඩු කර තිබෙනවා.\nමේ අනුව වෑන් රථ මිළ පහළ බැස ඇති බවයි වාහන ආයනයනකරුවන් පෙන්වා දෙන්නේ.\nපෙට්‍රල් භාවිත කෙරෙන කුඩා වෑන් රථවලට තිබු බදු රුපියල් ලක්ෂ 15 කින් පමණ අඩුවී තිබෙනවා.\nමේ හේතුවෙන් එම වෑන් රථ රුපියල් ලක්ෂ 25 ත් 30 ත් අතර මිළක් වනු ඇති.",
       "URL": "https://www.hirunews.lk/147314/වාහන-මිළ-වෙනස්-වන්නේ-මෙහෙමයි",
       "Category": "Local News",
       "Parent URL": "https://www.hirunews.lk/local-news.php?pageID=4800"
}