{
       "Source": "hirunews",
       "Timestamp": "Friday, 25 August 2023 - 9:27",
       "Headline": "ගෙවත්තකින් ගිනි අවි ඇතුළු භාණ්ඩ රැසක් සොයා ගැනේ",
       "News Content": "කුරුණෑගල ප්‍රදේශයේ ගෙවත්තක තිබී ගිනි අවි ඇතුළු භාණ්ඩ රැසක් කුරුණෑගල කොට්ඨාස අපරාධ විමර්ශන කාර්යාංශය විසින් සොයාගෙන තිබෙනවා.\nමල්ලවපිටිය උඩයාර් මාවත ප්‍රදේශයේ නිවසක් මිලදී ගත් පුද්ගලයකු ගෙවත්ත පිරිසිදු කිරීමේ දී සැකකටයුතු පාර්සලයක්  තිබෙන බවට ලබා දුන් තොරතුරක් මත පොලිස් නිලධාරීන් විසින් පරික්ෂා කිරීමේදී එම පාසලේ තුළ තිබී කුඩා ප්‍රමාණයේ රිවෝල්වර අවියක් , නොම්බර 12 උණ්ඩ යොදන ගල්කටස් අවියක්,නොම්බර 12 උණ්ඩ දෙකක්, රම්බෝ මාදිලියේ පිහි  හතක්,වක් පිහියක්,මූනිස්සම් බෝල ග්‍රෑම් හාරසිය විස්සක්,ජිල් බෝල අසූ හතරක්,තුන්හුලස් වර්ගය රතිඤ්ඤා දහයක් සොයාගත් බව පොලිසිය පවසනවා.\nඑම පාර්සලය සඟවා තිබී ඇත්තේ නිවසේ වතුර බැසයාමට සකස් කර තිබූ ගලි වල තුළ බව පොලිසිය අනාවරණය කරනවා.\nමෙම  සම්බන්ධව ඉදිරි විමර්ශන කුරුණෑගල කොට්ඨාස අපරාධ විමර්ශන ඒකකය විසින් සිදුකරන බව පොලිසිය   වැඩිදුරටත් අනාවරණය කරනවා.",
       "URL": "https://www.hirunews.lk/346024/ගෙවත්තකින්-ගිනි-අවි-ඇතුළු-භාණ්ඩ-රැසක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=74"
}