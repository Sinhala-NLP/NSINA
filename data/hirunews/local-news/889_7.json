{
       "Source": "hirunews",
       "Timestamp": "Monday, 05 September 2022 - 18:46",
       "Headline": "කෙන්යාවේ ජනාධිපතිවරණ ප්‍රතිඵලය ගැන එරට ශ්‍රේෂ්ඨාධිකරණයෙන් තීරණයක්",
       "News Content": "කෙන්යාවේ ශ්‍රේෂ්ඨාධිකරණය පසුගිය මාසයේ පැවති ජනාධිපතිවරණයෙන් විලියම් රූටෝ ජයග්‍රහණය කළ බවට වන ප්‍රතිඵලයේ කිසිදු වෙනසක් සිදු වන්නේ නැතැයි අද (05) තහවුරු කළා.\nඉකුත් මාසයේ 09 වැනිදා පැවති කෙන්යාවේ ජනාධිපතිවරණයෙන් උප ජනාධිපතිවරයා ලෙස පත් වූ අතර, ප්‍රතිඵලය ප්‍රකාශයට පත් වූවායින් පසු මැතිවරණ ක්‍රියාවලියේ දෝෂ සහගතභාවයක් ඇතැයි ස්වාධීන මැතිවරණ හා සීමා කොමිසමේ (IEBC) සාමාජිකයන් සිව් දෙනෙක් ප්‍රකාශ කළා.\nඒ අනුව අනෙක් ප්‍රධාන අපේක්ෂා වූ රයිලා ඔඩින්ගා විසින් එම ප්‍රතිඵලයට එරෙහිව ශ්‍රේෂ්ඨාධිකරණයට ගියේ, හැකර්වරුන් මැතිවරණ මණ්ඩලයේ වෙබ් අඩවියට ඇතුළු වී ඔහුගේ ඡන්ද අඩු කර ඇතැයි චෝදනා කරමින්.\nකෙසේ නමුත් අද කෙන්යාවේ ශ්‍රේෂ්ඨාධිකරණය ජනාධිපතිවරණයේ ප්‍රතිඵලය කිසිදු වෙනසක් නොවන බව ප්‍රකාශයට පත් කරමින් ස්වාධීන මැතිවරණ හා සීමා කොමිසම (IEBC) විසින් යළිත් තහවුරු කළා.\nඑම මැතිවරණයෙන් 55 හැවිරිදි විලියම් රූටෝ ජයග්‍රහණය කළේ ප්‍රතිවාදියා වූ 77 හැවිරිදි රයිලා ඔඩින්ගා ලබා ගත් ඡන්ද ප්‍රතිශතය වූ 48.85% ට එරෙහිව 50.49%ක ඉහළ ප්‍රතිශතයක් ලබා ගනිමින්.",
       "URL": "https://www.hirunews.lk/314636/කෙන්යාවේ-ජනාධිපතිවරණ-ප්‍රතිඵලය-ගැන-එරට-ශ්‍රේෂ්ඨාධිකරණයෙන්-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=889"
}