{
       "Source": "hirunews",
       "Timestamp": "Saturday, 29 May 2021 - 16:05",
       "Headline": "ගිනිගත් නෞකාවෙන් නිපදවී ඇති මිශ්‍ර උපද්‍රවකාරී අපද්‍රව්‍ය කළමනාකරණයට මාර්ගෝපදේශන මාලාවක්",
       "News Content": "එක්ස්ප්‍රස් පර්ල් නෞකාව ගිනිගැනීම හේතුවෙන් නිපදවී ඇති මිශ්‍ර උපද්‍රවකාරී අපද්‍රව්‍ය කළමනාකරණය කිරීම පිළිබඳව මාර්ගෝපදේශ සහ යෝජනා මධ්‍යම පරිසර අධිකාරිය විසින් සමුද්‍රිය පරිසර ආරක්ෂණ අධිකාරිය ඇතුලු අදාළ ආයතන වෙත යොමුකර තිබෙනවා.\nඅදාළ නෞකාව අනතුරට ලක්වීම හේතුවෙන් නිපදවී ඇති සමස්ත අපද්‍රව්‍ය උපද්‍රවකාරී අපද්‍රව්‍ය ලෙස හැඳින්වීමටයි මධ්‍යම පරිසර අධිකාරිය පියවර ගෙන ඇත්තේ.\nඒ අනුව යෝජනා 11 ක් අදාළ ආයතන වෙත යොමුකිරීමට මධ්‍යම පරිසර අධිකාරිය විසින් පියවර ගෙන තිබෙනවා.\nඅදාළ නෞකාවේ සුන්බුන් සහ අපද්‍රව්‍ය එක්රැස්විය හැකි වෙරළ තීර සහ ස්ථාන අනතුරුදායක ප්‍රදේශ ලෙස නම් කර ඇති අතර, ජනතාවට එම අපද්‍රව්‍ය ස්පර්ශ නොකරන ලෙස දැනුම්දිය යුතුයි.\nඑක්රැස් කරන අපද්‍රව්‍ය පිටස්තර පුද්ගලයින්ගෙන් ආරක්ෂා කරගැනීම සඳහා පොලීසිය හෝ නාවික හමුදාව යටතේ ආරක්ෂක වැඩපිළිවෙලක්ද ක්‍රියාත්මක කළ යුතු බව අදාළ මාර්ගෝපදේශනවල දැක්වෙනවා.",
       "URL": "https://www.hirunews.lk/272795/ගිනිගත්-නෞකාවෙන්-නිපදවී-ඇති-මිශ්‍ර-උපද්‍රවකාරී-අපද්‍රව්‍ය-කළමනාකරණයට-මාර්ගෝපදේශන-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=1920"
}