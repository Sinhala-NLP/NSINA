{
       "Source": "hirunews",
       "Timestamp": "Tuesday, 17 January 2023 - 11:17",
       "Headline": "තීරු බදු නොගෙවා රැගෙන ආ  එනසාල් තොගයක් සමඟ දෙදෙනෙකු අත්අඩංගුවට",
       "News Content": "ඉන්දියාවේ කේරළ ප්‍රාන්තයේ සිට තීරු බදු නොගෙවා මෙරටට රැගෙන ආ රුපියල් ලක්ෂ 150කට අධික වටිනාකමකින් යුත් එනසාල් තොගයක් සමඟ දෙදෙනෙකු කල්පිටිය ප්‍රදේශයේ දී අත්අඩංගුවට ගෙන තිබෙනවා.\nකිලෝ ග්‍රෑම් 1200ක් පමණ බරකින් යුත් එම එනසාල් තොගය කැබ් රථ දෙකකින් ප්‍රවාහනය සඳහා සූදානම් කර තිබිය දී සිය භාරයට ගත් බවයි පොලිසිය පවසන්නේ.\nඑහිදී අත්අඩංගුවට ගත් සැකකරුවන් 33 සහ 40 යන වයස්වල පසුවන එම ප්‍රදේශයේම පදිංචිකරුවන්.\nපොලිසිය ඔවුන්ගෙන් සිදුකළ ප්‍රශ්නකිරීම්වල දී අනාවරණය වී ඇත්තේ දීර්ඝ කාලයක සිට මොවුන් මෙම ජාවාරම සිදුකර ඇති බවයි.",
       "URL": "https://www.hirunews.lk/325243/තීරු-බදු-නොගෙවා-රැගෙන-ආ-එනසාල්-තොගයක්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=596"
}