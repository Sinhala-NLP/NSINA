{
       "Source": "hirunews",
       "Timestamp": "Saturday, 21 January 2023 - 10:29",
       "Headline": "කුණ්ඩසාලේ සඳගල සොරාගැනීමේ සිද්ධියට තවත් දෙදෙනෙකු සී.අයි.ඩී. අත්අඩංගුවට",
       "News Content": "කුණ්ඩසාලේ උඩමළුව රක්ෂිතයේ තිබූ සඳගල සොරාගැනීමේ සිද්ධියට අදාළව තවත් සැකකරුවන් දෙදෙනෙකු අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ, අපරාධ දෙපාර්තමේන්තුවේ සමූහ මංකොල්ල විමර්ශන ඒකකයේ නිලධාරීන් මෙම සැකකරුවන් ඊයේ (20) මහනුවර දී අත්අඩංගුවට ගෙන ඇති බවයි.\nකුණ්ඩසාලේ ප්‍රදේශයේ පදිංචිකරුවන් වන ඔවුන් අද (21) තෙල්දෙණිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/325552/කුණ්ඩසාලේ-සඳගල-සොරාගැනීමේ-සිද්ධියට-තවත්-දෙදෙනෙකු-සී-අයි-ඩී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=588"
}