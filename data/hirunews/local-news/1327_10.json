{
       "Source": "hirunews",
       "Timestamp": "Monday, 28 February 2022 - 13:47",
       "Headline": "ඩීසල් නැව පැමිණීම කල් යයි - බස් ධාවනය අඩු වෙයි (වීඩියෝ)",
       "News Content": "පිරවුම්හල්වල පවතින ඩිසල් හිගය හේතුවෙන් පෞද්ගලික බස් රථ ධාවනය සැලකිය යුතු මට්ටමකින් පහත වැටි ඇති බව බස් රථ සේවකයින් පවසනවා.\nසමස්ථ ලංකා පෞද්ගලික සමාගම් සම්මේලනයේ ප්‍රධාන ලේකම් අංජන ප්‍රියන්ජිත් පෙන්වා දෙන්නේ බස්රථ සදහා අවශ්‍ය ඩිසල් අද දිනය තුල නොලැබුනහොත් තත්ත්වය බරපතල විය හැකි බවයි.\nප්‍රදේශ රැසක අප වාර්තාකරුවන්ද සදහන් කළේ අද දිනයේ පෞද්ගලික බස් රථ ධාවනය යම් තරමකින් පහත වැටි ඇති බවයි.\nසිපෙට්කෝ පිරවුම්හල මෙන්ම පසුගිය දා මිල යලි ඉහල දැමු ඇතැම් ලංකා අයි.ඕ.සි පිරවුම්හල්වල ද ඉන්ධන තොග අවසන් බවට වන පුවරු දැක ගත හැකි වනවා.\nදිවයිනේ බොහෝ ප්‍රදේශවල පවතින මෙම ඉන්ධන හිගය නිසා ජනතාවද තවදුරටත් පත්ව සිටින්නේ දැඩි අසීරුතාවට යි.\nපවතින ඉන්ධන අර්බුදය හමුවේ දුම්රිය ධාවනයට මෙතෙක් බාධා මතුව නොමැති බව දුම්රිය දෙපාර්තමේන්තුව ප්‍රකාශ කළා.\nඑහි උසස් නිලධාරියෙකු කියා සිටියේ, ඉන්ධන ලබාදිය නො හැකි බව තෙල් සංස්ථාව මෙතෙක් ප්‍රකාශ කර නැතත්, පවතින ඉන්ධන තොග කළමනාකරණය කර ගනිමින් දුම්රිය ධාවනය සිදු කරන බවයි.\nමේ අතර, අද දිනයේ දිවයිනට පැමිණිමට නියමිතව තිබු ඩිසල් අඩංගු නෞකාව පැමිණිම නොවැලක්විය හැකි හේතුවක් මත අනිද්දා දක්වා කල් යන බව බලශක්ති අමාත්‍යාංශය සදහන් කළා.\nඑහි මාධ්‍ය ප්‍රකාශක අතිරේක ලේකම් චාමින්ද හෙට්ටිආරච්චි කියා සිටියේ, ලබන සිකුරා දා තවත් ඩිසල් නෞකාවක් මෙරටට පැමිණිමට නියමිත බවයි.\nපෙට්‍රල් මෙටි්‍රක් ටොන් 38300ක් රැගෙන මෙරටට ලගා වු නෞකාවේ පෙට්‍රල් ගොඩබෑම අද පස්වරුවේ ආරම්භ කළ හැකි බවද ඔහු සදහන් කළා.",
       "URL": "https://www.hirunews.lk/298293/ඩීසල්-නැව-පැමිණීම-කල්-යයි-බස්-ධාවනය-අඩු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1327"
}