{
       "Source": "hirunews",
       "Timestamp": "Tuesday, 26 January 2021 - 13:17",
       "Headline": "මාස තුනකට පසු යළි ඇරඹූ මඩකලපුව - කොළඹ රාත්‍රී දුම්රිය සේවය",
       "News Content": "මඩකලපුව සිට කොළඹ දක්වා ධාවනය වන රාත්‍රී දුම්රිය සේවය කොරෝනා ව්‍යාප්තිය හේතුවෙන් පසුගිය මාස කිහිපය තුල තාවකාලිකව නතර කර තිබුනා.\nපසු ගිය ඔක්තොම්බර් මස 25 වන දින සිට මාස තුනක කාලයක් නවතා දමා තිබූ රාත්‍රී දුම්රිය සේවය යළි ඊයේ (24) රාත්‍රියේ සිට ධාවනය ආරම්භ කර තිබෙනවා.\nඒ අනුව ඊයේ (25) රාත්‍රී 8.15ට මඩකලපුව දුම්රිය ස්ථානයෙන් කොළඹ බලා පිටත් වූ දුම්රිය අද (26) උදෑසන 5.30ට පමණ කොළඹ කොටුව දුම්රිය ස්ථානයට පැමිණියා.\nසෞඛ්‍ය ක්‍රියාමාර්ග සියල්ල අනුගමනය කරමින් යළි මෙම දුම්රිය සේවය ආරම්භ කළ බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/260757/මාස-තුනකට-පසු-යළි-ඇරඹූ-මඩකලපුව-කොළඹ-රාත්‍රී-දුම්රිය-සේවය",
       "Category": "Local News",
       "Parent URL": "https://www.hirunews.lk/local-news.php?pageID=2188"
}