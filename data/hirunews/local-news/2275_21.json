{
       "Source": "hirunews",
       "Timestamp": "Monday, 14 December 2020 - 13:21",
       "Headline": "අවිස්සාවේල්ල අපනයන සැකසුම් කලාපයේ කොරෝනා ආසාදිතයින් 142 දක්වා ඉහළට",
       "News Content": "අවිස්සාවේල්ල - සීතාවක අපනයන සැකසුම් කලාපයේ නව ආසාදිතයින් 41ක් ඊයේ (13) හඳුනා ගැනීමත් සමඟ එහි සමස්ත කොරෝනා ආසාදිතයින් සංඛ්‍යාව 142 දක්වා ඉහළ ගොස් තිබෙනවා.\nඊයේ (13) වාර්තා වූ ආසාදිතයින් හංවැල්ල - දෙහිඕවිට, ඇහැලියගොඩ සහ රුවන්වැල්ල යන සෞඛ්‍ය වෛද්‍ය නිලධාරි කොට්ඨාශවල පුද්ගලයින් බවයි හිරු ප්‍රාදේශීය වාර්තාකරු සඳහන් කළේ.\nමේ අතර, ඇහැලියගොඩ ප්‍රදේශයෙන් ද කොවිඩ් 19 වෛරසය ආසාදනය වූ පුද්ගලයින් 09 දෙනෙකු ඊයේ හඳුනාගෙන ඇති අතර, මේ වනවිට එම ප්‍රදේශයෙන් වාර්තා වන සමස්ත ආසාදිතයින් සංඛ්‍යාව 250 කට ආසන්නයි.",
       "URL": "https://www.hirunews.lk/256995/අවිස්සාවේල්ල-අපනයන-සැකසුම්-කලාපයේ-කොරෝනා-ආසාදිතයින්-142-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2275"
}