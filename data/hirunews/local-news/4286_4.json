{
       "Source": "hirunews",
       "Timestamp": "Friday, 06 October 2017 - 10:37",
       "Headline": "පොල් ගණන් අහස උසට නගිද්දී එක පොල් ගෙඩියකින්, ගෙඩි 2ක් එන හැටි මෙන්න",
       "News Content": "දඹුල්ල පොහොරන්වැව ප්‍රදේශයේ ගෙවත්තකින් කඩාගත් පොල් ගෙඩියක් පලා බලද්දී ඇතුලත තවත් පොල් ගෙඩියක් හමුවී තිබෙනවා.\nදඹුල්ල මහනගර සභාවේ ශ්‍රී ල නි ප හිටපු නාගරික මන්ත්‍රී  කේ එස් ඩි සරත්චන්ද්‍ර ගේ ගෙවත්තේ  ඇති පොල් ගසක මේ දෙබිඩි පොල් ගෙඩිය හමුවී ඇති බවයි අප වාර්තාකරු කියා සිටියේ.\nසරත්චන්ද්‍ර මහතා කිවේ ආහාර පිසීම සදහා පොල් ගෙඩියක් ගෙවත්තේ ගසකින් කඩාගෙන බිදින විට බෑ දෙක තුල බෑ හතරක් දුටු බවයි.\nමේ පොල් ගෙඩිය ගැන ලැබුණු ආරංචියත් සමග බොහෝ දෙනකු එය නැරඹීමට පැමිණ තිබෙනවා.\nඒ අතර එජාප පළාත් සභා මන්ත්‍රී තිස්ස බණ්ඩාර හේරත්  ද එක්ව සිටියා.\nපොල් ගෙඩිය බලා ඔහු දේශපාලන විහිළුවක් කරමින් කිවේ අලුත් ආණ්ඩුව ජනතාවට සහන සලසන්න දෙබඩි පොල් පලදාවක් ලබාදෙන බවයි.",
       "URL": "https://www.hirunews.lk/172732/පොල්-ගණන්-අහස-උසට-නගිද්දී-එක-ගෙඩියකින්-ගෙඩි-2ක්-එන-හැටි-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=4286"
}