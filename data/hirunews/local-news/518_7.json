{
       "Source": "hirunews",
       "Timestamp": "Thursday, 23 February 2023 - 14:45",
       "Headline": "ජවිපේ ප්‍රතිපත්තිය ගැන සජිත්ගෙන් විවේචනාත්මක ප්‍රකාශයක් (වීඩියෝ)",
       "News Content": "රටේ ආගමික සිද්ධස්ථාන පවා රජයට පවරා ගැනීම ජනතා විමුක්ති පෙරමුණේ ප්‍රතිපත්තිය වී ඇතැ යි විපක්ෂ නායක සජිත් ප්‍රේමදාස චෝදනා කරනවා.\nපළාත් පාලන ඡන්දය ඉලක්ක කර ගනිමින් පොළොන්නරුව නගරයේ පැවති ජන රැළියකට එක්වෙමින් ඔහු මෙම චෝදනාව එල්ල කළා.\nඉදිරි පළාත් පාලන ඡන්ද විමසීම ඉලක්ක කර ගනිමින් පොළොන්නරුව නගරයේ මෙම ජන රැළිය සංවිධානය කර තිබුණේ විපක්ෂනායක සංජිත් ප්‍රේමදාසගේ ප්‍රධානත්වයෙන්.\nමේ අතර, මෙරට දේශපාලන ඉතිහාසයේ සුවිශේෂීම වෙනස මාර්තු මස සිදුවීමට නියමිත බව ජාතික ජන බලවේගයේ නායක අනුර කුමාර දිසානායක පවසනවා.\nඔහු මෙම අදහස් පළ කළේ, මහනුවර නගරයේ පැවති ජන රැළියකට එක්වෙමින්.\nඉදිරි පළාත් පාලන ඡන්ද විමසීම ඉලක්ක කර ගනිමින් මහනුවර නගරයේ මෙම ජන රැළිය සංවිධානය කර තිබුණේ ජාතින ජන බලවේගයේ නායක අනුර කුමාර දිසානායක ප්‍රධානත්වයෙන්.",
       "URL": "https://www.hirunews.lk/328110/ජවිපේ-ප්‍රතිපත්තිය-ගැන-සජිත්ගෙන්-විවේචනාත්මක-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=518"
}