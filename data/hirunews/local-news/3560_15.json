{
       "Source": "hirunews",
       "Timestamp": "Friday, 11 January 2019 - 17:11",
       "Headline": "ඉදිරි පැය 5 තුල ප්‍රදේශ කිහිපයකට ප්‍රබල අකුණු සහිත වැසි",
       "News Content": "ඉදිරි පැය 5 තුල ගාල්ල, මාතර, රත්නපුර, සහ කලුතර ප්‍රදේශවලට ප්‍රබල අකුණු සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම එම ප්‍රදේශවලට පැයට කිලෝමීටර් 70 ක 80 ක පමණ කෙටි කාලීන තද සුළං ද ඇතිවිය හැකි බවයි එම දෙපාර්තමේන්තුව සඳහන් කළේ.\nකාලගුණ විද්‍යා දෙපාර්තමේන්තුව සඳහන් කළේ මෙම කාලසීමාව තුළ ප්‍රබල අකුණු තත්ත්වයක් ද ඇති විය හැකි බවයි.\nඒ පිළිබදව ජනතාව විමසිල්ලෙන් පසුවිය යුතු බව කාලගුණ විද්‍යා දෙපාර්තමේන්තුව වැඩිදුරටත් සඳහන් කළා.\nමේ අතර අද දිනයේ සිට ලබන 13 වනදා දක්වා ඌව, මධ්‍යම, දකුණ, බස්නාහිර සහ සබරගමුව පළාත්වලත් පොළොන්නරුව දිස්ත්‍රික්කයේත් වැසි තත්වයේ වර්ධනයක් බලාපොරොත්තුවන බව කාලගුණ විද්‍යා දෙපාර්තමේන්තුව ප්‍රකාශ කළා.\nනැගෙනහිර, ඌව, සහ මධ්‍යම පළාත්වලත් පොළොන්නරුව සහ හම්බන්තොට දිස්ත්‍රික්වලත් විටින් විට වැසි හෝ ගිගුරුම් සහිත වැසි ඇතිවිය හැකියි.\nඋතුරු පළාතේ සහ අනුරාධපුර දිස්ත්‍රික්කයේ වැසි වාර කිහිපයක් ඇති වනවා.\nසබරගමුව සහ බස්නාහිර පළාත්වලත් ගාල්ල මාතර සහ කුරුණෑගල දිස්ත්‍රික්වලත් සවස 2 න් පමණ පසුව වැසි හෝ ගිගුරුම් සහිත වැසි ඇතිවිය හැකියි.\nඌව, මධ්‍යම සහ දකුණු පළාත්වල මෙන්ම සබරගමුව පළාතේත් පොළොන්නරුව මඩකලපුව සහ අම්පාර දිස්ත්‍රික්වලත් ඇතැම් ස්ථානවලට මිලිමීටර් 100 ක පමණ තද වැසි ඇති විය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nවයඹ සහ නැගෙනහිර පළාත්වලත් මොණරාගල සහ හම්බන්තොට දිස්ත්‍රික්වලත් විටින් විට හමන පැයට කිලෝමීටර් 40 දක්වා තරමක් තද සුළං ඇතිවීමේ හැකියාවක් ද පවතිනවා.",
       "URL": "https://www.hirunews.lk/208005/ඉදිරි-පැය-5-තුල-ප්‍රදේශ-කිහිපයකට-ප්‍රබල-අකුණු-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3560"
}