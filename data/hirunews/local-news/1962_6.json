{
       "Source": "hirunews",
       "Timestamp": "Tuesday, 11 May 2021 - 7:41",
       "Headline": "ඔන්ටාරියෝ දෙමළ ජන සංහාර පනත් කෙටුම්පත සම්බන්ධයෙන් කැනඩාවට ලක් රජයේ අප්‍රසාදය",
       "News Content": "කැනඩාවේ ඔන්ටාරියෝ ව්‍යවස්ථාදායක සභාව විසින් දෙමළ ජන සංහාර අධ්‍යාපන සතිය නමින් පෞද්ගලික මන්ත්‍රී කෙටුම්පතක් සම්මත කිරීම පිළිබඳව ලක් රජය දැඩි කනස්සල්ල පල කර තිබෙනවා.\nවිදේශ අමාත්‍ය දිනේෂ් ගුණවර්ධන මේ බව සඳහන් කර ඇත්තේ ශ්‍රී ලංකාවේ සිටින කැනඩා මහ කොමසාරිස්වරවයා ඊයේ (10) හමුවෙමින්.\nවිදේශ අමාත්‍යංශයේදී එම හමුව සිදුවුණා.\nඑහිදී විදේශ අමාත්‍යවරයා ප්‍රකාශ කර ඇත්තේ ශ්‍රී ලංකාවේ ජන සංහාරයක් සිදුව ඇති බවට සොයා ගැනීමක් නොමැති බවට වූ කැනඩා රජයේ නිල ස්ථාවරයට පටහැනිව ඔවුන් ක්‍රියා කර ඇති බවයි.\nපනත් කෙටුම්පත සඳහා ඔන්ටාරියෝහි උප ආණ්ඩුකාරවරිය ලබා දුන් අනුමැතිය අත්හිටුවීමට කැනඩා රජය මැදිහත්විය යුතු බවයි ඔහු සඳහන් කළේ.\nමෙම පනත් කෙටුම්පත හේතුවෙන් ප්‍රතිසන්ධාන ක්‍රියාවලියට සාමය ගොඩනැගීමට සහ ද්විපාර්ශ්වික සබඳතා වලට සිදුවන බලපෑම සම්බන්ධයෙන් විදේශ අමාත්‍යංශ ලේකම්වරයා මහ කොමසාරිස්වරයාට කරුණු පැහැදිලි කර තිබෙනවා.\nඔන්ටාරියෝ ව්‍යවස්ථාදායක සභාව අංක 104 දරණ දෙමළ ජන සංහාර අධ්‍යාපන සතිය පිළිබඳ පනත් කෙටුම්පත සම්මත කර තිබුණේ පසුගිය මැයි 06 වනදායි.",
       "URL": "https://www.hirunews.lk/271016/ඔන්ටාරියෝ-දෙමළ-ජන-සංහාර-පනත්-කෙටුම්පත-සම්බන්ධයෙන්-කැනඩාවට-ලක්-රජයේ-අප්‍රසාදය",
       "Category": "Local News",
       "Parent URL": "https://www.hirunews.lk/local-news.php?pageID=1962"
}