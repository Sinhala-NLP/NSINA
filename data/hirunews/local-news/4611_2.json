{
       "Source": "hirunews",
       "Timestamp": "Thursday, 16 March 2017 - 17:48",
       "Headline": "පංචිකාවත්තේ වාහන අමතර කොටස් අලෙවියේ වංචාවක් හෙළිවෙයි (ඡායාරූප)",
       "News Content": "කොළඹ පංචිකාවත්ත ප්‍රදේශයේ මෝටර් රථ අමතර කොටස් අලෙවිසැල් පාරිභෝගික අධිකාරිය විසින් වටලා තිබෙනවා.\nඑහිදී මිළ සඳහන් නොකර අලෙවි කල අමතර කොටස් අත්අඩංගුවට ගෙන ඇති අතර වෙළඳසැල් 30 කට එරෙහිව නීතිමය පියවර ගන්නා බවයි කර්මාන්ත හා වාණිජ කටයුතු අමාත්‍යංශය සඳහන් කලේ.\nචීනයෙන් ආනයනය කල අමතර කොටස් ජපන් නිශ්පාදන සහ ජර්මන් නිශ්පාදන ලෙසට වෙනස් කර අලෙවි කරන ස්ථාන සහ මිළ සටහන් නොකර අලෙවි කරන අමතර කොටස් රැසක් මෙහිදී පාරිභෝගික සේවා අධිකාරිය භාරයට ගෙන තිබෙනවා.\nමෙහිදී පාරිභෝගික නීති කඩ කල වෙළඳසැල් 30 කට මුද්‍රා තබා තිබෙනවා.\nඅත්අඩංගුවට ගත් භාණ්ඩ පරීක්ෂා කර නිශ්පාදිත රටවල අනන්‍යතාව තහවුරු කර ගැනීමෙන් පසු අධිකරණයට ඉදිරිපත් කිරීමට නියමිතයි.\nඑම අමතර කොටස් සහ භාණ්ඩවල වටිනාකම මෙතෙක් තක්සේරු කර නැහැ.",
       "URL": "https://www.hirunews.lk/157026/පංචිකාවත්තේ-වාහන-අමතර-කොටස්-අලෙවියේ-වංචාවක්-හෙළිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4611"
}