{
       "Source": "hirunews",
       "Timestamp": "Tuesday, 07 March 2023 - 13:07",
       "Headline": "ණය ගෙවා ගැනීමට නො හැකි වූ තාත්තා, බිරිඳ හා දරු දෙදෙනාට වස පොවා බාල්කයක එල්ලෙයි",
       "News Content": "වවුනියාව ගුඩ් ශෙඩ් පාරේ නිවසක, සැමියා විසින් බිරිඳට හා දරුවන් දෙදෙනාට වස පොවා සැමියා ද බාල්කයක එල්ලී මිය ගොස් ඇති බව පොලිසිය වාර්තා කරනවා.\nමෙසේ මිය ගිය සැමියා රාජ්‍ය අයතනයක සේවය කරන අතර, බිරිඳ වවුනියාව මහරම්බකුලම ප්‍රදේශයේ පාසලක ගුරුවරියක් බව යි පොලිසිය වාර්තා කරන්නේ.\nමිය ගොස් ඇත්තේ, වයස අවුරුදු 9 සහ 3 යන වයස්වල පසු වන ගැහැණු දරුවන් දෙදෙනෙක්.\nමිය ගිය සැමියා වයස අවුරුදු 42ක පුද්ගලයෙකු වන අතර, බිරිඳ 36 හැවිරිදි වියේ පසු වන බව සඳහන්.\nමෙම පුද්ගලයා විසින් අධික මුදලක් ණය වශයෙන් ලබා ගෙන ඇති අතර, ඒවා ගෙවීමට නො හැකි ව ඔවුන් අන්ත අසරණ වී සිට ඇති බව වාර්තා වනවා.\nඑම ණය මුදල් ගෙවීමට නො හැකි ව ඔවුන් රත්තරන් බඩු සියල්ල ද විකුණා දමා ඇති අතර, එසේ සිදු කළ ද ණය බරින් නිදහ්ස් වීමට නො හැකි වූ නිසා මෙම තීරණය ගන්නට ඇති බව යි පිලිස් විමර්ශන අවධාරණය කරන්නේ.\nවවුනියාව පොලිසිය වැඩිදුර පරීක්ෂණ මෙහෙයවනු ලබ යි.",
       "URL": "https://www.hirunews.lk/329231/ණය-ගෙවා-ගැනීමට-නො-හැකි-වූ-තාත්තා-බිරිඳ-හා-දරු-දෙදෙනාට-වස-පොවා-බාල්කයක-එල්ලෙයි",
       "Category": "Local News",
       "Parent URL": "https://www.hirunews.lk/local-news.php?pageID=492"
}