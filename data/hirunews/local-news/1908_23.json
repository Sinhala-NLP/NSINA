{
       "Source": "hirunews",
       "Timestamp": "Thursday, 03 June 2021 - 18:53",
       "Headline": "ජංගම රථ හරහා බිත්තර සහ කුකුල් මසුත් (වීඩියෝ)",
       "News Content": "සංචරණ සීමා පනවා ඇති කාලසීමාවේදී ජංගම රථ හරහා බිත්තර සහ කුකුළු මස් ප්‍රවාහනය කිරීමට ද අවස්ථාව ලබා දී ඇති බව පශු සම්පත්, ගොවිපල ප්‍රවර්ධන සහ කිරි හා බිත්තර ආශ්‍රිත  කර්මාන්ත රාජ්‍ය අමාත්‍ය ඩී. බී. හේරත් පවසනවා.\nඑම අමාත්‍යංශයේ අද පැවති මාධ්‍ය හමුවකට එක්වෙමින් ඔහු මේ බව සඳහන් කළා.\nඑමෙන්ම කොරෝනා වසංගත තත්වය මත ප්‍රත්‍ය පහසුකම් නොලබන විහාරස්ථාන සහ ආගමික ස්ථාන සඳහා සංකේතාත්මකව ආධාර පාර්සල් බෙදා දීම අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අරලියගහ මන්දිරයේ අද සිදු වුණා.\nඒ අනුව ප්‍රත්‍ය පහසුකම් නොලබන විහාරස්ථාන, මෙහෙණි ආරාම ඇතුළු සියලුම ආගමික ස්ථාන වෙත සතොස ආයතනයේ සහයෙන් වියලි ආහාර සලාක පාර්සලයක් හිමි වනු ඇති.\nමේ අතර හෙට දිනයේත් දිවයිනේ සියලුම ආර්ථික මධ්‍යස්ථාන විවෘතව පවතින අතර අද දිනයේදි එළවළු තොග විශාල වශයෙන් ආර්ථික මධ්‍යස්ථාන වෙත ලැබුණු බවයි කළමණාකරණ භාරයන් සඳහන් කළේ.",
       "URL": "https://www.hirunews.lk/273288/ජංගම-රථ-හරහා-බිත්තර-සහ-කුකුල්-මසුත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1908"
}