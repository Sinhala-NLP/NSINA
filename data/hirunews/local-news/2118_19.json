{
       "Source": "hirunews",
       "Timestamp": "Monday, 01 March 2021 - 11:11",
       "Headline": "තලවකැලේ සෙන්ක්ලෙයාර් රක්ෂිතයේ ගින්නක්",
       "News Content": "තලවකැලේ - සෙන්ක්ලෙයාර් රක්ෂිතයේ ඊයේ (28) රාත්‍රියේ හටගත් ගින්නෙන් අක්කර 30 කට අධික භූමි ප්‍රමාණයක් විනාශ වී තිබෙනවා.\nතලවකැලේ - ලිඳුල නගර සභාවේ සභාපති එල්. භාරතිදාසන් ප්‍රකාශ කළේ යුද හමුදාව, පොලීසිය සහ ප්‍රදේශවාසීන් එක්ව රක්ෂිතයේ හටගත් ගින්න නිවා දැමීමට කටයුතු කළ බවයි.\nපවතින දැඩි වියලි කාලගුණ තත්වය හේතුවෙන් ගින්න පැතිර ගොස් තිබුණා.\nමේ අතර බණ්ඩාරගම - අටළුගම ප්‍රදේශයේ නිවසක පවත්වාගෙන ගිය කුඩා කර්මාන්තශාලාවක් සම්පූර්ණයෙන් ගිනිගෙන විනාශ වී තිබෙනවා.\nප්ලාස්ටික් කැබලිකර අපනයනය කිරීම මෙහි සිදුකර ඇති අතර, අද (01) අලුයම ගින්න හටගෙන ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/263971/තලවකැලේ-සෙන්ක්ලෙයාර්-රක්ෂිතයේ-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=2118"
}