{
       "Source": "hirunews",
       "Timestamp": "Saturday, 12 September 2020 - 7:32",
       "Headline": "පොඩි ලැසී,වෙලේ සුදා ඇතුළු රැඳවියන් පිරිසක් ආරම්භ කළ ආහාර වර්ජනය අද සිව්වන දිනටත්",
       "News Content": "මත්ද්‍රව්‍ය ජාවාරම් සම්බන්ධයෙන් චෝදනා එල්ල වී සිටින පාතාල කල්ලි සාමාජිකයින් වන පොඩි ලැසී සහ වෙලේ සුදා ඇතුළු රැඳවියන් පිරිසක් ආරම්භ කළ ආහාර වර්ජනය අද (12) සිව්වන දිනටත් ක්‍රියාත්මකයි.\nආරම්භයේදී රැඳවියන් 40 දෙනෙකු ආහාර වර්ජනයේ නිරත වුවද මේ වනවිට ඉන් 13 දෙනෙකු එය අතහැර ඇති බවයි බන්ධනාගාර දෙපාර්තමේන්තුව සඳහන් කළේ.\nමේ අතර බූස්ස දකුණු විධාන නාවික හමුදා රෝහලට පරීක්ෂණ කිහිපයක් සඳහා රැගෙන ගිය කංජිපානි ඉම්රාන් නැවත බූස්ස බන්ධනාගාරයේ ඔහු රඳවා සිටි විශේෂ අංශය වෙත යොමුකර තිබෙනවා.\nබන්ධනාගාර දෙපාර්තමේන්තුව සඳහන් කළේ ඊයේ (11) පස්වරුවේ පපුවේ හට ගත් රෝගී තත්ත්වයක් හේතුවෙන් පරීක්ෂණයක් සිදුකිරීම සඳහා ඔහු එලෙස බූස්ස නාවික හමුදා රෝහලට රැගෙන ගිය බවයි.\nඑහිදී ඊ.සී.ජී පරීක්ෂණයක් සිදුකිරීමෙන් අනතුරුව යළිත් බූස්ස බන්ධනාගාරය වෙත යොමුකර තිබුණා.",
       "URL": "https://www.hirunews.lk/250007/පොඩි-ලැසීවෙලේ-සුදා-ඇතුළු-රැඳවියන්-පිරිසක්-ආරම්භ-කළ-ආහාර-වර්ජනය-අද-සිව්වන-දිනටත්",
       "Category": "Local News",
       "Parent URL": "https://www.hirunews.lk/local-news.php?pageID=2460"
}