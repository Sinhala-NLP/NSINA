{
       "Source": "hirunews",
       "Timestamp": "Saturday, 30 October 2021 - 11:53",
       "Headline": "ජී 20 සමුළුව අද රෝමයේ දී ඇරඹේ",
       "News Content": "ලොව වඩාත් සංවර්ධිත රාජ්‍යයන් විස්සේ නායකයන්, ගෝලීය වර්ධනයන් පිළිබඳව සාකච්ඡා කරන ජී 20 සමුළුව අද රෝමයේදී ඇරඹෙනවා.\nඑහිදී ඔවුන් ග්ලාස්ගෝ කාලගුණ සමුළුවට පෙර ගෝලීය උණුසුම, ඇතුලු ඊට අදාළ කරුණු පිළිබඳව ද අදහස් හුවමාරු කරගනු ඇති.\nඊට අමතරව කොරෝනා වසංගතයෙන් පසු ගෝලීය ආර්ථිකය යළි ගොඩනැගීම ඔවුන්ගේ ප්‍රධාන සාකච්ඡා මාතෘකාව වනු ඇතැයි විදෙස් වාර්තා සඳහන් කළා.\nසමුළුවට පෙර ජගත් සංවිධාන මහ ලේකම් අන්තෝනියෝ ගුටේරස් සංවර්ධිත රටවල නායකයන්ගෙන් ඉල්ලා සිටියේ කාලගුණ වෙනසට ප්‍රතිචාර දැක්වීමේ දී වඩාත් ක්‍රියාකාරී අන්දමින් කටයුතු කරන ලෙසයි.\nඇමරිකානු ජනාධිපති ජෝ බයිඩ්න් ද සමුළුවට සහභාගිවීම නිසා රෝම නුවර දැඩි ආරක්ෂාවක් යොදවා තිබූ බව සඳහන්.\nරුසියානු ජනාධිපති ව්ලැදිමීර් පුටින් සහ චීන ජනාධිපති ෂී ජින්පින්, සමුළුවට එක්වන්නේ වීඩියෝ තාක්ෂණයෙන්.",
       "URL": "https://www.hirunews.lk/286486/ජී-20-සමුළුව-අද-රෝමයේ-දී-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1596"
}