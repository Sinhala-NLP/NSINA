{
       "Source": "hirunews",
       "Timestamp": "Saturday, 14 August 2021 - 19:47",
       "Headline": "තවත් කොවිඩ් මරණ 160ක්",
       "News Content": "සෞඛ්‍ය සේවා අධ්‍යක්ෂ ජනරාල්වරයා විසින් කොරෝනා වෛස් ආසාදිත තවත් මරණ 160ක් ඊයේ (13) දින තහවුරු කර තිබෙනවා.\nඒ අතර පිරිමි පුද්ගලයන් 87ක් සහ කාන්තාවන් 73ක් වනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 5,935ක් ලෙසටයි.\nවයස අවුරුදු 30ට අඩු වයස් කාණ්ඩයේ පිරිමි පුද්ගලයෙක්ද ඊයේ තහවුරු කළ මරණ 160ට අයත්.\nඅවුරුදු 30ත් 59ත් අතර වයස් කාණ්ඩයේ පිරිමි පුද්ගලයන් 22ක් සහ කාන්තාවන් 13ක් ද සෞඛ්‍ය සේවා අධ්‍යක්ෂ ජනරාල්වරයා තහවුරු කළ මරණ අතර වනවා.\nඅවුරුදු 60 සහ ඊට වැඩි පිරිමි 64ක් සහ කාන්තාවන් 60ක් ද මෙම මරණවලට අයත්.\nමේ අතර, මෙරටින් අද දිනයේ තවත් කොරෝනා වෛරස් ආසාදිතයන් 2423 දෙනෙකු හඳුනා ගත්තා.\nඒ අනුව මෙරට සමස්ත ආසාදිතයන් සංඛ්‍යාව දැක්වෙන්නේ 350693ක් ලෙසටයි.\nමේ අතර, කොරෝනා වෛරසය ආසාදිතව රෝහල්ගතව ප්‍රතිකාර ලබමින් සිටි තවත් 2717 දෙනෙකු සුවය ලබා නිවෙස් වෙත පිටත්ව ගොස් තිබෙනවා.\nඒ අනුව මේවන විට සුවය ලබා ඇති සමස්ත ආසාදිතයන් සංඛ්‍යාව 307345ක්.\nමේ අතර, කොරෝනා ආසාදනය වී රාගම රෝහලට ඇතුළත් කළ වයෝවෘද්ධ කාන්තාවක් මිය යාමෙන් පසු ඇයගේ සිරුර අතුරුදහන් වී ඇති බවට රෝහල් පොලිසියට පැමිණිල්ලක් ඉදිරිපත් වි තිබෙනවා.\nවත්තල ප්‍රදේශයේ පදිංචි මියගිය 71 හැවිරිදි එම කාන්තාව නේවාසික වෛද්‍ය ප්‍රතිකාර ලබා ගැනීමට රෝහල් ගත වී ඇත්තේ පසුගිය 12 වනදා යි. එහිදී ඇය කොරෝනා ආසාදිතයන් ප්‍රතිකාර ලබන රාගම රෝහලේ 30 වැනි වාට්ටුවට ඇතුළත් කර තිබෙනවා. පසුව 13 වන දින ඇයගේ පුත්‍රයා රෝහලට පැමිණ ඇති අතර එවිට රෝහල් බලධාරීන් පවසා ඇත්තේ මව මිය ගොස් ඇති බවයි.",
       "URL": "https://www.hirunews.lk/279711/තවත්-කොවිඩ්-මරණ-160ක්",
       "Category": "Local News",
       "Parent URL": "https://www.hirunews.lk/local-news.php?pageID=1754"
}