{
       "Source": "hirunews",
       "Timestamp": "Saturday, 16 October 2021 - 9:53",
       "Headline": "ඉන්දු-ශ්‍රී ලංකා 'මිත්‍රශක්ති' අවසන් යුද අභ්‍යාසය මාදුරුඔයේදී (ඡායාරූප)",
       "News Content": "ඉන්දීය ශ්‍රී ලංකා යුද්ධ හමුදා ඒකාබද්ධ ' මිත්‍රශක්ති' යුද අභ්‍යාසය නැරඹීම සඳහා ඉන්දීය යුද්ධ හමුදා ප්‍රධානී ජෙනරල් මනෝජ් මුකුන්ද් නාරාවන සහ මෙරට ආරක්‍ෂක මාණ්ඩලික ප්‍රධානී සහ යුද්ධ හමුදාධිපති ජෙනරල් ශවේන්ද්‍ර සිල්වා සහභාගි වුණා.\nඒ අද (16) උදෑසන මාදුරුඔය යුද්ධ හමුදා පුහුණු පාසලේ පැවැත්වූ යුද හමුදා අවසන් අභ්‍යාසය නැරඹීමටයි.\nපුරා සති දෙකක කාලයක් පැවැත්වූ මිත්‍රශක්ති යුද අභ්‍යාසය සඳහා ඉන්දීය යුද්ධ හමුදා භටයින් 120 දෙනෙකු සහ ශ්‍රී ලංකා යුද්ධ හමුදාව නියෝජනය කරමින් 120ක භට පිරිසක් ඊට එක් වුණා.",
       "URL": "https://www.hirunews.lk/285146/ඉන්දු-ශ්‍රී-ලංකා-මිත්‍රශක්ති-අවසන්-යුද-අභ්‍යාසය-මාදුරුඔයේදී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1625"
}