{
       "Source": "hirunews",
       "Timestamp": "Tuesday, 11 June 2019 - 19:23",
       "Headline": "ඇමති රාජිතට එරෙහිව රහස් පොලීසියට පැමිණිල්ලක්",
       "News Content": "සෞඛ්‍ය අමාත්‍ය රාජිත සේනාරත්නට එරෙහිව රජයේ වෛද්‍ය නිලධාරීන්ගේ සංගමය අපරාධ පරීක්ෂණ දෙපාර්තමේන්තුවට අද පැමිණිල්ලක් සිදුකළා.\nඒ, සෞඛ්‍ය අමාත්‍යවරයා මාලඹේ නෙවිල් ප්‍රනාන්දු රෝහලට රජයෙන් රුපියල් බිලියන 5 කට ආසන්න මුදලක් වියදම් කිරීම සම්බන්ධයෙන් විධිමත් පරීක්ෂණයක් ක්‍රියාත්මක කරන ලෙස ඉල්ලමින්.\nමේ අතර අපරාධ පරීක්ෂණ දෙපාර්තමේන්තුවට සිදුකළ මෙම පැමිණිල්ල සම්බන්ධයෙන් රජයේ වෛද්‍ය නිලධාරීන්ගේ සංගමය දේශපාලන පක්ෂ දැනුවත් කිරීමටද නියමිතව තිබෙනවා.\nඑහි පළමු පියවර ලෙස ඔවුන් ශ්‍රී ලංකා පොදුජන පෙරමුණේ සභාපති මහාචාර්ය ජී.එල්. පීරිස් අද පස්වරුවේ හමුවුණා.",
       "URL": "https://www.hirunews.lk/218206/ඇමති-රාජිතට-එරෙහිව-රහස්-පොලීසියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=3306"
}