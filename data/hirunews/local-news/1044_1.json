{
       "Source": "hirunews",
       "Timestamp": "Wednesday, 06 July 2022 - 7:20",
       "Headline": "පිරවුම්හලක් අසල නො සන්සුන්කාරී ලෙස හැසිරුණු 13 දෙනෙකු අත් අඩංගුවට",
       "News Content": "වැල්ලවාය ප්‍රදේශයේ අයි.ඕ.සී ඉන්ධන පිරවුම්හලක කලහකාරි ලෙස හැසිරුණු පුද්ගලයින් 13 දෙනෙකු පොලිසිය අත්අඩංගුවට ගෙන තිබෙනවා.\nමෙම සිද්ධියෙන් පොලිස් නිලධාරියෙකු ද තුවාල ලබා ඇති බවයි වාර්තා වන්නේ.\nඊයේ රාත්‍රියේ එම පිරවුම්හලට ඉන්ධන ලැබී ඇති අතර එය බෙදා අවසන් වීමත් සමඟ පෝලිම් වල රැදී සිටි පුද්ගලයින් පිරිසක් තමන්ටද ඉන්ධන ලබා දෙන ලෙස ඉල්ලමින් කලහකාරි ලෙස හැසිරී තිබෙනවා.\nඑම අවස්ථාවේදී ඔවුන් ඉන්ධන පිරවුම්හල ගල් වලින් ප්‍රහාර එල්ල කර ඇති බවයි පොලිසිය සදහන් කළේ.\nතත්ත්වය පාලනය කිරීම සදහා මැදිහත් වූ පොලිස් නිලධාරියෙකු ද එහිදී තුවාල ලැබුවා.\nසිද්ධියෙන් පසු අත්අඩංගුවට ගත් පිරිස පැමිණි යතුරුපැදි 20ක් ද පොලිස් භාරයට ගෙන තිබෙනවා.\nඑමෙන්ම වේයන්ගොඩ - දඩගමුව ප්‍රදේශයේ දී වැඩි මිලට ඉන්ධන අලෙවි කිරීම සදහා ලොරි රථයකින් ඩීසල් ලීටර් 65ක් සහ පෙට්‍රල් ලීටර් 70ක් ප්‍රවාහනය කළ පුද්ගලයෙකු පොලිසිය අත්අඩංගුවට ගෙන තිබෙනවා.\nඊයේ රාත්‍රියේ මෙලෙස අත්අඩංගුවට ගනු ලැබූවේ කලගෙඩිහේන ප්‍රදේශයේ පදිංචි 33 හැවිරිදි තරුණයෙක්.\nමේ අතර අද සිට දින 03ක් පැය 03 බැගින් තවදුරටත් විදුලිය කප්පාදු කෙරෙන බව මහජන උපයෝගීතා කොමිසම ප්‍රකාශ කළා.\nඒ අනුව ඒ සිට ඩබ්ලිව් දක්වා කලාපවලට දිවා කාලයේ පැය එකයි විනාඩි 40ක් සහ රාත්‍රි කාලයේ පැයයි විනාඩි විස්සක කාලයක් විදුලිය කප්පාදු කෙරෙනු ඇති.\nඒ අතරින් එම් සහ ඕ දක්වා සහ එක්ස් සිට ඉසෙඩ් දක්වා කලාපවලට උදෑසන පහයි තිහේ සිට පැය 03ක් විදුලිය විසන්ධි කෙරෙනු ඇති.\nසී.සී කලාපයට උදෑසන හයේ සිට පැය දෙකහමාරක් විදුලිය කප්පාදු කෙරෙනවා.",
       "URL": "https://www.hirunews.lk/309157/පිරවුම්හලක්-අසල-නො-සන්සුන්කාරී-ලෙස-හැසිරුණු-13-දෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1044"
}