{
       "Source": "hirunews",
       "Timestamp": "Thursday, 09 March 2023 - 13:13",
       "Headline": "ගුරු සංගම්වලින් තද රතු එළියක් (වීඩියෝ)",
       "News Content": "එළඹෙන 15 වැනිදා එක්දින සංකේත වර්ජනයක් දියත් කරන බව ගුරු වෘත්තීය සංගම් පවසනවා.\nඑහි ආරම්භක පියවරක් ලෙස දිවයිනේ සියලු විශ්වවිද්‍යාල ආවරණය වන පරිදි අද (09) සිට අඛණ්ඩ වැඩ වර්ජනයක නිරත වන බවයි විශ්වවිද්‍යාල ආචාර්යවරුන්ගේ සමිති සම්මේලනය පවසන්නේ.\nඑමෙන්ම බදු ඉහළ නැංවීම, ජීවන වියදම ඉහළ යාම වැනි කරුණු කිහිපයක් මුල් කරගනිමින් රජයේ වෛද්‍ය නිලධාරීන්ගේ සංගමය ඇතුළු වෘත්තිය සමිති 40කගෙන් සැදුම්ලත් වෘත්තිකයින්ගේ වෘත්තිය සමිති එකමුතුව ද අද (09) සිට විවිධ වෘත්තිය ක්‍රියාමාර්ගවල නිරත වීමටයි තීරණය කර ඇත්තේ.\nමේ අතර ඉහළ ගොස් ඇති ජීවන වියදම සහ බදු බරට එරෙහිව මෙන්ම, ඖෂධ හිඟයට විසඳුම් ඇතුළු ඉල්ලීම් කිහිපයක් මුල් කරගනිමින් සෞඛ්‍ය වෘත්තිය සමිති කිහිපයක් ආරම්භ කළ සංකේත වර්ජනය අද (09) පෙරවරු 8න් අවසන් කෙරුණා.\nවර්ජන ක්‍රියාමාර්ගය හේතුවෙන් කොළඹ ජාතික රෝහලේ සහ තවත් රෝහල් රැසක කටයුතුවලට බාධා එල්ල වුණා.\nතවද වැටුප් විෂමතා ගැටලුව, ඉහළ ගොස් ඇති ජීවන වියදම ඇතුළු ගැටළු කිහිපයක් පිළිබඳව මෙන්ම උසස්පෙළ විභාග පිළිතුරුපත් පරීක්ෂකවරුන්ගේ දීමනා ගැටළුව සම්බන්ධයෙන් සාකච්ඡා කිරීමට ගුරු සංගම් කිහිපයක් ඊයේ (08) උසස්\nඅධ්‍යාපන අමාත්‍ය සුසිල් ප්‍රේම්ජයන්ත් හමුවුණා.",
       "URL": "https://www.hirunews.lk/329428/ගුරු-සංගම්වලින්-තද-රතු-එළියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=488"
}