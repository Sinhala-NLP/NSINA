{
       "Source": "hirunews",
       "Timestamp": "Saturday, 08 July 2017 - 21:06",
       "Headline": "බුදු දහමේ ප්‍රමුඛස්ථානය අහිමිවන වගන්තියක් යෝජිත ව්‍යවස්ථාවේ නැහැ, ඇමති හකීම්",
       "News Content": "බුදු දහමට ලබාදී ඇති ප්‍රමුඛත්වයට හානිවන කිසිදු වගන්තියක් යෝජිත නව ව්‍යවස්ථාවට ඉදිරිපත් කර  නොමැති බව ශ්‍රී ලංකා මුස්ලිම් කොංග්‍රස් නායක රවුෆ් හකීම් ප්‍රකාශ කළා.\nමාවනැල්ල - හෙම්මාතගම ප්‍රදේශයේ අද පැවති උත්සවයක් අමතමින් අමාත්‍යවරයා කියා සිටියේ එවැන්නක් සිදුකිරීමට යන බවට පළවන වාර්තා පදනම් විරහිත බවයි.\nමාධ්‍ය නියාමනය කිරීමට රජය උත්සාහ කරයි නම් ඊට විරෝධය පළ කරන බව ද ඔහු කියා සිටියේ උත්සවයෙයන් අනතුරුව මාධ්‍යවේදීන් විමසූ පැණයකට පිළිතුරු ලබාදෙමින්.\nඑම අවස්ථාවට එක්වූ එක්සත් ජාතික පක්ෂ මහ ලේකම් අමාත්‍ය කබීර් හෂීම්ගෙන්ද මාධ්‍යවේදීන් ඊට අදාළ කරුණු විමසූ අතර, ඔහු කියා සිටියේ මාධ්‍යයට සදාචාරාත්මක වශයෙන් යුතුකම් සහ වගකීම් පවතින බවයි.\nඑම ක්‍රමවේදය තුළ මාධ්‍යයට සම්පූර්ණ නිදහසක් ලබාදී ඇති බව සඳහන් කළ ඔහු නීත්‍යානුකූලව මාධ්‍යයට නිදහස ලබාදීමට වගබලාගන්නා බවද කියා සිටියා.",
       "URL": "https://www.hirunews.lk/165421/බුදු-දහමේ-ප්‍රමුඛස්ථානය-අහිමිවන-වගන්තියක්-යෝජිත-ව්‍යවස්ථාවේ-නැහැ-ඇමති-හකීම්",
       "Category": "Local News",
       "Parent URL": "https://www.hirunews.lk/local-news.php?pageID=4431"
}