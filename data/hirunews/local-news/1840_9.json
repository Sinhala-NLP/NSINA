{
       "Source": "hirunews",
       "Timestamp": "Monday, 05 July 2021 - 15:13",
       "Headline": "හෙට සිට දින 4ක් පාර්ලිමේන්තුව රැස්වේ (වීඩියෝ)",
       "News Content": "පාර්ලිමේන්තුව රැස්වීම හෙට සිට දින 4ක් පැවැත්වීමට අද පැවති පක්ෂ නායක රැස්වීමේදී තීරණය වී තිබෙනවා.\nඒ අනුව හෙට පෙරවරු 10ට කථානායකවරයාගේ ප්‍රධානත්වයෙන්  පාර්ලිමේන්තුව රැස්වන අතර, පෙරවරු 11 සිට පස්වරු 4.30 දක්වා අපරාධ නඩු විධාන සංග්‍රහ සංශෝධන පනත් කෙටුම්පත ඇතුළු පනත් කෙටුම්පත් කිහිපයක් විවාදයට ගැනීමට නියමිත බව පාර්ලිමේන්තුවේ සන්නිවේදන දෙපාර්තමේන්තුව සඳහන් කළා.\nඑසේම අතුරුදන් වූ තැනැත්තන් පිළිබද කාර්යාලයේ සාමාජිකයින්ගේ මාසික වැටුප් සහ දීමනා වැඩි කිරීමට අදාළ යෝජනාවක් ද හෙට විවාදයට ගැනීමට නියමිතයි.\nඑමෙන්ම බලශක්ති අමාත්‍ය උදය ගම්මන්පිලට එරෙහිව ගෙනා විශ්වාස භංග යෝජනාව ජුලි මස 19 සහ 20 දෙදින විවාදයට ගැනීමට ද මෙහිදී තීරණය වී තිබෙනවා.",
       "URL": "https://www.hirunews.lk/276147/හෙට-සිට-දින-4ක්-පාර්ලිමේන්තුව-රැස්වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1840"
}