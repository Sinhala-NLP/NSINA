{
       "Source": "hirunews",
       "Timestamp": "Wednesday, 26 October 2022 - 12:02",
       "Headline": "පැෆ්රල් සංවිධානයෙන් කතානායකට ලිපියක්",
       "News Content": "ද්විත්ව පුරවැසිභාවය සහිත පාර්ලිමේන්තු මන්ත්‍රීවරුන් සිටී නම් ඒ සම්බන්ධයෙන් සුදුසු ක්‍රියාමාර්ග ගන්නා ලෙස ඉල්ලමින් පැෆ්රල් සංවිධානය කතානායකවරයා වෙත ලිපියක් යොමුකර තිබෙනවා.\nමෙම මන්ත්‍රීවරුන් සම්බන්ධයෙන් ආගමන විගමන පාලකවරයාගෙන් ද විමසීමක් කර ඇති බවයි එම ලිපියේ දැක්වෙන්නේ.\nමේවන විට ද්විත්ව පුරවැසිභාවය සහිත මන්ත්‍රීවරුන් යැයි සඳහන් කරමින් විවිධ නම් සමාජය තුල සංසරණය වන අතර සැබවින්ම ඔවුන් ද්විත්ව පුරවැසියන් නොවන්නේ නම් ඒ හරහා ඔවුන්ට සිදුවනුයේ බලවත් අගතියක් බව ද පැෆ්රල් සංවිධානය සිය ලිපිය මගින් පෙන්වා දෙනවා.\nඑමෙන්ම මෙවැනි චෝදනා හරහා පාර්ලිමේන්තුව කෙරෙහි මෙන්ම මහජන නියෝජතියන් පිළිබඳ ජනතා විශ්වාසය බිඳවැටීම යහපත් ප්‍රවණතාවක් නොවන බවයි එහි දැක්වෙන්නේ.",
       "URL": "https://www.hirunews.lk/318861/පැෆ්රල්-සංවිධානයෙන්-කතානායකට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=778"
}