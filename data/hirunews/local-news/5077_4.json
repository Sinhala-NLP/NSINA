{
       "Source": "hirunews",
       "Timestamp": "Saturday, 23 April 2016 - 9:31",
       "Headline": "මුන්දලමේදී පුද්ගලයෙකු වෙඩි තබා ඝාතනය කෙරේ",
       "News Content": "මුන්දලම - රත්මල්ගස්වැව ප්‍රදේශයේදී වෙඩි ප්‍රහාරයකට ලක්වූ පුද්ගලයෙකු බරපතල තුවාල ලබා පුත්තලම රෝහලට ඇතුළත් කිරීමෙන් පසු ඊයේ රාත්‍රියේ ජීවිතක්ෂයට පත්වී තිබෙනවා.\nපුත්තලම - මහකුඹුක්කඩවල ප්‍රදේශයේ පදිංචි 32 හැවිරිදි පුද්ගලයෙකුයි මෙලෙස මිය ගොස් ඇත්තේ.\nවෙඩි තැබීම සිදුකළ සැකකරු මෙතෙක් අනාවරණ වී නොමැති අතර, සැකකරු අත්අඩංගුවට ගැනීම සඳහා මුන්දලම පොලීසිය වැඩිදුර විමර්ශන ආරම්භ කර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/131527/මුන්දලමේදී-පුද්ගලයෙකු-වෙඩි-තබා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5077"
}