{
       "Source": "hirunews",
       "Timestamp": "Tuesday, 28 November 2017 - 13:56",
       "Headline": "කතරගම බිළිඳිය ඝාතනය පිළිබද සාක්ෂි රැසක් එළියට",
       "News Content": "කතරගම - මැණික්පුරගම ප්‍රදේශයේදී ජලය පිරවූ බැරලයකට දමා බිළිඳියක් ඝාතනය කිරීමේ සිද්ධියට අදාළව සාක්ෂි රැසක් ලැබී ඇති බව පොලීසිය පවසනවා.\nකෙසේ වෙතත්, සැකකරුවන් හඳුනා ගැනීම සඳහා පොලිස් කණ්ඩායම් 03ක් යටතේ තවදුරටත් විමර්ශන සිදුකරන බවයි ප්‍රදේශය භාර උසස් පොලිස් නිලධාරියෙකු සඳහන් කළේ.\nමැණික්පුරගම ප්‍රදේශයේ ජලය පිරවූ බැරලයක තිබී මාස දෙකක් පමණ වූ මෙම බිළිඳීයගේ සිරුරක් සොයා ගැනුණේ පෙරේදා රාත්‍රී කාලයේදියි.\nපසුව හෙළි වුණේ 19 හැවිරිදි මව සමඟ නිවසේ සිටියදී පුද්ගලයින් දෙදෙනෙකු මවට පහරදී බිළිඳිය පැහැර ගෙන ගොස් තිබූ බවයි.\nසිද්ධිය වන අවස්ථාවේදී ඔවුන් පදිංචිව සිටි නිවසෙහි කිසිවෙකුත් සිට නොමැති අතර, එම පුද්ගලයින් නිවස වෙත පැමිණ ඇත්තේ මවගේ ඥාතියෙකු සෙවීමේ අරමුණින්.\nකෙසේවෙතත්, එම අවස්ථාවේදී බිළිඳියගේ මව ඔවුන්ගෙන් මිදී පලාගොස් නැවත නිවසට පැමිණ සිය බිළිඳිය පිළිබදව සොයා තිබෙනවා.\nඑම අවස්ථාවේදීයි නිවස අසල තිබූ ජලය සහිත බැරලයක තිබී දරුවාගේ සිරුර හමුවී ඇත්තේ.",
       "URL": "https://www.hirunews.lk/177126/කතරගම-බිළිඳිය-ඝාතනය-පිළිබද-සාක්ෂි-රැසක්-එළියට",
       "Category": "Local News",
       "Parent URL": "https://www.hirunews.lk/local-news.php?pageID=4197"
}