{
       "Source": "hirunews",
       "Timestamp": "Tuesday, 25 May 2021 - 19:33",
       "Headline": "පරිසර හිතකාමී නව මෘත ශරීර බහාලනයක්",
       "News Content": "දෙහිවල ගල්කිස්ස මහ නගර සභාව මගින් පරිසර හිතකාමී  මෘත ශරීර බහාලනයක් (කාඩ්බෝඩ් වලින් නිපදවන ලද මිනී පෙට්ටියක්) හඳුන්වා දීම අද අත්තිඩිය සුසාන භූමියේදී සිදු කෙරුණා.\nසෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන මහතාගේ පූර්ණ අනුමැතිය ඇතිව දකුණු කොළඹ ශික්ෂණ රෝහලේ අධිකරණ වෛද්‍ය නිලධාරිවරයාගේ අධික්ෂණය යටතේ  ප්‍රථම වතාවට කොවිඩ් වැළඳී මියගිය පුද්ගලයකුගේ  මෘත ශරීරයක්  කොහුවල පොදු සුසාන භූමියේදී ආදාහනය කලා.\nමෙම කාඩ්බෝඩ් මිනීපෙට්ටිය හඳුන්වාදීම සිදු කෙරුනේ දෙහිවල ගල්කිස්ස මහ නගර සභාවට අයත්  අත්තිඩිය අවමංගල්‍ය උත්සව ශාලාවේදීයි.\nමෙහිදී අදහස් දැක්වු දෙහිවල ගල්කිස්ස නගරාධිපති ස්ටැන්ලි ඩයස් කියා සිටියේ කොරෝනා ආසාදිතව මියයන පුද්ගලයන්ගේ දේහයන් ආදාහනය කිරීම මේත් සමගම රුපියල් 10,000 සිදු කිරීමට හැකි වන බවයි.",
       "URL": "https://www.hirunews.lk/272428/පරිසර-හිතකාමී-නව-මෘත-ශරීර-බහාලනයක්",
       "Category": "Local News",
       "Parent URL": "https://www.hirunews.lk/local-news.php?pageID=1929"
}