{
       "Source": "hirunews",
       "Timestamp": "Monday, 08 January 2018 - 8:02",
       "Headline": "පොහොර බෙදීම අද සිට",
       "News Content": "පොහොර හිඟයට පිළියමක් ලෙස මෙරටට ආනයනය කරන ලද පොහොර මෙටි‍්‍රක් ටොන් 50,000 අද සිට බෙදාහරින බව ලංකා පොහොර සමාගම පවසනවා.\nඑහි සභාපති රෝෂණ වඩුගේ හිරු ප්‍රවෘත්ති අංශයට කියා සිටියේ අදාල පොහොර තොග දිවයින පුරා බෙදාහැරීම සඳහා ලොරි රථ 200 ක් මේ වනවිටත් යොදවා ඇති බවයි.\nපොහොර මෙටි‍්‍රක් ටොන් 50,000 රැගත්  ඕමාන රාජ්‍යයේ නෞකාව ඊයේ කොළඹ වරායට  පැමිණියා.\nනෞකාවෙන් ගෙන ආ පොහොර සාම්පල පරික්ෂාව ඊයේ ආරම්භ කෙරුනු අතර එහි තත්ත්වයන් අද පස්වරුවේ ලැබිමට නියමිත බවද  ලංකා පොහොර සමාගමේ සභාපතිවරයා ප්‍රකාශ කළා.\nමේ අතර ජනාධිපති මෛත්‍රීපාල සිරිසේනගේ ඉල්ලීම පරිදි පොහොර මෙටි‍්‍රක් ටොන් 40,000 ක් රැගත් පාකිස්ථාන නෞකාව ඉදිරි දෙසතිය තුළ මෙරටට පැමිණීමට නියමිතයි.",
       "URL": "https://www.hirunews.lk/180446/පොහොර-බෙදීම-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=4137"
}