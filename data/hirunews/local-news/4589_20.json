{
       "Source": "hirunews",
       "Timestamp": "Wednesday, 29 March 2017 - 15:19",
       "Headline": "මාධ්‍යවේදීන් හා ක්‍රීඩකයන් වෙනුවෙන් ජනපතිගෙන් දැඩි තීරණයක්",
       "News Content": "මාධ්‍යවේදීන් හා ක්‍රීඩකයන් ඝාතනය කිරීම් පැහැරගැනීම් වැනි සිදුවීම්වලට අදාළව සිදු කරන පරීක්ෂණවලදී යමෙක් වරදකරුවෙකු නම් ඔහු කුමන තරාතිරමකට අයිති පුද්ගලයෙකු වුනත් තමන් එම පුද්ගලයා ආරක්ෂා නොකරන බව ජනාධිපති මෛත්‍රීපාල සිරිසේන මහතා පවසනවා.\nජනාධිපතිවරයා මේ බව සඳහන් කළේ කුරුණෑගල පැවති උත්සවයකට අද එක්වෙමින්.\nයුද සමයේ සිදුවූ බව කියන මානවහිමිකම් කඩ කිරීම් හා වෙනත් කරුණු ගැන රජය හා ආරක්ෂක හමුදාවට එල්ලවන යෝජනා චෝදනාවලදී කිසිදු රණවිරුවෙකු විත්තිකරුවෙකු කිරීමට තමන් කටයුතු නොකරන බවද ජනාධිපතිවරයා මෙහෙදී සඳහන් කළා.",
       "URL": "https://www.hirunews.lk/158033/මාධ්‍යවේදීන්-හා-ක්‍රීඩකයන්-වෙනුවෙන්-ජනපතිගෙන්-දැඩි-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4589"
}