{
       "Source": "hirunews",
       "Timestamp": "Monday, 31 July 2023 - 16:33",
       "Headline": "කෙටි කාලීන ආහාර භෝග වගා කරන්න - කෘෂිකර්ම අමාත්‍යංශය ගොවීන්ගෙන් ඉල්ලයි",
       "News Content": "ඉදිරියේදී ආහාර හිඟයක් ඇති වුවහොත් ඊට මුහුණ දීම සඳහා වගාකළ හැකි සෑම ඉඩමකම කෙටිකාලීන ආහාර භෝග වගා කිරීමට පියවර ගන්නැයි කෘෂිකර්ම අමාත්‍යංශය ගොවි ජනතාවගෙන් ඉල්ලීමක් කරනවා.\nදැනට පවතින නියං තත්ත්වය හේතුවෙන් ඇතැම් ප්‍රදේශවල අතරමැදි කන්නයේ වගාවන් සඳහා යොමු වීමට හැකියාවක් නොමැති වුවද දිස්ත්‍රික්ක කිහිපයක අතරමැදි කන්නය ආරම්භ කිරීමට හැකි බවයි කෘෂිකර්ම අමාත්‍යංශය පෙන්වා දෙන්නේ.\nකෘෂිකර්ම අමාත්‍යංශයේදී තරුණ කෘෂි ව්‍යවසායකත්ව ගම්මාන වල ප්‍රගතිය පිළිබඳ සමාලෝචන රැස්වීමකදී කෘෂි කර්ම අමාත්‍ය මහින්ද අමරවීර නිලධාරීන්ට උපදෙස් ලබා දුන්නේ මෙම යල කන්නයේ අස්වනු නෙලා අවසන් වූ වහාම ගොවීන්ට අතරමැදි කන්නය සඳහා අතිරේක ආහාර භෝග වගාවට අවශ්‍ය පහසුකම් සලසා දෙන ලෙසයි.",
       "URL": "https://www.hirunews.lk/343180/කෙටි-කාලීන-ආහාර-භෝග-වගා-කරන්න-කෘෂිකර්ම-අමාත්‍යංශය-ගොවීන්ගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=135"
}