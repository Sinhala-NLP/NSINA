{
       "Source": "hirunews",
       "Timestamp": "Tuesday, 31 May 2016 - 14:14",
       "Headline": "හබරන දී වන අලියෙකු පහරදීමෙන් පුද්ගලයෙකු මරුට",
       "News Content": "හබරන - පළුගස්වැව - ගල්කඩවල මාර්ගයේ තම්බිකුලම ප්‍රදේශයේදී අද උදෑසන වන අලියෙකු පහරදීමෙන් පුද්ගලයෙකු ජීවිතක්ෂයට පත්ව තිබෙනවා.\nවන අලියා, යතුරුපැදියකින් ගමන් කරමින් සිටි කාන්තාවකට පහර දී ඇති අතර, ඊට පිටුපසින් යතුරුපැදියකින් තවත් පුද්ගලයෙකු පැමිණ තිබෙනවා.\nඑම අවස්ථාවේ වන අලියා පලවා හැරීමට එම යතුරුපැදිකරු උත්සාහ කිරීමත් සමඟ ඔහුට ද වන අලියා පහර දී ඇති බවයි හිරු වාර්තාකරු සඳහන් කළේ.\nඑහිදී පලූගස්වැව - දෙමුන්නාව ප්‍රදේශයේ පදිංචි දෙදරු පියෙකු වන එම පුද්ගලයා ජීවිතක්ෂයට පත්වුණා.\nබරපතල තුවාල ලැබූ කාන්තාව ඇතුළත් කෙරුණේ දඹුල්ල රෝහලටයි.\nසිද්ධිය වාර්තා වීමෙන් අනතුරුව එම ස්ථානයට වනජීවි නිලධාරීන් ද පැමිණ තිබෙනවා.\nඑහිදී ගම්වාසීන් සහ ඔවුන් අතර උණුසුම් තත්ත්වයක් ද හට ගත් බව හිරු වාර්තාකරු කියා සිටියා.",
       "URL": "https://www.hirunews.lk/134444/හබරන-දී-වන-අලියෙකු-පහරදීමෙන්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5025"
}