{
       "Source": "hirunews",
       "Timestamp": "Saturday, 04 December 2021 - 15:54",
       "Headline": "කොවිඩ් ආසාදිතයින් වාර්තා නොවූ එකම රටෙන් කොවිඩ් අසාදිතයෙක්",
       "News Content": "ලෝකයේ මෙතෙක් කොවිඩ් ආසාදිතයින් වාර්තා නොවූ එකම රට වන කුක් දූපත් (Cook Islands) රාජ්‍යයෙන් අද දිනයේදී කොවිඩ් ආසාදිතයෙකු හඳුනාගෙන තිබෙනවා.\nඑරට අග්‍රාමාත්‍ය මාක් බ්‍රවුන්ඩ් නිවේදනය කළේ වයස අවුරුදු 10 ක දරුවෙකුට මෙලෙස කොවිඩ් ආසාදනයවී ඇති බවයි.\nකුක් දූපතේ (Cook Islands) පදිංචිකරුවෙකු වන මෙම දරුවා මීට දින කිහිපයකට පෙර නවසීලන්තයේ සිට පැමිණ ඇති බවයි විදෙස් මාධ්‍ය වාර්තා කරන්නේ.\nකුක් දූපත් සමූහය (Cook Islands) දකුණු පැසිපික් කළාපයේ පිහිටි කුඩා රාජ්‍යයක් වන අතර එහි සමස්ත ජනගහනය 17000 ක් පමණ වනවා.\nකොවිඩ් වසංගතය ආරම්භයේ සිට විදෙස් රටවල සිට පැමිණෙන්නන් සඳහා මෙම රට වසා තැබූ අතර මීට දින කිහිපයකට ඉහතදී නවසීලන්තය සමග පමණක් සීමිත සංඛ්‍යාවක් ගුවන් ගමන්වාර ආරම්භ කරනු ලැබුවා.\nකුක් දූපත් (Cook Islands) හි මේ වනවිට කොවිඩ් මර්දන ප්‍රතිශක්තීකරණය යටතේ එන්නත් ලබාගෙන ඇති ප්‍රතිශතය සමස්ත ජනගහනයෙන් සියයට 96 ක්.",
       "URL": "https://www.hirunews.lk/290010/කොවිඩ්-ආසාදිතයින්-වාර්තා-නොවූ-එකම-රටෙන්-කොවිඩ්-අසාදිතයෙක්",
       "Category": "Local News",
       "Parent URL": "https://www.hirunews.lk/local-news.php?pageID=1518"
}