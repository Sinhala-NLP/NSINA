{
       "Source": "hirunews",
       "Timestamp": "Monday, 17 July 2023 - 14:41",
       "Headline": "සෞදි ගිය ගෘහ සේවිකාවකට අමානුෂික ලෙස වද දීලා (ඡායාරූප)",
       "News Content": "සෞදියේ ගෘහ සේවයට ගිය කාන්තාවක් දැඩි ලෙස වද හිංසනයට ලක් වූ පුවතක් නුවරඑළිය ප්‍රදේශයෙන් වාර්තා වී තිබෙනවා.\nමෙසේ හිංසනයට ලක් ව ඇත්තේ තලවකැලේ ලිඳුල ගැනිගල් වත්තේ පදිංචි වයස අවුරුදු 30ක් වන මවක්.\nඇයට නිසි ආකාරයට භාෂාව හැසිරවීමර නොහැකි වීම නිසා මෙසේ වධ හිංසා සිදු කර ඇති බවයි වාර්තා වන්නේ.\nඇයට අමානුෂික ලෙස පහර දී අත්වලට, කලවා ප්‍රදේශයට හා ශරීරයේ විවිධ ස්ථානවලට කටු ගසා ඇති බවයි අප වාර්තාකරු සඳහන් කර සිටියේ.\nකෙසේ වෙතත් නුවර එළිය රෝහලේ වෛද්‍යවරුන් විසින් ඇයගේ ශරීරයේ ඇති අල්පෙනෙති දෙකක් ඉවත් කර ඇති අතර ඉතිරි කටු ඉවත් කිරීම සඳහා ඇයව සැත්කමට ලක් කළ යුතු බව පවසා තිබෙනවා.",
       "URL": "https://www.hirunews.lk/341508/සෞදි-ගිය-ගෘහ-සේවිකාවකට-අමානුෂික-ලෙස-වද-දීලා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=177"
}