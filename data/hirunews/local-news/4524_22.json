{
       "Source": "hirunews",
       "Timestamp": "Tuesday, 09 May 2017 - 19:19",
       "Headline": "වෛද්‍ය පාදෙණිය උගුලකට හසුව ඇති බව එජාපය කියයි",
       "News Content": "වෛද්‍යවරුන්ගේ වැඩවර්ජන නිසා රෝගීන් මියගියහොත් ඔවුන්ට දැඩි දඩුවම් ලබා දිය යුතු බව එක්සත් ජාතික පක්ෂ පාර්ලිමේන්තු මන්ත්‍රී හෙක්ටර් අප්පුහාමි පවසනවා.\nඔහු මේ බව කියා සිටියේ සිරිකොත එක්සත් ජාතික පක්ෂ මූලස්ථානයේ අද පැවති මාධ්‍ය හමුවක් අමතමින්.\nඑහිදී මන්ත්‍රිවරයා තවදුරටත් කියා සිටියේ රජයේ වෛද්‍ය නිලධාරීන්ගේ සංගමයේ සභාපති විශේෂඥ වෛද්‍ය අනුරුද්ධ පාදෙණිය ඇතුලූ කණ්ඩායම හිටපු ජනාධිපතිවරයාගේ උගුලකට හසුවී ඇති බවයි.\nමෙහිදී ශ්‍රී ලංකා නිදහස් පක්ෂය කැබිනට් ප්‍රකාශකවරයෙකු පත් කිරීමට ගෙන ඇති තීරණය සම්බන්ධයෙන් මාධ්‍යවේදීන් ඔහුගෙන් කළ ප්‍රශ්න කළ අතර, ඊට පිළිතුරු ලබාදෙමින් ඔහු කියා සිටියේ අමාත්‍ය රාජිත සේනාරත්න කැබිනට් ප්‍රකාශක ධුරයෙන් ඉවත් කිරීමට එක්සත් ජාතික පක්ෂය කිසිසේත් එකඟ නොවන බවයි.",
       "URL": "https://www.hirunews.lk/160975/වෛද්‍ය-පාදෙණිය-උගුලකට-හසුව-ඇති-බව-එජාපය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4524"
}