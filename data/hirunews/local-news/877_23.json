{
       "Source": "hirunews",
       "Timestamp": "Saturday, 10 September 2022 - 15:18",
       "Headline": "චාල්ස් කුමරු බ්‍රිතාන්‍යයේ රජු ලෙස නිල වශයෙන් ප්‍රකාශයට පත් කරයි",
       "News Content": "ශාන්ත ජේම්ස් මාලිගයේ පැවති උත්සවයකදී චාල්ස් කුමරු බ්‍රිතාන්‍යයේ රජු ලෙස නිල වශයෙන් ප්‍රකාශයට පත් කර තිබෙනවා.\nචාල්ස් කුමරු ඔහුගේ මව දෙවන එලිසබෙත් මහ රැජිනගේ අභාවයෙන් පසු රාජ්‍ය ධුරයට බවට පත් වුව ද අද පැවති සම්ප්‍රදායික රැස්වීමකදියි එය නිල වශයෙන් තහවුරු කළේ.\nප්‍රවේශ කවුන්සිලය, ජ්‍යෙෂ්ඨ දේශපාලනඥයින්, විනිසුරුවරුන් සහ නිලධාරීන්ගෙන් සමන්විත වූ විශේෂ සභාවකදී නව රජුගේ පත් කිරීම ප්‍රකාශයට පත් කෙරුණා.\nමෙහිදී විශේෂ ප්‍රකාශයක් සිදු කරමින් රජු පැවසුවේ තම මවගේ අභාවය ප්‍රකාශ කිරීම තමාගේ යුතුකමක් වන බවයි.\nකෙසේවෙතත් එය ඉතා කණගාටුදායක කරුණක් බව ද ඔහු සඳහන් කළා.\n\"මම සිතනවා මුළු ලෝකයම, අප සියල්ලන්ම අත්විඳින ලද පිරිමැසිය නොහැකි පාඩුව ගැන කම්පා වනු ඇති බව. මගේ සහෝදරියන්ට සහ සහෝදරයන්ට බොහෝ දෙනෙක් දක්වන අනුකම්පාව දැනගැනීම මට ලොකුම සැනසීමයි.\"\nමෙම උත්සවයට ප්‍රිවි කවුන්සිලයේ සාමාජිකයින් 200 ක් සහභාගී වූ අතර හිටපු අගමැතිවරුන් වන බොරිස් ජොන්සන්, තෙරේසා මේ, ඩේවිඩ් කැමරන්, ගෝර්ඩන් බ්‍රවුන්, ටෝනි බ්ලෙයාර් සහ ජෝන් මේජර් ඇතුළත් වුනා.\nඑක්සත් රාජධානියේ දීර්ඝතම කාලයක් රජකම් කළ දෙවන එලිසබෙත් මහා රැජින පසුගිය බ්‍රහස්පතින්දා සවස Balmoral Castle හිදී අභාවප්‍රාප්ත වුණා. ඒ වන විට ඇයගේ වයස අවුරුදු  96ක්.",
       "URL": "https://www.hirunews.lk/315057/චාල්ස්-කුමරු-බ්‍රිතාන්‍යයේ-රජු-ලෙස-නිල-වශයෙන්-ප්‍රකාශයට-පත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=877"
}