{
       "Source": "hirunews",
       "Timestamp": "Friday, 29 December 2017 - 17:20",
       "Headline": "පකිස්ථානයෙන් ශ්‍රී ලංකාවට පොහොර තොගයක්",
       "News Content": "පොහොර මෙටි‍්‍රක් ටොන් 40,000 ක් වහාම ශ්‍රී ලංකාවට එවීමට පාකිස්ථාන අග්‍රාමාත්‍යවරයා එකඟ වූ බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ එක්සත් ජනතා නිදහස් සන්ධානය සහ ශ්‍රී ලංකා නිදහස් පක්ෂය යටතේ මෙවර පළාත්පාලන මැතිවරණයට තරඟ වදින සියලු අපේක්ෂකයින් වෙනුවෙන් පැවති පළාත්පාලන අපේක්ෂක නියෝජිත සමුළුවට කොළඹදී අද (29) එක්වෙමින්.\nඑහිදී අදහස් දැක්වූ ජනාධිපතිවරයා රටේ සංවර්ධන ක්‍රියාවලියට බාධා පමුණුවන පිරිස පිළිබඳවද අනාවරණ කළා.\nදූෂිත දේශපාලනඥයන් හේතුවෙන් රට ගොඩනැගීමට අපහසු වී ඇති බවයි ජනාධිපතිවරයා එහිදී පෙන්වා දුන්නේ.\nශ්‍රී ලංකා නිදහස් පක්ෂයේ භාණ්ඩාගාරික අමාත්‍ය එස්.බී. දිසානායකද මෙම සමුළුව ඇමතුවා.\nඑහිදී ඔහු සඳහන් කළේ ආණ්ඩුවේ සිටින හොරුන්ටද දඬුවම් දීමට කටයුතු කරන බවයි.\nබැඳුම්කර වංචාවට මුල්වූවන්ටද දඬුවම් ලබාදිය යුතු බවයි ඔහු සඳහන් කළේ.",
       "URL": "https://www.hirunews.lk/179655/පකිස්ථානයෙන්-ශ්‍රී-ලංකාවට-පොහොර-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=4151"
}