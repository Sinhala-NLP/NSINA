{
       "Source": "hirunews",
       "Timestamp": "Friday, 30 December 2022 - 13:16",
       "Headline": "උත්සව සමයේ කොරෝනා ගැන සිහිකැඳවීමක්",
       "News Content": "උත්සව සමයේ දී කොරෝනා ව්‍යාප්තිය තවදුරටත් අවම මට්ටමක පවත්වා ගැනීම සඳහා සෞඛ්‍ය මාර්ගෝපදේශ අනුගමනය කරන්නැයි සෞඛ්‍ය අමාත්‍යාංශය ජනතාවගෙන් ඉල්ලීමක් කරනවා.\nනියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් අද (30) කොළඹ දී පැවති මාධ්‍ය හමුවක දී කියා සිටියේ අතට අත දීම්, වැළඳ ගැනීම් හැකි තරම් සීමා කරන ලෙසයි.\nමේ වනවිටත් චීනයෙන් දෛනිකව කොරෝනා ආසාදිතයින් සැලකිය යුතු ප්‍රමාණයක් වාර්තා වන අතර, තම රටට ඇතුළු වීමේ දී රටවල් 05ක් සඳහා ලබන මස 01 වැනිදා සිට ක්‍රියාත්මක වන පරිදි කොරෝනා පරීක්ෂණය සිදු කිරීම අනිවාර්ය කර තිබෙනවා.\nඒ අනුව චීනය, හොංකොං, ජපානය, දකුණු කොරියාව, සිංගප්පූරුව සහ තායිලන්තයේ සිට ඉන්දියාවට පැමිණෙන්නන් මෙලෙස කොරෝනා පරීක්ෂණ සිදු කිරීම අනිවාර්ය වනු ඇති.",
       "URL": "https://www.hirunews.lk/323880/උත්සව-සමයේ-කොරෝනා-ගැන-සිහිකැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=634"
}