{
       "Source": "hirunews",
       "Timestamp": "Tuesday, 14 June 2022 - 11:27",
       "Headline": "ලබන වසරේ පළමු ශ්‍රේණියට සිසුන් ඇතුළත් කර ගැනීම සඳහා නව චක්‍රලේඛයක්",
       "News Content": "ලබන වසර සඳහා පළමු ශ්‍රේණියට සිසුන් ඇතුළත් කිරීම සඳහා සකස් කළ නව චක්‍රලේඛයට කැබිනට් අනුමැතිය හිමිව තිබෙනවා.\nමීට පෙර නිකුත් කරන ලද චක්‍රලේඛයන් ක්‍රියාත්මක කිරීමේදී පැන නැගුණු ගැටලු පිළිබඳව විදුහල්පතිවරුන්, චක්‍රලේඛන සංශෝධන කමිටුව, අමාත්‍යාංශයේ විමර්ශන අංශය, අල්ලස් හෝ දූෂණ චෝදනා විමර්ශන කොමිසම හා මැතිවරණ කොමිෂන් සභාව කරුණු ඉදිරිපත් කර තිබුණා.\nඑසේම, අධිකරණ තීන්දු ද සැලකිල්ලට ගනිමින් සංශෝධිත නව චක්‍රලේඛය සකස් කර ඇති බවයි අධ්‍යාපන අමාත්‍යාංශය සඳහන් කළේ. ඒ අනුව, ලබන වසරේ සිට සංශෝධිත නව චක්‍රලේඛය මත පාසල්වල පළමුවන ශ්‍රේණියට ළමයින් ඇතුළත් කර ගැනීම සිදුකරනු ඇති.",
       "URL": "https://www.hirunews.lk/307086/ලබන-වසරේ-පළමු-ශ්‍රේණියට-සිසුන්-ඇතුළත්-කර-ගැනීම-සඳහා-නව-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=1096"
}