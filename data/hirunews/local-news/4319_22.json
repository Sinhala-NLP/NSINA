{
       "Source": "hirunews",
       "Timestamp": "Saturday, 16 September 2017 - 11:04",
       "Headline": "බුත්තල - කතරගම මාර්ගයේ අනතුරකින් කාන්තාවක් මිය යයි - 09කට තුවාල",
       "News Content": "බුත්තල - කතරගම මාර්ගයේ 148 කිලෝමීටර් කණුව අසළ සිදුවූ අනතුරකින් කාන්තාවක මිය ගොස් තවත් 09 දෙනෙකු තුවාල ලබා තිබෙනවා.\nපොලීසිය සඳහන් කළේ කතරගම සිට බුත්තල දෙසට ධාවනය වූ කැබ් රථයක් සහ ඊට ප්‍රතිවිරුද්ධ දෙසින් ධාවනය වූ කුඩා ලොරි රථයක් එකිනෙක ගැටීමෙන් මෙම අනතුර සිදුව ඇති බවයි.\nතුවාල ලැබූවන් කතරගම, දෙබරවැව, සිරිගල සහ බුත්තල යන රෝහල්වලට ඇතුළත් කර තිබෙනවා.\nඅනතුරෙන් ජීවිතක්ෂයට පත්ව ඇත්තේ පොළොන්නරුව ප්‍රදේශයේ පදිංචි 93 හැවිරිදි වයෝවෘද්ධ කාන්තාවක්.\nලොරි රථයේ ගමන් ගත් පිරිස දෙහිඅත්තකණ්ඩිය - සිරිපුර ප්‍රදේශයේ පදිංචිකරුවන් වන අතර කැබ් රථයේ ගමන් ගත් පිරිස මොණරාගල - දඹගල්ල ප්‍රදේශයේ පදිංචිකරුවන් වන බව සඳහන්.",
       "URL": "https://www.hirunews.lk/171052/බුත්තල-කතරගම-මාර්ගයේ-අනතුරකින්-කාන්තාවක්-මිය-යයි-09කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4319"
}