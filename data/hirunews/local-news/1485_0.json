{
       "Source": "hirunews",
       "Timestamp": "Saturday, 18 December 2021 - 19:12",
       "Headline": "කිරිපිටි හිඟය තවත් උග්‍ර වෙයි",
       "News Content": "ඩොලර් අර්බුදයත් සමග හට ගෙන ඇති කිරිපිටි හිඟය මේ වනවිට තව තවත් උග්‍ර වෙමින් තිබෙනවා.\nමෙම තත්ත්වය හමුවේ ආනයනික කිරිපිටි මෙන්ම, දේශීය කිරිපිටි ද හිඟවී ඇති බවයි දිවයින පුරා අප වාර්තාකරුවන් සඳහන් කළේ.\nමීට මාස කිහිපයකට පෙර ද මෙලෙසම කිරිපිටි හිඟයක් සහ කිරිපිටි පෝලිම් ඇතිවූ අතර, එහිදී රජය තීරණය කළේ කිරිපිටි සඳහා පැනවූ පාලන මිල ඉවත් කිරීමටයි.\nපසුව කිරිපිටි ආනයනය කරන සමාගම් මෙන්ම දේශිය කිරිපිටි සමාගම් ද කිරිපිටි මිල ඉහළ නැංවූ අතර ඩොලර් අර්බුදයට විසඳුම් දෙමින් කිරිපිටි ආනයනය කරන සමාගම් වෙත ඩොලර් මුදා හැරීමට ද රජය කටයුතු කළා.\nමෙවන් පසුබිමක් තුලයි වර්තමානයේදී යළිත් කිරිපිටි හිඟයක් හට ගෙන ඇත්තේ.",
       "URL": "https://www.hirunews.lk/291448/කිරිපිටි-හිඟය-තවත්-උග්‍ර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1485"
}