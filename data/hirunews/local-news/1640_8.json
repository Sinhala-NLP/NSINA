{
       "Source": "hirunews",
       "Timestamp": "Saturday, 09 October 2021 - 7:01",
       "Headline": "පුරාවස්තු ලබාගැනීමේ අරමුණෙන් කැණීම් කළ පිරිසක් අත්අඩංගුවට",
       "News Content": "වැලිකන්ද පොලිස් වසමේ නිලධාරින් විසින් සිදු කළ වැටලීමකින් වැලිකන්ද - අසේලපුර ප්‍රදේශයේ නීති විරෝධී කැණීම් කටයුතු සිදු කළ පිරිසක් අත්අඩංගුවට ගෙන තිබෙනවා.\nමෙහි දී අත්අඩංගුවට ගෙන ඇත්තේ, 20, 23, 29, 33, 37 හා 59 යන වයස්වල පසුවෙන වැලිකන්ද හා කුලියාපිටිය ප්‍රදේශයේ පදිංචිකරුවන් පිරිසක්.\nඅදාළ සැකකරුවන් පිරිස අද (09) දින මනම්පිටිය මහේස්ත්‍රාත් අධිකරණයට ඉදිරිපත් කිරීමට නියමිත අතර, වැලිකන්ද පොලිසිය විසින් වැඩිදුර පරීක්ෂණ මෙහෙයවනු ඇති.\nමේ අතර, මුලතිව් විශේෂ කාර්‍ය බලකා නිලධාරින් විසින් සිදු කළ වැටලීමකින් විකිණීමට ගජමුතු රැගෙන යමින් සිටි පුද්ගලයින් දෙදෙනෙක් අත්අඩංගුවට ගෙන තිබෙනවා.\nවව්නියාව ප්‍රදේශයේ දී මෙසේ අත්අඩංගුවට ගෙන ඇත්තේ, අවුරුදු 29 හා 53 වයස්වල පසුවන නිකවැරටිය හා මහව\nප්‍රදේශවල පදිංචිකරුවන් දෙදෙනෙක්.",
       "URL": "https://www.hirunews.lk/284486/පුරාවස්තු-ලබාගැනීමේ-අරමුණෙන්-කැණීම්-කළ-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1640"
}