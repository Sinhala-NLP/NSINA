{
       "Source": "hirunews",
       "Timestamp": "Monday, 18 July 2022 - 18:01",
       "Headline": "හදිසි නීතිය වහා ම ඉවත් කරන්න ශ්‍රී ලංකා නීතීඥ සංගමය වැඩබලන ජනපතිගෙන් ඉල්ලයි",
       "News Content": "මහජන විරෝධතා ඇතුළු රටේ මේ වනවිට උද්ගතව ඇති නොසන්සුන්කාරී තත්ත්වය පාලනය කිරීම සඳහා හදිසි නීතිය ප්‍රකාශයට පත්කිරීම පිළිතුරක් නොවන බව ශ්‍රී ලංකා නීතිඥ සංගමය නිවේදනයක් නිකුත් කරමින් සඳහන් කරනවා.\nඑහෙයින් ඔවුන් වැඩ බලන ජනාධිපතිවරයාගෙන් ඉල්ලා සිටින්නේ වහාම හදිසි නීතිය ඉවත් කිරීමට කටයුතු කරන ලෙසයි.\nහදිසි නීතිය ප්‍රකාශයට පත් කිරීම හරහා භාෂණය හා ප්‍රකාශයී නිදහස ඇතුළු සාමකාමීව රැස්වීමේ නිදහස වැනි ජනතාවගේ මූලික අයිතිවාසිකම් උල්ලංඝනය කෙරෙන බවත් මෙම නිවේදනයෙන් ඔවුන් පෙන්වා දෙනවා.\nශ්‍රී ලංකා නීතිඥ සංගමය වැඩ බලන ජනාධිපති රනිල් වික්‍රමසිංහ වෙත ලිපියක් යොමු කරමින් සඳහන් කරන්නේ මහ ජනතාවගේ පරමාධිපත්‍ය බලය ආරක්ෂා කිරීම සඳහා වහාම කටයුතු කරන ලෙසයි.\nහිටපු ජනාධිපති වරයා ඉල්ලා අස්වීම දක්වා තල්ලු කෙරුණු මෙම විරෝධතා හදිසි නීතිය ප්‍රකාශ කිරීම හරහා පාලනය කළ නොහැකි බවයි ඔවුන් පෙන්වා දෙන්නේ.\nඑමෙන්ම ශ්‍රී ලංකා නීතිඥ සංගමය වැඩ බලන ජනාධිපතිවරයාගෙන් ඉල්ලා සිටින්නේ මහජනතාවගේ පරමාධිපත්‍යයේ සියලු අංගයන් රාජ්‍යය සහ එහි නියෝජිතයන් විසින් උල්ලංඝනය නොකර ආරක්ෂා කළ යුතු බවයි.\n(ශ්‍රී ලංකා නීතිඥ සංගමය විසින් නිකුත් කළ නිවේදනය පහතින්)",
       "URL": "https://www.hirunews.lk/310326/හදිසි-නීතිය-වහා-ම-ඉවත්-කරන්න-ශ්‍රී-ලංකා-නීතීඥ-සංගමය-වැඩබලන-ජනපතිගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1010"
}