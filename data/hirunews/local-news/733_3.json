{
       "Source": "hirunews",
       "Timestamp": "Tuesday, 15 November 2022 - 14:17",
       "Headline": "2022 ආසියානු සත් සාමාජික රග්බි තරගාවලියේ ශ්‍රී ලංකාවට සිව්වැනි තැන",
       "News Content": "2022 ආසියානු සත් සමාජික රග්බි තරගාවලියේ දෙවැනි අදියර පසුගියදා නිමාව දුටුවේ දකුණු කොරියාවේදීයි.\nආසියානු රග්බි සම්මේලනය විසින් ශ්‍රී ලංකාවට රග්බි තහනමක් පැනවීමෙන් අනතුරුව ශ්‍රී ලංකා කණ්ඩායමට යළි මෙම අදිරයේ සිට ආසියානු රග්බි පිටියට පැමිණෙන්නට අවස්ථාව හිමි වුණා.\nඒ ජාතික ඔලිම්පික් කමිටු ධජය යටතේයි.\nමුලික වටයේදී A කාණ්ඩයෙන් තරගබිමට පිවිසි ශ්‍රී ලංකා කණ්ඩායම එහිදී හොංකොං කණ්ඩායම සමග පැවැති තරගය ලකුණු 40ට 0 ක් ලෙස පරාජය වුණත්, අනතුරුව එක්සත් අරාබි එමීර් රාජ්‍යය ලකුණු 26ට 24ක් සහ චීනය ලකුණු 21ට 19ක් ලෙස පරාජය කරමින් අවසන් පූර්ව වටය සදහා සුදුසුකම් ලබා ගත්තා.\nඅවසන් පූර්ව තරගයේදී සත්කාරක දකුණු කොරියාව මුණ ගැසුණු අතර එහිදී ශ්‍රී ලංකාවට ලකුණු 31-14ක පරාජයක් වැළඳ ගන්නට සිදු වුණා.\nඒ අනුව ඔවුන්ට 3 වැනි ස්ථානය සදහා තරග වදින්නට සිදු වු අතර එහිදි ශ්‍රී ලංකා කණ්ඩායමේ ප්‍රතිවාදීන් බවට පත් වුණේ පිලිපීනයයි.\nඑම තරගයෙන් ලකුණු 31-14ක් ලෙස ශ්‍රී ලංකා කණ්ඩායම පරාජය වීමත් සමඟ ඔවුන්ට තරගාවලිය අවසන් කිරීමට සිදු වුනේ සිව්වැනි ස්ථානයට පත්වෙමින්.\nආසියානු සත් සමාජික රග්බි තරගාවලියේ තුන්වැනි සහ අවසන් අදියර මෙම මස 26 වැනිදා සහ 27වැනිදා එක්සත් අරාබි එමීර් රාජ්‍යයේ දී පැවැත්වීමට නියමිතයි.",
       "URL": "https://www.hirunews.lk/320434/2022-ආසියානු-සත්-සාමාජික-රග්බි-තරගාවලියේ-ශ්‍රී-ලංකාවට-සිව්වැනි-තැන",
       "Category": "Local News",
       "Parent URL": "https://www.hirunews.lk/local-news.php?pageID=733"
}