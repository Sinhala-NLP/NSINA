{
       "Source": "hirunews",
       "Timestamp": "Thursday, 04 August 2016 - 15:03",
       "Headline": "විශේෂ අවශ්‍යතා සහිත දරුවන්ට ග්‍රහලෝකාගාරය නැරඹීමට අවස්ථාව",
       "News Content": "විශේෂ අවශ්‍යතා සහිත දරුවන්ට ශ්‍රී ලංකා ග්‍රහලෝකගාරය භාවිතා කිරීමට අවස්ථාව ලබාදීමට විද්‍යා, තාක්ෂණ සහ පර්යේෂණ අමාත්‍යාංශය තීරණය කර තිබෙනවා.\nඒ අනුව තාරකා විද්‍යා දැනුම අපේක්ෂා කරන විශේෂ අවශ්‍යතා සහිත දරුවන්ට මෙම අවස්ථාව හිමිවනු ඇති.\nමෙහි පළමු පියවර යටතේ වයඹ පළාතේ පාසල් 19 ක එවැනි දරුවන් 416 දෙනෙකුගේ සහභාගිත්වයෙන් පැවැත්වෙන විශේෂ තාරකා විද්‍යා වැඩමුළුවක් ද සංවිධාන කර තිබෙනවා.\nඉදිරියේදී දිවයිනේ අනෙකුත් පළාත් ආවරණය වන පරිදි මෙම සේවාව ඇරඹෙන අතර එය නොමිලේ ලබාදීමටයි විද්‍යා, තක්ෂණ හා පර්යේෂණ අමාත්‍යාංශය තීරණය කර ඇත්තේ.\nවිශේෂ අවශ්‍යතා සහිත දරුවන් සදහා පවතින සංවිධාන හෝ ආයතනවලට මේ සදහා ඉල්ලූම් කළ හැකි වන අතර ඒ පිළිබද වැඩි විස්තර සදහා ශ්‍රී ලංකා ග්‍රහලෝකාගාරය 011 2 58 64 99 ඇමතීමෙන් ලබා ගත හැකියි.",
       "URL": "https://www.hirunews.lk/139819/විශේෂ-අවශ්‍යතා-සහිත-දරුවන්ට-ග්‍රහලෝකාගාරය-නැරඹීමට-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=4937"
}