{
       "Source": "hirunews",
       "Timestamp": "Saturday, 30 April 2022 - 14:31",
       "Headline": "සුප්‍රසිද්ධ බොලිවුඩ් නිළි ජැකලින්ගේ ස්ථාවර තැන්පතු අත්හිටුවයි",
       "News Content": "සුපිරි නිළි ජැක්ලින් ෆර්නැන්ඩස්ගේ ඉන්දීය රුපියල් කෝටි 7 ක ස්ථාවර තැන්පතුවක් අත්හිටුවා තිබෙනවා.\nඒ සුකේෂ් චන්ද්‍රසේකර්ට එරෙහිව සිදු කරන ඉන්දීය රුපියල් කෝටි 200ක මුදල් විශුද්ධිකරණ සිද්ධියට අදාළ විමර්ශනයේ දී හෙළි වූ කරුණු මතයි.\nඉන්දියාවේ රන්බක්සි ප්‍රවර්ධකයන් වූ ෂිවින්දර් සිං සහ මල්වින්දර් සිං යන අය වෙතින් ඉන්දීය රුපියල් කෝටි 200 ක් වංචා කළ බවට සුකේෂ් චන්ද්‍රසේකර්ට චෝදනා එල්ල වී ඇති අතර ඔහු මේ වනවිට රක්ෂිත බන්ධනාගාරගතවයි පසුවන්නේ.\nජැක්ලින් ෆර්නැන්ඩස්, ඔහුගේ බිරිඳ වූ ලීනා පෝල් හරහා චන්ද්‍රසේකර් දැන සිටි බවට මූල්‍ය බුද්ධි ඒකකය විසින් හෙළි කරගෙන ඇති අතර, එහිදී අනාවරණ වූ තොරතුරු මතයි ජැක්ලින් ෆර්නැන්ඩස්ට අයත් ඉන්දීය රුපියල් කෝටි 7 ක ස්ථාවර තැන්පතුව අත්හිටුවීමට පියවර ගෙන ඇත්තේ.\nඅදාළ මුදල්වලින් කොටසක් ජැක්ලීන් නමට තැන්පත් කර ඇති බවට විමර්ශකයන් සැක පළ කරනවා.\n36 හැවිරිදි මෙම රංගන ශිල්පිනිය ශ්‍රී ලාංකිකයෙකු වන අතර, ඇයගෙන් මෙම නඩුව සම්බන්ධයෙන් බලාත්මක කිරීමේ අධ්‍යක්ෂ මණ්ඩලය (ED) විසින් කිහිපවතාවක්ම ප්‍රශ්න කර ඇති බව ද වාර්තා වනවා.",
       "URL": "https://www.hirunews.lk/303180/සුප්‍රසිද්ධ-බොලිවුඩ්-නිළි-ජැකලින්ගේ-ස්ථාවර-තැන්පතු-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1200"
}