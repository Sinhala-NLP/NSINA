{
       "Source": "hirunews",
       "Timestamp": "Wednesday, 08 June 2022 - 12:38",
       "Headline": "විපක්ෂ නායක රුසියානු තානාපති හමුවෙයි",
       "News Content": "ශ්‍රී ලංකාව සම්බන්ධයෙන් මිත්‍රශීලි ප්‍රතිපත්තිය අඛන්ඩව අනුගමනය කරන ලෙස විපක්ෂ නායක සජිත් ප්‍රේමදාස රුසියානු රජයෙන් ඉල්ලීමක් කර තිබෙනවා.\nමෙරට රුසියානු තානාපතිවරයා සමග ඊයේ විපක්ෂ නායක කාර්යාලයේ පැවති සාකච්ඡාවකදී විපක්ෂ නායකවරයා මේ බව සඳහන් කර ඇති අතර, එහිදී රුසියානු ශ්‍රී ලංකා මිත්‍රත්වය සහ ඉදිරි සැලසුම් සම්බන්ධයෙන් අවධානය යොමුවී තිබෙනවා.\nවිශේෂයෙන් ඒරෝෆ්ලොට් ගුවන් යානය සම්බන්ධයෙන් මතුවූ තත්ත්වය පිළිබඳව කණගාටුව පළ කර ඇති විපක්ෂ නායකවරයා මෙවැනි ගැටලුකාරි තත්ත්වයන් රාජ්‍ය තාන්ත්‍රිකව විසඳා ගැනීමේ වැදගත්කම පෙන්වා දුන් බවයි විපක්ෂ නායක කාර්යාලය සඳහන් කළේ.",
       "URL": "https://www.hirunews.lk/306559/විපක්ෂ-නායක-රුසියානු-තානාපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1110"
}