{
       "Source": "hirunews",
       "Timestamp": "Thursday, 02 February 2023 - 17:30",
       "Headline": "එකම පවුලේ සොහොයුරියන් දෙදෙනකුගේ මළසිරුරු සොයාගැනේ (වීඩියෝ)",
       "News Content": "මිනිස් ගහණයෙන් තොර පාළු නිවසක තිබී අභිරහස් ලෙස මියගිය කාන්තාවන් දෙදෙනකුගේ මළසිරුර සොයාගෙන තිබෙනවා.\nඅද (02) පස්වරුවේ මෙම කාන්තාවන් පදිංචිව සිටි දැරණියගල - මල්දෙණිය ප්‍රදේශයේ පිහිටි නිවසේ තිබියදියි මෙම මළසිරුරු සොයාගෙන ඇත්තේ.\nමෙලෙස මියගොස් ඇත්තේ වයස අවුරුදු 49 හා 51 හැවිරිදි වියෙහි පසුවන එකම පවුලේ සොහොයුරියන් දෙදෙනෙක්.\nමේ දෙදෙනා මීට දින 02කකට පෙර මිය යන්නට ඇතැයි පොලිසිය සැක කරන්නේ.\nඔවුන් මියගොස් සිටි නිවෙස තුළ සිටි වයස අවුරුදු 90ක පමණ වන කාන්තාවක් දැරණියගල රෝහල වෙත ඇතුළත් කර තිබෙනවා.\nමෙම මරණ සැක සහිත බවටයි දැරණියගල පොලිසිය සඳහන් කරන්නේ.\nසිද්ධිය සම්බන්ධයෙන් දැරණියගල පොලිසිය විමර්ශන ක්‍රියාත්මකයි.",
       "URL": "https://www.hirunews.lk/326517/එකම-පවුලේ-සොහොයුරියන්-දෙදෙනකුගේ-මළසිරුරු-සොයාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=562"
}