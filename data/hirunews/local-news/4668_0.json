{
       "Source": "hirunews",
       "Timestamp": "Friday, 10 February 2017 - 13:51",
       "Headline": "ලෝක ආහාර වැඩසටහනේ විධායක අධ්‍යක්ෂ ශ්‍රී ලංකාවට",
       "News Content": "එක්සත් ජාතීන්ගේ සංවිධානයට අයත් ලෝක ආහාර වැඩසටහනේ විධායක අධ්‍යක්ෂ එර්තරීන් කෝසින් අද ශ්‍රී ලංකාවට පැමිණෙනවා.\nඒ ආහාර සහ පෝෂණ සුරක්ෂිතතාව පිළිබද ජාතික ක්‍රමෝපාය ඇගයීම් වැඩසටහන දියත් කිරීමේ අවස්ථාවට එක්වීම සදහායි.\nඇයගේ චාරිකාව පිළිබදව අදහස් දක්වමින් එක්සත් ජාතීන්ගේ සංවිධානය ප්‍රකාශ කළේ ශ්‍රී ලංකාව තිරසාර සංවර්ධන ඉලක්කයන් සාක්ෂාත් කර ගැනීමේදී ප්‍රගතියක් අත්කරගෙන සිටින බවයි.\nසිය සංචාරයේදී ලෝක ආහාර වැඩසටහනේ විධායක අධ්‍යක්ෂවරයා ජනාධිපති මෛත්‍රීපාල සිරිසේන ඇතුලු රජයේ නියෝජිතයන් රැසක් හමුවීමට නියමිතයි.",
       "URL": "https://www.hirunews.lk/154144/ලෝක-ආහාර-වැඩසටහනේ-විධායක-අධ්‍යක්ෂ-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4668"
}