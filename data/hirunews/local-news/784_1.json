{
       "Source": "hirunews",
       "Timestamp": "Sunday, 23 October 2022 - 21:01",
       "Headline": "ශ්‍රී ලාංකික සරණාගතයන් 120ක් බ්‍රිතාන්‍යයෙන් වෙනත් රටකට",
       "News Content": "බ්‍රිතාන්‍යය පාලනය යටතේ ඇති චාගෝස් දූපත් හි සරණාගතභාවය අපේක්ෂාවෙන් පසු වූ ශ්‍රී ලාංකික සරණාගතයන් 120දෙනෙකු ආරක්ෂිතව වෙනත් රටක් වෙත යොමු කිරීමට බි්‍රතාන්‍යය රජය තීරණය කර තිබෙනවා.\nඅදාළ සරණාගතයන් පිරිස ස්වකැමැත්තෙන් යළි ශ්‍රී ලංකාවට යාමට අකමැත්ත පළ කර ඇති බැවින් ඔවුන් මෙම තීරණයට එළඹ ඇති බවයි විදෙස් වාර්තා සදහන් කළේ.\nදැනට චාගෝස් දූපත් සමූහයට අයත් දියාර්ගෝගාෂියා දූපතේ කදවුරක මෙම සරණාගතයන් රැදී සිටිනවා.\nචාගෝස් දූපත් සමූහයේ අයිතිය පිළිබදව මේ වන විට පවතින ගැටලු‍ සහගත තත්වය හේතුවෙන් මෙම සරණාගතයන් පිළිබද කඩිනම් තීරණයක් ගැනීමට බ්‍රිතාන්‍යය බලධාරීන්ට සිදුව ඇති බවයි විදෙස් වාර්තාවල දැක්වෙන්නේ.\nඑම දූපත්වල අයිතිය පිළිබද බ්‍රිතාන්‍යය සහ මුරුසි දිවයින අතර ආරවුලක් පැවතුණා. පසුව අධිකරණය තීන්දු කළේ චාගෝස් දූපත් සමූහයේ අයිතිය මුරුසියට හිමිවිය යුතු බවටයි.",
       "URL": "https://www.hirunews.lk/318645/ශ්‍රී-ලාංකික-සරණාගතයන්-120ක්-බ්‍රිතාන්‍යයෙන්-වෙනත්-රටකට",
       "Category": "Local News",
       "Parent URL": "https://www.hirunews.lk/local-news.php?pageID=784"
}