{
       "Source": "hirunews",
       "Timestamp": "Friday, 25 December 2015 - 10:19",
       "Headline": "නත්තලට පෙරදා දිය රකුසාට බිලිවු තරුණයන් දෙදෙනා",
       "News Content": "ප්‍රදේශ දෙකකදී දියේ ගිලීමෙන් තරුණයන් දෙදෙනෙකු ජීවිතක්ෂයට පත්වී තිබෙනවා.\nගල්නෑව - මුස්නව වැවේ දියනෑමට ගිය තරුණයෙකු දියේ ගිලීමෙන් ඊයේ ජීවිතක්ෂයට පත්වුණා.\n29 හැවිරිදි මොහු පාදුක්ක ප්‍රදේශයේ පදිංචි පුද්ගලයෙකු බවයි පොලීසිය සදහන් කළේ.\nඅම්බලන්ගොඩ ප්‍රදේශයේ ඌරවත්ත මෝය කට ආසන්නයේ ද දියේ ගිලීමෙන් පුද්ගලයෙකු ජීවිතක්ෂයට පත්වුණා.\nඊයේ පස්වරුවේ මොහු මුහුදේ දිය නෑමට ගිය අවස්ථාවේදීයි මෙම අනතුරට ලක්ව ඇත්තේ. 29 හැවිරිදි මෙම තරුණයා අම්බලන්ගොඩ ප්‍රදේශයේ පදිංචි පුද්ගලයෙකු බවයි පොලීසිය සදහන් කළේ.",
       "URL": "https://www.hirunews.lk/122760/නත්තලට-පෙරදා-දිය-රකුසාට-බිලිවු-තරුණයන්-දෙදෙනා",
       "Category": "Local News",
       "Parent URL": "https://www.hirunews.lk/local-news.php?pageID=5235"
}