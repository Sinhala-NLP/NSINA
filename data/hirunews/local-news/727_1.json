{
       "Source": "hirunews",
       "Timestamp": "Thursday, 17 November 2022 - 23:00",
       "Headline": "භූ විද්‍යාවේ වංචා අධිකරණ ඇමති අතට (වීඩියෝ)",
       "News Content": "භූ විද්‍යා හා පතල් කැණීම් කාර්යාංශයේ සිදුව ඇති මහා පරිමාන වංචා දුෂණ සම්බන්ධයෙන් ලැබී ඇති පැමිණිලි පොලිස්පතිවරයාට හා අල්ලස් කොමිසමට ඉදිරිපත් කර සති 02 ක් තුල වාර්තාවක් කැඳවීමට බලාපොරොත්තු වන බව අධිකරණ අමාත්‍ය විජයදාස රාජපක්ෂ මහතා පවසනවා.\nහිරු සී,අයි,ඒ, හරහා සිදුකළ සාෆි නගර් වැලි ජාවාරම පිළිබඳව සුරකිමු ශ්‍රි ලංකා සංවිධානයේ නියෝජිතයන් සමග පැවති සාකච්ඡාවකින් අනතුරුව අමාත්‍යවරයා මේ අදහස් පළ කළා.\nභූ විද්‍යා හා පතල් කැණීම් කාර්යාංශයේ වත්මන් සභාපති සෙනරත් හේවගේ ප්‍රසාද් මංජුල නැමැත්තාගේ නමින් ලබාගත් කැනීම් බලපත්‍රයක් උපයෝගී කර ගෙන මුතූර් - සාෆිනගර් ප්‍රදේශයේ දුපතක් වැනි ප්‍රදේශයක මිරිස් වගාවක් සිදුකරන මුවවෙන් කූට ලෙස වෙන්කර ගෙන මහා පරිමාන වැලි ජාවාරමක් සිදු කර තිබුනා.\nමෙම නීති විරෝධී වැලි ජාවාරමට සෘජු ලෙස අධාර අනුබල ලබා දී තිබුනේ මේ වනවිටත් එම කාර්යාංශයේ අධ්‍යක්ෂ ජනරාල් ධුරය හොබවමින් කටයුතු කරන ඉංජිනේරු සජ්ජන ද සිල්වා යන පුද්ගලයායි.\nචෝදනා පිට චෝදනා එල්ල වද්දීත් සභාපතිවරයා හා අධ්‍යක්ෂ ජනරාල්වරයා නෑසූකන්ව මේ වනවිටත් එම ධුරවල කටයුතු කිරීම පිළිබඳව හා එම කාර්යාංශයේ දුෂණ සම්බන්ධයෙන් අධිකරණ අමාත්‍ය විජේදාස රාජපක්ෂ මහතාව දැනුවත් කිරීම සදහා සුරකිමු ශ්‍රී ලංකා සංවිධානයේ නියෝජිතයන් පැමිණියා.",
       "URL": "https://www.hirunews.lk/320657/භූ-විද්‍යාවේ-වංචා-අධිකරණ-ඇමති-අතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=727"
}