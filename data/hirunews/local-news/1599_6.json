{
       "Source": "hirunews",
       "Timestamp": "Thursday, 28 October 2021 - 20:37",
       "Headline": "මූඩීස් ජාත්‍යන්තර ශ්‍රේණිගත කිරීමේ ශ්‍රී ලංකාවට හිමි වූ තැන",
       "News Content": "මූඩීස් ජාත්‍යන්තර ශ්‍රේණිගත කිරීමේ ආයතනය ශ්‍රී ලංකාවේ ජාත්‍යන්තර ශ්‍රේණිගත කිරීම Caa2 දක්වා පහත හෙළා තිබෙනවා.\nඅද සිදු කෙරුනු මෙම සමාලෝචනයේදී ශ්‍රී ලංකා රජයේ ස්ථානගත කිරීම Caa1 සිට Caa2 දක්වා පහත හෙලීම සඳහා නිර්දේශ කර තිබෙනවා.\nශ්‍රී ලංකා ආර්ථික තත්ත්වය පිළිබඳ මෙම සමාලෝචනය ආරම්භ කෙරුනේ 2021 ජූලි 19 දිනයි.\nඉතා අඩු විදේශ විනිමය සංචිත තත්ත්වයක් තුළ, රජයේ සැලකිය යුතු ඉදිරි පරිණතභාවයන් සපුරාලීම සඳහා යහපත් මූල්‍යකරණ ප්‍රවාහයක් නොමැතිකම, මෙම පෙරනිමි අවදානම මතු කරන බවට මූඩිස් තක්සේරුව මගින් ශ්‍රේණිගත කිරීමේදී සලකා බලා තිබෙනවා.\nඑමෙන්ම රටේ බාහිර ද්‍රවශීලතා අවදානම ඉතා ඉහළ මට්ටමක පැවතීමත් තවමත් රජයට සුරක්ෂිත මූල්‍ය ප්‍රවාහයක් නොමැති වීමත්, ස්වෛරී බැඳුම්කර, swap ණය සහ ද්විපාර්ශ්වික ණය වැනි කොටස් අරමුදල් මත දිගටම විශ්වාසය තැබීමත් අනතුරුදායක බවයි මෙම ශ්‍රේණිගතකරුවන් පවසන්නේ.\nශ්‍රී ලංකා රජය මුහුණ දෙන පීඩනය Caa2 ශ්‍රේණිගත කිරීමේ මට්ටමට අනුකූල වන බවට මූඩිගේ අදහස ස්ථාවර ඉදිරි දැක්මෙන් පිළිබිඹු වේ.\nශ්‍රී ලංකාවේ දේශීය සහ විදේශීය මුදල් රටා වැස්ම සම්බන්ධ වර්ගීකරණයද B1 සහ Caa1 සීමාවේ සිට B2 සහ Caa2 දක්වා පහත දමා තිබෙනවා.\nකෙසේ වෙතත් මේ සම්බන්ධයෙන් නිවේදනයක් නිකුත් කරන ශ්‍රී ලංකා මහා බැංකුව පවසන්නේ මූඩීස් ආයතනය විසින් කාලීන සහ පිළිගත් නොහැකි ශ්‍රේණිගත කිරීමේ ක්‍රියාවලියක් හරහා සිඩුකර ඇති මෙම පහත හෙලීම සම්බන්දයෙන් රජයේ කනස්සල්ල, දැඩි අප්‍රසාදය පළ කිරීමට බලාපොරොත්තු වන බවයි.\nඑමෙන්ම මීට මාස තුනකට පෙරත් එවැනිම ආකාරයේ පහත හෙලීමක් සිදු කර නැවත වරක්, ශ්‍රී ලංකාව සම්බන්ධයෙන් මෙවැනි අතාර්කික ශ්‍රේණිගත කිරීමේ ක්‍රියාවලියක් සිදු කිරීම මූඩීස් විශ්ලේෂකයින්ගේ අවබෝධයේ ඌනතාවයක් බවද මහ බැංකුව පවසනවා.",
       "URL": "https://www.hirunews.lk/286334/මූඩීස්-ජාත්‍යන්තර-ශ්‍රේණිගත-කිරීමේ-ශ්‍රී-ලංකාවට-හිමි-වූ-තැන",
       "Category": "Local News",
       "Parent URL": "https://www.hirunews.lk/local-news.php?pageID=1599"
}