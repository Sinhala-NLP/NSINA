{
       "Source": "hirunews",
       "Timestamp": "Tuesday, 20 September 2022 - 15:53",
       "Headline": "ශ්‍රී ලංකාවට අඛණ්ඩව සහය ලබාදෙන බවට ඉන්දියාවෙන් යලිත් ප්‍රතිඥාවක්",
       "News Content": "ආර්ථික අර්බුදයට මුහුණදී සිටින ශ්‍රී ලංකාවට සියලුම ආකාරයෙන් සහයෝගය දැක්වීමට කැපවී සිටින බව ඉන්දියාව පවසනවා.\nඉන්දීය මහකොමසාරිස් කාර්යාලය නිවේදනයක් නිකුත් කරමින් ප්‍රකාශ කළේ ශ්‍රී ලංකාවට ලබා දී ඇති ඇමෙරිකානු ඩොලර් බිලියන 4 ක ආධාරයට අමතරව, මෙරට ආර්ථිකය නගා සිටුවීම සඳහා දිගු කාලීන ආයෝජන සඳහා යොමුවීමට බලාපොරොත්තු වන බවයි.\nශ්‍රී ලංකාව මුහුණ දී ඇති ආර්ථික අර්බුදයට විසඳුම් ලබා ගැනීම සඳහා ද්වීපාර්ශවික සහ බහුපාර්ශවික සංවිධානවලට ශ්‍රී ලංකාව සම්බන්ධයෙන් අවශ්‍ය කරන නිර්දේශ ලබාදීම සඳහා ද පියවර ගන්නා බවයි එහි වැඩිදුරටත් දැක්වෙන්නේ.",
       "URL": "https://www.hirunews.lk/315887/ශ්‍රී-ලංකාවට-අඛණ්ඩව-සහය-ලබාදෙන-බවට-ඉන්දියාවෙන්-යලිත්-ප්‍රතිඥාවක්",
       "Category": "Local News",
       "Parent URL": "https://www.hirunews.lk/local-news.php?pageID=855"
}