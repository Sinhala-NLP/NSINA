{
       "Source": "hirunews",
       "Timestamp": "Thursday, 15 February 2018 - 9:58",
       "Headline": "සැමියා නිසා අවසන් ගමන් ගිය දෙදෙරු මව",
       "News Content": "කිලිනොච්චිය, වට්ටකච්චි ගෙවල් දහය ප්‍රදේශයේ දී ඊයේ (14) සවස කාන්තාවක් ඝාතනය කර ඇති බව වාර්තා වනවා.\nකිලිනොච්චිය පොලිසිය පැවසූවේ බාස්කරන් නිරෝෂා නමැති 24 හැවිරිදි කාන්තාවක් මෙලෙස ඝාතනයට ලක්ව ඇති බවයි.\nගෙල කපා ඝාතනය කර ඇති මෙම කාන්තාව දෙදරු මවක් බවයි අප වාර්තාකරු සඳහන් කළේ.\nනිවසේ මුළුතැන්ගෙයි තිබි අදාළ කාන්තාවගේ තුවාලලත් සිරුර සොයාගෙන ඇති අතර ඇය කිලිනොච්චිය රෝහල වෙත රැගෙන යන අවස්ථාවේ ජීවිතක්ෂයට පත්ව තිබෙනවා.\nකාන්තාවගේ ඝාතනය සම්බන්ධයෙන් මියගිය කාන්තාවගේ ස්වාමිපුරුෂයා අත්අඩංගුවට ගත් බවයි පොලිසිය පවසනේ.\nමියගිය කාන්තාවට වයස අවුරුදු හතක සහ වයස අවුරුදු එකහාමාරක දරුවන් දෙදෙනෙකු සිටින බව සඳහන්.\nඝාතනයට ලක්වූ කාන්තාව සහ ඇයගේ ස්වාමිපුරුෂයා අතර නිරත ගැටුම් ඇතිවී තිබෙන බවට මූලික පොලිස් පරීක්ෂණවලදී අනාවරණය වී තිබෙනවා.\nසිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ පවත්වන බවයි වාර්තා වන්නේ.",
       "URL": "https://www.hirunews.lk/183691/සැමියා-නිසා-අවසන්-ගමන්-ගිය-දෙදෙරු-මව",
       "Category": "Local News",
       "Parent URL": "https://www.hirunews.lk/local-news.php?pageID=4079"
}