{
       "Source": "hirunews",
       "Timestamp": "Thursday, 26 January 2017 - 7:47",
       "Headline": "හෙජින් ගණුදෙනුව ගැනත් කෝප් කමිටුවෙන් වාර්තාවක්",
       "News Content": "පසුගිය කාලයේ සිදුවූ හෙජින් ගණුදෙනුව සම්බන්ධයෙන් ඉදිරියේදී පාර්ලිමේන්තුවට වාර්තාවක් ඉදිරිපත් කරන බව කෝප් කමිටු සභාපති ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති පවසනවා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ ඛනිජ තෙල් නීතිගත සංස්ථාවට අදාළව කෝප් කමිටුව ඊයේ රැස්වූ අවස්ථාවේදී මෙම තීරණය ගත් බවයි.\nහෙජින් ගණුදෙනුවෙන් රුපියල් මිලියන 14062 ක පාඩුවක් සිදුව ඇති බවද ඔහු සඳහන් කළා.\n2007 - 2008 වර්ෂවලදී පැවතුණු සීග්‍ර තෙල් මිල ඉහළ යාම හමුවේ ලොව ප්‍රධාන පෙළේ බැංකු හතරක් සමඟ ඛනිජ තෙල් සංස්ථාව එළඹුණු ගිවිසුම හෙජින් ගිවිසුම ලෙස හඳුන්වනු ලබයි.\nමෙම ගණුදෙනුව හේතුවෙන් සංස්ථාවට රුපියල් මිලියන 14062 ක පාඩුවක් සිදුවී ඇති බවටයි ගණන් බලා ඇත්තේ.",
       "URL": "https://www.hirunews.lk/152916/හෙජින්-ගණුදෙනුව-ගැනත්-කෝප්-කමිටුවෙන්-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=4692"
}