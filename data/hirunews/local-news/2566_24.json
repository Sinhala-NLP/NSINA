{
       "Source": "hirunews",
       "Timestamp": "Wednesday, 22 July 2020 - 18:59",
       "Headline": "කන්දකාඩු පුනරුත්ථාපන මධ්‍යස්ථානයේ ගැටුමකින් පස්දෙනෙකු රෝහලේ (වීඩියෝ)",
       "News Content": "කන්දකාඩු පුනරුත්ථාපන මධ්‍යස්ථානයේ කොරෝනා ආසාදනය වී ඇති පොකුරෙන් සමාජයට වෛරසය ව්‍යාප්ත විමක් සිදු නොවන බව සෞඛ්‍ය ඇමතිනී පවිත්‍රා වන්නිආරච්චි ප්‍රකාශ කළා.\nමාධ්‍ය වෙත අදහස් දක්වමින් ඇය කියා සිටියේ එම කොරෝනා වෛරසය ආසාදනය වු පොකුර ෙමිවනවිට මුළුමනින්ම පාලනය කර ඇති බවයි.\nඊයේ දිනයේ සහ අද මේ දක්වා කාලය තුළ කොරෝනා ආසාදිතයන් වාර්තා නොවූ අතර, මේ වනවිට රෝහල්ගතව ප්‍රතිකාර ලබන ආසාදිතයන් සංඛ්‍යාව 655ක්.\nඅද දිනයේදී 16 දෙනෙකු සුවය ලබා පිටව ගිය අතර, ඒ අනුව 2,064 දෙනෙකු මේ වනවිට සම්පූර්ණයෙන් සුවය ලබා තිබෙනවා.\nකොළඹ අද පැවැති උත්සවයකට එක්වෙමින් යුද හමුදාපති ලූතිනන් ජනරාල් ශවේන්ද්‍ර සිල්වා කියා සිටියේ වෛරස ආසාදනය වු සංඛ්‍යාව පිළිබඳ නිරන්තරයෙන් නිවැරදි තොරතුරු ලබාදෙන බවයි.\nමේ අතර කන්දකාඩු පුනරුත්ථාපන මධ්‍යස්ථානයේ රඳවා සිටින රැදවියන් දෙපිරිසක් අතර ඇතිවු ගැටුමක් හේතුවෙන් තුවාල ලැබූ පස්දෙනෙකු අද වැලිකන්ද මුලික රෝහලට ඇතුලත් කළා.\nපොලිසිය සදහන් කළේ ඔවුන් බරපතල තත්ත්වයේ පසු නොවන බවයි.\nදිවයින පුරා පෙර පාසල්, අගෝස්තු 1 වනදායින් පසු යළි ආරම්භ කිරීමට කැබිනට් මණ්ඩලයේදී එකඟතාවකට පැමිණි බව සෞඛ්‍ය ඇමතිනි පවිත්‍රා වන්නිආරච්චි කියා සිටියා.",
       "URL": "https://www.hirunews.lk/246172/කන්දකාඩු-පුනරුත්ථාපන-මධ්‍යස්ථානයේ-ගැටුමකින්-පස්දෙනෙකු-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2566"
}