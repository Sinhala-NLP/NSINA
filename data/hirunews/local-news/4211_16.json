{
       "Source": "hirunews",
       "Timestamp": "Sunday, 19 November 2017 - 7:29",
       "Headline": "සපුගස්කන්දේ රිය අනතුරකින් කුඩා දරුවන් දෙදෙනෙකු මරුට",
       "News Content": "කැලණිය - බියගම මාර්ගයේ සපුගස්කන්ද - මාබිම මංසන්ධියේදී සිදුවු රිය අනතුරකින් කුඩා දරුවන් දෙදෙනෙකු ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ටිපර් රථයක් සහ ත්‍රීරෝද රථයක් එකිනෙක ගැටී ඊයේ රාත්‍රියේ මෙම අනතුර සිදුව ඇති බවයි.\nඅනතුර සිදුවන අවස්ථාවේදී ත්‍රීරෝද රථයේ පුද්ගලයින් 07 දෙනෙකු ගමන් කර තිබෙනවා.\nඑහිදී මියගොස් ඇත්තේ කහවත්ත සහ පල්ලේබැද්ද ප්‍රදේශවල පදිංචි වයස අවුරුදු 02 යි මාස 04 ක් වන බිළිදෙකු සහ වයස අවුරුදු 01 යි මාස 03 ක් වන බිළිඳියක්.\nඅනතුරෙන් තුවාල ලැබූ ත්‍රීරෝද රථයේ ගමන්කළ අනෙක් පුද්ගලයින් වැඩිදුර ප්‍රතිකාර සඳහා කොළඹ ජාතික රෝහලට ඇතුළත් කර ඇති බවයි පොලිස් මාධ්‍ය ප්‍රකාශක කාර්යාලය තවදුරටත් සඳහන් කළේ.\nඅනතුර සම්බන්ධයෙන් ටිපර් රථයේ රියදුරා පොලිසිය අත්අඩංගුවට ගෙන තිබෙනවා.",
       "URL": "https://www.hirunews.lk/176367/සපුගස්කන්දේ-රිය-අනතුරකින්-කුඩා-දරුවන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4211"
}