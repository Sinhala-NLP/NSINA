{
       "Source": "hirunews",
       "Timestamp": "Tuesday, 09 March 2021 - 20:17",
       "Headline": "බටහිර පර්යන්තය සංවර්ධනය කිරීම සම්බන්ධයෙන් ශ්‍රී ලංකා රජය මෙන්ම ඉන්දීය රජය සිදුකළ ප්‍රකාශයද නිවැරදියි -උදය ගම්මන්පිල (විඩියෝ)",
       "News Content": "කොළඹ වරායේ බටහිර පර්යන්තය සංවර්ධනය කිරීම සම්බන්ධයෙන් ශ්‍රී ලංකා රජය මෙන්ම ඉන්දීය රජය සිදුකළ ප්‍රකාශයද සත්‍ය බව සම කැබිනට් ප්‍රකාශක අමාත්‍ය උදය ගම්මන්පිල සඳහන් කළා.\nඔහු මේ බව සඳහන් කළේ අදාළ ප්‍රකාශවල පරස්පරතාව සම්බන්ධයෙන් මාධ්‍යවේදීන් සිදුකළ ප්‍රශ්න කිරීමකදීයි.\nපසුගිය සතියේ අමාත්‍ය මණ්ඩල තීරණ දැනුම් දෙමින් ප්‍රකාශ කෙරුණේ කොළඹ වරායේ බටහිර පර්යන්තය රාජ්‍ය සහ පෞද්ගලික ව්‍යාපාරයක් ලෙස සංවර්ධනය කිරීමට කැබිනට් අනුමැතිය හිමි වූ බවයි.\nඒ සඳහා ඉන්දියාවේ අදානි සමාගම සමග කටයුතු කිරිමට ඉන්දීය මහ කොමසාරිස් කාර්යාලයේ අනුමැතියද හිමි වූ බව එහිදී ප්‍රකාශ කෙරුණා.\nකෙසේ වෙතත් එදිනම පස්වරුවේ අප ඉන්දීය ආරංචි මාර්ග උපුටා දක්වමින් සදහන් කළේ බටහිර පර්යන්තයේ ආයෝජනය සඳහා ඉන්දීය රජයේ මැදිහත්වීමක් සිදු නොවන බවයි.\nපසුගිය සිකුරාදා නව දිල්ලියේ පැවති ප්‍රවෘත්ති සාකච්ඡාවකදී ඉන්දීය විදේශ කටයුතු අමාත්‍යාංශ ප්‍රකාශකවරයා ඒ බහ තවහුරු කළා.\nඔහු සඳහන් කළේ අදාළ ව්‍යාපෘතියට ඉන්දීය මහ කොමාසාරිස් කාර්යාලයේ අනුමැතිය දුන් බවට පළ වූ වාර්තා සත්‍ය නොවන බවයි.\nඅද පැවති කැබිනට් තීරණ දැනුම්දීමේ ප්‍රවෘත්ති සාකච්ඡාවේදී මාධ්‍යවේදීන් මෙම පරස්පරතාව පිළිබඳව විමසා සිටියා.",
       "URL": "https://www.hirunews.lk/264858/බටහිර-පර්යන්තය-සංවර්ධනය-කිරීම-සම්බන්ධයෙන්-ශ්‍රී-ලංකා-රජය-මෙන්ම-ඉන්දීය-රජය-සිදුකළ-ප්‍රකාශයද-නිවැරදියි-උදය-ගම්මන්පිල-විඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2099"
}