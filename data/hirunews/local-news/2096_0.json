{
       "Source": "hirunews",
       "Timestamp": "Thursday, 11 March 2021 - 9:32",
       "Headline": "අශෝක් අබේසිංහ සී.අයි.ඩී. යට - සහයට සජිතුත් (වීඩියෝ)",
       "News Content": "අපරාධ පරීක්ෂණ දෙපාර්තමේන්තුව මඟ හැර සිටි සමගි ජන බලවේගයේ පාර්ලිමේන්තු මන්ත්‍රී අශෝක් අබේසිංහ අද පෙරවරු 9යි 30ට පමණ ප්‍රකාශයක් ලබාදීම සඳහා එම දෙපාර්තමේන්තුව වෙත පැමිණියා.\nඒ, මන්ත්‍රීවරයා පාස්කු ප්‍රහාරයට ජනාධිපති ගෝඨාභය රාජපක්ෂ සහ බැසිල් රාජපක්ෂ සම්බන්ධ බවට කර තිබූ ප්‍රකාශයක් සම්බන්ධයෙන් ශ්‍රී ලංකා පොදුජන පෙරමුණේ මන්ත්‍රීවරුන් පිරිසක් කළ පැමිණිල්ලකට අදාළවයි.\nඉදිරිපත් කළ පැමිණිල්ලට අනුව සිදු කෙරෙන පරීක්ෂණයට අදාළව අපරාධ පරීක්ෂණ දෙපාර්තමේන්තුව හමුවේ මන්ත්‍රීවරයාට පසුගිය 08 වනදා සහ 09 වනදා පෙනී සිටින ලෙස දැනුම් දුන්නද ඔහු එම දිනවල පෙනී සිටියේ නැහැ.\nඒ අනුව අද දිනයේදී අශෝක් අබේසිංහ මන්ත්‍රීවරයා අපරාධ පරීක්ෂණ දෙපාර්තමේන්තුව හමුවේ පෙනී සිටි අතර, ඔහුගේ සහයට සමගි ජන බලවේගයේ නායක, විපක්ෂ නායක සජිත් ප්‍රේමදාස, මහ ලේකම් රංජිත් මද්දුම බණ්ඩාර ඇතුළු පිරිසක් එක්ව සිටියා.",
       "URL": "https://www.hirunews.lk/265008/අශෝක්-අබේසිංහ-සී-අයි-ඩී-යට-සහයට-සජිතුත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2096"
}