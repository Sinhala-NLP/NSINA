{
       "Source": "hirunews",
       "Timestamp": "Wednesday, 24 February 2016 - 19:14",
       "Headline": "ඡන්දය කල් යෑම ගැන ජවිපෙට ප්‍රශ්නයක්",
       "News Content": "ආණ්ඩුක්‍රම ව්‍යවස්ථා සම්පාදන මණ්ඩලය සම්බන්ධයෙන් වන යෝජනාව පිළිබඳ ඡුන්ද විමසීම කල් දැමීම සම්බන්ධයෙන් ජනතා විමුක්ති පෙරමුණ අද පාර්ලිමේන්තුවේදී සිය විරෝධය පළ කළා.\nඑම පක්ෂයේ පාර්ලිමේන්තු මන්ත්‍රී සුනිල් හඳුන්නෙත්ති එහිදී විමසා සිටියේ යෝජනාව සම්බන්ධයෙන් ආණ්ඩුවේ ප්‍රධාන පක්ෂ දෙක අතර එකඟතාවක් පවතින්නේ නම් ඡන්ද විමසීම කල් දැමීමට හේතුව කුමක්ද යන්නයි.\nමේ අතර ආණ්ඩුක්‍රම ව්‍යවස්ථාපිත මණ්ඩලයක් පිහිටුවීමට අදාල යෝජනාවට ශ්‍රී ලංකා නිදහස් පක්ෂය ඉදිරිපත් කළ සියලු සංශෝධන අග්‍රාමාත්‍යවරයා පිළිගත් බව අමාත්‍ය නිමල් සිරිපාල ද සිල්වා මහතා අද පාර්ලිමේන්තුවේදී ප්‍රකාශ කළා.",
       "URL": "https://www.hirunews.lk/127078/ඡන්දය-කල්-යෑම-ගැන-ජවිපෙට-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=5154"
}