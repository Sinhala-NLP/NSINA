{
       "Source": "hirunews",
       "Timestamp": "Wednesday, 10 May 2023 - 20:08",
       "Headline": "දැරියන්ගේ ඡායාරූප භාවිතයෙන් අසභ්‍යය දේවල් පළ කළ තරුණයකු අත්අඩංගුවට",
       "News Content": "කුඩා දැරියන්ගේ ඡායාරූප භාවිතයෙන් මුහුණු පොත හරහා අසභ්‍යය දේවල් පළ කළ තරුණයකු පරිගණක අපරාධ කොට්ඨාසය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ වත්තේගම ප්‍රදේශයේ පදිංචි හතළිස් හැවිරිදි පුද්ගලයෙක්.\nමුහුණු පොත තුළ විවිධ පුද්ගලයන්ගේ ගිණුම් තුළ තිබෙන දැරිවියන්ගේ ඡායාරූප රැගෙන මෙම සැකකරු මුහුණු පොතේ ගිණුමක් පවත්වාගෙන ගොස් ඇතැයි වාර්තා වනවා.\nඅනුරාධපුර ප්‍රදේශයේ රැකියාවක නිරත වී සිටියදී එම ආයතනයෙන් විසින් ලබා දුන් ජංගම දුරකථන සිම් පතක් උපයෝගී කරගෙන සැකකරු මෙලෙස මුහුණු පොතේ ගිණුම විවෘත කර ගෙන ඇති බවයි මූලික පොලිස් විමර්ශනවල දී අනාවරණය වී ඇත්තේ.\nඊයේ (09) අත්අඩංගුවට ගත් අදාළ සැකකරු අද කොළඹ ප්‍රධාන මහේස්ත්‍රාත් අධිකරණයට ඉදිරිපත් කළ අවස්ථාවේදී දින දාහතරකට රක්ෂිත බන්ධනාගාර ගත කිරීමට නියෝග ලැබුණා.\nසහ ඔහුව මානසික වෛද්‍යවරයෙකු වෙත යොමු කර වෛද්‍ය වාර්තාවක් ද කැඳවන ලෙසට ද නියෝග ලැබී තිබෙනවා.",
       "URL": "https://www.hirunews.lk/334825/දැරියන්ගේ-ඡායාරූප-භාවිතයෙන්-අසභ්‍යය-දේවල්-පළ-කළ-තරුණයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=353"
}