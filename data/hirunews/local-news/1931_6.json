{
       "Source": "hirunews",
       "Timestamp": "Tuesday, 25 May 2021 - 6:28",
       "Headline": "ශ්‍රී ලංකාවේ සංචාරය එපා -  අමෙරිකානු රාජ්‍ය දෙපාර්තමේන්තුවෙන් දැනුම්දීමක්",
       "News Content": "අමෙරිකානු රාජ්‍ය දෙපාර්තමේන්තුව මගින් එරට පුරවැසියන්ට ශ්‍රී ලංකාවේ සංචාරය නොකරන ලෙසට උපදෙස් ලබාදී තිබෙනවා.\nඒ, විදේශයන් හි සංචාරය සඳහා 04 වන මට්ටමේ අවදානම් නියෝගයක් නිකුත් කරමින්.\nකොවිඩ් 19 වසංගතය, ශ්‍රී ලංකාවේ සංචාරය නොකරන ලෙසට අමෙරිකාව දක්වා ඇති ප්‍රධාන හේතුවයි.\nසී.ඩී.සී. හෙවත් අමෙරිකානු රෝග පාලන හා වැළැක්වීමේ මධ්‍යස්ථානය ශ්‍රී ලංකාව සඳහා 04 වන මට්ටමේ සෞඛ්‍ය අවදානමක්ද නිකුත් කර තිබෙනවා.\nකොරෝනා වෛරසය ශ්‍රී ලංකාවේ ඉහළ මට්ටමකින් පවතින බවයි එහි දැක්වෙන්නේ.\nඑමෙන්ම, ශ්‍රී ලංකාවේ කොරෝනා ව්‍යාප්තිය සම්බන්ධයෙන් සවිස්තරාත්මක දත්ත කොළඹ අමෙරිකානු තානාපති කාර්යාලය සිය වෙබ් අඩවියට එක්කර තිබෙනවා.",
       "URL": "https://www.hirunews.lk/272344/ශ්‍රී-ලංකාවේ-සංචාරය-එපා-අමෙරිකානු-රාජ්‍ය-දෙපාර්තමේන්තුවෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1931"
}