{
       "Source": "hirunews",
       "Timestamp": "Monday, 01 November 2021 - 23:02",
       "Headline": "වැරදුණු මංකොල්ලය",
       "News Content": "පෞද්ගලික බැංකුවක ට්‍රේලර් යන්ත්‍ර වලට මුදල් දැමීම සඳහා කොළඹ සිට නුවරඑළිය දක්වා මුදල් රැගෙන ගමන් කළ රථයේ රියදුරු හැටන් නගරයේ දී ට්‍රේලර් යන්ත්‍රයට මුදල් දමන අතරතුර එම මුදල තවත් වෑන් රථයකින් පැමිණි පිරිසක් කොල්ල කා තිබෙනවා.\nරුපියල් කෝටි හයකට අධික මුදලක් මෙලෙස කොල්ල කා පලා යමින් සිටියදී නුවර හැටන් මාර්ගය රේන්දපොල  ස්ථානයේදී ඔවුන්  අල්ලා ගැනීමට පොලිස් විශේෂ කාර්ය බලකාය සමත් වී තිබෙනවා.\nඅත්අඩංගුවට ගත් එම රියදුරා යුද හමුදාවේ සේවය කළ අයෙකු බවට අනාවරණය වූ අතර අත්අඩංගුවට ගන්නා ලද මුදල් සැකකරු හා වෑන් රථයද කැප්පෙටිපොළ පොලිස් ස්ථානයට වැඩිදුර විමර්ශන සඳහා භාර දී තිබෙනවා.",
       "URL": "https://www.hirunews.lk/286735/වැරදුණු-මංකොල්ලය",
       "Category": "Local News",
       "Parent URL": "https://www.hirunews.lk/local-news.php?pageID=1590"
}