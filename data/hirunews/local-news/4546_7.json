{
       "Source": "hirunews",
       "Timestamp": "Wednesday, 26 April 2017 - 14:02",
       "Headline": "ඉන්දියාව නිසා ශ්‍රී ලංකාවේ ගුවන් ගමන් කාල සටහනේ වෙනසක්",
       "News Content": "ඉන්දියාව බෙංගාල බොක්ක ප්‍රදේශයේ හෙට සිදුකරන ගුවන්යානා අත්හදාබැලීමක් හේතුවෙන් කටුනායකින් ඇරඹෙන සහ පැමිණෙන ගුවන් ගමන් කිහිපයක වෙනසක් සිදුවන බව ශ්‍රී ලංකන් ගුවන් සමාගම ප්‍රකාශ කළා.\nඒ අනුව උදෑසන අටේ සිට මධ්‍යහ්න 12 දක්වා මලයාසියාව, ඉන්දුනීසියාව, සිංගප්පූරුව සහ තායිලන්තය යන රටවලට පියාසර කෙරෙන සහ එම රටවලින් කටුනායක බලා පැමිණෙන ගුවන් ගමන්වලට මෙය බලපැවැත්වෙන බවයි ශ්‍රී ලංකන් ගුවන් සමාගම ප්‍රකාශ කළේ.\nමෙලෙස ශ්‍රී ලංකන් ගුවන් යානා 11 ක ගුවන් ගමන් කාලසටහනේ වෙනසක් සිදුවන බවද එම සමාගම නිකුත් කළ නිවේදනයක සඳහන්.",
       "URL": "https://www.hirunews.lk/160019/ඉන්දියාව-නිසා-ශ්‍රී-ලංකාවේ-ගුවන්-ගමන්-කාල-සටහනේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4546"
}