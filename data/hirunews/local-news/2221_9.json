{
       "Source": "hirunews",
       "Timestamp": "Sunday, 10 January 2021 - 14:00",
       "Headline": "බිත්තර නිෂ්පාදකයින්ගේ ගැටලු විසදීමට අගමැතිගෙන් විෂය භාර රාජ්‍ය අමාත්‍යවරයාට උපදෙස්",
       "News Content": "මහපරිමාණ සහ කුඩා පරිමාණ බිත්තර නිෂ්පාදකයින්ගේ ගැටලු විසඳීමට අග්‍රාමාත්‍ය මහින්ද රාජපක්ෂ විෂය භාර රාජ්‍ය අමාත්‍ය ඩී.බී.හේරත්ට උපදෙස් ලබාදී තිබෙනවා.\nඒ සමස්ත ලංකා බිත්තර නිෂ්පාදකයින්ගේ සංගම් වල නියෝජිතයින් ඊයේ අග්‍රාමාත්‍යවරයා හමුවූ අවස්ථාවේදී සිය ගැටලු ඉදිරිපත් කිරීමෙන් අනතුරුවයි.\nඑහිදී ණය පහසුකම් ලබාදීම, වසරකට ගෙන්වන මව් සතුන් සංඛ්‍යාව 80,000කට සීමා කිරීම සහ සත්ත්ව ආහාර මිලදී ගැනීම ඇතුළු ඉල්ලීම් කිහිපයක් එම සංගම්වල නියෝජිතයන් අග්‍රාමාත්‍යවරයාගේ අවධානයට යොමුකර තිබෙනවා.\nඅදාළ ණය පහසුකම් ලබාදීමට සහ බිත්තර නිෂ්පාදකයින් මුහුණපාන ගැටලු නිරාකරණය කරන ලෙස අගමැතිවරයා විෂයභාර රාජ්‍ය අමාත්‍යවරයාට උපදෙස් ලබාදුන් බව අග්‍රාමාත්‍ය කාර්යාලය නිකුත් කළ නිවේදනයේ සඳහන්.",
       "URL": "https://www.hirunews.lk/259313/බිත්තර-නිෂ්පාදකයින්ගේ-ගැටලු-විසදීමට-අගමැතිගෙන්-විෂය-භාර-රාජ්‍ය-අමාත්‍යවරයාට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2221"
}