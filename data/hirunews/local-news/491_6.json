{
       "Source": "hirunews",
       "Timestamp": "Tuesday, 07 March 2023 - 20:13",
       "Headline": "නිදහස් පක්ෂයේ වැඩබලන මහ ලේකම් රාජකාරි අරඹයි (වීඩියෝ)",
       "News Content": "පක්ෂයට වැඩබලන ලේකම්වරයෙකු පත් කිරීම සාමාන්‍ය කරුණක් බව ශ්‍රී ලංකා නිදහස් පක්ෂ සභාපති, හිටපු ජනාධිපති මෛත්‍රීපාල සිරිසේන පවසනවා.\nසරත් ඒකනායක එහි වැඩබලන ලේකම්වරයා ලෙස පත් කිරීමෙන් අනතුරුව ඔහු අද එම ධුරයේ රාජකාරි කටයුතු පක්ෂ ප්‍රධාන කාර්යාලයේදී ආරම්භ කළ අවස්ථාවට එක්වෙමිනුයි හිටපු ජනාධිපතිවරයා මේ බව කියා සිටියේ.\nමේ අතර අනුරාධපුරයේ පැවති ජන හමුවකදී නිදහස් පක්ෂයේ හිටපු මහ ලේකම්වරයෙකු මෙන්ම වත්මන් ජාතික සංවිධායකවරයාද වන පාර්ලිමේන්තු මන්ත්‍රී දුමින්ද දිසානායක පක්ෂයෙන් ඉවත්ව ගිය පිරිසට යළි පක්ෂය සමඟ එක්වන්නැයි ආරාධනාවක් ද සිදුකළා.",
       "URL": "https://www.hirunews.lk/329274/නිදහස්-පක්ෂයේ-වැඩබලන-මහ-ලේකම්-රාජකාරි-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=491"
}