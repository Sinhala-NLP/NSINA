{
       "Source": "hirunews",
       "Timestamp": "Saturday, 12 August 2017 - 16:12",
       "Headline": "වතුකරයට මත්ද්‍රව්‍ය බෙදු ජාවාරම්කරුවෙකු අත්අඩංගුවට (ඡායාරූප)",
       "News Content": "හැටන් බස් නැවතුම්පොලේ වෙළදසැලක් තුළ සූක්ෂම අයුරින් දීර්ඝ කාලයක් සිදුකළ මත්ද්‍රව්‍ය ජාවාරමක් හෙළි කර ගැනීමට හැටන් පොලිසිය සමත් වී තිබෙනවා.\nඑහිදී සැකකරුවන් 06 දෙනෙකු පොලිසිය අත්අඩංගුවට ගෙන ඇති අතර, පාකිස්තානයෙන් ආනයනය කරන ලද එන්සි නැමැති මත්කුඩු ටින් තොගයක් ද මෙම වෙළදසැල තුළ තිබී පොලිස් භාරයට ගෙන ඇති බව සඳහන්.\nමෙම ස්ථානයේ සිට වතුකරයේ අනෙකුත් නගර වෙත මත්ද්‍රව්‍ය බෙදාහරින බවට අනාවරණය වී තිබෙනවා.\nසිද්ධිය සම්බන්ධයෙන් අත්අඩංගුවට ගෙන ඇත්තේ වෙළදසැලේ හිමිකරු සහ මත්ද්‍රව්‍ය මිලට ගැනීමට පැමිණ සිටි පුද්ගලයින් 05 දෙනෙක්.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/168272/වතුකරයට-මත්ද්‍රව්‍ය-බෙදු-ජාවාරම්කරුවෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4374"
}