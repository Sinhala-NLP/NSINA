{
       "Source": "hirunews",
       "Timestamp": "Saturday, 27 May 2023 - 16:06",
       "Headline": "රුපියල් ලක්ෂ පනහක් සොරාගත් ආයතන සේවකයා සොයා විමර්ශන",
       "News Content": "බැංකුගත කිරීමට ආයතනයෙන් ලබා දුන් රුපියල් ලක්ෂ පනහක් රැගෙන පලා ගිය සේවකයා සොයා අවිස්සාවේල්ල පොලිසිය විමර්ශන ආරම්භ කර තිබෙනවා.\nආයතනයෙන් බැංකුගත කිරීමට ලබා දුන් මුදල් රැගෙන ආයතනයේ වාහනයකින් අවිස්සාවේල්ල ප්‍රදේශයේ බැංකුවක් ඉදිරිපිටට පැමිණ ඇති මෙම සේවකයා එම බැංකුව ඉදිරිපස රථගාලේ වාහනය ගාල් කර පලා ගොස් ඇති බව පොලීසිය පවසයි.\nමුදල් රැගෙන පළාගිය සැකකරු බුත්තල ප්‍රදේශයේ පදිංචිකරුවෙක් බවයි පොලිසිය පවසන්නේ.",
       "URL": "https://www.hirunews.lk/336385/රුපියල්-ලක්ෂ-පනහක්-සොරාගත්-ආයතන-සේවකයා-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=312"
}