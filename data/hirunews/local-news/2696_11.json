{
       "Source": "hirunews",
       "Timestamp": "Saturday, 30 May 2020 - 15:17",
       "Headline": "සිංගප්පූරුවෙන් තවත් කොරෝනා ආසාදිතයින් 506ක් හඳුනා ගැනේ",
       "News Content": "සිංගප්පූරුවේ කොරෝනා වෛරසය ආසාදනය වූ පුද්ගලයින් 506 දෙනෙකු ගත වූ පැය 24 තුළ හඳුනා ගැනීමත් සමග එරටින් වාර්තා වන සමස්ත ආසාදිතයින්ගේ සංඛ්‍යාව 34,366 දක්වා ඉහළ ගොස් තිබෙනවා.\nසිංගප්පූරු සෞඛ්‍ය අමාත්‍යවරයා සඳහන් කළේ ඉන් බහුතරයක් සංක්‍රමණික සේවකයින් බවයි.\nසිංගප්පූරුවෙන් කොරෝනා මරණ වාර්තා වන්නේ 23ක් පමණයි.\nමේ අතර, ඉන්දුනීසියාවෙන් ද ගත වූ පැය 24 තුළ කොරෝනා වෛරස් ආසාදිතයින් 557 දෙනෙකු හඳුනාගෙන තිබෙනවා.\nඑරට සමස්ත ආසාදිතයින් සංඛ්‍යාව 25,773 ක් වන අතර, අලූතින් වාර්තා වූ කොරෝනා මරණ 53 ත් සමග එරට සිදුව ඇති මරණ සංඛ්‍යාව 1573ක්.",
       "URL": "https://www.hirunews.lk/241869/සිංගප්පූරුවෙන්-තවත්-කොරෝනා-ආසාදිතයින්-506ක්-හඳුනා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2696"
}