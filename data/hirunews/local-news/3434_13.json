{
       "Source": "hirunews",
       "Timestamp": "Wednesday, 27 March 2019 - 7:16",
       "Headline": "අදත් ප්‍රදේශ රැසකට උණුසුම් කාලගුණයක්",
       "News Content": "වයඹ සහ බස්නාහිර පළාත්වලටත් මන්නාරම, වවුනියාව, මුලතිව්, අනුරාධපුර, මොණරාගල සහ හම්බන්තොට යන දිස්ත්‍රික්කවලටත් අද දිනයේදී උණුසුම් කාලගුණයක් පැවතිය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව ජනතාවගෙන් ඉල්ලා සිටියේ උණුසුම් තත්ත්වය පිළිබදව වැඩි අවධානයක් යොමු කොට එදිනෙදා කටයුතු සිදුකරන ලෙසටයි.\nඅධික උණුසුම හේතුවෙන් විජලනය සහ ලවණ ඉවත්වීමෙන් මස්පිඩු පෙරළීම, අධික මහන්සිය මෙන්ම ආඝාත තත්ත්වයන්ද ඇතිවිය හැකියි.\nඑම නිසා ප්‍රමාණවත් පරිදි ජලය පානය කරන ලෙසත්, සෙවණ ඇති ස්ථානවල රැඳී සිටින ලෙසත් එම දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/213241/අදත්-ප්‍රදේශ-රැසකට-උණුසුම්-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=3434"
}