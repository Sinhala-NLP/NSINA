{
       "Source": "hirunews",
       "Timestamp": "Saturday, 25 June 2022 - 16:43",
       "Headline": "ජපාන තානාපති, අධ්‍යාපන ඇමති හමුවෙයි",
       "News Content": "මෙරට ජපාන තානාපති මිසුකොෂී හිදාකි, අධ්‍යාපන අමාත්‍ය සුසිල් ප්‍රේමජයන්ත හමුවී තිබෙනවා.\nඊයේ අධ්‍යාපන අමාත්‍යාංශයේදී පැවති මෙම හමුවේදී මෙරට අධ්‍යාපන ක්ෂේත්‍රයේ වර්තමානයේ උද්ගතව ඇති තත්ත්වය සහ දෙරට අතර සබඳතා සම්බන්ධයෙන් සාකච්ඡාවට ගෙන ඇති බවයි අධ්‍යාපන අමාත්‍යාංශය සඳහන් කළේ.\nජපන් භාෂාව විෂයක් ලෙස මෙරට දරුවන් හැදෑරීමේ වැදගත්කම පිළිබඳව ද මෙහිදී අවධානය යොමුකර ඇති අතර, අධ්‍යාපන ක්ෂේත්‍රයේ උන්නතිය වෙනුවෙන් අවශ්‍ය ඕනෑම අවස්ථාවක සහය ලබාදෙන බව ජපාන තානාපතිවරයා එහිදී සඳහන් කර තිබෙනවා.",
       "URL": "https://www.hirunews.lk/308161/ජපාන-තානාපති-අධ්‍යාපන-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1069"
}