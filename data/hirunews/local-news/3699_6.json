{
       "Source": "hirunews",
       "Timestamp": "Sunday, 14 October 2018 - 20:14",
       "Headline": "දෙහිඅත්තකන්ඩියේ අනතුරකින් පියා සහ පුතුන් දෙදෙනා මරු දකී",
       "News Content": "දෙහිඅත්තකණ්ඩිය - සඳුන්පුර - ලිහිණියාගම මාර්ගයේ උත්තලපුර ප්‍රදේශයේදී යතුරුපැදියක් සහ ටිපර් රථයක් ගැටීමෙන් එකම පවුලේ පියා සහ පුතුන් දෙදෙනෙකු ජීවිතක්ෂයට පත්වී තිබෙනවා.\nඅනතුරෙන් තුවාල ලැබූ මව සහ තවත් පුතෙකු වැඩිදුර ප්‍රතිකාර සඳහා පොළොන්නරුව රෝහලට ඇතුළත් කර ඇති බවයි පොලීසිය සඳහන් කළේ.\nමෙම අනතුර සිදුවන අවස්ථාවේ මොවුන් යතුරුපැදියෙන් ගමන් කර තිබෙනවා.\nඅනතුරෙන් ජීවිතක්ෂයට පත්වූයේ උත්තලපුර ප්‍රදේශයේ පදිංචි පියාගේ වයස අවුරුදු 35ක් වන අතර, පුතුන් දෙදෙනා අවුරුදු 10 සහ 14 හැවිරිදි වියේ පසුවනවා.\nඅනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/202129/දෙහිඅත්තකන්ඩියේ-අනතුරකින්-පියා-සහ-පුතුන්-දෙදෙනා-මරු-දකී",
       "Category": "Local News",
       "Parent URL": "https://www.hirunews.lk/local-news.php?pageID=3699"
}