{
       "Source": "hirunews",
       "Timestamp": "Tuesday, 18 April 2023 - 15:19",
       "Headline": "යුරෝපා සංගමයේ සුඩාන තානාපතිට ප්‍රහාරයක්",
       "News Content": "සුඩානයේ යුරෝපා සංගමයේ තානාපතිවරයාට ප්‍රහාරයක් එල්ල වී තිබෙනවා.\nයුරෝපා සංගමයේ ඉහළ පෙළේ රාජ්‍ය තාන්ත්‍රික නිළධාරියෙකු වන ජෝසෙප් බොරෙල් පවසන්නේ සුඩානයේ කාර්ටූම් ප්‍රදේශයේ පිහිටි ඔහුගේ නිවසේදී මෙම ප්‍රහාරය එල්ල වූ බවයි.\nප්‍රහාරය පිළිබඳව වැඩිදුර විස්තර හෙළි නොකළ ජෝසෙප් බොරෙල්, තානාපතිවරයාගේ තත්ත්වය අයහපත් නොවන බව පමණක් හෙළි කර තිබෙනවා.\nමෙම ප්‍රහාරය සම්බන්ධයෙන් ට්විටර් හි සටහනක් තබමින් ඔහු සඳහන් කර ඇත්තේ, රාජ්‍ය තාන්ත්‍රික ස්ථානවල සහ කාර්යය මණ්ඩලයේ ආරක්ෂව තහවුරු කිරීම සුඩාන රජයේ වගකීමක් බවයි.\nමේ අතර, සුඩානයේ හමුදාව සහ එරට පැරා මිලිටරි කණ්ඩායම් අතර දින තුනක් තිස්සේ පවතින දරුණු ගැටුම් හේතුවෙන් අවම වශයෙන් පුද්ගලයින් 185ක් මිය ගොස් 1,800ක් තුවාල ලබා ඇති බව විදෙස් ප්‍රවෘත්ති සේවා තහවුරු කර තිබෙනවා.",
       "URL": "https://www.hirunews.lk/332842/යුරෝපා-සංගමයේ-සුඩාන-තානාපතිට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=406"
}