{
       "Source": "hirunews",
       "Timestamp": "Sunday, 26 February 2023 - 8:00",
       "Headline": "පාපන්දුවට සය පුද්ගල කමිටුවක්",
       "News Content": "ශ්‍රී ලංකා පාපන්දු සම්මේලනයේ පරිපාලන සහ මූල්‍ය ගැටලු‍ පිලිබද සොයා බැලීමට සය පුද්ගල කමිටුවක් ක්‍රීඩා අමාත්‍යවරයා විසින් පත් කර තිබෙනවා.\nඅමාත්‍ය රොෂාන් රණසිංහ අති විශේෂ ගැසට් නිවේදනයක් මගින් පසුගිය 21 වැනිදා සිට බලපැවැත්වෙන පරිදි මෙම කමිටුව පත් කර ඇති බව සඳහන්.\nවිශ්‍රාමික මහාධිකරණ විනිසුරු සරෝජනී කුසලා වීරවර්ධන සභාපති ධුරය හොබවන කමිටුවේ සෙසු සාමාජිකයන් ලෙස කිංස්ලි ප්‍රනාන්දු, සුදත් නාගහමුල්ල, ආනන්ද පීරිස්, සුසිල් රාමනායක සහ ශලිනි රොෂානා ප්‍රනාන්දු පත් කර තිබෙනවා.\n2012 වසරේ සිට පාපන්දු ව්‍යවස්ථාව සැකසීම ප්‍රමාද කිරීම, මුදල් පරිපාලනය, නාමිකව ඇති ක්‍රීඩා සමාජ, සේවක බදවා ගැනීම් ආදිය පිලිබද කමිටුව මාස 2ක් තුළ විමර්ශන කර අමාත්‍යවරයාට වාර්තාවක් ලබාදීමට නියමිතයි.\nමේ අතර පාපන්දු සම්මේලනයේ ලේකම් ඉන්දික තේනුවර ඉන් ඉල්ලා අස්වී ඇති බව ද වාර්තා වනවා.",
       "URL": "https://www.hirunews.lk/328342/පාපන්දුවට-සය-පුද්ගල-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=512"
}