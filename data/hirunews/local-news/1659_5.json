{
       "Source": "hirunews",
       "Timestamp": "Thursday, 30 September 2021 - 13:15",
       "Headline": "පාලන මිල ඉවත් කිරීම ගැන පාරිභෝගික අධිකාරියේ පොදු සේවක සංගමයේ අප්‍රසාදය  (වීඩියෝ)",
       "News Content": "සහල් මිල පාලනය කිරීම සඳහා පසුගිය 2 වන දා නිකුත් කර තිබූ ගැසට් පත්‍රය හදිසියේම අහෝසි කිරීම සම්බන්ධයෙන් අප්‍රසාදය පළ කර පාරිභෝගික කටයුතු පිළිබඳ අධිකාරියේ පොදු සේවක සංගමය, එහි සභාපතිවරයා වෙත ලිපියක් යොමුකර තිබෙනවා.\nඅදාළ ගැසට් නිවේදනයට අනුව දිවයින පුරා වැඩි මිලට සහල් අලෙවි කළ වෙළෙන්දන් සොයා දිවා රාත්‍රියේ අධිකාරියේ සේවකයින් කටයුතු කළ බවයි එම ලිපියෙන් ඔවුන් පෙන්වා දී ඇත්තේ.\nමෙලෙස සැළසුමක් නොමැතිව ගැසට් නිවේදන ක්‍ෂණිකව අවලංගු කිරීමේ තත්ත්වය අඛණ්ඩව සිදුවීම සම්බන්ධයෙන් විරෝධය පළ කරන බව ද ඔවුන් සිය ලිපියෙන් පාරිභෝගික කටයුතු පිළිබඳ අධිකාරියේ සභාපතිවරයා වෙත දැනුම්දී තිබෙනවා.\nකෙසේ වෙතත්, මුදල් රාජ්‍ය අමාත්‍ය ෂෙහාන් සේමසිංහ ගාල්ලේ ඊයේ පැවති උත්සවයකට එක්වෙමින් සදහන් කළේ ඉහළ ගොස් ඇති සහල් මිල සම්බන්ධයෙන් ඉදිරියේ දී පාරිභෝගිකයින්ට සහනදායී විසදුමක් ලබාදීමට පියවර ගන්නා බවයි.",
       "URL": "https://www.hirunews.lk/283653/පාලන-මිල-ඉවත්-කිරීම-ගැන-පාරිභෝගික-අධිකාරියේ-පොදු-සේවක-සංගමයේ-අප්‍රසාදය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1659"
}