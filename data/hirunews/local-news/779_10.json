{
       "Source": "hirunews",
       "Timestamp": "Tuesday, 25 October 2022 - 23:36",
       "Headline": "පස් කන්දක් කඩා වැටී මාර්ගයක් අවහිර වෙයි",
       "News Content": "පස් කන්දක් කඩා වැටීමෙන් තලවකැලේ පූඩළුඔය මාර්ගය හොලිරූඩ් ප්‍රදේශයෙන් අවහිර වී තිබෙනවා.\nදින කිහිපයක් පුරා පවතින දැඩි වර්ෂාපතනය හමුවේ අද පස්වරුවේ මෙම පස් කන්ද කඩා වැටී ඇති බවයි අප වාර්තාකරුවන් සඳහන් කළේ.\nමේ හේතුවෙන් එම මාර්ගයේ රථ වාහන ගමනාගමනය සම්පූර්ණයේන ඇනහිට ඇති අතර ඒ සඳහා විකල්ප මාර්ග භාවිත කරන ලෙසට පොලිසිය දැනුම් දෙනවා.\nමෙම නාය යාම සිදුවූ ස්ථානයට පහළ ප්‍රදේශයේ නිවසක් මතට ද පස් කන්දක් කඩා වැටීමෙන් එම නිවසේ කොටසකට හානි වී තිබෙනවා.\nතලවකැලේ සහ ඒ අවට ප්‍රදේශවල පවතින දැඩි වර්ෂාපතනය හමුවේ මාර්ග රැසකට පස් කඳු කඩා වැටී ඇති අතර එම මාර්ගවල රථ වාහන ගමනාගමනය එක් මංතීරුවකට පමණක් සීමාවී තිබෙනවා.",
       "URL": "https://www.hirunews.lk/318822/පස්-කන්දක්-කඩා-වැටී-මාර්ගයක්-අවහිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=779"
}