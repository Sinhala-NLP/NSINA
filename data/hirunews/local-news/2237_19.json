{
       "Source": "hirunews",
       "Timestamp": "Sunday, 03 January 2021 - 8:38",
       "Headline": "බස්නාහිරින් පිටවීමට ගිය තවත් ආසාදිතයෙක් ඊයේ හඳුනාගැනේ",
       "News Content": "බස්නාහිර පළාතෙන් පිටව යන පුද්ගලයන් ඉලක්ක කර ඊයේ සිදුකළ රැපිඩ් ඇන්ටිජන් පරීක්ෂණ 108 කින්  එක් ආසාදිතයෙකු පමණක් හදුනාගෙන තිබෙනවා.\nමෙතෙක් සිදුකර  ඇති අහඹු රැපිඩ් ඇන්ටිජන් පරීක්ෂණ ගණන 13,137ක් වන අතර ඉන් ආසාදිතයින් 103ක් හඳුනාගෙන ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ.\nඑම ආසාදිතයන් 103 දෙනා සමග සිටි සමීප ආශ්‍රියන් 604 දෙනෙකු හඳුනාගෙන ඇති අතර ඔවුන් නිරෝධායන මධ්‍යස්ථාන වෙත යොමුකර තිබෙනවා.\nතවදුරටත් බස්නාහිර පළාතෙන් පිටවන ස්ථානවල මෙම රැපිඩ් ඇන්ටිජන් පරීක්ෂණ සිදුකරන බවයි පොලිස් මාධ්‍ය ප්‍රකාශකවරයා කියාසිටියේ.\nඑමෙන්ම බස්නාහිර පළාතේ පිහිටි මත්ස්‍ය වෙළඳසැල් ආශ්‍රිතව ද තවදුරටත් රැපිඩ් ඇන්ටිජන් පරීක්ෂණ සිදුකෙරෙනවා.\nඊයේ දිනයේදී එම සේවකයන් 23 දෙනෙකු පරීක්ෂණ සඳහා යොමුකර ඇති අතර මේවන විට පරීක්ෂණ 180ක් පමණ සිදුකර තිබෙනවා.\nමත්ස්‍ය වෙළඳසැල් ආශ්‍රිතව හඳුනාගෙන ඇති ආසාදිතයන් සංඛ්‍යාව 3ක් බවයි පොලිස් මාධ්‍ය ප්‍රකාශකවරයා කියාසිටියේ.",
       "URL": "https://www.hirunews.lk/258623/බස්නාහිරින්-පිටවීමට-ගිය-තවත්-ආසාදිතයෙක්-ඊයේ-හඳුනාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2237"
}