{
       "Source": "hirunews",
       "Timestamp": "Sunday, 23 December 2018 - 12:54",
       "Headline": "කැබිනට් අමාත්‍ය ධුර 32 දක්වා වැඩි කිරීමට එජාපයෙන් ඉල්ලීමක්",
       "News Content": "වර්තමාන ආණ්ඩුවේ කැබිනට් අමාත්‍ය ධුර සංඛ්‍යාව 32 දක්වා ඉහළ නැංවීම සඳහා ජනාධිපතිවරයා වෙත ඉල්ලීමක් ඉදිරිපත් කර ඇති බව වාර්තාවනවා.\nජාතික ආණ්ඩුවක් නොවන අවස්ථාවක කැබිනට් අමාත්‍යවරුන් 30 දෙනෙකු පත් කළ යුත්තේ ජනාධිපතිවරයා සහ අග්‍රාමාත්‍යවරයාට හිමි අමාත්‍ය ධුරවලට අමතරව බව එක්සත් ජාතික පෙරමුණු රජයේ අදහසයි.\nඒ සම්බන්ධයෙන් අග්‍රාමාත්‍ය රනිල් වික්‍රමසිංහ සති අන්ත ඉංග්‍රීසි පුවත්පතකට සිදුකර ඇති ප්‍රකාශ සම්බන්ධයෙන් අප අභ්‍යන්තර සහ ස්වදේශ කටයුතු අමාත්‍ය වජිර අබේවර්ධනගෙන් විමසීමක් කළා.\nඔහු කියා සිටියේ 19 වන සංශෝධනය යටතේ ඒ සම්බන්ධයෙන් පැහැදිළි කිරීමක් දක්වා ඇති බවයි.\nමේ අතර 2019 මැතිවරණ දෙකක් පැවැත්වෙන වසරක් බව පාර්ලිමේන්තු මන්ත්‍රී මුජිබර් රහුමාන් පවසනවා.\nමීගමුව - පිටිපන ප්‍රදේශයේ ඊයේ පැවැති එක්සත් ජාතික පක්ෂයේ බලමණ්ඩල රැස්වීමට එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/206643/කැබිනට්-අමාත්‍ය-ධුර-32-දක්වා-වැඩි-කිරීමට-එජාපයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=3592"
}