{
       "Source": "hirunews",
       "Timestamp": "Monday, 04 May 2020 - 12:39",
       "Headline": "මහ මැතිවරණය පැවැත්වීම සඳහා, නීතියෙන් ස්ථාපිත කර ඇති ක්‍රියා පටිපාටිය අනුගමනය කරන්න - නීතිපති උපදෙස් දෙයි (වීඩියෝ)",
       "News Content": "නීතියට අනුකූලව කටයුතු කරමින් මහමැතිවරණය පැවැත්වීමට අවශ්‍ය කටයුතු සිදුකරන්නැයි නීතිපතිවරයා විසින් මැතිවරණ කොමිසමට අද දැනුම් දී තිබෙනවා.\nඒ, මැතිවරණ කොමිසම පසුගිය දා නීතිපතිවරයාගෙන් කළ විමසීමට ප්‍රතිචාර දක්වමින්.\nපාර්ලිමේන්තුව විසුරුවා හැරීමෙන් අනතුරුව ඉකුත් අප්‍රේල් 25 වන දා මහමැතිවරණය පැවැත්වීමට මුලින් තීරණය කෙරුණ ද රට තුළ පැවති කොරෝනා වෛරස තත්ත්වය සැලකිල්ලට ගනිමින් එදිනට මැතිවරණය නොපැවැත්වීමට මැතිවරණ කොමිසම් සභාව තීරණය කළා.\nකෙසේ වෙතත්, පසුගිය අප්‍රේල් 20 වන දා එම කොමිසම යළි තීරණය කළේ එළඹෙන ජුනි 20 වන දා  මහමැතිවරණය පැවැත්වීමටයි.\nඒ අනුව ඉදිරි මහමැතිවරණයට නාම යෝජනා කැදවීමේදී නිවාඩු දින ලෙස සැලකෙන මාර්තු මස 16,17 සහ 18 යන තෙදින නාම යෝජනා භාර ගැනීම සම්බන්ධයෙන් මැතිවරණ කොමිසම නීතිපතිවරයාගෙන් පසුගිය දා කරුණු විමසීමක් සිදුකළා.\nඊට ප්‍රතිචාර දක්වමින් නීතියට අනුකූලව කටයුතු කරමින් මහමැතිවරණය පැවැත්වීමට අවශ්‍ය කටයුතු සිදුකරන්නැයි නීතිපතිවරයා විසින් මැතිවරණ කොමිසමට දැනුම් දී තිබෙනවා.",
       "URL": "https://www.hirunews.lk/240026/මහ-මැතිවරණය-පැවැත්වීම-සඳහා-නීතියෙන්-ස්ථාපිත-කර-ඇති-ක්‍රියා-පටිපාටිය-අනුගමනය-කරන්න-නීතිපති-උපදෙස්-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2755"
}