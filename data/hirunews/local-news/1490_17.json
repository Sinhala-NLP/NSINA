{
       "Source": "hirunews",
       "Timestamp": "Thursday, 16 December 2021 - 10:40",
       "Headline": "වැල්වැටිතුරෙයි,සින්නමලෙයි වෙරළට තවත් මිනිස් අස්ථි කොටස් කිහිපයක් ගොඩගසයි",
       "News Content": "මිනිස් අස්ථි කොටස් කිහිපයක් යාපනය,වැල්වැටිතුරෙයි,සින්නමලෙයි වෙරළ තීරයට ගොඩගසා තිබියදී සොයාගත් බව, යාපනය වැල්වැටිතුරෙයි පොලිසිය පවසනවා.\nපොලිසිය පැවසූවේ, ප්‍රදේශයේ ධීවරයින් ලබාදුන් තොරතුරක් මත අදාළ අස්ථි කොටස් කිහිපය සොයාගත් බවයි.\nමීට පෙරද, වැල්වැටිතුරෙයි වෙරළට මළ සිරුරක් ගොඩගසා තිබියදී සොයාගත් අතර,අදාළ මළ සිරුරු වල අනන්‍යතාවය මේ දක්වා හදුනාගෙන නොමැති බව ද, පොලිසිය පවසනවා.\nසොයාගත් මිනිස් අස්ථි කොටස් පේදුරුතුඩුව මහේස්ත්‍රාත් අධිකරණ නියෝග යටතේ, වැඩිදුර පරීක්ෂණ වෙනුවෙන් පේදුරුතුඩුව රෝහල් මෘත ශරීරාගාරයට යොමුකර තිබෙනවා.\nපසුගිය සමයේ යාපනය දිස්ත්‍රික්කයේ පේදුරුතුඩුව,වැල්වැටිතුරෙයි,කයිටිස්,ඩෙල්ෆ්,මරුදන්කේනි ආදි වෙරළ සීමාවන්ට මිනිස් මළ සිරුරු හයක් ගොඩගසා තිබු අතර, අදාළ මළ සිරුරුවල අනන්‍යතාවය මේ දක්වා සොයාගෙන නොමැති බවයි, පොලිසිය සදහන් කළේ.\nයාපනය ආරක්ෂක අංශ පැවසූවේ, කිසියම් බෝට්ටු අනතුරකින් මියගිය පිරිසකගේ මළ සිරුරු එලෙස වෙරළ සීමාවන්ට ගොඩ ගසන්නට ඇති බවට සැක පළ කරන බවයි.\nසිද්ධීන් සම්බන්ධයෙන් පේදුරුතුඩුව,වැල්වැටිතුරෙයි,කයිටිස්,ඩෙල්ෆ්,මරුදන්කේනි පොලිස් ස්ථාන වැඩිදුර පරීක්ෂණ මෙහෙයවනු ඇති.",
       "URL": "https://www.hirunews.lk/291196/වැල්වැටිතුරෙයිසින්නමලෙයි-වෙරළට-තවත්-මිනිස්-අස්ථි-කොටස්-කිහිපයක්-ගොඩගසයි",
       "Category": "Local News",
       "Parent URL": "https://www.hirunews.lk/local-news.php?pageID=1490"
}