{
       "Source": "hirunews",
       "Timestamp": "Tuesday, 16 August 2022 - 16:28",
       "Headline": "යූරියා පොහොර බෙදා හැරීමේ වැඩපිළිවෙල යටතේ පළමු තොගය යාපනයේ ගොවීන්ට",
       "News Content": "මහ කන්නයේ වී වගාව සදහා යූරියා පොහොර බෙදා හැරීමේ වැඩපිළිවෙල යටතේ පළමු තොගය යාපනය දිස්ත්‍රික්කයේ ගොවීන්ට ලබා දීමට කටයුතු කර තිබෙනවා.\nඊයේ දිනයේදී යූරියා පොහොර මෙට්්‍රක් ටොන් 200ක් මෙලෙස යාපනයේ ගොවීන්ට ලබා දීමට කටයුතු කළ බවයි කෘෂිකර්ම අමාත්‍යාංශය සදහන් කරන්නේ.\nඉන්දීය යූරිය පොහොර මෙට්‍රික් ටොන් 65,000න් පළමු තොගය ලෙස මෙට්‍රික් ටොන් 44,000ක් බෙදා හැරීම සිදුකරන විට යාපනයේ අස්වනු නෙලීම ආරම්භ කර තිබුණා.\nඑම නිසා ලබන මහ කන්නයේ වී වගාවට අදාළ යූරියා පොහොර බෙදා හැරීමේ කටයුතු වගා කන්නය ආරම්භ කිරීමට පෙර ලබා දෙන ලෙසට කෘෂිකර්ම අමාත්‍ය මහින්ද අමරවීර නිලධාරීන්ට උපදෙස්ද ලබා දී තිබෙනවා.",
       "URL": "https://www.hirunews.lk/312926/යූරියා-පොහොර-බෙදා-හැරීමේ-වැඩපිළිවෙල-යටතේ-පළමු-තොගය-යාපනයේ-ගොවීන්ට",
       "Category": "Local News",
       "Parent URL": "https://www.hirunews.lk/local-news.php?pageID=936"
}