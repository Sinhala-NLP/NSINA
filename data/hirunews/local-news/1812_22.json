{
       "Source": "hirunews",
       "Timestamp": "Sunday, 18 July 2021 - 14:49",
       "Headline": "“මුතුරාජවෙල ගොඩ වෙන්නේ නැහැ” - හැදෙන බලාගාරයට ඇමති දුන් සහතිකය (වීඩියෝ)",
       "News Content": "මුතුරාජවෙල තෙත්බිම් ආරක්ෂිත කලාපයේ ඉදිකිරිමට යොජිත LNG බලාගාරය වෙනුවෙන් ඉදිරිපත් කර ඇති පරිසර බලපෑම් ඇගයිම් වාර්තාව\nනීති විරෝධි බව ඉඩම් හා කෘෂිකර්ම ප්‍රතිසංස්කරණ ව්‍යාපාරයේ සමාජික සජීව චාමිකර මහතා පවසනවා.\nමෙරට පරිසර පද්ධතියේ ඉහළ ජෛව විවිධත්වයකින් යුක්ත තෙත් බිම් පරිසර පද්ධතියක් ලෙස මුතුරාජවෙල තෙත් භූමිය සැලකෙනවා පෞද්ගලික සමාගමක් විසින් මෙම ප්‍ර දේශයේ අක්කර 110ක භුමි ප්‍රමාණයක් ගොඩකරමින් LNG හෙවත් ද්‍රවීකෘත ස්වාභාවික වායු ඉන්දන බලාගාරක් ඉදිරිකිරිමට යෝජිතයි.\nඑම බලාගාර ඉදිකිරීමට අදාල භූමියේ ගොඩකිරීම් සඳහා මුහුදු වැලි ඝන මීටර මිලියන 1.5ක් පමණ ලබා ගැනීමට සැලැසුම් කර ඇති බවට වාර්තාවන්නේ මීගමුව කලපුවට බටහිරින් පිහිටි තඹගල ප්‍රදේශයේ වැලි නිධියෙන්.\nමේම ඉදිකිරීම් හේතුවෙන් මුතුරාජවෙළ පරිසර පද්ධතිය විනාශ වන බව පවසමින් මුතුරාජවෙළ සුරැකීමේ අගරදගුරු කමිටුව විසින් නිහඬ විරෝධතාවක්ද පසුගිය දා පැවැත් වූවා.",
       "URL": "https://www.hirunews.lk/277320/මුතුරාජවෙල-ගොඩ-වෙන්නේ-නැහැ-හැදෙන-බලාගාරයට-ඇමති-දුන්-සහතිකය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1812"
}