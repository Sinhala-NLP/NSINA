{
       "Source": "hirunews",
       "Timestamp": "Sunday, 02 September 2018 - 17:05",
       "Headline": "පොළොන්නරුව ජල ගැලුම් නිම්න ජාතික උද්‍යානයේ මිය ගොස් සිටි තවත් වන අලි දෙදෙනෙකුගේ සිරුරු හමුවේ",
       "News Content": "පොළොන්නරුව - තුම්මෝදර ජල ගැලුම් නිම්න ජාතික උද්‍යානයේ වගුරු බිමේ මඩේ එරීමෙන් මිය ගිය තවත් වන අලි දෙදෙනෙකුගේ සිරුරු හමුවී තිබෙනවා.\nඅප වාර්තාකරු සඳහන් කළේ වනජීවි නිලධාරීන් සිදුකළ මෙහෙයුමකින් අනතුරුව එලෙස මිය ගොස් සිටි වන අලි දෙදෙනාගේ සිරුරු අද (02) සොයා ගත් බවයි.\nඊයේ (01) දිනයේදී ද එලෙස මඩේ එරීමෙන් මියගිය වනඅලි 5 දෙනෙකුගේ සිරුරු හමුවුණා.\nඅද දිනයේදී හමුවූ වන අලි දෙදෙනාගේ සිරුරු ගොඩ ගැනීම හෙට (03) සිදුකිරීමට නියමිත බවයි අප වාර්තාකරු සඳහන් කළේ.\nමේ අතර, තවදුරටත් වගුරු බිමෙ තුළ විශේෂ පරීක්ෂා කිරීමක් සිදුකිරීමට වනජීවි නිලධාරීන් තීරණය කර තිබෙනවා.",
       "URL": "https://www.hirunews.lk/198994/පොළොන්නරුව-ජල-ගැලුම්-නිම්න-ජාතික-උද්‍යානයේ-මිය-ගොස්-සිටි-තවත්-වන-අලි-දෙදෙනෙකුගේ-සිරුරු-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3767"
}