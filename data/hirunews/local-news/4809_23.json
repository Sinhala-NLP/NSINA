{
       "Source": "hirunews",
       "Timestamp": "Thursday, 03 November 2016 - 14:44",
       "Headline": "හම්බෙගමුවේ වන අලි ජාවාරමක් හෙළි වෙයි (ඡායාරූප)",
       "News Content": "හම්බෙගමුව ප්‍රදේශයේදී ගසක ගැටගසා තිබු වන අලි පැටවකු බේරා ගැනීමට වනජීවී නිලධාරීන් සහ ප්‍රදේශවාසීන් සමත්වී තිබෙනවා.\nකිසියම් පිරිසක් විසින් මෙම අලි පැටවා කැලෑවෙන් අල්ලාගෙන ගසක ගැටගසා තිබී ඇත්තේ රැගෙන යාමට බවටයි සැක කෙරෙන්නේ.\nඅලි පැටවා ගසක ගැට ගසා තිබෙනු දුටු ප්‍රදේශවාසීන් වනජීවී නිලධාරීන්ට දන්වා ඇති අතර ඒ අනුවයි ඔවුන් අලි පැටවා සිය භාරයට ගෙන ඇත්තේ.\nරාත්‍රී කාලයේදී වාහනයක් රැගෙන විත් අලි පැටවා රැගෙන යාම සඳහා ගසක බැඳ තබන්නට ඇතැයි සැක කෙරෙනවා.\nමෙම අලි පැටවා ගෙන යාමට සැලසුම් කල පිරිස් අත්අඩංගුවට ගැනීම සඳහා හම්බෙගමුව පොලිසිය පරීක්ෂණ පවත්වනවා.\nඊට අමතරව අපරාධ පරීක්ෂණ දෙපාර්තමේන්තුව ද මේ සම්බන්ධයෙන් විමර්ශණ සිදුකරන බවයි තිරසර සංවර්ධන හා වනජීවී අමාත්‍යංශය නිවේදනය කලේ.",
       "URL": "https://www.hirunews.lk/146742/හම්බෙගමුවේ-වන-අලි-ජාවාරමක්-හෙළි-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4809"
}