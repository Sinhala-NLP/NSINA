{
       "Source": "hirunews",
       "Timestamp": "Tuesday, 07 June 2022 - 7:04",
       "Headline": "රුසියානු විදේශ කටයුතු අමාත්‍යාංශයෙන් ශ්‍රී ලංකාවට මල් මිටක්",
       "News Content": "රුසියානු ජාතික ගුවන් සේවය වන එරෝෆ්ලොට් ගුවන් සේවාවේ යානාවක් රඳවා ගැනීමේ සිද්ධිය කඩිනමින් විසඳාගැනීමට සහයෝගය දුන් ශ්‍රී ලංකා විදේශ කටයුතු අමාත්‍යංශයේ සහ අනෙකුත් සියලු ම රජයේ බලධාරීන් වෙත රුසියානු විදේශ කටයුතු අමාත්‍යංශය සිය කෘතඥතාව පළ කර තිබෙනවා.\nඒ බව සඳහන් කරමින් ඔවුන්ගේ නිල වෙබ් අඩවිය පිටුවේ සටහනක් තබා ඇති රුසියානු විදේශ කටයුතු අමාත්‍යංශය පවසන්නේ, කොළඹ වාණිජ මහා අධිකරණය විසින් ලබාදුන් රඳවා ගැනීමේ නියෝගය එම අධිකරණය විසින් ම ඉවත් කර ගැනීමට කටයුතු කිරීම හේතුවෙන් සිය ජාතික ගුවන් සේවාවට අයත් යානාව කටුනායක ගුවන් තොටුපළින් නැවත රුසියාව බලා ගමන් ගත් බවයි.\nමෙම ගැටලුව රටවල් දෙකට ම අර්බුදයක් නො වන ලෙස විසඳාගැනීමට මැදිහත් වූ සියලු පාර්ශ්ව වෙත රුසියානු රජයේ කෘතඥතාව පිරිනමන බව එම නිවේදනයේ වැඩිදුරටත් සඳහන් වී තිබෙනවා.",
       "URL": "https://www.hirunews.lk/306415/රුසියානු-විදේශ-කටයුතු-අමාත්‍යාංශයෙන්-ශ්‍රී-ලංකාවට-මල්-මිටක්",
       "Category": "Local News",
       "Parent URL": "https://www.hirunews.lk/local-news.php?pageID=1114"
}