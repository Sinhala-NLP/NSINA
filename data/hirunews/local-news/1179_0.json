{
       "Source": "hirunews",
       "Timestamp": "Tuesday, 10 May 2022 - 13:29",
       "Headline": "කතානායකගේ ප්‍රධානත්වයෙන් හෙට විශේෂ පක්ෂ නායක හමුවක්",
       "News Content": "පාර්ලිමේන්තුව වහා කැදවන ලෙස ජනාධිපතිවරයා වෙත ඉල්ලීමක් යොමු කළ බව කථානායක මහින්ද යාපා අබේවර්ධන පවසනවා.\nරට තුළ පවතින තත්ත්වය සම්බන්ධයෙන් පාර්ලිමේන්තු මන්ත්‍රීවරුන්ගේ අදහස් සංවාදයට ලක් කිරීම එහි අරමුණ බව කථානායකවරයා වැඩිදුරටත් සඳහන් කළා.\nඑමෙන්ම, හිටපු අග්‍රාමාත්‍ය මහින්ද රාජපක්ෂ ඉල්ලා අස්වීම හේතුවෙන් නව අග්‍රාමාත්‍යවරයෙකු තෝරා පත් කර ගැනීමේ වගකීම පැවරී ඇත්තේ ද පාර්ලිමේන්තුවටයි.\nමේ අතර, කථානායකවරයාගේ ප්‍රධානත්වයෙන් හෙට (11) දිනයේදී විශේෂ පක්ෂ නායක රැස්වීමක් ද කැදවා තිබෙනවා.\nහෙට පස්වරු 3ට පාර්ලිමේන්තු සංකීර්ණයේදී මෙම පක්ෂ නායක රැස්වීම පැවැත්වීමටයි තීරණය කර ඇත්තේ.\nවත්මන් දේශපාලන අර්බුදය සහ රට තුළ හටගෙන ඇති ගැටුම්කාරී තත්ත්වය සහ අනෙකුත් කාරණා සම්බන්ධයෙන් මෙහිදී සංවාදයට ලක් කිරීමට නියමිතයි.",
       "URL": "https://www.hirunews.lk/303997/කතානායකගේ-ප්‍රධානත්වයෙන්-හෙට-විශේෂ-පක්ෂ-නායක-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1179"
}