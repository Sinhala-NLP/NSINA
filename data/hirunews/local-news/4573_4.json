{
       "Source": "hirunews",
       "Timestamp": "Saturday, 08 April 2017 - 9:06",
       "Headline": "අදත් හිරු ශ්‍රී ලංකාවට ඉහළින්",
       "News Content": "දෘශ්‍ය ලෙස සූර්යයා උතුරට ගමන් කිරීමේදී අප්‍රේල් 5 වන දා සිට 15 වන දා දක්වා ශ්‍රී ලංකාව ආශ්‍රිත අක්ෂාංශවලට ඍජුවම ඉහළින් පවතින බව කාලගුණ විද්‍යා දෙපාර්තමේන්තුව පවසනවා.\nඒ අනුව අද දහවල් 12යි 12ට කොච්චිකඩේ, අඹේපුස්ස, පේරාදෙනිය, දුනුවිල, මාදුරුඔය, බුලුපිටිය සහ අඩ්ඩාලචේන ප්‍රදේශවලට හිරු මුදුන්ව පවතිනු ඇති.\nදිවයිනේ වැසි රහිත කාලගුණයක් අද දක්නට ලැබෙන අතර, පස්වරුවේ බස්නාහිර සහ සබරගමුව පළාත්වලත්, ගාල්ල සහ මාතර දිස්ත්‍රික්කවලත් ස්ථාන කිහිපයක වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව වැඩිදුරටත් සදහන් කළා.",
       "URL": "https://www.hirunews.lk/158760/අදත්-හිරු-ශ්‍රී-ලංකාවට-ඉහළින්",
       "Category": "Local News",
       "Parent URL": "https://www.hirunews.lk/local-news.php?pageID=4573"
}