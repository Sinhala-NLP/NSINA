{
       "Source": "hirunews",
       "Timestamp": "Monday, 23 August 2021 - 11:42",
       "Headline": "මහමග අනතුරු යතුරුපැදිකරුවන් සිව්දෙනකු බිළිගනියි",
       "News Content": "ඊයේ දිවයිනේ විවිධ ප්‍රදේශවලින් වාර්තා වූ යතුරු පැදි අනතුරු ගණනාවක් හේතුවෙන් පුද්ගලයින් සිව්දෙනෙකු මිය ගොස් තිබෙනවා.\nමෙම අනතුරු අතරෙන් බොහොමයක් සිදු වී ඇත්තේ යතුරුපැදිකරුවන්ට ඔවුන්ගේ යතුරුපැදියේ වේගය පාලනය කර ගැනීමට නො හැකිව වීමෙනු යි.\nඊයේ සවස් කාලයේ දඹුල්ල ගලේවෙල ප්‍රදේශයේ සිදු වූ යතුරු පැදි අනතුරුකින් තිස් එක් හැවිරිදි යුධ හමුදා සෙබලෙකු මිය ගොස් තිඛෙනවා.\nඑමෙන්ම, කළුතර පයාගල ප්‍රදේශයේ දී සිදු වූ තවත් යතුරුපැදි පැදි අනතුරකින් 44 හැවිරිදි පුද්ගලයෙකු මියගොස් ඇත්තේ අනතුරෙන් පසු ඔහු කළුතර නාගොඩ රෝහලට ඇතුළත් කිරීමෙන් පසුව යි.\nමේ අතර ඊයේ උදේ උදෑසන අලව්ව ප්‍රදේශයේ දී යතුරුපැදියක් අනතුරට ලක් වූයේ යතුරුපැදිකරුට එය පාලනය කරගත නො හැකි වීමෙන්.\nඑම අනතුරෙන් තුවාල ලැබූ යතුරුපැදිකරු හා පසුපැදිකරු රෝහල් ගත කෙරුණා.\nඑහි දී බරපතල තුවාල ලබා සිටි 50 හැවිරිදි පසුපැදිකරු මියගිය බවට යි පොලිස් වාර්තාවේ දැක්වෙන්නේ.\nමේ අතර ඊයේ දහවල් කාලයේ කිලිනොච්චි නගර මධ්‍යයේ සිදු වූ තවත් යතුරු පැදි අනතුරකින් මාතලේ උකුවෙල ප්‍රදේශයේ පදිංචි පුද්ගලයෙකු මියගොස් තිබෙනවා.\nයතුරුපැදියක් සහ වෑන් රථයක් ගැටීමෙන් මෙම අනතුර සිදු වූ අතර, ඉන් බරපතළ තුවාල ලැබූ යතුරුපැදිකරු සහ පසුපැදිකරු කිලිනොච්චි රෝහලට ඇතුළත් කෙරුණා.\nඑහි දී පසුපැදිකරු මියගිය බවයි පොලිස් මාධ්‍ය ඒකකය නිකුත් කළ වාර්තාවේ දැක්වෙන්නේ.",
       "URL": "https://www.hirunews.lk/280406/මහමග-අනතුරු-යතුරුපැදිකරුවන්-සිව්දෙනකු-බිළිගනියි",
       "Category": "Local News",
       "Parent URL": "https://www.hirunews.lk/local-news.php?pageID=1736"
}