{
       "Source": "hirunews",
       "Timestamp": "Monday, 01 August 2022 - 8:22",
       "Headline": "නීතිවිරෝධීව විදෙස්ගතවීමට තැත් කළ 50කට ආසන්න පිරිසක් අත්අඩංගුවට",
       "News Content": "නීතිවිරෝධී ලෙස මුහුදු මාර්ගය ඔස්සේ විදෙස්ගතවීමට සූදානමින් සිටි පනහකට ආසන්න පිරිසක් වෙන්නප්පුව - කොලින්ජාඩිය ප්‍රදේශයේදී පොලිසිය අත්අඩංගුවට ගෙන තිබෙනවා.\nඅ (01) අලුයම මොවුන් අත්අඩංගුවට ගෙන ඇත්තේ බස් රථයකින් සහ වෑන් රථයකින් ගමන් කරමින් සිටින අතරතුරයි.\nමොවුන් ප්‍රංශයට සංක්‍රමණය වීමට සැළසුම් කර තිබූ බව ඔවුන්ගෙන් සිදුකළ ප්‍රශ්න කිරීම්වල දී අනාවරණ වී තිබෙනවා.\nඅත්අඩංගුවට ගත් පිරිස අතර, කාන්තාවන් හයදෙනෙකු සහ කුඩා දරුවන් 4 දෙනෙකු ද වන බවයි පොලිසිය සඳහන් කළේ.\nමොවුන් හලාවත, මාරවිල, මඩකලපුව, ත්‍රිකුණාමලය සහ වවුනියාව යන ප්‍රදේශවල පදිංචිකරුවන්.",
       "URL": "https://www.hirunews.lk/311545/නීතිවිරෝධීව-විදෙස්ගතවීමට-තැත්-කළ-50කට-ආසන්න-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=976"
}