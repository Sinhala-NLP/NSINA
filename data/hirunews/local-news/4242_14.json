{
       "Source": "hirunews",
       "Timestamp": "Tuesday, 31 October 2017 - 21:46",
       "Headline": "අවාරයේ අර්තාපල් වගා කරන ගොවීන්ට සහනයක්",
       "News Content": "අවාරයේ අර්තාපල් වගා කරන ගොවීන්ට බීජ අර්තාපල් සඳහා සියයට 50 ක සහනාධාරයක් ලබාදීමට ජනාධිපති මෛත්‍රිපාල සිරිසේන මහතා අදාළ අංශ වෙත උපදෙස් ලබාදුන්නා.\nඒ, ජනාධිපති ලේකම් කාර්යාලයේ අද පස්වරුවේ පැවැති රැස්වීමකදී.\nපසුගියදා ආරම්භ කළ ජාතික ආහාර නිෂ්පාදන වැඩසටහනේ ප්‍රගතිය සමාලෝචනය කිරීම සහ ඉදිරි ප්‍රතිපත්තිමය තීරණ සහ ක්‍රියාකාරම් සැලසුම් කිරීම පිළිබද අද පස්වරුවේ පැවැති මෙම සාකච්ඡාවේදී ජනාධිපතිවරයා නිලධාරීන්ට උපදෙස් ලබාදුන්නා.\nප්‍රාදේශීය ලේකම් කාර්යාලය මගින් ගවයන් ප්‍රවාහනය කිරීම සදහා බලපත්‍ර නිකුත් කිරීමේදී පශු වෛද්‍ය නිරිදේශය අවශ්‍ය වන අතර, පශු වැඩ වර්ජනය පැවති කාලයේදී ප්‍රාදේශීය ලේකම් කාර්යාල මගින් එම බලපත්‍ර නිකුත් කිරීම සිදුවූයේ නම් එය කෙසේ සිදුවූවාදැයි සොයා බලා වාර්තාවක් ලබාදෙන ලෙස ද ජනාධිපතිවරයා මෙහිදී දිස්ත්‍රික් ලේකම්වරුන්ට උපදෙස් ලබාදී තිබෙනවා.",
       "URL": "https://www.hirunews.lk/174939/අවාරයේ-අර්තාපල්-වගා-කරන-ගොවීන්ට-සහනයක්",
       "Category": "Local News",
       "Parent URL": "https://www.hirunews.lk/local-news.php?pageID=4242"
}