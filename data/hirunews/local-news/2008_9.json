{
       "Source": "hirunews",
       "Timestamp": "Tuesday, 20 April 2021 - 13:35",
       "Headline": "ආක්‍රමණික ශාඛයක් නිසා පරාක්‍රම සමුද්‍රය අවදානමක (වීඩියෝ)",
       "News Content": "කුඹුරු අක්කර 35,000කට ජලය සැපයෙන පොළොන්නරුව - පරාක්‍රම  සමුද්‍රය ජපන් ජබර ශාඛවල ආක්‍රමණයකට ගොදුරු වීමේ අවදානමක් මතු වී තිබෙනවා.\nවසර දෙකක පමණ කාලයක සිට මෙම තත්ත්වය ක්‍රමයෙන් වර්ධනය වී ඇත්තේ වාරිමාර්ග බලධාරීන් නිසි අවධානයක් යොමු නොකිරීම හේතුවෙන් බවයි ගොවීන් චෝදනා කරන්නේ.\nමේ වන විට ජලාශයේ සියයට 25ක් පමණ ජපන් ජබරවලින් වැසී ඇති බව ගොවිඅරගල ව්‍යාපාරයේ ජාතික මෙහෙයුම් කමිටු සාමාජික ඉන්ද්‍රානන්ද සිල්වා කියා සිටියා.\nපරාක්‍රම සමුද්‍රයෙන් ගලා යන ජලය මගින් ද බීජ ව්‍යාප්ත වීම නිසා මේ වන විට කුඹුරු ආශ්‍රිතව ද මෙම ජපන් ජබර ශාඛ ව්‍යාප්ත වෙමින් පවතිනවා.\nඑසේම ධීවරයින් පෙන්වා දෙන්නේ ජපන් ජබර ශාඛය ව්‍යාප්ත වීම නිසා තමන්ට ධීවර කර්මාන්තය ද පවත්වාගෙන යාමට නොහැකි තත්ත්වයක් උද්ගත වී ඇති බවයි.",
       "URL": "https://www.hirunews.lk/268971/ආක්‍රමණික-ශාඛයක්-නිසා-පරාක්‍රම-සමුද්‍රය-අවදානමක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2008"
}