{
       "Source": "hirunews",
       "Timestamp": "Thursday, 19 October 2017 - 13:04",
       "Headline": "සයිටම් ගැන රජයේ ස්ථාවරය ලබන සඳුදා",
       "News Content": "මාළඹේ පෞද්ගලික වෛද්‍ය විද්‍යාලය පිළිබඳ රජයේ ස්ථාවරය ලබන සඳුදා ජනාධිපතිවරයා ප්‍රකාශයට පත් කරන බව සභානායක අමාත්‍ය ලක්ෂ්මන් කිරිඇල්ල ප්‍රකාශ කළා.\nඔහු මේ බව කියා සිටියේ සයිටම් ගැටළුව පිළිබදව ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන පළ කළ අදහසකට ප්‍රතිචාර දක්වමින්.\nඑමෙන්ම ඒකාබද්ධ විපක්ෂයේ මන්ත්‍රීවරුන් අත්අඩංගුවට ගැනීම සම්බන්ධයෙන් ද අදපාර්ලිමේන්තුවේදී උණුසුම් සංවාදයක් ඇති වුණා.\nමේ අතර, අධිවේගී මාර්ග ව්‍යාපෘති සම්බන්ධයෙන් පාර්ලිමේන්තුවේ විවාදය මේ වන විට ආරම්භ වී තිබෙනවා.\nවිපක්ෂය වෙනුවෙන් විවාදය ආරම්භ කරනු ලැබුවේ ජනතා විමුක්ති පෙරමුණේ නායක, පාර්ලිමේන්තු මන්ත්‍රී අනුර කුමාර දිසානායක විසින්.\nමධ්‍යම අධිවේගී මාර්ගය ඉදිකිරීමේදී තමන්ට නිසි පරිදි වන්දි හිමි නොවූ බවට චෝදනා කරමින් වන්දිලාභීන් පිරිසක් අද පෙරවරුවේ විරෝධතා පා ගමනක් ආරම්භ කළා. බත්තරමුල්ල - පොල්දූව මංසන්ධියෙන්  ඇරඹි මෙම විරෝධතා පා ගමන උසස් අධ්‍යාපන හා මහාමාර්ග අමාත්‍යාංශය දක්වා ගමන් කිරීමට නියමිතයි.",
       "URL": "https://www.hirunews.lk/173897/සයිටම්-ගැන-රජයේ-ස්ථාවරය-ලබන-සඳුදා",
       "Category": "Local News",
       "Parent URL": "https://www.hirunews.lk/local-news.php?pageID=4264"
}