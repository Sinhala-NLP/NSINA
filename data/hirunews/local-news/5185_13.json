{
       "Source": "hirunews",
       "Timestamp": "Tuesday, 02 February 2016 - 15:54",
       "Headline": "ජනපති කොමිසමට තවත් බලතල",
       "News Content": "විමර්ශනවලට ලක්වන පුද්ගලයන්ගේ පවුලේ සාමාජිකයන්ගේ බැංකු ගිණුම් සහ ආදායම් පිළිබඳ තොරතුරු ලබාගත හැකි අයුරින් බරපතල වංචා සොයන ජනාධිපති කොමිසමට අතිරේක බලතල හිමිකරදෙමින් අතිවිශේෂ ගැසට් පත්‍රයක් නිකුත් කර තිබෙනවා.\nජනාධිපති මෛත්‍රිපාල සිරිසේනගේ නියෝගය පරිදි ජනාධිපති ලේකම්වරයා විසින්  එය නිකුත් කර ඇත්තේ ඊයේ දිනයේදියි.\nතමන්ට අතිරේක බලතල අවශ්‍ය බවට කොමිෂන් සභාව කළ ඉල්ලීම මත පදනම්ව මෙම බලතල ලබාදෙන බවයි එහි සඳහන් වන්නේ.\nඒ අනුව විමර්ශනවලට ලක්වන පුද්ගලයන්ගේ පවුලේ සාමාජිකයන්ගේ බැංකු ගිණුම් පිළිබඳ තොරතුරු ලබාගැනීමට කොමිසමට අවසර හිමිවනවා.\nඑසේම ඔවුන්ගේ කටයුතුවලට අදාළව දේශීය ආදායම් කොමසාරිස්වරයා සතු සියලූ තොරතුරුද කොමිසමට ලබාගත හැකියි.",
       "URL": "https://www.hirunews.lk/125308/ජනපති-කොමිසමට-තවත්-බලතල",
       "Category": "Local News",
       "Parent URL": "https://www.hirunews.lk/local-news.php?pageID=5185"
}