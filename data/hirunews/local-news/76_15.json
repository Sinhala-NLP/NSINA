{
       "Source": "hirunews",
       "Timestamp": "Thursday, 24 August 2023 - 13:41",
       "Headline": "ගුරුවරුන් බඳවා ගැනීම පිළිබඳව ඇමතිගෙන් ප්‍රකාශයක්",
       "News Content": "ඉදිරි සති දෙක ඇතුළත පළාත් මට්ටමින් නව ගුරුවරුන් බඳවා ගැනීම සඳහා පළාත් සභාවලට බලය ලබා දෙන බව අධ්‍යාපන අමාත්‍ය ආචාර්ය සුසිල් ප්‍රේමජයන්ත අද(24) පාර්ලිමේන්තුවේ සඳහන් කර සිටියා.\nඋපාධිධාරී ගුරුසේවයේ පුරප්පාඩු පිරවීම සඳහා විශේෂ කැබිනට් පත්‍රිකාවක් ඉදිරිපත් කරන බවයි අමාත්‍යවරයා සඳහන් කර සිටියේ.\nවිශ්‍රාම ගිය සහ සේවය හැර ගිය, ඉංග්‍රීසි භාෂාව වැනි විෂයන් සඳහා වූ ගුරුවරුන් නැවත වසර 02ක් සඳහා සේවයට බඳවා ගැනීම සම්බන්ධයෙන් ද අවධානය යොමු කර ඇති බවයි අමාත්‍යවරයා ප්‍රකාශ කර සිටියේ.\nඑසේම, විද්‍යා, තාක්ෂණ, ඉංග්‍රිසි විෂයන් සඳහා ගුරුවරු 5,400ක් අලුතෙන් බඳවා ගැනීමට අවසර ලබා දී ඇති බවත් ඔහු සඳහන් කර සිටියා.\n.",
       "URL": "https://www.hirunews.lk/345931/ගුරුවරුන්-බඳවා-ගැනීම-පිළිබඳව-ඇමතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=76"
}