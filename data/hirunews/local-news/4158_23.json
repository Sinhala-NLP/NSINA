{
       "Source": "hirunews",
       "Timestamp": "Sunday, 24 December 2017 - 12:26",
       "Headline": "රාජ්‍ය අමාත්‍යවරයෙකුට සහකාර පොලිස් අධිකාරී තනතුරක්",
       "News Content": "වාරිමාර්ග හා ජලසම්පත් කළමනාකරණ රාජ්‍ය අමාත්‍ය පාලිත රංගේ බණ්ඩාර, සහකාර පොලිස් අධිකාරි තනතුරට උසස් කර විශ්‍රාම ගැන්වීමට ජාතික පොලිස් කොමිසම නිර්දේශ කර තිබෙනවා.\nපොලිස් සේවයේ යෙදී සිටියදී දේශපාලන පලි ගැනීමට ලක්වූ රජයේ නිලධාරියෙකු ලෙස සළකා බලා අදාළ තීරණය ගත් බවයි එම කොමිසමේ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nඒ අනුව 2000 වසරේ අගෝස්තු මස 24වනදා සිට නැවත සේවයේ පිහිටුවා 2000 වසරේ අගෝස්තු මස 27 වනදා සිට බලපැවැත්වෙන පරිදි ඔහු සහකාර පොලිස් අධිකාරී තනතුරට උසස් කිරීමට පියවර ගෙන තිබෙනවා.\nජාතික පොලිස් කොමිසම අදාළ පියවර ගෙන ඇත්තේ,  ඒ සඳහා අමාත්‍ය මණ්ඩලය ගනු ලැබූ ප්‍රතිපත්තිමය තීරණයකට අදාළවයි.",
       "URL": "https://www.hirunews.lk/179184/රාජ්‍ය-අමාත්‍යවරයෙකුට-සහකාර-පොලිස්-අධිකාරී-තනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=4158"
}