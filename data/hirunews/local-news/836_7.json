{
       "Source": "hirunews",
       "Timestamp": "Thursday, 29 September 2022 - 13:57",
       "Headline": "සුබසාධක ප්‍රතිලාභ ගෙවීම සඳහා අයදුම්පත් භාර ගන්නා දිනය දීර්ඝ කෙරේ",
       "News Content": "හෙටින් (30) අවසන් වීමට නියමිත ව තිබූ සුබ සාධක ප්‍රතිලාභ ගෙවීම සඳහා සුදුසු තැනැත්තන් හඳුනා ගැනීමේ වැඩසටහන යටතේ අයදුම්පත් කැඳවීමේ දිනය ලබන මස 15 දක්වා දීර්ඝ කර තිබෙනවා.\nසමෘද්ධි, වැඩිහිටි, ආබාධිත, වකුගුඩු රෝගී ජීවනාධාර සහ මහජන ආධාර ලබාදෙන සියලු ප්‍රතිලාභීන්, පොරොත්තු ලේඛනවල සිටින අයදුම්කරුවන් සහ ප්‍රතිලාභ අපේක්ෂිත සියලු පිරිස් මෙම නව ලියාපදිංචියට ඇතුළත් වීම අනිවාර්ය යි.\nමේ සඳහා අයදුම් කරන තැනැත්තන් තමන්ට අයත් ප්‍රාදේශීය ලේකම් කාර්යාලයට ඒවා භාර දිය යුතු බව මුදල්, ආර්ථික, ස්ථායිකරණ සහ ජාතික ප්‍රතිපත්ති අමාත්‍යාංශය නිවේදනය කළා.\n0112 15 14 82 යන දුරකතන අංකයෙන් හෝ 1919 රාජ්‍ය තොරතුරු කේන්ද්‍රය ඇමතීමෙන් මීට අදාළ තොරතුරු ලබාගත හැකියි.",
       "URL": "https://www.hirunews.lk/316621/සුබසාධක-ප්‍රතිලාභ-ගෙවීම-සඳහා-අයදුම්පත්-භාර-ගන්නා-දිනය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=836"
}