{
       "Source": "hirunews",
       "Timestamp": "Saturday, 06 January 2018 - 15:25",
       "Headline": "සපුගස්කන්ද පොලීසියේ වැඩබලන ස්ථානාධිපති මාරු කිරීමට නිර්දේශ",
       "News Content": "සපුගස්කන්ද පොලීසියේ වැඩබලන ස්ථානාධිපතිවරයාට ස්ථාන මාරුවක් ලබාදීමට නීතිය, සාමය සහ දක්ෂිණ සංවර්ධන අමාත්‍ය සාගල රත්නායක නිර්දේශ කර තිබෙනවා.\nකෙසේ වෙතත්, මැතිවරණ කොමිසමේ සභාපතිවරයාගේ අවසරය අනුව, එම ස්ථාන මාරුව ක්‍රියාත්මක කරන ලෙසටයි අමාත්‍යවරයා උපදෙස් ලබාදී ඇත්තේ.\nජනතා විමුක්ති පෙරමුණේ පළාත් සභා මන්ත්‍රී අශෝක රන්වල සහ සපුගස්කන්ද පොලීසියේ වැඩබලන ස්ථානාධිපතිවරයා අතර, ඇති වූ සිද්ධිය සම්බන්ධයෙන් සිදුකළ පරීක්ෂණයේ මූලික වාර්තාව අද (06) පෙරවරුවේ අමාත්‍යවරයා වෙත භාර දෙනු ලැබුවා.\nකොළඹ අපරාධ කොට්ඨාශය මගින්. එම වාර්තාවේ නිර්දේශ සැලකිල්ලට ගනිමිනුයි අමාත්‍ය සාගල රත්නායක මෙම තීරණය ගෙන ඇත්තේ.\nමෙම සිද්ධියේදී දෙපාර්ශවයෙන්ම අඩුපාඩු සිදුව ඇති බව අදාළ වාර්තාව මගින් නිර්දේශ කර තිබෙනවා.\nසපුගස්කන්ද පොලීසියේ වැඩබලන ස්ථානාධිපතිවරයාට බැණ තර්ජනය කිරීමේ සිද්ධියක් සම්බන්ධයෙන් පළාත් සභා මන්ත්‍රී අශෝක රන්වල අත්අඩංගුවට ගත් බව පොලීසිය ඊයේ ප්‍රකාශ කළා.\nපසුව ඔහු ලබන 19 වන දා දක්වා රක්ෂිත බන්ධනාගාර ගත කෙරුණා. කෙසේ වෙතත්, මන්ත්‍රීවරයා තවදුරටත් බන්ධනාගාර නිලධාරින්ගේ ආරක්ෂාව යටතේ රාගම රෝහලේ ප්‍රතිකාර ලබන්නේ සිදුවූවායැයි කියන පහරදීම් හේතුවෙන්.",
       "URL": "https://www.hirunews.lk/180347/සපුගස්කන්ද-පොලීසියේ-වැඩබලන-ස්ථානාධිපති-මාරු-කිරීමට-නිර්දේශ",
       "Category": "Local News",
       "Parent URL": "https://www.hirunews.lk/local-news.php?pageID=4139"
}