{
       "Source": "hirunews",
       "Timestamp": "Wednesday, 25 January 2017 - 19:00",
       "Headline": "සයිටම් එරෙහි සටනට සහය ගන්න අන්තරේ දිනේෂ් හමුවෙයි",
       "News Content": "මාළඹේ සයිටම් පෞද්ගලික වෛද්‍ය විද්‍යාලය අහෝසි කරන ලෙස බලකරමින් ගෙන යන සටනට සහය ලබාගැනීම සඳහා අන්තර් විශ්වවිද්‍යාලයීය ශිෂ්‍ය බල මණ්ඩලයේ සාමාජිකයින් අද මහජන එක්සත් පෙරමුණේ නායක පාර්ලිමේන්තු මන්ත්‍රි දිනේෂ් ගුණවර්ධන හමුවී තිබුණා.\nඒ, මහරගම පිහිටි එම පෙරමුණේ පක්ෂ කාර්යාලයේදියි.\nහමුවෙන් අනතුරුව මාධ්‍ය වෙත අදහස් දැක්වූ අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු ළහිරු වීරසේකර කියා සිටියේ  මාළඹේ පෞද්ගලික වෛද්‍ය විද්‍යාලයට එරෙහිව ගෙන යන සටනට සහය පළ කිරීමට මහජන එක්සත් පෙරමුණද එකඟතාව පළ කළ බවයි.\nමාළඹේ පෞද්ගලික වෛද්‍ය විද්‍යාලය ජනසතු කිරීමට රජය පියවර ගත යුතු බවයි සාකච්ඡාවෙන් අනතුරුව මහජන එක්සත් පෙරමුණේ නායක පාර්ලිමේන්තු මන්ත්‍රි දිනේෂ් ගුණවර්ධන සඳහන් කළේ.",
       "URL": "https://www.hirunews.lk/152902/සයිටම්-එරෙහි-සටනට-සහය-ගන්න-අන්තරේ-දිනේෂ්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4692"
}