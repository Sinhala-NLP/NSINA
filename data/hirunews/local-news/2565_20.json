{
       "Source": "hirunews",
       "Timestamp": "Thursday, 23 July 2020 - 11:21",
       "Headline": "මාරවිලදී මුදල් පැහැරගත් බවට ඇල්ලූ පොලිස් නිලධාරීන් දෙදෙනා රිමාන්ඩ්",
       "News Content": "මාරවිල - මහවැව පොලිස් මාර්ග බාධකයේදී ව්‍යාපාරිකයෙකුගෙන් රුපියල් අනූ දෙදහසක මුදලක් බලෙන් ලබාගැනීමට උත්සහ කිරීමේ සිද්ධියට සම්බන්ධ අත්අඩංගුවට ගත් පොලිස් නිලධාරීන් දෙදෙනා හෙට දක්වා රක්ෂිත බන්ධනාගාර ගත කර තිබෙනවා.\nඒ, සැකකරුවන් ඊයේ මාරවිල දිසා විනිසුරු හේෂාන්ත ද මෙල් හමුවට ඉදිරිපත් කිරීමෙන් අනතුරුවයි. සැකකරුවන් හඳුනාගැනීමේ පෙරට්ටුවක් සඳහා ඉදිරිපත් කරන ලෙසටද විනිසුරුවරයා නියෝග කර තිබෙනවා.",
       "URL": "https://www.hirunews.lk/246211/මාරවිලදී-මුදල්-පැහැරගත්-බවට-ඇල්ලූ-පොලිස්-නිලධාරීන්-දෙදෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2565"
}