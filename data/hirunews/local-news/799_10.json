{
       "Source": "hirunews",
       "Timestamp": "Sunday, 16 October 2022 - 13:45",
       "Headline": "අඩුපාඩු සිදු වූ බව ඇමති කෙහෙළිය කියයි",
       "News Content": "නැවත නැගිටීමට නම් අඩුපාඩු සිදු වූ බව පිළිගනිමින් ඒවා නිවැරදි කළ යුතු බව සෞඛ්‍ය අමාත්‍ය කෙහෙළිය රඹුක්වැල්ල පවසනවා.\nඔහු මේ බව කියා සිටියේ හිටපු ජනාධිපති මහින්ද රාජපක්ෂගේ ප්‍රධානත්වයෙන් දැන් පැවැත්වෙන (16) ශ්‍රී ලංකා පොදුජන පෙරමුණේ නාවලපිටිය ආසන බල මණ්ඩල රැස්වීමට එක්වෙමින්.\nමේ අතර සමගි ජනබලවේගය අද නාවලපිටිය නගරයේදී විරෝධතාවක් සංවිධාන කර තිබුණා.\nඒ හිටපු ජනාධිපති මහින්ද රාජපක්ෂගේ ප්‍රධානත්වයෙන් පැවති රැස්වීමට විරෝධය පළ කරමින්.\nමෙහිදී කළහකාරී ලෙස හැසිරුණු සමගි ජනබලවේගයේ නාවලපිටිය ආසන සංවිධායක ඇතුළු 16 දෙනෙකු අත්අඩංගුවට ගත් බවයි පොලීසිය සඳහන් කළේ.",
       "URL": "https://www.hirunews.lk/318020/අඩුපාඩු-සිදු-වූ-බව-ඇමති-කෙහෙළිය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=799"
}