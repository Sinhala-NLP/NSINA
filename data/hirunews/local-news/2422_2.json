{
       "Source": "hirunews",
       "Timestamp": "Tuesday, 29 September 2020 - 16:39",
       "Headline": "මස් පිණිස අලෙවි කිරීමට සූදානම් කර තිබූ ජීවී කැස්බෑවන් 5 දෙනෙකු සමඟ පුද්ගලයෙකු යාපනයේදී අත්අඩංගුවට",
       "News Content": "යාපනය - වලම්පුරම් - කොලොම්බුතුරේ ප්‍රදේශයේදී මස් පිණිස අලෙවි කිරීමට සූදානම් කර තිබූ ජීවී කැස්බෑවන් 5 දෙනෙකු ළඟ තබාගෙන සිටි පුද්ගලයෙකු යාපනය පොලිස් විශේෂ කාර්ය බලකා කඳවුරේ නිලධාරීන් විසින් අත්අඩංගුවට ගෙන තිබෙනවා.\nඑම නිලධාරීන්ට ලද තොරතුරක් මත ඊයේ රාත්‍රියේ මෙම වැටලීම සිදුකර ඇති බවයි පොලිස් මාධ්‍ය කොට්ඨාසය නිවේදනය කළේ. අත්අඩංගුවට ගත් සැකකරු වලම්පුරම් - කොලොම්බුතුරේ ප්‍රදේශයේම පදිංචි 37 හැවිරිදි අයෙක්.\nමෙම කැස්බෑවන් පස්දෙනා සැකකරුද සමඟ යාපනය ධීවර හා ජලජ සම්පත් දෙපාර්තමේන්තු කාර්යාලය වෙත භාරදී තිබෙනවා.",
       "URL": "https://www.hirunews.lk/251406/මස්-පිණිස-අලෙවි-කිරීමට-සූදානම්-කර-තිබූ-ජීවී-කැස්බෑවන්-5-දෙනෙකු-සමඟ-පුද්ගලයෙකු-යාපනයේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2422"
}