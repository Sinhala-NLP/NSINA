{
       "Source": "hirunews",
       "Timestamp": "Tuesday, 30 May 2017 - 16:02",
       "Headline": "සහනාධාර රැගත් පාකිස්ථාන නෞකාව කොළඹ වරායට",
       "News Content": "ආපදා සහනාධාර රැගත් පාකිස්ථාන නෞකාවක් කොළඹ වරායට අද පස්වරුවේ ළඟාවුණා.\nසුල්ෆිකාර් නැමති එය එරට නාවික හමුදාවට අයත් නෞකාවක්.\nඑමෙන්ම ආපදාවලට පත්වූ ප්‍රදේශවල ඉන්ධන බෙදාහැරීම ක්‍රමවත්ව සහ අඛණ්ඩව සිදුකිරීමට පැය 24 පුරා ක්‍රියාත්මක විශේෂ දුරකථන අංකයක්  ඛනිජ තෙල් සම්පත් සංවර්ධන අමාත්‍යාංශය හඳුන්වා දී තිබෙනවා.\nඒ අනුව 077 50 30 222 යන දුරකථන අංකයට ආපදාවට පත්වූ ප්‍රදේශයක ඉන්ධන හිඟයක් හෝ බෙදාහැරීමේ ගැටළුවක් ඇත්නම් දැනුම්දිය හැකියි.\nආපදා තත්ත්වය හේතුවෙන් අද උදෑසන වනවිට දකුණු පළාතේ ඉන්ධන පිරවුම්හල් 11 ක්, බස්නාහිර පළාතේ 7 ක් සහ සබරගමුව පළාතේ ඉන්ධන පිරවුම්හල් 5 ක් අක්‍රිය තත්ත්වයට පත්ව තිබූ බවයි ඛනිජ තෙල් සම්පත් සංවර්ධන අමාත්‍යාංශය නිවේදනය කළේ.",
       "URL": "https://www.hirunews.lk/162465/සහනාධාර-රැගත්-පාකිස්ථාන-නෞකාව-කොළඹ-වරායට",
       "Category": "Local News",
       "Parent URL": "https://www.hirunews.lk/local-news.php?pageID=4492"
}