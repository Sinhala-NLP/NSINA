{
       "Source": "hirunews",
       "Timestamp": "Friday, 07 July 2023 - 18:56",
       "Headline": "පැතුම් නිශ්ශංක ශතකය පසුකරයි",
       "News Content": "ICC ලෝක කුසලාන ක්‍රිකට් තරගාවලියේ සුපර් සික්ස් සුදුසුකම් ලැබීමේ වටයේ අද තරගයේ දී ශතකයක් වාර්තා කිරීමට ශ්‍රී ලංකාවේ ක්‍රීඩක පැතුම් නිශ්ශංක සමත් වී තිබෙනවා.\nමෙය ඔහුගේ එක්දින ක්‍රිකට් පිටියේ තුන්වන ශතකයයි.\nපැතුම් නිශ්ශංක පන්දුවට පහර දෙමින් හතරේ පහර 6 ක් ලබා ශතකය පසු කර ඇති බවයි වාර්තා වන්නේ.\nඅද තරඟයේ කාසියේ වාසිය දිනූ ශ්‍රී ලංකා කණ්ඩායම පළමුවෙන් පන්දු රැකීමට තීරණය කළා.\nමේ අතර පළමුව පන්දුවට පහරදුන් බටහිර ඉන්දීය කොදෙව් පිල ඕවර 48.1කදී සියලු දෙනා දැවී ලකුණු 243ක් රැස් කළා.\nකණ්ඩායම සම්බන්ධයෙන් ගත් කල, Keacy Carty ලකුණු 87ක් සහ ජොන්සන් චාල්ස් ලකුණු 39ක් ලබා ගත්තා.\nපන්දු යැවීමේදී ශ්‍රී ලංකා ක්‍රීඩක මහීෂ් තීක්ෂණ ලකුණු 34කට කඩුලු 04ක් දවා ගැනීමට සමත් වුණා.",
       "URL": "https://www.hirunews.lk/340380/පැතුම්-නිශ්ශංක-ශතකය-පසුකරයි",
       "Category": "Local News",
       "Parent URL": "https://www.hirunews.lk/local-news.php?pageID=205"
}