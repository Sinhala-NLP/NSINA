{
       "Source": "hirunews",
       "Timestamp": "Friday, 23 June 2023 - 13:58",
       "Headline": "අමෙරිකානු ක්‍රිකට් ක්‍රීඩකයෙකුට ජාත්‍යන්තර තහනමක්",
       "News Content": "පන්දු යැවීමේ ඉරියව්ව නීතිවිරෝධී බවට සැකපිට අමෙරිකානු ක්‍රිකට් ක්‍රීඩක කයිල් පිලිප්ට ජාත්‍යන්තර තරගවල පන්දු යැවීම අන්තර්ජාතික ක්‍රිකට් කවුන්සිලය විසින් තාවකාලිකව අත්හිටුවා තිබෙනවා.\nඒ මේ දිනවල පැවැත්වෙන එක්දින ලෝක කුසලාන ක්‍රිකට් තරගාවලියේ සුදුසුකම් ලබා ගැනීමේ තරග අතරතුරයි.\nඑම තරගාවලියේ බටහිර ඉන්දීය කොදෙව් කණ්ඩායමට එරෙහිව පැවති තරගයේදි කයිල් පිලිප් කඩුලු 3ක් දවා ගත්තා.\n26 හැවිරිදි මොහු ඇමෙරිකාව වෙනුවෙන් එක්දින තරග 5කට ක්‍රීඩා කර කඩුලු 6ක් දවාගෙන තිබෙනවා.",
       "URL": "https://www.hirunews.lk/338824/අමෙරිකානු-ක්‍රිකට්-ක්‍රීඩකයෙකුට-ජාත්‍යන්තර-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=243"
}