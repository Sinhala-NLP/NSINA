{
       "Source": "hirunews",
       "Timestamp": "Saturday, 17 June 2023 - 16:08",
       "Headline": "වර්තමානයේ තරුණ ප්‍රජාව පෙර නොවූ විරූ අභියෝගයකට මුහුණ දෙමින් සිටින බව අගමැති කියයි",
       "News Content": "වර්තමානයේ තරුණ ප්‍රජාව පෙර නොවූ විරූ ඉතා අසීරු අභියෝගයකට මුහුණදෙමින් සිටින බව අග්‍රාමාත්‍ය දිනේෂ් ගුණවර්ධන පවසනවා.\nඅරලියගහ මන්දිරයේදී අද පැවති රොටරි ඉන්ටනැෂනල්හි 33 වන දිස්ත්‍රික් අන්තර් ක්‍රියාකාරි සම්මේලනයට එක්වෙමිනුයි අග්‍රාමාත්‍යවරයා මේ බව කියා සිටියේ.\nදෙවන ලෝක යුද සමයේ මුහුණදුන් දුෂ්කරතාවන්ට සමාන තත්ත්වයක් වර්තමානයේ තරුණ ප්‍රජාව හමුවේ උද්ගතව ඇති බව පෙන්වා දුන් අග්‍රාමාත්‍යවරයා ජනාධිපතිවරයා ප්‍රමුඛ ආණ්ඩුව එම අර්බුදකාරි වාතාවරණයට සාර්ථක විසදුම් අත්හදා බලමින් එම අසීරු තත්ත්වයෙන් අත්මිදීමට කටයුතු කරමින් සිටින බවයි වැඩිදුරටත් කියා සිටියේ.",
       "URL": "https://www.hirunews.lk/338226/වර්තමානයේ-තරුණ-ප්‍රජාව-පෙර-නොවූ-විරූ-අභියෝගයකට-මුහුණ-දෙමින්-සිටින-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=260"
}