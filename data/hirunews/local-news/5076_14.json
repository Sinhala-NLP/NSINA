{
       "Source": "hirunews",
       "Timestamp": "Saturday, 23 April 2016 - 18:26",
       "Headline": "දෙවරක් පුදුම වූ බව ජනපති කියයි",
       "News Content": "තමන් පුදුමයට පත්වූ අවස්ථාවන් දෙකක් පිළිබදව ජනාධිපති මෛත්‍රීපාල සිරිසේන අද (23) හෙළි කළා.\nඒ අම්බලන්ගොඩ ධර්මශෝක විද්‍යාලයීය ශ්‍රවණාගාරයේ පැවති ශ්‍රී ලංකා නිදහස් පක්ෂ අම්බලන්ගොඩ ආසන සම්මේලනය අමතමින්.\nඑහිදී ජනාධිපතිවරයා කියා සිටියේ පොදු අපේක්ෂකයා ලෙස පත්වුනු දවසේදී මෙන්ම තමන්ට නිදහස් පක්ෂයේ සභාපති ධුරය ලබාගන්නට යැයි ඇමතිවරුන් පිරිසක් ප්‍රකාශ කළ දිනයේදී තමන් මෙලෙස පුදුම වූ බවයි.\nකෙසේ වෙතත්, නිදහසේ එම කටයුතු කරගෙන යාමට ඉඩක් නැතත්, තම වැඩකටයුතු ඉදිරියටම ක්‍රියාත්මක කරන බව ජනාධිපතිවරයා සඳහන් කළා.\nහිටපු ජනාධිපති මහින්ද රාජපක්ෂගේ පාලන සමයේ ශ්‍රී ලංකා නිදහස් පක්ෂය දුර්වල වීමට ප්‍රධාන හේතුවක් වුයේ ඇතැම් පලාත් පාලන ආයතන ප්‍රධානීන් කළ බරපතල වැරදි සම්බන්ධයෙන් නිසි පියවර නොගැනීම බව ද ජනාධිපති මෛත්‍රීපාල සිරිසේන සඳහන් කලා.\nජනාධිපතිවරයා කියා සිටියේ ආණ්ඩු බලය ලබාගැනීමට පෙර හොඳ පක්ෂයක් සකස් කළ යුතු බවයි.",
       "URL": "https://www.hirunews.lk/131566/දෙවරක්-පුදුම-වූ-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5076"
}