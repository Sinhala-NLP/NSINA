{
       "Source": "hirunews",
       "Timestamp": "Tuesday, 05 September 2023 - 21:59",
       "Headline": "කෝටි ගණනක මත්ද්‍රව්‍ය රේගු භාරයට",
       "News Content": "අයිතිකරුවන් දිගු කලක් නිශ්කාෂනය නොකර අතහැර තිබූ පාර්සල්වල තිබී රුපියල් කෝටි එකහමාරකට අධික වටිනාකමින් යුත් මරිජුවානා සහ කෘත්‍රිම මත්පෙති තොගයක් සොයා ගත් බව රේගු මාධ්‍ය ප්‍රකාශක පවසනවා.\nරේගු මාධ්‍ය ප්‍රකාශකවරයා සඳහන් කළේ පාර්සල් තුළ තිබී සොයාගත් මත්ද්‍රව්‍ය ග්‍රෑම් 1406 ක වටිනාකම රුපියල් 14,085,000 ලෙස තක්සේරු කර ඇති බවයි.\nමෙම පාර්සල් ශ්‍රී ලංකාවේ විවිධ පළාත්වල පුද්ගලයන්ගේ ලිපිනයන්ට එවා ඇති අතර ඒවා ඇමෙරිකාව, කැනඩාව හා එක්සත් රාජධානිය යන රටවල්වලින් එවා ඇති බවයි වාර්තා වන්නේ.\nකොළඹ තැපැල් තක්සේරු අංශයේ රේගු, තැපැල් දෙපාර්තමේන්තුවේ, රේගු මත්ද්‍රව්‍ය නිවාරණ අංශය හා පොලිස් මත්ද්‍රව්‍ය නාශක කාර්යාංශ නිලධාරීන් ඉදිරිපිට පාර්සල් පරික්ෂා කර තිබෙනවා.",
       "URL": "https://www.hirunews.lk/347272/කෝටි-ගණනක-මත්ද්‍රව්‍ය-රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=49"
}