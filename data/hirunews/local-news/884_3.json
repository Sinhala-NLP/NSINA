{
       "Source": "hirunews",
       "Timestamp": "Wednesday, 07 September 2022 - 23:51",
       "Headline": "ශ්‍රී ලංකා දැල්පන්දු කණ්ඩායම ආසියානු කුසලාන අපරාජිත වාර්තාව තවදුරටත් රැකගනී",
       "News Content": "සිංගප්පූරුවේ පැවැත්වෙන ආසියානු කුසලාන දැල් පන්දු තරගාවලියේ සිංගප්පූරුව සමග අද පැවැති සුපිරි සිව් දෙනාගේ වටයේ තරගයකින් ලකුණු 67 ට 49 ක ජයග්‍රහණයක් වාර්තා කර ගනිමින් සිය අපරාජිත වාර්තාව තවදුරටත් ඉදිරියට ගෙන යන්නට ශ්‍රී ලංකා කණ්ඩායම සමත් වුනා.\nඒ අනුව ශ්‍රී ලංකා කණ්ඩායම මේ වන විටත් ප්‍රසාද ලකුණු සටහනේ ඉදිරියෙන් සිටින්නේ ආසියානු කුසලාන දැල්පන්දු තරගාවලියේ අවසන් තරගයේ ස්ථානයක් වෙන් කර ගනිමින්.\nශ්‍රී ලංකා කණ්ඩායම හෙට දිනයේ තරගාවලියේ දෙවැනි වටයේ තරගයක් සඳහා හොංකොං කණ්ඩායම සමඟ තරග වැදීමට නියමිතයි.\nරටවල් 11ක් සහභාගි වන මෙවර ආසියානු කුසලාන දැල් පන්දු තරගාවලියේ අවසන් තරගය පැවැත්වීමට නියමිතව ඇත්තේ එළැඹෙන 11 වන ඉරිදායි.\nශ්‍රී ලංකා කණ්ඩායම මීට පෙර 2018 වර්ෂයේ දී සිංගප්පූරුවේ පැවති ආසියානු කුසලාන දැල් පන්දු තරගාවලියේ දී ශූරතාව දිනා ගැනීමට සමත් වුණා.",
       "URL": "https://www.hirunews.lk/314827/ශ්‍රී-ලංකා-දැල්පන්දු-කණ්ඩායම-ආසියානු-කුසලාන-අපරාජිත-වාර්තාව-තවදුරටත්-රැකගනී",
       "Category": "Local News",
       "Parent URL": "https://www.hirunews.lk/local-news.php?pageID=884"
}