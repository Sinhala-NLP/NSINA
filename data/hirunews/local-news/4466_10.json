{
       "Source": "hirunews",
       "Timestamp": "Friday, 16 June 2017 - 21:22",
       "Headline": "මෙරට හමුදාව එල්.ටී.ටී.ඊ. ත්‍රස්තවාදීන්ගේ ළඟම ඥාතීන්ගේ පවා මානව හිමිකම් ආරක්ෂා කළා -  සරත් වීරසේකර",
       "News Content": "යුද අපරාධ සිදුකළ බවට චෝදනා එල්ලවන මෙරට හමුදාවන් එල්.ටී.ටී.ඊ. ත්‍රස්තවාදීන්ගේ ළඟම ඥාතීන්ගේ පවා මානව හිමිකම් ආරක්ෂා කිරීමට කැපවූ බව හිටපු පාර්ලිමේන්තු මන්ත්‍රී රියර් අද්මිරාල් සරත් වීරසේකර පවසනවා.\nජිනීවා මානව හිමිකම් කවුන්සිලයේ නිර්දේශ ලබාගැනීමේ කමිටුවකට සහභාගී වෙමින් ඔහු මේ බව සඳහන් කළා.\nශ්‍රී ලංකාව සම්බන්ධයෙන් ජිනීවා මානව හිමිකම් කවුන්සිලය ගෙනඑනු ලබන යෝජනාවට අදහස් ලබා ගැනීමට පැවැත්වූ කමිටු රැස්වීමක් ඊයේ ජිනීවා නුවරදී පැවැත්වුණා.\nඑක්සත් ජාතීන්ගේ සංවිධානයේ ලියාපදිංචි රාජ්‍ය නොවන සංවිධානවලට පමණක් මෙම කමිටුවේදී යෝජනා ඉදිරිපත් කිරීමට හැකියාව පවතින අතර, ශ්‍රී ලංකාව වෙනුවෙන් ගෝලීය ශ්‍රී ලාංකික සංසදය එම අවස්ථාවට එක්ව සිටියා.",
       "URL": "https://www.hirunews.lk/163733/මෙරට-හමුදාව-එල්-ටී-ඊ-ත්‍රස්තවාදීන්ගේ-ළඟම-ඥාතීන්ගේ-පවා-මානව-හිමිකම්-ආරක්ෂා-කළා-සරත්-වීරසේකර",
       "Category": "Local News",
       "Parent URL": "https://www.hirunews.lk/local-news.php?pageID=4466"
}