{
       "Source": "hirunews",
       "Timestamp": "Tuesday, 27 June 2023 - 12:33",
       "Headline": "පස් කඳු කඩා වැටී ගිනිගත්හේන නෝටන්බ්‍රිජ් ප්‍රධාන මාර්ගයේ ගමනාගමනය ඇනහිටලා",
       "News Content": "ගිනිගත්හේන නෝටන්බ්‍රිජ් ප්‍රධාන මාර්ගයට විශාල ගල් ගස් සමඟ පස් කන්දක් කඩා වැටිමෙන් එම මාර්ගයේ ගමනාගමන කටයුතු තාවකාලිකව ඇනහිට තිබෙනවා.\nගිනිගත්හේන දියගල ප්‍රදේශයට අද (27) අලුයම ඇදහැළුණු අධික වර්ෂාවත් සමඟ මෙලෙස ගිනිගත්හේන නෝටන්බ්‍රිජ් ප්‍රධාන මාර්ගයට ගල් ගස් සමඟ පස් කන්දක් කඩා වැටි රථ වාහන ගමනාගමනය උදැසන සිටම සම්පුර්ණයෙන්ම ඇනහිට ඇති බවයි නෝටන්බ්‍රිජ් පොලිසිය පැවසුවේ.\nප්‍රධාන මාර්ගයට කඩා වැටුණු පස් කන්ද කපා ඉවත් කිරිමේ කටයුතු මාර්ග සංවර්ධන අධිකාරිය මගින් මේ වන විට ආරම්භ කර ඇති බවත්, මාර්ගය යථා තත්ත්වයට පත් කරන තෙක් එම මාර්ගයේ ධාවනය කරන සියලුම වාහන හැටන් හරහා ධාවනය කරන ලෙස\nනෝටන්බ්‍රිජ් පොලිසිය රියදුරන්ගෙන් ඉල්ලා සිටිනවා.\nහැටන් පොලිස් අධිකාරිවරයා රියදුරන්ගෙන් ඉල්ලා සිටින්නේ කඩින් කඩ ඇද හැලෙන අධික වර්ෂාවත් සමඟ හැටන් - නුවරඑලිය, හැටන් - කොළඹ ප්‍රධාන මාර්ගවලට සහ අතුරු මාර්ගවලට පස් කදු කඩා වැටිමේ අවදානමක් පවතින බවත්, එම මාර්ග ලිස්සනසුළු බැවින් රථ වාහන ධාවනයේදි සැලකිලිමත් ලෙස සෙමින් රිය ධාවනය කරන ලෙසයි.",
       "URL": "https://www.hirunews.lk/339241/පස්-කඳු-කඩා-වැටී-ගිනිගත්හේන-නෝටන්බ්‍රිජ්-ප්‍රධාන-මාර්ගයේ-ගමනාගමනය-ඇනහිටලා",
       "Category": "Local News",
       "Parent URL": "https://www.hirunews.lk/local-news.php?pageID=233"
}