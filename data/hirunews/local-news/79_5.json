{
       "Source": "hirunews",
       "Timestamp": "Wednesday, 23 August 2023 - 12:31",
       "Headline": "කාසල්රි සහ මවුස්සාකැලේ ජලාශවල ජල මට්ටම තවදුරටත් පහළට - නටබුන් රැසක් යළි මතු වෙලා",
       "News Content": "මධ්‍යම කඳුකර බටහිර බෑවුම් ප්‍රදේශවල පිහිටි කාසල්රි සහ මවුස්සාකැලේ ජල පෝෂක ප්‍රදේශවල තවදුරටත් පවතින අධික වියළි කාලගුණය හේතුවෙන් කාසල්රි සහ මවුස්සාකැලේ ජලාශයේ ජල මට්ටම තවදුරටත් පහල බැස තිබෙනවා.\nලක්ෂපාන ජල විදුලි බලාගාර සංකිර්ණයේ උසස් නිලධාරියකු පැවසුවේ අද (23) උදැසන වන විට කාසල්රි ජලාශයේ පිටාර මට්ටමේ සිට අඩි 42 ක් සහ මවුස්සාකැලේ ජලාශයේ ජල මට්ටමට පිටාර මට්ටමේ සිට අඩි 39 දක්වා පහල බැස ඇති බවයි.\nමවුස්සාකැලේ ජලාශය ඉදි කිරීමේදී ජලාශයට යට වූ මස්කෙළිය පැරැණි නගරයේ පිහිටා තිබූ හින්දු කෝවිල, පන්සල, පල්ලියේ නටබුන් රැසක් මේ වන විට මතු වි තිබෙනවා.",
       "URL": "https://www.hirunews.lk/345806/කාසල්රි-සහ-මවුස්සාකැලේ-ජලාශවල-ජල-මට්ටම-තවදුරටත්-පහළට-නටබුන්-රැසක්-යළි-මතු-වෙලා",
       "Category": "Local News",
       "Parent URL": "https://www.hirunews.lk/local-news.php?pageID=79"
}