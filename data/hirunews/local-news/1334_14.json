{
       "Source": "hirunews",
       "Timestamp": "Friday, 25 February 2022 - 13:49",
       "Headline": "ඔස්ට්‍රෙලියාවේ සිට ලංකාවට පැමිණෙන වනිඳු ඉන්දීය සංචාරයට එක් වෙයි ද?",
       "News Content": "ශ්‍රී ලංකා සුපිරි තුන් ඉරියව් ක්‍රීඩක වනිදු හසරංග ඔස්ට්‍රෙලියාවේ සිට ශ්‍රී ලංකාව බලා පැමිණෙමින් සිටින බව වාර්තා වනවා.\nඒ ඔහු සම්බන්ධයෙන් ඔස්ට්‍රෙලියාවේ මෙල්බර්න් නුවර දී අවසන් වරට සිදු කළ පී.සී.ආර් පරික්ෂණ ප්‍රතිඵල අනුව ඔහු තවදුරටත් කෝවිඩ් -19 වෛරසය ආසාදිතයකු නොවන බව තහවුරු වීම හේතුවෙන්.\nමෙල්බන් නුවර සිට කොළඹ බලා පැමිණෙන අතරවාරයේ ගුවන් යානාවේ ඇතුළත සිට ලබාගත් ඡායාරූපයක් සිය ඉන්ස්ටග්‍රෑම් ගිණුමට එකතු කළ වනිදු හසරංග එහි පවසා ඇත්තේ නැවතත් ශ්‍රී ලංකාව බලා පැමිණෙමින් සිටින බවයි.\nකෙසේ වෙතත් වනිඳු හසරංග ඔස්ට්‍රෙලියාවේ සිට මෙරටට පැමිණීමෙන් අනතුරුව ඔහුගේ සෞඛ්‍ය තත්ත්වය සම්බන්ධයෙන් සිදු කරන තක්සේරුවකින් අනතුරුව ඉදිරි තරග සැලැස්ම පිළිබඳ ව කටයුතු කරන බවයි.\nශ්‍රී ලංකා ක්‍රිකට් වෛද්‍ය මණ්ඩල ප්‍රධානී මහාචාර්ය අර්ජුන ද සිල්වා ප්‍රකාශ කළේ වනිඳු කෝවිඩ් -19 රෝගයෙන් තරමක දිගු කාලයක් පීඩා විඳීම හේතුවෙන් ඔහු ඉන්දියාව සමග පැවැත්වෙන ඉදිරි පන්දුවාර විස්ස තරග දෙකට යොමු කිරීම අවදානම්සහගත බවයි.\nඑබැවින් ඔහු ඉන්දියාව සමග පැවැත්වෙන ඉදිරි තරග දෙකට සහභාගි නොකර විවේක ගැන්වීම සිය නිර්දේශය බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/298002/ඔස්ට්‍රෙලියාවේ-සිට-ලංකාවට-පැමිණෙන-වනිඳු-ඉන්දීය-සංචාරයට-එක්-වෙයි-ද",
       "Category": "Local News",
       "Parent URL": "https://www.hirunews.lk/local-news.php?pageID=1334"
}