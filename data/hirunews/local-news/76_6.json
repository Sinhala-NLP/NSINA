{
       "Source": "hirunews",
       "Timestamp": "Thursday, 24 August 2023 - 15:08",
       "Headline": "මත්කුඩු සන්තකයේ තබා ගත් pc ගේ වැඩ තහනම්",
       "News Content": "හෙරොයින් සන්තකයේ තබාගෙන සිටියදී අත්අඩංගුවට ගත් පොලිස් කොස්තාපල්වරයකුගේ  වැඩ තහනම් කිරීමට පොලිස් මූලස්ථානය පියවර ගෙන තිබෙනවා.\nමෙලෙස වැඩ තහනමට ලක්ව ඇත්තේ පොල්පිටිය පොලීසියට  අනුයුක්තව රාජකාරි කළ පොලිස් කොස්තාපල්වරයකු බව වාර්තා වෙනවා.\nපසුගිය 16 වැනි දා මන්නාරම කොට්ඨාස දූෂණ  මර්ධන අංශයේ නිලධාරීන් කණ්ඩායමක් විසින් හෙරොයින් මිලිග්‍රෑම් සියයක් සන්තකයේ තබාගෙන සිටියදී මෙම පොලිස් කොස්තාපල්වරයා මන්නාරම පොලිස් වසමේ දී අත්අඩංගුවට ගෙන තිබුණා.\nඑලෙස අත්අඩංගුවට ගත් පොලිස් කොස්තාපල්වරයා අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගත කර ඇති බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/345945/මත්කුඩු-සන්තකයේ-තබා-ගත්-pc-ගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=76"
}