{
       "Source": "hirunews",
       "Timestamp": "Friday, 23 July 2021 - 6:51",
       "Headline": "ඇසළ පුර පසළොස්වක පොහෝ දිනය අදයි (වීඩියෝ)",
       "News Content": "ඇසළ පුර පසළොස්වක පොහෝ දිනය අද දිනට යෙදී තිබෙනවා.\nබෝසතාණන් වහන්සේ මව් කුස පිළිසිඳ ගැනීම, අභිනිෂ්ක්‍රමණය, ප්‍රථම ධර්ම දේශනාව වූ 'ධම්මචක්ක පවත්තන සූත්‍රය' දේශනා කිරීම ද සිදුව ඇත්තේ අද වැනි ඇසළ පුර පසළොස්වක පොහෝ දිනයේදීයි.\nඑමෙන්ම රාහුල කුමරුගේ උපත සිදුවීම, තීර්ථකයන්ගේ මානය බිඳීම සඳහා ගන්ධබ්බ රුක් මූලයේදී යමාමහ පෙළහර පෑම, කීර්ති ශ්‍රී රාජසිංහ රජු සමයේ සියම් රටින් උපාලි තෙරුන් වහන්සේ ඇතුළු පිරිස ගෙන්වා ලංකාවේ උපසම්පදාව යළි ඇති කිරීම වැනි ආගමික සහ ශාසනික වශයෙන් වැදගත් වූ කරුණු රැසක් හේතුවෙන් ඇසළ පොහෝ දිනය බෞද්ධයින්ට වැදගත් වනවා.\nමේ අතර රටේ පවතින කොවිඩ් 19 වසංගත තත්ත්වය හේතුවෙන් සෞඛ්‍ය උපදෙස්වලට යටත්ව වෙහෙර විහාරස්ථානවල ආගමික කටයුතු සිදුකරන ලෙස  සෞඛ්‍ය අංශ ජනතාවගෙන් ඉල්ලීම් කරනවා.",
       "URL": "https://www.hirunews.lk/277750/ඇසළ-පුර-පසළොස්වක-පොහෝ-දිනය-අදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1802"
}