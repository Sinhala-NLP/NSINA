{
       "Source": "hirunews",
       "Timestamp": "Thursday, 09 June 2022 - 19:56",
       "Headline": "විදුලි වර්ජනයෙන් ගොවීන්ට ජලය නැති වෙයි (වීඩියෝ)",
       "News Content": "විදුලි ඉංජිනේරු සංගමය ඇතූළු තවත් වෘත්තිය සමිති කිහිපයක් අද (09) දියත් කළ වෘත්තිය ක්‍රියාමාර්ගය හේතුවෙන් පැය 6 ක පමණ කාලයක් ගොවි ජනතාවට ජලය නිදහස් කිරිමට නොහැකි වු බව මහවැලි අධිකරිය ප්‍රකාශ කළා.\nකෙසේ වෙතත් පසුව, රන්ටැඹේ සහ රන්දෙණිගල ජලාශව වල දොරටු විවෘත කර ජලය මුදා හැරිමට කටයුතු කළ බවයි එහි නියෝජ්‍ය අධ්‍යක්ෂ ජනරාල් ඉංජිනේරු නිලන්ත ධනපාල කියා සිටියේ.\nකෙසේ වෙතත්, විදුලි බල අමාත්‍ය කාංචන විජේසේකර අද පාර්ලිමේන්තුවේදි කියා සිටියේ ඉන්ධන අර්බුදයක් පවතින මෙහොතක මෙලෙස ජලාශ වල දොරටු විවෘත කර ජලය නිකුත් කිරිම නිසා ජලවිදුලි නිෂ්පාදනය වෙනුවට ඉන්ධන මගින් විදුලි නිෂ්පාදනය කිරිම හේතුවෙන් අමතර පිරිවැයක් දැරිමට සිදු වන බවයි.\nවිදුලි ඉංජිනේරු සංගමය ඊයේ මධ්‍යම රාත්‍රීයේ මෙම වෘත්තිය ක්‍රියාමාර්ගය ආරම්භ කළේ 2009 අංක 20 දරණ ශ්‍රී ලංකා විදුලි බල පනත සංශෝධනය කිරිමේ පනත් කෙටුම්පතට විරෝධය පළ කරමින්.\nමේ හේතුවෙන් කැනියොන් , විමල සුරේන්ද්‍ර , ලක්ෂපාන, නව ලක්ෂපාන, සමනළ , ඉහළ කොත්මලේ, රන්ටැඹේ සහ කොත්මලේ යන ජල විදුලි බලාගාර අද අළුයම ක්‍රියා විරහිත වුණා.\nමේ හේතුවෙන් ප්‍රදේශ රැසක විදුලි පාරිභෝගිකයින් දැඩි අපහසුතාවයට පත් වුණා.\nකෙසේ වෙතත්, විදුලි ඉංජිනේරු සංගමයේ සභාපති අනිල් රංජිත් ඉඳුවර අද පැවැති මාධ්‍ය හමුවකදි කියා සිටියේ පෙරවරුවේ ජනාධිපතිවරයා සමඟ පැවැති සාකච්ඡාවකින් පසු සිය වෘත්තිය ක්‍රියාමාර්ගය අවසන් කිරිමට තිරණය කළ බවයි.\nකෙසේ වෙතත්, මෙම වෘත්තිය ක්‍රියාමාර්ගයත් සමඟ රන්ටැඹේ සහ රන්දෙණිගල ජලාශ වල දොරටු විවෘත කිරිම කඩාකප්පල්කාරි ක්‍රියාවක් බවයි විදුලි බල අමාත්‍ය කංවන විජේසේකර පාර්ලිමේන්තුවේදි කියා සිටියේ\nඅප මේ සම්බන්ධයෙන් මහවැලි අධිකාරියේ නියෝජ්‍ය අධ්‍යක්ෂ ජනාරාල් ඉංජිනේරු නිලන්ත ධනපාලගෙන් කළ විමසිමේදි ඔහු සඳහන් කළේ වාරිමාර්ග දෙපාර්තමේන්තුවේ ඉල්ලිම් සලකා බලා ගොවි ජනතාව වෙනුවෙන් ජලය මුදා හැරි බවයි.\nමේ සම්බන්ධයෙන් වාරිමාර්ග දෙපාර්තමේන්තුවෙන් මහජන උපයෝගිතා කොමිසමට ද පැමිණිල්ලක් ලැබි ඇති බවයි කොළඹ අද පැවැති මාධ්‍ය හමුවකදි එහි සභාපති ජනක රත්නායක කියා සිටියේ.",
       "URL": "https://www.hirunews.lk/306687/විදුලි-වර්ජනයෙන්-ගොවීන්ට-ජලය-නැති-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1107"
}