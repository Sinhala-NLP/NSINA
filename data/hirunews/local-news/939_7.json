{
       "Source": "hirunews",
       "Timestamp": "Monday, 15 August 2022 - 15:04",
       "Headline": "පුද්ගලයෙකුට පොලු වලින් පහර දී ඝාතනය කරයි",
       "News Content": "කොස්මෝදර පොලිස් වසමේ අරඹකැටිය වත්තේ පුද්ගලයෙකුට පොලු වලින් පහර දී ඝාතනය කර තිබෙනවා.\nමෙම මරණකරු 2022.08.14 දින රාත්‍රි කාලයේ කොස්මෝදර ඉලුක්කැටිය පාසල අසල නිවසක පැවති බණ ගෙදරකට සහභාගි වි ඇති බවත් , එම නිවසේදි මුදල් ආරවුලක් හේතුවෙන් පිරිසක් සමග බහින් බස්විමක් සිදුවී ඇති අතර ඵම සිදුවීමෙන් පසුව මරණකරු මෙම නිවසින් පිටව ගොස් තිබෙනවා.\nමෙම ඝාතනය බණ ගෙදර ඇති වු බහින්බස් විම පාදක කරගනිමින් සිදුවුවක්ද යන්න පිළිබදව මෙතෙක් තොරතුරු අනාවරණය වි නොමැති අතර ඝාතනයට සම්බන්ද සැකකරුවන් පිළිබදව මෙතෙක් තොරතුරු ලැබී නැහැ.\nමරණකරු ප්‍රදේශයේ තරුණයන්හට රැකියාවන් ලබා දෙන බව පවසා මුදල් ලබාගෙන ඇති පුද්ගලයෙකු වන අතර මුල්‍ය වංචා කිරිම හේතුවෙන් ප්‍රදේශයේ වැඩි දෙනෙකු මොහු සමග අමනාපයෙන් පසුවන බවට තොරතුරු අනාවරනය වී තිබෙනවා.\nමේ සමිබන්ධයෙන් වැඩිදුර පරික්ෂණ කටයුතු කොස්මෝදර පොලිස් ස්ථානය සිදු කරනු ලබනවා.",
       "URL": "https://www.hirunews.lk/312824/පුද්ගලයෙකුට-පොලු-වලින්-පහර-දී-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=939"
}