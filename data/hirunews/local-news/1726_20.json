{
       "Source": "hirunews",
       "Timestamp": "Saturday, 28 August 2021 - 7:28",
       "Headline": "තමිල්නාඩු ලාංකික සරණාගතයින් වෙනුවෙන් මිලියන 317ක සුභසාධන",
       "News Content": "තමිල්නාඩු ව්‍යවස්ථාදායක සභාවේ දී මහ ඇමති එම්.කේ. ස්ටාලින් එහි වෙසෙන ශ්‍රී ලාංකික දෙමළ සරණාගතයින් සඳහා නිවාස ප්‍රතිසංස්කරණය කිරීම ඇතුළු, කටයුතු වෙනුවෙන් ඉන්දීය රුපියල් මිලියන 317ක සුභසාධන පැකේජයක් ඊයේ ප්‍රකාශයට පත් කළා.\nඔවුන්ගේ සුභසාධනය සඳහා කමිටුවක් ඉක්මනින් පිහිටුවනු ඇති අතර, දිගු කාලීන විසඳුම් සෙවීම සඳහා කටයුතු කළ යුතු බවයි මහ ඇමති ස්ටාලින් එහි දී සඳහන් කර ඇත්තේ.\nප්‍රකාශයක් කරමින් මහ ඇමතිවරයා කියා සිටියේ කඳවුරුවල සිටින අයගේ නිවාස ප්‍රතිසංස්කරණය කිරීම, අධ්‍යාපනය හා රැකියා අවස්ථා සහතික කිරීම සඳහා ඉන්දිය රුපියල්  මිලියන 12.25ක් සහ ඔවුන්ගේ ජීවන තත්ත්වය ඉහළ නැංවීම සඳහා මිලියන 43.61ක් ඇතුළත් ව යටිතල පහසුකම් වැඩි දියුණු කිරීම සඳහා මිලියන 261.54ක් වැය කරන බවයි.\n1983 සිට මේ දක්වා කාලය තුළ දෙමළ දෙමළ වැසියන් 3,04,269ක් තමිල්නාඩුවට පැමිණ ඇති අතර, ඔවුන්ගෙන් පවුල් 18,944කට අයත් පුද්ගලයින් 58,822ක් ප්‍රදේශ 29 පුරා ඇති කඳවුරු 108ක රඳවා සිටින බව ඉන්දීය මාධ්‍ය වාර්තා කළා.\nලියාපදිංචියෙන් පසු 34,087 දෙනෙකු වෙනත් ස්ථානවල ජීවත් වනවා.",
       "URL": "https://www.hirunews.lk/280760/තමිල්නාඩු-ලාංකික-සරණාගතයින්-වෙනුවෙන්-මිලියන-317ක-සුභසාධන",
       "Category": "Local News",
       "Parent URL": "https://www.hirunews.lk/local-news.php?pageID=1726"
}