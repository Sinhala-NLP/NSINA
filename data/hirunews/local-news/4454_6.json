{
       "Source": "hirunews",
       "Timestamp": "Saturday, 24 June 2017 - 13:20",
       "Headline": "කතරගම පූජාභූමියෙන් අතුරුදන් වූ දරුවා හමුවේ (ඡායාරූප)",
       "News Content": "කතරගම පූජා භූමියේදී පසුගිය 21 වන දා අතුරුදන් වූ තුන් හැවිරිදි නෙතුමි අනුෂ්කා දැරිය අද උදෑසන පොලීසිය විසින් සොයාගෙන තිබෙනවා.\nමෙම දැරිය කතරගම - සිවිල් ආරක්ෂක කඳවුර මගින් පවත්වාගෙන යන වෙළඳසැල ආසන්නයේ රෙද්දකින් වසා දමා ගොස් තිබියදී සොයා ගත් බවයි පොලීසිය සදහන් කළේ.\nඅතුරුදන් වූ දැරියට කිසිදු අනතුරක් සිදුවී නොමැති අතර, දැරිය ඇයගේ මවට භාර දී තිබෙනවා.\nපසුගිය 21 වන දා කතරගම පූජා භූමියේ මව සමඟ නිදා සිටියදී මෙම දැරිය අතුරුදන් වී තිබෙනවා.\nඇයගේ මව ජීවිකාව සඳහා කතරගම පුදබිමේ මල් අලෙවි කරන බව ද සදහන්.\nඡායාරූප - කතරගම, දේවප්‍රිය",
       "URL": "https://www.hirunews.lk/164317/කතරගම-පූජාභූමියෙන්-අතුරුදන්-වූ-දරුවා-හමුවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4454"
}