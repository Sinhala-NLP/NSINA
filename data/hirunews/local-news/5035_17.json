{
       "Source": "hirunews",
       "Timestamp": "Monday, 23 May 2016 - 13:54",
       "Headline": "තායිවානය හරහා නවසීලන්තයට යාමට තැත් කළ ශ්‍රී ලාංකිකයෙකු නැවත පිටුවහල් කෙරේ",
       "News Content": "ව්‍යාජ සිංගප්පූරු ගමන් බලපත්‍රයක් උපයෝගි කරගෙන තායිවානය හරහා නවසීලන්තයට යාමට උත්සාහ කළ ශ්‍රී ලාංකිකයෙකු තායිවානයේ තා ඕයාන් ජාත්‍යන්තර ගුවන්තොටුපලේදී අත්අඩංගුවට ගෙන පිටුවහල් කර තිබෙනවා.\nමොහුගේ සැකකටයුතු හැසිරීම ගැන අවධානයෙන් සිටි ගුවන්තොටුපල සංක්‍රමණික නිලධාරින් ශ්‍රී ලාංකිකයා අත්අඩංගුවට ගත් බවයි විදෙස් වාර්තා සදහන් කළේ.\nමොහු සතුව ව්‍යාජ සිංගප්පූරු හැඳුනුම්පතක් සහ රියදුරු බලපත්‍රයක් ද තිබූ බව සදහන්.\nඔහු මුලින්ම මලයාසියාවට ගොස් තායිවානය හරහා නවසීලන්තයට යාමටයි සැලසුම් කර ඇත්තේ. කෙසේ නමුත්, ඔහු ඊයේ දිනයේදී තායිවාන සංක්‍රමණික බලධාරින් විසින් ශ්‍රී ලංකාවට පිටුවහල් කළ බව තායිවාන ප්‍රවෘත්ති සේවා සඳහන් කළා.",
       "URL": "https://www.hirunews.lk/133825/තායිවානය-හරහා-නවසීලන්තයට-යාමට-තැත්-කළ-ශ්‍රී-ලාංකිකයෙකු-නැවත-පිටුවහල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5035"
}