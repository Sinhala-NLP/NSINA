{
       "Source": "hirunews",
       "Timestamp": "Tuesday, 14 March 2017 - 8:14",
       "Headline": "හෙද වර්ජනය අදත්",
       "News Content": "රජයේ රෝහල්වල දියත් කර ඇති අසනීප නිවාඩු වාර්තා කිරීමේ වෘත්තිය ක්‍රියාමාර්ගය අද දිනයේත් ක්‍රියාත්මකයි.\nරාජ්‍ය සේවා එක්සත් හෙද සංගමය වැටුප් විෂමතා ඇතුලු ඉල්ලීම් 7ක් මුල් කර ගනිමින් මෙම වෘත්තීය ක්‍රියාමාර්ගය ආරම්භ කරනු ලැබුවේ ඊයේ දිනයේදීයි.\nරාජ්‍ය සේවා එක්සත් හෙද සංගමය ඊයේ ආරම්භ කළ මෙම වැඩ වර්ජනය අසාර්ථක වූ බවයි සෞඛ්‍ය අමාත්‍ය රාජිත සේනාරත්න කියා සිටියේ.\nකෙසේ වෙතත්, රාජ්‍ය සේවා එක්සත් හෙද සංගමයේ සභාපති පූජ්‍ය මුරුත්තේට්ටුවේ ආනන්ද හිමියන් හිරු ප්‍රවෘත්ති අංශයට සඳහන් කළේ වැඩ වර්ජනය ඊයේ දිනයේ මෙන්ම අද දිනයේත් සාර්ථකව ක්‍රියාත්මක කරන බවයි.",
       "URL": "https://www.hirunews.lk/156799/හෙද-වර්ජනය-අදත්",
       "Category": "Local News",
       "Parent URL": "https://www.hirunews.lk/local-news.php?pageID=4616"
}