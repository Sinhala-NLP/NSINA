{
       "Source": "hirunews",
       "Timestamp": "Friday, 11 December 2020 - 19:00",
       "Headline": "තවත් කොවිඩ් ආසාදිතයින් 536ක් හඳුනාගනී (වීඩියෝ)",
       "News Content": "අද දිනයේදීත් තවත් කොරෝනා ආසාදිතයන් 536 දෙනෙකු වාර්තාවී ඇති බව යුද හමුදාපති ලුතිනන් ජෙනරාල් ශවේන්ද්‍ර සිල්වා ප්‍රකාශ කළා.\nඉන් ආසාදිතයින් 75 දෙනෙකු බන්ධනාගාර වලින් වාර්තා වන බවයි ඔහු සඳහන් කර සිටියේ.\nමේ අතර තවත් කොරෝනා ආසාදිතයින් 570 දෙනෙකු අද (11) දිනයේදී සුවය ලබා රෝහල්වලින් පිටව ගොස් තිබෙනවා.\nඒ අනුව මේ වන විට සමස්ත සුවය ලැබූ කොරෝනා ආසාදිතයින්ගේ සංඛ්‍යාව 22,831ක්.\nකොරෝනා රෝගීන් 7636ක් තවදුරටත් වෛද්‍ය අධීක්ෂණය යටතේ ප්‍රතිකාර ලබන අතර, මේ දක්වා මෙරටින් වාර්තා වී ඇති සමස්ත කොරෝනා ආසාදිත සංඛ්‍යාව 31,149ක්.",
       "URL": "https://www.hirunews.lk/256820/තවත්-කොවිඩ්-ආසාදිතයින්-536ක්-හඳුනාගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2281"
}