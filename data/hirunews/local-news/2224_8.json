{
       "Source": "hirunews",
       "Timestamp": "Friday, 08 January 2021 - 21:09",
       "Headline": "ඇමති ගම්මන්පිළගෙන් මුස්ලිම් මන්ත්‍රීවරුන්ට ඇරයුමක් (වීඩියෝ)",
       "News Content": "කුරාණය සම්බන්ධයෙන් අමාත්‍ය උදය ගම්මන්පිළ අද පාර්ලිමේන්තුවේදී ප්‍රශ්නයක් යොමු කළා.\nඔහු කියාසිටියේ තමා කුරාණය මුල සිට අග දක්වා අවස්ථා දෙකකදී කියවා බැලූ බවයි.\nඑහෙත් මරණ ආදාහනය කිරීම හරාම් බවට එහි කිසිදු තැනක දක්නට නොමැති බවයි ඔහු පෙන්වා දුන්නේ.\nකුරාණය පිළිබඳ තමා විද්වතෙක් නොවන බැවින් කොවිඩ් මරණ ආදාහනය හරාම් යනුවෙන් කුරාණයේ දක්වා ඇත්තේ කොතැනක ද යන්න පිළිබඳ පෙන්වා දෙන ලෙසට ආදාහනය සම්බන්ධයෙන් හඩ නගන මුස්ලිම් මන්ත්‍රීවරුන්ට ආරාධනා කරන බව ද උදය ගම්මන්පිළ කියාසිටියා.",
       "URL": "https://www.hirunews.lk/259192/ඇමති-ගම්මන්පිළගෙන්-මුස්ලිම්-මන්ත්‍රීවරුන්ට-ඇරයුමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2224"
}