{
       "Source": "hirunews",
       "Timestamp": "Friday, 14 January 2022 - 14:35",
       "Headline": "කොරෝනා වෛරසයේ ආසාදන ගැන විශේෂ හෙළිදරව්වක්",
       "News Content": "වාතයට නිරාවරණය වී විනාඩි විස්සක කාලයක් තුළ කොරෝනා වෛරසයේ ආසාදන හැකියාවෙන් සියයට අනූවක් පමණ අහිමිවන බව නව අධ්‍යයනයකින් හෙළි වී තිබෙනවා.\nමේ නිසා වෛරසය වාතය ඔස්සේ දුරස්ථ ව ආසාදනය වීමේ හැකියාව අවම බවයි බ්‍රිතානයයේ බ්‍රිස්ටල් වායු අංශු පරීක්ෂණ මධ්‍යස්ථානය ප්‍රකාශ කළේ.\nආසාදිතයෙකු ප්‍රශ්වාස කිරීමේ දී වෛරසය හැසිරෙන ආකාරය පිළිබඳව සිදු කළ මෙම පරීක්ෂණයේ දී අනාවරණ වී ඇත්තේ, වාතයට නිරාවරණය වී පළමු විනාඩි පහ තුළ එහි ආසාදන හැකියාව බොහෝ දුරට වියැකෙන බවයි.\nමේ අනුව කොරෝනා වෛරසය ආසාදනය වීම කෙටි දුරක් තුළ සිදු වන බව තහවුරු වී ඇති බැවින් මුව ආවරණ පැලඳීම සහ සමාජ දුරස්ථභාවය, වෛරසය පැතිරීම වැළැක්වීමට හේතුවන බව පැහැදිළියි.\nඑමෙන්ම නව අධ්‍යනයේ ප්‍රතිඵල කොරෝනා මර්දන සෞඛ්‍ය මාර්ගෝපදේශ යාවත්කාලීන කිරීම සඳහා යොදාගැනෙනු ඇතැයි අපේක්ෂිතයි.",
       "URL": "https://www.hirunews.lk/294005/කොරෝනා-වෛරසයේ-ආසාදන-ගැන-විශේෂ-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1425"
}