{
       "Source": "hirunews",
       "Timestamp": "Saturday, 30 April 2022 - 17:07",
       "Headline": "ඛනිජ තෙල් පෞද්ගලික ටැංකි රථ රියදුරන් අද මධ්‍යම රාත්‍රියේ සිට වර්ජනයක",
       "News Content": "අද මධ්‍යම රාත්‍රීයේ සිට වර්ජනයක් ආරම්භ කරන බව ලංකා ඛනිජ තෙල් පෞද්ගලික ටැංකි රථ රියදුරන්ගේ සංගමය පවසනවා.\nඑම සංගමයේ සම ලේකම් ඩී. බී ශාන්ත සිල්වා සඳහන් කළේ, ගෙවීම් ඉහළ නංවන ලෙස ඉල්ලමින් මෙම වර්ජන ක්‍රියාමාර්ගයට අවතීර්ණ වන බවයි.\nඉන්ධන මිල වැඩිවීමත් සමග ප්‍රවාහන ගාස්තු පිලිබඳව ඇති මිල සූත්‍රයට අනුව, එම ගාස්තු ද සංශෝධනය විය යුතු බැවින් ඒ පිලිබඳව අමාත්‍යවරයා සමග සාකච්ඡා කළ ද සාධණීය පිලිතුරක් නොලැබීම හේතුවෙන් මෙම පියවර ගන්නා බව ද ඔහු කියා සිටියා.",
       "URL": "https://www.hirunews.lk/303189/ඛනිජ-තෙල්-පෞද්ගලික-ටැංකි-රථ-රියදුරන්-අද-මධ්‍යම-රාත්‍රියේ-සිට-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=1200"
}