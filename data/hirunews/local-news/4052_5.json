{
       "Source": "hirunews",
       "Timestamp": "Monday, 05 March 2018 - 13:15",
       "Headline": "ප්‍රවීන ගායන ශිල්පිනි අයිරින් ද අල්විස් අභාවප්‍රාප්ත වෙයි",
       "News Content": "ප්‍රවීන ගායන ශිල්පිනියක වන අයිරින් ද අල්විස් අභාවප්‍රාප්ත වී තිබෙනවා.\nකළක් රෝගාතුරව සිටි ඇය, ඊයේ පස්වරුවේ මියයනවිට 74 වන වියේ පසුවුණා.\nඇයගේ දේහය මේ වනවිට වාද්දුව - උතුර තල්පිටිය - කහටගහවත්ත ප්‍රදේශයේ පිහිටි ඇයගේ නිවසේ තැන්පත් කර තිබෙනවා.\nදෑස පා සිනා, මගේ පොඩි සුදු දුව සුරතල්, හෙළ ජාතික පියුම් විලේ ඇතුළු ගීත රැසක් ඇය විසින් ගායනා කරනු ලැබුවා.\nප්‍රවීන ගායිකා අයිරින් ද අල්විස්ගේ අවසන් කටයුතු ලබන බදාදා වාද්දුව - කහටගහවත්තේදී සිදුකිරීමට නියමිතයි.",
       "URL": "https://www.hirunews.lk/185166/ප්‍රවීන-ගායන-ශිල්පිනි-අයිරින්-ද-අල්විස්-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4052"
}