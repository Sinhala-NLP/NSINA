{
       "Source": "hirunews",
       "Timestamp": "Monday, 13 April 2020 - 12:42",
       "Headline": "පූනානි කදවුරෙන් සොයාගත් බේරුවල කොරෝනා රෝගීන් සමඟ සබඳතා පැවැත්වූවන් ගැන සොයයි",
       "News Content": "පූනානි කඳවුරේ නිරෝධායනයට ලක් කර සිටියදී කොරෝනා වෛරසය ආසාදනය වී ඇති බවට ඊයේ තහවුරු වූ පුද්ගලයන් සමඟ සබඳතා පැවැත්වූ බේරුවල ප්‍රදේශයේ ජීවත්වන තවත් 11 දෙනෙකු හඳුනාගෙන තිබෙනවා.\nඒ අනුව ඔවුන් අද දිනයේදී පී.සී.ආර්. පරීක්ෂණයට යොමුකිරීමට නියමිතයි.\nපසුගිය මස 30 වනදා බේරුවල - පන්නිල ප්‍රදේශයෙන් කොරෝනා රෝගියෙකු හමුවීමත් සමඟ ඔහු සමඟ සබඳතා පැවැත්වූ පුද්ගලයන් 219 දෙනෙකු නිරෝධායනය සඳහා පූනානි කඳවුර වෙත යොමුකළා.\nඊයේ රාත්‍රීයේ මෙලෙස වෛරසය වැළඳී ඇති බවට තහවුරු වූයේ එම පුද්ගලයන් අතරින් පස්දෙනෙක්.\nමේ අතර හුදකලා කර ඇති බණ්ඩාරගම - අටළුගම ගම්මානයේ ස්වයං නිරෝධායනයට ලක් කළ පුද්ගලයන් විසිදෙනෙකු අද සිය නිරෝධායනය අවසන් කර තිබෙනවා.\nඅටළුගම ගම්මානයේ පිහිටි සර්වෝදය ගොඩනැගිල්ලේ මොවුන් මෙලෙස දින 16ක කාලසීමාවක් නිරෝධායනයට ලක් කර තිබුණා.\nඅද දිනය තුළ තවමත් කොරෝනා වෛරසය ආසාදනය වූ පුද්ගලයෙකු මේ වනතෙක් වාර්තාවී නැහැ.\nඒ අනුව තවදුරටත් මෙරට කොවිඞ් 19 හෙවත් නව කොරෝනා වෛරසය ආසාදනය වූ පුද්ගලයින් සංඛ්‍යාව සටහන් වන්නේ 210ක් ලෙසයි.",
       "URL": "https://www.hirunews.lk/238535/පූනානි-කදවුරෙන්-සොයාගත්-බේරුවල-කොරෝනා-රෝගීන්-සමඟ-සබඳතා-පැවැත්වූවන්-ගැන-සොයයි",
       "Category": "Local News",
       "Parent URL": "https://www.hirunews.lk/local-news.php?pageID=2799"
}