{
       "Source": "hirunews",
       "Timestamp": "Saturday, 26 September 2020 - 13:59",
       "Headline": "එම්.ටී. නිව් ඩයමන්ඞ් නෞකාවෙන් ඉල්ලුම් කළ සම්පූර්ණ වන්දි මුදල ලබාදීමට සමාගම එකඟවෙයි (වීඩියෝ)",
       "News Content": "මෙරට මුහුදු සීමාවේදී ගිනි ගැනීමට ලක්වූ එම්.ටී. නිව් ඩයමන්ඞ් නෞකාව අයත් සමාගමෙන් ඉල්ලා තිබූ රුපියල් මිලියන 442 ක සම්පූර්ණ වන්දි මුදල ලබාදීමට එම සමාගම එකඟතාව පළ කර තිබෙනවා.\nමූලික වන්දි ගෙවීමක් ලෙස මීට පෙර නීතිපතිවරයා විසින් රුපියල් මිලියන 340 ක ඇස්තමේන්තුවක් ඉදිරිපත් කළ අතර, එය ලබාදීමට නෞකාව අයත් සමාගම විසින් එකඟතාවය පළ කළා.\nකෙසේ වෙතත් අවසන් ඇස්තමේන්තුව ලෙස පසුගියදා තවත් මිලියන සියයක්ද ඇතුලත්ව රුපියල් මිලියන 442 ක වන්දි මුදලක් ප්‍රකාශයට පත්කළ අතර, ඒ අනුව එම මිලියන 100ක මුදලද ලබාදීමට තීරණය කර ඇතැයි නෞකාවේ හිමිකාර සමාගමේ නීතීඥවරුන් දැනුම්දී ඇති බව නීතිපතිවරයාගේ සම්බන්ධීකරණ නිලධාරිනි රජයේ අධිනීතිඥ නිශාරා ජයරත්න සඳහන් කළා.",
       "URL": "https://www.hirunews.lk/251162/එම්-ටී-නිව්-ඩයමන්ඞ්-නෞකාවෙන්-ඉල්ලුම්-කළ-සම්පූර්ණ-වන්දි-මුදල-ලබාදීමට-සමාගම-එකඟවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2428"
}