{
       "Source": "hirunews",
       "Timestamp": "Friday, 30 April 2021 - 18:43",
       "Headline": "තවත් ග්‍රාම නිලධාරී වසම් 15ක් හුදෙකලා කෙරේ (වීඩියෝ)",
       "News Content": "කලුතර දිස්ත්‍රික්කයේ ප්‍රාදේශීය ලේකම් කොට්ඨාශ කිහිපයක ග්‍රාම නිලධාරී වසම් 15ක් හුදෙකලා කිරීමට පියවර ගෙන තිබෙනවා.\nඒ අනුව පාලින්දනුවර ප්‍රාදේශීය ලේකම් කොට්ඨාශයට අයත් බදුරලිය පොලිස් බල ප්‍රදේශයේ 841C බොල්දුන්න, 841Aඉඟුරුදළුව, 837 මිදලන, 836A මෝරපිටිය, 836 පැළෑඳ, 838 හැඩිගල්ල, 836H මෝරපිටිය උතුර ග්‍රාම නිලධාරී වසම ඊට අයත්.\nමේ අතර තිනියාවල පොලිස් බල ප්‍රදේශයේ 842A තිනියාවල ග්‍රාම නිලධාරී වසම ද  හුදෙකලා කර තිබෙනවා.\nවලල්ලාවිට ප්‍රාදේශීය ලේකම් කොට්ඨාශයට අයත් මීගහතැන්න පොලිස් බල ප්‍රදේශයේ ග්‍රාම නිලධාරී වසම් කිහිපයක් ද හුදෙකලා කර තිබෙනවා.\nඒ අනුව 787B වලල්ලාවිට දකුණ, 788 මාකලන්දාව, 844A බෝතලාව, 844E කටුයකැලේ වැල්මීගොඩ, 843G පහල හවෙස්ස, 850A මිරිස්වත්ත සහ 850 පැලවත්ත නැගෙනහිර ග්‍රාම නිලධාරී වසම ද හුදෙකලා කෙරෙනවා.\nමේ අතර ඇලහැර පොලිස් බල ප්‍රදේශයේ සරුබිම ග්‍රාම නිලධාරී කොට්ඨාශය ද හුදෙකලා කර තිබෙනවා.",
       "URL": "https://www.hirunews.lk/270018/තවත්-ග්‍රාම-නිලධාරී-වසම්-15ක්-හුදෙකලා-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1985"
}