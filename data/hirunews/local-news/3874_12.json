{
       "Source": "hirunews",
       "Timestamp": "Thursday, 28 June 2018 - 12:45",
       "Headline": "බන්දුල යළිත් මුදල් අමාත්‍යාංශයට",
       "News Content": "ඒකාබද්ධ විපක්ෂයේ පාර්ලිමේන්තු මන්ත්‍රීවරුන් වන ආචාර්ය බන්දුල ගුණවර්ධන සහ සිසිර ජයකොඩි අද යලි මුදල් අමාත්‍යාංශය වෙත පැමිණියා.\nඒ, මුදල් අමාත්‍යාංශය ප්‍රචාරක දැන්වීම් සඳහා කරනු ලබන වියදම් සම්බන්ධයෙන් තොරතුරු දැන ගැනීමේ පනත යටතේ ඉල්ලා තිබූ තොරතුරු පිළිබඳව විමසීම සඳහායි.\nමේ සම්බන්ධයෙන් තොරතුරු ලබාදෙන ලෙස ඒකාබද්ධ විපක්ෂයේ මන්ත්‍රීවරුන් මුදල් අමාත්‍යාංශ ලේකම් ආචාර්ය ආර්.එච්.එස්. සමරතුංගගෙන් ඉල්ලා තිබූණේ මීට සති දෙකකට පෙරයි.\nඑහෙත් එම තොරතුරු නොලැබීම හේතුවෙන් අද යලි ඒකාබද්ධ විපක්ෂ මන්ත්‍රීවරුන් මුදල් අමාත්‍යාංශ ලේකම්වරයා හමුවී ඇති අතර එහිදී පොරොන්දු වී ඇත්තේ අද දිනයේ ම අදාල තොරතුරු ලබාදෙන බවටයි.",
       "URL": "https://www.hirunews.lk/194075/බන්දුල-යළිත්-මුදල්-අමාත්‍යාංශයට",
       "Category": "Local News",
       "Parent URL": "https://www.hirunews.lk/local-news.php?pageID=3874"
}