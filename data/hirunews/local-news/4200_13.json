{
       "Source": "hirunews",
       "Timestamp": "Sunday, 26 November 2017 - 11:44",
       "Headline": "බස් රථයක් ලොරියක ගැටීමෙන් එක් අයෙක් මරුට",
       "News Content": "වරකාපොළ ප්‍රදේශයේදී බස් රථයක් සහ ලොරියක් ගැටීමෙන් එක් අයෙකු මියගොස් 9 දෙනෙකු තුවාල ලබා තිබෙනවා.\nඅද උදෑසන 7.50 ට පමණ අඹේපුස්ස කුරුණෑගල මාර්ගයේ කුරුණෑගල දෙසට ධාවනය වෙමින් තිබු පෞද්ගලික බස් රථයක් පසුකර යාමට උත්සාහ කළ ලංගම බස් රථයක් මාර්ගයේ දකුණු පස නවතා තිබු ලොරියක ගැටීමෙනුයි අනතුර සිදුවී ඇත්තේ.\nබස් රථය ගැටීමෙන් පසු ලොරිය මාර්ගයේ ඇදී ගොස් ඉදිරියේ තිබු මෝටර් රථයක ද ගැටී තිබෙනවා.\nඅනතුරින් ලංගම බස් රථයේ ගමන් කළ 10 දෙනෙකු තුවාල ලබා වරකාපොළ රෝහලට ඇතුලත් කළ ඇති අතර එහිදීයි එක් අයෙක් මියගොස් ඇත්තේ.\nඔහු මාවනැල්ල ප්‍රදේශයේ පදිංචි 26 හැවිරිදි තරුණයෙක්.\nඅනතුර සම්බන්ධයෙන් ලංගම බස් රථයේ රියදුරා අත්අඩංගුවට ගෙන තිබෙනවා.",
       "URL": "https://www.hirunews.lk/176951/බස්-රථයක්-ලොරියක-ගැටීමෙන්-එක්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4200"
}