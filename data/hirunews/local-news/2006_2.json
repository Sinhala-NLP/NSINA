{
       "Source": "hirunews",
       "Timestamp": "Wednesday, 21 April 2021 - 13:22",
       "Headline": "කොරෝනා එන්නත ලබා ගැනීමෙන් පසු රුධිරය කැටි ගැසී 3 දෙනෙකු මියගොස් ඇති බව සෞඛ්‍ය අමාත්‍යවරිය කියයි",
       "News Content": "කොරෝනා වෛරසය පාලනය සඳහා ලබා දුන් ඔක්ස්ෆ්ර්ඩ් ඇස්ට්‍රාසෙනෙකා කොවිෂීල්ඩ් එන්නතේ පළමු මාත්‍රාව ලබාදීමෙන් පසු රුධිරය කැටි ගැසීමෙන් සිදුවූ මරණ 3ක් මෙරටින් වාර්තා වී ඇති බව සෞඛ්‍ය ඇමතිනී පවිත්‍රා වන්නිආරච්චි අද පාර්ලිමේන්තුවේදී ප්‍රකාශ කළා.\nඒ විපක්ෂ නායක සජිත් ප්‍රේමදාස යොමු කළ ප්‍රශ්නයකට පිළිතුරු දෙමින්.\nමේ අතර, කොළඹ රාජ්‍ය බැංකුවකින් හඳුනාගත් ආසාදිතයින් අතර පැතිර යන්නේ නව කොරෝනා ප්‍රභේදයක් බවට අනාවරණය වෙමින් පවතින බව සෞඛ්‍ය අධ්‍යක්ෂ ජනරාල් වෛද්‍ය අසේල ගුණවර්ධන පැවසුවා.\nඑසේම අලුත් අවුරුදු කාලසිමාවෙන් පසු මෙරට අසාදිතයින් වාර්තා විමේ ඉහළ යාමක් දක්නට ලැබෙන අතර, එය පාලනය කිරිම සඳහා ගත යුතු ක්‍රියාමාර්ග සම්බන්ධයෙන් සාකච්ඡාවක් අද සෞඛ්‍ය අමාත්‍යංශයේදි පැවැත්වුණා.\nඑහිදි දිනකට සිදු කරන කොරෝනා පරික්ෂණ 15,000 දක්වා ඉහළ දැමිය යුතු බවට තිරණය කර තිබෙනවා.\nඑසේම, ඉදිරි සති කිහිපය තුළ කොරෝනා ආසාදිතයින් තවදුරටත් ඉහළ යා හැකි බව ද  සෞඛ්‍ය අධ්‍යක්ෂ ජනරාල් වෛද්‍ය අසේල ගුණවර්ධණ සඳහන් කළා.",
       "URL": "https://www.hirunews.lk/269073/කොරෝනා-එන්නත-ලබා-ගැනීමෙන්-පසු-රුධිරය-කැටි-ගැසී-3-දෙනෙකු-මියගොස්-ඇති-බව-සෞඛ්‍ය-අමාත්‍යවරිය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2006"
}