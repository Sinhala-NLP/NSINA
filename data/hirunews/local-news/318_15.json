{
       "Source": "hirunews",
       "Timestamp": "Thursday, 25 May 2023 - 9:48",
       "Headline": "කළුතර ගුරු අභ්‍යාස විද්‍යාලයට රෝග හා දුර්භීක්ෂ බියක්",
       "News Content": "කළුතර ගුරු අභ්‍යාස විද්‍යාලයේ ඉගෙනුම ලබන ගුරු ශිෂ්‍ය ශිෂ්‍යාවන් සියයකට ආසන්න පිරිසකට උණ රෝගය වැළදී ඇති බව එම විද්‍යාලයේ අභ්‍යන්තර ආරංචි මාර්ග සඳහන් කරනවා.\nගුරු ශිෂ්‍ය ශිෂ්‍යාවන් උණ, කැස්ස, සෙම්ප්‍රතිශ්‍යාව ඇතුළු රෝග ලක්ෂණවලින් පෙළෙන බව වාර්තා වී ඇත්තේ.\nඋණ රෝගය වැළඳුණු හතළිහකට ආසන්න පිරිසක් නිවෙස්වලට පිටත්කර ඇති බවත්, අනෙක් පිරිස නේවාසිකාගාරවල රැඳී සිටින බවත් සඳහන්.\nරෝගීන්ට ප්‍රමාණවත් පරිදි සෞඛ්‍ය පහසුකම් සහ ආහාර පහසුකම් ඇතුළු අනෙකුත් පහසුකම් නොමැති බවද විද්‍යාපීඨ ආරංචි මාර්ග සඳහන් කළා.\nපෙරේදා (23දා) උදේ ආහාරයට පරිප්පු සමඟ බත්, දිවා ආහාරයට පරිප්පු බෝංචි සමඟ බත්, රාත්‍රි ආහාරයට කිරිකොස් හාල්මැස්සන් කරවල සමග බත් ද ලබාදී ඇති බවත් පෝෂ්‍යදායී ආහාර නොමැති බැවින් ශිෂ්‍ය ශිෂ්‍යාවන්ගේ ප්‍රතිශක්තිය හීනවෙමින් පවතින බවද වාර්තා වෙනවා.\nලබාදී ඇති ප්‍රතිපාදන අනුව එදින රාත්‍රි ආහාරයට වෙන්කර තිබුණේ බත සමඟ හාල්මැස්සන් කරවල පමණක් බවත්, ගුරු ශිෂ්‍යයන් පිරිසක් විද්‍යා පීඨයේ කොස්ගස්වලට නැඟ කොස් ගෙඩි 15ක් පමණ කඩා කිරි කොස් වංජනයක් පිළියෙල කරගත් බවයි වාර්තා වී ඇත්තේ.\nරෝගීන් වෙනුවෙන් එක් වෛද්‍ය ප්‍රතිකාර කාමරයක් ස්ථාපිත කර ඇති අතර එහි වෛද්‍ය සහාසිකාවන් දෙදෙනාගේ සේවය ප්‍රමාණවත් නොවන බවයි වැඩිදුරටත් සඳහන් වන්නේ.\nරෝගීන් රෝහල් කරා රැගෙන යෑමට විද්‍යාන පීඨයෙන් ප්‍රවාහන පහසුකම් ලබා නොදෙන බවත්, ආර්ථික අපහසුතා ඇති අයවලුන් මුදල් නොමැතිව දැඩි අපහසුතාවකට ලක්ව ඇති බවත් අභන්තර ආරංචි මාර්ග සඳහන් කරනවා.\nඑහි පිඨාධිපති ඒ.ජේ. එස්. බස්නාගොඩ දැකිවූයේ මෙවන් අදහසක්.\n''සිසුන් 25ක් පමණ ඊයේ නිවෙස්වලට පිටත්කර යැව්වා. අද දිනයේ තවත් 30ක් පමණ රෝහලට යොමු කරන්න බලාපොරොත්තු වෙනවා. විද්‍යා පීඨය සතු එකම වෑන් රථය කාර්මික දෝෂයකට ලක් වෙලා. ළමයින්ට ප්‍රවාහන පහසුකම් දෙන්න විදිහක් නෑ. එක් අයකු වෙනුවෙන් ආහාරයට රජය වෙන්කරන්නේ දිනකට රුපියල් 53යි. ඒ මුදලට අනුව තමයි ආහාර ලබාදෙන්න වෙලා තියෙන්නේ. මේ පිළිබඳ සෞඛ්‍ය අංශ සහ අමාත්‍යාංශය දැනුවත් කරලා තියෙන්නේ\"",
       "URL": "https://www.hirunews.lk/336159/කළුතර-ගුරු-අභ්‍යාස-විද්‍යාලයට-රෝග-හා-දුර්භීක්ෂ-බියක්",
       "Category": "Local News",
       "Parent URL": "https://www.hirunews.lk/local-news.php?pageID=318"
}