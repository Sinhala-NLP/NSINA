{
       "Source": "hirunews",
       "Timestamp": "Monday, 27 February 2023 - 9:15",
       "Headline": "බටහිර අහසේ වීනස් සහ ජුපිටර් ළං වෙයි",
       "News Content": "මේ දිනවල දීප්තිමත් ග්‍රහ ලෝක දෙකක සංයෝගයක් බටහිර ක්‍ෂිතිජයේ දැකගත හැකිවනවා.\nඒ අනුව අංශක 10 ක් හැඩයෙන් බ්‍රහස්පති ග්‍රහයාට පහළින් සිකුරු ග්‍රහයා දක්නට ලැබෙනවා.\nආදරයේ දෙවඟන වන වීනස් හෙවත් සිකුරු තරුව සහ රෝම දෙවියෙකු වන ජුපිටර් හෙවත් බ්‍රහස්පති ඉතාමත්ම ආසන්න වන්නේ මාර්තු මස 1 වනදායි.\nමේ අතර නාසා ආයතනය ට්විටර් සටහනක් තබමින් දැනුම්දී ඇත්තේ මෙම දීප්තිමත් තාරකා දෙක සහ චන්ද්‍රයා පායා ඇති අයුරු සමීප ඡායාරූපයක් ගෙන ඔවුන් වෙත එවන ලෙසටයි.\nඊට බොහෝ පිරිස් ඡායාරූප එවමින් ප්‍රතිචාර දක්වා තිබෙනවා.",
       "URL": "https://www.hirunews.lk/328437/බටහිර-අහසේ-වීනස්-සහ-ජුපිටර්-ළං-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=510"
}