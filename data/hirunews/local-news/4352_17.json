{
       "Source": "hirunews",
       "Timestamp": "Saturday, 26 August 2017 - 14:14",
       "Headline": "බෙල්ලන්විල රන්දෝලි පෙරහර හේතුවෙන් මාර්ග කිහිපයක රථ වාහන ගමනාගමනය සීමා කෙරේ",
       "News Content": "බෙල්ලන්විල රජමහා විහාරයේ රන්දෝලි පෙරහර අද රාත්‍රියේ වීථි සංචාරය කිරීම හේතුවෙන් මාර්ග කිහිපයක රථ වාහන ගමනාගමනය සීමා කර තිබෙනවා.\nඒ අනුව මහරගම, පිළියන්දල, කොළඹ දෙස සිට දෙහිවල දෙසට ගමන් ගන්නා රථ වාහන කොහුවල හන්දියෙන් වමට හැරී දෙහිවල දෙසට ගමන් කළ හැකියි.\nදෙහිවල සිට මහරගම, බොරලැස්ගමුව දෙසට පැමිණෙන වාහන විලියම් හන්දියෙන් දකුණට හැරී කොහුවල හන්දියට පැමිණ බොරලැස්ගමුව සහ මහරගම දෙසට ගමන් කළ හැකි බවයි පොලීසිය සඳහන් කළේ.\nඑමෙන්ම දෙහිවල සිට පැපිලියාන දෙසට පැමිණෙන වාහන ඇන්ඩර්සන් පාරෙන් වමට හැරී කොහුවල හන්දියට පැමිණ කොළඹ, බොරලැස්ගමුව සහ නුගේගොඩ දෙසට ගමන් කිරීමේ හැකියාව පවතිනවා.",
       "URL": "https://www.hirunews.lk/169432/බෙල්ලන්විල-රන්දෝලි-පෙරහර-හේතුවෙන්-මාර්ග-කිහිපයක-රථ-වාහන-ගමනාගමනය-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4352"
}