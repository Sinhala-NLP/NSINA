{
       "Source": "hirunews",
       "Timestamp": "Monday, 26 April 2021 - 11:57",
       "Headline": "බිංගිරියේ උණුසුම් තත්වයක්",
       "News Content": "කොවිඩ් රෝගීන් විශාල ප්‍රමාණයක් වාර්තා වෙමින් පවතින බිංගිරිය, විලත්තව ප්‍රදේශයේ පවත්වා ගෙන යන ඇගළුම් කර්මාන්ත ශාලාවක් වසා දමන ලෙස එම කර්මාන්ත ශාලාව අසලට එක්වූ ප්‍රදේශවාසීන් ඉල්ලා සිටීමත් සමඟ එහි දැඩි උණූසුම් තත්ත්වයක් ඇති වී තිබෙනවා.\nපසුගිය දින කීපය තුළම මෙම කර්මාන්ත ශාලාවෙන් කොවිඩ් ආසාදිතයින් විශාල ප්‍රමාණයක් වාර්තා වී ඇතත්,කර්මාන්ත ශාලාව වසා නොදමා තවමත් පවත්වා ගෙන යන බවටයි ප්‍රදේශවාසීන් චෝදනා කරන්නේ.\nමෙම කර්මාන්ත ශාලාවෙන් කොවිඩ් ආසාදිතයින් 142 ක් මේ වන විට වාර්තා වී තිබෙනවා.\nහටගත් උණූසුම් තත්ත්වය හේතුවෙන් බිංගිරිය පොලිසියට අමතරව,දුම්මලදූරිය සහ හෙට්ටිපොල පොලිස් ස්ථානවලින්ද අමතර පොලිස් කණ්ඩායම්  ගේනවා තත්වය පාලනය කිරීම පියවර ගෙන අහි බවයි අප වාර්තා කරු සඳහන් කළේ.",
       "URL": "https://www.hirunews.lk/269559/බිංගිරියේ-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=1995"
}