{
       "Source": "hirunews",
       "Timestamp": "Sunday, 04 March 2018 - 15:32",
       "Headline": "අන්තරේ ජනපතිට ලියයි",
       "News Content": "සයිටම් අර්බුදය සම්බන්ධයෙන් අන්තර් විශ්වවිද්‍යාලයීය ශිෂ්‍ය බල මණ්ඩලය ජනාධිපති මෛත්‍රීපාල සිරිසේන වෙත ලිපියක් යොමු කර තිබෙනවා.\nඑමගින් ඔවුන් ඉල්ලා ඇත්තේ මෙම ගැටළුව පිළිබදව සාකච්ඡා කිරීම සඳහා අවස්ථාවක් ලබාදෙන ලෙසටයි.\nසයිටම් සටනේ ප්‍රධාන පාර්ශවකරුවෙකු ලෙස අන්තර් විශ්වවිද්‍යාලයීය ශිෂ්‍ය බල මණ්ඩලයේ අදහස් සහ යෝජනා ජනාධිපතිවරයා සමඟ සාකච්ඡා කළ යුතු බවයි ඔවුන් සිය ලිපියෙන් පෙන්වා දී ඇත්තේ.\nමාළඹේ පෞද්ගලික විශ්වවිද්‍යාලයේ වෛද්‍ය පීඨ සිසුන් කොතලාවල ආරක්ෂක විශ්වවිද්‍යාලයේ වෛද්‍ය පීඨයට ඇතුළත් කර ගැනීමට පසුගිය දා තීරණය කෙරුණු නමුත්, එය සිදුකරන ආකාරය පිළිබදව මෙතෙක් නිශ්චිතව සඳහනක් කර නොමැති බව ද අන්තරය ජනාධිපතිවරයා වෙත යොමු කළ ලිපියේ තවදුරටත් සඳහන්.",
       "URL": "https://www.hirunews.lk/185096/අන්තරේ-ජනපතිට-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=4053"
}