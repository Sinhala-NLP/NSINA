{
       "Source": "hirunews",
       "Timestamp": "Thursday, 08 December 2022 - 12:52",
       "Headline": "අමේෂ් රුවන්ත පොලිසියට භාර වෙයි",
       "News Content": "පොලිස් නිලධාරින්ගේ රාජකාරියට බාධාවන අයුරින් හැසිරුණු අමේෂ් රුවන්ත නැමැත්තා මිරිහාන පොලීසියට භාරවීමෙන් පසු අත්අඩංගුවට ගෙන තිබෙනවා.\nඒ ඔහුට අද (08) දිනයේ දී මිරිහාන පොලිසියට පැමිණෙන ලෙසට දැනුම් දීමකට අනුවයි.\nමාර්ග නීති උල්ලංඝණය කරමින් මෝටර් රථයක් ධාවනය කළ පුද්ගලයෙකු පොලිස් නිලධාරින්ගේ රාජකාරියට බාධාවන අයුරින් හැසිරෙන ආකාරය දැක්වෙන වීඩියෝව සම්බන්ධයෙන් මේ වන විට සමාජයේ දැඩි කතාබහට ලක්වී තිබෙනවා.\nහයිලෙවල් මාර්ගයේ ගමන්ගත් මෝටර් රථයක් මාර්ග නීති උල්ලංඝණය කරමින් ධාවනය කිරීම හේතුවෙන් පොලිස් රථවාහන නිලධාරින් දෙදෙනෙකු දෙල්කඳ මංසන්ධියේදී අදාළ මෝටර් රථය නැවැත්වීමට කටයුතු කර තිබුණා.\nපසු ව අදාල වැරැදි යටතේ මෙම පුද්ගලයා ව උසාවි කැඳවීමට පොලිස් නිලධාරින් කටයුතු කර තිබුණු අතර, එම අවස්ථාවේ දී යි මොහු පොලිස් නිලධාරින්ගේ රාජකාරියට බාධා කරමින් හා පරුෂ වචනයෙන් පොලිසියට බැණ වැදී තිබුණේ.",
       "URL": "https://www.hirunews.lk/322217/අමේෂ්-රුවන්ත-පොලිසියට-භාර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=680"
}