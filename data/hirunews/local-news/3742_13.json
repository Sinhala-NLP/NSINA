{
       "Source": "hirunews",
       "Timestamp": "Tuesday, 18 September 2018 - 15:26",
       "Headline": "බීමතින් පාසල් ළමයින් ප්‍රවාහනය කළ රියදුරෙකු අත්අඩංගුවට",
       "News Content": "අධික ලෙස මත්පැන් පානය කර පාසල් සිසුන් ප්‍රවාහනය කළ පෞද්ගලික බස් රථ රියදුරෙකු බලංගොඩ - පින්නවල පොලීසිය අත්අඩංගුවට ගෙන තිබෙනවා.\nපොලීසියට ලද තොරතුරක් මත මෙම රියදුරා අත්අඩංගුවට ගෙන ඇත්තේ ඊයේ පස්වරුවේදියි.\nඅදාළ පාසල් බස් රථය පින්නවල උඩගම සිට නෙල්ලිවෙල හරහා අලූත්නුවර ප්‍රදේශයට පාසල් ළමයින් ප්‍රවාහනය කරන පෞද්ගලික බස් රථයක්.\nබීමත් රියදුරා අත්අඩංගුවට ගන්නා අවස්ථාවේ එම බස් රථයේ සිසුන් 40 දෙනෙකු පමණ ගමන් කර තිබෙනවා.\nසැකකාර රියදුරා අද බලංගොඩ මහේස්ත්‍රාත්වරයා හමුවට ඉදිරිපත් කර ඇති අතර, ඔහුගේ රියදුරු බලපත්‍රය මාස 10 කට අත්හිටුවා රුපියල් 7500 ක දඩ මුදලක්ද නියම කළ බවයි පොලීසිය ප්‍රකාශ කළේ.",
       "URL": "https://www.hirunews.lk/200192/බීමතින්-පාසල්-ළමයින්-ප්‍රවාහනය-කළ-රියදුරෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3742"
}