{
       "Source": "hirunews",
       "Timestamp": "Wednesday, 27 July 2022 - 18:26",
       "Headline": "ජනපති මැදුරේ මුදල් ගණන් කළ අයෙක් අත්අඩංගුවට (වීඩියෝ)",
       "News Content": "කොළඹ කොටුව ජනාධිපති මන්දිරයේ දේපළවලට හානි කිරීම සම්බන්ධයෙන් සැකකරුවෙකු අත්අඩංගුවට ගෙන තිබෙනවා.\nපසුගිය 9 වනදා ජනාධිපති මන්දිරයට විරෝධතාකරුවන් ඇතුළු වී එහි තිබූ දේපළවලට අලාභ හානි කිරීමේ සිද්ධිය සම්බන්ධයෙන් කොළඹ මධ්‍යම කොට්ඨාශ අපරාධ විමර්ශණ කාර්යාංශය මගින් සිදුකරන විමර්ශනවලට අදාළවයි මෙම සැකකරු අත්අඩංගුවට ගෙන ඇත්තේ.\nඅද (27) උදෑසන කොළඹ හුසේනියා වීදිය ප්‍රදේශයේදී සැකපිට මෙම පුද්ගලයා අත්අඩංගුවට ගෙන තිබෙනවා.\nකොළඹ 14 ප්‍රදේශයේ පදිංචි සැකකරු අවුරුදු 26ක අයෙක්.\nඔහු හුසේනියා වීදියේ වෙළඳසැලක සහායකයෙකු වශයෙන් සේවය කරන අයෙක් බව ද සඳහන්.\nමෙම විරෝධතාකරුවන් අතර සිටි පිරිසක් ජනාධිපති මන්දිරය තුල මුදල් ගණන් කරමින් සිටින ආකාරය දැක්වෙන වීඩියෝවක් විද්‍යුත් හා සමාජ මාධ්‍ය ජාලා ඔස්සේ ප්‍රචාරය වූ අතර අත්අඩංගුවට ගත් මෙම සැකකරු එම මුදල් ගණන් කරමින් සිටි කණ්ඩායමේ සාමාජිකයෙකු බවටයි හඳුනාගෙන ඇත්තේ.\nමෙම සිද්ධිය පිළිබ කොළඹ මධ්‍යම කොට්ඨාශ අපරාධ විමර්ශන කාර්යාංශය මගින් වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/311118/ජනපති-මැදුරේ-මුදල්-ගණන්-කළ-අයෙක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=988"
}