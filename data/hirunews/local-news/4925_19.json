{
       "Source": "hirunews",
       "Timestamp": "Friday, 12 August 2016 - 18:13",
       "Headline": "නව කාර්යාලයට රණවිරු එකමුතුවේ විරෝධය",
       "News Content": "පාර්ලිමේන්තුවේදී සම්මත වූ අතුරුදන් වූ තැනැත්තන් පිළිබඳ කාර්යාලය පිහිටුවීමේ පනතට විරෝධය පළ කරමින් ජාතික රණවිරු එකමුතුව ඇතුළු සංවිධාන කිහිපයක නියෝජිතයන් අද ශ්‍රී ජයවර්ධනපුර කෝට්ටේ, පාර්ලිමේන්තු ක්‍රීඩාංගණය අසළ පිහිටි රණවිරු ස්මාරකය අභියස දී සත්‍යග්‍රහයක නිරත වුණා.\nඊට ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් වන බන්දුල ගුණවර්ධන, ප්‍රසන්න රණතුංග, පවිත්‍රා වන්නිආරච්චි, උදය ගම්මන්පිළ සහ පද්ම උදයශාන්ත ද එක්ව සිටියා.\nඑම අවස්ථාවට එක්වූ පාර්ලිමේන්තු මන්ත්‍රී බන්දුල ගුණවර්ධන කියා සිටියේ මෙම පනත ජිනිවා යෝජනාවල එක් කොටසක් බවයි.",
       "URL": "https://www.hirunews.lk/140480/නව-කාර්යාලයට-රණවිරු-එකමුතුවේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4925"
}