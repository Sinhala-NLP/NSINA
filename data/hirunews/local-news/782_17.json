{
       "Source": "hirunews",
       "Timestamp": "Monday, 24 October 2022 - 13:33",
       "Headline": "අයහපත් කාළගුණයෙන් දිස්ත්‍රික්ක 14ක පුද්ගලයන් 18,129 දෙනෙකු පීඩාවට (වීඩියෝ)",
       "News Content": "දිවයිනට බලපා ඇති අයහපත් කාළගුණ තත්ත්වය හේතුවෙන් දිස්ත්‍රික්ක 14ක පුද්ගලයන් 18,129 දෙනෙකු පීඩාවට පත්ව තිබෙනවා.\nනිවාස 09කට දැඩි අලාභහානි සිදුව ඇති අතර, නිවාස 442කට අර්ධ හානි සිදුව ඇති බවයි ආපදා කළමනාකරණ මධ්‍යස්ථානයේ අධ්‍යක්ෂ ජනරාල් විශ්‍රාමික මේජර් ජෙනරාල් සුදන්ත රණසිංහ සදහන් කළේ.\nවර්ෂාවත් සමඟ මාවුස්සා කැළේ හා පොල්ගොල්ල ජලාශවල වාන් දොරටු කිහිපයක් විවෘත කර තිබෙනවා.\nකැළණි ගඟේ සහ මහවැළි ගඟේ ජලය නිරන්තරයෙන් ඉහළ යන බැවින් එම ගංඟා ආශ්‍රිත පහත් බිම්වල ජනතාව අවධානයෙන් පසුවිය යුතු බවයි වාරිමාර්ග දෙපාර්තමේන්තුවේ ජල කළමනාකරණ අධ්‍යක්ෂ ඉංජිනේරු ඩී. අබේසිරිවර්ධන කියා සිටියේ\nමේ අතර පැයට කිලෝමීටර 80ත් 90ත් අතර ප්‍රබලත්වයකින් හමායන සීට්‍රෑන්ග් සුළි කුණාටුව මේ වන විට යාපනයට කිලෝමීටර් 1200ක් පමණ දුරින් ස්ථානගතව පවතිනවා.\nඑය චන්ඩ සුළි කුණාටුවක් දක්වා වර්ධනය වනු ඇතැයි කාලගුණ විද්‍යා දෙපාර්තමේන්තුව අනාවැකි පළ කරනවා.\nඑමඟින් සෘජු බලපෑමක් ශ්‍රී ලංකාවට නොමැති නමුත් වැසි තත්වය තවදුරටත් පවතිනු ඇති.\nඅද උදෑසන 8.30න් අවසන් වූ පැය විසි හතර තුළ වැඩිම වර්ෂාපතනය වන මිලිමීටර් 141යි දශම 5ක් ලැබී ඇත්තේ මතුගම ප්‍රදේශයටයි.\nලක්ෂපාන ප්‍රදේශයට මිලිමීටර් 103.4ක වර්ෂාපතනයක් ලැබී තිබෙනවා.\nදැනට ගෝලියව හටගෙන ඇති කාළගුණ විපර්්‍යාසයට හේතුව මීට සති දෙකකට පමණ පෙර සූර්‍යයයා මතු පිටින් අවකාශයට විහිදුණු විශාල ගිනි දැල්ලක් බවයි බ්‍රිතාන්‍යය රාජකීය තාරකා විද්‍යා සංගමයේ තාරකා විද්‍යාඥ අනුර. සී පෙරේරා ප්‍රකාශ කළේ.",
       "URL": "https://www.hirunews.lk/318698/අයහපත්-කාළගුණයෙන්-දිස්ත්‍රික්ක-14ක-පුද්ගලයන්-18129-දෙනෙකු-පීඩාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=782"
}