{
       "Source": "hirunews",
       "Timestamp": "Wednesday, 08 December 2021 - 13:41",
       "Headline": "කිරි නිෂ්පාදන ව්‍යාපෘති සඳහා පෝලන්තයේ කැමැත්ත",
       "News Content": "මෙරට කිරි ආශ්‍රිත නිෂ්පාදන ව්‍යාපෘතිවල ආයෝජන අවස්ථා පිළිබඳ ව සොයා බැලීම සඳහා පෝලන්ත ආයෝජකයින් පිරිසක් ඉදිරි දින කිහිපයේ දී මෙරට සංචාරය කිරීමට නියමිතව තිබෙනවා.\nමෙරට පෝලන්ත තානාපති මහාචාර්ය ඇඩම්ස් බරාකුස්කි, කෘෂිකර්ම අමාත්‍ය මහින්දානන්ද අලුත්ගමගේ සමඟ ඊයේ පැවති හමුවක දී තානාපතිවරයා මේ බව ප්‍රකාශ කළා.\nමෙරට කෘෂිකර්ම නිෂ්පාදන පෝලන්තයට අපනයනය කිරීම සහ දෙරට අතර කෘෂි නිෂ්පාදන හුවමාරු කර ගැනීම කෙරෙහි ද මෙම හමුවේදී අවධානය යොමු ව තිබෙනවා.",
       "URL": "https://www.hirunews.lk/290397/කිරි-නිෂ්පාදන-ව්‍යාපෘති-සඳහා-පෝලන්තයේ-කැමැත්ත",
       "Category": "Local News",
       "Parent URL": "https://www.hirunews.lk/local-news.php?pageID=1509"
}