{
       "Source": "hirunews",
       "Timestamp": "Friday, 25 March 2022 - 8:37",
       "Headline": "ජනපති, දෙමළ සන්ධාන සාකච්ඡාව අද (වීඩියෝ)",
       "News Content": "දෙමළ ජාතික සන්ධානය සහ ජනාධිපති ගෝඨාභය රාජපක්ෂ අතර හමුවක් අද පැවැත්වෙනවා.\nඅද පෙරවරු 10.30ට පමණ මෙම හමුව පැවැත්වීමටයි නියමිතව ඇත්තේ.\nමීට පෙර ජනාධිපතිවරයා හමුවී සාකච්ඡා කිරීමට නියමිතව තිබුණද එය අද දිනය දක්වා කල්දමනු ලැබුවා.\nදෙමළ ජනතාවගේ ගැටලු සම්බන්ධයෙන් මෙන්ම තවත් කරුණු කිහිපයක් පිළිබඳ මෙහි දී සාකච්ඡා කිරීමට නියමිත ව තිබෙනවා.\nමේ අතර, දෙමළ ඩයස්පෝරාව රටට ආයෝජන ගෙන ඒමට නම් 13 වන ආණ්ඩුක්‍රම ව්‍යවස්ථා සංශෝධනය මුලින්ම බලාත්මක කළ යුතුව ඇති බව දෙමළ ජාතික සන්ධානයේ මාධ්‍ය ප්‍රකාශක පාර්ලිමේන්තු මන්ත්‍රී එම්.ඒ.සුමන්දිරන් ඊයේ ප්‍රකාශ කළා.\nඒ, හිරු ප්‍රවෘත්ති අංශය සමග සම්මුඛ සාකච්ඡාවකට එක්වෙමින්.",
       "URL": "https://www.hirunews.lk/300331/ජනපති-දෙමළ-සන්ධාන-සාකච්ඡාව-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1273"
}