{
       "Source": "hirunews",
       "Timestamp": "Saturday, 27 March 2021 - 19:44",
       "Headline": "මියන්මාරයේ හමුදා වෙඩි පහරින් 91 ක් ජිවිතක්ෂයට",
       "News Content": "මියන්මාර මිලිටරි ජුන්ටාව හමුදා දිනය සමරද්දී විරෝධතාවල නිරත වූ ජනතාවට එල්ල කළ වෙඩි පහරින් අද දිනය තුල පමණක් 91 දෙනෙකු ජිවිතක්ෂයට පත්වී තිබෙනවා.\nයැන්ගුන්, මැන්ඩලේ ඇතුළු ප්‍රධාන නගරවලට ජනතාව අද රොක්වූයේ හිසට වෙඩි පහර එල්ල කරන බවට හමුදා රජය එල්ල කල තර්ජන නොතකමින් විරෝධතාකරුවන් අද නම් කර තිබුණේ හමුදාව ලැජ්ජාවට පත් කිරීමේ දිනය ලෙසින්.\nමේ වනවිට මියන්මාරයේ හමුදා වෙඩි පහරින් මියගිය සංඛ්‍යාව 400 කට ආසන්නයි.\nමිලිටරි ජුන්ටා නායක මින් අවුන් හයින්ගේ ප්‍රධානත්වයෙන් අද පැවති හමුදා දින සැමරුමට ඉහළ තලයේ විදේශ රාජ්‍ය තාන්ත්‍රිකයෙකු ලෙස සහභාගී වී ඇත්තේ රුසියානු නියෝජ්‍ය ආරක්ෂක ඇමති ඇලෙක්සැන්ඩර් ෆෝමින් පමණයි.\nහමුදා දිනයේදී සොල්දාදුවන් අමතමින් මිලිටර් ජුන්ටා නායක ජනරාල් මින් ඔන් හයින් සඳහන් කළේ රට තුල ප්‍රජාතන්ත්‍රවාදය ස්ථාපිත කිරීමට කටයුතු කරන බවයි.\nඑහෙත් ඒ සඳහා දින වකවානු ඔහු ප්‍රකාශ කළේ නැහැ.",
       "URL": "https://www.hirunews.lk/266734/මියන්මාරයේ-හමුදා-වෙඩි-පහරින්-91-ක්-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2059"
}