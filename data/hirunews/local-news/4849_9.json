{
       "Source": "hirunews",
       "Timestamp": "Thursday, 06 October 2016 - 13:26",
       "Headline": "ප්‍රහාරයකින් මොරගහහේනේදී පුතෙකු මරුට - පියා සහ තවත් පුතෙකු රෝහලේ",
       "News Content": "හොරණ - මොරගහහේන - බෙරුකැටිය ප්‍රදේශයේදී පියාට සහ පුතුන් දෙදෙනාට තියුණු ආයුධවලින් පහරදීම හේතුවෙන් එක් පුතෙකු ජීවිතක්ෂයට පත්ව තිබෙනවා.\nපොලීසිය  සඳහන් කළේ කිසියම් පිරිසක් ඊයේ රාත්‍රියේ ඔවුන් පදිංචිව සිටින නිවසට පැමිණ මෙම පහරදීම සිදුකර ඇති බවයි.\nප්‍රහාරයෙන් බරපතල තුවාල ලැබූ පියා සහ තවත් පුතෙකු හෝමාගම මහ රෝහලේ ප්‍රතිකාර ලබනවා.\nමෙලෙස ඝාතනයට ලක්ව ඇති පුත්‍රයාගේ වයස අවුරුදු 43ක්.\nරෝහල් ගතකර ඇති පියාගේ වයස අවුරුදු 63 වන අතර අනෙක් පුත්‍රයාගේ වයස අවුරුදු 32ක් බවයි පොලිසිය සඳහන් කළේ.\nකලක සිට පැවති ආරවුලක් මෙම පහරදීමට හේතුවී තිබෙනවා.\nපහරදීම සඳහා රැගෙන ආ බවට පැවසෙන තියුණු ආයුධ කිහිපයක්ද පොලිස් භාරයට ගෙන ඇති බව සඳහන්.\nමේ අතර ඇඹිලිපිටිය - මෝදරවාන ප්‍රදේශයේදීද තියුණු ආයුධයකින් සිදුකළ පහරදීමකින් පුද්ගලයෙකු ජීවිතක්ෂයට පත්ව තිබෙනවා.\nපොලීිසිය සඳහන් කළේ ඇඹිලිපිටිය -මහනගර ප්‍රදේශයේ පදිංචි 29 හැවිරිදි පුද්ගලයෙකු මෙලෙස ජීවිතක්ෂයට පත්ව ඇති බවයි.",
       "URL": "https://www.hirunews.lk/144585/ප්‍රහාරයකින්-මොරගහහේනේදී-පුතෙකු-මරුට-පියා-සහ-තවත්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4849"
}