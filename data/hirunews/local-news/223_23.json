{
       "Source": "hirunews",
       "Timestamp": "Friday, 30 June 2023 - 20:56",
       "Headline": "ප්‍රංශයේ විරෝධතා හමුවේ ගැටුම් ඇති කරගත් 667 දෙනෙකු අත්අඩංගුවට",
       "News Content": "ප්‍රංශයේ උත්සන්න වී ඇති ප්‍රචන්ඩකාරී විරෝධතා හමුවේ පොලිසිය සමඟ ගැටුම් ඇති කරගත් 667 දෙනෙකු මේ වන විට අත්අඩංගුවට ගෙන තිබෙනවා.\nඑලෙස අත්අඩංගුවට ගත් බහුතරය අවුරුදු 14ත් 18ත් අතර වයසේ පසුවන්නන් බවයි විදෙස් වාර්තා සඳහන් කළේ. ගැටුම් වලින් මේවන විට පොලිස් නිලධාරීන් 249 දෙනෙකු තුවාල ලබා තිබෙනවා.\nපොලිස් මාර්ග බාධකයකදී අණ නොතකා මෝටර් රථයක් ධාවනය කළ 17 හැවිරිදි පිරිමි ළමයෙකු වෙඩි තබා ඝාතනය කිරීමේ සිද්ධියෙන් පසුවයි මෙම විරෝධතා හටගැනුනේ.",
       "URL": "https://www.hirunews.lk/339608/ප්‍රංශයේ-විරෝධතා-හමුවේ-ගැටුම්-ඇති-කරගත්-667-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=223"
}