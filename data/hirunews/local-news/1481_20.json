{
       "Source": "hirunews",
       "Timestamp": "Monday, 20 December 2021 - 13:12",
       "Headline": "ගාල්ල මහින්ද විද්‍යාලයේ හිටපු විදුහල්පති යළි රිමාන්ඩ්",
       "News Content": "පාසල් සංවර්ධන සමිතියේ මුදල් අයථා ලෙස පරිහරණය කළ බවට චෝදනා ලැබ සිටින ගාල්ල මහින්ද විද්‍යාලයේ හිටපු විදුහල්පති ගාමිණී ජයවර්ධන සහ සංවර්ධන නිලධාරිනිය ජනවාරි 3 වනදා දක්වා යළි රක්ෂිත බන්ධනාගාරගත කර තිබෙනවා.\nඒ, ඔවුන් ගාල්ල ප්‍රධාන මහේස්ත්‍රාත් හර්ෂණ කැකුණවෙල හමුවට අද (20) ඉදිරිපත් කිරීමෙන් අනතුරුවයි.\nඑහිදී ගාල්ල පෙලිස් විශේෂ විමර්ශන අංශය අධිකරණයට කරුණු ඉදිරිපත් කරමින් ප්‍රකාශ කළේ සිද්ධියට සම්බන්ධ තවත් ප්‍රධාන සැකකාරියක් අත්අඩංගුවට ගැනීමට කටයුතු කරමින් සිටින බවයි.\nඅදාළ කාන්තාව ප්‍රදේශයෙන් පලා ගොස් ඇති අතර, සිද්ධිය සම්බන්ධයෙන් තවදුරටත් විමර්ශන සිදුකරන බැවින් ඒවාට බාධා කිරීමට ඉඩ ඇති නිසා සැකකරුවන්ට ඇප ලබා නොදෙන ලෙසයි පොලීසිය ඉල්ලා ඇත්තේ.",
       "URL": "https://www.hirunews.lk/291600/ගාල්ල-මහින්ද-විද්‍යාලයේ-හිටපු-විදුහල්පති-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1481"
}