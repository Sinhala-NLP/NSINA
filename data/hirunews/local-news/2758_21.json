{
       "Source": "hirunews",
       "Timestamp": "Saturday, 02 May 2020 - 18:29",
       "Headline": "අපිරිසිදු ආහාර අලෙවි කළ දඹුල්ලේ හෝටලයක් වසා දැමීමට පියවර",
       "News Content": "ඇඳිරි නීති බලපත්‍ර උල්ලංඝනය කරමින් අපිරිසිදු ආහාර පාන ජනතාවට අලෙවි කළ දඹුල්ල ආර්ථික මධ්‍යස්ථානය ඉදිරිපිට පිහිටි හෝටලයක් වසා දැමීමට සෞඛ්‍ය බලධාරින් පියවර ගෙන තිබෙනවා.\nදඹුල්ල ආර්ථික මධ්‍යස්ථානය විවෘතව තැබීම හේතුවෙන් නිරන්තරයෙන් ජනතාව ගැවසෙන මෙම ප්‍රදේශයේ සිදුකළ පරික්ෂා කිරීම් වලදී මෙම හෝටලය නිරීක්ෂණය කර ඇත්තේ.\nඇඳිරි නීතිය බලපැවැත්වෙන කාලසීමාවේදී හෝටලය විවෘත කර තැබීමට ආරක්ෂක අංශයකින් හෝ සෞඛ්‍ය අංශයකින් අවසර ලබාගෙන නොමැති බව එහිදී අනාවරණ වී ඇති අතර හෝටලයේ මුළුතැන්ගෙය පරීක්ෂා කිරීමේදී පරිභෝජනයට නුදුසුදු ආහාර ද්‍රව්‍ය රැසක් ද සොයා ගැණුනා.\nමේ අතර කොරෝනා වසංගත තත්ත්වය පාලනය කිරීම සඳහා විෂබීජහරණය කොට නැවත නැවතත් භාවිත කිරීමට හැකිවන අයුරින් සකස් කළ හිස් ආවරණ තොගයක් පෞද්ගලික සමාගමක් විසින් අද අග්‍රාමාත්‍ය කාර්යාලය වෙත භාර දුන්නා.\nඒවා ග්‍රාම නිලධාරිවරුන්ට සහ මහජන සෞඛ්‍ය පරික්ෂකවරුන්ට බෙදා දීමට කටයුතු කර තිබෙනවා.",
       "URL": "https://www.hirunews.lk/239923/අපිරිසිදු-ආහාර-අලෙවි-කළ-දඹුල්ලේ-හෝටලයක්-වසා-දැමීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=2758"
}