{
       "Source": "hirunews",
       "Timestamp": "Thursday, 27 April 2017 - 14:44",
       "Headline": "සුරාබදු නඩු පැවරීමට පොලිසියට බලතල ඇති බව අධිකරණය තීන්දු කරයි",
       "News Content": "සුරාබදු ආඥා පනත යටතේ නඩු පැවරීමට පොලිසියට බලතල ඇති බව ගාල්ල මහේස්ත්‍රාත් අධිකරණය අද තීන්දු කළා.\nසුරාබදු වැටලීම් සිදුකිරීමට පොලිසියට බලයක් නොමැති බවට ගොනුකර තිබූ නඩුවක තීන්දුව අද ප්‍රකාශයට පත්කරමිනුයි ගාල්ල ප්‍රධාන මහේස්ත්‍රාත් නිශාන්ත පීරිස් මෙම නියෝගය ලබා දුන්නේ.\nමෙම තීන්දුවෙන් පසු ගාල්ලේදී මාධ්‍ය හමුවක් කැදවමින් නියෝජ්‍ය පොලිස්පති අජිත් රෝහණ සදහන් කළේ ඒ අනුව ඕනෑම සුරාබදු වැටලීමකදී පොලිසියට බලතල ඇති අතර එය අඛණ්ඩව ක්‍රියාත්මක කරන බවයි.\nපොලිස් නිලධාරීන්ට සුරා බදු ආඥා පනත යටතේ නඩු පැවරීමට හැකියාවක් නොමැති බවට පසුගිය සමයේ කථා බහට ද ලක්ව තිබුනා.",
       "URL": "https://www.hirunews.lk/160101/සුරාබදු-නඩු-පැවරීමට-පොලිසියට-බලතල-ඇති-බව-අධිකරණය-තීන්දු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4544"
}