{
       "Source": "hirunews",
       "Timestamp": "Wednesday, 13 July 2022 - 21:49",
       "Headline": "හෙට (14) අලුයම 5 දක්වා දිවයිනටම ඇඳිරි නීතිය (වීඩියෝ)",
       "News Content": "හෙට අලුයම 5 දක්වා දිවයින පුරා ක්‍රියාත්මක වන පරිදි ඇඳිරි නීතිය පනවා තිබෙනවා.\nඅග්‍රාමාත්‍ය සහ වැඩ බලන ජනාධිපති රනිල් වික්‍රමසිංහ විසිනුයි මෙම අති විශේෂ ගැසට් නිවේදනය නිකුත් කර ඇත්තේ.\nමේ අනුව ආරක්ෂක අමාත්‍යංශය මහජන ආරක්ෂක අමාත්‍යංශය හෝ පොලිස්පති හෝ ඔවුන් විසින් බලය දෙනු ලබන කවර හෝ නිලධාරියෙකු විසින් ප්‍රදානය කරන ලද ලිඛිත අවසර පත්‍රයක අධිකාරිය යටතේ මිස හෙට අලුයම 5 දක්වා කිසිම තැනැත්තෙකු විසින් යම් පොදු මාර්ගයක දුම්රිය මාර්ගයක පොදු උද්‍යානයක පොදු ක්‍රීඩා භූමියක හෝ වෙනත් පොදු භූමියක හෝ එම ප්‍රදේශවල මුහුදු වෙරළේ නොසිටිය යුතු බවටයි විධාන කර ඇත්තේ.",
       "URL": "https://www.hirunews.lk/309925/හෙට-14-අලුයම-5-දක්වා-දිවයිනටම-ඇඳිරි-නීතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1023"
}