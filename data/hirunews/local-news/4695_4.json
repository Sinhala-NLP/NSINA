{
       "Source": "hirunews",
       "Timestamp": "Tuesday, 24 January 2017 - 18:07",
       "Headline": "රජයේ අරමුණ ජනපති හෙළි කරයි",
       "News Content": "තිරසර ආර්ථික සංවර්ධනය, දිළිඳුකම පිටුදැකීම සහ රටතුළ යළි ගැටුම් ඇති නොවන ලෙස සංහිඳියාව ස්ථාපිත කරමින් සියලූ ජාතීන් අතර මිත්‍රත්වය ගොඩනැගීම රජයේ ප්‍රමුඛ අරමුණ බව ජනාධිපති මෛත්‍රිපාල සිරිසේන ප්‍රකාශ කළා.\nඔහු මේ බව කියා සිටියේ ශ්‍රී ලංකාව සඳහා පත්කළ නව රාජ්‍ය තාන්ත්‍රිකයින් හතරදෙනෙකු අද අක්තපත්‍ර භාරදුන් අවස්ථාවේදියි.\nඉන්දියාව වෙනුවෙන් නව මහ කොමසාරිස්වරයෙකු සහ මොංගෝලියාව, ලිතුවේනියාව සහ පැනමා රාජ්‍යයට අදාළව මෙලෙස නව  තනාපතිවරුන් පත්කර තිබෙනවා.\nශ්‍රී ලංකාවේ නව සංවර්ධන සහ ආර්ථික අරමුණු ජයග්‍රහණය කිරීමට හිතමිතුරු සියලූ රාජ්‍යයන්වල සහය අපේක්ෂා කරන බවද ජනාධිපති මෛත්‍රිපාල සිරිසේන මෙහිදී සඳහන් කළා.\nමේ අතර ජනාධිපති මෛත්‍රීපාල සිරිසේන කොළඹ පැවති දේශගුණික විපර්යාස පිළිබඳ වැඩමුළුවකට අද සහභාගිවුණා.\nදේශගුණික විපර්යාස, ව්‍යාපාර අවස්ථා සහ අභියෝග මැයෙන් එය සංවිධාන කර තිබුණේ ශ්‍රී ලංකා - ඇමරිකානු වානිජ මණ්ඩලය විසින්.",
       "URL": "https://www.hirunews.lk/152804/රජයේ-අරමුණ-ජනපති-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4695"
}