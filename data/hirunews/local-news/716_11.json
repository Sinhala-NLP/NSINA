{
       "Source": "hirunews",
       "Timestamp": "Tuesday, 22 November 2022 - 18:15",
       "Headline": "අයවැය දෙවන වර කියවීම වැඩි ඡන්දයෙන් සම්මතයි",
       "News Content": "2023 වසර සඳහා වන විසර්ජන පනත් කෙටුම්පත දෙවන වර කියවීමේ විවාදයට අදාල ඡන්දය වැඩි ඡන්ද 37කින් ජයග්‍රහණය කළා.\nඒ අනුව අයවැය දෙවනවර කියවීමේ දී ඊට පක්ෂව ඡන්දව 121ක් ද විපක්ෂව 84ද ලැබී තිබුණා.\nමේ අතර පාර්ලිමේන්තුව නියෝජනය කරන එක් අයෙක් ඡන්දය ලබා දීමට පැමිණියේ නැහැ.\nමේ අතර ශ්‍රී ලංකා නිදහස් පක්ෂය අයවැයට විරුද්ධව ඡන්දය ප්‍රකාශ කළත්, එහි සාමාජිකයන් වන පාර්ලිමේන්තු මන්ත්‍රී දුමින්ද දිසානායක, ප්‍රියන්කර ජයරත්න, ජෝන් සෙනවිරත්න යන මන්ත්‍රීවරුන් අයවැයට පක්ෂව ඡන්දය ප්‍රකශ කළ අතර ලංකා කම්කරු කොන්ග්‍රසයේ නායක ජීවන් කුමාරතුංග ද අයවැයට පක්ෂව ඡන්දය ප්‍රකාශ කිරීම විශේෂයෙන් කැපී පෙනුණා.\nකෙසේ නමුත්, සී.වී විග්නේෂ්වරන් මන්ත්‍රීවරයා ඡන්දය ප්‍රකාශ කිරීමට පැමිණ සිටියේ නැහැ.\nපසුගිය 14 වැනි දා මුදල් අමාත්‍යවරයා ලෙස ජනාධිපති රනිල් වික්‍රමසිංහ විසින් පාර්ලිමේන්තුවට ඉදිරිපත් කරන ලද මෙම අය වැය මගින් 2023 වසරේ රජයේ වියදම ලෙස රුපියල් බිලියන 7885ක් වෙන් කිරීමට යෝජනා කෙරුණා.",
       "URL": "https://www.hirunews.lk/321022/අයවැය-දෙවන-වර-කියවීම-වැඩි-ඡන්දයෙන්-සම්මතයි",
       "Category": "Local News",
       "Parent URL": "https://www.hirunews.lk/local-news.php?pageID=716"
}