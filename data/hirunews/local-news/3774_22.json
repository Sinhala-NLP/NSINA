{
       "Source": "hirunews",
       "Timestamp": "Wednesday, 29 August 2018 - 13:38",
       "Headline": "කෙසෙල්වත්ත දිනුකගේ මව මත්කුඩු සමඟ අත්අඩංගුවට",
       "News Content": "දැනට ඩුබායි හි සැඟවී සිටින කෙසෙල්වත්ත දිනුක නමැති සංවිධානාත්මක අපරාධ කල්ලි සාමාජිකයාගේ මව හෙරොයින් ග්‍රෑම් 1 යි මිලිග්‍රෑම් 200 ක් සමඟ පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.\nරේණුකා අමරසිලි හෙවත් චූටි අම්මා නමැති සැකකාරිය ඊයේ අත්අඩංගුවට ගෙන ඇත්තේ මාලිගාවත්ත - මුහන්දිරම් පටුමගේ පිහිටි ඇගේ නිවසේදීයි.\n53 වන වියේ පසුවන ඇය වැඩිදුර පරීක්ෂණ සඳහා පොලිස් මත්ද්‍රව්‍ය කාර්යාංශයට භාරදී තිබෙනවා.",
       "URL": "https://www.hirunews.lk/198701/කෙසෙල්වත්ත-දිනුකගේ-මව-මත්කුඩු-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3774"
}