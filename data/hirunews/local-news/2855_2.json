{
       "Source": "hirunews",
       "Timestamp": "Friday, 13 March 2020 - 14:42",
       "Headline": "කොරෝනා වෛරසය ගැන අසත්‍ය තොරතුරු පළ කරන්නන්ට නීතිමය පියවර",
       "News Content": "කොරෝනා වෛරසය පිළිබඳව ව්‍යාජ හෝ ගොතන ලද තොරතුරු බෙදා හරින්නන්ට නීතිමය ක්‍රියාමාර්ග ගන්නා බව විදුලි සංදේශ නියාමන කොමිෂන් සභාව ප්‍රකාශ කළා.\nඒ අනුව, එවැනි තොරතුරු බෙදා හැරීම සහ බෙදා ගැනීම සඳහා සමාජ මාධ්‍ය ඇතුළු සියලු ආකාරයේ විදුලි සංදේශ සේවා අනිසි ලෙස භාවිත කිරීමෙන් වළකින ලෙසයි එම කොමිෂන් සභාව, ට්විටර් පණිවුඩයක් නිකුත් කරමින් ජනතාවට දැනුම් දෙන්නේ.\nමේ පිළිබඳව කෙටි පණිවුඩ ඔස්සේ පාරිභෝගිකයන් දැනුවත් කිරීමට ද, දුරකථන සමාගම් මේ වනවිට පියවර ගෙන තිබෙනවා.",
       "URL": "https://www.hirunews.lk/236425/කොරෝනා-වෛරසය-ගැන-අසත්‍ය-තොරතුරු-පළ-කරන්නන්ට-නීතිමය-පියවර",
       "Category": "Local News",
       "Parent URL": "https://www.hirunews.lk/local-news.php?pageID=2855"
}