{
       "Source": "hirunews",
       "Timestamp": "Tuesday, 17 October 2017 - 19:28",
       "Headline": "ජනපතිගෙන් පාකිස්ථාන ආයෝජකයින්ට ආරාධනා",
       "News Content": "ශ්‍රී ලංකාව සමග ආර්ථික සහ වෙළඳ සබඳතා තවදුරටත් වර්ධනය කරගැනීම සඳහා සීනි සහ සිමෙන්ති කර්මාන්තවල ආයෝජන සිදුකරන ලෙස ජනාධිපති මෛත්‍රිපාල සිරිසේන පාකිස්ථාන ආයෝජකයන්ට ආරාධනා කළා.\nඒ, දෙරට අතර ද්විපාර්ශවික දේශපාලන සාකච්ඡා සමුළුව සඳහා පැමිණි පාකිස්ථාන විදේශ ලේකම් තේමිනා ජනූජා අද ජනාධිපති ලේකම් කාර්යාලයේදී හමුවෙමින්.\nමේ අතර, ශ්‍රී ලංකා නිදහස් පක්ෂය සඳහා නව දිස්ත්‍රික් සංවිධායකවරු 9 දෙනෙකු පත්කර තිබෙනවා.\nඅද පෙරවරුවේ ජනාධිපති කාර්යාලයේදීයි. ජනාධිපති මෛත්‍රීපාල සිරිසේන අතින් ඔවුන් සිය පත්වීම් ලිපි ලබාගත් බවයි ජනාධිපති මාධ්‍ය අංශය සඳහන් කළේ.\nඒ අනුව අම්පාර, කොළඹ, මාතර, මාතලේ සහ රත්නපුර යන දිස්ත්‍රික්ක 5 සඳහා මෙලෙස නව දිස්ත්‍රික් සංවිධායකවරු පත්කර තිබෙනවා.\nඑහිදී අම්පාර දිස්ත්‍රික්කයට සංවිධායකවරුන් 5 දෙනෙකු පත්කර තිබීමද විශේෂත්වයක්.",
       "URL": "https://www.hirunews.lk/173758/ජනපතිගෙන්-පාකිස්ථාන-ආයෝජකයින්ට-ආරාධනා",
       "Category": "Local News",
       "Parent URL": "https://www.hirunews.lk/local-news.php?pageID=4266"
}