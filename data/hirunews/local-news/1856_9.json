{
       "Source": "hirunews",
       "Timestamp": "Monday, 28 June 2021 - 6:47",
       "Headline": "ප්‍රදේශ කිහිපයක් හුදෙකලා කෙරේ",
       "News Content": "අද (28) උදෑසන 6 සිට ක්‍රියාත්මක වන පරිදි තවත් ප්‍රදේශ කිහිපයක් හුදෙකලා කර තිබෙනවා.\nදිස්ත්‍රික්ක දෙකකට අයත් ග්‍රාම නිලධාරී වසම් හතරක් මෙලෙස හුදෙකලා කර ඇති බවයි වාර්තා වන්නේ.\nඒ අනුව රත්නපුර දිස්ත්‍රික්කයේ නිවිතිගල පොලිස් බල ප්‍රදේශයේ නොරගල්ල ග්‍රාම නිලධාරී වසමේ නොරගල්ල ඉහළ කොටස, යක්දෙහිවත්ත ග්‍රාම නිලධාරී වසමේ පින්කන්දවත්ත එක සහ දෙක කොටස් මෙන්ම පාතකඩ ග්‍රාම නිලධාරී වසමේ පින්කන්දවත්ත තුන කොටස හුදෙකලා කර ඇති බවයි සඳහන් වන්නේ.\nමීට අමතරව මොණරාගල පොලිස් බල ප්‍රදේශයේ හිඳිකිවුල ග්‍රාම නිලධාරී වසමේ නක්කලවත්ත සහ මිල්ලකැලේවත්ත යන ගම්මාන අද පෙරවරු හයේ සිට හුදෙකලා කර තිබෙනවා.",
       "URL": "https://www.hirunews.lk/275496/ප්‍රදේශ-කිහිපයක්-හුදෙකලා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1856"
}