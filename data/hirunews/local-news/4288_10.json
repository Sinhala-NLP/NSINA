{
       "Source": "hirunews",
       "Timestamp": "Wednesday, 04 October 2017 - 16:46",
       "Headline": "අල්ලස් ගත් අයෙකු අත්අඩංගුවට",
       "News Content": "යතුරුපැදි ලියාපදිංචි සහතිකයක පිටපතක්, මෝටර් රථ ප්‍රවාහන දෙපාර්තමේන්තු නිලධාරින්ගෙන් ලබාගැනීමට අවශ්‍ය කටයුතු සලසාදීම සදහා රුපියල් 2000 ක අල්ලසක් ලබා ගත් පුද්ගලයෙකු අත්අඩංගුවට ගෙන තිබෙනවා.\nඅල්ලස් හෝ දූෂණ චෝදනා විමර්ශන කොමිෂන් සභාවේ උසස් නිලධාරියෙකු සදහන් කළේ ලද තොරතුරක් මත සිදුකළ වැටලීමකදී මෙම සැකකරු නාරාහේන්පිට මෝටර් රථ ප්‍රවාහන කොමසාරිස් කාර්යාලයේදී අත්අඩංගුවට ගත් බවයි.\nතැරැව්කරුවෙකු ලෙස කටයුතු කරන අදාළ පුද්ගලයා කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා.",
       "URL": "https://www.hirunews.lk/172595/අල්ලස්-ගත්-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4288"
}