{
       "Source": "hirunews",
       "Timestamp": "Friday, 11 August 2017 - 7:16",
       "Headline": "නව විදේශ ඇමති, ජනපති අගමැති සාකච්ඡාවකින් පසු",
       "News Content": "ජනාධිපතිවරයා සහ අග්‍රාමාත්‍යවරයා සාකච්ඡා කිරීමෙන් පසු නව විදේශ අමාත්‍යවරයා පත් කෙරෙනු ඇතැයි දේශපාලන ආරංචි මාර්ග ප්‍රකාශ කළා.\nඑක්සත් ජාතික පක්ෂයේ ජ්‍යෙෂ්ඨ ප්‍රකාශකයෙකු සඳහන් කළේ විදේශ අමාත්‍ය ධුරය තම පක්ෂයට හිමිව පවතින බවයි.\nඑම නිසා නියත වශයෙන්ම එක්සත් ජාතික පක්ෂයේ සාමාජිකයෙකු එම තනතුරට පත්කරන බව ඔහු අවධාරණය කළා.\nඒ සම්බන්ධයෙන් අවසන් තීන්දුව ජනාධිපතිවරයා සහ අග්‍රාමාත්‍යවරයා ඉදිරි දින කිහිපය තුළ ගනු ඇති බවයි එම ප්‍රකාශකයා වැඩිදුරටත් කියා සිටියේ.\nමේ අතර, විදේශ අමාත්‍ය ධුරයට පත්වන තැනැත්තා සම්බන්ධයෙන් ඊයේ (10) හිටපු විදේශ අමාත්‍ය රවී කරුණානායක ඉල්ලා අස්වීමෙන් පසු විවිධ ඉඟි පළවනුද දක්නට ලැබුණා.",
       "URL": "https://www.hirunews.lk/168134/නව-විදේශ-ඇමති-ජනපති-අගමැති-සාකච්ඡාවකින්-පසු",
       "Category": "Local News",
       "Parent URL": "https://www.hirunews.lk/local-news.php?pageID=4377"
}