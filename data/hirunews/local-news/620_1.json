{
       "Source": "hirunews",
       "Timestamp": "Friday, 06 January 2023 - 7:03",
       "Headline": "ඝාතන සිද්ධියකට අදාළ ව අවශ්‍ය කර සිටි සැකකරුවකු පොලිස් වෙඩි පහරින් මරුට",
       "News Content": "අද (06) අලුයම් කාලයේ දී හංවැල්ල පොලිස් වසමේ දිද්දෙණිය-කිඹුල්බෙනය ප්‍රදේශයේ දී බඩ්නාහිර පළාත් දකුණු දිසා අපරාධ කොට්ඨාසයේ නිලධාරින් විසින් අත් අඩංගුවට ගැනීමක් සිදු කිරීම සඳහා පිටත් වී තිබෙනවා.\nඅදාළ සැකකරු ඝාතනයක් පිළිබඳ අවශ්‍ය කර සිටි සැකකරුවකු බව යි පොලිසිය වාර්තා කරන්නේ.\nනමුත් අත් අඩංගුවට ගැනීමට යාමේ දී සැකකරු විසින් පොලිසියට වෙඩි තබා ඇති අතර, පසු ව පොලිසිය ද සැකකරුට ප්‍රතිප්‍රහාර එල්ල කර තිබෙනවා.\nමෙසේ එල්ල් වූ ප්‍රතිප්‍රහාර හේතුවෙන් සැකකරු තුවාල ලබා අවිස්සාවේල්ල රෝහලට ඇතුළු කිරීමෙන් පසු මිය ගිය බව වාර්තා වනවා.\nමිය ගිය සැකකරු වයස අවුරුදු 32ක් දෙල්වල පොලිස් වසමේ පිටකන්ද-උඩකරවිට ප්‍රදේශයේ පදිංචිකරුවෙක්.\nසැකකරු 2022-12-18 වැනි දා හංවැල්ල පොලිස් වස,ඒ හර්ස්පාර හංවැල්ල ප්‍රදේශයේ දී පුද්ගලයකුට වෙඩි තබා ඝාතනයක් කිරීම පිළිබඳ පොලිසියට අවශ්‍ය කර සිටි සැකකරුවකු බව යි සඳහන් වන්නේ.\nමේ අතර, සැකකරු විසින් පොලිසියට වෙඩි තැබීමට භාවිත කළ පතොරම් තුවක්කුවක් ද පොලිසිය විසින් සොයාගෙන තිබෙනවා.",
       "URL": "https://www.hirunews.lk/324397/ඝාතන-සිද්ධියකට-අදාළ-ව-අවශ්‍ය-කර-සිටි-සැකකරුවකු-පොලිස්-වෙඩි-පහරින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=620"
}