{
       "Source": "hirunews",
       "Timestamp": "Saturday, 06 July 2019 - 19:20",
       "Headline": "අටළුගම කාන්තාවගෙන් විශේෂ විමර්ශන ඒකකය පැය 6 කට වැඩි කාලයක් ප්‍රකාශයක් ගනී",
       "News Content": "තමාට හිරිහැර වූ බවට කරුණු හෙලිකල බණ්ඩාරගම - අටළුගම ප්‍රදේශයේ මුස්ලිම් කාන්තාවගෙන් අපරාධ පරීක්ෂණ දෙපාර්තමේන්තුව තුළ පිහිටි පොලිස් විශේෂ විමර්ශන ඒකකය අද පැය 6 කට වැඩි කාලයක් ප්‍රකාශ සටහන් කර ගත්තා.\nමෙම කාන්තාවට මුහුණපෑමට සිදුවු හිරිහැර සම්බන්ධයෙන් බණ්ඩාරගම පොලිසිය ක්‍රියා කළ ආකාරය ගැන මේ වන විට පොලිස් විශේෂ විමර්ශන ඒකකය පරීක්ෂණයක් සිදුකරනු ලබනවා.\nඒ අනුව, පැමිණ ප්‍රකාශයක් ලබාදෙන ලෙස ඇයට ඊයේ දැනුම්දී තිබුණා.\nබොදුබල සේනා සංවිධානය පසුගියදා කොළඹදී කැඳවා තිබූ මාධ්‍ය හමුවකදී මෙම කාන්තාව හෙළිදරව් කළේ තමන් බෞද්ධයෙකු සමඟ විවාහවීමෙන් මුහුණපෑමට සිදුවූ හිරිහැර පිළිබඳවයි.\nතමන්ට වන හිරිහැර පිළිබඳව පොලීසිය දැනුවත් කළද ඉන් පලක් නොවූ බව ද ඇය එම මාධ්‍ය හමුවේදී කියා සිටියා.",
       "URL": "https://www.hirunews.lk/219784/අටළුගම-කාන්තාවගෙන්-විශේෂ-විමර්ශන-ඒකකය-පැය-6-කට-වැඩි-කාලයක්-ප්‍රකාශයක්-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3262"
}