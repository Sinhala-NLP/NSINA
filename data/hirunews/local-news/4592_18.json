{
       "Source": "hirunews",
       "Timestamp": "Tuesday, 28 March 2017 - 9:52",
       "Headline": "අල්ලස් ගනිමින් සිටි රජයේ නිලධාරියෙකු අත්අඩංගුවට",
       "News Content": "මාතර දිස්ත්‍රික් කම්කරු කාර්යාලයේ කම්කරු නිලධාරියෙකු රුපියල් 30000ක් අල්ලස් ලෙස ගනිමින් සිටියදී හක්මන - තුඩුව හන්දිය - පුංචි පාලම අසලදී අල්ලස් හෝ දුෂණ විමර්ශන නිලධාරීන් විසින් අත්අඩංගුවට ගනු ලැබුවා.\nතිහගොඩ ව්‍යාපාරිකයෙකු සිය සේවකයන්ට සේවක භාරකාර අරමුදල සඳහා මුදල් වෙන් කර නොමැති අතර ඒ වරදට නඩු නොපවරා සිටීමට රුපියල් 60000ක අල්ලස් මුදලක් ඉල්ලා ඇති අතර එයින් 30000ක් ලබා ගනිමින් සිටියදී මෙසේ අත්අඩංගුවට පත් වී ඇත්තේ පෙර කී ව්‍යාපාරිකයාගේ ම පැමිණිල්ලක් මතයි.\nඊයේ සවස අත්අඩංගුවට ගත සැකකරු අද(28) අධිකරණයට ඉදිරිපත් කිරීමට නියමිත බව අල්ලස් කොමිසමේ අධ්‍යක්ෂ ජ්‍යෙෂ්ට පොලිස් අධිකාරී ප්‍රියන්ත චන්ද්‍රසිරි කියා සිටියා.",
       "URL": "https://www.hirunews.lk/157899/අල්ලස්-ගනිමින්-සිටි-රජයේ-නිලධාරියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4592"
}