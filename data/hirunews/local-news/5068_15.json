{
       "Source": "hirunews",
       "Timestamp": "Thursday, 28 April 2016 - 17:03",
       "Headline": "දිවියෙකු ඝාතනය කළ සැකකරුවෙකු රක්ෂිත බන්ධනාගාරයට (ඡායාරූප)",
       "News Content": "නොර්වුඞ් - වෙන්චර් වතු යායේ ලඳු කැලෑවක මන්දක් අටවා දිවියෙකු ඝාතනය කළ සැකකරුවෙකු ලබන මස 06 වනදා දක්වා රක්ෂිත බන්ධනාගාරගත කිරීමට හැටන් මහේස්ත්‍රාත් ප්‍රසාද් ලියනගේ අද (28) නියෝග කළා.\nවෙන්චර් වතු යායේ පදිංචි සැකකරු ඊයේ නල්ලතන්නිය වනජීවි නිලධාරීන් විසින් අත්අඩංගුවට ගෙන මහේස්ත්‍රාත්වරයා වෙත ඉදිරිපත් කළ අවස්ථාවේදීයි මෙම නියෝගය නිකුත් කර ඇත්තේ.\nශ්‍රී ලංකාවට පමණක් ආවේණික වඳ වී යාමේ තර්ජනයට ලක්ව ඇති මෙම දිවියා අඩි 05 ක් පමණ දිග අඩි 03 ක් පමණ උසින් යුත් දිවියෙකු බවයි වාර්තා වන්නේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/131964/දිවියෙකු-ඝාතනය-කළ-සැකකරුවෙකු-රක්ෂිත-බන්ධනාගාරයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5068"
}