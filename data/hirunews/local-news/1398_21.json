{
       "Source": "hirunews",
       "Timestamp": "Tuesday, 25 January 2022 - 18:02",
       "Headline": "විදුලි බල මණ්ඩලයේ නව සාමාන්‍යාධිකාරී ආචාර්ය රෝහිත අබේසේකර",
       "News Content": "විදුලි බලමණ්ඩලයේ නව සාමාන්‍ධිකාරිවරයා ලෙස ආචාර්ය රොහාන්ත අබේසේකර මීට ටික වේලාවකට පෙර සිය පත්වීමේ ලිපිය විදුලිබල මන්ඩලයේ සභාපති එම්.එම්.සී ෆර්ඩිනැන්ඩු වෙතින් ලබාගත්තා.\nආචාර්ය රොහන්ත අබේසේකර මොරටුව විශ්ව විද්‍යාලයේ ඉලෙක්ට්‍රොනික හා විදුලි සංදේශ ඉංජිනේරු උපාධිධාරියෙකු වන අතර එක්සත් රාජධානියේ කැන්ටබරි හි කෙන්ට් විශ්ව විද්‍යාලයෙන් පරිගණක විද්‍යා ක්ෂේත්‍රයේ උසස් අධ්‍යාපනය හැදෑරුවෙක්.\n1986 දී විදුලි ඉංජිනේරුවෙකු ලෙස ලංකා විදුලිබල මණ්ඩලයට සම්බන්ධ වූ ආචාර්ය අබේසේකර 1993 දී, ඔහු ලංවිම තොරතුරු තාක්ෂණ ශාඛාවට සම්බන්ධ වූනා.\nවිදුලිය බිඳවැටීමකදී විදුලි සැපයුම සමතුලිත කරන ජාතික විදුලිබල පද්ධතියේ පද්ධති පාලනය කිරීමේ අඛණ්ඩ ව්‍යාපෘතියට නායකත්වය දුන්නේ ද ආචාර්ය රොහාන්ත අබේසේකරයි.\nආචාර්ය අබේසේකර 2018 දී ලංවිම තොරතුරු තාක්ෂණ ශාඛාවේ ප්‍රධානියා ලෙස පත් කරන ලද අතර 2020 දී අතිරේක සාමාන්‍යාධිකාරී (ආයතනික උපාය මාර්ග) ලෙස පත් වීම ලැබුවා.",
       "URL": "https://www.hirunews.lk/295162/විදුලි-බල-මණ්ඩලයේ-නව-සාමාන්‍යාධිකාරී-ආචාර්ය-රෝහිත-අබේසේකර",
       "Category": "Local News",
       "Parent URL": "https://www.hirunews.lk/local-news.php?pageID=1398"
}