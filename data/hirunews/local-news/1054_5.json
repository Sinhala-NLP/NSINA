{
       "Source": "hirunews",
       "Timestamp": "Friday, 01 July 2022 - 14:14",
       "Headline": "මුහුදු ප්‍රදේශ කිහිපයක ධීවර සහ නාවුක කටයුතු අවදානම්",
       "News Content": "කොළඹ සිට ගාල්ල හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශවල ඉදිරි පැය 24ක කාලය තුල ධීවර සහ නාවික කටයුතුවල නොයෙදෙන ලෙසට කාලගුණ විද්‍යා දෙපාර්තමේන්තුව දැනුම් දෙනවා.\nසක්‍රිය නිරිතදිග මෝසම් තත්ත්වය හේතුවෙන් ඉදිරි දින කිහිපයේදීත් දිවයිනට බස්නාහිර සහ දකුණු මුහුදු ප්‍රදේශවල විටින් විට හමන තද සුළං බලාපොරොත්තු විය හැකියි.\nපුත්තලම සිට කොළඹ සහ ගාල්ල හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශවල විටින් විට වැසි හෝ ගිගුරුම් සහිත වැසි ඇති වනවා.\nකොළඹ සිට ගාල්ල හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැයට කිලෝමීටර් 60ක් 70ක් දක්වා වැඩිවිය හැකි අතර පුත්තලම සිට කොළඹ දක්වා සහ හම්බන්තොට සිට පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැයට කිලෝමීටර් 50ක් 60ක් දක්වා වැඩිවීමේ හැකියාව පවතිනවා.\nමෙම මුහුදු ප්‍රදේශවල මුහුදු රළ මීටර් 2.5 ක් 3.0ක් පමණ දක්වා ඉහළ යාමේ හැකියාවක් ද පවතිනවා.\nමේ හේතුවෙන් එම ප්‍රදේශවල මුහුදු රළ ගොඩබිමට පැමිණීමේ හැකියාවක් ද පවතින බවයි කාලගුණ විද්‍යා දෙපාර්තමේන්තුව කියාසිටියේ.",
       "URL": "https://www.hirunews.lk/308722/මුහුදු-ප්‍රදේශ-කිහිපයක-ධීවර-සහ-නාවුක-කටයුතු-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=1054"
}