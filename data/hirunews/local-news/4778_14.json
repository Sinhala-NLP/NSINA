{
       "Source": "hirunews",
       "Timestamp": "Sunday, 27 November 2016 - 12:10",
       "Headline": "හිටපු ජනපති මහින්දගේ චීන සංචාරයට අදට දින 5 යි",
       "News Content": "චීනයේ සංචාරයක නිරතවන හිටපු ජනාධිපති මහින්ද රාජපක්ෂ ඇතුළු දුත පිරිස ඊයේ (26) ෂෙන්ෂෙන් ප්‍රාන්තයේ පිහිටි චයිනා මර්චන්ට් සමාගමට අයත් බහාලූම් මෙහෙයුම් මධ්‍යස්ථානයක නිරීක්ෂණ චාරිකාවකට එක්වුණා.\nමෙරට කොළඹ දකුණ වරායේ ඉදිකිරීම් කටයුතු සිදු කරනු ලැබුවේද චයිනා මර්චන්ට් සමාගම විසින්.\nඑමෙන්ම හිටපු ජනාධිපතිවරයා ඇතුලූ දුත පිරිස චීනයේ වෙසෙන ශ්‍රී ලාංකික ව්‍යාපාරික ප්‍රජාවද ඊයේ මුණ ගැසී තිබෙනවා.\nලබන පළමුවනදා දක්වා චීනයේ රැදී සිටින හිටපු ජනාධිපතිවරයාගේ චීන සංචාරය 05 වන දිනය අදයි.\nඅද පස්වරුවේ ඔවුන් බීජිං නුවරට පැමිණෙනු ඇති.",
       "URL": "https://www.hirunews.lk/148425/හිටපු-ජනපති-මහින්දගේ-චීන-සංචාරයට-අදට-දින-5-යි",
       "Category": "Local News",
       "Parent URL": "https://www.hirunews.lk/local-news.php?pageID=4778"
}