{
       "Source": "hirunews",
       "Timestamp": "Tuesday, 28 November 2017 - 16:12",
       "Headline": "විනිසුරු ඉලන්චේලියන් යද්දී වෙඩි තැබූ සැකකරුවන්ට අදත් ඇප නෑ",
       "News Content": "යාපනය මහාධිකරණ විනිසුරු එම්. ඉලන්චේලියන් මෝටර් රථයකින් ගමන් කරමින් සිටියදී  වෙඩි ප්‍රහාරයක් එල්ලවීමේ සිද්ධියට අත්අඩංගුවට ගෙන සිටින සැකකරුවන් තුන්දෙනා සිදුකළ ඇප ඉල්ලීම යාපනය වැඩබලන මහේස්ත්‍රාත් ගායත්‍රී සෛලවන් ප්‍රතික්ෂේප කර තිබෙනවා.\nඒ, ඊට අදාල නඩුව අද සළකා බැලූනු අවස්ථාවේදියි.\nඒ අනුව සැකකරුවන් තුන්දෙනා ලබන මස 11 වනදා දක්වා රක්ෂිත බන්ධනාගාර ගත කිරීමටයි වැඩබලන මහේස්ත්‍රාත්වරිය නියෝග කළේ.\nපසුගිය ජූලි මස 22 වනදා යාපනය මහාධිකරණ විනිසුරු එම් ඉලන්චේලියන් මෝටර්  රථයකින් ගමන් කරමින් සිටියදී එල්ලවූ මෙම වෙඩි ප්‍රහාරයෙන් පොලිස් සැරයන්වරයෙකු මියගොස් තවත් පොලිස් සැරයන්වරයෙකු තුවාල ලැබුවා.",
       "URL": "https://www.hirunews.lk/177139/විනිසුරු-ඉලන්චේලියන්-යද්දී-වෙඩි-තැබූ-සැකකරුවන්ට-අදත්-ඇප-නෑ",
       "Category": "Local News",
       "Parent URL": "https://www.hirunews.lk/local-news.php?pageID=4197"
}