{
       "Source": "hirunews",
       "Timestamp": "Wednesday, 31 May 2023 - 13:36",
       "Headline": "උතුරු කොරියාව ගුවන් ගත කළ පළමු නිරීක්ෂණ චන්ද්‍රිකාව කඩා වැටෙයි",
       "News Content": "උතුරු කොරියාව ගුවන් ගතකළ පළමු නිරීක්ෂණ චන්ද්‍රිකාව තාක්ෂණික දෝෂයක් මත කඩා වැටී තිබෙනවා.\nවිදෙස් වාර්තා සඳහන් කළේ ජපානයේ ඔකිනාවා දූපත ආසන්නයට මෙම චන්ද්‍රිකාව කඩා වැටී ඇති අතර එමගින් කිසිදු හානියක් සිදුව නොමැති බවයි.\nකෙසේවෙතත් මේ සම්බන්ධයෙන් ජපානය අනතුරු ඇගවීමක් ද කර තිබෙනවා.\nඋතුරු කොරියාව සඳහන් කළේ තම පළමු නිරීක්ෂණ චන්ද්‍රිකාව අසාර්ථක වුවද දෙවන වරටත් එවැනි චන්ද්‍රිකාවක් ගුවන් ගත කරන බවයි.\nමෙම චන්ද්‍රිකාව මගින් අනෙකුත් රටවල් සිදුකරන පර්යේෂණ සම්බන්ධයෙන් සොයා බැලිය හැකි වෙනවා.\nමේ අතර විදෙස් වාර්තා සඳහන් කළේ උතුරු කොරියාව තවත් මිසයිලයක් ද අත්හදා බලා ඇති බවයි.\nඑය ජපානය ආසන්නයෙන් ගමන් කර ඇති බවයි වාර්තා වන්නේ.",
       "URL": "https://www.hirunews.lk/336676/උතුරු-කොරියාව-ගුවන්-ගත-කළ-පළමු-නිරීක්ෂණ-චන්ද්‍රිකාව-කඩා-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=304"
}