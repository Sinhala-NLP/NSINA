{
       "Source": "hirunews",
       "Timestamp": "Sunday, 24 July 2022 - 7:45",
       "Headline": "විශේෂ ඩෙංගු මර්දන දිනයක් හෙට (වීඩියෝ)",
       "News Content": "හෙට (25) විශේෂ ඩෙංගු මර්දන දිනයක් ක්‍රියාත්මකයි.\nවසරේ මේ දක්වා කාලය තුළ ඩෙංගු රෝගීන් 43,000කට වැඩි සංඛ්‍යාවක් වාර්තා වී ඇති අතර, මේ මාසය තුළ පමණක් 8000 ඉක්ම වූ රෝගීන් පිරිසක් වාර්තා වී තිබෙනවා.\nමෙම තත්ත්වය අඛණ්ඩව පැවතියහොත් ඩෙංගු අධි වසංගත තත්ත්වයක් වර්ධනය විය හැකි බවයි සෞඛ්‍ය සේවා අධ්‍යක්ෂ ජනරාල්, වෛද්‍ය අසේල ගුණවර්ධන ප්‍රකාශ කළේ.\nකීට විද්‍යා සමීක්ෂණ වාර්තා අනුව රජයේ සහ පෞද්ගලික ආයතන, පාසල්, ඉදිකිරීම් පරිශ්‍ර, කර්මාන්ත ශාලා මෙන්ම පොදු ස්ථාන මදුරුවන් පහසුවෙන් බෝවන ස්ථාන ලෙසයි හඳුනාගෙන ඇත්තේ.\nඒ අනුව අදාළ සියලු කාර්ය මණ්ඩල හෙට පැයක පමණ කාලයක් තම පරිශ්‍ර පිරිසිදු කර ගැනීමේ කටයුතුවල යෙදිය යුතු බව සෞඛ්‍ය සේවා අධ්‍යක්ෂ ජනරාල්වරයා ප්‍රකාශ කළා.",
       "URL": "https://www.hirunews.lk/310802/විශේෂ-ඩෙංගු-මර්දන-දිනයක්-හෙට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=997"
}