{
       "Source": "hirunews",
       "Timestamp": "Wednesday, 07 June 2017 - 8:57",
       "Headline": "ගං වතුරේ පාවී වගා බිමට ආ පෙට්ටිය",
       "News Content": "පසුගියදා ඇති වූ ගං වතුර තත්වය හේතුවෙන් ජලයෙන් යටව තිබූ කුරුඳු වගාකර ඉඩමක තිබී විදේශ රටක නිෂ්පාදිත මිනී පෙට්ටියක් හමුවී තිබෙනවා.\nමාතර, කොටපොල ප්‍රදේශයේ ඉඩමක තිබී මෙම මිනී පෙට්ටිය හමුවී ඇති බවයි අප වාර්තාකරු පැවසුවේ.\nඅදාල පෙට්ටිය කුමන ප්‍රදේශයක සිට ගසාගෙන අවේදැයි අනාවරණය වී නොමැති අතර එහි උඩු පියන ගැලවී තිබූ බවයි අප වාර්තාකරු වැඩිදුරටත් සදහන්කර සිටියේ.\nමැදපෙරදිග රටකදී මියගිය ශ්‍රීලාංකිකයෙකුගේ දේහයක් මිහිදක් කර තිබූ පෙට්ටියක් අධික ගං වතුරත් සමඟ ගසාගෙන එන්නට ඇතැයි විශ්වාස කෙරෙනවා.",
       "URL": "https://www.hirunews.lk/163006/ගං-වතුරේ-පාවී-වගා-බිමට-ආ-පෙට්ටිය",
       "Category": "Local News",
       "Parent URL": "https://www.hirunews.lk/local-news.php?pageID=4481"
}