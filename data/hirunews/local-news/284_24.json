{
       "Source": "hirunews",
       "Timestamp": "Thursday, 08 June 2023 - 15:55",
       "Headline": "දූෂණ විරෝධී පනත් කෙටුම්පත විවාදයට ගැනීම ජුනි 21දා",
       "News Content": "දූෂණ විරෝධි පනත් කෙටුම්පත මේ මස 21 වැනිදා විවාදයට ගැනීමට අද පැවති පාර්ලිමේන්තු කටයුතු පිළිබඳ කාරක සභාවේදි තීරණය කර තිබෙනවා.\nමෙම පනත් කෙටුම්පත සම්බන්ධයෙන් ශ්‍රේෂ්ඨාධිකරණයේ තීරණය ද පසුගියදා කථානායක මහින්ද යාපා අබේවර්ධන පාර්ලිමේන්තුවට ඉදිරිපත් කරමින් කියා සිටියේ එහි ඇතැම් වගන්ති ව්‍යවස්ථාවට අනුකුල නොවන බව දැනුම් දී ඇති බවයි.\nඒ අනුව එම වගන්ති ශ්‍රේෂ්ඨාධිකරණය පෙන්වාදී ඇති අයුරින් සංශෝධනය විය යුතු බවද කථානායකවරයා එහිදි අවධාරණව කළා.\nඑමෙන්ම පාර්ලිමේන්තුවේ අයවැය කාර්යාලය පනත් කෙටුම්පත ලබන 20 වැනිදා විවාදයට ගැනීමටද අද රැස්වු පාර්ලිමේන්තු කටයුතු පිලිබද කාරක සභාවේ දි තීරණය කර තිබෙනවා.",
       "URL": "https://www.hirunews.lk/337381/දූෂණ-විරෝධී-පනත්-කෙටුම්පත-විවාදයට-ගැනීම-ජුනි-21දා",
       "Category": "Local News",
       "Parent URL": "https://www.hirunews.lk/local-news.php?pageID=284"
}