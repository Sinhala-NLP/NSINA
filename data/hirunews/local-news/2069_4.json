{
       "Source": "hirunews",
       "Timestamp": "Tuesday, 23 March 2021 - 13:02",
       "Headline": "අතිපුජ්‍ය කොටුගොඩ ධම්මාවාස මහ නා හිමියන්ගේ ශ්‍රී දේහයට අවසන් ගෞරව දැක්වීම සඳහා විශාල පිරිසක්(වීඩියෝ)",
       "News Content": "අපවත් වී වදාළ ශ්‍රී ලංකා අමරපුර මහා නිකායේ උත්තරිතර මහ නායක අග්ගමහා පණ්ඩිත මහෝපාධ්‍යාය අතිපුජ්‍ය කොටුගොඩ ධම්මාවාස මහ නා හිමියන්ගේ ශ්‍රී දේහයට අවසන් ගෞරව දැක්වීම සඳහා විශාල පිරිසක් මේ වනවිටත් පැමිණෙමින් සිටිනවා.\nගල්කිස්ස ශ්‍රී ධර්මපාලාරාම විහාරස්ථානයේ තැන්පත් කර ඇති උන්වහන්සේගේ ශ්‍රී දේහය පිළිබඳ අවසන් කටයුතු පුර්ණ රාජ්‍ය ගෞරව සහිතව එළැඹෙන 25 වනදා නිදහස් චතුරස්‍රයේදි සිදු කිරීමට නියමිතයි.\nශ්‍රී ලංකා අමරපුර මහා නිකායේ උත්තරිතර මහ නායක අග්ගමහා පණ්ඩිත මහෝපාධ්‍ය අතිපුජ්‍ය කොටුගොඩ ධම්මාවාස මහ නාහිමියන් ඊයේ අලුයම\nපෞද්ගලික රෝහලක ප්‍රතිකාර ලබමින් සිටියදී අපවත්වන විට 88 වන වියේ පසු වුණා.\nරිය පෙරහරකින් ගල්කිස්ස ශ්‍රී ධර්මපාලාරාම විහාරස්ථානයට වැඩම කරවූ උන්වහන්සේගේ ශ්‍රී දේහයට අවසන් ගෞරව දැක්වීම සඳහා විශාල පිරිසක් මේ\nවනවිටත් පැමිණෙමින් සිටිනවා.\nවිපක්ෂ නායක සජිත් ප්‍රේමදාස මහතාද උන්වහන්සේට අවසන් ගෞරව දැක්වීම සඳහා එක්ව සිටියා.",
       "URL": "https://www.hirunews.lk/266261/අතිපුජ්‍ය-කොටුගොඩ-ධම්මාවාස-මහ-නා-හිමියන්ගේ-ශ්‍රී-දේහයට-අවසන්-ගෞරව-දැක්වීම-සඳහා-විශාල-පිරිසක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2069"
}