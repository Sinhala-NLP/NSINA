{
       "Source": "hirunews",
       "Timestamp": "Monday, 31 October 2022 - 13:29",
       "Headline": "උපාධිධාරින් රැකියා ඉල්ලා ඉසුරුපායට (වීඩියෝ)",
       "News Content": "ගුරු විභාගයට සුදුසුකම් ඇති සියලු දෙනාට ඊට ඉදිරිපත් වීමට අවස්ථාව ලබාදෙන ලෙස ඉල්ලමින් ගුරු - විභාගය අහිමි උපාධිධාරින්ගේ සංගමය ඉසුරුපාය අධ්‍යාපන අමාත්‍යංශය ඉදිරිපිට අද (31) විරෝධතාවක් පවත්වනු ලැබුවා.\nඔවුන් විරෝධාවයේ නිරත වන ස්ථානයට අධ්‍යාපන අමාත්‍ය සුසිල් ප්‍රේම්ජයන්ත් පැමිණ තිබුණා.\nඑහිදී අමාත්‍යවරනයා විරෝධතාකරුවන් සමඟ සංවාදයක යෙදුණු අතර මොවුන්ගේ ගැටලු විසදීමට කටයුතු කරන බවට පොරොන්දුවක් ද ලබා දී තිබුණා.\nමේ අතර පාසල් සිසුන් අතර මත්ද්‍රව්‍ය භාවිතය පැතිර යාම සම්බන්ධයෙන් සිසුන් සහ දෙමාපියන් දැනුවත් කිරීමේ වැඩසටහනක් බස්නාහිර පළාතෙන් ආරම්භ කිරීමට අධ්‍යාපන අමාත්‍යංශය තීරණයකර තිබෙනවා.\nඑහි පළමු වැඩසටහන මේ සතියේ ආරම්භ කිරීමට නියමිත බවයි බස්නාහිර පළාත් අධ්‍යාපන අධ්‍යක්ෂ පී. ශ්‍රීලාල් නෝනිස් සඳහන් කළේ.",
       "URL": "https://www.hirunews.lk/319284/උපාධිධාරින්-රැකියා-ඉල්ලා-ඉසුරුපායට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=766"
}