{
       "Source": "hirunews",
       "Timestamp": "Friday, 03 June 2016 - 12:50",
       "Headline": "මහනුවර නගරයේදී යතුරුපැදියක් ලොරි රථයක ගැටී තරුණයෙකු මියයයි",
       "News Content": "මහනුවර - ඩී එස් සේනානායක වීථිය හා කොළඹ වීථිය එක්වන මංසන්ධියේ සිදුවූ අනතුරකින් එක් තරුණයෙකු ජීවිතක්ෂයට පත්ව තවත් තරුණයෙකු බරපතල තුවාල ලබා තිබෙනවා.\nඔවුන් ගමන් ගත් යතුරුපැදිය ලොරි රථයක ගැටී අද අලූයම මෙම අනතුර සිදුව ඇති බවයි මහනුවර පොලිසිය සදහන් කළේ.\nඅධික වේගයෙන් පැමිණි යතුරුපැදිය ගමන් කරමින් තිබූ ලොරි රථයේ පසුපස ගැටීමෙන් මෙම අනතුර සිදුව ඇති අතර අනතුරෙන් ජීවිතක්ෂයට පත්ව තිබුණේ මහනුවර ප්‍රදේශයේම පදිංචි 25 හැවිරිදි තරුණයෙක්.\nඅනතුරෙන් තුවාල ලැබූ 24 හැවිරිදි අනෙක් තරුණයා මේ වනවිට බරපතල තත්ත්වයෙන් මහනුවර මහරෝහලේ දැඩි සත්කාර ඒකකයේ ප්‍රතිකාර ලබනවා.",
       "URL": "https://www.hirunews.lk/134697/මහනුවර-නගරයේදී-යතුරුපැදියක්-ලොරි-රථයක-ගැටී-තරුණයෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=5021"
}