{
       "Source": "hirunews",
       "Timestamp": "Thursday, 17 November 2022 - 17:01",
       "Headline": "උතුර සහ නැගෙනහිර පළාත්වල වර්ග කිලෝමීටර් 206ක බිම් බෝම්බ ඉවත් කෙරේ",
       "News Content": "උතුරු සහ නැගෙනහිර යන පළාත්වල වර්ග කිලෝමීටර් 206කට අධික භූමි ප්‍රමාණයක බිමිබෝම්බ ඉවත්කර ඇති බව නාගරික සංවර්ධන හා නිවාස අමාත්‍යංශයේ නැවත පදිංචි කිරීමේ ඒකකය පවසනවා.\nතවත් වර්ග කිලෝමීටර් 15කට ආසන්න භුමි ප්‍රමාණයක පමනක් බිමි බෝම්බ ඉවත් කිරීමට ඇති බවයි එම ඒකකය සඳහන් කළේ. 2026 වසර අවසන් වන විට බිමි බෝම්බවලින් තොර රටක් බවට පත් කිරීම අරමුණ බවයි නාගරික සංවර්ධන හා නිවාස අමාත්‍යංශයේ නැවත පදිංචි කිරීමේ ඒකකය කියා සිටියේ.\nමේ අතර, එල්.ටී.ටී.ඊ යුධ සමයේ භාවිතකර ඇති බවට සැකකෙරෙන මෝටාර් උණ්ඩ 04ක් ඇතුළු පුපුරණ ද්‍රව්‍ය තොගයක් විශේෂකාර්ය බලකායේ මුලතිව් කඳවුරේ නිලධාරීන් පිරිසක් විසින් මුලතිව් මුල්ලිවක්කාල් බටහිර ප්‍රදේශයේ තිබී ඊයේ සොයාගෙන තිබෙනවා.",
       "URL": "https://www.hirunews.lk/320630/උතුර-සහ-නැගෙනහිර-පළාත්වල-වර්ග-කිලෝමීටර්-206ක-බිම්-බෝම්බ-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=727"
}