{
       "Source": "hirunews",
       "Timestamp": "Wednesday, 06 September 2017 - 18:54",
       "Headline": "සාජා නුවරදී ශ්‍රී ලාංකික පවුලක් දිවි නසාගනී",
       "News Content": "එක්සත් අරාබි එමීර් රාජ්‍යයේ සාජා නුවර නිවාස සංකීර්ණයක රැඳී සිටි ශ්‍රී ලාංකිකයින් තුන්දෙනෙකු සියදිවි හානි කරගෙන ඇති බව ගල්ෆ් පුවත් සේවය අද අනාවරණය කළා.\nපසුගිය 29 වනදා මෙලෙස සියදිවි හානිකරගෙන ඇත්තේ 55 හැවිරිදි පිරිමි පුද්ගලයෙකු, 54 හැවිරිදි ඔහුගේ බිරිද සහ ඔවුන්ගේ 19 හැවිරිදි පුතුයි.\nපිරිමි පුද්ගලයා  නිවාස සංකිර්ණයේ හත් වන මහලේ සිට බිමට පැන ඇති අතර මිය ගිය කාන්තාවගේ සහ පිරිමි දරුවාගේ ශරිරයේ කැපුම් තුවාල දක්නට ලැබෙන බව අදාල වාර්තාවල සදහන්.\nඑමෙන්ම ඔවුන් සමග කැපුම් තුවාල සහිතව සිටි කාන්තාවන් දෙදෙනෙකු රෝහල් ගත කර ඇති අතර ඔවුන් මිය ගිය පුද්ගලයිගේ ඥාතින් ලෙසයි හඳුනාගෙන ඇත්තේ.",
       "URL": "https://www.hirunews.lk/170301/සාජා-නුවරදී-ශ්‍රී-ලාංකික-පවුලක්-දිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=4335"
}