{
       "Source": "hirunews",
       "Timestamp": "Thursday, 02 March 2023 - 17:28",
       "Headline": "රථවාහන වැරදි 11ක් ගැන පොලීසියෙන් විශේෂ නිවේදනයක් (ඡායාරූප)",
       "News Content": "පොලිසිය රියදුරන්, මඟීන් හා පදිකයින් දැනුවත් කරමින් විශේෂ නිවේදනයක් නිකුත් කර තිබෙනවා.\nඊට අනුව බස්නාහිර පළාත තුළ සිදුවන රිය අනතුරු, මාර්ග අවහිරතා අවම කරගැනීම සඳහා විශේෂ වැඩසටහනක් දියත් කිරීමට පියවර ගෙන ඇති බවයි එම නිවේදනයේ දැක්වෙන්නේ.\nඑම වැඩසටහන මාර්තු 01 වැනිදා සිට 31 වැනිදා දක්වා බස්නාහිර පළාතේ සියලුම පොලිස් වසම් ආවරණය වන පරිදි පැවැත්වීමට නියමිතයි.\nපොලිසිය පවසන්නේ එහිදි පහත වැරදි සම්බන්ධයෙන් ප්‍රමුඛතාවය ලබා දී කටයුතු කරන බවයි.\n1. රියදුරු බලපත්‍ර නොමැතිව රිය පැදවීම\n2. වයස අවුරුදු 18ට අඩු ළමුන් රිය පැදවීම\n3. ආදායම් බලපත්‍ර, රක්ෂණ සහතික නොමැතිව රිය පැදවීම\n4. මාර්ග නීති උල්ලංඝනය කිරීම\n5. වටරවුම් ආශ්‍රීතව සිදුකරන වැරදි\n6. පදික මාරුවල සිදුකරන වැරදි\n7. මන්තීරු මාරු කරමින් ධාවනය\n8. විදුලි සංඥා අසල සිදුකරන වැරදි\n9. බස් නැවතුම් පොළවල සිදුකරන වැරදි\n10. තහනම් ප්‍රදේශවල රථවාහන නවතා තැබීම්\n11. ආරක්ෂක හිස්වැසුම් නොමැතිව යතුරුපැදි ධාවනය",
       "URL": "https://www.hirunews.lk/328803/රථවාහන-වැරදි-11ක්-ගැන-පොලීසියෙන්-විශේෂ-නිවේදනයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=502"
}