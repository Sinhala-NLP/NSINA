{
       "Source": "hirunews",
       "Timestamp": "Wednesday, 16 June 2021 - 21:59",
       "Headline": "ඊයේ (15) කොවිඩ් මරණ 59ක් - සමස්ත මරණ 2374 දක්වා ඉහළට",
       "News Content": "ඊයේ (15) දිනයේ කොවිඩ් ආසාදිත මරණ 59ක් සිදුවී ඇති බවට සෞඛ්‍ය සේවා අධ්‍යක්ෂ ජනරාල්වරයා විසින් අද (16) තහවුරු කර තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 2374ක් ලෙසටයි.\nමියගිය පිරිස අතර පිරිමි පුද්ගලයන් 31ක් සහ කාන්තාවන් 28 දෙනෙකු වනවා.\nඒ අතර වයස අවුරුදු 30ට අඩු එක් පිරිමි පුද්ගලයෙකු වනවා.\nඅවුරුදු 30ත් 59ත් අතර කාන්තාවන් 7 දෙනෙකු සහ පිරිමි පුද්ගලයන් 17 දෙනෙකු වන බවටයි සෞඛ්‍ය සේවා අධ්‍යක්ෂ ජනරාල්වරයා විසින් තහවුරු කර ඇත්තේ.\nඅවුරුදු 60 සහ ඊට වැඩි කාන්තාවන් 21 දෙනෙකු සහ පිරිමි පුද්ගලයන් 17 දෙනෙකු මියගිය පිරිස අතර වනවා.",
       "URL": "https://www.hirunews.lk/274503/ඊයේ-15-කොවිඩ්-මරණ-59ක්-සමස්ත-මරණ-2374-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1880"
}