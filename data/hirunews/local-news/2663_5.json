{
       "Source": "hirunews",
       "Timestamp": "Saturday, 13 June 2020 - 10:38",
       "Headline": "ලොව පුරා කොරෝනා වෛරස් ආසාදිතයන් ලක්ෂ 77 ඉක්මවයි",
       "News Content": "ලොව පුරා කොරෝනා වෛරස් ආසාදිතයන්ගේ සංඛ්‍යාව මේ වනවිට 77 ලක්ෂ 39,831කට ආසන්න වී තිබෙනවා.\nඑමෙන්ම කොරෝනා මරණ 428,337ක් වාර්තාවුණා.\nගත වූ පැය 24 තුළ ඇමරිකාවෙන් නව කොවිඩ් රෝගීන් 27,221ක් සොයා ගැනීමත් සමඟ එරට සමස්ථ කොරෝනා ආසාදිතයින් සංඛ්‍යාව 2,116,922ක් දක්වා ඉහළ ගිය අතර එරට මරණ සංඛ්‍යාව 116,825ක් වාර්තා වන්නේ නව මරණ 791ක් සොයාගැනීමත් සමඟයි.\nවැඩිම ආසාදිතයින් සංඛ්‍යව අතරින් බ්‍රසීලය ලොව දෙවන ස්ථානයේ පසුවෙනවා.\nඒ ගෙවුණු පැය 24 තුළ කොරෝනා වෛරසය ආසාදනය වූ පුද්ගලයින් 24,253ක් සොයාගෙන ඇති අතර එරට සමස්ථ වෛරස් ආසාදිතයන් 829,902ක් දක්වා ඉහළ ගොස් තිබෙනවා.\nබ්‍රසීලයේ ගත වූ පැය 24 තුළ කොරෝනා මරණ 843ක් හමුවී ඇති අතර එරට මේ වන විට සිදුව ඇති මුළු කොරෝනා මරණ සංඛ්‍යාව 41,901ක් වනවා.\nමේ අතර, කොරෝනා වෛරසය ආසාදනය වීම හේතුවෙන් බ්‍රිතාන්‍යයේ මියගිය සංඛ්‍යාව 50,000කට ආසන්න වී තිබෙනවා.\nඑම සංඛ්‍යාව දැක්වෙන්නේ 41,481ක් ලෙසයි.\nඑමෙන්ම එරට ආසාදිතයන් සංඛ්‍යාව දෙලක්ෂ 92,950ක් දක්වා ඉහළ ගොස් ඇති බවයි විදෙස් වාර්තා සඳහන් කළේ.\nමේ අතර, ඉන්දියාවේ කොරෝනා වෛරස් ආසාදිතයින්ගේ සංඛ්‍යාව අද උදෑසනින් අවසන් වූ පැය 24 තුළ 11,458කින් ඉහළ ගොස් ඇති අතර, එරට මුළු ආසාදිතයන් සංඛ්‍යාව වාර්තා වන්නේ තුන් ලක්ෂ 8993ක් ලෙසයි.\nඒ අනුව ඉන්දියාව කොරෝනා වෛරසයෙන් වැඩිම පීඩාවට ලක්වූ 4 වන රට ලෙස තවදුරටත් පවතිනවා. ඉන්දියාවෙන් ඊයේ දිනයේදී ද කොරෝනා මරණ 386ක් වාර්තා වූ අතර, මුළු මරණ සංඛ්‍යාව සටහන් වන්නේ 8884ක් ලෙසයි.\nකෙසේ නමුත්, කොරෝනා ආසාදනය වූ ඉන්දියානුවන් එක්ලක්ෂ 54,330ක් මේ වන විට සුවය ලබා ඇති අතර, සුවය ලැබීමේ ප්‍රතිශතය සියයට 50කට ආසන්න වන බව ඉන්දීය සෞඛ්‍ය අමාත්‍යාංශය ප්‍රකාශ කළා.",
       "URL": "https://www.hirunews.lk/242944/ලොව-පුරා-කොරෝනා-වෛරස්-ආසාදිතයන්-ලක්ෂ-77-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2663"
}