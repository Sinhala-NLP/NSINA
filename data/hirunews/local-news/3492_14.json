{
       "Source": "hirunews",
       "Timestamp": "Wednesday, 20 February 2019 - 16:07",
       "Headline": "පදියතලාවේ විරෝධතාවකට පොලීසියෙන් කඳුළු ගෑස්",
       "News Content": "අම්පාර - මහනුවර ප්‍රධාන මාර්ගය පදියතලාව ප්‍රදේශයෙන් අවහිර කරමින් සිදුකළ විරෝධතාවක් විසුරුහැරීමට පොලීසිය අද කඳුළු ගෑස් ප්‍රහාරයක් එල්ල කළා.\nහිරු වාර්තාකරු සඳහන් කළේ මීට සතියකට පමණ ඉහතදී වැලි ප්‍රවාහන කරමින් තිබූ ටිපර් රථයකට පුද්ගලයෙකු යටවී මියයෑමේ සිද්ධියකට එරෙහිව මෙලෙස ප්‍රදේශවාසීන්  අද දහවල් විරෝධතාවයේ නිරතවූ බවයි.\nමේ හේතුවෙන් අම්පාර - මහනුවර ප්‍රධාන මාර්ගය පැය දෙකකට වැඩි කාලයක් අවහිර වූ අතර, ඒ අනුවයි විරෝධතාකරුවන් විසුරුවා හැරීම සඳහා පොලීසිය කඳුළු ගෑස් ප්‍රහාරයක් එල්ල කර ඇත්තේ.\nමීට අමතරව ප්‍රදේශවාසීන් විසින් වැලි ප්‍රවාහනය කළ ටිපර් රථ 6 ක් ඔවුන්ගේ ග්‍රහණයට ගෙන තිබූ අතර, එයද පොලීසිය මැදිහත්වී මුදාගෙන තිබෙනවා.",
       "URL": "https://www.hirunews.lk/210825/පදියතලාවේ-විරෝධතාවකට-පොලීසියෙන්-කඳුළු-ගෑස්",
       "Category": "Local News",
       "Parent URL": "https://www.hirunews.lk/local-news.php?pageID=3492"
}