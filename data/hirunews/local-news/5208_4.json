{
       "Source": "hirunews",
       "Timestamp": "Saturday, 16 January 2016 - 7:51",
       "Headline": "අර්බුදවලට විසදුම් සොයන්න TNA රැස්වෙයි",
       "News Content": "කරුණු කිහිපයක් සම්බන්ධයෙන් විශේෂ සාකච්ඡාවක් ලබන 21 වනදා කිලිනොච්චියේදී පැවැත්වීමට දෙමළ ජාතික සන්ධානය තීරණයක කර තිබෙනවා.\nඒ එම සන්ධානය නියෝජනය කරන පාර්ලිමේන්තු සහ පළාත් සභා මන්ත්‍රීවරුන්ගේ සහභාගීත්වයෙන්.\nඑහිදී ආණ්ඩුක්‍රම ව්‍යවස්ථාව විධායක ජනාධිපති ක්‍රමය මැතිවරණ ක්‍රමය සහ ජාතික ප්‍රශ්නයට විසඳුම් ලබා ගැනීම පිළිබදව ද සාකච්ඡා කිරීමට නියමිතයි.\nහිරු ප්‍රවෘත්ති අංශය කළ විමසීමකදී ඉලංගෙයි තමිල් අරසු පක්ෂයේ නායක මාවෙයි සේනාධිරාජා ප්‍රකාශ කළේ මෙම සාකච්ඡාවේදී දෙමළ ජනතා සංසදය ගැන වැඩි අවධානයක් යොමු වනු ඇති බවයි.\nඋතුරු පළාත් මහ ඇමති සී වී විග්නේෂ්වරන් සිය දෙමළ ජනතා මණ්ඩලය මගින් වෙනත් මඟකට පිවිසීම හේතුවෙන් දෙමළ ජාතික සන්ධානය තුළ පැන නැගී ඇත්තේ යම් අර්බුදකාරී තත්ත්වයක්.\nඒ සඳහා ප්‍රතිචාර දැක්වීම ද 21 වන දා පැවැත්වෙන මෙම සාකච්ඡාවේ අරමුණක් බවයි දෙමළ සන්ධාන ආරංචි මාර්ග පෙන්වා දෙන්නේ.",
       "URL": "https://www.hirunews.lk/124110/අර්බුදවලට-විසදුම්-සොයන්න-tna-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5208"
}