{
       "Source": "hirunews",
       "Timestamp": "Tuesday, 25 July 2017 - 12:52",
       "Headline": "සම්බන්ධන්ගෙන් ජනපතිට ලිපියක්",
       "News Content": "උතුරු සහ නැගෙනහිර යන පළාත්වල අතුරුදන්වූවන් පිළිබද ගැටලුව සහ ඉඩම් ගැටලුව සම්බන්ධයෙන් දෙමළ ජාතික සන්ධානයේ නායක, විපක්ෂ නායක ආර්.සම්බන්ධන් ජනාධිපති මෛත්‍රීපාල සිරිසේන වත ලිපි දෙකක් යොමුකර තිබෙනවා.\nඅදාළ ගැටලු උග්‍රඅතට පත්ව ඇති බැවින් ඒ පිළිබදව කඩිනම් විසදුම් ඉල්ලමිනුයි විපක්ෂ නායකවරයා මෙම ලිපි යොමුකර ඇත්තේ.\nඑම ලිපිවලින් අතුරුදන්වූවන්ගේ පවුල්වල දැනට මතුව ඇති ගැටලු පිළිබදව ජනාධිපතිවරයා දැනුම්වත් කර තිබෙනවා.\nමෙම ගැටලුවලට විසදුමක් ලබා ගැනීම සදහා රජයට වගකීමක් පවතින බැවින් ඒ පිළිබදව අවධානය යොමුකරන ලෙසටයි විපක්ෂ නායකවරයා එම ලිපි මගින් දැනුම්දී ඇත්තේ.\nඑමෙන්ම, කඩිනමින් අතුරුදන්වූවන් පිළිබදව ගැටලු විසදීමට වැඩසටහනක් සකස් කරන ලෙසට ද විපක්ෂ නායක ආර්.සම්බන්ධන් ජනාධිපතිවරයාගෙන් ඉල්ලීමක් කර තිබෙනවා.\nවිශේෂයෙන් මුලතිව් දිස්ත්‍රික්කයේ කෙප්පාපුලව් ප්‍රදේශයේ ආරක්ෂක හමුදා විසින් දැනට භාවිත කරන අක්කර 70 ඉක්මවූ ඉඩම් ජනතාව සදහා මුදා හැරීමේ හැකියාවක් පවතින බවයි ඔහු පෙන්වා දෙන්නේ.\nවිපක්ෂ නායක සහ දෙමළ ජාතික සන්ධානයේ නායකයා අතුරුදන්වුවන් පිළිබද ලිපියේ පිටපතක් අග්‍රාමාත්‍යවරයා වෙත යොමුකර ඇති අතර, සිවිල් වැසියන් වෙත ඉඩම් මුදා හැරීම සම්බන්ධයෙන් ජනාධිපතිවරයා වෙත යැවූ ලිපියේ පිටපත් අග්‍රාමාත්‍යවරයා, ආරක්ෂක ලේකම්වරයා, ආරක්ෂක මාණ්ඩලික ප්‍රධානී සහ යුද හමුදාපතිවරයා වෙත ද යොමුකර තිබෙනවා.",
       "URL": "https://www.hirunews.lk/166724/සම්බන්ධන්ගෙන්-ජනපතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4404"
}