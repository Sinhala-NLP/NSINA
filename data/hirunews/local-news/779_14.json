{
       "Source": "hirunews",
       "Timestamp": "Tuesday, 25 October 2022 - 20:51",
       "Headline": "පිළිකා ඖෂධ වර්ග 15ක හිඟයක් (වීඩියෝ)",
       "News Content": "දිවයින පුරා රෝහල් සහ සෞඛ්‍ය ආයතනවල පිළිකා රෝගීන් සඳහා භාවිත කරන ඖෂධ වර්ග 15 ක පමණ හිඟයක් මේ වන විට පවතින බව රජයේ ඖෂධවේදින්ගේ සංගමය අවධාරණය කරනවා.\nඑහි සභාපති අජිත් පී තිලකරත්න අද අනුරාධපුරයේදී කැඳවා තිබූ මාධ්‍ය හමුවකට එක්වෙමින් කියා සිටියේ , එම තත්වය හමුවේ දිවයින පුරා රෝහල්වල පිළිකා ඒකක වැසීයාමේ අවදානමක්ද පවතින බවයි.\nඑමෙන්ම මෙරටට ඖෂධ වර්ග 383 ක අවශ්‍යතාවක් පවතින බවත් ඉන් 150 ක්ම ගබඩා තුළ නොමැති බවත් සෞඛ්‍ය අමාත්‍යංශයේ ප්‍රකාශකයෙකු හිරු ප්‍රවෘත්ති අංශයට සඳහන් කළා.\nරෝහල් කිහිපයක පමණක් එම ඖෂධ වර්ග පවතින බවයි ඔහු කියා සිටියේ. කෙසේ නමුත් ජීවිතාරක්ෂක ඖෂධ වර්ග 14 ම ප්‍රමාණවත් පරිදි රට තුළ පවතින බවයි ඔහු වැඩිදුරටත් කියා සිටියේ.\nමේ අතර කටුනායක බණ්ඩාරනායක ජාත්‍යන්තර ගුවන්තොටුපලේ සංක්‍රමණික ගුවන් මගී පර්යන්තය තුළ ස්ථාපිත කර තිබූ ආධාර පෙට්ටි තුළ එක්රැස්ව තිබූ රුපියල් 4,338,230 ක මුදලක් මහරගම අපේක්ෂා රෝහලට පරිත්‍යාග කර තිබෙනවා.",
       "URL": "https://www.hirunews.lk/318813/පිළිකා-ඖෂධ-වර්ග-15ක-හිඟයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=779"
}