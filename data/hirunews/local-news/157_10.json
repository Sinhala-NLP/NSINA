{
       "Source": "hirunews",
       "Timestamp": "Monday, 24 July 2023 - 9:39",
       "Headline": "සිසුවියක් නිවසේ මුළුතැන්ගෙහි ගෙල වැළලාගෙන සියදිවි හානි කරගනී",
       "News Content": "පාසල් සිසුවියක් තම නිවසේ මුළුතැන්ගෙහි තුල ඊයේ (23) රාත්‍රියේ සාරියකින් ගෙල වැළලාගෙන සියදිවි හානි කරගෙන ඇති බව බගවන්තලාව පොලිසිය පවසනවා.\nමෙසේ ගෙල වැළලාගෙන සියදිවි හානි කරගෙන ඇත්තේ බගවන්තලාව, වැපල්ටන් වත්තේ පදිංචිව සිටි එස්.ප්‍රියදර්ශනි නමැති 15 හැවිරිදි සිසුවියක්.\nමියගිය සිසුවිය බගවන්තලාව හොලිරොසරි දමිළ මහා විද්‍යාලයේ 10 වසරේ අධ්‍යාපනය ලැබූ තැනැත්තියක්.\nමියගිය සිසුවියගේ පියා මව හැර ගොස් ඇති බවත්, මව කොළඹ ප්‍රදේශයේ රැකියාවක නිරතව සිටින බවත්, හය දෙනෙකුගෙන් සමන්විත එම පවුල රැක බලාගනු ලබන්නේ මියගිය සිසුවියගේ වැඩිමහල් සහෝදරිය විසින් බවයි අප වාර්තාකරු පවසන්නේ.\nවැඩිමහල් සොහොයුරිය සමග ඇති කරගත් බහින් බස්වීමක් හේතුවෙන් උරණ වී ඇය රාත්‍රී 7 ට පමණ නිවසේ මුළුතැන්ගෙය තුල ගෙල වැළලාගෙන සියදිවි හානි කරගෙන ඇති බවත්, එලෙස ජිවිතක්ෂයට පත් සිසුවිය සම්බන්ධයෙන් හැටන් මහේස්ත්‍රාත්වරයාගේ ස්ථාන පරීක්ෂාවෙන් පසු සිරුර පශ්චාත් මරණ පරික්ෂණය සදහා දික්ඔය මුලික රෝහලේ විශේෂඥ අධිකරණ වෛද්‍යවරයා වෙත යොමු කර තිබෙනවා.",
       "URL": "https://www.hirunews.lk/342308/සිසුවියක්-නිවසේ-මුළුතැන්ගෙහි-ගෙල-වැළලාගෙන-සියදිවි-හානි-කරගනී",
       "Category": "Local News",
       "Parent URL": "https://www.hirunews.lk/local-news.php?pageID=157"
}