{
       "Source": "hirunews",
       "Timestamp": "Friday, 22 September 2023 - 7:43",
       "Headline": "ගත වූ පැය 24ට මාරක අනතුරු 3ක්",
       "News Content": "දිවයිනේ විවිධ ප්‍රදේශවලින් ඊයේ (21) දිනයේදී පමණක් රිය අනතුරු 3ක් වාර්තා වී තිබෙන බව පවසනවා.\nරත්මලාන ප්‍රදේශයේදී මොරටුව සිට කොළඹ දෙසට ධාවනය වූ මෝටර රථයක් මාර්ගය හරහා මාරුවීමට ගිය කාන්තාවක් සමඟ ගැටී අනතුරකට ලක් වී තිබෙනවා.\nඅනතුරින් බරපතල තුවාල ලැබූ කාන්තාව කළුබෝවිල රෝහලට ඇතුළත් කිරීමෙන් පසුව මිය ගිය බවයි වාර්තා වන්නේ.\nවාර්තාකරු පවසන්නේ කටුගස්පතාට, පොල්ගොල්ල ප්‍රදේශයේදී ධාවනය වෙමින් පැවති ත්‍රීරෝද රථයක ගැටීමෙන් පාපැදියක්ද අනතුරට ලක් වී ඇති බවයි.\nසිද්ධියෙන් තුවාල ලැබූ පොල්ගොල්ල ප්‍රදේශයේ පදිංචි පාපැදිකරු මහනුවර ජාතික රෝහලට ඇතුලත් කිරීමෙන් පසු මිය ගොස් ඇති බවයි සඳහන් වන්නේ.\nඑසේම සේරුවිල සිට සේරුනුවර දෙසට ධාවනය වෙමින් තිබු යතුරුපැදියක් මාර්ගය අයිනේ නැවත්වීමට යාමේදී තවත් යතුරුපැදියක ගැටී අනතුරට ලක් වී තිබෙනවා.\nඅප වාර්තාකරු පවසන්නේ අනතුරින් මිය ගිය පුද්ගලයා වයස අවුරුදු 56ක සේරුවිල ප්‍රදේශයේ පදිංචිකරුවෙක් බවයි.",
       "URL": "https://www.hirunews.lk/349041/ගත-වූ-පැය-24ට-මාරක-අනතුරු-3ක්",
       "Category": "Local News",
       "Parent URL": "https://www.hirunews.lk/local-news.php?pageID=14"
}