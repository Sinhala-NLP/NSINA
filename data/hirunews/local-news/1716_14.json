{
       "Source": "hirunews",
       "Timestamp": "Thursday, 02 September 2021 - 8:48",
       "Headline": "දකුණු අප්‍රිකා - ශ්‍රී ලංකා පළමු එක්දින තරගය අද",
       "News Content": "සංචාරක දකුණු අප්‍රිකානු කණ්ඩායම සමඟ පැවැත්වෙන එක්දින තරගාවලියේ පළමු තරඟය කොළඹ ආර්. ප්‍රේමදාස ක්‍රීඩාංගණයේ දී දිවා රාත්‍රී තරගයක් ලෙස අද ආරම්භ වනවා.\nමෙම තරගයට ශ්‍රී ලංකා කණ්ඩායම දඟ පන්දු යවන්නන් 3 දෙනෙකු එක් කර ගැනීමට නියමිත බවයි වාර්තා වන්නේ.\nකුසල් ජනිත් පෙරේරා කොරෝනා ආසාදනය වීම නිසා අද තරගයට ක්‍රීඩා නො කරන අතර මිනෝද් භානුක සහ දිනේෂ් චන්දිමාල් අතරින් මිනෝද් භානුක කඩුලු රකින්නා ලෙස ක්‍රීඩා කරනු ඇති.\nකලකට පසු සංචිතයට එක් වූ දිනේෂ් චන්දිමාල් අද තරගයට ක්‍රීඩා කිරීම අවිනිශ්චිත බවයි ක්‍රීඩා විචාරකයින් ප්‍රකාශ කළේ.",
       "URL": "https://www.hirunews.lk/281163/දකුණු-අප්‍රිකා-ශ්‍රී-ලංකා-පළමු-එක්දින-තරගය-අද",
       "Category": "Local News",
       "Parent URL": "https://www.hirunews.lk/local-news.php?pageID=1716"
}