{
       "Source": "hirunews",
       "Timestamp": "Friday, 20 May 2022 - 16:03",
       "Headline": "විජේදාස රාජපක්ෂ ඇමති ධුරයේ වැඩ අරඹයි (වීඩියෝ)",
       "News Content": "නව අධිකරණ බන්ධනාගාර  කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය විජේදාස රාජපක්ෂ සිය ධූරයෙහි රාජකාරී කටයුතු ආරම්භ කර තිබෙනවා.\nඅද පස්වරුවේ අධිකරණ අමාත්‍යාංශයේදීයි එම කටයුතු සිදු කෙරුණේ.\nආගමික වතාවත් සිදු කිරීමෙන් අනතුරුව රාජකාරී කටයුතු ආරම්භ කිරීම සිදු කළ අතර, අමාත්‍යාංශයේ ලේකම් එම්.එම්.පී.කේ.මායාදුන්නෙ, සහ අමාත්‍යාංශ නිලධාරීන් ඇතුළු පිරිසක් මෙම අවස්ථාවට එක් වුණා.\nමේ අතර අධ්‍යාපන අමාත්‍ය සුසිල් ප්‍රේමජයන්ත සිය රාජකාරි කටයුතු ආරම්භ කළේ බත්තරමුල්ල, ඉසුරුපායේ පිහිටි අමාත්‍යංශ පරිශ්‍රයේදීයි.\nඑහිදී නිලධාරින් සමග සිදුකළ සාකච්ඡාවකින් අනතුරුව ජාතික පාසල්වලට ළමයින් ඇතුළත් කිරීමේ ලිපි නිකුත් කිරීම තාවකාලිකව අත්හිටුවීමට අමාත්‍යවරයා තීරණය කළා.\nමේ අතර වෙළඳ වාණිජ හා ආහාර සුරක්ෂිතතා අමාත්‍ය නලින් ප්‍රනාන්දු වෙළඳ අමාත්‍යාංශයේදී සිය රාජකාරි කටයුතු ආරම්භ කළා.\nඉඩම් හා සංචාරක අමාත්‍ය හරින් ප්‍රනාන්දු රාජකාරි කටයතු ආරම්භ කළේ සංචාරක අමාත්‍යාංශයේදීයි.\nකම්කරු හා විදේශ රැකියා අමාත්‍ය ධුරයේ දිවුරුම් දුන් මනුෂ නානායක්කාර ද අද  සිය අමාත්‍යාංශයේදී රාජකාරි කටයතු ආරම්භ කළා.\nමේ අතර සෞඛ්‍ය අමාත්‍ය කෙහෙළිය රඹුක්වැල්ල සුවසිරිපායේදී සෞඛ්‍ය අමාත්‍යාංශයේ වැඩ භාර ගත් අතර එහිදී ඔහු කියා සිටියේ ආසියානු සංවර්ධන බැංකුව සෞඛ්‍ය ක්ෂේත්‍රයේ වෙනත් කටයුතු සඳහා වෙන් කළ ඩොලර් මිලියන 21.8 ක් ඖෂධ වෙනුවෙන් කඩිනමින් වෙන් කිරිමට තීරණය කළ බවයි.",
       "URL": "https://www.hirunews.lk/304841/විජේදාස-රාජපක්ෂ-ඇමති-ධුරයේ-වැඩ-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1155"
}