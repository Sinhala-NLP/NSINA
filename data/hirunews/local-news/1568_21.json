{
       "Source": "hirunews",
       "Timestamp": "Thursday, 11 November 2021 - 11:29",
       "Headline": "අලි පැටවුන් අල්ලන ජාවාරම නැවතත් ක්‍රියාත්මකයි, පරිසරවේදීන්ගෙන් චෝදනා (වීඩියෝ)",
       "News Content": "උඩවලව ජාතික වනෝද්‍යානය ආසන්නයේ දී නිර්වින්දනය කර අලි පැටවකු අල්ලා ගැනීමට ගත් උත්සාහයක් ව්‍යාර්ථ කිරීම්ට ප්‍රදේශය භාර වනජීවී නිලධාරීන්ට හැකි වී ඇති බව පරිසරවේදී නයනක රන්වැල්ල පවසනවා.\nමෙලෙස නිර්වින්දනය කළ අලි පැටවා වනජීවී බාරයට ගෙන ඇත්තේ උඩවලව පනාටුව විදුලි කුටිය ආසන්නයේදී.\nනමුත් ඔහු කියා සිටින්නේ මෙම වැටලීමේදී සිද්ධියට සම්බන්ධ පුද්ගලයින් එම ස්ථානයෙන් පළා ගොස් ඇති බවයි.\nමෙවන් ග්‍රාමීය ප්‍රදේශයක මේ ආකාරයට මෙම ජාවාරමට සම්බන්ධ පිරිස් නිදහසේ පලා යාම පිළිබඳව ඔහු විමතිය පළ කරනවා.\nනැවතත් පසුගිය සමයේ මෙන් අලි පැටවුන් අල්ලා අළෙවි කිරීමෙ ජාවාරම ක්‍රමයෙන් හිස ඔසවන බවයි ඔහු කියා සිටින්නේ.\nනීතිවිරෝධීව ළඟ තබාගත් අලි ඇතුන් සම්බන්ධයෙන් නීති අංශ ලිහිල් පිළිවෙළක් පිළිවෙතක් අනුගමනය කරන සමයක දී මෙම ජාවාරමට වහාම තිත තැබීමට නීතිය කරවන බලධාරීන් අසමත් වුවහොත් එය මෙරට වන අලින්ගේ පැවැත්මට බලවත් තර්ජනයක් වනු ඇති බවටයි පරිසරවේදී නයනක රන්වැල්ල අනතුරු අඟවන්නේ.\nවර්ෂ 2010ත් 2015 අතර කාලසීමාව තුළදී වනාන්තර වල සිටින අලි පැටවුන් ඇතැම් අවස්ථාවලදී ඔවුන්ගේ මව් ඇතින්නියන් මරා දමා හෝ නිර්වින්දනය කර පැහැරගත් සිදුවීම් රාශියක් පිළිබඳව වාර්තා වුණා නමුත් එම කිසිදු අවස්ථාවක් නීතිය ඉදිරියට ගෙන ඒමට පොලිසිය හෝ වනජීවී දෙපාර්තමේන්තුවට හැකියාවක් ලැබුනේ නැහැ.",
       "URL": "https://www.hirunews.lk/287682/අලි-පැටවුන්-අල්ලන-ජාවාරම-නැවතත්-ක්‍රියාත්මකයි-පරිසරවේදීන්ගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1568"
}