{
       "Source": "hirunews",
       "Timestamp": "Monday, 27 June 2022 - 10:43",
       "Headline": "මරුති නිර්මාතෘ අභාවප්‍රාප්ත වෙයි",
       "News Content": "සුප්‍රකට මරුති සමාගමේ නිර්මාතෘ වී ක්‍රිෂ්ණමූර්ති අභාවප්‍රාප්ත වී තිබෙනවා.\nචෙන්නායි හිදී ඔහු ඊයේ (26) මියයනවිට 97 වන වියේ පසුවුණා.\nවර්තමානයේ මරුති සුසුකි නමින් හඳුන්වන සුප්‍රකට මෝටර් රථ සමාගම ආරම්භක අවධියේ මරුති උදියෝග් යන නමින් පැවති අතර, එය ගොඩනැගීමේ පුරෝගාමී මෙහෙවරක් ඉටුකළ අයෙකු ලෙස ක්‍රිෂ්ණමූර්ති සැළකෙනවා.\nමරුති මෝටර් වාහන නිෂ්පාදනය ඉන්දීය කර්මාන්ත ක්‍ෂේත්‍රය විප්ලවීය වෙනසකට ලක් කළ, වී ක්‍රිෂ්ණමූර්ති ඉන්දීය කර්මාන්ත ක්‍ෂේත්‍රයේ ප්‍රමුඛතම නායකයෙක්.\nටී වී එස් මෝටර් සමාගමේ සභාපති වියානා ශ්‍රීනිවාසන්, ක්‍රිෂ්ණමූර්ති සම්බන්ධයෙන් අදහස් දක්වමින් සඳහන් කළේ තම සමාගම ගොඩනැංවීමට උපකාර කළ උපදේශකයා ඔහු බවයි.\nඑමෙන්ම ඉන්දියාවේ සංවර්ධනයට ඔහුගෙන් අපමණ දායකත්වයක් ලද බවත්, ක්‍රිෂ්ණමූර්තිගේ අභාවය එරට කර්මාන්ත ක්‍ෂේත්‍රයට සහ රටට විශාල පාඩුවක් බවත් ටී. වී. එස්. සභාපති වියානා ශ්‍රීනිවාසන් සඳහන් කර තිබෙනවා.",
       "URL": "https://www.hirunews.lk/308290/මරුති-නිර්මාතෘ-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1065"
}