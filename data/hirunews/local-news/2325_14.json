{
       "Source": "hirunews",
       "Timestamp": "Wednesday, 18 November 2020 - 18:01",
       "Headline": "මුහුණු ආවරණවලට සහතික මිලක් සඳහා ආනයනකරුවන් සහ නිෂ්පාදකයින් එකඟ වෙයි",
       "News Content": "ශල්‍ය මුහුණු ආවරණයක උපරිම සිල්ලර මිල රුපියල් 15 කටත්, කේ.එන්. 95 මුහුණු ආවරණයක උපරිම මිල රුපියල් 100 කටත් අලෙවි කිරීමට ආනයනකරුවන් සහ නිෂ්පාදකයින් එකඟවූ බව ඖෂධ නිෂ්පාදන, සැපයුම් හා නියාමන රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nහිරු ප්‍රවෘත්ති අංශයට අදහස් දක්වමින් ඔහු කියා සිටියේ මේ පිළිබඳ විශේෂ සාකච්ඡාවක් අද(18) පැවති බවයි.\nඑහිදී නිෂ්පාදකයින් මුහුණපා ඇති ගැටලු සම්බන්ධයෙන් සාකච්ඡා කර ඇති අතර, මුහුණු ආවරණ ආනයන ද සීමා කිරීම සම්බන්ධයෙන් ද සාකච්ඡා වී තිබෙනවා.",
       "URL": "https://www.hirunews.lk/255030/මුහුණු-ආවරණවලට-සහතික-මිලක්-සඳහා-ආනයනකරුවන්-සහ-නිෂ්පාදකයින්-එකඟ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2325"
}