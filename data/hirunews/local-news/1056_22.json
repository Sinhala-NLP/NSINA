{
       "Source": "hirunews",
       "Timestamp": "Thursday, 30 June 2022 - 14:40",
       "Headline": "ඛනිජ තෙල් සංස්ථා සේවක විරෝධතාවක් නිසා කොළඹ කොටුව බැංකු මාවත වැසේ (වීඩියෝ)",
       "News Content": "ලංකා ඛනිජ තෙල් සංස්ථා සේවකයින්ගේ විරෝධතාවක් හේතුවෙන් කොළඹ කොටුව බැංකු මාවත වසා දමා තිබෙනවා.\nසපුගස්කන්ද තෙල් පිරිපහදුව අඛණ්ඩව ක්‍රියාත්මක කරන ලෙසත්, ලංකා ඛනිජ තෙල් සංස්ථාවට අයත් පිරවුම්හල් පුද්ගලික අංශයට ලබා නොදෙන ලෙසත් පවසමින් පිරිපහදුව සුරැකීමේ එකමුතුව අද කොටුව ජනාධිපති මන්දිරය අසල විරෝධතාවක නිරත වුණා.\nඔවුන් ජනාධිපති මන්දිරය තුලට යාමට ගත් උත්සාහය ආරක්ෂක අංශ විසින් වලක්වනු ලැබූ අතර ඔවුන් ගෙන ආ සංදේශය භාරදීම සඳහා වෘත්තීය සමිති නියෝජිතයින් කිහිපදෙනෙකුට පමණක් ජනාධිපති මන්දිරයට යාමට අවස්ථාව හිමිවුණා.\nඛනිජ තෙල් ක්ෂේත්‍රයට සම්බන්ධ වෘත්තීය සමිති කිහිපයක් එක්ව සංවිධානය කර තිබු මෙම උද්ඝෝෂණය ආරම්භ වුණේ ලේක්හවුස් වටරවුම අසලින්.\nසපුගස්කන්ද තෙල් පිරිපහදුව අඛණ්ඩව ක්‍රියාත්මක කරන ලෙසත්ල ඛනිජ තෙල් සංස්ථාවට අයත් පිරවුම්හල් පුද්ගලික අංශයට ලබා නොදෙන ලෙසත් සඳහන් කළ සංදේශයක්ද රැගෙන විරෝධතාකරුවන් කොටුව ලෝක වෙළඳ මධ්‍යස්ථානය අසලට පැමිණියේ ජනාධිපති මන්දිරයට යාම සඳහායි.\nනමුත් ආරක්ෂක අංශ ඊට ඉඩ ලබාදුන්නේ නැහැ.\nඅනතුරුව විරෝධතාකරුවන් චැතම් වීදිය දෙසට පැමිණියේ එම මාවත ඔස්සේ ජනාධිපති මන්දිරයට යාම සඳහායි.\nකෙසේවෙතත්ල එම වීදියද ආරක්ෂක අංශ විසින් අවහිර කර තිබුණා. අනතුරුව විරෝධතාකරුවන් අතරින් කිහිපදෙනෙකුට අදාල සංදේශය රැගෙන ජනාධිපති මන්දිරයට යාමට අවස්ථාව හිමිවුණා.",
       "URL": "https://www.hirunews.lk/308631/ඛනිජ-තෙල්-සංස්ථා-සේවක-විරෝධතාවක්-නිසා-කොළඹ-කොටුව-බැංකු-මාවත-වැසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1056"
}