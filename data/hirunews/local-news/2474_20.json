{
       "Source": "hirunews",
       "Timestamp": "Saturday, 05 September 2020 - 17:17",
       "Headline": "පදික වේදිකා මත නවතා තබන වාහනවලට එරෙහි නීතිය දැඩිව ක්‍රියාත්මක කෙරේ",
       "News Content": "පදික වේදිකා මත වාහන නවතා තැබීම සම්බන්ධයෙන් ඉදිරියේදී නීතිය දැඩිව ක්‍රියාත්මක කරන බව පොලිස් රථ වාහන මූලස්ථානය භාර අධ්‍යක්ෂ ජ්‍යෙෂ්ඨ පොලිස් අධිකාරි ඉන්දික හපුගොඩ ප්‍රකාශ කළා.\nදොඹකර හෝ යම් ආධාරක යොදා ගනිමින් පදික වේදිකාවල නවතා ඇති වාහන ඉවත් කිරීමට සිදුවන අවස්ථාවලදී ඒ සඳහා වැය වන මුදල වාහනයේ හිමිකරු විසින් දැරිය යුතු අතර, වාහනයට යම් අලාභ හානියක් සිදුවුවහොත් එය ද හිමිකරු විසින් දැරිය යුතු බවයි ඔහු කියා සිටියේ.\nශ්‍රී ලංකා පොලීසියේ 154 වන සංවත්සරය නිමිත්තෙන් මහරගම අපේක්ෂා රෝහලේ ප්‍රතිකාර ලබන රෝගීන් වෙනුවෙන් පැවති දානමය කටයුත්තකින් අනතුරුව මාධ්‍ය වෙත අදහස් දක්වමිනුයි ඔහු මේ බව ප්‍රකාශ කළේ.",
       "URL": "https://www.hirunews.lk/249496/පදික-වේදිකා-මත-නවතා-තබන-වාහනවලට-එරෙහි-නීතිය-දැඩිව-ක්‍රියාත්මක-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2474"
}