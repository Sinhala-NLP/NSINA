{
       "Source": "hirunews",
       "Timestamp": "Tuesday, 16 May 2023 - 13:12",
       "Headline": "කතරගමත් සෙළවෙයි",
       "News Content": "කතරගම අවට ප්‍රදේශවලට ඊයේ රාත්‍රියේ සුළු භූචලන තත්වයක් ඇතිව තිබෙනවා. එය රික්ටර් මාපාංකයේ ඒකක 2.5 ක් ලෙස සටහන් වී ඇති බවයි භූ විද්‍යා හා පතල් කැනීම් කාර්යාංශය සඳහන් කළේ.\nකතරගම නගරය, දෙටගමුව, ලුණුගම්වෙහෙර සහ සෙල්ලකතරගම යන ප්‍රදේශවලට මෙම භූ චලනය දැනී තිබෙනවා.\nමීට පෙරද අවස්ථා කිහිපයකදී මෙරටින් සුළු භූ චලන වාර්තා වුණා. ඒ හම්බන්තොට, අම්බලන්තොට, බුත්තල සහ වැල්ලවාය යන ප්‍රදේශවලින්.\nමේ අතර නැගෙනහිර පිලිපීනයේ වෙරළට ඔබ්බෙන් ඊයේ රික්ටර් මාපාංකයේ ඒකක 6.2 ක අගයක් ගත් භූ කම්පනයක් සිදුව ඇති බව විදෙස් මාධ්‍ය වාර්තා සඳහන් කළා.\nකෙසේ වෙතත් ඉන් සිදුවූ හානිය පිළිබඳ මෙතෙක් තොරතුරු වාර්තා වී නැහැ.",
       "URL": "https://www.hirunews.lk/335346/කතරගමත්-සෙළවෙයි",
       "Category": "Local News",
       "Parent URL": "https://www.hirunews.lk/local-news.php?pageID=339"
}