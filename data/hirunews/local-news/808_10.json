{
       "Source": "hirunews",
       "Timestamp": "Wednesday, 12 October 2022 - 17:52",
       "Headline": "තිළිණි ප්‍රියමාලි සම්බන්ධයෙන් පොලිස් මාධ්‍ය ප්‍රකාශකගෙන් ප්‍රකාශයක් (වීඩියෝ)",
       "News Content": "කොළඹ ලෝක වෙළඳ මධ්‍යස්ථානයේ කාර්යාලයක් පවත්වාගෙන යමින් කෝටිපති ව්‍යාපාරිකයන් ඇතුළු සමාජයේ ප්‍රභූ පන්තියේ ධනවතුන් රවටමින් දැවැන්ත මූල්‍ය වංචාවක නිරත වූ තිළිණි ප්‍රියමාලි නැමැත්තිය ට එරෙහිව මේ වන විට අපරාධ පරීක්ෂණ දෙපාර්තමේන්තුව වෙත පැමිණිලි අටක් ලැබී ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරි නිහාල් තල්දූව පවසනවා.\nඑම පැමිණිලිවලට අනුව ඇය විසින් මේ දක්වා වංචා සහගත ලෙස ලබාගෙන ඇති මුදල රුපියල් කෝටි 250 කට ආසන්නයි.\nමීට අමතරව ඇය විසින් රජයට සහ ඉන්ධන මිළ දී ගැනීමට බව පවසා ඉහළ පෙළේ ව්‍යාපාරිකයින්ගෙන් සහ වෙනත් පුද්ගලයින්ගෙන් ඇමරිකානු ඩොලර් ද එක්රැස් කර ඇති බව මේ වන විට සිදුකර ඇති විමර්ශනවලදී අනාවරණයය වී තිබෙනවා.\nමෙම කාන්තාව සම්බන්ධයෙන් ඇති මුදල් වංචා පිළිබඳව පැමිණිලි ආසන්නම පොලිස් ස්ථානයට යොමු කරන ලෙසත් පොලිස් මාධ්‍ය ප්‍රකාශකවරයා ජනතාවගෙන් ඉල්ලීමක් කරනවා.\nඑමෙන්ම නිවේදනයක් නිකුත් කරමින් පොලිස් මාධ්‍ය ප්‍රකාශකවරයා පවසන්නේ මෙම සිද්ධිය සම්බන්ධයෙන් සමාජ මාධ්‍ය ඔස්සේ පළවන තොරතුරු සියල්ල සත්‍ය නොවන බවයි.\nකෙසේ වෙතත් ත් මෙම බරපතල මූල්‍ය වංචාව පිළිබඳව වැඩිදුර විමර්ශන අඛණ්ඩව සිදුකරන බවත් ඔහු වැඩිදුරටත් සඳහන් කර තිබෙනවා.\nමේ අතර මේ වන විට රිමාන්ඩ් භාරයේ පසුවනන තිළිණි ප්‍රියමාලි බන්ධනාගාර නිලධාරීන් සහ අපරාධ පරීක්ෂණ දෙපාර්තමේන්තුවේ නිලධාරීන් සමග අද (12) ලෝක වෙළඳ මධ්‍යස්ථානය වෙත රැගෙන ආවා.\nඅපරාධ පරීක්ෂණ දෙපාර්තමේන්තු නිලධාරීන් විසින් ඇයව ලෝක වෙළඳ මධ්‍යස්ථානයේ බටහිර කුළුණේ 34 වෙනි මහලේ පිහිටා ඇති ඇයගේ කාර්යාලය වෙත රැගෙන ගියේ සාමාන්‍යයෙන් අත්අඩංගුවේ පසුවන සැකකරුවන් හට පලඳන මාංචු නොමැතිව වීම ද විශේෂත්වයක්.\nඒ මෙම විමර්ශනයට අදාළව වැඩිදුර පරීක්ෂණ සහ කාර්යාල පරිශ්‍රයේ ඇති ලිපි ලේඛන පරික්ෂා පරීක්ෂාකර විමර්ශනයට අදාළ ලිපි ලේඛන අපරාධ පරීක්ෂණ දෙපාර්තමේන්තුව භාරයට ගැනීම් සඳහායි. අද කොළඹ කොටුව ලෝක වෙළඳ මධ්‍යස්ථානය වෙත ආරක්ෂක රැකවල් මැද රැගෙන ආවා.\nබන්ධනාගාර නිලධාරීන් සහ අපරාධ පරීක්ෂණ දෙපාර්තමේන්තුවේ නිලධාරීන් සමග තිළිණි ප්‍රියමාලි ලෝක වෙළඳ මධ්‍යස්ථානයට පැමිණෙන අවස්ථාවේ සාමාන්‍යයෙන් අත්අඩංගුවේ පසුවන සැකකරුවන් හට පලඳන මාංචු යොදා නො තිබීම විශේෂත්වයක්.\nඅපරාධ පරීක්ෂණ දෙපාර්තමේන්තු නිලධාරීන් විසින් ඇයව ලෝක වෙළඳ මධ්‍යස්ථානයේ බටහිර කුළුණේ 34 වෙනි මහලේ පිහිටා ඇති ඇයගේ කාර්යාලය වෙත රැගෙන ගියා.\nඒ මෙම විමර්ශනයට අදාළව වැඩිදුර පරීක්ෂණ සඳහා කාර්යාල පරිශ්‍රයේ ඇති ලිපි ලේඛන අපරාධ පරීක්ෂණ දෙපාර්තමේන්තුව භාරයට ගැනීම සඳහායි.\nඅපරාධ පරීක්ෂණ දෙපාර්තමේන්තුව අධිකරණයෙන් ලබාගත් විශේෂ නියෝගයක් මත මූල්‍ය වංචා චෝදනා එල්ල වූ තිළිණි ප්‍රියමාලි ස්ථානය පරීක්ෂා කිරීම් හතරක් සඳහා අද දිනයේ මෙලෙස රැගෙන ගිය බව බන්ධනාගාර මාධ්‍ය ප්‍රකාශකවරයා සඳහන් කළා.",
       "URL": "https://www.hirunews.lk/317679/තිළිණි-ප්‍රියමාලි-සම්බන්ධයෙන්-පොලිස්-මාධ්‍ය-ප්‍රකාශකගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=808"
}