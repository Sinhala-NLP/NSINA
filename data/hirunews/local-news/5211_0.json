{
       "Source": "hirunews",
       "Timestamp": "Wednesday, 13 January 2016 - 21:20",
       "Headline": "\"ව්‍යවස්ථා සංශෝධනයට කැබිනට්  අනුමැතියක් නෑ\"",
       "News Content": "අමාත්‍ය මණ්ඩලයේ අනුමැතියකින් තොරව ව්‍යවස්ථා සංශෝධන යෝජනාව පාර්ලිමේන්තුවට ඉදිරිපත් කර ඇති බව ඒකාබද්ධ විපක්ෂය චෝදනා කරනවා. කොළඹ අද (13) පැවති මාධ්‍ය හමුවකට එක්වෙමින් හිටපු අමාත්‍ය මහාචාර්ය ජී.එල් පීරිස් කියා සිටියේ ආණ්ඩුක්‍රම ව්‍යවස්ථාව පිළිබඳව ආණ්ඩු පක්ෂයේ මන්ත්‍රීවරුන් අතරද එකඟතාවක් නොමැති බවයි.\nමේ අතර චින්තන පර්ෂදය ද කොළඹදී අද මාධ්‍ය හමුවක් කැඳවා තිබුණා. ඊට එක්වූ එහි ලේකම් ආචාර්ය නලින් ද සිල්වා සඳහන් කළේ සිදුකිරීමට නියමිත ව්‍යවස්ථා සංශෝධනය හරහා සිංහල බෞද්ධ සංස්කෘතියට නිසි තැන නොලැබෙන බවයි.",
       "URL": "https://www.hirunews.lk/123967/ව්‍යවස්ථා-සංශෝධනයට-කැබිනට්-අනුමැතියක්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5211"
}