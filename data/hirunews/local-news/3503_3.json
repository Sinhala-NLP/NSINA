{
       "Source": "hirunews",
       "Timestamp": "Wednesday, 13 February 2019 - 20:25",
       "Headline": "හෙරොයින් ග්‍රෑම් 100ක් සමඟ සැකකරුවෙකු අත්අඩංගුවට",
       "News Content": "කොළඹ සිට කටුනායකට ප්‍රවාහනය කරමින් තිබූ හෙරොයින් ග්‍රෑම් 100ක් සමඟ සැකකරුවෙකු කටුනායක පොලිස් දූෂණ මර්දන ඒකකයේ නිලධාරින් විසින් අද (13)  අත්අඩංගුවට ගෙන තිබෙනවා.\nඅත්අඩංගුවට ගත් සැකකරු මීගමුව දාගොන්න ප්‍රදේශයේ පදිංචි 30 හැවිරිදි පුද්ගලයෙක්.\nඔහු සතුව තිබු හෙරොයින් ප්‍රමාණයේ වටිනාකම ලක්ෂ 10ක් පමණ වන බවයි පොලිසිය ප්‍රකාශ කර ඇත්තේ.\nඩුබායි හි අත්අඩංගුවේ පසුවන මාකදුරේ මධූෂ්ගේ සමීපතමයෙකු ගෙන් සැකකරු හෙරොයින් මිලදී ගෙන ඇතැයි පොලීසිය සිදු කරන ලද මූලික පරීක්ෂණ වලදී අනාවරණය වී තිබෙනවා.\nහෙරොයින් ප්‍රවාහනය කරමින් තිබූ  සුඛෝපභෝගී මෝටර් රථය පැදවූ රියැදුරා ද පොලීසිය විසින් අත් අඩංගුවට ගෙන ඇති බවයි අප වාර්තාකරු සඳහන් කළේ.\nසිද්ධිය සම්බන්ධයෙන් කටුනායක පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/210363/හෙරොයින්-ග්‍රෑම්-100ක්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3503"
}