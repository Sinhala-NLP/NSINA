{
       "Source": "hirunews",
       "Timestamp": "Sunday, 15 January 2023 - 13:18",
       "Headline": "අසත්‍ය තොරතුරු ලබා දී විදේශ ගතවන්නන්ට එරෙහිව නීතිමය පියවර",
       "News Content": "තම ඥාතීන් හෝ මිතුරන් බැලීමට යන බවට පවසා විදේශ සේවා නියුක්ති කාර්යාංශයේ ගුවන් තොටුපල ඒකකයේ නිලධාරීන්ට අසත්‍ය තොරතුරු ලබාදී විදෙස් ගතවන අයට එරෙහිව නීතිමය පියවර ගන්නා බව විදේශ සේවා නියුක්ති කාර්යාංශය පවසනවා.\nඑලෙස ඔවුන් විදේශ ගතකිරීමට කටයුතු කළ පුද්ගලයින්ට එරෙහිව ද එම පියවර ගන්නා බවයි එම කාර්යාංශය නිවේදනය කළේ.\nමේ අතර ඕමානයේ සුරක්ෂා නිවසේ සිට අද අලුයම දිවයිනට ගෙන්වා ගත් කාන්තාවන් අතරින් හත්දෙනකුම විදේශගත වී ඇත්තේ නීතිවිරෝධී ලෙස සංචාරක වීසා මගින් බවට ද හෙළි වී තිබෙනවා.",
       "URL": "https://www.hirunews.lk/325087/අසත්‍ය-තොරතුරු-ලබා-දී-විදේශ-ගතවන්නන්ට-එරෙහිව-නීතිමය-පියවර",
       "Category": "Local News",
       "Parent URL": "https://www.hirunews.lk/local-news.php?pageID=600"
}