{
       "Source": "hirunews",
       "Timestamp": "Tuesday, 20 March 2018 - 15:49",
       "Headline": "අනුරාධපුරයේ විභාගයට ගැනුනු නඩුවක් යළි වවුනියාව මහාධිකරණයට",
       "News Content": "ආරක්ෂක හමුදා සාමාජිකයන් 26 දෙනෙකු ඝාතනය කිරීමේ සිද්ධියකට අදාළව හිටපු කොටි සාමාජිකයන් තුන්දෙනෙකුට එරෙහිව පවරා ඇති නඩුවක් අනුරාධපුර මහාධිකරණයේ සිට යළි වවුනියාව මහාධිකරණයට මාරු කර තිබෙනවා.\nඒ, අභියාචනාධිකරණය ලබාදුන් නියෝගයකට අනුවයි.\nමුල් අවස්ථාවේ වවුනියාව මහාධිකරණයේ විභාග වූ මෙම නඩුව පසුව අනුරාධපුර අංක දෙක මහාධිකරණයට මාරු කර තිබුණේ නීතිපතිවරයාගේ ඉල්ලීමක් සළකා බලමින්.\nකෙසේ වෙතත් එම තීරණයට එරෙහිව චෝදනා එල්ලවී ඇති හිටපු එල්.ටී.ටී.ඊ. සාමාජිකයන් තුන්දෙනා අභියාචනාධිකරණය හමුවේ පෙත්සමක් ගොනු කළා.\nඑහි තීන්දුවට අනුව යළි මෙම නඩුව වවුනියාව මහාධිකරණයට මෙලෙස මාරුකර තිබෙනවා.\n2009 වසරේදී නාවික හමුදා සෙබළුන් 18 දෙනෙකු සහ යුද හමුදා සෙබළුන් 8 දෙනෙකු වවුනියාවේදී වෙඩි තබා ඝාතනය කිරීමේ සිද්ධියකට අදාළව මෙම නඩුව පවරා ඇත්තේ නීතිපතිවරයා විසින්.",
       "URL": "https://www.hirunews.lk/186402/අනුරාධපුරයේ-විභාගයට-ගැනුනු-නඩුවක්-යළි-වවුනියාව-මහාධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4029"
}