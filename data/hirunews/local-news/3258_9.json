{
       "Source": "hirunews",
       "Timestamp": "Tuesday, 09 July 2019 - 10:24",
       "Headline": "පක්ෂීන් අල්ලා කූඩුකර විකිණීමේ ව්‍යාපාරයක් ඇල්ල වනජීවී නිලධාරීන් වටලයි",
       "News Content": "හාලිඇල, බෝගහමඩිත්ත ප්‍රදේශයේ නිවසක කලක සිට පවත්වාගෙන ගිය පක්ෂීන් අල්ලා කූඩුකර විකිණීමේ ව්‍යාපාරයක්\nපිළිබද ලද තොරතුරක් මත ඇල්ල වනජීවී කාර්යාලයේ නිලධාරීන් අදාල නිවස වටලා තිබෙනවා.\nමෙම මෙහෙයුමට හාලිඇළ පොලිස් නිලධාරින් ද එක්වූ බවයි අප වාර්තාකරු පැවසුවේ.\nඊයේ (08) රාත්‍රියේ සිදුකළ මෙම වැටලීමේදී පක්ෂීන් අල්ලනු ලබන උගුලක් සහ අල්ලාගත් පක්ෂීන් රඳවා තබන ලද කූඩු කිහිපයක්ද සොයා ගැනීමට හැකිව තිබෙනවා.\nමීට අමතව එලෙස කූඩු කර සිටි ගිරවුන් කිහිප දෙනෙක් ද වනජීවී නිලධාරීන්ට සොයා ගැනීමට හැකිව ඇති බව සදහන්.\nඅදාල නිවසේ හිමිකරුට දැඩි ලෙස අවවාද කිරීමෙන් අනතුරුව නිදහස් කර ඇති අතර කූඩු කර සිටි ගිරවුන් වනජීවී නිලධාරීන්ගේ භාරයට ගැනුණු බවයි අප වාර්තාකරු වැඩිදුරටත් පැවසුවේ.",
       "URL": "https://www.hirunews.lk/219949/පක්ෂීන්-අල්ලා-කූඩුකර-විකිණීමේ-ව්‍යාපාරයක්-ඇල්ල-වනජීවී-නිලධාරීන්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=3258"
}