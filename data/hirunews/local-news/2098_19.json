{
       "Source": "hirunews",
       "Timestamp": "Wednesday, 10 March 2021 - 7:59",
       "Headline": "වී මල්ලක් නිසා බෙලිඅත්තේ ඝාතනයක්",
       "News Content": "වී මල්ලක් සම්බන්ධයෙන් ඇතිවූ බහින්බස්වීමක් දුරදිග ගොස් ඇති වූ ගැටුමකින් පසු  බෙලිඅත්ත - තාරපේලිය ප්‍රදේශයේදී පුද්ගල ඝාතනය කිරීමේ සිද්ධිය සම්බන්ධයෙන් එක් අයෙකු අත්අඩංගුවට ගෙන තිබෙනවා.\nපොලීසිය සඳහන් කළේ ඔහු තම වැඩිමහල් සොහොයුරාගේ පුත්‍රයා මෙලෙස තියුණු ආයුධයකින් පහරදී ඝාතනය කර ඇති බවයි.\nතම බාප්පාගේ පිහි පහරින් බරපතල තුවාල ලැබූ 20 හැවිරිදි තරුණයා බෙලිඅත්ත දිසා රෝහලට ඇතුළත් කර ඇති අතර, එහිදී මියගොස් තිබෙනවා.\nමියගිය තරුණයාගේ පියා සහ ඔහුගේ සොහොයුරා අතර මෙම ගැටුම ඇතිව ඇති අතර, ඊට මිය ගිය පුත්‍රයා මැදිහත්ව තිබුණා.",
       "URL": "https://www.hirunews.lk/264879/වී-මල්ලක්-නිසා-බෙලිඅත්තේ-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=2098"
}