{
       "Source": "hirunews",
       "Timestamp": "Thursday, 22 September 2022 - 7:41",
       "Headline": "අයි.එම්.එෆ් සාකච්ඡා සඳහා නියෝජිත පිරිසක් ඇමරිකාවට",
       "News Content": "ජාත්‍යන්තර මූල්‍ය අරමුදලේ යෝජිත ණය පහසුකම් පිළිබඳ එහි නිලධාරීන් සමඟ සාකච්ඡා කිරීම සඳහා මෙරට නියෝජිතයින් පිරිසක් ඇමරිකාව බලා පිටත්ව යෑමට නියමිත යි.\nඔවුන් ලබන මස 06 වනදා ඇමරිකාවේ වොෂිංටන් නුවර බලා පිටත් ව යන අතර, ඉදිරි සාකච්ඡා එහි දී සිදු කෙරෙනවා.\nමහ බැංකු අධිපතිවරයා ඇතුළු රජයේ නියෝජිත පිරිස මෙම සාකච්ඡා සඳහා එක්වනු ඇති.\nවිදේශ සංචිත අඩු වීම ඇතුළු ආර්ථික අභියෝග රැසකට මුහුණ දී සිටින ශ්‍රී ලංකාව ඇමරිකානු ඩොලර් බිලියන 2.9ක දීර්ඝ ණය පහසුකමක් සඳහා කාර්ය මණ්ඩල මට්ටමේ එකඟතාවයකට මේ වනවිටත් පැමිණ අවසන්.\nවසර 04ක කාලයක් තුළ වාරික අටකින් මෙම මුදල ශ්‍රී ලංකාවට ලබාදීමට නියමිත බවයි වාර්තා වන්නේ.\nමේ වසරේ අප්‍රේල් 12 වනදා සිට තාවකාලික ව අත්හිටුවා ඇති විදේශ ණය ගෙවීමට අදාළ ප්‍රතිව්‍යුහගත කිරීමේ වැඩසටහනේ ගිවිසුම් සහ ප්‍රගතිය ද මෙම හමුවේදී සාකච්ඡා කිරීමට නියමිත යි.\nඒ අනුව ණය ප්‍රතිව්‍යුහගත කිරීමේ වැඩසටහනේ ප්‍රගතිය හෙට ඉදිරිපත් කිරීමට යි මුදල් අමාත්‍යාංශය සැලසුම් කර ඇත්තේ.",
       "URL": "https://www.hirunews.lk/315987/අයි-එම්-එෆ්-සාකච්ඡා-සඳහා-නියෝජිත-පිරිසක්-ඇමරිකාවට",
       "Category": "Local News",
       "Parent URL": "https://www.hirunews.lk/local-news.php?pageID=852"
}