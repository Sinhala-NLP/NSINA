{
       "Source": "hirunews",
       "Timestamp": "Wednesday, 23 March 2016 - 18:54",
       "Headline": "වයඹ අධ්‍යාපන බලධාරීන් ජේ.ආර්ට සහ මහින්දට කරපු දේ",
       "News Content": "බුද්ධධර්මය ප්‍රශ්න පත්‍රයට දේශපාලන මුහුණුවරක් ලබාදීමට වයඹ පළාත් අධ්‍යාපන දෙපාර්තමේන්තුව ගත් උත්සාහයක් පිළිබඳව ලංකා ගුරු සංගමය අද අනාවරණ කළා.\nඑහිදී ඔවුන් උත්සාහ කර තිබුණේ දුටුගැමුණු සහ මහා පරාක්‍රමබාහු යන රජවරුන් අතරට හිටපු ජනාධිපතිවරුන් වූ ජේ.ආර්. ජයවර්ධන සහ මහින්ද රාජපක්ෂ එක් කිරීමටයි.\nවයඹ පළාතේ පාසල්වල 10 වන ශ්‍රේණිය සඳහා ප්‍රථම වාර පරීක්ෂණයට අදාළව අද මෙම බුද්ධධර්මය බහුවරණ ප්‍රශ්න පත්‍රය ලබාදී තිබුණා.\nඑහි 20 වන ප්‍රශ්ණය වන්නේ ‘‘තමා විසින් කරන ලද පිිං ක්‍රියා පොතෙහි සටහන් කර තබමින් මරණාසන්න මොහොතේදී එය කියවා බලා තමන් විසින් නිර්මාණය කරන ලද විහාර කර්මාන්තය දෙස බලා අවසන් හුස්ම හෙළන ලද, පර සතුරන්ගෙන් ලක්දිව බේරාගත් ශ්‍රේෂ්ඨ පාලකයා කවුද?’’ යන්නයි.\nඊට පිළිතුරු වශයෙන් හිටපු ජනාධීපති මහින්ද රාජපක්ෂ, ප්‍රථම විධායක ජනාධිපති ජේ.ආර්. ජයවර්ධන, දුටුගැමුණු මහ රජතුමා සහ මහා පරාක්‍රමබාහු යන නම් 4 ලබාදී තිබුණා.\nහිටපු ජනාධීපති මහින්ද රාජපක්ෂ කුරුණෑගල දිස්ත්‍රික්කයේම පාර්ලිමේන්තු මන්ත්‍රීවරයෙකු ලෙස කටයුතු කරන වකවානුවකයි ඔවුන් පිළිතුරු අතරට ඔහුගේ නමද එක්කර ඇත්තේ.",
       "URL": "https://www.hirunews.lk/129207/වයඹ-අධ්‍යාපන-බලධාරීන්-ජේ-ආර්ට-සහ-මහින්දට-කරපු-දේ",
       "Category": "Local News",
       "Parent URL": "https://www.hirunews.lk/local-news.php?pageID=5118"
}