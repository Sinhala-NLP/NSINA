{
       "Source": "hirunews",
       "Timestamp": "Monday, 06 December 2021 - 15:20",
       "Headline": "පොළොන්නරුවෙන් හඳුනා නොගත් මළ සිරුරක් හමුවෙයි",
       "News Content": "පොළොන්නරුව පුරාවිද්‍යා කලාප කාර්යාලය ඉදිරිපිට පරාක්‍රම සමුද්‍රය වැව් රක්ෂිතයේ තිබී නාඳුනන පිරිමි පුද්ගල මළසිරුරක් හමු වී තිබෙනවා.\nපුරාවිද්‍යා කාර්යාලයේ සේවකයෙකු විසින් දැන්වීමෙන් අනතුරුව,පොලිස් නිලධාරින් විසින් මෙම නාදුනන මළසිරුර ගසක එල්ලා තිබියදී සොයා ගත් බවයි පොළොන්නරුව පොලීසියේ ප්‍රකාශ කළේ.\nවයස අවුරුදු තිහත් හතළිහත් අතරේ පසුවන මෙම පිරිමි පුද්ගල මළ සිරුර ගෙල වැළලාගෙන මිය යෑමක් ද? නැතහොත් ඝාතනයක් ද? යන්න සම්බන්ධයෙන් පොළොන්නරු පොලිසිය වැඩිදුර පරීක්ෂණ සිදු කරනු ලබනවා.\nදින තුන හතරකට පෙර මෙම පුද්ගලයා මියගොස් ඇති බවට පොලිසිය සැක පළ කරන අතර, මේ පිළිබඳව මහේස්ත්‍රාත් පරීක්ෂණය අද (06) දහවල් සිදු කිරීමට නියමිතයි.\nපොළොන්නරුව පොලිසිය සිද්ධිය සම්බන්ධයෙන් වැඩිදුර විමර්ශන සිදු කරනවා.",
       "URL": "https://www.hirunews.lk/290187/පොළොන්නරුවෙන්-හඳුනා-නොගත්-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1513"
}