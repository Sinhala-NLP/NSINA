{
       "Source": "hirunews",
       "Timestamp": "Tuesday, 18 July 2023 - 13:05",
       "Headline": "තවමත් වී සඳහා නිසි මිලක් නොමැති ගොවීන් (වීඩියෝ)",
       "News Content": "යල කන්නයේ වී අස්වනු නෙළීම ආරම්භ වී ඇති පසුබිමක වුවත් වී සඳහා නිසි මිලක් නැතැයි ගොවීන් චෝදනා කරනවා.\nකෘෂිකර්ම අමාත්‍ය මහින්ද අමරවීර මහතා පවසන්නේ වී මිලදී ගැනීම සඳහා පෞද්ගලික අංශය මැදිහත් වුවහොත් ගොවීන්ට සාධාරණ මිලක් හිමිවනු ඇති බවයි.\nවී මිලදී ගැනීමට රජය කටයුතු කරන බවට කෘෂිකර්ම අමාත්‍යවරයා පැවසුවත් තවමත් රජයේ වී ගබඩා වසා දමා ඇතැයි මහකනදරාව ගොවීන් චෝදනා කරනවා\nඅනුරාධපුර විහාර බුලන්කුලම හා විහාරහල්මිල්ලකුලම ප්‍රදේශවල ගොවි ජනතාව චෝදනා කරන්නේ වී කිලෝග්‍රෑමයක් වෙළෙඳුන් විසින් මිලදී ගන්නේ රුපියල් 60ත් 65ත් අතර මුදලකට බවයි.\nමේ අතර දේශීය හා විදේශීය වෙළෙඳපොළ ඉලක්ක කර ගනිමින් පුත්තලම නියෝජ්‍ය කෘෂිකර්ම අධ්‍යක්ෂ කාර්යාලයේ මැදිහත් වීමෙන් 2019 වසරේ ආරම්භ කළ අඹ වගාවෙන් සරු අස්වැන්නක් ලබා ගනිමින් සිටින බව ගොවීන් පවසනවා.",
       "URL": "https://www.hirunews.lk/341618/තවමත්-වී-සඳහා-නිසි-මිලක්-නොමැති-ගොවීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=174"
}