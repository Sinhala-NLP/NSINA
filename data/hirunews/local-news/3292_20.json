{
       "Source": "hirunews",
       "Timestamp": "Wednesday, 19 June 2019 - 11:55",
       "Headline": "මඟ වැරදුනු බස් රථය",
       "News Content": "බණ්ඩාරවෙල ඩිපෝවට අයත් ලංගම බස් රථයක් මාර්ගයෙන් ඉවතට ධාවනය වී අඩි විස්සක් පමණ පහළින් පිහිටි නිවසක් මතට පෙරළී තිබෙනවා.\nබණ්ඩාරවෙල- උතුරු කැබිල්ලවෙල හරහා බිදුණූවැව ප්‍රධාන මාර්ගයේ ධාවනය වෙමින් තිබූ බස් රථයක් මෙලෙස අනතුරට ලක්ව ඇති බවයි අප වාර්තාකරු ප්‍රකාශ කළේ.\nඅනතුරෙන් බරපතල තුවාල ලැබූ සිව් දෙනෙකු බණ්ඩාරවෙල දිසා රෝහලට ඇතුළත් කර තිබෙනවා.\nඅනතුරින් තුවාල ලබා ඇත්තේ බස් රථයේ ගමන් ගත් කාර්මික නිලධාරීන් දෙදෙනෙකු හා අදාළ නිවසේ කාමරයක නිදා සිටි අවුරුදු 17 සහ 07 වයස්වල පසුවන පිරිමි ළමුන් දෙදෙනෙක්.\nබස් රථය පෙරලීමෙන් නිවසේ වහලට ද දැඩි අලාභ හානි සිදුව ඇති අතර බණ්ඩාරවෙල පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/218695/මඟ-වැරදුනු-බස්-රථය",
       "Category": "Local News",
       "Parent URL": "https://www.hirunews.lk/local-news.php?pageID=3292"
}