{
       "Source": "hirunews",
       "Timestamp": "Sunday, 20 March 2022 - 13:25",
       "Headline": "දුර්මත නිසා කොරෝනා යළි ඉහළ යාමේ අවදානමක් - ලෝක සෞඛ්‍ය සංවිධානය අනතුරු අඟවයි",
       "News Content": "කොරෝනා වෛරසය පිළිබඳ පැතිර යන දුර්මත හේතුවෙන් වසංගතය ලොව පුරා යළි ඉහළ යාමේ ප්‍රවණතාවක් මතුවී ඇති බව ලෝක සෞඛ්‍ය සංවිධානය පවසනවා.\nඑහි කොරෝනා වෛරස් පිළිබඳ තාක්ෂණික ප්‍රධානී මරියා වෑන් කර්කොව්, ජිනීවා නුවරදී එවැනි ප්‍රධාන දුර්මත 3 ක් හෙළි දරව් කළා.\nකොරෝනා වසංගතය දැන් අවසන් වී ඇති බව එම පළමු දුර්මතයයි. දැනට ලොව පුරා පැතිරෙන ඔමික්‍රොන් ප්‍රභේදය දුර්වල වෛරස් ප්‍රභේදයක් බව දෙවන දුර්මතය වන අතර, එය, අවසාන කොරෝනා ප්‍රභේදය යන්නද, දුර්මතයක් ලෙසයි ඇය හැඳින්වූයේ.\nමේ හේතුවෙන් ලෝකවාසීන් තුළ අවිනිශ්චිත භාවයක් මතුව තිබෙනවා.\nඑමෙන්ම එන්නත්කරණය කොරෝනා රෝගය අසාධ්‍ය වීම සහ මරණය වළක්වන මූලික ප්‍රතිකර්මය බව ලෝක සෞඛ්‍ය සංවිධානයේ කොරෝනා වෛරසය පිළිබඳ තාක්ෂණික ප්‍රධානී මරියා වෑන් කර්කොව් අවධාරණය කළා.\nමේ අතර මෙරට එන්නත්කරණ වැඩසටහන යටතේ ඊයේ දිනයේදී තවත් පුද්ගලයන් 12,326 දෙනෙකු වර්ධක හෙවත් බූස්ටර් එන්නත් මාත්‍රාව ලබාගෙන ඇති අතර, එම එන්නත් මාත්‍රාව ලබාගත් සංඛ්‍යාව 7689,489 දක්වා ඉහළ යනවා.",
       "URL": "https://www.hirunews.lk/299915/දුර්මත-නිසා-කොරෝනා-යළි-ඉහළ-යාමේ-අවදානමක්-ලෝක-සෞඛ්‍ය-සංවිධානය-අනතුරු-අඟවයි",
       "Category": "Local News",
       "Parent URL": "https://www.hirunews.lk/local-news.php?pageID=1282"
}