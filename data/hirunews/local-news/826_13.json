{
       "Source": "hirunews",
       "Timestamp": "Tuesday, 04 October 2022 - 7:52",
       "Headline": "වැරැදි ප්‍රකාශවලට නො රැවටෙන්න - ඇමති කංචනගෙන් දැනුම් දීමක්",
       "News Content": "සිපෙට්කෝ පිරවුම්හල්වලින් පරිහරණ ගාස්තු බද්ද අය නොකරන බවට ලබාදුන් පොරොන්දුව කඩ කරමින් ඛනිජ තෙල් නීතිගත සංස්ථාව එම බද්ද අය කිරීමට විරෝධය පළ කරමින් අද දිනය සඳහා වන සියලුම ඇනවුම් අවලංගු කරන බව ඛනිජ තෙල් බෙදුම්කරුවන්ගේ සංගමයේ සම ලේකම් කපිල නාඔටුන්න ප්‍රකාශ කළා.\nඅලෙවියට සාපේක්ෂව පසුගිය වසරේ ගෙවූ වට්ටමෙන් කොටසක් බද්දක් ලෙස ඛනිජ තෙල් සංස්ථාව ඉන්ධන මිල දී ගැනීමට තැන්පත් කරන මුදලින් අය කර ගන්නා බව දැනුම් දී තිබූ බවත් ඒ සම්බන්ධයෙන් යොමු වූ විරෝධයත් සමඟ එය අය නො කරන බව දැනුම් දී තිබූ බව යි ඔහු කියා සිටියේ.\nකෙසේ වෙතත් විෂය භාර අමාත්‍ය කංචන විජේසේකර ට්විටර් පණිවුඩයක් නිකුත් කරමින් කියා සිටියේ, ඉන්ධන සැපයුම කිසිදු බාධාවකින් තොර ව සිදු කෙරෙන බව යි.\nඒ හේතුවෙන් නො මඟ යවනසුලු පුවත් සහ ප්‍රකාශ සම්බන්ධයෙන් කලබල නො වන ලෙස ඔහු ජනතාවගෙන් ඉල්ලා සිටියා.\nමේ අතර, විදුලිබල සැපයුම සම්බන්ධ සියලු සේවාවන්, ඛනිජ තෙල් නිෂ්පාදන හා ඉන්ධන සැපයුම හෝ බෙදාහැරීම, රෝහල්වල සාත්තු නිවාසවල හෝ බෙහෙත්ශාල සහ ඒ හා සම්බන්ධ වෙනත් ආයතන තවදුරටත් අත්‍යාවශ්‍ය සේවාවන් බවට පත් කරමින් ගැසට් නිවේදනයක් නිකුත් කර තිබෙනවා.",
       "URL": "https://www.hirunews.lk/316986/වැරැදි-ප්‍රකාශවලට-නො-රැවටෙන්න-ඇමති-කංචනගෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=826"
}