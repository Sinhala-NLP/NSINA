{
       "Source": "hirunews",
       "Timestamp": "Saturday, 09 July 2016 - 19:38",
       "Headline": "වේගය පාලනය කර ගැනීමට නොහැකි වු ටිපර් රථය 4 ක් රෝහලට යවයි",
       "News Content": "අද දඹුල්ල හබරණ ප්‍රධාන මාර්ගයේ ඉනාමලුව ප්‍ර දේශයේදී ටිපර් රථයක් මෝටර් රථය සහ යතුරු පැදියක ගැටී පුද්ගලයින් සිව්දෙනකු තුවාල\nලැබුවා.\nඔවුන් මේ වන විට දඹුල්ල මූලික රෝහලේ ප්‍රතිකාර ලබනවා.\nවැලි ප්‍රවාහනය කරන ටිපර් රථයක් යතුරු පැදියක සහ මෝටර් රථයක ගැටෙන අයුරු ආරක්ෂිත කැමරාවක සටහන්ව තිබෙනවා.\nපොලිසිය පවසන්නේ අනතුරින් පසුව ටිපර් රථයේ වේගය පාලනය කිරීමට නොහැකි වී ඇති බවයි.\nඑහිදී ටිපර් රථය නිවසක ඉදිරිපස වැදී ඉදිරියට ධාවනය වන අතර එය නවතින්නේ ගසක වැදීමෙන්.\nසිද්ධියෙන් තුවාල ලැබූ සිව්දෙනකු දඹුල්ල මූලික රෝහලට ඇතුළත් කෙරුණා.",
       "URL": "https://www.hirunews.lk/137619/වේගය-පාලනය-කර-ගැනීමට-නොහැකි-වු-ටිපර්-රථය-4-ක්-රෝහලට-යවයි",
       "Category": "Local News",
       "Parent URL": "https://www.hirunews.lk/local-news.php?pageID=4972"
}