{
       "Source": "hirunews",
       "Timestamp": "Tuesday, 24 January 2023 - 10:52",
       "Headline": "බිරිඳ ඝාතනය කළ සැමියෙකු අත්අඩංගුවට",
       "News Content": "දුරකථනයක් සම්බන්ධයෙන් ඇතිවූ බහින්බස්වීමක් දුරදිග යාම හේතුවෙන් සැමියාගේ පහරදීමෙන් කාන්තාවක් මියගොස් තිබෙනවා.\nපොලිසිය ප්‍රකාශ කළේ එලෙස ජීවිතක්ෂයට පත්ව ඇත්තේ කොස්වත්ත - කහටවිල ප්‍රදේශයේ පදිංචි 38 හැවිරිදි දෙදරු මවක් බවයි.\nඝාතනය සම්බන්ධයෙන් 47 හැවිරිදි සැකකරු අත්අඩංගුවට ගෙන තිබෙනවා.\nමියගිය කාන්තාව මීට මාස 02 කට පෙර විදෙස්ගතව සිට පැමිණ ඇති ඇය දුරකථනයෙන් වෙනත් පිරිමි පුද්ගලයෙකු සමඟ කතාබහ කරන බවට ඇතිවූ සැකය මත දෙදෙනා අතර අවස්ථා කිහිපයක දී බහින්බස් වීම් සිදුව ඇති බවයි පොලිසිය සඳහන් කළේ.\nඊයේ (23) රාත්‍රියෙත් දෙදෙනා අතර මෙවැනි බහින්බස්වීමක් සිදුව සැමියා විසින් යකඩ පොල්ලකින් පහරදීමෙනුයි මෙම ඝාතනය සිදුකර ඇත්තේ.",
       "URL": "https://www.hirunews.lk/325761/බිරිඳ-ඝාතනය-කළ-සැමියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=582"
}