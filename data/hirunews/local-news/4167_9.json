{
       "Source": "hirunews",
       "Timestamp": "Monday, 18 December 2017 - 13:18",
       "Headline": "ඉන්ප්ලුවෙන්සා-බී ගැන කල්පනාවෙන්",
       "News Content": "ඉන්ෆ්ලූවෙන්සා බී වෛරසය පැතිරයාමේ අවදානමක් පවතින නිසා ඒ සම්බන්ධයෙන් අවධානයෙන් පසුවන ලෙස සෞඛ්‍ය අමාත්‍යාංශය ජනතාවගෙන් ඉල්ලීමක් කරනවා.\nසෑම වර්ෂයකම නොවැම්බර්, දෙසැම්බර් සහ ජනවාරි කාලසීමාව තුළ ඉන්ෆ්ලූවෙන්සා රෝගීන් වාර්තාවීමේ ප්‍රවණතාවක් දක්නට ලැබෙන බවයි එම අමාත්‍යාංශය ප්‍රකාශ කළේ.\nමේ අතර ඉන්ෆ්ලූවෙන්සා බී වෛරසය වැළඳීමෙන් මුලතිව් රෝහලේ ප්‍රතිකාර ලබමින් සිටි රෝගීන් 09 දෙනෙකු මියයෑම පිළිබඳ සොයාබැලීම සඳහා වසංගත රෝග විශේෂඥ වෛද්‍යවරයෙක් එම ප්‍රදේශයට ගොස් විශේෂ පරික්ෂණයක් සිදුකරන බව සෞඛ්‍ය සේවා අධ්‍යක්‍ෂ ජනරාල් විශේෂඥ වෛද්‍ය අනිල් ජාසිංහ ප්‍රකාශ කළා.\nපසුගිය මාසය තුළදී මෙම රෝගීන් ජීවිතක්ෂයට පත්ව ඇති අතර, ඔවුන් 50ත්, 70ත් අතර වයස්වල  පසුවන්නන්.\nවෛරස් රෝගය වැළඳී ඇති පුද්ගලයන් 100 දෙනෙකු පමණ තවදුරටත් මුලතිව් මහ රෝහලේ ප්‍රතිකාර ලබමින් සිටිනවා.",
       "URL": "https://www.hirunews.lk/178676/ඉන්ප්ලුවෙන්සා-බී-ගැන-කල්පනාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4167"
}