{
       "Source": "hirunews",
       "Timestamp": "Tuesday, 12 July 2022 - 19:57",
       "Headline": "දුම්රිය සම්බන්ධ තොරතුරු දැනගැනීම සඳහා හදිසි ඇමතුම් අංකයක්",
       "News Content": "දුම්රිය සම්බන්ධ තොරතුරු දැනගැනීම සඳහා දුම්රිය දෙපාර්තමේන්තුව විසින් හදිසි ඇමතුම් අංකයක් හඳුන්වා දී තිබෙනවා.\nඑම හදිසි ඇමතුම් අංකය වන්නේ 1971යි.\nඑම අංකය ඇමතීමෙන් හදිසි අවස්ථාවකදී මගීන්ට පැමිණිලි ඉදිරිපත් කිරීම හා දුම්රිය සම්බන්ධ අනෙකුත් තොරතුරු ලබාගැනීම සිදුකළ හැකයි.\nදුම්රිය දෙපාර්තමේන්තුව වැඩිදුරටත් සඳහන් කරන්නේ මෙම අංකය ඇමතීම මගින් දුම්රිය ධාවනය වන වේලාවන්, ආසන වෙන්කිරීම, ගාස්තු පිළිබඳව තොරතුරු, මගීන් වෙත ලබාගත හැකි බවයි.\nඒ අනුව එම හදිසි ඇමතුම් අංකය එළඹෙන 14 වනදා උදෑසන 7 සිට පැය 24 පුරාම ක්‍රියාත්මක බවද දුම්රිය දෙපාර්තමේන්තුව නිවේදනයක් නිකුත් කරමින් වැඩිදුරටත් ප්‍රකාශ කර සිටියා.",
       "URL": "https://www.hirunews.lk/309829/දුම්රිය-සම්බන්ධ-තොරතුරු-දැනගැනීම-සඳහා-හදිසි-ඇමතුම්-අංකයක්",
       "Category": "Local News",
       "Parent URL": "https://www.hirunews.lk/local-news.php?pageID=1025"
}