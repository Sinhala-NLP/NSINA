{
       "Source": "hirunews",
       "Timestamp": "Sunday, 20 August 2023 - 22:30",
       "Headline": "දහම් පාසල් චාරිකාව මරණයකින් කෙළවර වෙයි",
       "News Content": "බිංගිරියේ සිට උණවුටන ප්‍රදේශයේ චාරිකාවක පැමිණි දහම් පාසල් සිසුන් කණ්ඩායමක සිටි එක් සිසුවෙකු උණවටුන රූමස්සලදී සිදුවු අනතුරකින් අද (20) සවස මියගොස් ඇතැයි හබරාදුව පොලිසිය පවසනවා.\nමෙසේ මියගොස් ඇත්තේ බිංගිරිය, පුෂ්පාරාම විහාර මාවත පදිංචි 16 හැවිරිදි පාසල් සිසුවෙක්.\nමියගිය සිසුවා ඇතුලු සිසුන් 112 ක කණ්ඩායමක් බස් රථ දෙකකින් පැමිණ පළමුව ගාල්ල කොටුව නරඹා උණවුටන සාම චෛත්‍ය නැරඹීමට යන අතරතුර මෙම අනතුර සිදුව තිබෙනවා.\nබස් රථය රූමස්සල කන්ද මාරගයේ ධාවනය කරමින් සිටියදී පටු ස්ථානයක ඉදිරියෙන් පැමිණි වාහනයකට ඉඩදිම සඳහා බස් රථය පිටු පසට ගන්නා අවස්ථාවේ දී මෙම සිසුවා හිස එලියට දමා ඇති බවත්, ඒ සමඟම විදුලි පහන් කණුවක හිස වැදීමෙන් තුවාල ලබා රෝහල් ගත කිරීමෙන් අනතුරුව මියගොස් ඇති බවයි පොලිසිය පැවසුවේ.",
       "URL": "https://www.hirunews.lk/345530/දහම්-පාසල්-චාරිකාව-මරණයකින්-කෙළවර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=84"
}