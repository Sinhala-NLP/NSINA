{
       "Source": "hirunews",
       "Timestamp": "Tuesday, 22 December 2015 - 9:10",
       "Headline": "2666 කට මරු කැදවු ලංකාවේ රිය අනතුරු",
       "News Content": "මේ වසරේ ගත වූ කාලසීමාව තුළ මහ මඟ සිදුවූ රිය අනතුරුවලින් පුද්ගලයින් 2666 දෙනෙකු මිය ගොස් ඇති බව පොලිස් මූලස්ථානය පවසනවා.\nඑහි රථ වාහන සහ මහා මාර්ග ආරක්ෂක කටයුතු භාර  නියෝජ්‍ය පොලිස්පති අමරසිරි සේනාරත්න හිරු ප්‍රවෘත්ති අංශයට කියා සිටියේ ඒ අතර යතුරුපැදිකරුවන් 968 දෙනෙකු ද සිටින බවයි.\nමේ අතර, දෙසැම්බර් මාසයේ පළමු දින 19 තුළ පමණක් බස්නාහිර පළාත තුළ  මං තීරු නීති කඩ කළ රියදුරන් 54,093 දෙනෙකුට එරෙහිව නීතිමය පියවර ගත් බව පොලිස් මූලස්ථානයේ රථ වාහන සහ මාර්ග ආරක්ෂක කටයුතු භාර නියෝජ්‍ය පොලිස්පති අමරසිරි සේනාරත්න සඳහන් කළේ.",
       "URL": "https://www.hirunews.lk/122558/2666-කට-මරු-කැදවු-ලංකාවේ-රිය-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=5239"
}