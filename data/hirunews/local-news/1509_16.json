{
       "Source": "hirunews",
       "Timestamp": "Wednesday, 08 December 2021 - 7:41",
       "Headline": "වත්තේගම ළමා නිවාසයකින් දැරියන් පස් දෙනෙකු පළා යෑම ගැන විමර්ශන",
       "News Content": "මහනුවර - වත්තේගම - මීගම්මන ප්‍රදේශයේ පුනරුත්ථාපන ළමා නිවාසයකින් පළා ගිය ගැහැණු ළමයින් පස් දෙනෙකු සොයා පොලිසිය විමර්ශන ආරම්භ කර තිබෙනවා.\nකෙසේ වෙතත් ඉන් එක් ගැහැණු ළමයෙකු නාවලපිටිය ප්‍රදේශයේ ඇගේ නිවසේ සිටින බවට තොරතුරු ලැබී ඇති බවයි පොලිසිය සඳහන් කළේ.\nඅදාළ ළමයින් පස් දෙනා පෙරේ දා දහවල් කාලයේ පළා ගොස් තිබුණේ, ළමා නිවාසය ආසන්නයේ පිහිටි පාසලකට යොමුකර සිටියදියි.\nමොවුන් වයස අවුරුදු 16ත් 18ත් අතර වයස්වල පසුවන බව සඳහන්.\nමෙම දැරියන් පුස්සැල්ලාව, වත්තේගම, උඩිස්පත්තුව ආදී ප්‍රදේශවල පදිංචිකරුවන් බවයි පොලිසිය වැඩිදුරටත් කියා සිටියේ.",
       "URL": "https://www.hirunews.lk/290368/වත්තේගම-ළමා-නිවාසයකින්-දැරියන්-පස්-දෙනෙකු-පළා-යෑම-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=1509"
}