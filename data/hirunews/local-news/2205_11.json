{
       "Source": "hirunews",
       "Timestamp": "Monday, 18 January 2021 - 8:40",
       "Headline": "කොරෝනාවලට ඇමරිකාවෙන් තවත් එන්නත් දෙකක්",
       "News Content": "කොරෝනා ව්‍යාප්තිය පාලනය කිරීම සඳහා නව එන්නත් දෙකක් නිෂ්පාදනයට ඇමරිකාවේ සමාගම් දෙකක් සූදානම් වනවා.\nඑරට ආසාත්මිකතා හා බෝවන රෝග පිළිබද විද්‍යායතනයේ අධ්‍යක්ෂ ඇන්තනි ෆවුසි කියා සිටියේ ඇස්ට්‍රා සෙනෙකා ආයතනය හා තවත් පෞද්ගලික ආයතනයක් මෙම එන්නත් නිපදවීමට සූදානම් වන බවයි.\nමෙම එන්නත් දෙක සඳහා අනුමැතිය ලැබුණහොත් ඇමරිකාව තුළ එන්නත්කරණය කඩිනම් වනු ඇතැයි ඔහු කියා සිටියේ.\nඇමරිකාවෙන් ගත වූ පැය 24 රේ නව මරණ 1804ක් සහ ආසාදිතයින් එක් ලක්ෂ 71 දහස් 505ක් වාර්තා වනවා.\nඑය තවදුරටත් දැක්වුණේ දිනයක් තුළ ලොව රටවලින් වාර්තා වන වැඩිම මරණ සහ ආසාදිතයින් සංඛ්‍යාව ලෙසයි.\nඑමෙන්ම ගතවූ පැය 24රේ මෙක්සිකෝවෙන් මරණ 1219ක්, බ්‍රිතාන්‍යයෙන් 671ක්, බ්‍රසීලයෙන් 518ක් සහ ඉතාලියෙන් 377ක් වාර්තා වනවා.\nමේ අතර ලොව පුරා කොරෝනා ආසාදිතයින් නව කෝටි 54 ලක්ෂ 62,653ක් ලෙසට දැක්වෙන අතර මරණ සංඛ්‍යාව සටහන් වන්නේ 20 ලක්ෂ 39,037ක් ලෙසයි.",
       "URL": "https://www.hirunews.lk/259987/කොරෝනාවලට-ඇමරිකාවෙන්-තවත්-එන්නත්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=2205"
}