{
       "Source": "hirunews",
       "Timestamp": "Saturday, 13 August 2022 - 10:59",
       "Headline": "අධිවේගයේ සිදු වූ රිය අනතුර - වයෝවෘද්ධ රෝගී කත රෝහලට (වීඩියෝ)",
       "News Content": "74 හැවිරිදි වයෝවෘද්ධ රෝගී කාන්තාවක් රැගෙන යමින් සිටි මෝටර් රථයක් අනතුරට ලක්ව තිබෙනවා.\nමෙම අනතුර සිදුව ඇත්තේ දක්ෂිණ අධිවේගී මාර්ගයේ කිලෝමීටර් 19.1 පරගස්තොට ප්‍රදේශයේදියි.\nමෙම මෝටර් රථය කඩවත අධිවේගී හුවමාරුවෙන් ඇතුළු වී මාතර දෙසට ධාවනය කිරීමේදී වම්පස ආරක්ෂිත වැටෙහි ගැටීමෙන් මාර්ගයෙන් ඉවතට පැන තිබෙනවා.\nඅනතුර සිදුවන අවස්ථාවේදී මෝටර් රථයේ පස්දෙනෙකු ගමන් කර සිට ඇති අතර, ඉන් තුවාල සිදු වී ඇත්තේ වයෝවෘද්ධ රෝගී කාන්තාවට පමණයි.\nතුවාල ලද එම කාන්තාව පොලිස් විශේෂ කාර්ය බලකා නිලධාරීන් මැදිහත්ව ගිලන් රථයකින් නාගොඩ රෝහල වෙත ඇතුළත් කිරීමට පියවර ගෙන තිබෙනවා.\nමෝටර් රථයේ රියදුරුට නින්ද යාම හෝ අධික වේගය මෙම අනතුරට හේතුවන්නට ඇතැයි පොලිසිය සැක කරනවා.\nදක්ෂිණ අධිවේගී රථවාහන ගැලනිගම කොට්ඨාසය විසින් පරීක්ෂණ පවත්වනු ලබනවා.",
       "URL": "https://www.hirunews.lk/312631/අධිවේගයේ-සිදු-වූ-රිය-අනතුර-වයෝවෘද්ධ-රෝගී-කත-රෝහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=944"
}