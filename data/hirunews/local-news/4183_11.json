{
       "Source": "hirunews",
       "Timestamp": "Thursday, 07 December 2017 - 13:09",
       "Headline": "උතුර - නැගෙනහිර මුහුද තවමත් අවදානම්",
       "News Content": "නිරිතදිග බෙංගාල බොක්ක මුහුදු ප්‍රදේශයේ පවතින පීඩන අවපාතයෙන් ශ්‍රී ලංකාවට කිසිදු බලපෑමක් සිදු නොවන බව කාලගුණ විද්‍යා දෙපාර්තමේන්තුව පවසනවා.\nඑහි අධ්‍යක්‍ෂ අතුල කරුණානායක සඳහන් කළේ එම පීඩන අවපාතය ඉදිරි දින කිහිපය තුළදී තමිල්නාඩුව දක්වා ගමන් කරන බවයි.\nකෙසේ වෙතත් උතුර - නැගෙනහිර මුහුදු ප්‍රදේශවල ධීවර කටයුතුවල යෙදීම තවදුරටත් අවදානම් බව ඔහු සඳහන් කළා.\nඑහෙත් අනෙකුත් මුහුදු ප්‍රදේශවල ධීවර කටයුතුවල නිරතවිය හැකි බවයි කාලගුණ විද්‍යා දෙපාර්තමේන්තුවේ අධ්‍යක්‍ෂ අතුල කරුණානායක වැඩිදුරටත් කියා සිටියේ.",
       "URL": "https://www.hirunews.lk/177821/උතුර-නැගෙනහිර-මුහුද-තවමත්-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=4183"
}