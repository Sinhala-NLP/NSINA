{
       "Source": "hirunews",
       "Timestamp": "Friday, 03 March 2023 - 11:25",
       "Headline": "මැන්චෙස්ටර් ප්‍රහාරය වළක්වාගැනීමට හැකි ව තිබූ බවට අනාවරණයක්",
       "News Content": "බුද්ධි තොරතුරු මත ක්‍රියාත්මක වූයේ නම් 2017 වසරේ සිදු වූ බි්‍රතාන්‍යයේ මැන්චෙස්ටර් බෝම්බ ප්‍රහාරය වළක්වාගැනීමට හැකියාව තිබූ බව විමර්ශන වාර්තාවක් මගින් අනාවරණ කර තිබෙනවා.\nඑම සිද්ධිය සම්බන්ධයෙන් විමර්ශන සිදුකළ කමිටුවේ සභාපති විශ්‍රාමික මහාධිකරණ විනිසුරු ජෝන් සවුන්ඩර්ස් සිය තුන්වන සහ අවසන් වාර්තාව ඉදිරිපත් කරමිනුයි මේ බව සඳහන් කර ඇත්තේ.\nඋතුරු එංගලන්තයේ මැන්චෙස්ටර් අරීනා හි පැවති සංගීත ප්‍රසංගයක් අතරතුර 22 හැවිරිදි සල්මාන් අබේඩි නම් ලිබියානු සම්භවයක් ඇති පුද්ගලයෙකු විසින් මරාගෙන මැරෙන බෝම්බ ප්‍රහාරයක් එල්ල කළා.\nඅයි.එස්. සංවිධානයේ අනුග්‍රහය යටතේ තරුණ කණ්ඩායම් ඉලක්ක කර එල්ල වූ මෙම ප්‍රහාරයෙන් මියගිය ලාබාලතම පුද්ගලයා වයස අවුරුදු අටක දරුවෙකු බව සඳහන්.",
       "URL": "https://www.hirunews.lk/328868/මැන්චෙස්ටර්-ප්‍රහාරය-වළක්වාගැනීමට-හැකි-ව-තිබූ-බවට-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=501"
}