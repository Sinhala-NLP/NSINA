{
       "Source": "hirunews",
       "Timestamp": "Wednesday, 26 October 2022 - 18:08",
       "Headline": "සමාජ ආරක්ෂණ බද්ද විදුලි බිලට පාත් වෙයි",
       "News Content": "2022 ඔක්තෝබර් මස 01 වනදා සිට විදුලි පාරිභෝගිකයින්ගෙන් සමාජ ආරක්ෂණ දායකත්තව බද්ද අයකිරීමට ලංකා විදුලිබල මණ්ඩලය තීරණය කර තිබෙනවා.\nඒ පිළිබඳව නිවේදනයක් නිකුත් කරමින් ශ්‍රී ලංකා මහජන උපයෝගිතා කොමිෂන් සභාව ප්‍රකාශ කරන්නේ,\n“විදුලි පාරි්භෝගිකයින් ඇතුළු විදුලි බල කර්මාන්තයේ විවිධ පාර්ශ්වයන් සමාජ ආරකෂණ දායකත්තව බද්ද විදුලිබල කර්මාන්තයට බලපාන ආකාරය පිළිබද විමසීම් කර තිබෙනවා. මෑතකදී විදුලි ගාස්තු සංශෝධනය කළ නිසා විදුලි පරිභෝජනය මෙම බද්දෙන් නිදහස් කරන ලෙස අපි මුදල් අමාත්‍යංශයට යෝජනා කළා. මුදල් අමාතයංශය අප වෙත දන්වා ඇත්තේ අදාල පනතට අනුව ලංකා විදුලිබල මණ්ඩලය, විදුලි සැපයුම් බද්දට යටත්ත වන බවයි. ඒ අනුව 2022 ඔක්තෝබර් 01 දින සිට ලංකා විදුලිබල මණ්ඩලයෙන් විදුලිය මිලදී ගන්නා සියළු පාර්ශවයන් විදුලිය මිලදී ගැනීම මත මේ බද්ද අය කිරීමට ලංවිම පියවර ගනු ඇත.”\nයනුවෙන්.",
       "URL": "https://www.hirunews.lk/318901/සමාජ-ආරක්ෂණ-බද්ද-විදුලි-බිලට-පාත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=777"
}