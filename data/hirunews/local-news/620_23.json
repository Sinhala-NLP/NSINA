{
       "Source": "hirunews",
       "Timestamp": "Thursday, 05 January 2023 - 16:01",
       "Headline": "මත්ද්‍රව්‍ය නිසා තම නිවසේ දේපළ සොරාගත් පුතෙකු අත්අඩංගුවට",
       "News Content": "තම මව පියා ඇතුළු වැඩිහිටියන් නොමැති අවස්ථාවක නිවසේ පිටුපස දොර කඩා ඇතුළු වී රුපියල් දෙලක්ෂ 25,000 ක් වටිනා ලැප්ටොප් පරිගණකයක්, රූපවාහිනියක්, රයිස් කුකරයක් සොරා ගැනීමේ සිද්ධියකට 21 හැවිරිදි පුතෙකු අලුත්ගම කළුවාමෝදර ප්‍රදේශයේ දී අත්අඩංගුවට ගෙන තිබෙනවා.\nමත්ද්‍රව්‍ය භාවිතයට ඇබ්බැහි වූ මොහු නිවසෙන් වෙන්ව තාවකාලික නිවසක පදිංචිවී සිට ඇති බවයි වාර්තා වන්නේ.\nපෙරේදා පස්වරුවේ පොලීසියට ලද පැමිණිල්ලක් මත අදාළ සොරකම පිළිබඳ විමර්ශන ආරම්භ කළ අලුත්ගම පොලීසිය සැකකාර පුත්‍රයා එදින රාත්‍රියේදී ම අත්අඩංගුවට ගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/324361/මත්ද්‍රව්‍ය-නිසා-තම-නිවසේ-දේපළ-සොරාගත්-පුතෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=620"
}