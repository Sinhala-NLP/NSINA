{
       "Source": "hirunews",
       "Timestamp": "Wednesday, 03 August 2022 - 10:12",
       "Headline": "එක්සත් අරාබි එමීර් රාජ්‍යයේ ජනපතිවරයාගෙන්, ජනපති රනිල්ට දුරකතන ඇමතුමක්",
       "News Content": "එක්සත් අරාබි එමීර් රාජ්‍යයේ ජනාධිපති ෂීක් මොහොමඩ් බින් සයීඩ් අල් නහියන් ශ්‍රී ලංකා ජනාධිපති රනිල් වික්‍රමසිංහ මහතාට දුරකථන ඇමතුමක් දී ශ්‍රී ලංකාවේ නව ජනාධිපතිවරයා ලෙස තේරී පත්වීම සම්බන්ධයෙන් සුබපැතුම් පළ කර තිබෙනවා.\nශ්‍රී ලංකාව ස්ථාවරත්වය සහ සාමය කරා ගෙනයාමට සහ රට මුහුණ දෙන තත්ත්වයන් ජය ගැනීමට අභිනව ජනාධිපතිවරයාට හැකි වේවායි ද එක්සත් අරාබි එමීර් රාජ්‍යයේ ජනපති ෂෙයික් මොහොමඞ් ප්‍රාර්ථනා කොට තිබෙනවා.\nමෙම දුරකථන ඇමතුමේ දී එක්සත් අරාබි එමීර් රාජ්‍යයේ ජනාධිපතිවරයා සහ ජනාධිපති වික්‍රමසිංහ, මිත්‍ර රටවල් දෙක අතර ද්විපාර්ශ්වික සබඳතා සහ ඒවා වැඩිදියුණු කිරීමේ ක්‍රම මෙන් ම, අන්‍යෝන්‍ය වශයෙන් වැදගත් වන කලාපීය සහ ගෝලීය ගැටලු ගණනාවක් පිළිබඳව ද සාකච්ඡා කළ බවයි වාර්තා වන්නේ.",
       "URL": "https://www.hirunews.lk/311742/එක්සත්-අරාබි-එමීර්-රාජ්‍යයේ-ජනපතිවරයාගෙන්-ජනපති-රනිල්ට-දුරකතන-ඇමතුමක්",
       "Category": "Local News",
       "Parent URL": "https://www.hirunews.lk/local-news.php?pageID=970"
}