{
       "Source": "hirunews",
       "Timestamp": "Thursday, 16 March 2023 - 10:49",
       "Headline": "මිය ගිය හස්තියකුගේ සිරුරක් තඹුත්තේගමින් හමු වෙයි",
       "News Content": "වෙඩි වැදීමකින් මිය ගිය බවට අනුමාන කෙරෙන දළ ඇතකුගේ සිරැරක් තඹුත්තේගම ප්‍රදේශයෙන් හමු වී තිබෙනවා.\nහොදින් වැඩුනු දළ යුගළකට හිමිකම් කියන එම දළ ඇතාගේ මළ සිරුර තඹුත්තේගම ඔරුගලයාය ප්‍රදේශයේ ලඳු කැලෑවක තිබිය දී යි තඹුත්තේගම වනජීවී කාර්යාලයේ නිලධාරීන් විසින් සොයා ගෙන ඇත්තේ.\nමේ අතර, වෙඩි වැදුණු බවට සැලකිය හැකි තුවාලයක් ද මිය ගිය ඇතාගේ පාදයක ඇති බව වනජීවී නිලධාරින් පවනවා.\nඒ අනුව මින් දින කිහිපයකට ඉහත දී බදින තුවක්කුවක් පත්තු වීමෙන් එම ඇතා තුවාල ලබන්නට ඇතැ යි වනජීවී නිලධාරින් මේ අනුව අනුමාන කරනවා.\nඇතාගේ සිරුර සම්බන්ධයෙන් වූ පශ්චාත් මරණ පරීක්ෂණය අද (16) පැවැත්වීමට නියමිත යි.\nතඹුත්තේගම වනජීවී කාර්යාලය ඇතාගේ මරණය සම්බන්ධයෙන් වූ වැඩිදුර විමර්ශන පවත්වනු ඇති.",
       "URL": "https://www.hirunews.lk/330085/මිය-ගිය-හස්තියකුගේ-සිරුරක්-තඹුත්තේගමින්-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=473"
}