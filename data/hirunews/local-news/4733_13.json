{
       "Source": "hirunews",
       "Timestamp": "Thursday, 29 December 2016 - 12:28",
       "Headline": "නොදන්වා ගිය චාරිකාවක් නිසා ගුරුවරයෙකුට චෝදනා",
       "News Content": "හැටන් කලාප අධ්‍යාපන කාර්යාලය යටතේ පාලනය වන නොර්වුඩි නිවිවැලි දෙමළ මහා විද්‍යාලයේ මෙවර අ.පො.ස සාමාන්‍ය පෙළ විභාගයට පෙනි සිටි ශිෂ්‍යාවන් දසදෙනෙකු හා ශිෂ්‍යයන් කිහිපදෙනෙකු එම විදුහලේ ප්‍රාථමික අංශයේ ගුරුවරයෙකු විසින් තමාගේ හෝ අධ්‍යාපන කාර්යාලයේ අනුමැතියකින් තොරව අද (29) දින පේරාදෙණිය උද්භිතඋද්‍යානය නැරඹිමට ගොස් ඇති බව එම විදුහලේ විදුහල්පතිනිය කේ.රජේෂ්වරි මහත්මිය චෝදනා කරනවා.\nපාසල් නිවාඩු වාරය වුවද තම පාසලේ ළමයින් මෙවැනි චාරිකාවකට කැදවාගෙන යෑමේදී ඒ සඳහා තමාගෙත් කලාප අධ්‍යාපන කාර්යාලයේත් අනුමැතිය අනිවාර්යෙන් ලබාගත යුතු බවයි විදුහල්පතිතුමිය පවසන්නේ.\nමේ සමිබන්ධයෙන් එම සිසු සිසුවියන් චාරිකාවට කැදවාගෙන ගොස් ඇති එම විදුහලේ ආචාර්ය රෙමිෂ් සුභ‍්‍රමණියමි මහතාගෙන් අප කළ විමසුමකට ඔහු පවසා සිටියේ තමන් මෙම චාරිකාවට එම පාසලේම තවත් ගුරුවරියක් කැදවාගෙන පැමිණි බවයි.\nඑමෙන්ම මෙම චාරිකාවට එම සිසු සිසුවියන්ගේ දෙමවිපියන්ගේ අනුමැතිය ලබා ගත් නිසා මෙය පෞද්ගලික චාරිකාවක් වශයෙන් සලකා පැමිණි බැවින්  විදුහල්පතිතුමියගෙන් හෝ හැටන් අධ්‍යපාන කලාප කාර්යාලයේ අධ්‍යක්ෂවරයාගේ අනුමැතිය ලබා ගැනිමට තමන් කටයුතු නොකළ බවද ඔහු වැඩිදුරටත් සඳහන් කළා.",
       "URL": "https://www.hirunews.lk/150832/නොදන්වා-ගිය-චාරිකාවක්-නිසා-ගුරුවරයෙකුට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4733"
}