{
       "Source": "hirunews",
       "Timestamp": "Sunday, 02 May 2021 - 6:13",
       "Headline": "පැය 24ක් තුල නිරෝධායන නීති කැඩූ 187ක් අත්අඩංගුවට",
       "News Content": "අද උදෑසන 6න් අවසන් වූ පැය 24ක කාලය තුල නිරෝධායන  නීති උල්ලංඝණය කිරීම්වලට අදාළව පුද්ගලයන් 187 දෙනෙකු අත්අඩංගුවට ගෙන ඇතැයි පොලිසිය පවසනවා.\nඔවුන්ගෙන් වැඩිම පිරිස වන 45 දෙනෙකු අත්අඩංගුවට ගෙන ඇත්තේ ත්‍රිකුණාමලය ප්‍රදේශයෙන්.\nතවත් 21 දෙනෙකු ගල්කිස්ස ප්‍රදේශයෙන් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ.\nගල්කිස්ස ප්‍රදේශයෙන් අත්අඩංගුවට පත් පිරිස අතර සම්බාහන මධ්‍යස්ථානයක නිරෝධායන නීති උල්ලංඝනය වන ආකාරයෙන් කටයුතු කළ කාන්තාවන් 3 දෙනෙකු ඇතුලු 8 දෙනෙකු ද වනවා.\nමේ අතර ඔක්තෝම්බර් 30 වනදා සිට මේ දක්වා අත්අඩංගුවට ගෙන ඇති සංඛ්‍යාව 4642ක් වනවා.\nඔවුන්ගෙන් 4650කට පමණ මේවන විට නඩු පවරා ඇති බවයි පොලිස් මාධ්‍ය ප්‍රකාශකවරයා සඳහන් කළේ.",
       "URL": "https://www.hirunews.lk/270149/පැය-24ක්-තුල-නිරෝධායන-නීති-කැඩූ-187ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1982"
}