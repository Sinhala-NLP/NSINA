{
       "Source": "hirunews",
       "Timestamp": "Sunday, 05 February 2023 - 17:31",
       "Headline": "කුරුණෑගල රාජ්‍ය බැංකුවක ඒ.ටී.එම් යන්ත්‍රයක තිබූ මුදල් සොරා ගනී",
       "News Content": "කුරුණෑගල - ගැට්ටුවාන ප්‍රදේශයේ රාජ්‍ය බැංකුවක ඒ.ටී.එම් යන්ත්‍රයේ තිබූ මුදල් කිසියම් පිරිසක් විසින් සොරාගෙන තිබෙනවා.\nබැංකුවේ ඒ.ටී.එම් යන්ත්‍රය අලුත්වැඩියා කරන පුද්ගලයින් ලෙස හඟවමින් එහි පැමිණ මෙලෙස මුදල් සොරාගෙන ඇති බවටයි පොලිසිය සඳහන් කළේ. සොරාගත් මුදල කොපමණද යන්න මෙතෙක් අනාවරණය වී නැහැ.\nරාජ්‍ය බැංකුවෙන් වෙන්ව කුරුණෑගල දුම්රියපොළ ආසන්නයේ මෙම ඒ.ටී.එම් යන්ත්‍රය සවිකර තිබුණා.\nඑමෙන්ම ඒ.ටී.එම් යන්ත්‍රය සවිකර ඇති ස්ථානයේ තිබූ සී.සී.ටී.වී කැමරාවද ඔවුන් විසින් සොරාගෙන ගොස් ඇති බවයි පොලිසිය සඳහන් කළේ.",
       "URL": "https://www.hirunews.lk/326734/කුරුණෑගල-රාජ්‍ය-බැංකුවක-ඒ-ටී-එම්-යන්ත්‍රයක-තිබූ-මුදල්-සොරා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=555"
}