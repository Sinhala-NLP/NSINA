{
       "Source": "hirunews",
       "Timestamp": "Wednesday, 22 April 2020 - 10:34",
       "Headline": "නිරෝධායනයෙන් පසු මැග්නිෆිකා නෞකාවෙන් මුදා ගත් තරුණයා නිවසට",
       "News Content": "ඉතාලිය බලා ගමන් කරමින් තිබූ මැග්නිෆිකා නෞකාවේ සේවය කළ තරුණයා සහ තවත් දෙදෙනෙකු නිරෝධායන කටයුතු අවසන් කර සිය නිවෙස් බලා පිටත්ව ගොස් තිබෙනවා.\nඔවුන් බූස්ස නාවික හමුදා කදවුරේ ස්ථාපිත කර ඇති මධ්‍යස්ථානයේ නිරෝධායනය වූ අතර, ඊයේ දිනයේයි එම කටයුතු අවසන් කර ඔවුන් මෙලෙස සිය නිවෙස් බලා පිටත්ව ගොස් ඇත්තේ.\nජාත්‍යන්තර මගී නෞකාවක් වන මැග්නිෆිකා නෞකාවේ සේවය කළ මෙම තරුණයා සමාජ මාධ්‍ය ඔස්සේ කළ ඉල්ලීමට අනුව කොළඹ වරාය ආසන්නයේ ඔහුව මෙරටට රැගෙන ඒමට නාවික හමුදාව පසුගියදා පියවර ගනු ලැබුවා.",
       "URL": "https://www.hirunews.lk/239178/නිරෝධායනයෙන්-පසු-මැග්නිෆිකා-නෞකාවෙන්-මුදා-ගත්-තරුණයා-නිවසට",
       "Category": "Local News",
       "Parent URL": "https://www.hirunews.lk/local-news.php?pageID=2780"
}