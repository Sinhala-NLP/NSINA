{
       "Source": "hirunews",
       "Timestamp": "Sunday, 07 August 2022 - 19:27",
       "Headline": "පොදු රද මඩුලු ක්‍රීඩා උලෙලේ 20-20 කාන්තා ලෝකඩ පදක්කම නවසීලන්තයට",
       "News Content": "පොදු රාජ්‍ය මණ්ඩලීය ක්‍රීඩා උලෙලේ කාන්තා පන්දු වාර 20 ක්‍රිකට් තරගාවලියේ ලෝකඩ පදක්කම දිනා ගැනීමට නවසීලන්ත කාන්තා කණ්ඩායම අද සමත් වුණා.\nඒ බර්මින්හැම් නුවරදී පැවැති තරගය කඩුලු 08කින් ජයගනිමින්.\nතරගයේ පළමුව පන්දුවට පහරදුන් එංගලන්ත කාන්තා කණ්ඩායම පන්දුවාර 20ක් අවසානයේ කඩුලු 09ක් දැවී ලකුණු 110 ක් ලබා ගත්තා.\nපිළිතුරු ඉනිම ක්‍රීඩා කළ නවසීලන්ත කාන්තා කණ්ඩායම පන්දුවාර 11යි පන්දු 05ක් අවසානයේ කඩුලු 02ක් දැවී ලකුණු 111ක් ලබා ගනිමින් තරගයේ ජය තහවුරු කළා.\nපොදුරාජ්‍ය මණ්ඩලීය ක්‍රීඩා උළෙලේ කාන්තා පන්දුවාර 20 ක්‍රිකට් තරගාවලියේ රන් පදක්කම සදහා පැවැත්වෙන තරගයේ ඉන්දියාව සහ ඕස්ටේ්‍රලියාව අතර දිවා රාත්‍රී තරගයක් ලෙස අද පැවැත්වීමට නියමිතයි.\nඉන් පරාජයට පත්වන කණ්ඩායමට රිදී පදක්කම හිමි වනු ඇති.",
       "URL": "https://www.hirunews.lk/312186/පොදු-රද-මඩුලු-ක්‍රීඩා-උලෙලේ-20-20-කාන්තා-ලෝකඩ-පදක්කම-නවසීලන්තයට",
       "Category": "Local News",
       "Parent URL": "https://www.hirunews.lk/local-news.php?pageID=957"
}