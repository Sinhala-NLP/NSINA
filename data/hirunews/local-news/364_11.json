{
       "Source": "hirunews",
       "Timestamp": "Sunday, 07 May 2023 - 7:09",
       "Headline": "තියුණු ආයුධයකින් පහර දීමෙන් පුද්ගලයෙක් මරුට",
       "News Content": "වාලච්චේන - නාපතාවිල් ප්‍රදේශයේ කුඹුරු යායක දී පුද්ගලයෙකුට තියුණු ආයුධයකින් පහර දී ඝාතනය කර ඇති බව වාලච්චේන පොලිසිය පවසනවා.\nමෙසේ මිය ගොස් ඇත්තේ වයස අවුරුදු 74 ක් වන කල්ලඩිවේටෙයි කිරාන් ප්‍රදේශයේ පදිංචිකරුවෙක්.\nඅදාළ පුද්ගලයාගේ ගොවිපලේ හිමිකරුට අයිති එළුවන් අනෙක් ගොවිපලේ බෝගවලට අලාභ කිරීම සම්බන්ධව දෙදෙනා අතර කලක සිට ආරවුල් තිබී ඇති බව සඳහන්.\nමෙම ආරවුලක් දුර දිග යාමෙ හේතුවෙන් ඇති වූ බහින් බස් වීමක් නිසා ඊයේ (06) අනෙක් ගොවිපලේ හිමිකරු විසින් අදාළ පුද්ගලයා තියුණු ආයුධයකින් හිස ප්‍රදේශයට පහර දී මෙම ඝාතනය සිදු කර ඇති බව මූලික පොලිස් විමර්ශනවල දී අනාවරණය වී තිබෙනවා.\nසිද්ධියට සම්බන්ධ සැකකරු ප්‍රදේශයෙන් පලාගොස් ඇති අතර සැකකරු අත්අඩංගුවට ගැනීම සඳහා වාලච්චේන පොලිසිය වැඩිදුර විමර්ශන කටයුතු සිදු කරන බවයි වාර්තා වී ඇත්තේ.",
       "URL": "https://www.hirunews.lk/334449/තියුණු-ආයුධයකින්-පහර-දීමෙන්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=364"
}