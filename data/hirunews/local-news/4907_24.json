{
       "Source": "hirunews",
       "Timestamp": "Thursday, 25 August 2016 - 18:08",
       "Headline": "මන්ත්‍රීවරුන්ගේ වාචික ප්‍රශ්නවලට, ඇමතිවරුන්ගේ පිළිතුරු අද සබයේදී නෑ",
       "News Content": "වාචික පිළිතුරු අපේක්ෂා කරන ප්‍රශ්න සඳහා පිළිතුරු ලබාදෙන අවස්ථාවේදී ආණ්ඩු පක්ෂයේ ඇමතිවරුන් සභා ගැබේ නොසිටීම සම්බන්ධයෙන් අද (25) දිනයේත් පාර්ලිමේන්තුවේ කතාබහක් ඇතිවුණා.\nඒ, විපක්ෂයේ ප්‍රධාන සංවිධායක අනුර කුමාර දිසානායක මන්ත්‍රීවරයා, සභානායක අමාත්‍ය ලක්ෂ්මන් කිරිඇල්ලගෙන් ඒ පිළිබඳව විමසීමත් සමඟයි.\nමේ අතර, අද දිනයේදී අතුරුදහන්වූවන් පිළිබඳ කාර්යාලය පිහිටුවීමේ පනතට ඇතුළත් කිරීමට නොහැකි වූ ජනතා විමුක්ති පෙරමුණ ඉදිරිපත් කළ සංශෝධනයක් ඇතුළත් කිරීම සඳහා සූදානම් බව අග්‍රමාත්‍ය රනිල් වික්‍රමසිංහ අද පාර්ලිමේන්තුවේදී කියා සිටියා.\nඑමෙන්ම, මරණ ලියාපදිංචි කිරීමේ තාවකාලික විධිවිධාන සංශෝධන පනත් කෙටුම්පතද අද (25) පාර්ලිමේන්තුවේදී විවාදයට ගැනුණා.\nඊට එක්වෙමින් අජිත් මාන්නප්පෙරුම සහ ඒකාබද්ධ විපක්ෂය නියෝජනය කරන විමලවීර දිසානායක යන මන්ත්‍රීවරුන් අදහස් පළ කළා.",
       "URL": "https://www.hirunews.lk/141471/මන්ත්‍රීවරුන්ගේ-වාචික-ප්‍රශ්නවලට-ඇමතිවරුන්ගේ-පිළිතුරු-අද-සබයේදී-නෑ",
       "Category": "Local News",
       "Parent URL": "https://www.hirunews.lk/local-news.php?pageID=4907"
}