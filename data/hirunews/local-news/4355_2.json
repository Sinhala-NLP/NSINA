{
       "Source": "hirunews",
       "Timestamp": "Thursday, 24 August 2017 - 20:18",
       "Headline": "දිය සිඳී ගිය පරාක්‍රම සමුද්‍රයේ සංවිධානාත්මක ජාවාරමක්",
       "News Content": "මේ දිනවල පවතින දැඩි නියඟය හේතුවෙන් පොළොන්නරුව පරාක්‍රම සමුද්‍රයේ ජලය මේ වන විට ශිඝ්‍ර ලෙස පහත බැස තිබෙනවා.\nගම්වාසීන් චෝදනා කරන්නේ එම අවසරය ප්‍රයෝජනයට ගෙන සංවිධානාත්මක පිරිසක් පරාක්‍රම සමුද්‍රයේ නීති විරෝධී ලෙස මාදැල් එළා මත්ස්‍යයන් ඇල්ලීම සිදුකරන බවයි.\nමාසයක පමණ සිට සිදුවන මෙම නීතිවිරෝධී මාදැල් ඇඳීම හේතුවෙන් පරාක්‍රම සමුද්‍රයේ මත්ස්‍ය සම්පත අහිමි වීමේ දැඩි අවදානමක් මතුව තිබෙනවා.\nඔරු යොදා ගෙන කිලෝ මීටර් එක හමාරක් පමණ දුරට යාත්‍රා කරමින් පරාක්‍රම සමුද්‍රයේ නීති විරෝධී ලෙස මාදැල් ඇඳීමට දැල් එළන අයුරු හිරු සී.අයි.ඒ රහසිගත කැමරා කාචයේ අප  සටහන් කරගත්තා.\nඅප කළ ගවේෂණයේදී හෙළි වූයේ දැල් එලීමට ප්‍රථම ඔත්තුකරුවන්ද විවිධ ස්ථානවල ස්ථානගත කර මෙය සංවිධානාත්මකව සිදුකරන බවයි.",
       "URL": "https://www.hirunews.lk/169297/දිය-සිඳී-ගිය-පරාක්‍රම-සමුද්‍රයේ-සංවිධානාත්මක-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4355"
}