{
       "Source": "hirunews",
       "Timestamp": "Sunday, 30 August 2020 - 22:57",
       "Headline": "මෙරට කොරෝනා ආසාදිතයින්ගේ සංඛ්‍යාව 3012ක් දක්වා ඉහළට",
       "News Content": "ඊයේ දිනයේ කොරෝනා ආසාදිතයන් 17 දෙනෙකු සොයාගැනීමත් සමඟ මෙරට සමස්ත ආසාදිතයන් සංඛ්‍යාව 3,012 දක්වා ඉහළ ගියා.\nඊයේ වාර්තාවූ ආසාදිතයන්ගෙන් 12 දෙනෙකු එක්සත් අරාබි එමීර් රාජ්‍යයේ සිට මෙරටට පැමිණ නිරෝධායනයට ලක්වෙමින් සිටි පිරිසක් වන අතර, තවත් තුන්දෙනෙකු මාලදිවයිනේ සිට මෙරටට පැමිණි පුද්ගලයින් වනවා.\nඑමෙන්ම නිරෝධායනයට ලක්වෙමින් සිටි ඉන්දියානු ජාතික නාවිකයන් දෙදෙනෙකුද කොරෝනා ආසාදිතයන් බවට තහවුරු කරගෙන තිබෙනවා.\nඒ අනුව තවදුරටත් රෝගීන් 140 දෙනෙකු වෛද්‍ය අධීක්ෂණය යටතේ පසුවන අතර, සුවය ලැබූ සංඛ්‍යාව 2,860ක්.",
       "URL": "https://www.hirunews.lk/249018/මෙරට-කොරෝනා-ආසාදිතයින්ගේ-සංඛ්‍යාව-3012ක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2488"
}