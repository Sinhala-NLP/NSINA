{
       "Source": "hirunews",
       "Timestamp": "Sunday, 11 October 2020 - 7:12",
       "Headline": "මසුන් ඇල්ලීමට ගිය අයෙකුගේ සිරුර වැව් ඉවුරේ තිබී හමුවෙයි",
       "News Content": "වව්නියාව මනියර්කුලම් වැවේ මසුන් ඇල්ලීමට ගිය පුද්ගලයෙකුගේ මළ සිරුරක් එම වැව ආසන්නයේ තිබී සොයාගෙන තිබෙනවා.\nඊයේ 10 උදෑසන මසුන් ඇල්ලීමට ගිය මෙම පුද්ගලයා යළිත් නොපැමිණීම සම්බන්ධයෙන් ඔහුගේ මිතුරෙකු කළ සොයා බැලීමකදීයි සිරුර සොයාගෙන ඇත්තේ.\nමියගොස් ඇත්තේ පුවරාසකුලම් ප්‍රදේශයේ පදිංචිව සිටි 50 හැවිරිදි අයෙක්.\nමරණයට හේතුවක් මෙතෙක් අනාවරණ වී නොමැති අතර පශ්චාත් මරණ පරීක්ෂණය සඳහා මළ සිරුර වව්නියාව රෝහලට යොමුකර තිබෙනවා.\nවව්නියාව පොලිසියයි විමර්ශණ සිදු කරන්නේ.",
       "URL": "https://www.hirunews.lk/252260/මසුන්-ඇල්ලීමට-ගිය-අයෙකුගේ-සිරුර-වැව්-ඉවුරේ-තිබී-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2397"
}