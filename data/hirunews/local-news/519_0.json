{
       "Source": "hirunews",
       "Timestamp": "Thursday, 23 February 2023 - 10:02",
       "Headline": "රෝහල් සුළු සේවකයන් සේවයෙන් ඉවත් වෙයි",
       "News Content": "අතිකාල දීමනා කප්පාදු කිරීම, ඖෂධ හිඟය අතුළු කරුණු 08 ක් මුල්කරගනිමින් දිවයින පුරා රෝහල් රැසක සුළු සේවකයන් අද (23) පෙරවරු 08 සිය දහවල් 12 දක්වා සේවයෙන් ඉවත්ව සිටියා.\nමේ හේතුවෙන් රෝහල් වෙත පැමිණි රෝගීන් අපහසුතාවයට මුහුණදී සිටින අයුරු දැක ගැනීමට ලැබුණු බවයි ප්‍රදේශ රැසක හිරු වාර්තාකරුවන් සඳහන් කළේ.\nකෙසේ වෙතත් මෙම වර්ජනය රිජ්වේ ආර්යා ළමා රෝහල, මහරගම අපේක්ෂා රෝහල සහ කාසල් වීදීයේ කාන්තා රෝහල ඇතුළු රෝහල් 05 ක මෙම වෘත්තීය ක්‍රියාමාර්ගය ක්‍රියාත්මක වූයේ නැහැ.\nමෙම වෘත්තීය ක්‍රියාමාර්ගයට සමගාමීව සුළු සේවකයන් රෝහල ඉදිරිපිට විරෝධතා පුවරු ප්‍රදර්ශනය කරමින් උද්ඝෝෂණයේද නිරත වුණා.\nමේ අතර, මෙම වෘත්තීය ක්‍රියාමාර්ගය පැවතියද බාධා මධ්‍යයේ රෝහල් කටයුතු සාමාන්‍ය පරිදි පවත්වාගෙන යන බවයි කොළඹ ජාතික රෝහලේ නියෝජ්‍ය අධ්‍යක්ෂ වෛද්‍ය රුක්ෂාන් බෙල්ලන සඳහන් කළේ.",
       "URL": "https://www.hirunews.lk/328081/රෝහල්-සුළු-සේවකයන්-සේවයෙන්-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=519"
}