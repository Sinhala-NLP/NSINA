{
       "Source": "hirunews",
       "Timestamp": "Sunday, 05 February 2017 - 13:21",
       "Headline": "මෝටර් රථ ලියාපදිංචියත් අන්තර්ජාලයෙන් ?",
       "News Content": "මෝටර් රථයක් ආනයනය කළ අවස්ථාවේ සිට මාර්ගයේ ධාවනය සඳහා යොදවනතුරු ලියාපදිංචි කිරීමේ ක්‍රියාවලිය අන්තර්ජාලය ඔස්සේ සිදුකිරීමේ වැඩපිළිවෙලක් මෝටර් රථ ප්‍රවාහන දෙපාර්තමේන්තුව විසින් හඳුන්වාදීමට සැරසෙනවා.\nඊ මෝටරින් ලෙස හඳුන්වා ඇති මෙම ක්‍රමය මෝටර් රථයේ සියලූ විස්තර ආනයනයදීම පරිගණක පද්ධතියට ඇතුළත් කෙරෙනු ඇති.\nවාහනය අලෙවි කිරීමන් පසු ලියාපදිංචිය සඳහා ගැනුම්කරු අන්තර්ජාලය ඔස්සේ මෝටර් රථ ප්‍රවාහන දෙපාර්තමේන්තුවට සම්බන්ධ විය යුතුයි.\nමෙම ක්‍රමය දැනටමත් හම්බන්තොට වරායෙන් ආනයනය කරන වාහන සඳහා යොදාගැනෙන බවයි මෝටර් රථ ප්‍රවාහන දෙපාර්තමේන්තුව පවසන්නේ.\nලියාපදිංචි කිරීමේ ක්‍රියාවලිය සඳහා දෙපාර්තමේන්තු නිලධාරින් වරාය පරිශ්‍රයන්හි යෙදවීමට නියමිතයි.",
       "URL": "https://www.hirunews.lk/business/153715/මෝටර්-රථ-ලියාපදිංචියත්-අන්තර්ජාලයෙන්",
       "Category": "Local News",
       "Parent URL": "https://www.hirunews.lk/local-news.php?pageID=4676"
}