{
       "Source": "hirunews",
       "Timestamp": "Thursday, 16 May 2019 - 19:16",
       "Headline": "යුරෝපා සංගමයෙන්, ඒකාබද්ධ නිවේදනයක්",
       "News Content": "යුරෝපා සංගමයේ නියෝජිත රටවල් ද ඒකාබද්ධ නිවේදනයක් නිකුත් කර තිබෙනවා.\nප්‍රංශය, ජර්මනිය, ඉතාලිය, නෙදර්ලන්තය, රුමේනියාව ඇතුළු තවත් රටවල් කිහිපයක් ඒකාබද්ධව නිකුත් කර ඇති මෙම නිවේදනයේ සදහන් වන්නේ පාස්කු ඉරුදින ශ්‍රී ලංකාවට එල්ල වූ ප්‍රහාරය සම්බන්ධයෙන්.\nඑම ප්‍රහාරයෙන් පසුව ශ්‍රී ලංකාවේ පවතින ජාතීන් අතර ගැටුම් ඇතිවීමේ ප්‍රවණතාව පිළිබදව එහිදී අවධානය යොමුකර තිබෙනවා.\nඑමෙන්ම, ත්‍රස්ත ප්‍රහාරයට සම්බන්ධ පුද්ගලයින් අත්අඩංගුවට ගැනීම සම්බන්ධයෙන් ගෙන ඇති පියවර පිළිබදව ඔවුන් සෑහීමකට පත්වන බව ද එහි සදහන් කර තිබීම විශේෂත්වයක්.\nකෙසේ වෙතත්, රටේ නීතිය සැමට එක සේ ක්‍රියාත්මක විය යුතු බවටද යුරෝපා සංගමයේ නියෝජිත රටවල් නිකුත් කළ ඒකාබද්ධ නිවේදනයෙන් වැඩිදුරටත් පෙන්වා දී තිබෙනවා.",
       "URL": "https://www.hirunews.lk/216504/යුරෝපා-සංගමයෙන්-ඒකාබද්ධ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=3349"
}