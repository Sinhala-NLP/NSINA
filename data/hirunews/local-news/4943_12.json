{
       "Source": "hirunews",
       "Timestamp": "Saturday, 30 July 2016 - 18:08",
       "Headline": "වසර 05 ක් යනතෙක් සම්මුතිවාදී රජය බිඳ දැමිය නොහැකි බව ජනපති කියයි",
       "News Content": "ඉදිරි වසර 5 ක කාලය තුළත් සම්මුතිවාදී රජය ඉදිරියට ගෙන යමින් රට ගොඩනැගීමට කැපවන බව ජනාධිපති මෛත්‍රීපාල සිරිසේන පවසනවා.\nපොළොන්නරුව - රාජකීය විද්‍යාලයේ අද (30) පෙරවරුවේ පැවති උත්සවයකට එක්වෙමින් ජනාධිපතිවරයා සඳහන් කළේ දේශපාලන කුමන්ත්‍රණවලින් ආණ්ඩුව කිසිවෙකුටත් වෙනස් කළ නොහැකි බවයි.\nමෙම උත්සවයට අග්‍රාමාත්‍ය රනිල් වික්‍රමසිංහද එක්ව සිටියා. එහිදී අග්‍රාමාත්‍යවරයා සදහන් කළේ ඉදිරි වසරේදී හම්බන්තොට සහ ත්‍රිකුණාමල වරාය සංවර්ධනයට අදාළ ගිවිසුම් වලට එළැඹීමට නියමිත බවයි.\nප්‍රධාන පක්ෂ දෙකම එකට එකතු වී කටයුතු කිරීම හේතුවෙන් ඉදිරියේදී මෙවැනි සංවර්ධන වැඩපිළිවෙලකට යාමට හැකිවූ බවද අග්‍රාමාත්‍යවරයා එහිදී ප්‍රකාශ කළා.",
       "URL": "https://www.hirunews.lk/139406/වසර-05-ක්-යනතෙක්-සම්මුතිවාදී-රජය-බිඳ-දැමිය-නොහැකි-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4943"
}