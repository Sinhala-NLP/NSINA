{
       "Source": "hirunews",
       "Timestamp": "Saturday, 08 January 2022 - 13:23",
       "Headline": "පෙරේ දා හදිසි විදුලි බිඳ වැටීම ගැන ලංකා විදුලිබල මණ්ඩලය මඟින් විමර්ශනයක් (වීඩියෝ)",
       "News Content": "කැලණිතිස්ස විදුලි බලාගාරයේ ජනන යන්ත්‍රයක් සහ කුකුළේ ගඟ ව්‍යාපෘතියේ ජනන යන්ත්‍ර දෙකක් අක්‍රීය වීම හේතුවෙන් පෙරේ දා පස්වරුවේ හදිසියේම දිවයිනේ ප්‍රදේශ රැසකට විදුලිය විසන්ධි කෙරුණා.\nමෙම ජනන යන්ත්‍ර අක්‍රියවීමටද දැවිතෙල් සහ ඩීසල් අවම මට්ටමක පැවතීම හේතු වී ඇත්ද යන්න සම්බන්ධයෙන් ලංකා විදුලිබල මණ්ඩලය මගින් විමර්ශනයක්ද ආරම්භ කළා.\nමේ අතර කැළණිතිස්ස බලාගාරයේ ජනන යන්ත්‍රයක් සහ කුකුළේගඟ ව්‍යාපෘතියේ ජනන යන්ත්‍ර දෙකක් අක්‍රියවීමත් සමඟ මතු වී ඇති තත්වය පිළිබඳව විදුලිබල අමාත්‍ය ගාමිණී ලොකුගේ මාධ්‍ය වෙත අද පැහැදිළි කිරීමක් කළා.\nඑමෙන්ම විදුලි තාක්ෂණික ඉංජිනේරු සහ අධිකාරී සංගමයේ සභාපති ඒ.ජී.යූ. නිශාන්ත මාධ්‍ය වෙත අදහස් දක්වමින් සඳහන් කළේ, නොරොච්චෝලේ ලක් විජය විදුලි බලාගාරයේ ජනන යන්ත්‍ර ක්‍රියාත්මක වන තෙක් මෙවැනි හදිසි විදුලි බිඳ වැටීම් සිදුවිය හැකි බවයි.",
       "URL": "https://www.hirunews.lk/293364/පෙරේ-දා-හදිසි-විදුලි-බිඳ-වැටීම-ගැන-ලංකා-විදුලිබල-මණ්ඩලය-මඟින්-විමර්ශනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1440"
}