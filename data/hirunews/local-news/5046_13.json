{
       "Source": "hirunews",
       "Timestamp": "Saturday, 14 May 2016 - 15:32",
       "Headline": "ආමි සම්පත් අත්අඩංගුවට",
       "News Content": "මනුෂ්‍ය ඝාතන ඇතුළු අපරාධ රැසකට සම්බන්ධ ප්‍රධාන පෙලේ පාතාල කල්ලි සාමාජිකයෙකු ලෙස සැලකෙන සම්පත් චාමර හෙවත් ආමි සම්පත් නමැත්තා පොලිස් විශේෂ කාර්ය බලකාය අද (14) අත්අඩංගුවට ගත්තා.\nපොලිස් විශේෂ කාර්ය බලකායේ ජ්‍යෙෂ්ඨ නිලධාරියෙකු හිරු ප්‍රවෘත්ති අංශයට පැවසුවේ කොම්පඤ්ඤවීදිය ප්‍රදේශයේදී ඔහු අත්අඩංගුවට ගත් බවයි.\nඑහිදී මොහු සතුව තිබී ගිනි අවි කිහිපයක් ද සොයා ගෙන තිබෙනවා.\nඅත්අඩංගුවට ගත් සැකකරු ත්‍රස්ත විමර්ශන කොට්ඨාශයට භාරදීමට නියමිත බව ද එම ජ්‍යෙෂ්ඨ නිලධාරියා සදහන් කළා.\nපසුගියදා බන්ධනාගාර බස් රථයකින් රැගෙන යමින් සිටි දෙමටගොඩ චමින්ද නමැත්තාට වෙඩි තැබීමේ සිද්ධිය ඇතුළු තවත් අපරාධ ගණනාවකට ආමි සම්පත් සම්බන්ධ බවටයි පරීක්ෂණවලදී අනාවරණ වී ඇත්තේ.",
       "URL": "https://www.hirunews.lk/133211/ආමි-සම්පත්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5046"
}