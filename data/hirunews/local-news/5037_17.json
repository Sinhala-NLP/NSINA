{
       "Source": "hirunews",
       "Timestamp": "Saturday, 21 May 2016 - 18:52",
       "Headline": "අගමැති ගම්පහ විපතට පත් ජනතාවගේ සුවදුක් සොයයි",
       "News Content": "සාමසර කන්ද නායයාමෙන් විපතට පත්වූවන් පිළිබඳව සොයාබැලීම සඳහා අග්‍රාමාත්‍ය රනිල් වික්‍රමසිංහ අද එහි සංචාරයක නිරතවුණා.\nඑහිදී විපතට පත්වූවන් රඳවා සිටින අරණායක - දිප්පිටිය - රාජගිරිය මධ්‍යමහා විද්‍යාලය වෙත ගොස් ඔවුන්ගේ අඩුපාඩු සොයාබැලූ බවයි අප වාර්තාකරු සඳහන්  කළේ.\nඅග්‍රාමාත්‍ය රනිල් වික්‍රමසිංහ ඇතුලූ පිරිසක් අද ගම්පහ - බියගම, මල්වාන ආදී ප්‍රදේශවලද සංචාරයක නිරතවුණා.\nඒ, ගං වතුර හේතුවෙන් පීඩාවට පත්වූ ජනතාවගේ සුවදුක් විමසීම සඳහායි.\nඑම සංචාරය සඳහා මුදල් අමාත්‍ය රවී කරුණානායක, ආපදා කළමනාකරන අමාත්‍ය අනුර ප්‍රියදර්ශන යාපා ඇතුලූ පිරිසක් එක්ව සිටි අතර, එහිදී අදහස් දැක්වූ අමාත්‍ය අනුර ප්‍රියදර්ශන යාපා සඳහන් කළේ විපතට පත්වූවන්ට සහන සැළසීමේ කටයුතු කඩිනමින් සිදුවන බවයි.",
       "URL": "https://www.hirunews.lk/133715/අගමැති-ගම්පහ-විපතට-පත්-ජනතාවගේ-සුවදුක්-සොයයි",
       "Category": "Local News",
       "Parent URL": "https://www.hirunews.lk/local-news.php?pageID=5037"
}