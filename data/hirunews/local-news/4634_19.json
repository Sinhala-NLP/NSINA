{
       "Source": "hirunews",
       "Timestamp": "Thursday, 02 March 2017 - 20:53",
       "Headline": "කලුතර වෙඩි තැබීමෙන් තුවාල ලැබු බන්ධනාගාර නිලධාරියකුගේ පාදයක කොටසක් ඉවත් කරයි",
       "News Content": "කලුතරදී බන්ධනාගාර බස් රථයකට එල්ලවු වෙඩි ප්‍රහාරයෙන් තුවාල ලබා සිටි බන්ධනාගාර නිලධාරියකුගේ පාදයක කොටසක් ඉවත් කර තිබෙනවා.\nඒ අද සිදුකල ශල්‍යකර්මයකින් පසුවයි.\nකොළඹ ජාතික රෝහලේ ප්‍රකාශකයකු සඳහන් කලේ අදාළ නිලධාරියාගේ වම් පාදයේ දණහිසින් පහළ කොටස ඉවත් කර ඇති බවයි.\nමෙම නිලධාරියා අකුරැස්ස ලේනම ප්‍රදේශයේ පදිංචිකරුවෙක්.\nපසුගියදා බන්ධනාගාර බසයකට එල්ලවු වෙඩි ප්‍රහාරයෙන් තුවාල ලැබු නිලධාරීන් දෙදෙනෙකු කොළඹ ජාතික රෝහලේ ප්‍රතිකාර ලබමින් සිටිනවා.\nඔවුන්ගේ තත්වය බරපතල නොවන බව සඳහන්.\nමෙම වෙඩි තැබීමෙන් තවත් බන්ධනාගාර නිලධාරීන් දෙදෙනෙකු ජීවිතක්ෂයට පත්වුනා.",
       "URL": "https://www.hirunews.lk/155899/කලුතර-වෙඩි-තැබීමෙන්-තුවාල-ලැබු-බන්ධනාගාර-නිලධාරියකුගේ-පාදයක-කොටසක්-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4634"
}