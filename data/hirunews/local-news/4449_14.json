{
       "Source": "hirunews",
       "Timestamp": "Tuesday, 27 June 2017 - 19:13",
       "Headline": "කසළ බැහැර කරන්නන්ට එරෙහිව නීතිය තදින් ක්‍රියාත්මක කරන ලෙසට ජනපතිගෙන් පොලිස්පතිට උපදෙස්",
       "News Content": "තෝරාගත් ස්ථාන වෙත කසළ බැහැර කිරීමේ දී එම කටයුතු වලට බාධා කරන්නන්ට එරෙහිව නීතිය තදින් ක්‍රියාත්මක කරන ලෙස ජනාධිපති මෛත්‍රීපාල සිරිසේන පොලිස්පතිවරයාට උපදෙස් ලබාදුන්නා. ඒ කසළ කළමණාකරනය පිළිබද ජනාධිපති කාර්යාලයේ අද පැවති සාකච්ඡාවකදීයි.\nඑහිදී ජනාධිපතිවරයා පෙන්වා දී ඇත්තේ කසළ කළමනාකරණය පිළිබද ජනතාව දැනුවත් නොවීම ගැටලූ රැසකට හේතු වී ඇති බවයි.\nඒ හේතුවෙන් ජනතාව දැනුවත් කිරීම සදහා නිසි වැඩපිළිවෙළක් සකස් කරන ලෙසද ජනාධිපතිවරයා මෙහිදී නිලධාරීන්ට උපදෙස් ලබා දී තිබෙනවා.\nමේ අතර කොළඹ නගරයේ කසළ කළමණාකරණ කටයුතුවල වත්මන් තත්වය පිළිබදව මෙහිදී අවධානය යොමු කළ ජනාධිපති මෛත්‍රීපාල සිරිසේන, එහි වගකීම ප්‍රධාන අමාත්‍ය ඉසුර දේවප්‍රිය වෙත පැවරූ බවයි ජනාධිපති මාධ්‍ය අංශය ප්‍රකාශ කළේ.\nමේ අතර , කොළඹ මහ නගර සභාව විසින් කරදියාන කසළ අංගනයට කසළ බැහැර කිරීම සදහා අවසර ලබාදෙන ලෙස ඉල්ලා කැස්බෑව මහේස්ත්‍රාත් අධිකරණයට යොමුකළ මෝසම අද දිනයේ සළකා බැලූණා.\nඑහිදී මහේස්ත්‍රාත්වරයා නියෝග කළේ, අදාළ ඉල්ලීම පිළිබද විමර්ෂනයක් සිදුකර ලබන මස 12වනදා අධිකරණයට කරුණු වාර්තාකරන ලෙසයි.",
       "URL": "https://www.hirunews.lk/164541/කසළ-බැහැර-කරන්නන්ට-එරෙහිව-නීතිය-තදින්-ක්‍රියාත්මක-කරන-ලෙසට-ජනපතිගෙන්-පොලිස්පතිට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4449"
}