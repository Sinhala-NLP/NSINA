{
       "Source": "hirunews",
       "Timestamp": "Monday, 10 January 2022 - 10:18",
       "Headline": "අනතුරු දෙකකින් පුද්ගලයින් දෙදෙනෙකු මරුට",
       "News Content": "ගාල්ලේ සිට දක්ෂිණ අධිවේගී මාර්ගය ඔස්සේ බරවකුඹුක දෙසට ධාවනය වූ ටිපර් රථයක් අනතුරට ලක්වීමෙන් එහි රියදුරු මියගොස් තිබෙනවා.\nරියදුරාට රථය පාලනය කරගැනීමට නොහැකිවී එය, ආරක්ෂක වැටේ ගැටී ඊයේ පෙරළී යාමෙන් මෙම අනතුර සිදුව ඇති බවයි, පොලීසිය සඳහන් කළේ.\nසිද්ධියෙන් මියගොස් ඇත්තේ, අම්බලන්ගොඩ ප්‍රදේශයේ පදිංචි 45 හැවිරිදි පුද්ගලයෙක්.\nමීට අමතරව, හලාවත - බංගදෙණිය - ආණමඩුව මාර්ගයේ ධාවනය වූ ලොරි රථයක් ප්‍රතිවිරුද්ධ දෙසින් පැමිණි පාපැදියක ගැටී සිදුවූ අනතුරකින් පාපැදිකරු මියගොස් තිබෙනවා.\nමෙලෙස මියගොස් ඇත්තේ බංගදෙණිය ප්‍රදේශයේ පදිංචි 26 හැවිරිදි තරුණයෙක්.",
       "URL": "https://www.hirunews.lk/293527/අනතුරු-දෙකකින්-පුද්ගලයින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1436"
}