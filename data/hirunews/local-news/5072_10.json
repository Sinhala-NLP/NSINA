{
       "Source": "hirunews",
       "Timestamp": "Tuesday, 26 April 2016 - 13:17",
       "Headline": "අධ්‍යාපන ඇමතිගෙන් ප්‍රකාශයක් ඉල්ලයි",
       "News Content": "දේශපාලන පළි ගැනීම්වලට ලක්වූ බව පවසමින් අධ්‍යාපන පරිපාලන සේවයේ තනතුරු පිරවීම පිළිබඳ චෝදනාවලට පිළිතුරු ලබාදෙන ලෙස අධ්‍යාපන සේවාවන්ගේ වෘත්තීය සමිති එකමුතුව අධ්‍යාපන අමාත්‍ය අකිල විරාජ් කාරියවසම්ගෙන් ඉල්ලා සිටිනවා.\nඑමගින් පෙන්වා දෙන්නේ අධ්‍යාපන පරිපාලන සේවයේ පුරප්පාඩු සදහා අධ්‍යාපන අමාත්‍යාංශය විසින් 4600 කට ආසන්න පිරිසකට සේවා ව්‍යවස්ථා උල්ලංඝනය කරමින් පත්වීම් ලබාදී ඇති බවයි.\nඑම එකමුතුව කොළඹ අද පෙරවරුවේ සංවිධාන කළ මාධ්‍ය හමුවකට එක්වෙමින් විශ්වවිද්‍යාල ආචාර්ය සමිති සම්මේලනයේ හිටපු සභාපති ආචාර්ය නිර්මාල් රංජිත් දේවසිරි මේ බව කියා සිටියා.",
       "URL": "https://www.hirunews.lk/131780/අධ්‍යාපන-ඇමතිගෙන්-ප්‍රකාශයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5072"
}