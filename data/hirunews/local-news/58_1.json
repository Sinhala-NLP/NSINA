{
       "Source": "hirunews",
       "Timestamp": "Friday, 01 September 2023 - 18:46",
       "Headline": "බීමත්ව මිතුරාට පහර දී ඝාතනය කරයි",
       "News Content": "අගලවත්ත - මහගම මුදුන ග්‍රාම නිලධාරි වසමේ නිවසක් තුළ බීමත්ව ඇතිවූ ආරවුලක් මත සිදුකළ පහරදීමකින් පුද්ගලයෙකු මිය ගොස් ඇතැයි අගලවත්ත පොලිසිය පවසනවා.\nමෙලෙස මිය ගොස් ඇත්තේ මහගම මුදුන පදිංචි සුදුහකුරුගේ නිශාන්ත නැමැති 49 හැවිරිදි පුද්ගලයෙක්.\nපහරදීම හේතුවෙන් තුවාලකරු පිඹුර මූලික රෝහල වෙත ඇතුලත් කර වැඩිදුර ප්‍රතිකාර සදහා නාගොඩ රෝහල වෙත මාරු කර යවා එහි හදිසි ප්‍රතිකාර ඒකකයේ ප්‍රතිකාර ලබමින් සිටියදී මියගොස් තිබෙනවා.\nමෙම මියගිය තැනැත්තා කලක සිට පහරදිමට අදාල පුද්ගලයාගේ නිවසේ වාසය කළ මිතුරන් බවට පොලිස් විමර්ශන වලදී අනාවරණය වී තිබෙනවා.\nසැකකරු තම 12 හැවිරිදි පුත්‍රයා සමග ප්‍රදේශයෙන් පලාගොස් ඇති අතර ඹහු අත්අඩංගුවට ගැනීමට පොලිසිය කටයුතු කරමින් පවතිනවා.",
       "URL": "https://www.hirunews.lk/346828/බීමත්ව-මිතුරාට-පහර-දී-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=58"
}