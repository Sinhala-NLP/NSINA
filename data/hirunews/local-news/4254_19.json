{
       "Source": "hirunews",
       "Timestamp": "Wednesday, 25 October 2017 - 8:08",
       "Headline": "හිරු සිද්ධාර්ථ ගෞතම වන්දනාව ඇරඹේ",
       "News Content": "හිරු එෆ්.එම්. සමඟ බැඳුණු සුවහසක් ශ්‍රාවකයන් වෙනුවෙන් පිං සිත් පෙරදැරිව සංවිධාන කෙරෙන හිරු සිද්ධාර්ථ ගෞතම දඹදිව වන්දනාව අද ඇරඹෙනවා.\nඅද සිට නොවැම්බර් 08 වනදා දක්වා මෙම පින්බර වන්දනා චාරිකාව ක්‍රියාත්මකයි.\nසෑම සතියේ දිනකම හිරු එෆ්.එම්. ඔස්සේ ප්‍රචාරය වන සිද්ධාර්ථ ගෞතම රේඩියෝ් නාට්‍ය ඇසුරෙන් අසන ලද ප්‍රශ්නයට නිවැරදි පිළිතුර ලබාදුන් පළමු වාසනාවන්ත පිරිසයි අද දඹදිව වන්දනා චාරිකාව සඳහා එක්වන්නේ.\nඓතිහාසික ගැටඹේ විහාරයේදී ඊයේ රාත්‍රියේ ආගමික වතාවත්වල නිරතවීමෙන් පසු ඔවුන් අද කටුනායක බණ්ඩාරනායක ජාත්‍යන්තර ගුවන් තොටුපලෙන් කල්කටා නුවර බලා පිටත්ව යනවා.\nසියලු පහසුකම් සහිතව සංවිධාන වන හිරු සිද්ධාර්ථ ගෞතම දඹදිව වන්දනාවේදී සම්බුදු පහස ලත් වෙහෙර විහාර රැසක් වන්දනාමාන කිරීමට ඊට එක්වන බැතිමතුන්ට අවස්ථාව සැලසීම විශේෂත්වයක්.\nඒ අනුව බුද්ධගයාව, ශ්‍රී මහා බෝධිය, රජගහනුවර, විශාලාමහනුවර, කුසිනාරාව, ලුම්බිණිය, සැවැත්නුවර ඇතුළු සිද්ධස්ථාන රැසක් වන්දනාමාන කිරිමට ඔවුන්ට මෙහිදී හැකියාව ලැබෙනවා.\nවිශේෂ කඨින පිංකම් වැඩසටහන්, ශීල සමාදාන වැඩසටහන්, ආනන්ද බෝධිය අසළ පැවැත්වෙන කප්රුක් පූජාව ඇතුලු විවිධ ආගමික වැඩසටහන්ද හිරු සිද්ධාර්ථ ගෞතම දඹදිව වන්දනාවට ඇතුළත්.\nබුදුන් උපන් පින්බිමට පා තබා සිද්ධස්ථාන රැසක් වැඳ පුදාගන්නා මීළඟ වාසනාවන්ත නඩයට හිරු සිද්ධාර්ථ ගෞතම රේඩියෝ නාට්‍ය ශ්‍රවණය කර, ඔබටත් එක්විය හැකියි.",
       "URL": "https://www.hirunews.lk/174354/හිරු-සිද්ධාර්ථ-ගෞතම-වන්දනාව-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4254"
}