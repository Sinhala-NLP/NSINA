{
       "Source": "hirunews",
       "Timestamp": "Saturday, 04 December 2021 - 8:08",
       "Headline": "ඔමික්‍රොන් ගැන කලබල විය යුතු නැහැ - මුහුණදීමට සූදානම් වන්නැ යි WHO කියයි",
       "News Content": "ඔමික්‍රොන් කොරෝනා ප්‍රභේදය සම්බන්ධයෙන් ලෝකවාසීන් කලබලයට පත්වීමෙන් පළක් නොවන අතර, ඊට මුහුණ දීමට සූදානම් විය යුතු බව ලෝක සෞඛ්‍ය සංවිධානය පවසනවා.\nඑහි ප්‍රධාන විද්‍යාඥවරිය සෞම්‍යා ස්වාමිනාදන් සඳහන් කළේ, දැන් ලෝකය නව කොරෝනා ප්‍රභේදයට මුහුණදෙන්නේ මීට වසරකට පෙර පැවති තත්ත්වයට බෙහෙවින් වෙනස් වාතාවරණයක් මැද බවයි.\nඔමික්‍රොන් කොරෝනා ප්‍රභේදය ලොව රටවල් 40කට පමණ ව්‍යාප්ත වී ඇති අතර, එය එන්නත්කරණය පහසුවෙන් මඟහරිමින් ඉහළ සම්ප්‍රේෂණ හැකියාවක් පෙන්නුම් කරන බව දැන් තහවුරු කර තිබෙනවා.\nලෝක සෞඛ්‍ය සංවිධානයේ හදිසි සේවා අධ්‍යක්ෂ මයික් රයන් ජිනීවා නුවර ඊයේ පැවති මාධ්‍ය හමුවේදී සඳහන් කළේ, කොරෝනා ප්‍රභේදවලට එරෙහි ක්‍රියාකාරීත්වයක් සහිත එන්නත් අද ලෝකය නිෂ්පාදනය කර ඇති බවයි.\nඑම එන්නත් ලොව පුරා සාධාරණ අන්දමින් බෙදාහැරීම වසංගතය පාලනය කිරීමේ මග ලෙස ඔහු හැඳින්වූවා.\nඔමික්‍රොන් ප්‍රභේදය හේතුවෙන් දැනට නිපදවා ඇති කොරෝනා එන්නත් වෙනස් කිරීමේ අවශ්‍යතාවක් මෙතෙක් මතු වී නොමැති බවයි මයික් රයන් අවධාරණය කළේ.",
       "URL": "https://www.hirunews.lk/289979/ඔමික්‍රොන්-ගැන-කලබල-විය-යුතු-නැහැ-මුහුණදීමට-සූදානම්-වන්නැ-යි-who-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1518"
}