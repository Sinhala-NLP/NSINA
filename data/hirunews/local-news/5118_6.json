{
       "Source": "hirunews",
       "Timestamp": "Wednesday, 23 March 2016 - 20:22",
       "Headline": "පිටකොටුවෙන් ඇපල් ගන්නවා ද ?",
       "News Content": "කොළඹ - පිටකොටුව ලංගම බස් නැවතුම්පල පිටුපස පිහිටි බෝධිරාජ මාවතේ ඇපල් හා දොඩම් වෙළෙඳාමේ නිරත වෙළදුන් බහුතරයක් කූට ජාවාරමක නිරත වන බවට හිරු සී අයි ඒ වෙත තොරතුරු වාර්තා වුණා.\nදින ගනනාවක් මේ ජාවාරම පිළිබද ඇස ගසා ගෙන සිටි අප කණ්ඩායම කූට වෙළදුන් ජනතාව රවටනා අයුරු මෙලෙස කැමරා කාචයේ සටහන් කර ගත්තේ දැඩි පරිශ්‍රමයකින් අනතුරුවයි.\nකූට වෙළදුන් ඇපල් ගෙඩි 9 ක් රුපියල් 100 ක් ලෙස දක්වමින් මිල ප්‍රදර්ශනය කර තිබෙනවා.\nජනතාව මිලදී ගන්නා ඇපල් ප්‍රථමයෙන් බහාලන්නේ කඩදාසි උරයකටයි.\nපසුව මේ කූට වෙළදුන් එම ඇපල් පිරවු කඩදාසි උරය පොලිතින් මල්ලකට දැමීම සිදුකරන්නේ කඩදාසි උරයේ විවෘතව ඇති විවරය පහතට සිටින ලෙසයි.\nඒ අවස්ථාවේ ඇගිලි අතරින් ඇපල් ගෙඩි 2 ක් නැවත තට්ටුවට හැලීම සිදුකරන්නේ ඇසි පිය ගසනා පමාවටත් වඩා වැඩි වේගයකින්.",
       "URL": "https://www.hirunews.lk/129219/පිටකොටුවෙන්-ඇපල්-ගන්නවා-ද",
       "Category": "Local News",
       "Parent URL": "https://www.hirunews.lk/local-news.php?pageID=5118"
}