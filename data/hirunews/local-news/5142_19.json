{
       "Source": "hirunews",
       "Timestamp": "Friday, 04 March 2016 - 16:20",
       "Headline": "චීවරධාරියකු 13 හැවිරිදි දැරියකට කල අපරාධය",
       "News Content": "අවුරුදු 13 ක පාසැල් සිසුවියකට අස්වාභාවික ලිංගික අතවරයක් සිදු කල බවට චෝදනා එල්ලවු චීවරධාරියකු පොලිස් අත්අඩංගුවට ගෙන තිබෙනවා.\nකොට්ටුකච්චිය ප්‍රදේශයේ විහාරස්ථානයක සිටි මෙම චීවරධාරියා 37 හැවිරිදි අයෙක් බවයි අප වාර්තාකරු සඳහන් කලේ.\nපසුගිය 27 වැනිදා පෙරවරුවේ සැකකරු සිටි විහාරස්ථානය තුලදී මෙම අපරාධය සිදුව ඇතැයි පොලිසිය අනාවරණ කරගෙන තිබෙනවා.\n13 හැවිරිදි දැරිය තමන්ට සිදුවු අතවරය පිළිබඳ සිය දෙමව්පියන් දැනුවත් කර ඇත්තේ පසුගිය දෙවැනිදායි.\nඒ අනුව ඇය ප්‍රතිකාර සඳහා පුත්තලම මුලික රෝහලට ඇතුලත් කර තිබෙනවා.\nරෝහල් ගත කල දැරියගෙන් රෝහල් පොලිසිය ප්‍රකාශයක් ලබාගෙන පසුව පුත්තලම පොලිසිය දැනුවත් කර තිබෙනවා.\nඒ අනුවයි සැකකාර චීවරධාරියා අත්අඩංගුවට ගෙන ඇත්තේ.\nසැකකරු පුත්තලම දිසා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/127774/චීවරධාරියකු-13-හැවිරිදි-දැරියකට-කල-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=5142"
}