{
       "Source": "hirunews",
       "Timestamp": "Wednesday, 02 December 2020 - 13:14",
       "Headline": "වතුර ටැංකියකට නැග ෆෝ - ජී සෙවූ නවගත්තේගම දරුවන්ට හිරුගේ අනාවරණයෙන් පසු විසඳුමක් (වීඩියෝ)",
       "News Content": "නවගත්තේගම - මොරගහවැව ගම්මානයේ දරු දැරියන් පිරිසක් අඩි 60 කට වඩා උස ජල ටැංකියකට නැග සිය ඔන් ලයින් අධ්‍යාපන කටයුතුවල නිරත වන අවදානම් තත්ත්වය ගැන හිරු ප්‍රවෘත්ති හරහා රටට හෙළි කිරීමත් සමඟ ඒ පිළිබඳ අදාළ බළධාරින්ගේ අවධානය ඒ වෙත යොමු වී තිබෙනවා.\nඒ අනුව, විදුලි සංදේශ නියාමන කොමිසමේ අධ්‍යක්ෂ ජනරාල් ඕෂධ සේනානායකගේ විශේෂ අවධානය ඒ පිළිබඳ යොමුවීමෙන් පසු, එම කොමිසමේ නිලධාරින් කණ්ඩායමක් සමග දුරකථන සමාගම් දෙකක් පැමිණ අදාළ සන්නිවේදන තාක්ෂණය ලබාදීම සඳහා කටයුතු ආරම්භ කළා.\nජනාධිපති ගෝඨාභය රාජපක්ෂගේ සංකල්පයක් මත රට පුරා ආරම්භ කර ඇති ගමට සන්නිවේදනය ව්‍යාපෘතියේ පළමු අදියර යටතේ මොරගහවැව - දංගස්වැව විද්‍යාල පරිශ්‍රය හා ඒ අවට ෆෝ - ජී තාක්ෂණයෙන් සන්නද්ධ කිරීම සිදුවනවා.\nබොහෝ අපහසුතා මධ්‍යයේ තම අධ්‍යයන කටයුතු සිදුකරගෙන යාම පිළිබඳව හිරු ප්‍රවෘත්ති හරහා රටට හෙළි කළ පසු බලධාරින්ගේ මැදිහත් වීමෙන් තම සිහින ඉටු වීම පිළිබඳව දරුවන් සහ ඔවුන්ගේ දෙමාපියන් සිය සතුට පළ කළා.",
       "URL": "https://www.hirunews.lk/256130/වතුර-ටැංකියකට-නැග-ෆෝ-ජී-සෙවූ-නවගත්තේගම-දරුවන්ට-හිරුගේ-අනාවරණයෙන්-පසු-විසඳුමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2299"
}