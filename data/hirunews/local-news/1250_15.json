{
       "Source": "hirunews",
       "Timestamp": "Monday, 04 April 2022 - 15:57",
       "Headline": "චමල් රාජපක්ෂගේ තිස්සමහාරාමයේ නිවසත් ජනතාව වටලති",
       "News Content": "විරෝධතාවයේ නිරත ජනතාව විසින් තිස්සමහාරාම පිහිටි චමල් රාජපක්ෂගේ නිවස ද අද (04) දහවල් වටලා තිබෙනවා.\nවිරෝධතාවයේ නිරත පිරිස් තිස්සමහාරාම දෙබරවැව මංසන්ධියේ සිට විරෝධතා පා ගමනින් පැමිණ ඇති බව යි වාර්තා වන්නේ.\nවිරෝධතාවයේ නිරත පිරිස් චමල් රාජපක්ෂගේ තිස්සමහාරාමයේ පිහිටි නිවස දෙසට පැමිණීමත් සමඟ එහි දැඩි පොලිස් ආරක්ෂාවක් යෙදවිමට යි ආරක්ෂක අංශ කටයුතු කර ඇත්තේ.\nඒ අනුව චමල් රාජපක්ෂගේ නිවසට ඇතුළු වන මාර්ගය හරස් කර කිසිවෙකුටත් ඇතුළු විමට නො හැකි වන පරිදි පොලිස් මාර්ග බාධක යොදා තිබුණා.\nවිශාල ජනතාවක් වැස්සේ තෙමි තෙමී නිවස ඉදිරිපිටට වී විරෝධතාවයේ නිරත වු අතර, විරෝධතාකරුවන් පැවසුවේ, අපේ ගමන පොලිස් බැරියර් දමා වැළැක්විය නොහැකි බවත් හැමදාමත් රාජපක්ෂවරු ඇතුළු මේ රට කාබාසනියා කළ දේශපාලුවන්ට සැඟ වී සිටිය නො හැකි බවත් ය.\nචමල් රාජපක්ෂගේ නිවස හා ඒ අවට මේ වන විටත් දැඩි පොලිස් ආරක්ෂාවක් යොදවා ඇති බව වාර්තා වනවා.",
       "URL": "https://www.hirunews.lk/301178/චමල්-රාජපක්ෂගේ-තිස්සමහාරාමයේ-නිවසත්-ජනතාව-වටලති",
       "Category": "Local News",
       "Parent URL": "https://www.hirunews.lk/local-news.php?pageID=1250"
}