{
       "Source": "hirunews",
       "Timestamp": "Thursday, 12 April 2018 - 14:50",
       "Headline": "විශ්වවිද්‍යාල අනධ්‍යයන සේවකයින්ගේ වැඩවර්ජනය අවසන්",
       "News Content": "දින 44 ක් පුරා ක්‍රියාත්මක වූ විශ්වවිද්‍යාල අනධ්‍යයන සේවකයින්ගේ වැඩවර්ජනය අත්හිටුවීමට තීරණය කර තිබෙනවා.\nතම ඉල්ලීම් වලට අදාළ චක්‍රලේඛය නිකුත් කිරීම හේතුවෙන් මෙතෙක් ක්‍රියාත්මක කළ වැඩවර්ජනය අවසන් කළ බවයි විශ්වවිද්‍යාල වෘත්තීය සමිති ඒකාබද්ධ කමිටුවේ සම සභාපති එඞ්වඞ් මල්වත්තගේ හිරු ප්‍රවෘත්ති අංශයට සදහන් කළේ.\nවැටුප් වැඩිවීම ඇතුලූ ඉල්ලීම් කිහිපයක් මුල් කර ගනිමින් ඔවුන් මෙම වැඩවර්ජනය ආරම්භ කළා.\nඋසස් අධ්‍යාපන හා මහාමාර්ග අමාත්‍යාංශය ඊයේ නිවේදනයක් නිකුත් කරමින් සදහන් කළේ මේ මස 17 වනදාට පෙර සියලූම අනධ්‍යයන සේවකයන්ට සේවයට වාර්තා කළ යුතු බවයි.\nඑසේ නොමැතිවුවහොත් අනියම් ආදේශක මෙන්ම කොන්ත්‍රාත් පදනම මත සේවය කරන අනධ්‍යයන සේවකයන් සේවය හැර ගියා සේ සලකන බව ද එහි දැක්වුණා.",
       "URL": "https://www.hirunews.lk/188249/විශ්වවිද්‍යාල-අනධ්‍යයන-සේවකයින්ගේ-වැඩවර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3993"
}