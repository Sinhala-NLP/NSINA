{
       "Source": "hirunews",
       "Timestamp": "Monday, 10 April 2023 - 17:37",
       "Headline": "චීනය, තායිවාන ගුවන සහ මුහුද අවහිර කරමින් යුධ අභ්‍යාසයක",
       "News Content": "චීනය විසින් තායිවානය වටා මුහුදේ සිදුකරන යුධ අභ්‍යාසය මගින් එම දූපත සම්පූර්ණයෙන්ම වට කර ඇති බව විදෙස් මාධ්‍ය වාර්තා කරනවා.\nචීන රාජ්‍ය රූපවාහිණිය සඳහන් කළේ, ප්‍රහාරක යාත්‍රා විශාල සංඛ්‍යාවක් යොදා ගනිමින් තායිවානය ගුවනින් ද අවහිර කර ඇති බවයි.\nජීව උණ්ඩ සහිත ප්‍රහාරක යානා මෙන්ම බෝම්බ රැගත් යානා ද තායිවානයට ඉහළ අහසේ පියාසර කරමින් සැබෑ ප්‍රහාර දියත් කරන ආකාරයට යුධ අභ්‍යාසවල නිරතවෙමින් සිටන බවයි එම වාර්තා වල දැක්වෙන්නේ.\nතායිවාන ජනාධිපති සායි ඉන් වෙන් කැළිෆෝනියා හී දි ඇමරිකානු කතානායක කෙවින් මැකාටි හමුවීමෙන් අනතුරුව පසුගිය සෙනසුරාදා සිටයි චීනය විසින් මෙම යුධ අභ්‍යාසය ආරම්භ කරනු ලැබුවේ.",
       "URL": "https://www.hirunews.lk/332204/චීනය-තායිවාන-ගුවන-සහ-මුහුද-අවහිර-කරමින්-යුධ-අභ්‍යාසයක",
       "Category": "Local News",
       "Parent URL": "https://www.hirunews.lk/local-news.php?pageID=421"
}