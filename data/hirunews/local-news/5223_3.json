{
       "Source": "hirunews",
       "Timestamp": "Monday, 04 January 2016 - 17:00",
       "Headline": "මරණ දඬුවම අහෝසි කරන්න - මානව හිමිකම් කොමිසමේ නිර්දේශය ජනපතිට",
       "News Content": "මෙරට මරණ දඬුවම අහෝසි කිරීම සඳහා වූ නිර්දේශ ඇතුළත් ලිපියක් ජනාධිපති මෛත්‍රීපාල සිරිසේන වෙත ශ්‍රී ලංකාව මානව හිමිකම් කොමිසම සභාව විසින් අද යොමු කර තිබෙනවා.\nමානව හිමිකම් මූලධර්මවලට සහ වටිනාකම්වලට ගැලපෙන වඩාත් මානුෂීය සමාජයක් සඳහා ශ්‍රී ලංකාවේ කැපවීම සාක්ෂාත් කර ගනු වස් මරණ දඩුවම ශ්‍රී ලංකාව තුළ අහෝසි කරන ලෙස නිර්දේශ කරන බවයි එම ලිපියේ සදහන් වන්නේ.\nප්‍රධාන කරුණු 3ක් යටතේ ඒ පිළිබදව සවිස්තරව එම ලිපිය ඉදිරිපත් කර තිබෙනවා. ජනාධිපතිවරයා වෙත යොමු කළ මෙම ලිපියේ පිටපත් අග්‍රාමාත්‍යවරයා, කථානායකවරයා, විපක්ෂ නායකවරයා සහ අධිකරණ අමාත්‍යවරයා වෙත ද යොමු කර තිබෙනවා.",
       "URL": "https://www.hirunews.lk/123372/මරණ-දඬුවම-අහෝසි-කරන්න-මානව-හිමිකම්-කොමිසමේ-නිර්දේශය-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=5223"
}