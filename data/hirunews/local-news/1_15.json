{
       "Source": "hirunews",
       "Timestamp": "Thursday, 28 September 2023 - 15:36",
       "Headline": "ඉන්දීය සිනමාවේ ප්‍රසිද්ධ ගායිකාවක් මියයයි",
       "News Content": "ඉන්දීය සිනමාවේ ප්‍රකට ගායිකාවක වන රම්ලා බෙගම් අද (28) අභාවප්‍රාප්ත වී තිබෙනවා.\nජාත්‍යන්තර මාධ්‍ය වාර්තා කළේ වයස්ගත වීම හේතුවෙන් ඇය කේරළයේදී මිය ගිය බවයි.\n1946 වසරේ කේරළ ප්‍රාන්තයේ උපත ලද ඇය කුඩා කල සිටම හින්දි ගීත ගායනා කරමින් සිය සංගීත ගමන ආරම්භ කර ඇති බවයි වාර්තා වන්නේ.\nපසුව ඇය මලයාලම් සංගීත සංදර්ශන රාශියකට සහභාගී වීමෙන් ප්‍රසිද්ධියට පත් වී ඇති අතර කේරළ ප්‍රාන්තයේ පමණක් නොව විදේශයන්හිද සංගීත වැඩසටහන් සඳහා සහභාගී තිබෙනවා.\nගීත දහස් ගණනක් ගායනා කර ඇති ඇය සම්මාන රැසකට හිමිකම් කීම විශේෂත්වයක්.",
       "URL": "https://www.hirunews.lk/349672/ඉන්දීය-සිනමාවේ-ප්‍රසිද්ධ-ගායිකාවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1"
}