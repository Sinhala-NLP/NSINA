{
       "Source": "hirunews",
       "Timestamp": "Sunday, 28 October 2018 - 15:53",
       "Headline": "බිරිඳ ඝාතනයකර වළ දැමූ සැමියා පොලිස් දැලේ පැටලෙයි",
       "News Content": "තියුණු ආයුධයකින් පහර දී තම බිරිඳ ඝාතනය කළ ස්වාමි පුරුෂයෙකු අනුරාධපුර පොලිසිය විසින් අද (28) අත්අඩංගුවට ගෙන තිබෙනවා.\nඅනුරාධපුර, නෙළුන්කුලම ප්‍රදේශයේදී ඊයේ (27) රාත්‍රියේ අදාළ සැකකරු විසින් සිය බිරිඳට තියුණු ආයුධයකින්  පහරදී  ඝාතනය කර නිවස පිටුපස වල දමා ඇති බවයි අප වාර්තාකරු ප්‍රකාශ කළේ.\nඅත්අඩංගුවට පත් සැකකරුගෙන් පොලිසිය ප්‍රශ්ණ කිරීමේදී අනාවරණය වී තිබෙන්නේ මෙම පුද්ගලයා දින තුනක සිට මෙම ඝාතනය සැලසුම්කර බිරිඳ ඝාතනය කිරීමෙන් අනතුරුව අැයගේ සිරුර සැඟවීම සඳහා දින තුනක් තිස්සේ නිවස පිටුපස වලක් කපා ඇති බවයි.\nපවුල් ආරවුලක් මත මෙම ඝාතනය සිදුව ඇති බව ද පොලිසිය සඳහන් කළා.\nමෙලෙස ඝාතනයට ලක් වූ කාන්තාව වයස අවුරුදු 41 වූ දෙදරු මවක් වන අතර සැකකාර ස්වාමි පුරුෂයා 45 වන වියේ පසුවනවා.\nසිද්ධිය සම්බන්ධයෙන් අත්අඩංගුවට ගත් සැකකරු අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිත අතර අනුරාධපුර පොලිසිය වැඩිදුර පරිෂණ  පවත්වනවා.",
       "URL": "https://www.hirunews.lk/203111/බිරිඳ-ඝාතනයකර-වළ-දැමූ-සැමියා-පොලිස්-දැලේ-පැටලෙයි",
       "Category": "Local News",
       "Parent URL": "https://www.hirunews.lk/local-news.php?pageID=3677"
}