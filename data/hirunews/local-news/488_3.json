{
       "Source": "hirunews",
       "Timestamp": "Thursday, 09 March 2023 - 13:14",
       "Headline": "සමේ ගැටිති වැළඳුණු ගවයින් ගණන 350 දක්වා ඉහළට",
       "News Content": "සමේ ගැටති රෝගය වැළදුණු උතුරු පළාතේ ගවයින් සහ මීගවයින් සංඛ්‍යාව මේ වන විට 350 දක්වා ඉහළ ගොස් තිබෙනවා.\nමේ හේතුවෙන් උතුරු පළාතෙන් වෙනත් පළාත්වලට ගවයින් ප්‍රවාහනය තාවකාලිකව අත්හිටවූ බවයි සත්ත්ව නිෂ්පාදන හා සෞඛ්‍ය දෙපාර්තමේන්තුවේ අධ්‍යක්ෂ ජනරාල් ආචාර්ය හේමාලි කොතලාවල සඳහන් කළේ.\nකිනිතුල්ලා, මැක්කා සහ මදුරුවන් වැනි සතුන්ගෙන් මෙම වෛරසය පැතිරයන අතර ගවයින්ට තද උණ, සමෙහි ගැටති මතුවීම මෙහි රෝග ලක්ෂණයි.\nකෙසේ වෙතත් ගවයින්ගෙන් වෙනත් සතෙකුට හෝ මිනිසුන්ට මෙම වෛරසය ආසාදනය වන්නේ නැහැ.\n2020 වසරේදී උතුරු පළාතෙන් මුල්වරට මෙම රෝගය හදුනාගත් අතර ගවමස් හෝ එළකිරි පරිභෝජනය ගැටලුවක් නොවන බවයි සත්ත්ව නිෂ්පාදන හා සෞඛ්‍ය දෙපාර්තමේන්තුවේ අධ්‍යක්ෂ ජනරාල් ආචාර්ය හේමාලි කොතලාවල වැඩිදුරටත් කියා සිටියේ.",
       "URL": "https://www.hirunews.lk/329429/සමේ-ගැටිති-වැළඳුණු-ගවයින්-ගණන-350-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=488"
}