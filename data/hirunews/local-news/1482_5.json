{
       "Source": "hirunews",
       "Timestamp": "Monday, 20 December 2021 - 9:38",
       "Headline": "ප්‍රථම වරට දේශීයව එකලස් කරන ලද ට්‍රක් රථ වෙළඳපොලට හඳුන්වාදීම අද",
       "News Content": "මෙරට ප්‍රථම වරට ලාංකීය ශ්‍රමයෙන් දේශීය අගයක් එකතුකරමින් නිපදවන ට්‍රක් රථ පෙළක් වෙළඳපොලට හඳුන්වාදීම අද(20)දින සිදු කෙරෙනවා.\nලංකා අශෝක් ලේලන්ඩ් සමාගම විසින් එකලස් කරන ලද මෙම ට්‍රක් රථ වෙළඳපොලට හඳුන්වාදීම කර්මාන්ත අමාත්‍ය විමල් වීරවංශගේ ප්‍රධානත්වයෙන් පෙරවරුවේ සිදුකරනු ලබන්නේ, හෝමාගම - ගොඩගම පිහිටි එම සමාගමේ කර්මාන්තශාලාවේදියි.\nශ්‍රී ලංකාවේ වාහන නිෂ්පාදනය, එකලස් කිරීම හා අමතර උපාංග නිෂ්පාදනය කිරීමේ කර්මාන්ත පිළිබඳ සම්මත මෙහෙයුම් පටිපාටියක් පසුගිය මාර්තු මස 15 වනදා හඳුන්වාදෙනු ලැබුවා.",
       "URL": "https://www.hirunews.lk/291580/ප්‍රථම-වරට-දේශීයව-එකලස්-කරන-ලද-ට්‍රක්-රථ-වෙළඳපොලට-හඳුන්වාදීම-අද",
       "Category": "Local News",
       "Parent URL": "https://www.hirunews.lk/local-news.php?pageID=1482"
}