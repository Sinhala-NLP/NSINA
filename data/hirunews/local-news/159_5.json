{
       "Source": "hirunews",
       "Timestamp": "Sunday, 23 July 2023 - 15:02",
       "Headline": "ඉන්දියානු සහ පාකිස්ථාන “ඒ” කණ්ඩායම් අතර තරඟය අද කොළඹදී",
       "News Content": "නැගී එන කණ්ඩායම් අතර පැවැත්වෙන ආසියානු කුසලාන එක්දින ක්‍රිකට් තරගාවලියේ අවසන් මහා තරගය ඉන්දියානු “ඒ” සහ පාකිස්ථාන “ඒ” කණ්ඩායම් අතර කොළඹ ආර්.ප්‍රේමදාස ක්‍රිකට් ක්‍රිඩාංගණයේදි අද (23) පැවැත්වෙනවා.\nදිවා රාත්‍රී තරගයක් ලෙස පැවැත්වෙන මෙම තරගය පස්වරු 2 ට ආරම්භ වුණා.\nනැගී එන ආසියානු එක්දින ක්‍රිකට් තරගාවලිය ආරම්භ කරමින් 2013 වසරේද පැවති පළමු තරගාවලියේ අවසන් මහා තරගයද පැවතියේ ඉන්දීය “ඒ” සහ පාකිස්ථාන “ඒ” කණ්ඩායම් අතරයි.\nඑහිදි පාකිස්ථානය කඩුලු 09 කින් පරාජයට පත්කල ඉන්දියාවට කුසලානය හිමිවුනා.\nඉන් අනතුරුව පැවති 2017 සහ 2018 කුසලාන ද්විත්වයම ශ්‍රී ලංකා ඒ කණ්ඩායම් විසින් ජයග්‍රහණය කර ඇත්තේ පාකිස්ථානය සහ ඉන්දියාව පරාජයට පත් කරමින්.\n2019 වසරේ පැවති නැගී එන ආසියානු කුසලාන තරගාවලිය බංග්ලාදේශය පරාජයට පත්කරමින් පාකිස්ථානය ලකුණු 77 කින් ජයගත්තා.\nඒ අනුව පසුගිය ශුරයින් ලෙස පාකිස්ථානය යලි කුසලානය ජයග්‍රහණය සදහා කොළඹ ආර්. ප්‍රේමදාස ක්‍රිඩාංගනයේදි අද පස්වරුවේ තරඟ වදිනු ඇති.",
       "URL": "https://www.hirunews.lk/342233/ඉන්දියානු-සහ-පාකිස්ථාන-ඒ-කණ්ඩායම්-අතර-තරඟය-අද-කොළඹදී",
       "Category": "Local News",
       "Parent URL": "https://www.hirunews.lk/local-news.php?pageID=159"
}