{
       "Source": "hirunews",
       "Timestamp": "Friday, 14 July 2017 - 12:14",
       "Headline": "ලොව පළමු හරිත පුණ්‍ය භූමිය ලෙසට ශ්‍රී දළදා මාළිගාව නම් කෙරේ",
       "News Content": "ලොව පළමු හරිත පුණ්‍ය භූමිය ලෙසට ශ්‍රී දළදා මාළිගාව නම් කිරීම අද සිදු කෙරෙනවා.\nමෙම ජාතික වැඩසටහන අද ආරම්භ කෙරුනේ පළාත් සභා සහ පළාත් පාලන අමාත්‍ය ෆයිසර් මුස්තාෆාගේ ප්‍රධානත්වයෙන්.\nවැඩසටහන මගින් සමස්ත මාළිගා පරිශ්‍රය පොලිතින් සහ ප්ලාස්ටික්වලින් ශූන්‍ය ප්‍රදේශයක් බවට පත් කෙරෙනවා.\nඑමෙන්ම දළදා මාළිගාව සඳහා ගෙන එන ප්ලාස්ටික් මල් වට්ටි සඳහා ඇතුලුවීමේදී ප්‍රතිචක්‍රීකරණය කළ හැකි මල් වට්ටියක් නිකුත් කිරීම ද ආරම්භ කෙරෙනවා.\nමීට අමතරව දේශීය අමුද‍්‍රව්‍ය යොදා නිශ්පාදනය කළ කසල බඳුන් ද දළදා මාළිගා පරිශ්‍රයේ භාවිත කෙරෙනවා.\nදෛනිකව බැහැර කරනු ලබන මල් සහ ආහාර ඉවත් කිරීමට විශේෂ කසල ඉවත්  කිරීමේ රථයක් ලබාදීමට පළාත් සභා සහ පළාත් පාලන අමාත්‍යංශය මගින් ප්‍රතිපාදන ලබාදීමටයි කටයුතු යොදා ඇත්තේ.\nමෙම හරිත පුන්‍ය භූමි වැඩසටහන දිවයිනේ සමස්ත ආගමික ස්ථාන සියල්ල ආවරණය වන ආකාරයෙන් ක්‍රියාත්මක කිරීමටයි අමාත්‍ය ෆයිසර් මුස්තාෆා අවධානය යොමුකර ඇත්තේ.\nමේ දිනවල පවතින කසල අර්බුධය හමුවේ ආගමික ස්ථානවල පාරිසරික ගැටලු ඇතිවීමෙන් බැතිමතුන්ට වන අපහසුතාවන් අවම කර ගැනීම මෙහි ප්‍රධාන අරමුණයි.",
       "URL": "https://www.hirunews.lk/165868/ලොව-පළමු-හරිත-පුණ්‍ය-භූමිය-ලෙසට-ශ්‍රී-දළදා-මාළිගාව-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4422"
}