{
       "Source": "hirunews",
       "Timestamp": "Saturday, 25 December 2021 - 20:04",
       "Headline": "වැඩි වූ ජීවන වියදමට එරෙහිව පන්දම් පෙළපාලි - වෙළඳ ඇමතිගෙන් වගා සංග්‍රාමයකට ඇරයුම් (වීඩියෝ)",
       "News Content": "ඉන්ධන මිල ඉහළ යෑම සහ ජීවන වියදම ඉහළ යෑමට විරෝධය දක්වමින් ජනතා විමුක්ති පෙරමුණ සහ සමගි ජන බලවේගය දිවයිනේ ප්‍රදේශ රැසක පන්දම් දල්වා ඊයේ (24) රාත්‍රියේ විරෝධතා පෙළපාලි සංවිධාන කර තිබුණා.\nඒ අනුව රිකිල්ලගස්කඩ, හෙට්ටිපොල, මින්නේරිය, කහවත්ත, දිවුලපිටිය, වව්නියාව ඇතුළු නගර රැසක මෙලෙස විරෝධතා පැවති බවයි අප වාර්තාකරුවන් සඳහන් කළේ.\nඑසේම, තඹුත්තේගමදී මාධ්‍ය වෙත අදහස් දක්වමින් වෙළඳ අමාත්‍ය, ආචාර්ය බන්දුල ගුණවර්ධන සඳහන් කළේ ඉදිරියේදී වගා සංග්‍රාමයකට යෑමට යෝජනා කර ඇති බවයි.\nමේ අතර, ගෑස් අර්බුදය හේතුවෙන් භූමිතෙල් මිලදී ගැනීම සඳහා ඉන්ධන පිරවුම්හල් අසලට පැමිණ සිටි ජනතාව අදත් දිගු පෝලිම් හේතුවෙන් දැඩි අපහසුතාවයකට ලක්වුණා.",
       "URL": "https://www.hirunews.lk/292123/වැඩි-වූ-ජීවන-වියදමට-එරෙහිව-පන්දම්-පෙළපාලි-වෙළඳ-ඇමතිගෙන්-වගා-සංග්‍රාමයකට-ඇරයුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1470"
}