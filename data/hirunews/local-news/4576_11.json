{
       "Source": "hirunews",
       "Timestamp": "Thursday, 06 April 2017 - 7:59",
       "Headline": "ඩැනීලා නෞකාවේ තවමත් සුළු ගිනි ගැනීම්",
       "News Content": "මෙරට මුහුදු සීමාව ආසන්නයේ යාත්‍රා කරමින් සිටියදී ගිනි ගැනීමට ලක්වූ පැනමා රාජ්‍යයට අයත් එම්.එස්.සී. ඩැනීලා බහාළුම් නෞකාව තුළට ඇතුලූවීමට හැකියාවක් නොමැති බව නාවික හමුදාව පවසනවා.\nඊට හේතුවී ඇත්තේ තවදුරටත් එම නෞකාව අභ්‍යන්තරයේ සුළු ගිනිගැනීම් පවතින බැවින්.\nමේ වනවිට නෞකාව කොළඹ වරායේ් සිට මුහුදු සැතපුම් 10 ක් දුරින් නැංගුරම් ලා තිබෙනවා. නෞකාවේ බහාලූම් අතර තිබූ ගිනි ඇවිලෙන සුළු ද්‍රව්‍යයක් හේතුවෙන් ගින්න පැතිර ගොස් ඇති බව සඳහන්.\nශ්‍රී ලංකා නාවික හමුදාවට අයත් සාගර නෞකාව, කොළඹ වරාය අධිකාරියේ රාවණා සහ මහ වැව යන ටග් යාත්‍රාද මෙහෙයුමට එක්වූ අතර සුහද සංචාරයක් සඳහා කොළඹ වරායට පැමිණ තිබූ ශූර්, දර්ශක් සහ ගැරියර් නැමැති ඉන්දීය වෙරළාරක්ෂක නෞකාද ගින්න නිවීමේ මෙහෙයුමට සහභාගිවී තිබෙනවා.\nඊට අමතරව ගුවන් හමුදාවේ බෙල් 212 හෙලිකොප්ටර් යානයක් සහ ඉන්දීය ශූර් නෞකාව සතු චේතක් හෙලිකොප්ටරයද මෙහෙයුමට එක්වූ බවයි නාවික හමුදාව සඳහන් කළේ.",
       "URL": "https://www.hirunews.lk/158608/ඩැනීලා-නෞකාවේ-තවමත්-සුළු-ගිනි-ගැනීම්",
       "Category": "Local News",
       "Parent URL": "https://www.hirunews.lk/local-news.php?pageID=4576"
}