{
       "Source": "hirunews",
       "Timestamp": "Monday, 19 June 2023 - 17:10",
       "Headline": "වාරියපොල රජයේ ගොවිපොලේ නිලධාරින් පිරිසක් කාර්යාල අඩස්සියට",
       "News Content": "දින කිහිපයක සිට විරෝධතාවයේ නිරත වන වයඹ පළාත් කෘෂිකර්ම දෙපාර්තමේන්තුවට අයත් වාරියපොළ ගොවිපළේ සේවිකාවන් අද එහි නිලධාරින් පිරිසක් කාර්යාල අඩස්සියට ගනු ලැබුවා.\nඒ තම ඉල්ලීම්වලට මෙතෙක් යහපත් ප්‍රතිචාරයක් ලබාදීමට ඔවුන් අපොහොසත් වී ඇති බවට චෝදනා කරමින්.\nපසුගියදා 15 වනදා මෙම පිරිස ගොවිපළේ වහලය මත නැඟ මෙම විරෝධතාව ආරම්භ කළේ රැකියා දසලක්ෂය වැඩසටහන යටතේ බඳවා ගත් සේවක සේවිකාවන් ස්ථීර කරන අවස්ථාවේ තමන්වද ස්ථීර කරන බවට බලධාරින් ලබාදුන් පොරොන්දුව මෙතෙක් ඉටුකර නොමැති බව පවසමින්.\nඅද ගල්ගමුව ගොවිපළේ සේවක සේවිකාවන් පිරිසක්ද ඔවුන්ගේ සහයට පැමිණ විරෝධතාවයට එක්වූ බවයි අප වාර්තාකරු කියා සිටියේ.",
       "URL": "https://www.hirunews.lk/338412/වාරියපොල-රජයේ-ගොවිපොලේ-නිලධාරින්-පිරිසක්-කාර්යාල-අඩස්සියට",
       "Category": "Local News",
       "Parent URL": "https://www.hirunews.lk/local-news.php?pageID=255"
}