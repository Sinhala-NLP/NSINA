{
       "Source": "hirunews",
       "Timestamp": "Wednesday, 29 December 2021 - 16:51",
       "Headline": "පවතින කාලගුණික තත්ත්වයේ  සුලු වෙනස් වීමක්",
       "News Content": "පවතින වියළි කාලගුණික තත්වයේ සුලු වෙනස් වීමක් ඉදිරි දින කිහිපයේදී අපේක්ෂා කෙරෙන බව කාලගුණ විද්‍යා දෙපාර්තමේන්තුව පවසනවා.\nඋතුරු නැගෙනහිර සහ ඌව පළාත්වලත් පොළොන්නරුව මාතලේ සහ නුවරඑළිය දිස්ත්‍රික්වලත් වැසි වාර කිහිපයක් ඇතිවිය හැකියි.\nබස්නාහිර සහ සබරගමුව පළාත්වල ස්ථාන ස්වල්පයක සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇති  වනවා.\nසෙසු ප්‍රදේශවල ප්‍රධාන වශයෙන් පවතින්නේ වැසි රහිත කාලගුණික තත්වයක්.\nබස්නාහිර සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්වලත් උදෑසන කාලයේදී මීදුම් සහිත තත්වයක් ද ඇතිවිය හැකියි.",
       "URL": "https://www.hirunews.lk/292491/පවතින-කාලගුණික-තත්ත්වයේ-සුලු-වෙනස්-වීමක්",
       "Category": "Local News",
       "Parent URL": "https://www.hirunews.lk/local-news.php?pageID=1462"
}