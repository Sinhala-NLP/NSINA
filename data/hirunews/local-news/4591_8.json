{
       "Source": "hirunews",
       "Timestamp": "Tuesday, 28 March 2017 - 21:45",
       "Headline": "ගනේමුල්ල සිසුවිය ගැන විදුහල්පතිවරයාගෙන් ප්‍රකාශයක්",
       "News Content": "ඒඩ්ස් රෝගය වැළඳී ඇතැයි යන සැකය මත අධ්‍යාපන අයිතිය අහිමිකර ඇති ගනේමුල්ල කුඩාබොල්ලත පාසැලේ සිසුවියට තමන්ගෙන් හො ගුරුවරුන්ගෙන් කිසිදු බලපෑමක් එල්ල නොවූ බව එම පාසැලේ විදුහල්පතිවරයා පවසනවා.\nනමුත් පසුගිය දින කිහිපය පුරාවටම අපට පාසැලෙන් වාර්තා වුනේ මීට පරස්පර තත්ත්වයක්.\nඒඩ්ස් රෝගී බියක් හේතුවෙන් ගලහිටියාව හේමමාලි මහා විද්‍යාලයට අනුබද්ධ ගනේමුල්ල කුඩාබොල්ලත ශ්‍රී සුමංගල ප්‍රාථමික පාසලේ දැරියකට සිදුවන අසාධාරණයක් පිළිබදව තොරතුරු අප පසුගිය දින කිහිපය පුරාවටම වාර්තා කලා.\nමෙම ගැටළුවට අධ්‍යාපන අමාත්‍යවරයාද මැදිහත්ව සිටියදී ඊයේ දිනයේදීත් එම දැරිය පාසැල තුළදී අපහසුතාවයට පත් කර ඇති බව වාර්තා වුණා.\nමෙම දැරියගේ අධ්‍යාපන අයිතිය වෙනුවෙන් දිගින් දිගටම එල්ලවන බාධාවන් පිළිබදව අප අද දිනයේ එම පාසැලේ විදුහල්පතිවරයාගෙන් විමසීමක් සිදුකලා.",
       "URL": "https://www.hirunews.lk/157971/ගනේමුල්ල-සිසුවිය-ගැන-විදුහල්පතිවරයාගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4591"
}