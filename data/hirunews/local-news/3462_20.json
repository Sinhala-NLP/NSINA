{
       "Source": "hirunews",
       "Timestamp": "Sunday, 10 March 2019 - 13:07",
       "Headline": "ඇමරිකාවේ හෙද සේවයට පළමු ශ්‍රී ලාංකිය නිලධාරිනිය පිටව යයි",
       "News Content": "ඇමරිකාවේ හෙද සේවය සඳහා ශ්‍රී ලාංකික හෙද හෙදියන් යොමුකිරීම මේ වනවිට ආරම්භ කර ඇති බව විදේශ සේවා නියුක්ති කාර්යාංශය ප්‍රකාශ කළා.\nඒ අනුව පළමු හෙද නිලධාරිනිය පෙරේදා ඇමරිකාව බලා පිටත්ව ගිය අතර, තවත් 25 දෙනෙකු ඇමරිකාව බලා පිටත්ව යාමට පුහුණුව ලබමින් සිටිනවා.\nහෙදියක වශයෙන් වසර 2 ක පළපුරුද්දක් ලබා ඇති වයස අවුරුදු 45 ට අඩු පිරිස්වලට මේ සඳහා අවස්ථාව ලබාගත හැකියි.\nඇමරිකා එක්සත් ජනපදයේ හෙද සේවය සඳහා පිටත්ව යන ශ්‍රී ලාංකික තරුණ තරුණියන්ට ඇමරිකානු ඩොලර් 5,000 ක මූලික වැටුපක් හිමිවන බවයි විදේශ සේවා නියුක්ති කාර්යාංශය ප්‍රකාශ කළේ.",
       "URL": "https://www.hirunews.lk/212089/ඇමරිකාවේ-හෙද-සේවයට-පළමු-ශ්‍රී-ලාංකිය-නිලධාරිනිය-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=3462"
}