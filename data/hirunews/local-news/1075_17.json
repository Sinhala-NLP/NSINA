{
       "Source": "hirunews",
       "Timestamp": "Wednesday, 22 June 2022 - 18:18",
       "Headline": "මන්නාරමේ ධීවරයින්ගේ දැල්වලට දුර්ලභ මසුන් විශේෂයක්",
       "News Content": "මන්නාරමෙන් මුහුදු ගිය ධීවරයින් පිරිසකට දුර්ලභ මසුන් විශේෂයක් වන සන් ෆිෂ් (සූර්ය මීන්) නමැති මසුන් විශේෂයක් අද (22) හසුවී තිබෙනවා.\nසන් ෆිෂ් ලෙස සැළකෙන මසුන් විශේෂය දැල්වලට හසුවීම දුර්ලභ වශයෙන් සිදුවන අතර, සන් ෆිෂ් මත්ස්‍ය විශේෂය කුඩා මුඛයක්, වරල් අවමව පවතින මසුන් විශේෂයක් වන බවයි ධීවරයින් සඳහන් කරන්නේ.\nඅදාළ මසුන් පැසිෆික් සාගරය ආශ්‍රිතව ජිවත්වන අතර, මීටර 200 සිට මීටර 600 ක් දක්වා වන ගැඹුරු මුහුදේ ජීවත් වන බව සඳහන්.\nමන්නාරම් බොක්ක ආශ්‍රිත කලාපය කොරල්පර විශේෂ 104ක්, මුහුදු පැලෑටි විශේෂ 147ක්, මුහුදු තණකොළ, කැස්බෑවන්, මුහුදු අශ්වයන්,ඩොල්ෆින්, සහ සන් ෆිෂ් මසුන් සඳහා නිවහනක් ලෙසටයි සැලකෙන්නේ.\nමේ අතර කලකට පසුව මේ දිනවල මන්නාරමේ ධීවරයින්ට සැළකිය යුතු මත්ස්‍ය අස්වැන්නක් ලැබෙමින් පවතින බව ද එම ධීවරයින් පවසනවා.",
       "URL": "https://www.hirunews.lk/307912/මන්නාරමේ-ධීවරයින්ගේ-දැල්වලට-දුර්ලභ-මසුන්-විශේෂයක්",
       "Category": "Local News",
       "Parent URL": "https://www.hirunews.lk/local-news.php?pageID=1075"
}