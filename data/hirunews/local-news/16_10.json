{
       "Source": "hirunews",
       "Timestamp": "Thursday, 21 September 2023 - 11:23",
       "Headline": "කිලෝමීටර් 54ක් පාගමනින් ගොස් සිසුවියක් චෝලන් වාර්තාවක් තබයි",
       "News Content": "හැටන්, සෙන් මේරිස් ජාතික පාසලේ සිසුවියක් කිලෝමීටර් 54ක දුරක් පැය 8 විනාඩි 30ක් අඛණ්ඩව පාගමනින් ගොස් චෝලන් වාර්තාවක් පිහිටුවා තිබෙනවා.\nඅදාළ සිසුවිය වසන්ත කුමාර් නිතර්ෂා නමැති වයස අවුරුදු 15ක බගවන්තලාව ප්‍රදේශයේ පදිංචිකාරියක්.\nඇය ඊයේ (20) නාවලපිටිය පොලිස් ස්ථානය අසලින් උදෑසන 6.05ට පාගමන ආරම්භ කර පස්වරු 2.35ට බගවන්තලාව නගර මධ්‍යයෙන් පාගමන අවසන් කර තිබෙනවා.\nකෙසේ වෙතත් ඉන්දියාවෙන් ක්‍රියාත්මක කරන ලද චෝලන් වාර්තාවේ මෙරට නියෝජිතවරයා පවසන්නේ මෙම සිසුවියගේ නම චෝලන් වාර්තා පොතට එක කල බවයි.",
       "URL": "https://www.hirunews.lk/348943/කිලෝමීටර්-54ක්-පාගමනින්-ගොස්-සිසුවියක්-චෝලන්-වාර්තාවක්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=16"
}