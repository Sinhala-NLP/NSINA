{
       "Source": "hirunews",
       "Timestamp": "Saturday, 11 December 2021 - 7:54",
       "Headline": "ඊයේ ආසාදිතයන් 754 ක්",
       "News Content": "මෙරටින් ඊයේ දිනයේ දී කොරෝනා ආසාදිතයින් 754 දෙනෙකු හඳුනා ගැනීමත් සමඟ මෙරට සමස්ත කොරෝනා ආසාදිතයින් සංඛ්‍යාව 571,426 දක්වා ඉහළ ගියා.\nපෙරේ දා සිදු වූ බවට සෞඛ්‍ය සේවා අධ්‍යක්ෂ ජනරාල්වරයා ඊයේ තහවුරු කළ මරණ සංඛ්‍යාව 18ක්.\nඒ අනුව මෙරට සමස්ත කොරෝනා මරණ සංඛ්‍යාව මේ වනවිට දැක්වෙන්නේ 14,573ක් ලෙසයි.\nමේ අතර, දිවයිනට පැමිණීමට පෙර සිදු කරන කොරෝනා පරීක්ෂාව ශ්‍රී ලංකාවට පැමිණෙන සංචාරකයින් අතරින් වයස අවුරුදු 12ට අඩු ළමයින් සඳහා සිදු නො කළ යුතු බවට සෞඛ්‍ය සේවා අධ්‍යක්ෂ ජනරාල්වරයා පවසනවා.\nඔහු විසින් නිකුත් කළ නව සෞඛ්‍ය මාර්ගෝපදේශ මාලාවේ ඒ බව සඳහන්.",
       "URL": "https://www.hirunews.lk/290661/ඊයේ-ආසාදිතයන්-754-ක්",
       "Category": "Local News",
       "Parent URL": "https://www.hirunews.lk/local-news.php?pageID=1502"
}