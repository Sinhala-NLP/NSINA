{
       "Source": "hirunews",
       "Timestamp": "Saturday, 16 September 2017 - 20:07",
       "Headline": "බාල වයස්කාර දරුවන් මෙහෙකාර සේවයේ යෙදවීමක් ගැන තොරතුරු හෙළිවෙයි",
       "News Content": "පසුගිය 14 වෙනිදා පෙරවරුවේ හිරු සී.අයි.ඒ වෙත ලැබුණු දුරකථන ඇමතුමකින් බාල වයස්කාර දරුවන් මෙහෙකාර සේවයේ යෙදවීමක් පිළිබද තොරතුරක් හෙළි කෙරුණා.\nගොඩනැගිලි ද්‍රව්‍ය අලෙවිසැලක පිටුපස භූමියේ දරුවන් සිව් දෙනෙකුගෙන් බරවැඩ ලබාගන්නා අයුරු එහිදී අපට අනාවරණ වුණා.\nඅදාළ දර්ශන රූගත කරගැනීමෙන් අනතුරුව අප ජාතික ළමා රක්ෂක අධිකාරිය දැනුවත් කිරීමට කටයුතු කළා.\nඒ ජාතික ළමා රක්ෂක අධිකාරියේ පැය 24 පුරා ක්‍රියාත්මක 1929 ක්ෂණික ඇමතුම් අංක ඔස්සේයි.\nපෙරවරු 11.30 ට පමණ ක්ෂණික ඇමතුම් අංකයට පැමිණිල්ල ඉදිරිපත් කළ අපට අදාළ නිලධාරීන් පැමිණෙන තෙක් එම ස්ථානයේ පැය කිහිපයක් බලා සිටීමට සිදුවුණා.\nඅප ඇමතුමෙන් පැය 4 කට ආසන්න කාලයක් ගතවීමෙන් පසු එම ස්ථානයට හබරාදුව පොලිසියේ නිලධාරින් සමග කම්කරු කාර්යාලයේ නිලධාරියෙකු පැමිණියද ඒවන විටත් සේවයේ යොදවා සිට දරුවන් එම ස්ථානයෙන් පිටව ගොස් තිබුණා.",
       "URL": "https://www.hirunews.lk/171093/බාල-වයස්කාර-දරුවන්-මෙහෙකාර-සේවයේ-යෙදවීමක්-ගැන-තොරතුරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4318"
}