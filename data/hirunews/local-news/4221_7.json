{
       "Source": "hirunews",
       "Timestamp": "Monday, 13 November 2017 - 14:43",
       "Headline": "හෙරොයින් ගුලි ගිල දමා මෙරටට පැමිණි පාකිස්ථාන ජාතිකයෙකු අත්අඩංගුවට",
       "News Content": "හෙරොයින් සමඟ පාකිස්ථාන ජාතිකයෙකු කටුනායක ගුවන් තොටුපළේදී අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 57 හැවිරිදි පුද්ගලයෙකු බව සඳහන්.\nදොහා සිට අද අලුයම 1.08ට පැමිණි කටාර් ගුවන් සේවයට අයත් QR 666 දරණ ගුවන් යානයෙන් මොහු කටුනායක ගුවන් තොටුපළට පැමිණ තිබුණා.\nගුවන් තොටුපළ මත්ද්‍රව්‍ය නාශක අංශයේ නිළධාරීන් විසින් මෙම පුද්ගලයා අත්අඩංගුවට ගෙන ඇති අතර ඔහු හෙරොයින් ගුලි ගිල දමා මෙරටට පැමිණ ඇති බවයි වාර්තා වන්නේ.\nඅත්අඩංගුවට ගත් පුද්ගලයා මීගමුව මහ රෝහලට ඇතුළත් කිරිමෙන අනතුරුව විරේක කිරීම මඟින් හෙරොයින් ගුලි 42ක් මේ වනවිට පිටතට ගෙන තිබෙනවා.",
       "URL": "https://www.hirunews.lk/175923/හෙරොයින්-ගුලි-ගිල-දමා-මෙරටට-පැමිණි-පාකිස්ථාන-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4221"
}