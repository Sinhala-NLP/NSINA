{
       "Source": "hirunews",
       "Timestamp": "Wednesday, 16 December 2020 - 8:21",
       "Headline": "පෑලියගොඩ මත්ස්‍ය වෙළඳසැල දින 55 කට පසු යළි විවෘත කෙරේ (වීඩියෝ)",
       "News Content": "කොවිඩ් 19 දෙවන රැල්ල හේතුවෙන් වසා දැමුණු පෑළියගොඩ මධ්‍යම මත්ස්‍ය වෙළඳ සංකීර්ණය දින 55 කට පසුව තොග වෙළදාම සඳහා අද යළි විවෘත කෙරුණා.\nඒ අනුව අද සිට අළුයම 2 සිට පෙරවරු 8 දක්වා එය තොඟ වෙළදාම සඳහා විවෘත පවතිනවා.\nපෑලියගොඩ මධ්‍යම මත්ස්‍ය වෙළෙඳ සංකීර්ණයේ වෙළෙඳුන් 50 දෙනෙකුට ආසන්න පිරිසකට කොවිඞ් -19 වෛරසය ආසාදනය වී ඇති බවට පසුගිය ඔක්තෝබර් මස 21 වනදා හඳුනාගැනීමත් සමගයි මෙම වෙළෙඳ සංකීර්ණය තාවකාලිකව වසා දැමිමට කටයුතු කෙරුණේ.\nඒ අනුව මත්ස්‍ය වෙළඳ පොළට පැමිණෙන විට සෞඛ්‍යාරාක්ෂිත ක්‍රමවේද අනුගමනය කරන ලෙසටයි පෑළියගොඩ මත්ස්‍ය වෙළද සංගමයේ සභාපති ජය ශ්‍රී වික්‍රමආරච්චි සහ එහි ලේකම් ජයන්ත ගුරුගේ තොඟ වෙළදුන්ගෙන් සහ ව්‍යාපාරිකයින්ගෙන් ඉල්ලා සිටියේ.\nමත්ස්‍ය වෙළඳපොළ නිරික්ෂණය කිරිම සඳහා ධීවර අමාත්‍ය ඩග්ලස් දේවානන්දා ද අද අළුයම එම ස්ථානයට පැමිණියා.\nධීවර රාජ්‍ය අමාත්‍ය කංචන විජේසේකර ද අද එහි නිරික්ෂණ චාරිකාවකට එක් වු අතර, එහිදි රාජ්‍ය අමාත්‍යවරයා සඳහන් කළේ ප්‍රතිසංස්කරණ කටයුතු අවසන් වූ පසු මත්ස්‍ය වෙළඳපොල සති තුනකින් පමණ සම්පූර්ණයෙන්ම විවෘත කිරීමට බලාපොරොත්තු වන බවයි.",
       "URL": "https://www.hirunews.lk/257144/පෑලියගොඩ-මත්ස්‍ය-වෙළඳසැල-දින-55-කට-පසු-යළි-විවෘත-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2272"
}