{
       "Source": "hirunews",
       "Timestamp": "Friday, 14 August 2020 - 20:09",
       "Headline": "හිටපු ජනාධිපතිනියගෙන් මාධ්‍යයට විශේෂ ප්‍රකාශයක් (වීඩියෝ)",
       "News Content": "මෙරට ප්‍රධානම පක්ෂ දෙකම විනාශ වී ඇති මොහොතක ශ්‍රී ලංකා පොදුජන පෙරමුණට තුනෙන් දෙකක ඡන්ද බලයක් හිමිවීම පිළිබඳ තමන් පුදුමයට පත් නොවන බව හිටපු ජනාධිපතිනී චන්ද්‍රිකා බණ්ඩාරනායක කුමාරතුංග මහත්මිය පවසනවා.\nඇය මේබව සඳහන් කළේ මාධ්‍ය වෙත විශේෂ ප්‍රකාශයක් සිදුකරමින්.\nවර්තමානයේදී ශ්‍රී ලංකා නිදහස් පක්ෂයට සිදුවී ඇති දෙය ගැන කණගාටුවට පත්වන බව ද ඇය සඳහන් කළා.\nනිදහස් පක්ෂයට මෙවැනි ඉරණමක් අත්වී ඇත්තේ පෞද්ගලික බල තන්හාවන් නිසා බවයි හිටපු ජනාධිපතිනිය පෙන්වා දුන්නේ.\nකෙසේවෙතත් නිදහස් පක්ෂය ඉදිරියට ගෙන යාමට පාක්ෂිකයන්ට දැඩි අවශ්‍යතාවක් පවතින බව ද චන්ද්‍රිකා බණ්ඩාරනායක කුමාරතුංග මහත්මිය කියාසිටියා.\nඑම සියලුදෙනා ඒකරාශී කර ගනිමින් නව නායකත්වයක් යටතේ පක්ෂය ඉදිරියට ගෙන යායුතු බවට යෝජනා කරන අතර ඊට සහයෝගය ලබාදීමට සූදානම් බවයි ඇය ප්‍රකාශ  කළේ.",
       "URL": "https://www.hirunews.lk/247814/හිටපු-ජනාධිපතිනියගෙන්-මාධ්‍යයට-විශේෂ-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2520"
}