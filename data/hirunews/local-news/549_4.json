{
       "Source": "hirunews",
       "Timestamp": "Wednesday, 08 February 2023 - 16:09",
       "Headline": "බදු ක්‍රමයට එරෙහිව පැවති කොටුවේ විරෝධතාවය අවසන්",
       "News Content": "උපයන විට බදු ක්‍රමයට විරෝධය දක්වමින් රාජ්‍ය සහ ඊට අනුබද්ධ ආයතන ඒකාබද්ධව කොළඹ කොටුව ප්‍රදේශයේ ක්‍රියාත්මක කළ විරෝධතාවය අවසන් කර තිබෙනවා.\nපැයකට වැඩි කාලයක් විරෝධතාවයේ නිරතව සිටි පිරිස සාමාකාමීව විසිර ගිය බවයි හිරු වාර්තාකරුවන් සඳහන් කළේ.\nවිරෝධතාකරුවන් කොටුව දුම්රියපළ ඉදිරිපිටට පැමිණ පළමුව විරෝධතාවයේ යෙදුණු අතර පසුව ඔවුන් ගාලු මුවදොරට දෙසට පිවිසෙන මාර්ගයේ ඉදිරියට පැමිණීමට උත්සහ දැරීමත් සමඟ පොලිසිය සහ ආරක්ෂක අංශ ඊට අවස්ථාව ලබාදුන්නේ නැහැ.\nඑහිදී උණුසුම් තත්ත්වක් ද ඇති වූ අතර ඕල්කට් මාවතේ වාහන ගමනාගමනයට ද බාධා එල්ල වුණා.",
       "URL": "https://www.hirunews.lk/326981/බදු-ක්‍රමයට-එරෙහිව-පැවති-කොටුවේ-විරෝධතාවය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=549"
}