{
       "Source": "hirunews",
       "Timestamp": "Wednesday, 24 November 2021 - 13:03",
       "Headline": "චාවකච්චේරියේ මවක් තම බිළිදිය, පණ පිටින් වළ දමයි",
       "News Content": "දිනයක් වයසැති තම බිලිඳිය පණපිටින් වළදැමූ මවක් පිළිබද පුවතක් චාවකච්චේරි - මට්ටුවිල් උතුරු ප්‍රදේශයෙන් වාර්තා වනවා.\nකෙසේ වෙතත්, මේ වනවිට අදාළ බිලිඳිය යාපනය රෝහලේ දැඩි සත්කාර ඒකකයේ ප්‍රතිකාර ලබන බවයි පොලීසිය සඳහන් කළේ.\nමෙම මව දරු ප්‍රසූතිය සිදුකර නිවස පිටුපස වලදමා ඇති බවට ප්‍රදේශයේ ග්‍රාම නිලධාරිවරයා විසින් ඊයේ පොලීසියට පැමිණිල්ලක් ගොනුකර තිබුණා.\nඒ අනුවයි, චාවකච්චේරි පොලීසිය එම ස්ථානයට ගොස් පරීක්ෂණ ආරම්භ කළේ.\nඑම අවස්ථාවේදී බිළිඳිය වලදමා තිබූ ස්ථානයෙන් ගොඩගෙන ඇති අතර එහිදී බිලිඳිය ජිවතුන් අතර සිටීම හේතුවෙනුයි රෝහලට ඇතුළත් කර ඇත්තේ.\nසිද්ධියට අදාල මව පොලීසිය අත්අඩංගුවට ගෙන තිබෙනවා.\nමේ අතර, රුපියල් 21 ලක්ෂ 56,000ක මුදලක් වංචා කිරීම සම්බන්ධයෙන් රක්ෂිත බන්ධනාගාර ගත කරනු ලැබූ ගාල්ල නගරයේ ජනප්‍රිය පාසලක අනධ්‍යයන කාර්ය මණ්ඩලයේ කළමනාකරණ සංවර්ධන නිලධාරිනියක් ගාල්ල බන්ධනාගාරය තුලදී වස පානය කර තිබෙනවා.\nමේ හේතුවෙන් ඇය කරාපිටිය ශික්ෂණ රෝහලට ඇතුලත් කර ඇති බවයි පොලිසිය සඳහන් කළේ.\nඇය විසින් පැලඳ සිටි සාරිය තුල අදාළ වස බෝතලය සඟවාගෙන සිට ඇති බවට පරීක්ෂණවලදී හෙළි වී තිබෙනවා.",
       "URL": "https://www.hirunews.lk/289010/චාවකච්චේරියේ-මවක්-තම-බිළිදිය-පණ-පිටින්-වළ-දමයි",
       "Category": "Local News",
       "Parent URL": "https://www.hirunews.lk/local-news.php?pageID=1540"
}