{
       "Source": "hirunews",
       "Timestamp": "Thursday, 04 April 2019 - 17:01",
       "Headline": "සරසවි සිසුන් විසුරුවා හැරියේ නෛතික රාමුවක් තුලදැයි සොයන්න පොලිස් පරීක්ෂණ",
       "News Content": "ඉල්ලීම් කිහිපයක් මුල් කර ගනිමින් සබරගමුව විශ්වවිද්‍යාලයේ සිසුන් විසින් ඊයේ සිදුකළ විරෝධතා පාගමන විසුරුවා හැරීම සදහා පොලීසිය ක්‍රියා කළේ නෛතික රාමුවක් තුලද යන්න සොයා බැලීම සදහා විශේෂ පරීක්ෂණයක් ආරම්භ කර තිබෙනවා.\nපොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර කියා සිටියේ ගල්කිස්ස කොට්ඨාශ භාර ජ්‍යෙෂ්ඨ පොලිස් අධිකාරිවරයාගේ ප්‍රධානත්වයෙන් මෙම පරීක්ෂණය සිදුකරන බවයි.\nමේ අතර, කොළඹ අද පැවති මාධ්‍ය හමුවකට එක්වෙමින් අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු මහීල් දෙහිදෙණිය ඊයේ පැවති විරෝධතාවය පිළිබදව අදහස් පළ කරමින් කියා සිටියේ පොලිසිය සිදුකළ අමානුෂික ප්‍රහාරය හෙලා දකින බවයි.",
       "URL": "https://www.hirunews.lk/213824/සරසවි-සිසුන්-විසුරුවා-හැරියේ-නෛතික-රාමුවක්-තුලදැයි-සොයන්න-පොලිස්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=3420"
}