{
       "Source": "hirunews",
       "Timestamp": "Wednesday, 09 August 2017 - 19:10",
       "Headline": "ජානිපෙ ඉවත්වීමෙන් ව්‍යවස්ථා සම්පාදක මණ්ඩලයට ගැටලූවක් නැහැ - කථානායක පාර්ලිමේන්තුවට දන්වයි",
       "News Content": "හම්බන්තොට වරාය චීන සමාගමකට බදු දීමට අදාළ ගිවිසුම සංශෝධනය කිරීමේ හැකියාව සහ ඊට අදාළ කරුණු කිහිපයක් පිළිබඳව අද (09) පාර්ලිමේන්තුවේදී යළි සංවාදයක් මතුවුණා.\nඒ, ජනතා විමුක්ති පෙරමුණේ පාර්ලිමේන්තු මන්ත්‍රී නලින්ද ජයතිස්ස ඒ පිළිබඳව අග්‍රාමාත්‍යවරයාගෙන් ප්‍රශ්න කිරීමත් සමඟයි.\nඑහිදී ඇතිවු සංවාදයට විපක්ෂයේ ප්‍රධාන සංවිධායක අනුර කුමාර දිසානායක මන්ත්‍රීවරයා මෙන්ම කතානායකවරයා සහ අග්‍රාමාත්‍ය රනිල් වික්‍රමසිංහද මැදිහත් වුණා.\nමේ අතර, පාර්ලිමේන්තු මන්ත්‍රීවරුන්ට ප්‍රශ්න ඇසීමට අවස්ථාව ලබාදීම පිළිබඳ පක්ෂ නායක රැස්වීමේදී ගත් තීන්දුවක් පිළිබඳව ජාතික නිදහස් පෙරමුණේ නායක, පාර්ලිමේන්තු මන්ත්‍රී විමල් වීරවංශ අද ප්‍රශ්න කළා.\nඊට කතානායකවරයා පිළිතුරු ලබාදීමේදී සභානායක, අමාත්‍ය ලක්ෂ්මන් කිරිඇල්ල මෙන්ම ඩලස් අලහප්පෙරුම සහ අනුර කුමාර දිසානායක යන මන්ත්‍රීවරුන්ද මැදිහත් වුණා.\nඑසේම, ජාතික නිදහස් පෙරමුණ ව්‍යවස්ථා සම්පාදක මණ්ඩලයෙන් ඉවත්වීම එය පවත්වාගෙන යාමට නීතිමය බාධාවක් ඇති නොකරන බවයි කතානායකවරයා සභාවට දැනුම් දුන්නේ.",
       "URL": "https://www.hirunews.lk/168030/ජානිපෙ-ඉවත්වීමෙන්-ව්‍යවස්ථා-සම්පාදක-මණ්ඩලයට-ගැටලූවක්-නැහැ-කථානායක-පාර්ලිමේන්තුවට-දන්වයි",
       "Category": "Local News",
       "Parent URL": "https://www.hirunews.lk/local-news.php?pageID=4379"
}