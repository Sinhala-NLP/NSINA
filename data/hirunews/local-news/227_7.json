{
       "Source": "hirunews",
       "Timestamp": "Thursday, 29 June 2023 - 14:04",
       "Headline": "ශ්‍රී ලංකන් ගුවන් නියමුවන් 70 ක් සේවය අතහැර යයි",
       "News Content": "ගුවන් නියමුවන් බරපතල අර්බුදයකට පත්කරමින් ශ්‍රී ලංකන් ගුවන් සේවය මෙම තත්ත්වයට පත්කරනු ලැබුවේ එහි කළමනාකාරිත්වය බව ශ්‍රී ලංකා ගුවන් නියමුවන්ගේ සංගමය පවසනවා.\nඔවුන් නිකුත් කළ නිවේදනයක දැක්වෙන්නේ ගුවන් ගමන් සඳහා පූර්ණ ධාරිතාවයෙන් යුතුව ක්‍රියා කිරීමට අවම වශයෙන් ගුවන් නියමුවන් 330 ක් අවශ්‍ය බවයි.\nඑහෙත් ඉන් 70 ක් දැනට ඉල්ලා අස්වී ඇති බවත් තවත් පිරිසක් රට හැරයාමට සූදානමින් සිටින බවද එම නිවේදනයේ දැක්වෙනවා.\nශ්‍රී ලංකන් ගුවන් සමාගම සම්බන්ධයෙන් පසුගිය දිනවල දැඩි කතාබහක් ඇති වූයේ ගුවන් ගමන් ප්‍රමාදයත් සමඟයි.\nපසුගිය 20 වැනිදා දකුණු කොරියාවේ රැකියා සඳහා පිටව යාමට සිටි ශ්‍රමිකයින් රැගත් ගුවන් යානයේ ප්‍රමාදයට හේතුව වූයේද සේවය සඳහා සූදානම්ව සිටි ගුවන් නියමුවන් නොපැමිණීම බවයි වාර්තා වන්නේ.",
       "URL": "https://www.hirunews.lk/339462/ශ්‍රී-ලංකන්-ගුවන්-නියමුවන්-70-ක්-සේවය-අතහැර-යයි",
       "Category": "Local News",
       "Parent URL": "https://www.hirunews.lk/local-news.php?pageID=227"
}