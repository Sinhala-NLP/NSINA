{
       "Source": "hirunews",
       "Timestamp": "Friday, 14 June 2019 - 15:15",
       "Headline": "ආවා කල්ලිය සමඟ සාකච්ඡා කිරීමට සූදානම් - උතුර පළාත් ආණ්ඩුකාරවරයා කියයි",
       "News Content": "කිසිදු ආරක්ෂකයෙකු නොමැතිව පැමිණ ආවා කල්ලිය සමඟ ඕනෑම අවස්ථාවක සාකච්ඡා කිරීමට සූදානම් බව උතුරු පළාත් ආණ්ඩුකාර ආචාර්ය සුරේන් රාගවන් පවසනවා.\nආවා කල්ලිය උතුරේ ජන ජීවිතය ව්‍යාකූල කිරීමට උත්සාහ දරන්නේ කුමන හේතුවක් මත ද යන්න ඍජුව ඔවුන් මුණ ගැසී සාකච්ඡා කිරීමටයි උතුර පළාත් ආණ්ඩුකාරවරයා බලාපොරොත්තු වන්නේ.\nපසුගියදා කොකුවිල් දුම්රිය ස්ථානාධිපතිවරයාට පහරදීමේ සිද්ධිය ද ඔවුන් විසින් සිදුකළ බවට බලධාරින් සැක පළ කරනවා.\nආවා කල්ලියේ ගැටලු ප්‍රජාතන්ත්‍රවාදීව සාකච්ඡා කිරීමට උතුර පළාත් ආණ්ඩුකාරවරයා බලාපොරොත්තු වන බව ආණ්ඩුකාර කාර්යාලය වැඩිදුරටත් නිවේදනය කළා.",
       "URL": "https://www.hirunews.lk/218393/ආවා-කල්ලිය-සමඟ-සාකච්ඡා-කිරීමට-සූදානම්-උතුර-පළාත්-ආණ්ඩුකාරවරයා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3301"
}