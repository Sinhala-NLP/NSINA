{
       "Source": "hirunews",
       "Timestamp": "Sunday, 24 July 2022 - 14:08",
       "Headline": "පෙට්‍රල් හෙණයක් වූ තලාව ගොවීන් (වීඩියෝ)",
       "News Content": "දේශීය වෙළෙඳපොළ ඉලක්ක කර ගෙන වගා කටයුතු සිදු කරන ගොවීන් ඉන්ධන අර්බුදය හේතුවෙන් පත්ව ඇත්තේ දැඩී අසීරුතාවකටයි.\nඔවුන් බලධාරීන්ගෙන් ඉල්ලා සිටින්නේ ගොවිබිම් විනාශ වීමට ඉඩ නොදී නිසි ක්‍රියාමාර්ග ගනිමින් ඒවා රැක ගැනීමට කටයුතු කරන ලෙසයි.\nමේ මෙවර යළ කන්නය ඉලක්ක කර ගනිමින් අනුරාධපුර වගා කර ඇති තලාව ප්‍රදේශයේ සෝයා බෝංචි වගාවක්.\nතලාව ප්‍රදේශයට අයත් මැහි ඇල්ලව, කැලෑ ගම,  මල්වානේගම ,සෝලම, කෝන්ගොල්ලෑව, ආදී ප්‍රදේශවල ගොවීන් සෝයා වගාවට වැඩි වශයෙන් යොමු වී ඇත්තේ ඊට පොහොර වැඩි වශයෙන් අවශ්‍ය නොවන නිසයි.\nනමුත් මේ දිනවල පවතින ඉන්ධන අර්බුදය හේතුවෙන් රසායනික ද්‍රව්‍ය ඉසීම සඳහා ඇති පවර් ස්ප්‍රේ යන්ත්‍රය ක්‍රියා කිරීමට අවශ්‍ය ඉන්ධන නොලැබීමෙන් සෝයා වගාව සම්පූර්ණයෙන්ම විනාශ වන බවට ගෙවීන් මැසිවිලි නගනවා.\nවගාවට අවශ්‍ය රසායනික ද්‍රව්‍ය නිසි වේලාවට නොයෙදීම හේතුවෙන් මේ වන විට කෘමි උවදුරක් පවා ව්‍යාප්ත වී ඇති බවටයි ඔවුන් පෙන්වා දෙන්නේ.\nඔවුන් වගකිවයුතු බලධාරීන්ගෙන් ඉල්ලා සිටින්නේ රටට ආදායම් උපයා ගත හැකි මෙවැනි ගොවිබිම් විනාශවීමට ඉඩ නොදී ගොවීන්ට අවශ්‍ය ඉන්ධන ලබා දීමට කිසියම් ක්‍රියාමාර්ගයක් යොදන ලෙසයි.",
       "URL": "https://www.hirunews.lk/310832/පෙට්‍රල්-හෙණයක්-වූ-තලාව-ගොවීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=996"
}