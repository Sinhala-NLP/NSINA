{
       "Source": "hirunews",
       "Timestamp": "Friday, 07 April 2023 - 15:26",
       "Headline": "ලොව බලගතුම පුද්ගලයන් අතර ප්‍රමුඛස්ථානය ෂාරුක් ඛාන්ට",
       "News Content": "ඇමරිකානු ටයිම්ස් සඟරාවේ පාඨක මත විමසීම්වලට අනුව 2023 වසරේ ලොව වඩාත්ම බලගතු පුද්ගලයින් අතර ප්‍රථම ස්ථානයට සුපිරි බොලිවුඩ් නළු ෂාරුක් ඛාන් පත්ව තිබෙනවා.\nමෙහි විශේෂත්වය වන්නේ ඔස්කාර් සම්මානලාභී රංගන ශිල්පිනී මිචෙල් යෝ, ටෙනිස් ක්‍රීඩිකා ෂෙරීනා විලියම්ස්, ෆේස්බුක් ප්‍රධාන විධායක නිලධාරී මාර්ක් සකබර්ග් මෙන්ම බ්‍රසීල ජනාධිපති ලූලා ද සිල්වා සහ විලියම් කුමරුද අභිබවමින් ෂාරුක් ඛාන් ප්‍රථම ස්ථානයට පත්වීමයි.\nටයිම්ස් සඟරාව විසින් වාර්ෂිකව සිදුකරන මෙම පාඨක මත විමසීමේදී ලක්ෂ 12 කට අධික ඡන්ද ප්‍රමාණයකින් සියයට 4 ක වැඩි ඡන්ද ප්‍රතිශතයකිනුයි ෂාරුක් ඛාන් ප්‍රථම ස්ථානයට පත්වී ඇත්තේ.",
       "URL": "https://www.hirunews.lk/331947/ලොව-බලගතුම-පුද්ගලයන්-අතර-ප්‍රමුඛස්ථානය-ෂාරුක්-ඛාන්ට",
       "Category": "Local News",
       "Parent URL": "https://www.hirunews.lk/local-news.php?pageID=428"
}