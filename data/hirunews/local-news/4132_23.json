{
       "Source": "hirunews",
       "Timestamp": "Wednesday, 10 January 2018 - 15:00",
       "Headline": "තැපැල් ඡන්ද හිමියන්ට විශේෂ දැනුම් දීමක්",
       "News Content": "ලබන 11 වනදාට නියමිතව තිබූ උතුර පළාතේ සහ මඩකලපුව දිස්ත්‍රික්කය හැර දිවයිනේ අනෙකුත් ප්‍රදේශවල පළාත්පාලන මැතිවරණය සඳහා තැපෑලෙන් ඡන්දය විමසීමට සුදුසුකම් ලැබූ ඡන්ද දායකයන්ගේ තැපැල් ඡන්ද පත්‍රිකා නිකුත් කිරීම ලබන 13 වනදා සිදුකරන බව මැතිවරණ කොමිසන් සභාව පවසනවා.\nනිවේදනයක් නිකුත් කරමින් සභාපති මහින්ද දේශප්‍රිය කියා සිටියේ තැපැල් ඡන්ද පත්‍රිකා සමග ඡන්ද දායකයන් වෙත යැවීමට නියමිත අපේක්ෂක නාමලේඛනය මුද්‍රණය කිරීමේ  ප්‍රමාද දෝෂයක් හේතුවෙන් මෙලෙස ඡන්ද පත්‍රිකා නිකුත් කිරීමේ දිනය ලබන 13 වනදා දක්වා කල් දැමූ බවයි.",
       "URL": "https://www.hirunews.lk/180688/තැපැල්-ඡන්ද-හිමියන්ට-විශේෂ-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=4132"
}