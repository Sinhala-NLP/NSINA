{
       "Source": "hirunews",
       "Timestamp": "Wednesday, 02 November 2022 - 7:51",
       "Headline": "කොරියානු භාෂා විභාගය 1398 දෙනෙකු සමත් වෙයි",
       "News Content": "මෙම වසරට අදාළ ව පැවති කොරියානු භාෂා විශේෂ පරීක්ෂණයෙන් අයදුම්කරුවන් 1,398 දෙනෙකු සමත් වී තිබෙනවා.\nශ්‍රී ලංකා විදේශ සේවා නියුක්ති කාර්යාංශය සඳහන් කළේ, දකුණු කොරියාවේ රැකියා සඳහා ගොස් සාර්ථක ව රැකියාව කර යළි පැමිණි ශ්‍රී ලාංකිකයන් සඳහා මෙම විභාගය පැවැත්වෙන බව යි.\nඒ අනුව අයදුම්කරුවන් 1,652කු මෙවර විභාගය සඳහා ඉදිරිපත්ව තිබෙනවා.\nවිභාගය සමත් අයදුම්කරුවන් සඳහා සම්මුඛ පරීක්ෂණ ලබන 9 වනදා සිට 14 වනදා දක්වා පැවැත්වීමටයි සැලසුම් කර ඇත්තේ.\nඅයදුම්කරුවන් සඳහා වෛද්‍ය පරීක්ෂණ හෙට සිට පැවැත්වෙන අතර, ඊට අදාළ තොරතුරු විදේශ සේවා නියුක්ති කාර්යාංශයේ නිල වෙබ් අඩවියෙන් ලබාගත හැකියි.\nඑසේම අයදුම්කරුවන්ට තමන් පදිංචි ස්ථානයට ආසන්නයේ ඇති කාර්යාංශයේ ශාඛා කාර්යාලයකට පැමිණ සම්මුඛ පරීක්ෂණ සඳහා පෙනී සිටීමේ හැකියාව ද පවතිනවා.\nමෙම වර්ෂයේ ජනවාරි සිට ඔක්තෝම්බර් 31 වන දා දක්වා වූ කාලය තුළ ශ්‍රී ලාංකිකයින් 4,329 දෙනෙකු දකුණු කොරියාවේ රැකියා සඳහා පිටත්ව ගොස් තිබෙනවා.",
       "URL": "https://www.hirunews.lk/319422/කොරියානු-භාෂා-විභාගය-1398-දෙනෙකු-සමත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=762"
}