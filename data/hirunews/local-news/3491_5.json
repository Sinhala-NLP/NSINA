{
       "Source": "hirunews",
       "Timestamp": "Thursday, 21 February 2019 - 11:01",
       "Headline": "නීතිවිරෝධීව ජෝර්දානයේ රැඳී සිටින ශ්‍රමිකයින්ට මාස 6 ක පොදු සමා කාලයක්",
       "News Content": "ආගමන විගමන නීති උල්ලංඝනය කරමින් ජෝර්දානයේ රැදී සිටින ශ්‍රමිකයින්ට එරටින් පිටව යාම සඳහා පොදු සමා කාලයක් ප්‍රකාශයට පත් කර තිබෙනවා.\nජෝර්දාන රජය විසින් අගෝස්තු තුන්වනදා සිට මාස 6 ක මෙම පොදු සමා කාලයක් මෙලෙස ප්‍රකාශයට පත් කර ඇත්තේ විදේශ සේවා නියුක්ති කාර්යාංශය එරටින් කළ ඉල්ලීමකට අනුවයි.\nශ්‍රී ලාංකිකයින් 3500ක පිරිසක් ජෝර්දානයේ නීතිවිරෝධීව රැඳී සිටිනවා.\nමේ අතර ආගමන විගමන නීති උල්ලංඝනය කරමින් වන්දනාව සඳහා ඊශ්‍රායාලය වෙත ගිය ශ්‍රී ලාංකිකයින්  53 දෙනෙකු මෙරටට පිටුවහල් කර තිබුණා.\nඔවුන්ගෙන් පිරිසක් ඊයේ පස්වරුවේ සහ අද අලූයම ශ්‍රී ලංකාවට පැමිණි අතර තවත් පිරිසක් අද පස්වරුවේ දිවයිනට පැමිණීමට නියමිතයි.",
       "URL": "https://www.hirunews.lk/210887/නීතිවිරෝධීව-ජෝර්දානයේ-රැඳී-සිටින-ශ්‍රමිකයින්ට-මාස-6-ක-පොදු-සමා-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=3491"
}