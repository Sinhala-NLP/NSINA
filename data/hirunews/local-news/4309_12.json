{
       "Source": "hirunews",
       "Timestamp": "Friday, 22 September 2017 - 15:19",
       "Headline": "සාක්ෂි නොමැති වීමෙන් 08 හැවිරිදි දැරියකට අතවර කළ ව්‍යාපාරිකයෙකුට නිදහස",
       "News Content": "08 හැවිරිදි ශිෂ්‍යාවකට බරපතල ලිංගික අතවරයකට ලක්කිරීම සම්බන්ධයෙන් චෝදනා ලැබූ 67 හැවිරිදි ව්‍යපාරිකයෙකු, සාක්ෂි නොතිබීම සැලකිල්ලට ගත් මීගමුව මහාධිකරණ විනිසුරු පියසීලි වික්‍රමසිංහ විසින් නිදොස් කොට නිදහස් කර තිබෙනවා.\nතම බිරිඳ රැකියාවක් සඳහා විදේශගත වී ඇති අවස්ථාවක 08 හැවිරිදි ශිෂ්‍යාවකට බරපතල ලිංගික අතවරයකට ලක්කිරීම සම්බන්ධයෙනුයි ඔහුට චෝදනා එල්ල වී තිබුනේ.\nනඩු විභාගයේදී අනාවරණය වුයේ මෙම අතවරයට පත් අවුරුදු 08 දැරියගේ 06 හැවිරිදි බාල සහෝදරිය ද එම නිවසේ සිය මව සමඟ වාසය කර ඇති බවයි.\nඑම දැරියන් දෙදෙනාගේ පියා ටික කලකට පෙර ගෙල වැලලාගෙන දිවිහානි කරගෙන ඇති බව ද අනාවරණ වුනා.\nඉන් පසුව නඩුවේ විත්තිකරු ඇතුළු පිරිමින් පිරිසක් එම නිවසට නිතර දෙවේලේ පැමිණ ඇති බවයි සඳහන් වන්නේ.\nපසුව වරින්වර ඔවුන් එම ශිෂ්‍යාවන් දෙදෙනා බරපතල ලිංගික අතවරයකට ලක්කර ශිෂ්‍යාවන්ගේ මවට මුදල් දීමට පුරුදුවී තිබෙනවා.\nමෙම අතවර හේතුවෙන් අපහසුතාවට පත්වන දරුවන් ඒ පිලිබඳ සිය මව දැනුවත් කළද ඇය එය සැලකිල්ලට ගෙන නැහැ.\nතමන්ට සමහර අවස්ථාවල ලිංගික අතවර කරනු ලැබුවේ සිය මව ඉදිරියේදී බව දැරිය පොලිසියට කළ පැමිණිල්ලේ සඳහන්.\nපසුව මෙම තත්වය පිලිබඳ පරිවාස දෙපාර්තමේන්තුව දැනගැනීමෙන් අනතරුව දරුවා පරිවාස බාරයට පත්කරගනු ලැබුවා.\nමෙම ක්‍රියාවේ මූලිකයා වූ 50 හැවිදි මවට අධිකරණය විසින් සිරදඬුවම් නියම කළා",
       "URL": "https://www.hirunews.lk/171563/සාක්ෂි-නොමැති-වීමෙන්-08-හැවිරිදි-දැරියකට-අතවර-කළ-ව්‍යාපාරිකයෙකුට-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=4309"
}