{
       "Source": "hirunews",
       "Timestamp": "Thursday, 21 September 2023 - 16:12",
       "Headline": "පානදුර පාසලක සිසුවෙකුට බෝතල් කටුවකින් ඇනලා",
       "News Content": "පානදුරේ සුප්‍රසිද්ධ පාසලක සිසුවෙක් විසින් එම පාසලේම තවත් සිසුවෙකුට බෝතල් කටුවකින් පහර දී තුවාල සිදු කර තිබෙනවා.\nතුවාල ලැබූ සිසුවා පානදුර මූලික රෝහලට ඇතුළත් කර ඇති අතර ඔහුගේ තත්ත්වය බරපතළ නොවන බවයි අප වාර්තාකරු සඳහන් කර සිටියේ.\nමෙම පහරකෑමට ලක් ව ඇත්තේ වයස අවුරුදු 12ක් වන පානදුර, නල්ලූරුව ප්‍රදේශයේ පදිංචි සිසුවෙක්.\nකෙසේ වෙතත් පහරකැමට ලක්වූ සිසුවාගේ පියා විසින් කළ පැමිණිල්ලක් මත පානදුර පොලිසිය විසින් විමර්ශන ආරම්භ කර තිබෙනවා.",
       "URL": "https://www.hirunews.lk/348990/පානදුර-පාසලක-සිසුවෙකුට-බෝතල්-කටුවකින්-ඇනලා",
       "Category": "Local News",
       "Parent URL": "https://www.hirunews.lk/local-news.php?pageID=15"
}