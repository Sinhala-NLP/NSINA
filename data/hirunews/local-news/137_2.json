{
       "Source": "hirunews",
       "Timestamp": "Monday, 31 July 2023 - 11:24",
       "Headline": "හොරොව්පතාන ඩිපෝ සේවකයින්ට පහරදුන් 8 දෙනෙකු අත්අඩංගුවට",
       "News Content": "හොරොව්පතාන ලංකා ගමනා ගමන මණ්ඩලයට අයත් බස් රථ සේවකයින් දෙදෙනෙකුට සිදුකළ පහරදීම සම්බන්ධයෙන් අටදෙනෙකු අත්අඩංගුවට ගෙන තිබෙනවා.\nඔවුන් වයස අවුරුදු 30 ත් 40 ත් අතර පසුවන දඹුල්ල, මාතලේ, කහටගස්දිගිලිය ප්‍රදේශවල පදිංචිකරුවන් බවයි පොලිසිය සඳහන් කළේ.\nඊයේ එම ඩිපෝවට අයත් බස් රථ සේවකයින් වර්ජනයක් ආරම්භ කරනු ලැබුවේ පෞද්ගලික බස්රථ සේවකයින් පිරිසක් සිදුකළ පහරදීමට විරෝධය පළ කරමිනුයි.\nඅනුරාධපුර, කැකිරාව, පොළොන්නරුව, කන්තලේ, කහටගස්දිගිලිය, ගලෙන්බිඳුණුවැව ඩිපෝවලට අයත් බස් රථ සේවකයන්ද බස් රථ ධාවනයෙන් ඉවත්ව ඊට සහය පළ කර තිබෙන අතර පහර කෑමට ලක්වූ ඩිපෝ සේවකයින් දෙදෙනා තවදුරටත් හොරොව්පතාන රෝහලේ ප්‍රතිකාර ලබනවා.",
       "URL": "https://www.hirunews.lk/343138/හොරොව්පතාන-ඩිපෝ-සේවකයින්ට-පහරදුන්-8-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=137"
}