{
       "Source": "hirunews",
       "Timestamp": "Friday, 14 July 2017 - 8:06",
       "Headline": "කුළුදුල් දරුවා දුටු මව එකවර මියයයි",
       "News Content": "සිය කුළුදුල් දරුවා රෝහලේදී උපත ලැබ දරුවා පෙන්වන අවස්ථාවේ ඇති වූ අධික සතුට හේතුවෙන් මවකට හෘදයාබාධයක් ඇති වී මියගිය අනුවේදනීය පුවතක් තඹුත්තේගම ප්‍රදේශයෙන් වාර්තාවනවා.\nඉකුත් 12 වැනිදා මෙලෙස මරණයට පත් වූ මවට දරුවෙකු ලැබී තිබෙන්නේ විවාහයෙන් පසු  වසර ගණනාවකට පසුවයි.\nමෙවැනි මරණ කලාතුරකින් දහසකට එකක් වශයෙන් සිදුවන්නක් බවයි පශ්චාත් මරණ පරීක්ෂණ කටයුතු කළ අනුරාධපුර මහ රෝහලේ අධිකරණ වෛද්‍යවරයා ප්‍රකාශ කළේ.\nදරුවා ලැබෙනවිටත් මව හොද සෞඛ්‍ය තත්වයෙන් සිටඇති බවත් ඉපදුන පිරිමි දරුවාද මේවනවිට හොද සෞඛ්‍ය තත්වයේ සිටින බවත් තඹුත්තේගම රෝහල සඳහන් කරනවා.\nමෙලෙස මියගොස් තිබෙන්නේ තිස් එක් හැවිරිදි කාන්තාවක් බවයි පොලිසිය සඳහන් කරේ.",
       "URL": "https://www.hirunews.lk/165846/කුළුදුල්-දරුවා-දුටු-මව-එකවර-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4422"
}