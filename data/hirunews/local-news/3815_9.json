{
       "Source": "hirunews",
       "Timestamp": "Saturday, 04 August 2018 - 16:02",
       "Headline": "අද රාත්‍රී හැටන් - කොළඹ මාර්ගයේ සහ කෑගල්ල - අවිස්සාවේල්ල මාර්ගයේ විශේෂ රථ වාහන සැලැස්මක්",
       "News Content": "යටියන්තොට - කබුලූමුල්ල පත්තිණි දේවාලයේ ඇසල පෙරහර හේතුවෙන් හැටන් - කොළඹ ප්‍රධාන මාර්ගයේ සහ කෑගල්ල - අවිස්සාවේල්ල ප්‍රධාන මාර්ගයේ රථවාහන ගමනාගමනය අද රාත්‍රී 8.40 සිට සීමා කෙරෙන බව පොලිසිය පවසනවා.\nපෙරහර අද රාත්‍රියේ දේවාලය ඉදිරිපිටින් ආරම්භ වී කරවනැල්ල හන්දිය දක්වා ගමන් කර, එහි සිට කෑගල්ල ප්‍රධාන මාර්ගය ඔස්සේ ගමන් කර නැවත කබුලූමුල්ල දේවාලයට පැමිණීමට නියමිතයි.\nඒ හේතුවෙන් එම කාලය තුළ විකල්ප මාර්ග භාවිත කරන ලෙසයි පොලිසිය රියදුරන්ගෙන් ඉල්ලා සිටින්නේ.",
       "URL": "https://www.hirunews.lk/196792/අද-රාත්‍රී-හැටන්-කොළඹ-මාර්ගයේ-සහ-කෑගල්ල-අවිස්සාවේල්ල-මාර්ගයේ-විශේෂ-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=3815"
}