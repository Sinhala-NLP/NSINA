{
       "Source": "hirunews",
       "Timestamp": "Saturday, 20 July 2019 - 15:19",
       "Headline": "කලගෙඩිහේනේදී වෑන් රථයකට පහරදීමේ සිද්ධියට තවත් අයෙක් අත්අඩංගුවට",
       "News Content": "කලගෙඩිහේන ප්‍රදේශයේදී ප්‍රභූ රථයකින් සහ ප්‍රභූ ආරක්ෂක රථයකින් පැමිණ වෑන් රථයකට පහරදීමේ සිද්ධිය සම්බන්ධයෙන් මේ වනවිට පුද්ගලයින් 4 දෙනෙකු අත්අඩංගුවට ගෙන තිබෙනවා.\nසිද්ධිය සම්බන්ධයෙන් ඩිෆෙන්ඩර් රථයේ ගමන් කළ තවත් සැකකරුවෙකු අද දහවල් කොළඹ අපරාධ කොට්ඨාශයට භාරවීමෙන් අනතුරුව අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\n44 හැවිරිදි ඔහු තල්ගස්දොල ප්‍රදේශයේ පදිංචිකරුවෙක්.\nඊට අමතරව, අද උදෑසන කළුතර - කිතුලාව - ලාගෝස්වත්ත ප්‍රදේශයේ පදිංචි 26 හැවිරිදි පුද්ගලයෙකු ද කොළඹ අපරාධ කොට්ඨාශයට භාරවීමෙන් අනතුරුව අත්අඩංගුවට ගැනුණා.\nමෙම සිද්ධිය සම්බන්ධයෙන් කොළඹ අපරාධ කොට්ඨාශය ඊයේ දිනයේ ද දෙදෙනෙකු අත්ඩංගුවට ගත් අතර, ඔවුන් සියලූදෙනාම අද පස්වරුවේ අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/220693/කලගෙඩිහේනේදී-වෑන්-රථයකට-පහරදීමේ-සිද්ධියට-තවත්-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3237"
}