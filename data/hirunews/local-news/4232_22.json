{
       "Source": "hirunews",
       "Timestamp": "Monday, 06 November 2017 - 12:48",
       "Headline": "තෙල්ගමු ඔයේ ගිලී ජීවිතක්ෂයට පත් තිදෙනෙකුගේ සිරුරු නාත්තන්ඩිය නිවසට රැගෙන එයි (ඡායාරූප)",
       "News Content": "ලග්ගල, තෙල්ගමු ඔයේ සැඩ පහරකට අසුවී මිය ගිය 08 දෙනාගෙන් තිදෙනෙකුගේ මළ සිරුර ඊයේ (05) රාත්‍රියේ නාත්තන්ඩිය ප්‍රදේශයේ පිහිටි නිවසට ගෙනවිත් තිබෙනවා.\nව්‍යාපාරිකයෙකු වන වයස අවුරුදු 39 වයසැති උඩුවරගේ රවීන්ද්‍ර ලසන්ත සහ ඔහුගේ බිරිඳ වන ගුරුවරියක් වූ රුවනි දිල්රුක්ෂි, 12 හැවිරිදි රිශාදි වගීෂා යන ඔවුන්ගේ දියණියගේ මෘත දේහ මෙලෙස නිවසේ තැන්පත් කර ඇති බව අප වාර්තාකරු පැවසුවා.\nදේහයන්ට අවසන් ගෞරව දැක්වීම සදහා පාසල් සිසුන් ඇතුළු විශාල පිරිසක් මේ වන විටත් නිවසට පැමිණෙමින් සිටින බවයි අප වාර්තාකරු වැඩිදුරටත් සඳහන් කළේ.\nඅනතුරෙන් මිය ගිය කිංස්ලි රත්නායකගේ සහ ඔවුන්ගේ දරුවන් දෙදෙනාගේ සහ නැන්නදණියගේ සිරුරු අද නාත්තන්ඩියේ පිහිටි ඔවුන්ගේ නිවසට ගෙන ඒමට නියමිතව තිබෙනවා.\nඡායාරූප - පුත්තලම, ජුඩ් සමන්ත",
       "URL": "https://www.hirunews.lk/175374/තෙල්ගමු-ඔයේ-ගිලී-ජීවිතක්ෂයට-පත්-තිදෙනෙකුගේ-සිරුරු-නාත්තන්ඩිය-නිවසට-රැගෙන-එයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4232"
}