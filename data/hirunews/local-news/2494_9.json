{
       "Source": "hirunews",
       "Timestamp": "Thursday, 27 August 2020 - 17:21",
       "Headline": "පාසල් දරුවන්ට කිරි වෙනුවට කැඳ",
       "News Content": "කෘෂිකර්ම අමාත්‍ය මහින්දානන්ද අලුත්ගමගේ රජයේ වෛද්‍ය නිලධාරි සංගමය සමඟ විශේෂ සාකච්ඡාවක් ගොවිජන මන්දිරයේදී අද(27) පැවැත්වූ අතර එහිදී සාකච්ඡාවට බඳුන් වී ඇත්තේ පාසල් දරුවන්ට කිරි වීදුරුව වෙනුවට පාරම්පරික සහල් කැඳ වීදුරුවක් ලබා දීම සම්බන්ධයෙන්.\nරටේ කිරි නිෂ්පාදනය ප්‍රමාණවත් නොවීම සහ පාසල් ළමුන්ගේ පෝෂණ ඌනතාවයට පිළියමක් ලෙස මෙම වැඩසටහන රජයේ වෛද්‍ය නිලධාරි සංගමය විසින් ඉදිරිපත් කළා.\nවත්මන් පාසල් දරු දැරියන් අතර මන්ද පෝෂණය, අධිපෝෂණය වැනි පෝෂණ ඌනතාවයන් පවතින අතර තවද අධිරුධිර පීඩනයල දියවැඩියාව වැනි බෝනොවන රෝග ව්‍යාප්තිය ද පාසල් දරුවන් අතර ක්‍රම ක්‍රමයෙන් වර්ධනය වෙමින් පැවතීම ගැටළුවක්.\nමෙම ගැටළු වලට පිළියමක් ලෙස වස විසෙන් තොර පාරම්පරික දේශීය සහල් වලින් කැඳ වීදුරුවක් ලබා දීම වඩාත් වැදගත් බව මෙහිදී රජයේ වෛද්‍ය නිලධාරී සංගමය විසින් පෙන්වා දී තිබෙනවා.\nකෘෂිකර්ම අමාත්‍යාංශය මෙම යෝජනාවට එකඟතාවය පළ කල අතර මෙම වැඩසටහනේ ශක්‍යතා අධ්‍යනයක් කිරීම සඳහා කමිටුවක් පත්කරන ලදී.\nමෙම අවස්ථාව සඳහා කෘෂිකර්ම අමාත්‍යාංශයේ ලේකම් විශ්‍රාමික මේජර් ජෙනරාල් සුමේධ පෙරේරා මහතාල කෘෂිකර්ම දෙපාර්තමේන්තුවේ සහ ගොවිජන සංවර්ධන දෙපාර්තමේන්තුවේ නිලධාරීන් සහභාගී විය.",
       "URL": "https://www.hirunews.lk/248787/පාසල්-දරුවන්ට-කිරි-වෙනුවට-කැඳ",
       "Category": "Local News",
       "Parent URL": "https://www.hirunews.lk/local-news.php?pageID=2494"
}