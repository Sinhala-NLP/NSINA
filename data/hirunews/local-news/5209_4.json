{
       "Source": "hirunews",
       "Timestamp": "Friday, 15 January 2016 - 11:32",
       "Headline": "අබිලින් දිවි රඟ මඩලට සමුදෙයි",
       "News Content": "ප්‍රවීණ රංගන ශිල්පියකු වන චන්ද්‍රසිරි කොඩිතුවක්කු අභාවප්‍රාප්ත වී තිබෙනවා.\nඅද උදෑසන ගම්පහ රෝහලේදීයි ඔහු ජීවිතක්ෂයට පත්වුයේ.\nඅබිලින් ලෙස ලොකු කුඩා සැම අතර ජනප්‍රියත්වටය පත්වු චන්ද්‍රසිරි කොඩිතුවක්කු හදවත් රෝගී තත්වයක් හේතුවෙන් ගම්පහ රෝහලේ දැඩි සත්කාර ඒකකයේ ප්‍රතිකාර ලබමින් පසුවුනා.\nමියයන විට ඔහුගේ වයස අවුරුදු 68 ක්.\nදෙල්ගොඩ ප්‍රදේශයේ උපත ලැබු චන්ද්‍රසිරි කොඩිතුවක්කු මහතා චිත්‍රපට / වේදිකා මෙන්ම ටෙලි නාට්‍ය නිර්මාණවලට සිය රංගන දායකත්වය ලබාදී තිබෙනවා.\nසොක්කානෝ රජානෝ වේදිකා නාට්‍යයෙන් රංගන ශිල්පයට අවතීර්ණ වූ ඔහු අභිරූපන ශිල්පියෙකු ලෙසට ද ප්‍රකටයි.\nදේශපාලූවා ඇතුළු වේදිකා නාට්‍ය සහ චිත්‍රපට රැසකම රගපෑ ඔහු පසුගිය මාස 6 ක කාලය මුළුල්ලේ රෝගාතුරව පසුවුණා.",
       "URL": "https://www.hirunews.lk/124073/අබිලින්-දිවි-රඟ-මඩලට-සමුදෙයි",
       "Category": "Local News",
       "Parent URL": "https://www.hirunews.lk/local-news.php?pageID=5209"
}