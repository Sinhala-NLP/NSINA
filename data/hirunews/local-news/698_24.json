{
       "Source": "hirunews",
       "Timestamp": "Wednesday, 30 November 2022 - 8:03",
       "Headline": "පොතුවිල් මූලික රෝහල ගැන ඉදිරියේ දී දැඩි ක්‍රියාමාර්ග",
       "News Content": "පොතුවිල් මූලික රෝහලේ වෛද්‍ය අධිකාරීවරයාගේ පරිපාලන දුර්වලතා සහ අත්තනෝමතික ක්‍රියා කලාපය සම්බන්ධයෙන් පියවරක් නො ගත හොත් ඉදිරියේ දී දැඩි ක්‍රියාමාර්ගවලට එළඹීමට සිදු වන බව රජයේ වෛද්‍ය නිලධාරීන්ගේ සංගමය පවසනවා.\nඔහුගේ ක්‍රියාකලාපයට විරෝධය පළ කරමින් රෝහලේ වෛද්‍යවරුන් මේ වන විට තාවකාලික ව සේවයෙන් ඉවත් වී තිබෙනවා.\nඒ, වෛද්‍ය අධිකාරීවරයාගේ අනුදැනුම ඇතිව රෝහලට පැමිණි කණ්ඩායමකගේ ක්‍රියාකලාපය නිසා රෝහල තුළ දැඩි අනාරක්ෂිත පරිසරයක් නිර්මාණය වී ඇති බව පවසමින්.",
       "URL": "https://www.hirunews.lk/321614/පොතුවිල්-මූලික-රෝහල-ගැන-ඉදිරියේ-දී-දැඩි-ක්‍රියාමාර්ග",
       "Category": "Local News",
       "Parent URL": "https://www.hirunews.lk/local-news.php?pageID=698"
}