{
       "Source": "hirunews",
       "Timestamp": "Wednesday, 02 August 2017 - 7:41",
       "Headline": "වැටලූ මත්ද්‍රව්‍ය වලට සිදුවූයේ කුමක් දැයි සොයන්න, ජනපති අනු කමිටුවක් පත් කරයි",
       "News Content": "විවිධ වැටලීම් හරහා මෙතෙක් කාලයක් අත්අඩංගුවට ගත් මත්ද්‍රව්‍ය වලට සිදුවූයේ කුමක් ද යන්න වහාම සොයා බලා සවිස්තර වාර්තාවක් ලබාදෙන ලෙස ජනාධිපතිවරයා අමාත්‍ය මණ්ඩලයට උපදෙස් ලබාදී තිබෙනවා.\nඒ සඳහා අමාත්‍ය මණ්ඩල අනු කමිටුවක් ද පත් කර ඇති අතර, එහි සාමාජිකයන් වන්නේ සාගල රත්නායක, විජේදාස රාජපක්ෂ සහ සුසිල් ප්‍රේමජයන්ත යන අමාත්‍යවරුන්.\nජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ අමාත්‍ය මණ්ඩලය රැස්වූ අතර එහිදී ජනාධිපතිවරයා ප්‍රශ්න කර ඇත්තේ පසුගිය කාලයේ විවිධ වැටලීම්වලින් සොයා ගන්නා ලද මත්ද්‍රව්‍ය වලට සිදුවූයේ කුමක් ද යන්න පිළිබදවයි.",
       "URL": "https://www.hirunews.lk/167384/වැටලූ-මත්ද්‍රව්‍ය-වලට-සිදුවූයේ-කුමක්-දැයි-සොයන්න-ජනපති-අනු-කමිටුවක්-පත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4390"
}