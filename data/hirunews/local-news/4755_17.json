{
       "Source": "hirunews",
       "Timestamp": "Tuesday, 13 December 2016 - 16:24",
       "Headline": "ගිරවුන් 28 දෙනෙකු සමඟ පුද්ගලයෙකු අත්අඩංගුවට",
       "News Content": "නීතිවිරෝධී ලෙස රඳවාගෙන සිටි ගිරවුන් 28 දෙනෙකු සමඟ පුද්ගලයෙකු කුලියාපිටිය පොලීසිය අත්අඩංගුවට ගෙන තිබෙනවා.\nපොලිස් හදිසි ඇමතුම් අංකයට ලද තොරතුරකට අනුව ඊයේ අත්අඩංගුවට ගත් මොහු ජාඇල ප්‍රදේශයේ පදිංචිකරුවෙකු බවයි පොලීසිය සඳහන් කළේ.\nඅත්අඩංගුවට ගන්නා අවස්ථාවේදී සැකකරු මෙම ගිරවුන් 28 දෙනා කුඩා බහලුමක රඳවාගෙන සිටි බව සඳහන්.\nමොහු කළක පටන් රිළවුන්, සර්පයින් වැනි සතුන් අල්ලා අලෙවි කිරීමේ ජාවාරමේ යෙදී ඇති බවටද තොරතුරු අනාවරණය වී තිබෙනවා.",
       "URL": "https://www.hirunews.lk/149613/ගිරවුන්-28-දෙනෙකු-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4755"
}