{
       "Source": "hirunews",
       "Timestamp": "Friday, 15 July 2022 - 16:49",
       "Headline": "අගමැති ලෙස සභානායක පත් කළ යුතු බව මන්ත්‍රී සිසිර ජයකොඩි කියයි",
       "News Content": "ව්‍යවස්ථාවට අනුව වැඩ බලන අගමැතිවරයා ලෙසට සභානායක දිනේෂ් ගුණවර්ධන පත් කළ යුතු බව මන්ත්‍රී සිසිර ජයකොඩි පවසනවා.\nමේ අතර වැඩබලන අග්‍රාමාත්‍යවරයා ලෙස සභානායක අමාත්‍ය දිනේෂ් ගුණවර්ධන පත් කළ යුතු බව මහජන එක්සත් පෙරමුණ ද පවසනවා.\nඅග්‍රාමාත්‍ය රනිල් වික්‍රමසිංහ වැඩබලන ජනාධිපතිවරයා ලෙස දිවුරුම් දීමෙන් අනතුරුව අග්‍රාමාත්‍ය ධුරය පුරප්පාඩු වී ඇති බවයි එම පක්ෂයේ මහ ලේකම් අධිනීතිඥ තිස්ස ජයවර්ධන යාපා කියා සිටියේ.\nමෙවැනි අවස්ථාවක කැබිනට් අමාත්‍යවරයෙකු අග්‍රාමාත්‍ය ධුරය සඳහා පත් කළ යුතු බවට ව්‍යවස්ථාවේ දක්වා තිබෙනවා.\nහිටපු ජනාධිපති ආර්. ප්‍රේමදාස ඝාතනය වීමෙන් පසු පුරප්පාඩු වූ වැඩබලන අග්‍රාමාත්‍ය ධුරය සඳහා නම් කරනු ලැබුවේ ද එවකට සභානායක ධුරයේ කටයුතු කළ වත්මන් වැඩබලන ජනාධිපති රනිල් වික්‍රමසිංහ බැවින් මෙම අවස්ථාවේදී ද එය පූර්වාදර්ශයට ගත යුතු බව මහජන එක්සත් පෙරමුණේ මහලේකම් අධිනීතිඥ තිස්ස ජයවර්ධන යාපා කියා සිටියා.",
       "URL": "https://www.hirunews.lk/310067/අගමැති-ලෙස-සභානායක-පත්-කළ-යුතු-බව-මන්ත්‍රී-සිසිර-ජයකොඩි-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1019"
}