{
       "Source": "hirunews",
       "Timestamp": "Tuesday, 02 March 2021 - 13:12",
       "Headline": "මාස නවයේ බිළිඳියට අමානුෂික ලෙස පහරදුන් මවගෙන් පාපොච්චාරණයක් (වීඩියෝ)",
       "News Content": "සමාජ මාධ්‍යය ඔස්සේ සංසරණය වන කුඩා බිළිඳෙකුට අමානුෂික ලෙස පහරදෙන අයුරු දැක්වෙන වීඩියෝ දර්ශනයට අදාළව බිළිඳාගේ මව අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළේ යාපනය - අරියාලේ - නාවල්අඩි ප්‍රදේශයෙන් මෙම සිද්ධිය වාර්තා වන බවයි.\nමාස 9ක් වයසැති මෙම බිළිඳාට 24 හැවිරිදි මව විසින් කෝටුවකින් පහර දී පසුව කාමරයක් තුලට ඇදගෙන ගොස් යලි කෝටුවෙන් පහර දෙන ආකාරයත් එහිදී දැඩි වේදනාවෙන් එම දරුවා හඩන අයුරුත් එම වීඩියෝවේ දැක්වෙනවා.\nසමාජ මාධ්‍ය ඔස්සේ සංසරණය වූ මෙම වීඩියෝව සම්බන්ධයෙන් යාපනය පොලිසිය අදාළ නිවසට ගොස් පරීක්ෂණ සිදුකළ අවස්ථාවේදී මව අත්අඩංගුවට ගෙන බිළිඳා පොලිස් භාරයට ගෙන තිබෙනවා.\nපහරදීම සිදුකළ මව මීට මාසයකට පමණ පෙර කුවේට් රාජ්‍යයේ සිට දරුවාද සමග මෙරටට පැමිණ ඇති අතර ඇය කලක් තිස්සේ එරට රැකියාව නිරතව සිට ඇති බවයි විමර්ශණවලදී අනාවරණය වී ඇත්තේ.\nඇයගේ සැමියා ද කුවේට් රාජ්‍යයේ රැකියාවක නිරත වනවා.\nකෙසේ වෙතත් සැමියා විසින් තමාට ජීවත්වීම සඳහා අවශ්‍ය මුදල් ලබා නොදීම හේතුවෙන් තමන් දැඩි මානසික පීඩනයකට පත්ව සිටින බවයි මෙම කාන්තාව පොලීසියට පාපොච්චාරණය කර ඇත්තේ.\nවීඩියෝව මෙතනින්",
       "URL": "https://www.hirunews.lk/264103/මාස-නවයේ-බිළිඳියට-අමානුෂික-ලෙස-පහරදුන්-මවගෙන්-පාපොච්චාරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2115"
}