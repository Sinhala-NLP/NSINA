{
       "Source": "hirunews",
       "Timestamp": "Tuesday, 18 April 2023 - 10:15",
       "Headline": "2023 ගෝලීය බෞද්ධ සමුළුව ඇරඹේ",
       "News Content": "2023 වසරට නියමිත ගෝලීය බෞද්ධ සමුළුව ආරම්භ කර තිබෙනවා.\nඒ අද (20) ඉන්දියාවේ නවදිල්ලි නුවරදියි.\nඉන්දීය අග්‍රාමාත්‍ය නරේන්ද්‍ර මෝදිගේ ප්‍රධානත්වයෙන් මෙම සමුළුව ආරම්භ වුණා.\nලොව රටවල් රැසක් මෙම බෞද්ධ සමුළුව නියෝජනයට එක්ව සිටින අතර, ඒ අතර ශ්‍රී ලංකාව, වියට්නාමය, අමෙරිකාව, ලාඕසය සහ බ්‍රසීලය ඇතුළු රටවල් රැසක නියෝජිතයින් 171 දෙනෙකු සහභාගී වී සිටින බවයි වාර්තාවන්නේ.\nශ්‍රී ලංකාව නියෝජනය කරමින් පූජ්‍ය වස්කඩුවේ මහින්දවංශ මහ නා හිමි, පල්ලෙකන්දේ රතනසාර මහ නා හිමි, ජේතවන විහාරාධිපති ඉහළහල්මිල්ලෑවේ රතනපාල හිමි ඇතුළු මහා සංඝරත්නය මීට වැඩම කර සිටිනවා.\nඑමෙන්ම මේ සමුළුව සඳහා ඉන්දියාවේ ශ්‍රී ලංකා මහකොමසාරිස් මිලින්ද මොරගොඩ, පුරාවිද්‍යා අධ්‍යක්ෂ ජනරාල් අනුර මනතුංග,ආර්.ඒ.ඩී. සිරිසේන සහ ගාමිණී සරත් ගොඩකන්ද යන දූත පිරිසක් ද මීට එක් වුණා.",
       "URL": "https://www.hirunews.lk/332809/2023-ගෝලීය-බෞද්ධ-සමුළුව-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=407"
}