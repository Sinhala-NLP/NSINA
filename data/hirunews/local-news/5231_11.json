{
       "Source": "hirunews",
       "Timestamp": "Monday, 28 December 2015 - 16:06",
       "Headline": "2015 ඡන්ද නාම ලේඛණය ප්‍රදර්ශනයට තැබූ කාලය අදින් අවසන්",
       "News Content": "2015 ඡන්ද නාමලේඛනය ප්‍රදර්ශනයට තැබූ කාලය අදින් අවසන් වන බව මැතිවරණ කොමිසම පවසනවා.\nමේ වනවිට අදාළ නාමලේඛන ග්‍රාමනිලධාරි කාර්යාල සහ දිස්ත්‍රික් මැතිවරණ කාර්යාලවල ප්‍රදර්ශනයට තබා ඇති අතර, මැතිවරණ කොමිෂන් සභාවේ ඩබ්ලිව් ඩබ්ලිව් ඩබ්ලිව් ඩොට් එස් එල් ඉලෙක්ෂන්ස් ඩොට් ජී  ඕ වී ඩොට් එල් කේ වෙබ් අඩවියට පිවිසීමෙන් ද තොරතුරු ලබා ගත හැකියි.\nකිසියම් ඡන්දදායකයෙකුගේ නම ඇතුළත් කර නොමැතිනම් හෝ සංශෝධන සිදුකිරීමට අවශ්‍ය නම් ඒ පිළිබඳ තොරතුරු මේ මස 31 වනදාට පෙර දිස්ත්‍රික් මැතිවරණ කාර්යාල වෙත ලබාදිය හැකි බව ද මැතිවරණ කොමිසම පවසනවා.",
       "URL": "https://www.hirunews.lk/122952/2015-ඡන්ද-නාම-ලේඛණය-ප්‍රදර්ශනයට-තැබූ-කාලය-අදින්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=5231"
}