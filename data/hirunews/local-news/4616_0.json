{
       "Source": "hirunews",
       "Timestamp": "Tuesday, 14 March 2017 - 8:31",
       "Headline": "බිරිඳට පහරදීමට පැමිණි පුද්ගලයෙකු ප්‍රදේශවාසීන්ගේ පහරදීමෙන් ජීවිතක්ෂයට",
       "News Content": "සිය බිරිඳට අපරාධයක් සිදුකිරීම සඳහා තියුණු ආයුධයක් සහ ඇසිඞ් බෝතලයක් රැගෙන පැමිණි රත්නපුර - කිරිඇල්ල - පහළගම ප්‍රදේශයේ 23 හැවිරිදි සැමියෙකු ප්‍රදේශවාසීන්ගෙන් පහරදීමෙන් ජීවිතක්ෂයට පත්වී තිබෙනවා.\nමෙම පුද්ගලයා නිවසට පැමිණ අදාළ කාන්තාවට පහර දීමට උත්සාහ කරද්දී ඇය කෑ ගසා ඇති අතර, ඥාතීන් සහ ප්‍රදේශවාසීන් එහි පැමිණ ඇත්තේ ඉන් අනතුරුවයි.\nමොහුට පහර දෙන බවට කිරිඇල්ල පොලීසියට දුරකථන ඇමතුමක් ද ලැබී තිබෙනවා.\nඑහෙත් පොලීසිය පැමිණ මෙම පුද්ගලයා මුදාගෙන රෝහල්ගත කළ ද ඔහු ජීවිතක්ෂයට පත්වූ බවයි පොලිස් මූලස්ථානය සදහන් කළේ.\nමෙම පුද්ගලයා මීට පෙර බිරිඳගේ මවට තියුණු ආයුධයකින් පහර දී ඝාතනය කර ඇති බවට ද වාර්තා වනවා.\nමේ අතර, වේයන්ගොඩ - සඳතැන්න - කුඹල්ඔලුව ප්‍රදේශයේ නිවසක් තුළ තිබී ඊයේ මිය ගිය කාන්තා සිරුරක් සොයාගෙන තිබෙනවා.\nවේයන්ගොඩ පොලීසියට ලද තොරතුරක් මත මෙම කාන්තාවගේ සිරුර සොයාගෙන ඇති අතර, මිය ගොස් ඇත්තේ කුඹල්ඔලුව ප්‍රදේශයේම පදිංචි 73 හැවිරිදි කාන්තාවක්.\nඝාතනය සම්බන්ධයෙන් ඇයගේ පුත්‍රයා පොලීසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/156802/බිරිඳට-පහරදීමට-පැමිණි-පුද්ගලයෙකු-ප්‍රදේශවාසීන්ගේ-පහරදීමෙන්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4616"
}