{
       "Source": "hirunews",
       "Timestamp": "Friday, 04 November 2016 - 17:12",
       "Headline": "පළා යාමට තැත් කළ රැදවියෙකු ගම්පහ රෝහලේ උඩුමහලකින් වැටී මිය යයි",
       "News Content": "බන්ධනාගාර නිලධාරීන්ගේ ආරක්ෂාව යටතේ සිටි රැදවියෙකු ගම්පහ - මහරෝහලේ 4 වන මහලින් වැටී සිදුවූ බරපතල තුවාල හේතුවෙන් මිය ගොස් තිබෙනවා.\nරෝගී තත්ත්වයක් හේතුවෙන් පසුගිය දා ගම්පහ මහරෝහලට ඇතුළත් කර ඇති මිය ගිය පුද්ගලයා සොරකමක් සම්බන්ධයෙන් අත්අඩංගුවට ගෙන මහර රිමාන්ඞ් බන්ධනාගාරයේ රදවා සිටි අයෙක්.\nරෝහලේ වැසිකිලියට යන අවස්ථාවේදී ඔහු බන්ධනාගාර නිලධාරීන්ගෙන් මිදී පළා යාමට උත්සාහ කර ඇති බවත්, එහිදී උඩුමහලින් වැටී මෙලෙස මිය ගොස් ඇති බවත්, බන්ධනාගාර ප්‍රකාශක, ටී.එන්. උපුල්දෙනිය හිරු ප්‍රවෘත්ති අංශයට සඳහන් කළා.\nමිය ගිය පුද්ගලයා ජාඇල ප්‍රදේශයේ පදිංචි 35 හැවිරිදි අයෙක්.",
       "URL": "https://www.hirunews.lk/146827/පළා-යාමට-තැත්-කළ-රැදවියෙකු-ගම්පහ-රෝහලේ-උඩුමහලකින්-වැටී-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4808"
}