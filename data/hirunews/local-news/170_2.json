{
       "Source": "hirunews",
       "Timestamp": "Wednesday, 19 July 2023 - 16:22",
       "Headline": "යාපනයේ තල් අරණෙන් ශ්‍රී ලංකාව්ට ඩොලර් දෙන්න කැනඩාවේ සහය",
       "News Content": "යාපනයේ තල් වගාව සංවර්ධනය කිරීමට හා තල් ආශ්‍රිත නිෂ්පාදන වලට විදේශීය වෙළද පලක් සකසා දිමට මැදිහත් වීමට කැනේඩියානු රජය එකග වී තිබෙනවා.\nශ්‍රී ලංකාවේ සිටින කැනේඩියානු මහ කොමසාරිස් එරික් වෝල්ස් ( Eric Walsh ) මහතා දින තුනක සංචාරයක් සදහා යාපනයට ගිය අවස්ථාවේ දී ඔහු මේ බව ප්‍රකාශ කොට තිබෙනවා.\nමෙහිදී මහ කොමසාරිස්වරයා යාපනයේ කයිතඩි ප්‍රදේශයේ පිහිටි තල් ආශ්‍රිත නිෂ්පාදන පිළිබදව වූ පර්යේෂණාගාරයටද තල් වගා කෙරෙන ප්‍රදේශ වලටද ගොස් තිබෙනවා.\nමෙහිදී යාපනයේ අළුතින් තල් වගා කිරීමට බලාපොරොත්තු වන ජනතාවට ඒ සදහා මූල්‍ය ආධාර ලබා දීමටද කැනේඩියානු රජය සූදානම් බව ප්‍රකාශ\nකොට තිබෙනවා.\nමේ ව්‍යාපෘතිය තුළින් ශ්‍රී ලංකා වට විදේශ රටවලින් විශාල ඩොලර් ප්‍රමාණයක් උපයා ගත හැකි බවත් යාපනයේ තල් කර්මාන්තය වඩා සංවර්ධනයට ලක් වන බවත් මහ කොමසාරිස්වරයා මෙහිදී ප්‍රකාශ කොට තිබෙනවා.\nමේ අවස්ථාවට තල් සංවර්ධන මණ්ඩලයේ සභාපති, සහකාර අධ්‍යක්ෂ, අලෙවි කළමණාකාරතුමිය ඇතුළු නිලධාරීහු එක්ව සිටියා.",
       "URL": "https://www.hirunews.lk/341784/යාපනයේ-තල්-අරණෙන්-ශ්‍රී-ලංකාව්ට-ඩොලර්-දෙන්න-කැනඩාවේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=170"
}