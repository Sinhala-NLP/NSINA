{
       "Source": "hirunews",
       "Timestamp": "Thursday, 01 December 2022 - 20:55",
       "Headline": "මේ වසරේ මන්දපෝෂණය හා කෘශභාවය සැලකිය යුතු අයුරින් ඉහළට",
       "News Content": "වයස අවුරුදු 05ට අඩු දරුවන් අතර මන්දපෝෂණය හා කෘශභාවය සැලකිය යුතු අයුරින් ඉහළ ගොස් ඇති බව සෞඛ්‍ය අමාත්‍යාංශයේ පවුල් සෞඛ්‍ය කාර්යාංශය විසින් අනාවරණ කරගෙන තිබෙන බව කොළඹ රිජ්වේ ආර්යා ළමා රෝහලේ ළමා රෝග විශේෂඥ වෛද්‍ය දීපාල් පෙරේරා පවසනවා.\nඒ, සෑම වසරකම ඔක්තෝබර් පෝෂණ මාසයට අදාළව අවුරුදු 5ට අඩු දරුවන්ගේ බර සහ උස ගණනය කරමින් පවුල් සෞඛ්‍ය නිලධාරී කාර්යාල හරහා දීපව්‍යාප්තව සිදුකරන සමීක්ෂණය මගිනි.\nඊට අනුව මෙම වසරේ වයස අවුරුදු 5ට අඩු දරුවන්ගේ මන්දපෝෂණ තත්ත්වය 15.3% දක්වා ඉහළ ගොස් ඇති බවයි අනාවරණ වන්නේ.\n2021 වසරේ දී 8.2%ක් ලෙස පැවති කෘශ දරුවන්ගේ ප්‍රතිශතය මේ වසරේ දී 10.1%ක් දක්වා ඉහළ ගොස් තිබෙනවා.\nමේ වන විට දරුවන් 18,420දෙනෙකු උග්‍ර තීව්‍ර මන්දපෝෂණයට ලක්වී ඇති අතර එය 1.4%ක ප්‍රතිශතයක්.",
       "URL": "https://www.hirunews.lk/321753/මේ-වසරේ-මන්දපෝෂණය-හා-කෘශභාවය-සැලකිය-යුතු-අයුරින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=694"
}