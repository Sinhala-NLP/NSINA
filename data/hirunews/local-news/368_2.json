{
       "Source": "hirunews",
       "Timestamp": "Friday, 05 May 2023 - 12:22",
       "Headline": "ලෝක බැංකුවේ මුල් පුටුවට ඉන්දියානුවෙක්",
       "News Content": "දශක අටක ඉතිහාසයක් ඇති ලෝක බැංකුවේ, නව සභාපතිවරයා ලෙස ඉන්දීය - අමෙරිකානු පුරවැසියකු වන අජේ බංගා පත් වී තිබෙනවා.\n63 හැවිරිදි සික් ජාතිකයකු වන අජේ බංගා, ලෝක ප්‍රකට මාස්ටර් කාඩ් සමාගමේ හිටපු ප්‍රධාන විධායක නිලධාරියෙක් බව සඳහන්.\nඅජෙ බංගා, අමෙරිකාවේ හිටපු ජනාධිපති බැරැක් ඔබාමාගේ වෙළෙඳ ප්‍රතිපත්ති සඳහා වන ජනාධිපති උපදේශක කමිටුවේ ප්‍රබල සාමාජිකයෙක්.\nඑමෙන් ම වත්මන් උප ජනාධිපතිනිය වන කමලා හැරිස්ගේ සමීපතම හිතවතකු ද වන අජේ බංගා ලෝක බැංකුවේ සභාපති ධුරයට නිර්දේශ කර ඇත්තේ වත්මන් ජනාධිපති ජෝ බයිඩ්න් විසින් වන අතර සාම්ප්‍රදායිකව ලෝක බැංකුවේ සභාපති ධුරයට නිර්දේශ ඉදිරිපත් කරනු ලබන්නේ ඇමෙරිකාවයි.\nඅඩු ආදායම්ලාභී රටවලට ණය බරින් නිදහස් වීමට සහ දේශගුණික විපර්යාසවලට එරෙහිව සටන් කිරීමට ප්‍රමුඛතාව දෙන ලෝක බැංකුවට පළමු වරට ඉන්දීය ජාතිකයකු පත්වීම පිළිබඳ බොහෝ රටවල් තම ප්‍රසාදය පළකර ඇති බවයි වාර්තා වන්නේ.",
       "URL": "https://www.hirunews.lk/334305/ලෝක-බැංකුවේ-මුල්-පුටුවට-ඉන්දියානුවෙක්",
       "Category": "Local News",
       "Parent URL": "https://www.hirunews.lk/local-news.php?pageID=368"
}