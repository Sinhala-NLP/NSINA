{
       "Source": "hirunews",
       "Timestamp": "Monday, 08 May 2023 - 20:56",
       "Headline": "ජනපති ලන්ඩනයේ බෞද්ධ විහාරස්ථානය වැඳ පුදා ගනී",
       "News Content": "තෙවන චාල්ස් රජුගේ රාජාභිෂේක උත්සවයට සහභාගිවීම සඳහා ලන්ඩන් නුවරට ගිය ජනාධිපති රනිල් වික්‍රමසිංහ ඊයේ (07) දින ලන්ඩනයේ බෞද්ධ විහාරය වෙත ගොස් ආගමික වතාවත්වල නිරත වී තිබෙනවා.\nඅනතුරුව ලන්ඩන් බෞද්ධ විහාරාධිපති, මහා බ්‍රිතාන්‍යයේ ප්‍රධාන සංඝනායක ආචාර්ය පූජ්‍ය බෝගොඩ සීලවිමල නායක හිමිපාණන් වහන්සේ බැහැ දුටු ජනාධිපතිවරයා උන්වහන්සේගේ සුව දුක් විමසමින් කෙටි පිළිසඳරක නිරත වී තිඛෙනවා.\nපූජ්‍ය බෝගොඩ සීලවිමල නායක හිමිපාණන් වහන්සේ ප්‍රමුඛ මහා සංඝරත්නය මෙහිදී සෙන් පිරිත් සජ්ජායනා කර ජනාධිපති රනිල් වික්‍රමසිංහ වෙත ආශීර්වාද පළ කළ ලන්ඩන් බෞද්ධ විහාරය වෙත පැමිණ සිටි ශ්‍රී ලාංකිකයන් සමඟ ද ජනාධිපතිවරයා සුහද කතා බහක නිරත වී ඇති බවයි ජනාධිපති මාධ්‍ය අංශය දන්වා සිටින්නේ.",
       "URL": "https://www.hirunews.lk/334625/ජනපති-ලන්ඩනයේ-බෞද්ධ-විහාරස්ථානය-වැඳ-පුදා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=359"
}