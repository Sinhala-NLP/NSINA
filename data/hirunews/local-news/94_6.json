{
       "Source": "hirunews",
       "Timestamp": "Wednesday, 16 August 2023 - 12:56",
       "Headline": "රටෙන් භාගයක්ම පෑවිල්ලෙන් පීඩාවට",
       "News Content": "වියළි කාලගුණ තත්ත්වයේ බලපෑම හේතුවෙන් මේ වන විට මෙරට දිස්ත්‍රික්ක 13ක ජනතාව පීඩාවට පත්ව තිබෙනවා.\nසංඛ්‍යාත්මකව සලකා බැලූ විට දිස්ත්‍රික්ක 13ක පවුල් 52402ක පුද්ගලයන් 174009ක් වෙනවා.\nආපදා කළමනාකරණ ඔධ්‍යස්ථානය පවසන්නේ යාපනය දිස්ත්‍රික්කයේ පමණක් පවුල් 21999ක් සිටින අතර එම පවුල්වල සාමාජිකයන් ගණන 70238ක් පීඩාවට පත්ව සිටින බවයි.\nඑමෙන්ම, රත්නපුර දිස්ත්‍රික්කයේ පඩුල් 4039ක පුද්ගලයන් 1416ක්, ත්‍රිකුණාමලය දිස්ත්‍රික්කයේ පඩුල් 2320ක පුද්ගලයන් 7737ක්, පුත්තලම දිස්ත්‍රික්කයේ පවුල් 726ක පුද්ගලයන් 2106ක්, කුරුණෑගල දිස්ත්‍රික්කයේ පවුල් 3041ක පුද්ගලයන් 9828ක්, මුලතිවු දිස්ත්‍රික්කයේ පවුල් 35ක පුද්ගලයන් 122ක් ආදි වශයෙන් වියළි කාලගුණයෙන් රටෙන් භාගයක් පමණ අසරණ වී සිටින බව වාර්තා වෙනවා,.\nතවද, වවුනියාවේ පවුල් 450ක පුද්ගලයන් 1120ක්, මොනරාගල පවුල් 140ක පුද්ගලයන් 485ක්, හම්බන්තොට පවුල් 1513ක් පුද්ගලයන් 7512ක්, මඩකලපුවේ පවුල් 8892ක පුද්ගලයන් 29508ක් ද මේ අතර සිටිනවා.\nඅධික නියඟය නිසා ජලාශ හිඳී යාම, වගා හානි සිදු වීම ආදිය නිසා ජනතාවට බීමට ජලය නොමැති වීම, ආහාර හිඟය මිනිසුන් පීඩාවට පත් කළ හේතු සාධක වෙනවා.\nඑමෙන්ම, නියඟයේ සැරකම මිනිසුන්ට පමණක් නොව සතුන්ට ද බලපා තිබෙනවා.",
       "URL": "https://www.hirunews.lk/344996/රටෙන්-භාගයක්ම-පෑවිල්ලෙන්-පීඩාවට",
       "Category": "Local News",
       "Parent URL": "https://www.hirunews.lk/local-news.php?pageID=94"
}