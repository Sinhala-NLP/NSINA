{
       "Source": "hirunews",
       "Timestamp": "Thursday, 16 February 2017 - 15:52",
       "Headline": "ගැටලූ විසඳනතුරු අධ්‍යාපනය කඩාකප්පල් කර ගන්න එපා - ජනපති ශිෂ්‍ය සංගම්වලින් ඉල්ලයි",
       "News Content": "ගැටලූ ඇත්නම් ඒවා විසඳන තුරු අධ්‍යාපන කඩාකප්පල් කරනොගන්නා ලෙස ජනාධිපති මෛත්‍රීපාල සිරිසේන විශ්වවිද්‍යාල ශිෂ්‍ය සංගම්වලින් ඉල්ලා සිටිනවා.\nමාළඹේ පෞද්ගලික වෛද්‍ය විද්‍යාලය සම්බන්ධයෙන් පවතින ගැටලූ පිළිබඳව ජනාධිපතිවරයා සහ විශ්වවිද්‍යාල ශිෂ්‍ය සංගම් අතර සාකච්ඡාවක් අද ජනාධිපති ලේකම් කාර්යාලයේදී පැවැත්වුණා.\nඑහිදී මෙම ගැටලූවට විසදුම් ලබා ගැනීම සදහා ගත හැකි ක්‍රියාමාර්ග පිළිබදව ශිෂ්‍ය සංගම් ජනාධිපතිවරයා වෙත කරුණු ඉදිරිපත් කර තිබෙනවා.\nකෙසේ වෙතත්, ජනාධිපති මෛත්‍රීපාල සිරිසේන එහිදී සදහන් කර ඇත්තේ පෞද්ගලික වෛද්‍ය විද්‍යාල සම්බන්ධයෙන් මතුව ඇති ගැටලූවට සියලූදෙනාට පිළිගත හැකි ආකාරයේ සාධාරණ විසදුමක් ලබාදීමට කටයුතු කරන බවයි.\nමෙහිදී මාළඹේ පෞද්ගලික වෛද්‍ය විද්‍යාලය සම්බන්ධයෙන් ශිෂ්‍ය සංගම් නියෝජිතයින් යෝජනා දෙකක් අඩංගු ලිපියක් ජනාධිපතිවරයා වෙත භාර දුන් බවයි සාකච්ඡාවෙන් අනතුරුව අදහස් දැක්වූ අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු ලහිරු වීරසේකර කියා සිටියේ.",
       "URL": "https://www.hirunews.lk/154643/ගැටලූ-විසඳනතුරු-අධ්‍යාපනය-කඩාකප්පල්-කර-ගන්න-එපා-ජනපති-ශිෂ්‍ය-සංගම්වලින්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4658"
}