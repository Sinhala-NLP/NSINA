{
       "Source": "hirunews",
       "Timestamp": "Monday, 20 March 2017 - 13:56",
       "Headline": "ආච්චිගේ මළගෙදර මුනුපුරාලා දෙපිළ බෙදී  කඩු පොලු යුද්ධයක (ඡායාරූප)",
       "News Content": "මඩකලපුව, ආරයම්පති කර්බලා ප්‍රදේශයේ නිවසක ඇති වූ ආරවුලක් හේතුවෙන් ගැබිණි කාන්තාවක් ඇතුලූ පුද්ගලයින් 07 දෙනෙකු රෝහල් ගත කර තිබෙනවා.\nඅදාළ නිවසේ මියගිය කාන්තාවකගේ දේහය තැන්පත් කර තිබූ අතර අවමංගල්‍ය කටයුතු සඳහා පැමිණි දරු මුණුපුරන් අතර මෙම ගැටුම හටගෙන ඇති බවයි පොලීසිය සඳහන් කළේ.\nමියගිය අදාළ මිත්තණියගේ මරණය සැකසහිත බවට එක් පාර්ශවයක් පැවසීම හේතුවෙන් මෙම ගැටුම හටගෙන තිබෙනවා.\nතියුණු ආයුධවලින් පහරකෑම නිසා තුවාල ලැබූවන් මඩකලපුව ශික්ෂණ රෝහලේ ප්‍රතිකාර ලබන අතර, බරපතල තත්ත්වයෙන් පසු වූ එක් පුද්ගලයෙකු කොළඹ ජාතික රෝහලට මාරු කර යවා ඇති බව සඳහන්.",
       "URL": "https://www.hirunews.lk/157295/ආච්චිගේ-මළගෙදර-මුනුපුරාලා-දෙපිළ-බෙදී-කඩු-පොලු-යුද්ධයක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4604"
}