{
       "Source": "hirunews",
       "Timestamp": "Saturday, 10 July 2021 - 19:33",
       "Headline": "විමල් නිහඬ බව බිඳී (වීඩියෝ)",
       "News Content": "ද්විත්ව පුරවැසි භාවය හිමි පුද්ගලයින්ට පාර්ලිමේන්තුවට පැමිණීමේ අවස්ථාව ලබා නොදිය යුතු බවට වන තම මතයේ වෙනසක් සිදුවී නොමැති බව අමාත්‍ය විමල් වීරවංශ පවසනවා.\nපොල්පැල ලක්ෂ 40 ක් සිටුවීමේ ජාතික වැඩසටහනට සමගාමීව පොල්පැල බෙදාදීම සඳහා කඩුවෙල ප්‍රාදේශීය ලේකම් කාර්යාලයේ අද පැවති උත්සවයකට එක්වෙමිනුයි අමාත්‍යවරයා මේ බව සඳහන් කළේ.\nහිටපු ජනාධිපති මෛත්‍රිපාල සිරිසේනද පොල්පැල ලක්ෂ 40 ක් සිටුවීමේ ජාතික වැඩසටහනට සමගාමීව පොළොන්නරුවේ පිහිටි සිය නිවසේදී පොල් පැල රෝපණයට එක්වුණා.\nඅමාත්‍ය බැසිල් රාජපක්ෂ යළි පාර්ලිමේන්තුවට පැමිණීම පිළිබඳව හිටපු ජනාධිපතිවරයාගෙන්ද මාධ්‍යවේදින් කරුණු විමසුවා.\nඑහිදී හිටපු ජනාධිපතිවරයා සඳහන් කළේ රටට සහ ආර්ථිකයට යහපතක් වනවා නම් කිසිදු ගැටළුවක් නොවන බවයි.",
       "URL": "https://www.hirunews.lk/276628/විමල්-නිහඬ-බව-බිඳී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1828"
}