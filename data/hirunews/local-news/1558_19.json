{
       "Source": "hirunews",
       "Timestamp": "Tuesday, 16 November 2021 - 8:59",
       "Headline": "එක්ස්ප්‍රස් පර්ල් නෞකාව ගැන තවත් සාකච්ඡාවක්",
       "News Content": "මුහුදුබත් වූ එක්ස්ප්‍රස් පර්ල් නෞකාවෙන් තෙල් කාන්දුවීමක් සිදු වුවහොත් එය වැළැක්වීමට ගෙන ඇති ක්‍රියාමාර්ග සම්බන්ධයෙන් ඊයේ (15) සාකච්ඡාවක් පවත්වා තිබෙනවා.\nඅධිකරණ අමාත්‍ය ජනාධිපති නීතිඥ අලි සබ්රිගේ ප්‍රධානත්වයෙන් එම අමාත්‍යාංශයේ පැවති අදාළ සාකච්ඡාවට සමුද්‍රීය පරිසර ආරක්ෂණ අධිකාරිය, නාවික හමුදාව, වරාය අධිකාරිය, නාරා ආයතනය ඇතුළු ආයතන කිහිපයක නිලධාරීන් එක්වුණා.\nනෞකාවේ ගින්නෙන් වූ හානියට වන්දි ලබා ගැනීම සඳහා ගෙනයමින් පවතින ක්‍රියාමාර්ග මෙන්ම ධීවර ජනතාව වෙනුවෙන් ගෙන ඇති පියවර පිළිබඳව ද මෙහිදී සාකච්ඡාවට බඳුන් වී ඇති බවයි අධිකරණ අමාත්‍යාංශය සඳහන් කළේ.",
       "URL": "https://www.hirunews.lk/288149/එක්ස්ප්‍රස්-පර්ල්-නෞකාව-ගැන-තවත්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1558"
}