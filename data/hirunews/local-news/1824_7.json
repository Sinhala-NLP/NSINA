{
       "Source": "hirunews",
       "Timestamp": "Tuesday, 13 July 2021 - 6:45",
       "Headline": "ප්‍රදේශ කිහිපයක හුදෙකලාභාවය ඉවතට",
       "News Content": "කොළඹ, ගම්පහ සහ මඩකලපුව දිස්ත්‍රික්කවල හුදෙකලාභාවයට පත්කර තිබූ ප්‍රදේශ කිහිපයක හුදෙකලාභාවය අද උදෑසන හයේ සිට ඉවත් කිරීමට පියවර ගෙන තිබෙනවා.\nඒ අනුව කොළඹ දිස්ත්‍රික්කයේ වැල්ලම්පිටිය පොලිස් බල ප්‍රදේශයේ සිංහපුර ග්‍රාම නිලධාරී වසමේ හුදෙකලාභාවය ඉවත් කළ බවයි යුද හමුදාපති ජෙනරාල් ශවේන්ද්‍ර සිල්වා කියා සිටියේ.\nගම්පහ දිස්ත්‍රික්කයේ වත්තල පොලිස් බල ප්‍රදේශයේ හැඳල උතුර ග්‍රාම නිලධාරී වසමේ ඕලන්ද ගම්මානය සහ රබර්වත්ත ගම්මානයද හුදෙකලාබවින් ඉවත් කර තිබෙනවා.\nඊට අමතරව මඩකලපුව දිස්ත්‍රික්කයේ කාත්තන්කුඩි පොලිස් බල ප්‍රදේශයේ මන්ජන්තෝඩුවායි උතුර ග්‍රාම නිලධාරී වසම සහ මන්ජන්තෝඩුවායි දකුණ ග්‍රාම නිලධාරී වසමේ ජින්නා පාරද හුදෙකලාභාවය ඉවත් කළ ප්‍රදේශවලට අයත්.",
       "URL": "https://www.hirunews.lk/276815/ප්‍රදේශ-කිහිපයක-හුදෙකලාභාවය-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1824"
}