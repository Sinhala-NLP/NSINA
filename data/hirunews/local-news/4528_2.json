{
       "Source": "hirunews",
       "Timestamp": "Monday, 08 May 2017 - 10:01",
       "Headline": "ලක්‌ෂ 10ක්‌ ගන්න සැමියා බිරිඳට කළ බොරුවට අතටම අහුවෙයි",
       "News Content": "ඊශ්‍රාලයේ සිටින සිය බිරිඳගෙන් රුපියල් ලක්‌ෂ 10 ක්‌ ලබාගැනීමට කප්පම් කල්ලියක්‌ තමන් පැහැරගෙන ගිය බවට සිය 18 හැවිරිදි පුත්‍රයාට දුරකථන ඇමැතුම් දෙමින් සැඟවී සිටි 42 හැවිරිදි දෙදරු පියකු ඊයේ (07) කළුතර දකුණ පොලිසිය මගින් අත්අඩංගුවට ගෙන තිබෙනවා.\nසිය පියා 5 වැනිදා නාගොඩ බැංකුවට ගිය බවත් සවස නොපැමිණි නිසා දුරකථන ඇමතුමක්‌ දුන් විට යම් කිසි පිරිසක්‌ විසින් තමන් පැහැරගෙන ගිය බවට ප්‍රකාශ කළ බවත් තමන්ගේ අත් පා බැඳ ඇති අතර මුදා හැරීමට ලක්‌ෂ 10 ක මුදලක්‌ ඉල්ලා සිටින බවත් පොලිසියට සිද්ධිය පිළිබඳව දැන්වුවහොත් මරණ බවට තර්ජනය කරන බවත් 18 හැවිරිදි සිසුවා පොලිසියට පැමිණිලි කර තිබෙනවා.\nකෙසේ වෙතත් ඊයේ රාත්‍රි සිය පුතාට කතා කළ සැකකාර පියා 8 වැනිදා බැංකුවෙන් ලක්‌ෂ 10 ක මුදල ලබාගෙන තමන්ට භාරදෙන ලෙස පවසා කප්පම්කරුවන් තමාට පවසා මුදා හැරිය බව ප්‍රකාශ කළ බවයි පොලිසිය සඳහන් කළේ.\nඑහිදී සැකකාර පියා අත්අඩංගුවට ගෙන ප්‍රශ්න කිරීමේදී තමන් අසල්වාසීන්ගෙන් ලබාගත් ණය ගෙවීම සඳහා බිරිඳගෙන් මුදල් ලබා ගැනීමට රඟපෑමක යෙදුණ බව පොලිසියට ප්‍රකාශ කර තිබෙනවා.",
       "URL": "https://www.hirunews.lk/160849/ලක්‌ෂ-10ක්‌-ගන්න-සැමියා-බිරිඳට-කළ-බොරුවට-අතටම-අහුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4528"
}