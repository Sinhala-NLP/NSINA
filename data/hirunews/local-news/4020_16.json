{
       "Source": "hirunews",
       "Timestamp": "Monday, 26 March 2018 - 6:48",
       "Headline": "මන්ද මානසික තරුණියක් දූෂණය කළ ආණමඩුවේ තරුණයා",
       "News Content": "නිවසක තනිවම සිටි වයස අවුරුදු 20 ක් වන මන්ද මානසික තරුණියක් දූෂණය කළ බව කියන තරුණයෙකුව අත්අඩංගුවට ගෙන ඇති බව ආණමඩුව පොලීසිය පවසනවා.\nපොලීසිය විසින් අත්අඩංගුවට ගෙන ඇත්තේ ආණමඩුව - තෝණිගල ප්‍රදේශයේ පදිංචි 31 හැවිරිදි අයෙක්.\nඔහු අවිවාහකයෙකු බවයි පොලීසිය සඳහන් කළේ.\nඅතවරයට පත්ව ඇති තරුණිය ඇයගේ මව සමග ජීවත් වී තිබෙනවා.\nමව කුලී වැඩට යන අතර කාලයේ තරුණිය නිවසේ තනිවම වාසය කර තිබෙනවා.\nඑසේ තරුණිය නිවසේ තනිවම සිටිනා විට පැමිණ ඇති සැකකරු ඇයට අතවර කර පලා ගොස් ඇති බවයි පොලිසිය ප්‍රකාශ කළේ.\nපසුව මේ බව දැන ගෙන ඇති තරුණියගේ මව විසින් සිද්ධිය පොලීසියට පැමිණිලි කර තිබෙනවා.\nඅතවරයට පත්ව ඇති තරුණිය වෛද්‍ය පරීක්ෂණයක් සදහා ආණමඩුව දිසා රෝහලට ඇතුළත් කර ඇති අතර සැකකරු ආණමඩුව මහේස්ත්‍රාත් අධිකරයට ඉදිරිපත් කිරීමට නියමිතයි.",
       "URL": "https://www.hirunews.lk/186864/මන්ද-මානසික-තරුණියක්-දූෂණය-කළ-ආණමඩුවේ-තරුණයා",
       "Category": "Local News",
       "Parent URL": "https://www.hirunews.lk/local-news.php?pageID=4020"
}