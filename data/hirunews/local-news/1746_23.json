{
       "Source": "hirunews",
       "Timestamp": "Wednesday, 18 August 2021 - 8:43",
       "Headline": "අද පැය 12ක් ප්‍රදේශ රැසක ජලය කපයි",
       "News Content": "වත්තල ඇතුළු ප්‍රදේශ කිහිපයකට අද (18) දිනයේ පැය 12ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසනවා.\nපෙරවරු 10.00 සිට රාත්‍රි 10.00 දක්වා අදාළ ප්‍රදේශවලට ජල සැපයුම අත්හිටුවන බවට යි එම මණ්ඩලය සඳහන් කළේ.\nවත්තල, හැදල, ඇළකන්ද, අල්විස් ටවුම, වැලිකඩමුල්ල, කෙරවලපිටිය, මාබෝල, හුණුපිටිය, වෙඩ්කන්ද, වේවැල්දූව, ප්‍රංශවත්ත, කිරිබත්ගොඩ නව පාර, පාදිලිය තුඩුව පාර, දළුපිටිය පාර සහ අක්බාර් පාළම යන ප්‍රදේශවලට අදාළ කාලය තුළ ජල සැපයුම අත්හිටුවනු ඇත.\nජල සැපයුම් පද්ධතියේ වැඩිදියුණු කිරිමේ කටයුත්තක් හේතුවෙන් ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවාහන මණ්ඩලය සඳහන් කළා.",
       "URL": "https://www.hirunews.lk/279989/අද-පැය-12ක්-ප්‍රදේශ-රැසක-ජලය-කපයි",
       "Category": "Local News",
       "Parent URL": "https://www.hirunews.lk/local-news.php?pageID=1746"
}