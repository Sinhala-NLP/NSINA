{
       "Source": "hirunews",
       "Timestamp": "Friday, 28 July 2023 - 11:10",
       "Headline": "වතු කම්කරුවන්ට ආපදා කළමණාකරණ පෙරහුරුවක්",
       "News Content": "වතු ආශ්‍රිත පදිංචිකරුවන්ට ආපදා කළමණාකරණ පෙරහුරු වැඩසටහනක් ඊයේ (27) දින හැටන් කොටගල මේෆිල්ඩ්, යුනිෆිල්ඩ්, කුඩාඔය යන වතුවලදි සිදු කෙරුණා.\nනුවරඑළිය දිස්ත්‍රික් ලේකම් නන්දන ගලබඩගේ උපදෙස් පරිදි නුවරඑළිය දිස්ත්‍රික් ආපදා කලමණාකරණ ඒකකය සහ ජාතික ගොඩනැගිලි පර්යේෂණ ආයතනය රාජ්‍ය නොවන සංවිධානයක් සමග එක්ව මෙම ආපදා පෙරහුරු වැඩසටහන දියත් කළා.\nනුවරඑළය දිස්ත්‍රික්කයේ වතු ආශ්‍රිත ප්‍රදේශවලට අධික වර්ෂාව සහ තද සුළං පවතින අවස්ථාවල සිදු වන නායයාම්,ගං වතුර තත්ත්වයන්, පස් කඳු කඩා වැටිම්, ගස් කඩා වැටිම් යන ආපදාවන් සිදු විමට ප්‍රථම එම ජනතාව ආරක්ෂිත ස්ථාන කරා යොමු කිරිමේ අරමුණින් මෙම ආපදා පෙරහුරු වැඩසටහන පැවැත් වු බවයි නුවරඑළිය දිස්ත්‍රික් ආපදා කලමණාකරණ ඒකකයේ නියෝජ්‍ය අධ්‍යක්ෂක එස්. එම්. බණ්ඩාර කියා සිටියා.\nවතු ආශ්‍රිත ප්‍රදේශවල මෙවැනි ආපදා පෙරහුරුවක් පැවැත් වු ප්‍රථම අවස්ථාව මෙය බවත් අධික වර්ෂාව පවතින විටදි නායයාම් ලක්ෂණ හඳුනාගැනිම සම්බන්ධයෙන්ද මෙම පෙරහුරුවේදි වතු කම්කරුවන් දැනුවත් කිරිමට පියවර ගත් බවයි ජාතික ගොඩනැගිලි පර්යේෂණ ආයතනයේ භු විද්‍යාඥ කසුන් තරින්ද කියා සිටියේ.\nහදිසි ආපදාවකදි රෝගින් සහ තුවාලකරුවන් එම ස්ථානවලින් ඉවත් කර ආරක්ෂිත ස්ථාන කරා රැගෙන යාමට, අවතැන් වුවන්ට පිසු ආහාර පිලියෙල කිරිම, අවතැන් වුවන්ට අවශ්‍ය යටිතල පහසුකම් ලබාදිමට ආදියට පෙරහුරුව පැවැති වතුවල තරුණ කණ්ඩායම්ද ස්ථාපනය කරනු ලැබු අතර 27 වන දින සිට දින තුනක් වතු ආශ්‍රිත ප්‍රදේශවල මෙම පෙරහුරු වැඩසටහන පවත්වන බවත් පෙරහුරු වැඩසටහන සම්පුර්ණයෙන්ම විඩියෝගත කර අනෙකුත් වතුවල පදිංචි වතු කම්කරුවන්ට එය නැරඹිමට අවස්ථාව සලසා දෙන බවයි නුවරඑළිය දිස්ත්‍රික් ආපදා කලමණාකරණ ඒකකයේ නියෝජ්‍ය අධ්‍යක්ෂකවරයා වැඩිදුරටත් කියා සිටියේ.",
       "URL": "https://www.hirunews.lk/342803/වතු-කම්කරුවන්ට-ආපදා-කළමණාකරණ-පෙරහුරුවක්",
       "Category": "Local News",
       "Parent URL": "https://www.hirunews.lk/local-news.php?pageID=145"
}