{
       "Source": "hirunews",
       "Timestamp": "Saturday, 02 December 2017 - 14:28",
       "Headline": "හෙටත් දිවයිනේ පළාත් කිහිපයකට වැසි සහ සුළං",
       "News Content": "ඔකී සුළි කුණාටුව දිවයිනෙන් ඔබ්බට තවදුරටත් ගමන් කරන අතර, ශ්‍රී ලංකාව කෙරෙහි එහි බලපෑම ක්‍රමයෙන් අඩුවෙතැයි අපේක්ෂා කරන බව කාලගුණ විද්‍යා දෙපාර්තමේන්තුව සඳහන් කළා.\nහෙට දිනය සඳහා එමගින් නිකුත් කළ කාලගුණ අනාවැකියේ දැක්වෙන්නේ දිවයිනේ බොහෝ ප්‍රදේශවලට පස්වරුවේ වැසි හෝ ගිගුරුම් සහිත වැසි ඇති විය හැකි බවයි.\nබස්නාහිර, සබරගමුව, මධ්‍යම පළාත්වලටත්, පුත්තලම, ගාල්ල සහ මාතර දිස්ත්‍රික්කවලටත් හෙට උදය කාලයේ වැසි ඇති විය හැකියි.\nබස්නාහිර, සබරගමුව සහ ඌව පළාත්වල ඇතැම් ස්ථානවලට තරමක් තද වැසි අපේක්ෂා කෙරෙනවා.\nරත්නපුර, කළුතර සහ ගාල්ල දිස්ත්‍රික්කවල විටින් විට හමන පැයට කිලෝමීටර් 50ක් පමණ වූ තරමක් තද සුළං බලාපොරොත්තු විය හැකි බවයි කාලගුණ විද්‍යා දෙපාර්තමේන්තුව අද දහවල් නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/177440/හෙටත්-දිවයිනේ-පළාත්-කිහිපයකට-වැසි-සහ-සුළං",
       "Category": "Local News",
       "Parent URL": "https://www.hirunews.lk/local-news.php?pageID=4190"
}