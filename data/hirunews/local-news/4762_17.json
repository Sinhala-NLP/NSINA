{
       "Source": "hirunews",
       "Timestamp": "Thursday, 08 December 2016 - 17:03",
       "Headline": "බදුල්ලේදී සිසුන් පිරිසක් උද්ඝෝෂණයක",
       "News Content": "බදුල්ල උසස් ජාතික ඩිප්ලෝමා ආයතනයේ සිසුන් අද (08) උද්ඝෝෂණයක නිරත වුණා.\nපාඨමාලා ලියාපංදිචියට මුදල් අය කිරීම, පාඨමාලා මුදලට විකිණීම,වරප්‍රසාද කප්පාදුව,පාඨමාලා කප්පාදුව යන සිදුවීම් වහාම නතර කරන ලෙස ඉල්ලා ඔවුන් මෙලෙස උද්ඝෝෂණයේ නිරත වූ බවයි අප වාර්තාකරු සඳහන් කළේ.\nඋද්ඝෝෂණකරුවන් පෙලපාලියකින් බදුල්ල නරගයට පැමිණ  ඔවුන් පළාත් සභාව ඉදිරියේ සහ බදුල්ල වටරවුම ඉදිරියේ මාර්ගය අවහිර කර උද්ඝෝෂණයේ නියැලුණා.\nමෙම තත්ත්වය නිසා එම මාර්ගය තාවකාලිව වසා දමා විකල්ප මාර්ගවල වාහන යැවීමට පොලිසියට සිදුවූ  බවයි අප වාර්තාකරු වැඩිදුරටත් සදහන් කළේ.",
       "URL": "https://www.hirunews.lk/149253/බදුල්ලේදී-සිසුන්-පිරිසක්-උද්ඝෝෂණයක",
       "Category": "Local News",
       "Parent URL": "https://www.hirunews.lk/local-news.php?pageID=4762"
}