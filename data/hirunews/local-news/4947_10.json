{
       "Source": "hirunews",
       "Timestamp": "Wednesday, 27 July 2016 - 15:44",
       "Headline": "සයිටම් විරෝධයට සංවිධාන 30 ක් එක්වෙයි ‘‘අලුත් පරපුරත්’’ ඒ අතර",
       "News Content": "‘‘මාළඹේ සයිටම් හොර උපාධි කඩය අහෝසි කරනු’’ තේමාව යටතේ නුගේගොඩ නගරයේ අද සංවිධාන කර තිබූ විරෝධතා පෙළපාලියට සහ සිසු ජන රැළියට වෘත්තිය සමිති සහ සිවිල් සංවිධාන 30 ක නියෝජිතයන් එක්ව සිටියා.\nඊට අලුත් පරපුර සංවිධානයේ නියෝජිතයින්ද  එක්වීම විශේෂත්වයක්.\nඅන්තර් විශ්වවිද්‍යාලයීය ශිෂ්‍ය බල මණ්ඩලයේ මූලිකත්වයෙන් සංවිධාන කළ මෙම විරෝධතා පා ගමන ආරම්භ වුණේ ශ්‍රී ජයවර්ධනපුර විශ්වවිද්‍යාලය ඉදිරිපිටින්.\nහයිලෙවල් මාර්ගය ඔස්සේ පැමිණි මෙම විරෝධතා පා ගමනට විශ්වවිද්‍යාල සිසුන් 2000 කට අධික පිරිසක් එක්ව සිටි බවයි අප වාර්තාකරු සඳහන් කළේ.\nමේ හේතුවෙන් අද පස්වරුවේ හයිලෙවල් මාර්ගයේ දැඩි රථවාහන තදබදයක්ද පැවතුණා.\nපා ගමනින් පැමිනි ඔවුන් නුගේගොඩ - ආනන්ද සමරකෝන් එළිමහන් රංග පීඨයේදී රැළිය ආරම්භ කළා.",
       "URL": "https://www.hirunews.lk/139140/සයිටම්-විරෝධයට-සංවිධාන-30-ක්-එක්වෙයි-අලුත්-පරපුරත්-ඒ-අතර",
       "Category": "Local News",
       "Parent URL": "https://www.hirunews.lk/local-news.php?pageID=4947"
}