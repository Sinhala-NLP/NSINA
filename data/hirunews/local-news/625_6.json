{
       "Source": "hirunews",
       "Timestamp": "Tuesday, 03 January 2023 - 22:44",
       "Headline": "පළමු තරගයෙන් ඉන්දියාවට තියුණු ජයක්",
       "News Content": "ඉන්දියාවේ මුම්බායි හි වන්කඩේ ක්‍රීඩාංගණයේ පැවති ඉන්දු-ශ්‍රී ලංකා පලමු පන්දුවාර විස්ස තරගයේ ජයග්‍රහණය ඉන්දීය කණ්ඩායම සතුවුනා.\nඅතිශයින් උණුසුම් අවසානයක් කරා රැගෙන ගිය මෙම තරගයේ අවසන් පන්දුවේදී ශ්‍රී ලංකා කණ්ඩායමට ලකුණු හතරක් ලබා ගැනීමට නියමිතව තිබූ අතර පන්දුවට පහර දුන් චාමික කරුණාරත්න ට ලබා ගත හැකි වූයේ එක් ලකුණක් පමණයි.\nඒ අනුව ඉන්දීය කණ්ඩායම පළමු තරගයෙන් ලකුණු දෙකක තියුණු ජයග්‍රහණයක් අත්කර ගන්නට සමත් වුණා.\nතරගයේ පළමුව පන්දුවට පහර දුන් ඉන්දීය කණ්ඩායම නියමිත පන්දුවාර 20 අවසානයේදි කඩුලුු පහකට ලකුණු 162ක් ලබාගත් අතර පිළිතුරු ඉනිමේ දී ශ්‍රී ලංකා කණ්ඩායම නියමිත පන්දුවාර 20 තුළ දී සියලුම ක්‍රීඩකයින් දැවී රැස්කර ගත්තේ ලකුණු 160ක් පමණයි.\nශ්‍රී ලංකා ඉනිම වෙනුවෙන් නායක දසුන් ශානක පන්දු 27 කදී ලකුණු 45 ක් ලබාගත් අතර කුසල් මෙන්ඩිස් ලකුණු 28 සහ චාමික කරුණාරත්න පන්දු 16කදී නොදැවී ලකුණු 23ක්ක් රැස් කරගත්තා.\nඅද දිනයේ ඉන්දීය කණ්ඩායම වෙනුවෙන් පන්දු වාර 20 වරම් ලැබූ ශිවම් මාවී පන්දු ඕවර හතරක් යවමින් ලකුණු 22 කට කඩුලු 4ක් දවා ගැනීම විශේෂ සිදුවීමක්.",
       "URL": "https://www.hirunews.lk/324215/පළමු-තරගයෙන්-ඉන්දියාවට-තියුණු-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=625"
}