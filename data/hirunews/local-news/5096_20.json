{
       "Source": "hirunews",
       "Timestamp": "Friday, 08 April 2016 - 19:35",
       "Headline": "අවුරුද්දට රසකැවිලි එපා ?",
       "News Content": "අලූත් අවුරුදු කෑම මේසයේ රස කැවිලි එක් කර ගැනීම වෙනුවට පළතුරු යොදා ගන්නා ලෙස සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල ජනතාවගෙන් ඉල්ලීමක් කරනවා.\nඋත්සව සමයේ සතුට රැකගනිමු යන තේමාව යටතේ කොළඹ අද පැවති මාධ්‍ය හමුවකට එක්වෙමිනුයි ඔහු මෙම ඉල්ලීම සිදුකළේ.\nමේ අතර, රතිඤ්ඤා නිෂ්පාදනය සහ භාවිත කිරීම සම්බන්ධයෙන් නීතිරීති සම්පාදනය විය යුතු බව ශ්‍රී ලංකා අක්ෂි වෛද්‍ය විශේෂඥයන්ගේ සංගමය පවසනවා.\nකොළඹ අද පැවති මාධ්‍ය හමුවකදී එහි සාමාජික අක්ෂි ශල්‍ය විශේෂඥ වෛද්‍ය මංගලා ගමගේ ප්‍රකාශ කළේ එළැඹෙන උත්සව සමයේදී රතිඤ්ඤා භාවිතය සම්බන්ධයෙන් දෙමව්පියන් සහ වැඩිහිටියන් අවධානයෙන් පසුවිය යුතු බවයි.",
       "URL": "https://www.hirunews.lk/130434/අවුරුද්දට-රසකැවිලි-එපා",
       "Category": "Local News",
       "Parent URL": "https://www.hirunews.lk/local-news.php?pageID=5096"
}