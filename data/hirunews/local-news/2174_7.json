{
       "Source": "hirunews",
       "Timestamp": "Tuesday, 02 February 2021 - 11:05",
       "Headline": "කිඹුලා ඇලේ ගුණා ඇතුලු තිදෙනෙකු චෙන්නායි නුවරදී අත්අඩංගුවට (වීඩියෝ)",
       "News Content": "සංවිධානාත්මක අපරාධ කල්ලි නායකයෙකු වන කිඹුලා ඇලේ ගුණා, ඔහුගේ පුත්‍රයා සහ තවත් පාතාල කල්ලි සාමාජිකයෙකු වන බුම්මා නැමැත්තා ඉන්දියාවේ චෙන්නායි නුවරදී අත්අඩංගුවට ගෙන ඇති බව මහජන ආරක්ෂක අමාත්‍ය විශ්‍රාමික රියර් අද්මිරාල් සරත් වීරසේකර ප්‍රකාශ කළා.\nමෙරට සිදුවූ ප්‍රධාන පෙළේ අපරාධ රැසකට සම්බන්ධ කිඹුලා ඇලේ ගුණ ඇතුලු අනෙකුත් සැකකරුවන් කඩිනමින් මෙරටට ගෙන්වාගැනීමට කටයුතු කරන බවයි ඔහු කියා සිටියේ.\nඅත්අඩංගුවට ගැනුනු සින්නයියා ගුණසේකරම් නොහොත් කිඹුලා ඇලේ ගුණා නැමැත්තාට 1999 වසරේ කොළඹ නගර සභා පිටියේ පැවති මහජන රැස්වීමකදී එවක ජනාධිපති අපේක්ෂිකා චන්ද්‍රිකා බණ්ඩාරනායක කුමාරණතුංග ඉලක්ක කරගනිමින් එල්ලවූ මරාගෙන මැරෙන ප්‍රහාරය සම්බන්ධයෙන්ද චෝදනා එල්ලවී තිබෙනවා.",
       "URL": "https://www.hirunews.lk/261417/කිඹුලා-ඇලේ-ගුණා-ඇතුලු-තිදෙනෙකු-චෙන්නායි-නුවරදී-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2174"
}