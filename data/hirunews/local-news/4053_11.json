{
       "Source": "hirunews",
       "Timestamp": "Sunday, 04 March 2018 - 13:29",
       "Headline": "නීතිවිරෝධී ලෙස රැගෙන ආ විදේශ මුදල් තොගයක් සමග අයෙක් අල්ලයි",
       "News Content": "රුපියල් ලක්ෂ 78 ක් පමණ වටිනා විදේශ මුදල් තොගයක් , රේගුවට ප්‍රකාශ නොකර නීතිවිරෝධී ලෙස තායිලන්තය වෙත රැගෙන යෑමට තැත් කළ චීන ජාතිකයෙකු අද(04) අලුයම කටුනායක ගුවන් තොටුපොළේ දී රේගු නිලධාරීන් විසින් අත්අඩංගුවට ගෙන තිබෙනවා.\nමොහු පෞද්ගලික ව්‍යාපාරික ආයතනයක සේවය කරන 40 හැවිරිදි චීන ජාතිකයෙක්.\nඔහු අද (04) දින අලුයම 1.30 ට පමණ තායිලන්තයේ බැංකොක් බලා පිටත්ව යන තායි ගුවන් සේවයේ ටී.ජී. -308 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබෙනවා.\nඔහු විසින් රැගෙන ආ ගමන් මල්ලේ නීතිවිරෝධී ලෙස ඇමෙරිකානු ඩොලර් 50,100 ක් සගවා ගෙන තිබී රේගු නිලධාරීන් විසින් අත් අඩංගුවට ගෙන තිබෙනවා.\nකටුනායක ගුවන් තොටුපොළ රේගු නිලධාරීන් විසින් මෙම චීන ජාතිකයා සහ මෙම විදේශ මුදල් තොගය අත්අඩංගුවේ තබා ගෙන මේ පිළිබඳව වැඩිදුර පරීක්ෂණ ආරම්භ කර තිබෙනවා.",
       "URL": "https://www.hirunews.lk/185085/නීතිවිරෝධී-ලෙස-රැගෙන-ආ-විදේශ-මුදල්-තොගයක්-සමග-අයෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4053"
}