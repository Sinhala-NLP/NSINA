{
       "Source": "hirunews",
       "Timestamp": "Sunday, 25 September 2022 - 17:47",
       "Headline": "Eliud Kipchoge ඔහුගේම ලෝක වාර්තාව බිඳ දමයි",
       "News Content": "ද්විත්ව ඔලිම්පික් ශූර Eliud Kipchoge ඉරිදා බර්ලිනයේ පැවති තරඟයේදී පැය දෙකයි මිනිත්තු එකයි තත්පර 9 කින් තරඟය නිම කරමින් ඔහුගේම පිරිමි මැරතන් ලෝක වාර්තාව බිඳ දමා තිබෙනවා.\n37 හැවිරිදි කෙන්යානු ක්‍රීඩකයා පැය දෙකයි මිනිත්තු එකයි තත්පර නවයක කාලයකදී එම සීමාව පසුකරමින් වසර හතරකට පෙර ජර්මනියේ අගනුවරදී තැබූ ඔහුගේ හොඳම දක්ෂතාව වන පැය දෙකයි මිනිත්තු එකයි තත්පර තිස් නවයක වාර්තාව බිඳ දැමුවා.\nමෙම වාර්තාවෙන් පසු අදහස් දක්වමින් කිප්චෝජ් ප්‍රකාශ කළේ  \"මගේ සූදානම ගැන මම සතුටු වන අතර කණ්ඩායමක් ලෙස කටයුතු කිරීම නිසා මම මෙතරම් වේගවත් යැයි මම සිතමි. සියල්ල කණ්ඩායම් ක්‍රියාකාරකම් මත රඳා පවතී,\" \"මාව පොලඹවන්නේ මගේ පවුලයි. මට අවශ්‍ය වන්නේ තරුණයන්ව දිරිමත් කිරීමටයි. ක්‍රීඩාව මිනිසුන්ව එක්සත් කරයි. එය මා දිරිමත් කරයි.\" යනුවෙන්.\nඔහු 2019 වසරේ වියානාහිදී පැය දෙකකට අඩු කාලයකදී මැරතන් ධාවන තරඟයක් ජයගෙන තිබුණ ද එය නිල තරඟයක් නොවූ බවින් ලෝක වාර්තාවක් ලෙස පිළිගැනුණේ නැහැ.",
       "URL": "https://www.hirunews.lk/316299/eliud-kipchoge-ඔහුගේම-ලෝක-වාර්තාව-බිඳ-දමයි",
       "Category": "Local News",
       "Parent URL": "https://www.hirunews.lk/local-news.php?pageID=845"
}