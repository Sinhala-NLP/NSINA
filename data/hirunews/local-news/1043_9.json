{
       "Source": "hirunews",
       "Timestamp": "Wednesday, 06 July 2022 - 11:02",
       "Headline": "ඩුබායි නිපුනගේ අනියම් බිරිඳ මත්කුඩු සමඟ අත්අඩංගුවට",
       "News Content": "ඩුබායිහි සැඟව සිටින මත්ද්‍රව්‍ය ජාවාරම්කරුවෙකු වන ඩුබායි නිපුණගේ අනියම් බිරිඳ පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.\nඒ උපාය දූතයන් යොදවා පැපිලියාන ප්‍රදේශයේ ඊයේ සිදු කළ වැටලීමකදී යි.\nමෙම කාන්තාව දීර්ඝ කාලයක් තිස්සේ හෙරොයින් මත්කුඩු දිවයිනේ විවිධ ප්‍රදේශවලට ප්‍රවාහනය කිරීමේ නිරත ව සිට ඇති බවට යි චෝදනා එල්ල වන්නේ.\nඇය සතුව තිබී හෙරොයින් ග්‍රෑම් 20ක් එම ජාවාරමෙන් උපයාගත් රුපියල් ලක්ෂ 21ක් මෙන්ම ජංගම දුරකථනයක් ද පොලිස් භාරයට ගෙන ඇති බවයි වාර්තා වන්නේ.\nඩුබායි නිපුණ මත්ද්‍රව්‍ය ජාවාරම්කරුවෙකු වන කංජිපානි ඉම්රාන්ගේ සමීපතමයෙක් වන අතර, ඔහු කලක් තිස්සේ ඩුබායි සිට මෙම මත්කුඩු ජාවාරමට සම්බන්ධ වී සිට තිබෙනවා.\nමෙම කාන්තාවගෙන් වැඩිදුර ප්‍රශ්න කිරීම්වල දී ඩුබායි නිපුණ නීතිවිරෝධී ලෙස උපයා ගත් වත්කම් රැසක් පිලිබඳ ද තොරතුරු හෙළි වී ඇති බවයි වාර්තා වන්නේ.",
       "URL": "https://www.hirunews.lk/309189/ඩුබායි-නිපුනගේ-අනියම්-බිරිඳ-මත්කුඩු-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1043"
}