{
       "Source": "hirunews",
       "Timestamp": "Thursday, 31 March 2016 - 7:47",
       "Headline": "රටට වැඩකළ පමණින් මැතිවරණ දිනන්න බැහැ",
       "News Content": "රටට වැඩකළ පමණින් කිසිවෙකුට මැතිවරණ ජයග්‍රහණ කළ නොහැකි බව ජනාධිපති මෛත්‍රීපාල සිරිසේන පවසනවා.\n50 - 60 දශකවලදී රට තුළ සිදුකළ සංවර්ධනයේදී පෙළොන්නරුව දිස්ත්‍රික්කය සංවර්ධනය කිරීමේ නියමුවෙකු ලෙස විශිෂ්ඨ  මෙහෙයක් ඉටුකළ සී. පී. ද සිල්වාගේ චරිතාපදානය වන මින්නේරි දෙවියෝ කෘතිය එළිදැක්වීමේ උත්සවයට ඊයේ  එක්වෙමිනුයි ඔහු මේ බව සඳහන් කළේ.\nඅමාත්‍ය විජේදාස රාජපක්ෂ විසින් මෙම කෘතිය රචනා කර ඇති අතර, එහි පළමු පිටපත ජනාධිපතිවරයා වෙත පිරිනමනු ලැබුවා.\nඑම අවස්ථාවට අග්‍රාමාත්‍ය රනිල් වික්‍රමසිංහද එක්ව සිටියා. අගමැතිවරයා සඳහන් කළේ රටේ සංවර්ධනය වෙනුවෙන් සියලූ පාර්ශව එක්ව කටයුතු කළ යුතු බවයි.\nඉදිරි මාස කිහිපය තුළ සංවර්ධන ගමන් මාර්ගය පිළිබඳව පැහැදිළි වනු ඇති බව අග්‍රාමාත්‍යවරයා මෙහිදී වැඩිදුරටත් සඳහන් කළා.",
       "URL": "https://www.hirunews.lk/129776/රටට-වැඩකළ-පමණින්-මැතිවරණ-දිනන්න-බැහැ",
       "Category": "Local News",
       "Parent URL": "https://www.hirunews.lk/local-news.php?pageID=5108"
}