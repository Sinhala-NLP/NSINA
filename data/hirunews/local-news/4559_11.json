{
       "Source": "hirunews",
       "Timestamp": "Tuesday, 18 April 2017 - 7:23",
       "Headline": "එච්.වන්. එන්.වන් - ඖෂධ හිඟයක්",
       "News Content": "එච්. වන් එන්. වන් වෛරසය වැළදුණු රෝගීන් ප්‍රමාණය තවදුරටත් ඉහළ යමින් පවතින බව සමස්ත ලංකා හෙද සංගමය පවසනවා.\nඑහි සභාපති ගාමිණී කුමාරසිංහ හිරු ප්‍රවෘත්ති අංශයට සඳහන් කළේ රෝගය පාලනය කිරීම සඳහා සෞඛ්‍ය අමාත්‍යාංශය මේ වන විටත් නිසි පියවර ගෙන නොමැති බවයි.\nමෙම වෛරස් රෝගය සඳහා ලබාදෙන ටැමිෆ්ලූ නැමැති ඖෂධයේ හිඟතාවයක් පවතින බව රජයේ වෛද්‍ය නිලධාරීන්ගේ සංගමය චෝදනා කරනවා.\nමෙම ඖෂධය නිසි පරිදි රෝහල්වලට ලබාදීම සඳහා සෞඛ්‍ය බලධාරීන් මේ වන විටත් කටයුතු කර නොමැති බවයි එම සංගමයේ සහකාර ලේකම් වෛද්‍ය හරිත අලුත්ගේ හිරු ප්‍රවෘත්ති අංශයට සදහන් කළේ.\nහිරු ප්‍රවෘත්ති අංශය මේ සම්බන්ධයෙන් රජයේ වෛද්‍ය සැපයුම් අංශයේ අධ්‍යක්ෂ විශේෂඥ වෛද්‍ය ලාල් පනාපිටියගෙන් විමසීමක් කළා.\nඑහිදී ඔහු සදහන් කළේ වෛරස් රෝගය පැතිරීමත් සමඟ ටැමිෆ්ලූ නැමැති ඖෂධය සඳහා ඉල්මලු සියයට 15කින් ඉහළ ගොස් ඇති බවයි.\nනමුත් රෝගීන් සඳහා අවශ්‍ය ඖෂධ සෞඛ්‍ය අමාත්‍යාංශය සතුව පවතින බවයි ඔහු එහිදී සදහන් කළේ.",
       "URL": "https://www.hirunews.lk/159381/එච්-වන්-එන්-ඖෂධ-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=4559"
}