{
       "Source": "hirunews",
       "Timestamp": "Tuesday, 21 February 2023 - 16:49",
       "Headline": "ජයිකා ව්‍යාපෘති යළි අරඹන්නැයි අගමැතිගෙන් ඉල්ලීමක්",
       "News Content": "ජාත්‍යන්තර මූල්‍ය අරමුදල මගින් යෝජිත ණය ප්‍රතිව්‍යුහගත කිරීමේ පැකේජය සම්පූර්ණ වූ වහාම නවතා ඇති ජපාන ජාත්‍යන්තර සහයෝගීතා නියෝජිත ආයතනයේ ව්‍යාපෘති යළි ආරම්භ කරන ලෙස අග්‍රාමාත්‍ය දිනේෂ් ගුණවර්ධන ඉල්ලීමක් කර තිබෙනවා.\nජයිකා ආයතනයේ දකුණු ආසියාව සඳහා වන අධ්‍යක්ෂ ජනරාල් ඉතෝ තෙරුයුකි හමු වූ අවස්ථාවේදියි අග්‍රාමාත්‍යවරයා මෙම ඉල්ලීම සිදුකර ඇත්තේ.\nඑහි දී ඔහු අග්‍රාමාත්‍යවරයාට සහතික වී ඇත්තේ මූල්‍ය අරමුදලේ ණය ප්‍රතිව්‍යුහගත කිරීමේ වැඩසටහන අවසන් කළ වහාම ජයිකා ව්‍යාපෘති නැවත ආරම්භ කරන බවයි.\nරාජ්‍ය මූල්‍ය අර්බුදය හේතුවෙන් ඇමරිකානු ඩොලර් බිලියන 2.5 ක් වටිනා ජයිකා ව්‍යාපෘති 12 ක් තාවකාලිකව නතර කර තිබෙනවා.",
       "URL": "https://www.hirunews.lk/327958/ජයිකා-ව්‍යාපෘති-යළි-අරඹන්නැයි-අගමැතිගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=522"
}