{
       "Source": "hirunews",
       "Timestamp": "Saturday, 13 May 2023 - 7:03",
       "Headline": "ඌව වෙල්ලස්ස විශ්ව විද්‍යාලයට වෛද්‍ය පීඨයක්",
       "News Content": "විශ්ව විද්‍යාල ප්‍රතිපාදන කොමිසන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග සඳහන් කරන්නේ තවත් මාස හයකින් ඌව වෙල්ලස්ස විශ්ව විද්‍යාලයේ වෛද්‍ය පීඨය ආරම්භ කරන බවයි.\nසභාපතිවරයා වැඩිදුරටත් සඳහන් කළේ මේ වන විට බදුල්ල මහ රෝහලේ සේවය කරනු ලබන විශේෂද වෛද්‍යවරු 30 දෙනෙක් පමණ ඌව වෙල්ලස්ස විශ්ව විද්‍යාලයේ අලුතින් ආරම්භ කරනු ලබන වෛද්‍ය පීඨයේ සේවය කිරීමට කැමැත්ත පළකර ඇති බවයි\nඌව වෙල්ලස්ස විශ්ව විද්‍යාලයේ ඊයේ (12) පැවති උත්සව අවස්ථාවට එක්වෙමින් ඔහු මේ බව සඳහන් කළා.\nජ්‍යෙෂ්ඨ මහාචාර්යවරයා වැඩිදුරටත් සඳහන් කළේ උසස්පෙළ උත්තර පත්‍ර පරීක්ෂාව සියයට සියක් මේ වන විට විසදී ඇති බැවින් ඉක්මනින් උත්තර පත්‍ර පරීක්ෂා කර ප්‍රතිඵල ලබා දීමට බලාපොරොත්තු වන බවයි.",
       "URL": "https://www.hirunews.lk/335027/ඌව-වෙල්ලස්ස-විශ්ව-විද්‍යාලයට-වෛද්‍ය-පීඨයක්",
       "Category": "Local News",
       "Parent URL": "https://www.hirunews.lk/local-news.php?pageID=348"
}