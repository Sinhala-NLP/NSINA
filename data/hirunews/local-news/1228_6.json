{
       "Source": "hirunews",
       "Timestamp": "Saturday, 16 April 2022 - 11:11",
       "Headline": "කොළඹ කොටස් වෙළෙඳපොළ වැසෙයි (වීඩියෝ)",
       "News Content": "ලබන සඳුදා සිට දින 5ක කාලයක් සඳහා කොළඹ කොටස් වෙළඳපොල තාවකාලිකව වසා දැමීමට සුරැකුම්පත් සහ විනිමය කොමිසම තීරණය කර තිබෙනවා.\nඒ කොළඹ කොටස් වෙළඳපොලේ අධ්‍යක්ෂ මණ්ඩලය මෙන්ම, කොළඹ කොටස් තැරැව්කරුවන්ගේ සම්මේලනය කළ ඉල්ලීම් සලකා බැලීමෙන් අනතුරුවයි.\nරටේ වත්මන් වාතාවරණය සැලකිල්ලට ගෙන කොටස් වෙළඳපොල මෙහෙයුම් තාවකාලිකව අත්හිටුවන ලෙස ඔවුන් ඉල්ලා සිටි බවයි සුරැකුම්පත් සහ විනිමය කොමිසම නිකුත් කළ නිවේදනයක දැක්වෙන්නේ.\nඑහිදී රටේ වත්මන් වාතාවරණය, කොටස් වෙළඳ ගණුදෙනු ක්‍රමවත් සහ සාධාරණ ආකාරයෙන් පවත්වා ගෙන යාමට ඇති කරන බලපෑම විශේෂයෙන් සැලකිල්ලට ගෙන තිබෙනවා.\nඒ අනුව, දිවයිනේ වර්තමාන ආර්ථික වාතාවරණය පැහැදිලිව අවබෝධ කරගෙන සිය ආයෝජන තීරණ ක්‍රියාත්මක කිරීම සඳහා ආයෝජකයන් සහ අනෙකුත් වෙළඳපොල පාර්ශවකරුවන්ට අවස්ථාව සලසා දීම සඳහා ඉදිරි සතියේ ගනුදෙනු අත්හිටුවන බවයි සුරැකුම්පත් හා විනිමය කොමිසම නිවේදනය කළේ.\nඑම ලිපිය පහතින්",
       "URL": "https://www.hirunews.lk/302054/කොළඹ-කොටස්-වෙළෙඳපොළ-වැසෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1228"
}