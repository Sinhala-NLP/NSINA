{
       "Source": "hirunews",
       "Timestamp": "Tuesday, 29 March 2016 - 19:15",
       "Headline": "යහපාලන ඇමතිවරියකට අල්ලස් චෝදනාවක්",
       "News Content": "විදේශ රැකියා ඇමතිනී තලතා අතුකෝරලට එරෙහිව ශ්‍රී ලංකා විගමනික සුබසාධක සංගමයේ කුවේට් ශාඛාව අද අල්ලස් කොමිසමට පැමිණිල්ලක් ඉදිරිපත් කළා.\nඒ, මෙරට ශ්‍රමිකයන් විදේශ ගතවීමේදී රක්ෂණයකට අදාළව ගෙවන ඩොලර් 100 ක මුදලෙන් හරි අඩක් අයථා ලෙස අමාත්‍යවරියට හිමිවන බව පවසමින්.\nටෙන්ඩර් පටිපාටියකින් තොරව අමාත්‍යවරිය රක්ෂණ කටයුතු පිළිබඳව තීරණ ගෙන ඇති බවද ඔහු මෙහිදී චෝදනා කළා.\nඅල්ලස් කොමිසමට පැමිණිල්ල ඉදිරිපත් කිරීමෙන් අනතුරුව මාධ්‍ය වෙත අදහස් දැක්වූ ශ්‍රී ලංකා විගමනික ශ්‍රමික සුභසාධක සංගමයේ කුවේට් ශාඛාවේ සභාපති ෂෙයින් ඒ.එම්. මිල්හාන් කියා සිටියේ එමඟින් විශාල මුදලක් ඇමතිවරියට ලැබෙන බවයි.\nඅප මේ පිළිබඳව කරුණු විමසීමට අවස්ථා කිහිපයකදී විදේශ රැකියා ඇමතිනී තලතා අතුකෝරල සම්බන්ධ කරගැනීමට උත්සාහ කළා.\nඑහිදී ඇය කියා සිටියේ තමන් සාකච්ඡාවක සිටින බවයි.",
       "URL": "https://www.hirunews.lk/129674/යහපාලන-ඇමතිවරියකට-අල්ලස්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=5110"
}