{
       "Source": "hirunews",
       "Timestamp": "Friday, 02 July 2021 - 19:43",
       "Headline": "හෙද සංගම් කැබිනට් විසඳුමක් අපේක්ෂාවෙන් - ඉරිදා සාකච්ඡාවක්  (වීඩියෝ)",
       "News Content": "සඳුදා රැස්වන අමාත්‍ය මණ්ඩලයට ඉල්ලීම් ඉදිරිපත් කර විසඳුම් ලබා නොදෙන්නේ නම් අඛන්ඩ වෘත්තීය සමිති ක්‍රියාමාර්ගයකට එලඹෙන බව හෙද වෘත්තීය සමිති පවසනවා.\nඅනිද්දා දිනයේ සියළු හෙද වෘත්තීය සමිති ඒකාබද්ධ සාකච්ඡාවක් පැවැත්වීමටද තීරණය කර ඇති බවයි වාර්තා වන්නේ.\nඋසස්වීම් සහ දීමනා ඇතුළු ඉල්ලිම් කිහිපයක් මුල්කර ගනිමින් හෙද වෘත්තීය සමිති 03 ක් ඒකාබද්ධව ඊයේ (01) දීපව්‍යාප්ත වර්ජනයක් ආරම්භ කළා.\nඑය දෙවැනි දිනටත් අද (02) ක්‍රියාත්මක වූ අතර හෙට උදෑසන 07 ට අවසන් කිරිමටයි නියමිතව ඇත්තේ.\nමෙම වැඩවර්ජනය හේතුවෙන් ඊයේ මෙන්ම අදත් රෝහල් රැසක ප්‍රතිකාර කටයුතු වලට දැඩි බලපෑමක් එල්ල වුණා.\nදුර බැහැර සිට සායන සහ වෙනත් ප්‍රතිකාර කටයුතු සඳහා පැමිණි රෝගින් මෙම වෘත්තීය සමිති ක්‍රියාමාර්ගය හේතුවෙන් පත්වූයේ දැඩි අසීරුතාවයකටයි.\nරජයේ හෙද නිලධාරීන්ගේ සංගමය, රාජ්‍ය සේවා එක්සත් හෙද සංගමය මෙන්ම සමස්ත ලංකා හෙද සංගමය එක්වයි මෙලෙස වර්ජනයේ නිරත වන්නේ.",
       "URL": "https://www.hirunews.lk/275888/හෙද-සංගම්-කැබිනට්-විසඳුමක්-අපේක්ෂාවෙන්-ඉරිදා-සාකච්ඡාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1845"
}