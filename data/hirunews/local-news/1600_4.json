{
       "Source": "hirunews",
       "Timestamp": "Thursday, 28 October 2021 - 14:26",
       "Headline": "පුරාවස්තු සොයා කැණීම් කළ පුද්ගලයින් දෙදෙනකු STF අත්අඩංගුවට",
       "News Content": "විශේෂ කාර්ය බලකාය කන්තලේ කඳවුරේ නිලධාරීන්ට ලද තොරතුරකට අනුව කඳවුරු අණදෙන නිලධාරි පොලිස් පරීක්ෂක එම්. එස් ඊබ්‍රහිම් ඇතුළු නිලධාරීන් කණ්ඩායමක් 2021.10.27 වන දින සේරුනුවර පොලිස් වසමේ මහවැලි රක්ෂිත ප්‍රදේශයේ දී වැටලීමක් සිදුකර තිබෙනවා.\nඑහිදී අනවසරයෙන් රක්ෂිතයට ඇතුළු වී, පුරාවස්තු සොයා කැණීම් සිදු කරමින් සිටි පුද්ගලයන් දෙදෙනකු ස්කැනර් යන්ත්‍ර 01ක්, ජංගම දුරකතන 01ක් සමග අත්අඩංගුවට ගෙන ඇති බවයි, සේරුනුවර පොලිසිය පැවසුවේ.\nඅත්අඩංගුවට ගත් පුද්ගලයන් 41,42 වයස් කාණ්ඩවල පසුවන්නන් වන අතර, කන්තලේ හා කොටියාකුඹුර ප්‍රදේශවල පදිංචිකරුවන් බවයි වාර්තා වන්නේ.",
       "URL": "https://www.hirunews.lk/286294/පුරාවස්තු-සොයා-කැණීම්-කළ-පුද්ගලයින්-දෙදෙනකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1600"
}