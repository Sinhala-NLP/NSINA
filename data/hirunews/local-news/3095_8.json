{
       "Source": "hirunews",
       "Timestamp": "Wednesday, 16 October 2019 - 13:03",
       "Headline": "ඔට්ටු හා සූදු බදු සංශෝධන පනත් කෙටුම්පත",
       "News Content": "ඔට්ටු හා සූදු බදු සංශෝධන පනත් කෙටුම්පත පාර්ලිමේන්තුවේ අනුමැතිය සඳහා ඉදිරිපත් කිරීමට අමාත්‍ය මණ්ඩලයේ අනුමැතිය හිමිව තිබෙනවා.\nමෙමඟින් රුජිනෝ හැර අනෙකුත් සූදු ව්‍යාපාර පවත්වාගෙන යෑම වෙනුවෙන් දැනට අයකරන වාර්ෂික ගාස්තුව වන රුපියල් මිලියන 200 රුපියල් මිලියන 400 දක්වා වැඩි කිරීමටයි යෝජනා කර ඇත්තේ.\nඊට අමතරව රුජිනෝ සූදු ව්‍යාපාර පවත්වාගෙන යාම වෙනුවෙන් අය කෙරෙන වාර්ෂික බද්ද රුපියල් මිලියනයක් ලෙස නියම කර තිබෙනවා.\nශ්‍රී ලාංකික පුරවැසියන්ගෙන් පමණක් කැසිනෝ ශාලා වෙත ඇතුළත්වීමේ ගාස්තුවක් අය කිරීමටද මෙම පනත් කෙටුම්පත හරහා යෝජනා කර ඇති බවයි රජයේ ප්‍රවෘත්ති දෙපාර්තමේන්තුව සඳහන් කළේ.",
       "URL": "https://www.hirunews.lk/226362/ඔට්ටු-හා-සූදු-බදු-සංශෝධන-පනත්-කෙටුම්පත",
       "Category": "Local News",
       "Parent URL": "https://www.hirunews.lk/local-news.php?pageID=3095"
}