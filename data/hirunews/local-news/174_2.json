{
       "Source": "hirunews",
       "Timestamp": "Tuesday, 18 July 2023 - 13:54",
       "Headline": "ආර්ථික ගැටලු නිසා වික්ටෝරියා ප්‍රාන්තය පොදුරද මඩුලු ක්‍රීඩා උළෙලේ සත්කාරකත්වයෙන් ඉවත්වෙයි",
       "News Content": "ආර්ථික දුෂ්කරතා හේතුවෙන් 2026 පොදුරාජ්‍ය මණ්ඩලීය ක්‍රීඩා උළෙල පැවැත්වීමට නොහැකි බව ඕස්ට්‍රේලියාව ප්‍රකාශ කර තිබෙනවා.\n2026 පොදුරාජ්‍ය මණ්ඩලීය ක්‍රීඩා උළෙල පැවැත්වීමට සැලසුම් කර ඇත්තේ ඕස්ට්‍රේලියාවේ වික්ටෝරියා ප්‍රාන්තයේ යි.\nකෙසේ වෙතත්, ක්‍රීඩා උළෙලේ සත්කාරකත්වය භාරගත් අවස්ථාවේ ඇස්මේන්තු කල වියදමට වඩා දෙගුණයක් වැය වන බව සිදුකල නවතම ගණනයන් අනුව පෙනි යන බැවින් එය පැවැත්වීම ගැටලු‍ සහගත බවයි.\nවික්ටෝරියා ප්‍රාන්ත අග්‍රාමාත්‍ය ඩැනියෙල් ඇන්ඩෲ පවසා ඇත්තේ.\nඕස්ට්‍රේලියානු ඩොලර් මිලියන 2 යි දශම 6 ක් පොදුරාජ්‍ය මණ්ඩල ක්‍රීඩා උළෙල සදහා ඇස්තමේන්තු ගත කර තිබු අතර 2026 දී එය ඕස්ට්‍රේලියානු ඩොලර් මිලියන 7 දක්වා ඉහළ ගොස් ඇති බව වික්ටෝරියා ප්‍රාන්ත අගමැතිවරයා ප්‍රකාශ කළා.\nපොදුරාජ්‍ය මණ්ඩලීය ක්‍රීඩා උළෙල ඕස්ටේ්‍රලියාවේ සත්කාරකත්වයෙන් 05 වතාවක් පවත්වා තිබෙනවා.\nයම් හෙයකින් 2026 පොදුරාජ්‍ය මණ්ඩලීය ක්‍රීඩා උළෙලට ඕස්ටේ්‍රලියාව සත්කාරකත්වය නොදැක්වුවහොත් එම ක්‍රීඩා උළෙලට පැවැත්වීමට නොහැකි වන දෙවන අවස්ථාව මෙය ලෙස ඉතිහාස ගත වනු ඇති.\nමීට පෙර දෙවන ලෝක, යුධ සමයේ පොදුරාජ්‍ය මණ්ඩලීය ක්‍රීඩා උළෙල පැවැත්වීමට හැකිවුයේ නැහැ.",
       "URL": "https://www.hirunews.lk/341621/ආර්ථික-ගැටලු-නිසා-වික්ටෝරියා-ප්‍රාන්තය-පොදුරද-මඩුලු-ක්‍රීඩා-උළෙලේ-සත්කාරකත්වයෙන්-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=174"
}