{
       "Source": "hirunews",
       "Timestamp": "Thursday, 23 August 2018 - 17:19",
       "Headline": "වටවලදී හැටන් කොළඹ මාර්ගයේ කොටසක් ගිලා බසී",
       "News Content": "හැටන් කොළඹ ප්‍රධාන මාර්ගයේ කොටසක් වටවල කුයිල්වත්ත ප්‍රදේශයේදී යළි ගිලා බැසීමකට ලක්ව තිබෙනවා.\nමේ හේතුවෙන් එම ස්ථානයේ ගමනාගමනය එක් මංතීරුවකට සීමා කර ඇති බවයි අප වාර්තාකරු සඳහන් කළේ.\nපසුගිය දිනවල පැවති දැඩි වර්ෂාපතනයත් සමග මෙම ස්ථානයේ සුලු ගිලා බැසීමක් තිබු අතර එය මාර්ග සංවර්ධන අධිකාරිය විසින් ප්‍රතිසංස්කරණය කර තිබුනා.\nකෙසේවෙතත් යළිත් එම ස්ථානයේම ගිලා බැසීම සිදුව ඇති බව සඳහන්.\nමීට වසර කිහිපයකට පෙර ද මෙම ස්ථානය සම්පුර්ණයෙන් ගිලා බැසීමෙන් පසු ප්‍රතිසංස්කරණය කළ ස්ථානයක් බවයි අප වාර්තාකරු කියාසිටියේ.",
       "URL": "https://www.hirunews.lk/198245/වටවලදී-හැටන්-කොළඹ-මාර්ගයේ-කොටසක්-ගිලා-බසී",
       "Category": "Local News",
       "Parent URL": "https://www.hirunews.lk/local-news.php?pageID=3784"
}