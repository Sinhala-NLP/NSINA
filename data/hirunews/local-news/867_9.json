{
       "Source": "hirunews",
       "Timestamp": "Thursday, 15 September 2022 - 13:19",
       "Headline": "'ද නිව්ස් පේපර්' වෙනුවෙන් කුමාර තිරිමාදුරට හා සරත් කොතාවලට සම්මාන",
       "News Content": "සම්මානනීය 'ද නිව්ස් පේපර්' චිත්‍රපටය ලාංකීය සිනමා ක්ෂේත්‍රයේ සුවිශේෂීම නිර්මාණයක් ලෙස ඉතිහාසයට එක් වන බව ප්‍රවාහන, මහාමාර්ග හා ජනමාධ්‍ය අමාත්‍ය ආචාර්ය බන්දුල ගුණවර්ධන පවසනවා.\nමෙරට සිනමා ක්ෂෙත්‍රයේ සුවිශේෂි කඩඉමක් සනිටුහන් කරමින් ලොව ප්‍රධානතම සිනමා උළෙලක් වන කසාන් ජාත්‍යන්තර සිනමා උළෙලේ තරගකාරී අංශයේ හොඳ ම නළුවාට හිමි සම්මානය ශ්‍රී ලංකාව නියොජනය කරමින් ඉදිරිපත් කළ 'ද නිවුස් පේපර්\" චිත්‍රපටයේ ප්‍රධාන චරිත ද්විත්වයට පණ පෙවූ සරත් කොතලාවල සහ කුමාර තිරිමාදුර යන රංගන ශිල්පීන් විසින් හිමි කරගෙන තිබෙනවා.\nලොව ප්‍රධානතම රටවල් රැසක් ඉදිරිපත් කර තිබූ චිත්‍රපට සිය ගණනක් අතරින් ''ද නිවුස් පේපර්\" චිත්‍රපටයේ ප්‍රධාන චරිත දෙක සඳහා මෙම සම්මානය හිමි වීම කැපී පෙනෙන ලක්ෂණයක්.\nමීට පෙර බැංගලෝර් අන්තර්ජාතික සිනමා උළෙලේ ආසියාවේ දෙවැනි හොඳම චිත්‍රපටය ලෙසත් සම්මානයට පාත්‍ර වූ අතර, ඇමරිකාව, එංගලන්තය ඇතුළු රටවල මෙතෙක් නියෝජනය කළ අන්තර්ජාතික සිනමා උළෙලවල දී සම්මානය 8ක් දිනාගැනීමටත් \"ද නිවුස්පේපර්\" චිත්‍රපටය සමත් වුණා.",
       "URL": "https://www.hirunews.lk/315450/ද-නිව්ස්-පේපර්-වෙනුවෙන්-කුමාර-තිරිමාදුරට-හා-සරත්-කොතාවලට-සම්මාන",
       "Category": "Local News",
       "Parent URL": "https://www.hirunews.lk/local-news.php?pageID=867"
}