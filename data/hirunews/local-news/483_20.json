{
       "Source": "hirunews",
       "Timestamp": "Saturday, 11 March 2023 - 13:16",
       "Headline": "හෙට සිට ග්ලෝකෝමා සතියක්",
       "News Content": "ලෝක ග්ලෝකෝමා දිනයට සමගාමීව හෙට සිට ලබන 18 වනදා දක්වා ජාතික ග්ලෝකෝමා සතියක් ප්‍රකාශයට පත් කර ඇති බව සෞඛ්‍ය අමාත්‍යාංශ්‍ය පවසනවා.\nලෝක ග්ලෝකෝමා දිනය හෙටට යෙදී ඇති අතර මෙවර එහි තේමාව වන්නේ “ලෝකය දීප්තිමත්ය, ඔබේ පෙනීම සුරකින්න” යන්නයි.\nග්ලෝකෝමා රෝගී තත්ත්වය හේතුවෙන් ලෝකයේ මිලියන 4.5 ක පමණ ජනතාවක් අන්ධභාවයට පත්ව ඇති අතර තවත් මිලියන ගණනක් අල්ප දෘෂ්ඨිකතාවයෙන් පෙලෙන බවයි සෞඛ්‍ය අමාත්‍යාංශය සදහන් කළේ.\nවයස අවුරුදු 40 ට වැඩි පිරිස් වසර 2 කට 3 කට වරක්වත් ග්ලෝකෝමාව සදහා අක්ෂි පරීක්ෂාව සිදුකර ගත යුතු වනවා.\nමෙම රෝගී තත්ත්වයෙන් ජනතාව ආරක්ෂා කර ගැනීමේ අරමුණින් මෙම සතිය තුල දීප ව්‍යාප්තව ජනතාව දැනුවත් කිරීමේ වැඩසටහන්, වෛද්‍ය ශිෂ්‍යයින් සහ වෛද්‍යවරුන් සදහා පුහුණු වැඩසටහන් සහ සායන පැවැත්වෙනු ඇති.\nමේ අතර කුඩා දරුවන්ට කන් ආශ්‍රිත ආබාධ පවතින්නේ නම් අනිවාර්යයෙන් වෛද්‍ය උපදෙස් ලබාගන්නා ලෙස උගුර, කණ, නාසය පිළිබඳ ශල්‍ය විශේෂඥ චන්ද්‍රා ජයසූරිය පවසනවා.\nහිරු ප්‍රවෘත්ති අංශය වෙත අදහස් දක්වමින් ඇය මේ බව කියා සිටියා.",
       "URL": "https://www.hirunews.lk/329618/හෙට-සිට-ග්ලෝකෝමා-සතියක්",
       "Category": "Local News",
       "Parent URL": "https://www.hirunews.lk/local-news.php?pageID=483"
}