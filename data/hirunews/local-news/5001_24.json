{
       "Source": "hirunews",
       "Timestamp": "Friday, 17 June 2016 - 18:55",
       "Headline": "පොදු තීරණ ගමු - එජාපය නිදහස් පක්ෂයට කියයි",
       "News Content": "මහබැංකු අධිපතිවරයාගේ නිළ කාලය පිළිබදව තීරණය කරන්නේ ජනාධිපති මෛත්‍රීපාල සිරිසේන බව රාජ්‍ය ව්‍යවසාය සංවර්ධන නියෝජ්‍ය අමාත්‍ය එරාන් වික්‍රමරත්න පවසනවා.\nසිරිකොත එක්සත් ජාතික පක්ෂ මූලස්ථානයේ අද පැවැති මාධ්‍ය හමුවකට එක්වෙමින් ඔහු මේ බව කියා සිටියේ මාධ්‍යවේදියෙකු නැගූ ප්‍රශ්නයකට පිළිතුරු ලබාදෙමින්.\nඑහිදී ශ්‍රී ලංකා නිදහස් පක්ෂයේ ඇතැම් අමාත්‍යවරුන් මහබැංකු අධිපතිවරයා ඉවත් කළ යුතු බවට කරන ප්‍රකාශ පිළිබඳව මාධ්‍යවේදීන් නියෝජ්‍ය අමාත්‍යවරයාගෙන් විමසුවා.\nඑහිදී ඔහු සදහන් කළේ ජාතික ආණ්ඩුවක් ක්‍රියාත්මක වන නිසා නිදහස් පක්ෂය පොදු තීරණ කෙරෙහි අවදානය යොමු කළ යුතු බවයි.",
       "URL": "https://www.hirunews.lk/135830/පොදු-තීරණ-ගමු-එජාපය-නිදහස්-පක්ෂයට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5001"
}