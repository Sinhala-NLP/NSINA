{
       "Source": "hirunews",
       "Timestamp": "Thursday, 26 October 2017 - 19:23",
       "Headline": "ශ්‍රී ලංකාවේ වත්මන් තත්ත්වය ගැන අගමැති කණගාටුවෙන්",
       "News Content": "තම පාසල් කාලය තුළදී ජපානයට පමණක් පසුපසින් සිටි ශ්‍රී ලංකාව වර්තමානයේදී පත්ව ඇති තත්ත්වය පිලිබඳව අග්‍රාමාත්‍යවරයා ලෙස තමන් කණගාටු වන බව අග්‍රාමාත්‍ය රනිල් වික්‍රමසිංහ පවසනවා.\nකොළඹ දේවී බාලිකා විද්‍යාලයේ වාර්ෂික ත්‍යාග ප්‍රදානෝත්සවයට එක්වෙමින් අග්‍රාමාත්‍යවරයා මේ බව කියා සිටියා. ‘\n‘ අද විශාල නවීකරණයක් ලෝකයේ සිදුවෙනවා. ලංකාවෙත් ඒ නවිකරණය සිදුවෙන්නේ නැත්නම් අපි මේ සටනින් පරාජය වෙනවා. මම පාසල් ගිය කාලෙදී මට ආඩම්බර වෙන්න පුළුවන් අපට ඉදිරියෙන් තිබුණේ ජපානය විතරයි කියලා. අද අගමැති හැටියට කනගාටු වෙන්න තියෙනවා. අපි පිටිපස්සෙන් ඉන්නේ තව රටවල් හතරක් පහක් විතරයි. අද සංචාරකයෝ වෙනුවෙන් කාමර 90000 ක් තියෙනවා. ලියාපදිංචි කරලා තියෙන්නේ 20000 යි. ඉතුරු සියල්ල තියෙන්නේ AIR BMB එකේ. අපිවත් දැනගෙන හිටියේ නෑ කොහෙද තිබුණේ කාමර කියලා. 1977 තරුණයෝ හැටියට අඳිනවා ඩෙනිම්. මට ඩෙනිම් කලිසමක් අරගන්න සිදුවුණා සිංගප්පූරුවට යන්න. අද ඕනම පදික වේදිකාවක ඒ වගේම හොඳ ඩෙනිම් කලිසමක් ගන්න පුළුවන්. ඇයි අපි ඒ තාක්ෂණය ඉගෙනගත්තා තාක්ෂණය ඉගෙනගෙන ලංකාවේ සමාගම් දියුණු වුණා. ඒක තමයි හැම අංශයටම එන්නේ. අපි අධ්‍යාපන අංශයේ ප්‍රධාන පියවර කිහිපයක් අරගන්නවා. අවුරුදු 13 ක් අධ්‍යාපනය අනිවාර්ය කරන එකම රට ලංකාව බවට පත් කරලා. අවුරුදු 13 ක් අනිවාර්ය කළාම සියලු දෙනාම විශ්වවිද්‍යාලයට යන්න බලාපොරොත්තුවක් නෑ. තමන්ගේ සාමාන්‍ය පෙළ විභාගයෙන් පස්සේ තමන් කැමතිනම් හොඳ වෘත්තිය ධාරවක යෙදෙන්න පුළුවන් නත්නම් විශ්වවිද්‍යාලයට නැත්නම් නීතිවිද්‍යාලයට වගේ අංශවලට යෙදවෙන ඒ විභාග කරන්න පුළුවන්. යුරෝපයේ හොඳම ක්‍රමය තියෙන්නේ ෆින්ලන්තයේ. ඉතින් මම හිතුවා අපි ෆින්ලන්තයේ හොඳම ක්‍රමය ලංකාවට ලබලා දෙන්න වුවමනයි කියලා’’",
       "URL": "https://www.hirunews.lk/174524/ශ්‍රී-ලංකාවේ-වත්මන්-තත්ත්වය-ගැන-අගමැති-කණගාටුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4251"
}