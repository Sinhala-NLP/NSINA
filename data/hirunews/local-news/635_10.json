{
       "Source": "hirunews",
       "Timestamp": "Friday, 30 December 2022 - 8:36",
       "Headline": "ඉංගිරියේ ඝාතනයට තුන්දෙනෙක් අත්අඩංගුවට",
       "News Content": "ඉංගිරිය - නම්බපාන ප්‍රදේශයේ දී පුද්ගලයෙකු ඝාතනය කර මෝටර් රථය කොල්ල කෑමේ සිද්ධියට අදාළ ව සැකකරුවන් තුන්දෙනෙකු අම්බලන්තොට ප්‍රදේශයේ දී අත්අඩංගුවට ගෙන තිබෙනවා.\nපසුගිය 14 වන දා කුළි පදනම මත රත්නපුර ප්‍රදේශයෙන් ලබා ගත් මෝටර් රථයකින් ගමන් කරමින් සිටිය දී එහි රියදුරුට පහර දී අත් පා සහ මුඛය ගැටගසා ඔහු ඝාතනය කර එම මෘත ශරීරය කැටකැඩැල්ල ප්‍රදේශයට දමා ගොස් තිබුණා.\nඅනතුරුව පානදුර කොට්ඨාස අපරාධ විමර්ශන කාර්යාංශය හා අලුබෝමුල්ල පොලිසිය විමර්ශනයක් ආරම්භ කළ අතර, අනතරුව යි ඊයේ (29) 31ක සහ 36 යන වයස්වල පසු වන අම්බලන්තොට හා හුංගම ප්‍රදේශවල පදිංචි මෙම සැකකරුවන් අත්අඩංගුවට ගෙන ඇත්තේ.\nඔවුන් සතුව තිබිය දී කොල්ල කන ලද මෝටර් රථය, ඝාතනයට ලක්වූ පුද්ගලයා භාවිත කළ ජංගම දුරකතන 2ක්, අපරාධය සිදු කිරීමට භාවිත කළ ජංගම දුරකතන 3ක් භාරයට ගෙන තිබෙනවා.",
       "URL": "https://www.hirunews.lk/323860/ඉංගිරියේ-ඝාතනයට-තුන්දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=635"
}