{
       "Source": "hirunews",
       "Timestamp": "Friday, 29 December 2017 - 15:03",
       "Headline": "තවත් වන අලියෙක් මරුට (ඡායාරූප)",
       "News Content": "අම්පාර දීඝවාපී ප්‍රදේශයේ කසල එක්රැස් කිරීමේ මධ්‍යස්ථානය අසල රෝගී තත්වයේ පසුවු වන අලියා මියගොස් තිබෙනවා.\nපසුගිය 22 වනදා සිට මෙම අලියා රෝගී වී සිට ඇති අතර වනජීවී නිලධාරීන් ප්‍රතිකාර ලබාදුන්න ද ඉන් ප්‍රතිඵලයක් නොවු බවයි අප වාර්තාකරු සඳහන් කළේ.\nමියගිය අලියාගේ මරණ පරීක්ෂණයේදී හෙළිවී ඇත්තේ අලියාගේ ආමාශයේ ඉතා විශාල වශයෙන් පොලිතින් තිබු බවයි.\nඅදාළ ස්ථානයේ කසල වර්ග සමග ඇති පොලිතින් සහ වෙනත් විෂ ද්‍රව්‍ය ආහාරයට ගැනීමෙන් ආමාශයේ ආම්ලිකතාව වැඩිවී හිතකර බැක්ටීරියා විනාශවී ආහාර ගැනීමට නොහැකිව මරණය සිදුව ඇතැයි පශු වෛද්‍යවරයා නිගමනය කර තිබෙනවා.\nවනජීවී නිලධාරීන් සඳහන් කර ඇත්තේ මෙම අලියාත් සමග දීඝවාපී කුණු දමන ස්ථානයේ මියගිය අලි සංඛ්‍යාව 6 ක් බවයි.\nදීඝවාපී ප්‍රදේශයේ කුණු දමන ස්ථානය වටා තිබු ආරක්ෂිත විදුලි වැට නඩත්තු නොකිරීම හේතුවෙන් අලින් විසින් වැට සම්පුර්ණයෙන් කඩා දමා ඇතැයි සඳහන්.\nප්‍රදේශවාසීන් පෙන්වා දෙන්නේ මෙම ස්ථානයට ගෙන එන කසල පස් දමා වසා දැමිය යුතු වුව ද එසේ නොකිරීම හේතුවෙන් දෛනිකව වන අලින් පැමිණ කසල ආහාරයට ගැනීමට පුරුදු වී ඇති බවයි.\nඡායාරූප - අම්පාර වසන්ත චන්ද්‍රපාල",
       "URL": "https://www.hirunews.lk/179641/තවත්-වන-අලියෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4151"
}