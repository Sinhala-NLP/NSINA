{
       "Source": "hirunews",
       "Timestamp": "Saturday, 10 December 2016 - 18:24",
       "Headline": "මියගිය දිවියෙකුගේ සිරුරක් හමුවෙයි (ඡායාරූප)",
       "News Content": "නොර්වුඩි ගැලැන්කන් තේ වතුයායේ කාණුවක් තුල මැරි සිටි දිවියෙකුගේ සිරුරක් අද (10) පස්වරුවේ හමුවු බව නොර්වුඩි පොලිසිය පවසනවා.\nඅඩි පහක් පමණ දිගකින් සහ අඩි තුනක් පමණ උසකින් යුක්ත මෙම දිවියා අද (10) මියගොස් ඇති බවටයි නොර්වුඩි පොලිසිය සැකකරන්නේ.\nදිවියාගේ මුඛයෙන් රැධිරය වහානය වි ඇති නිසා වස මිශ්‍ර මස් ලබා දි ඝාතනය කරන්නට ඇති බව පොලිසිය සැකකරනවා.\nඑම වතුයාය අසලින් ත්‍රිරෝද රථයක ගමන් ගත් රියදුරෙකු විසින් මැරි සිටි මෙම දිවියා පිළිබදව නොර්වුඩි පොලිසියට තොරතුරු ලබාදි තිබෙනවා.\nමියගොස් සිටින මෙම දිවියා පිළිබඳව පරික්‍ෂණ පවත්වන ලෙස නොර්වුඩි පොලිසිය මගින් නල්ලතන්නිය වනජිවි කාර්යාලයේ නිළධාරින්ට දැනුම් දී තිබෙනවා.\nඡායාරූප -රංජිත් රාජපක්ෂ",
       "URL": "https://www.hirunews.lk/149404/මියගිය-දිවියෙකුගේ-සිරුරක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4759"
}