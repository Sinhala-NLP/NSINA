{
       "Source": "hirunews",
       "Timestamp": "Sunday, 31 July 2022 - 19:14",
       "Headline": "පොදු රද මඩුලු උළෙලේ ප්‍රේක්ෂකයන් භීතියට පත් කළ පාපැදි අනතුර",
       "News Content": "2022 පොදුරාජ්‍ය මණ්ඩලීය ක්‍රීඩා උළෙලේ පාපැදි තරගයක් අතරතුර දී බිහිසුණු අනතුරක් වාර්තා වුණා.\nමෙම අනතුර සිදු වූයේ පාපැදි තරගාවලියේ පිරිමි කීරින් ඉසව්ව අතරතුර වන අතර, පැයට කිලෝමීටර 70 ක වේගයෙන් ධාවනය කළ එංගලන්ත ක්‍රීඩක ජෝ ටෲමන් ඇතුළු තරගකරුවන් එකිනෙකට ගැටීමෙන් මෙම බිහිසුණු අනතුර සිදු ව තිබෙනවා.\nඅනතුර හේතුවෙන් ජෝ ටෲමන්ගේ උරස් අස්ථිය බිඳී ඇති අතර ඔහුව රෝද පුටුවක් ආධාරයෙන් ක්‍රීඩා පිටියෙන් ඉවත් කිරීමට පියවර ගැනුනත්, ඊට මත්තෙන් ඔහුට ඔක්සිජන් ලබා දීමටට සෞඛ්‍ය අංශ කටයුතු කෙරුණා.\nක්‍රීඩකයා මද වේලාවක් සිහි සුන්ව ඇති අතර වෛද්‍ය කාර්‍යය මණ්ඩලයේ වෙහෙස මහන්සියෙන් ඔහුට නැවත සිහිය පැමිණි පසු රැස්ව සිටි ප්‍රේක්ෂකයන් ජෝ ටෲමන්ට සහ වෛද්‍ය කාර්ය මණ්ඩලයට අත්පොළසන් දුන් බව ද විදෙස් මාධ්‍ය වාර්තා කරනවා.",
       "URL": "https://www.hirunews.lk/311512/පොදු-රද-මඩුලු-උළෙලේ-ප්‍රේක්ෂකයන්-භීතියට-පත්-කළ-පාපැදි-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=977"
}