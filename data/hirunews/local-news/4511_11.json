{
       "Source": "hirunews",
       "Timestamp": "Thursday, 18 May 2017 - 17:25",
       "Headline": "පාදුක්ක, පිටුම්පේ ග්‍රාමීය බැංකුවක් කොල්ලකෑමේ තැත වරදියි - සේවිකාවකට රන් මාලය අහිමි වෙයි",
       "News Content": "පාදුක්ක- පිටුම්පේ ග්‍රාමීය බැංකුවක් කොල්ල කෑමට පැමිණි දෙදෙනෙක් එහි බිත්තියට වෙඩි තැබූ පුවතක් වාර්තා වනවා.\nඅද (18) පස්වරුවේ යතුරු පැදියකින් T 56 ගිනි අවියක් හා රිවෝල්වරයක් සහිතව පැමිණි දෙදෙනා බැංකුවට ඇතුළු වී ගිනි අවි පෙන්නා බැංකුව කොල්ල කෑමට උත්සාහ දරා තිබෙනවා.\nඑහිදී බිත්තියට වෙඩි තබා සේවිකාවගෙන් සේප්පුවේ යතුර ඉල්ලා ඇති බවයි අප වාර්තාකරු කියා සිටින්නේ.\nසේවිකාව පවසා ඇත්තේ යතුර තමන් සතුව නොමැති බවයි.\nපැමිණි කාර්ය සපල නොවූ නිසා සේවිකාවගේ කරේ තිබූ රන් මාලය කොල්ලකා කොල්ලකරුවන් පලා ගොස් ඇතැයි සඳහන්.",
       "URL": "https://www.hirunews.lk/161614/පාදුක්ක-පිටුම්පේ-ග්‍රාමීය-බැංකුවක්-කොල්ලකෑමේ-තැත-වරදියි-සේවිකාවකට-රන්-මාලය-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4511"
}