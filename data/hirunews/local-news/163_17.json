{
       "Source": "hirunews",
       "Timestamp": "Friday, 21 July 2023 - 15:55",
       "Headline": "ත්‍රිකුණාමලය බලශක්ති කේන්ද්‍රස්ථානයක් බවට සංවර්ධනය කිරීමට ජනාධිපති සහ ඉන්දීය අගමැති අතර සාකච්ඡාවක්",
       "News Content": "ශ්‍රී ලංකාව අපේක්ෂා කරන ආකාරයට ඉන්දීය සහය ඇතිව ත්‍රීකුණාමලය බලශක්ති කේන්ද්‍රස්ථානයක් බවට සංවර්ධනය කිරීමට ජනාධිපති රනිල් වික්‍රමසිංහ සහ ඉන්දීය අගමැති නරේන්ද්‍ර මෝදී අතර සාකච්ඡාවක් පවත්වා තිබෙනවා.\nඒ ජනාධිපතිවරයා නවදිල්ලි නුවර හයිද්‍රාබාද් මන්දිරයේදී ඉන්දීය අග්‍රාමාත්‍ය නරේන්ද්‍ර මෝදි අද හමුවූ අවස්ථාවේදීයි.\nමෙම කර්මාන්ත හා ආර්ථික කටයුතු සදහා වන මධ්‍යස්ථානයක් එම ප්‍රදේශයේ ඇති කිරීමටයි මෙහිදී සාකච්ඡා කර තිබෙන්නේ.\nමීට අමතරව දකුණු ඉන්දියාවේ සිට ශ්‍රී ලංකාව දක්වා බහු නිෂ්පාදන ඛනිජ නළ මාර්ගයක් ඉදිකිරීම පිළිබඳව මෙහිදී අවධානය යොමු වී තිබෙනවා.",
       "URL": "https://www.hirunews.lk/342041/ත්‍රිකුණාමලය-බලශක්ති-කේන්ද්‍රස්ථානයක්-බවට-සංවර්ධනය-කිරීමට-ජනාධිපති-සහ-ඉන්දීය-අගමැති-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=163"
}