{
       "Source": "hirunews",
       "Timestamp": "Sunday, 07 May 2023 - 9:12",
       "Headline": "බැලූනයක් කඩා වැටී නිවසක් ගිනි ගනී",
       "News Content": "යාපනය වැල්වෙට්ටිතුරෙයි මුත්තුමාරී අම්මාන් කෝවිලේ පූජාවක් අතරතුර දී ගුවන් ගත කරන ලද බැලූනයක් ගිනි ගෙන දැවී නිවසක් මතට කඩා වැටීම නිසා එම නිවස ඊයේ (06) ගිනි ගෙන විනාශ වී තිබෙනවා.\nඑම බැලූනය ගුවනට යවා විනාඩි තිහකට පමණ පසුව ගිනි ගෙන වැටී ඇත්තේ යාපනයේ පේදුරුතුඩුව තුඹලෙයි ප්‍රදේශයේ පිහිටි නිවසක වහලයක් මතටයි.\nඑම බැලූනය කඩාගෙන වැටීමෙන් නිවසේ වහලය මෙන්ම නිවසටද ගිනි ඇවිලී විනාශ වී ඇති බවයි අප ප්‍රාදේශිය වාර්තාකරු සඳහන් කළේ.\nසිද්ධිය සම්බන්ධයෙන් වැඩිදුර විමර්ශන කටයුතු වැල්වෙට්ටිතුරෙයි පොලීසිය විසින් සිදු කරනු ලබනවා.\nබැලුනය යවන ලද අවස්ථාවේ දී කෝවිල තුළ දෙදහසක් පමණ බැතිමතුන් සිට ඇති අතර ඔවුන් බැලුනය කඩා වැටෙනු දැකීමෙන් පසුව එම ප්‍රදේශයට ගොස් ඇතත් ඒ වන විට බැලූනය කඩා වැටුණු නිවසේ වහලයට ගිනි ඇවිලී නිවසද ගිනි ගෙන තිබුණු බවයි කෝවිලේ බාරකරුවන් පොලීසියට ප්‍රකාශ ඇත්තේ.",
       "URL": "https://www.hirunews.lk/334459/බැලූනයක්-කඩා-වැටී-නිවසක්-ගිනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=364"
}