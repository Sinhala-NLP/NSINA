{
       "Source": "hirunews",
       "Timestamp": "Friday, 21 April 2023 - 19:48",
       "Headline": "උණුසුම දැඩි වේ",
       "News Content": "බස්නාහිර, වයඹ, උතුර, උතුර මැද සහ නැගෙනහිර පළාත්වල මෙන්ම මොණරාගල, රත්නපුර සහ හම්බන්තොට දිස්ත්‍රික්කවල ඇතැම් ස්ථානවල මිනිස් සිරුරට දැනෙන උණුසුම තවදුරටත් අවධානය යොමු කල යුතු මට්ටමක පවතින බව කාලගුණ විද්‍යා දෙපාර්තමේන්තුව පවසනවා.\nඑසේම ඔවුන් සඳහන් කරන්නේ අනුරාධපුර, යාපනය හා ත්‍රිකුණාමලය යන ප්‍රදේශවල හෙට දිනයේ දී උෂ්ණත්වය වැඩි අගයක් ගනු ඇති බවයි.\nඒ අනුව එම නගර ආශ්‍රිතව උෂ්ණත්වය සෙල්සියස් අංශක 35ක උපරිමයක් සහ සෙලිසියස් අංශක 26ක අවමයක් ලෙස වාර්තා විය හැකි බවයි කාලගුණ විද්‍යා දෙපාර්තමේන්තුව අනාවැකි පල කරන්නේ.\nඑසේම මඩකළපුව, රත්නපුරය හා මන්නාරම යන නගර ආශ්‍රිතව සෙල්සියස් අංශක 34ක උපරිම උෂ්ණත්වයක් අපේක්ෂා කරන බව එහි වැඩිදුරටත් සඳහන්.",
       "URL": "https://www.hirunews.lk/333107/උණුසුම-දැඩි-වේ",
       "Category": "Local News",
       "Parent URL": "https://www.hirunews.lk/local-news.php?pageID=399"
}