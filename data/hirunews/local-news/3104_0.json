{
       "Source": "hirunews",
       "Timestamp": "Friday, 11 October 2019 - 6:46",
       "Headline": "Update : ඇල්පිටියේ ඡන්ද ප්‍රතිඵලය රාත්‍රි දහයට පෙර",
       "News Content": "ඇල්පිටිය ප්‍රාදේශිය සභා ඡන්ද විමසීම අද උදෑසන 7ට ආරම්භ වුණා.\nඡන්ද විමසීම අවසන් වන්නේ පස්වරු 04ටයි.\nමෙවර ඇල්පිටිය ප්‍රාදේශීය සභා මැතිවරණය සඳහා ඡුන්දදායකයින් 53,384 දෙනෙකු සුදුසුකම් ලබා සිටිනවා.\nකොට්ඨාශ 17 ක් අයත් අතර ඡන්ද මධ්‍යස්ථාන 47 ක් එහි ස්ථාපිත කර ඇති බවයි ගාල්ල දිස්ත්‍රික් තේරීම්භාර නිලධාරි සෝමරත්න විදානපතිරණ හිරු ප්‍රවෘත්ති අංශයට සඳහන් කළේ.\nඇල්පිටිය ප්‍රාදේශීය සභාව සඳහා සභිකයින් 28 දෙනෙකු තෝරා පත් කර ගැනීමට නියමිත අතර, ඒ සඳහා කොට්ඨාශ මට්ටමින් 17 දෙනෙකු සහ සමානුපාතික නියෝජනය යටතේ 11 දෙනෙකු තෝරා ගැනීමට නියමිතයි.\nගාල්ල දිස්ත්‍රික් තේරීම්භාර නිලධාරි සෝමරත්න විදානපතිරණ වැඩිදුරටත් කියා සිටියේ රාත්‍රී 10ට පෙර සමස්ථ ප්‍රතිඵලය ලබාදිය හැකි බවයි.\nUpdate :\nඇල්පිටිය ප්‍රාදේශීය සභාවට සභිකයින් පත්කර ගැනීමේ ඡන්දය විමසීම මධ්‍යස්ථාන 47කදී  අද උදෑසන 7ට ආරම්භ වීමට නියමිතයි.",
       "URL": "https://www.hirunews.lk/226004/update-ඇල්පිටියේ-ඡන්ද-ප්‍රතිඵලය-රාත්‍රි-දහයට-පෙර",
       "Category": "Local News",
       "Parent URL": "https://www.hirunews.lk/local-news.php?pageID=3104"
}