{
       "Source": "hirunews",
       "Timestamp": "Tuesday, 11 June 2019 - 20:04",
       "Headline": "රණවිරුවන් රවටන වංචනිකයෝ",
       "News Content": "මියගිය හා ආබාධිත රණවිරු පවුල් සාමාජිකයින් වෙත රුපියල් ලක්ෂ 30 ක මුදලක් ලබාදෙන බව පවමින් මුදල් එක්රැස් කරමින් සිටි පිරිසක් හිරු සී.අයි.ඒ.ලබාදුන් තොරතුරු මත අම්පාර පොලිසිය අත්අඩංගුවට ගත්තා.\nඑම වංචනික පිරිස මීට ඉහතදී ද හිරු සී.අයි.ඒ.හරහා අනාවරණය කළ අතර ඔවුන්ට විරුද්ධව තඹුත්තේගම අධිකරණයේ ද එම වංචාව සම්බන්ධයෙන් නඩුවක් ද විභාග කෙරෙනවා.\nඅනුරාධපුර, එප්පාවල, අධිරාණීගම ප්‍රදේශයේ පවත්වාගෙන ගිය මානව හිමිකම් හා ස්වාභාවික සම්පත් සුරැකීමේ ජාතික සංවිධානය නම් කාර්යාලයක් මගින් කලක සිට මියගිය හා ආබාධිත රණවිරුවන්ගේ තොරතුරු ලබාගෙන තිබුනා.\nඒ එක් රණවිරු පවුලක් සදහා රුපියල් ලක්ෂ 30 ක මුදලක් ලබාදෙන බව පවසමින්.\nඑම මුදල ගෙවීමට එක්සත් ජාතීන්ගේ සංවිධානය හරහා ඔවුන්ට රුපියල් කෝටි 31 ක චෙක් පතක් ලැබී ඇති බවටයි මොවුන් ප්‍රචාරය කර තිබුනේ.\nමේ සදහා රණවිරුවන් ලියාපදිංචි කිරීමට එක් අයෙකුගෙන් රුපියල් 3,000 ක බැගින් විශාල මුදලක් මොවුන් එක් රැස් කර ගෙන තිබුනා.\nමෙහිදී පොලිස් අත්අඩංගුවට ගත් වංචනිකව මුදල් එක්රැස්කරමින් සිටි සැකකරුවන් තිදෙනෙක් අම්පාර මහේස්ත්‍රාත් අධිකරණයට ඉදිරිපත් කිරීමෙන් අනතුරුව මේ මස 18 දක්වා රක්ෂිත බන්ධනාගාර ගත කිරීමට නියෝග කෙරුණා.",
       "URL": "https://www.hirunews.lk/218209/රණවිරුවන්-රවටන-වංචනිකයෝ",
       "Category": "Local News",
       "Parent URL": "https://www.hirunews.lk/local-news.php?pageID=3306"
}