{
       "Source": "hirunews",
       "Timestamp": "Friday, 01 April 2022 - 11:00",
       "Headline": "මරදාන ඩීන්ස් පාර අවහිර වෙයි",
       "News Content": "සෞඛ්‍ය අමාත්‍යාංශය අසළ උපවාසයේ නිරත රජයේ පවුල් සෞඛ්‍ය සේවා සංගමයට අයත් පවුල් සෞඛ්‍ය සේවිකාවන් මේ වනවිට මරදාන - ඩීන්ස් පාර අවහිර කරමින් විරෝධතාවක නිරතවනවා.\nඋපවාසයට සමගාමීව ඔවුන් ආරම්භ කළ වර්ජනයට අදට දින දෙකක් ගතවන අතර, එම සංගමයේ සභාපති දේවිකා කොඩිතුවක්කු කියා සිටියේ උපවාසයේ නිරත කිහිපදෙනෙකුගේ සෞඛ්‍ය තත්වය මේ වනවිට අයහපත් වී ඇති බවයි.\nරජයේ පවුල් සෞඛ්‍ය සේවා සංගමයට අයත් පවුල් සෞඛ්‍ය සේවිකාවන් ඊයේ මෙම වෘත්තීය ක්‍රියාමාර්ගය ආරම්භ කළේ වසර 30 ක සේවා කාලයක් සම්පූර්ණ කරන ලද පවුල් සෞඛ්‍ය සේවිකාවන් විශේෂ ශ්‍රේණිය සඳහා උසස් කිරීම අත්හිටුවීමට සෞඛ්‍ය අමාත්‍යංශය තීරණය කර ඇති බව පවසමින්.",
       "URL": "https://www.hirunews.lk/300921/මරදාන-ඩීන්ස්-පාර-අවහිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1257"
}