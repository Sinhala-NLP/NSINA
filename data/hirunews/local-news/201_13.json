{
       "Source": "hirunews",
       "Timestamp": "Saturday, 08 July 2023 - 23:22",
       "Headline": "දුම්රිය මාර්ගවල ඇණ ගලවාගෙන යන පුද්ගලයින් අත්අඩංගුවට ගන්න 300 බලකායක්",
       "News Content": "දුම්රිය මාර්ගවල ඇණ ගලවාගෙන යන පුද්ගලයින් අත්අඩංගුවට ගැනීමට දුම්රිය ආරක්ෂක නිලධාරීන් 300 දෙනකුට අධික පිරිසක් යෙදවූ බව දුම්රිය නියෝජ්‍ය සාමාන්‍යාධිකාරි වී. එස්. පොල්වත්තගේ පවසනවා.\nපසුගිය දින කීපයේදී කැලණිවැලි දුම්රිය මාර්ගයේ, මුහුදුබඩ දුම්රිය මාර්ගයේ හා ප්‍රධාන දුම්රිය මාර්ගයේ දුම්රිය පිලී පැනීමට මූලික හේතුව මත්ද්‍රව්‍ය භාවිතයට ඇබ්බැහි වූවන් දුම්රිය මාර්ගයේ පීලි හා සිල්පර කොටන්වලට සම්බන්ධ කර තිබෙන ඇණ ගලවාගෙන යෑම බව ද හෙතෙම කියා සිටියා.\nමෙම තත්ත්වය මත දුම්රියේ ගමන් ගන්නා මගී ජීවිත ද ඉතා අනතුරේ බව ද ඔහු සඳහන් කළා.\nමේ හේතුවෙන් කොළඹ ඇතුළු දිවයිනේ මාර්ගවල ඇණ ගැලවීමේ සිද්ධීන් වාර්තා වීම නිසා ඔවුන් අත්අඩංගුවට ගැනීමේ මෙහෙයුමක් මෙලෙස ආරම්භ කළ බව ඔහු සඳහන් කළා.\nඑමෙන්ම, මෙලෙස දුම්රිය මාර්ගවල යම්කිසි පුද්ගලයකු හෝ පිරිසක් ඇන ගලවන්නේ නම් ඒ ගැන ළඟම ඇති පොලිසියට දැනුම් දෙන ලෙස ද හෙතෙම මහජනතාවගෙන් ඉල්ලා සිටියා.",
       "URL": "https://www.hirunews.lk/340536/දුම්රිය-මාර්ගවල-ඇණ-ගලවාගෙන-යන-පුද්ගලයින්-අත්අඩංගුවට-ගන්න-300-බලකායක්",
       "Category": "Local News",
       "Parent URL": "https://www.hirunews.lk/local-news.php?pageID=201"
}