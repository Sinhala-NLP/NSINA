{
       "Source": "hirunews",
       "Timestamp": "Monday, 10 August 2020 - 10:59",
       "Headline": "හැටන් - නල්ලතන්නිය මාර්ගයේ ගමනාගමනය යථා තත්ත්වයට",
       "News Content": "පස් කන්දක් කඩාවැටීම හේතුවෙන් ඇණහිට තිබූ හැටන් - නල්ලතන්නි ප්‍රධාන මාර්ගයේ ගමනාගමන කටයුතු අද උදෑසන සිට යථා තත්වයට පත් කර තිබෙනවා.\nපොලීසිය ප්‍රකාශ කළේ මෝහිණී ඇල්ල ප්‍රදේශයේ මාර්ග ප්‍රතිසංස්කරණ කටයුතු සිදුකරන ස්ථානයට ඉහළින් පිහිටි විශාල කන්දක කොටසක් ඊයේ උදෑසන හැටන් - නල්ලතන්නිය ප්‍රධාන මාර්ගයට කඩාවැටීමෙන් ගමනාගමන කටයුතුවලට බාධා එල්ලවූ බවයි.\nමාර්ගය යථා තත්ත්වයට පත් කළද එම මාර්ගයේ අවධානයෙන් රිය ධාවනය කරන ලෙසයි පොලීසිය රියදුරන්ගෙන් ඉල්ලා සිටින්නේ.\nමේ අතර ඉහළ කොත්මලේ ජලාශය ආශ්‍රිත ප්‍රදේශවලට ඊයේ ඇද හැලුනු අධික වර්ෂාව හේතුවෙන් එම ජලාශයේ වාන් දොරටු දෙකක් ස්වයංක්‍රියව විවෘත වී තිබෙනවා.",
       "URL": "https://www.hirunews.lk/247485/හැටන්-නල්ලතන්නිය-මාර්ගයේ-ගමනාගමනය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=2529"
}