{
       "Source": "hirunews",
       "Timestamp": "Saturday, 10 June 2023 - 7:02",
       "Headline": "භාණ්ඩ කිහිපයක ආනයන සීමා ඉවතට (වීඩියෝ)",
       "News Content": "ආහාර ද්‍රව්‍ය සහ විදුලි උපකරණ ඇතුළු භාණ්ඩ වර්ග රැසක ආනයන සීමා ලිහිල් කිරීමට රජය පියවර ගෙන තිබෙනවා.\nමුදල් අමාත්‍යවරයා ලෙස ජනාධිපති රනිල් වික්‍රමසිංහ මහතාගේ අත්සනින් නිකුත් කළ අතිවිශේෂ ගැසට් නිවේදනයේ දැක්වෙන්නේ භාණ්ඩ වර්ග 286ක ආනයන සිමා ලිහිල් කෙරෙන බවයි.\nආහාර ද්‍රව්‍ය සහ විදුලි උපකරණ ඇතුළු භාණ්ඩ වර්ග රැසක ආනයන සීමා ලිහිල් කරමින් නිකුත් කළ මෙම ගැසට් නිවේදනය නිකුත් කර ඇත්තේ ජූනි මස 09 වැනිදා සිට බලාත්මක වන පරිදියි.\nඑලෙස සීමා ලිහිල් කළ ආහාර වර්ග අතරට ඇතැම් යෝගට් වර්ග, මුදවපු කිරි සහ එළවළු යුෂ වර්ගද ඇතුළත්.\nඉදිකිරීම් කේෂ්ත්‍රෙය් අමුද්‍රවය අතර නාන කාමර කට්ටල හා ඊට අදාළ ඉදිකිරීම් අමුද්‍රව්‍යවල පැවති ආනයන සීමා ලිහිල් කර තිබෙනවා.\nඊට අමතරව ඇතැම් දැවමය අමුද්‍රවයද එලෙස සීමා ලිහිල් කළ භාණ්ඩ අතරට අයත්.\nඑමෙන්ම විදුලි උදුන් වර්ග, හීටර් ඇතුළු උපකරණ සදහාද පනවා තිබු ආනයනික සීමා ලිහිල් කර තිබෙනවා.",
       "URL": "https://www.hirunews.lk/337518/භාණ්ඩ-කිහිපයක-ආනයන-සීමා-ඉවතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=281"
}