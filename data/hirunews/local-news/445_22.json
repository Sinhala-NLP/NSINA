{
       "Source": "hirunews",
       "Timestamp": "Thursday, 30 March 2023 - 13:00",
       "Headline": "මහවැලි රක්ෂිතයේ මැණික් ගැරූ හතක් අත්අඩංගුවට",
       "News Content": "හැටන් ඔය රක්ෂිතයේ අනවසරයෙන් මැණික් ගරමින් සිටි සැකකරුවන් හත්දෙනෙකු අද(30) අලුයම අත්අඩංගුවට ගනු ලැබුවා.\nඒ හැටන් පොලිස් කොට්ඨාස දූෂණ මර්ධන ඒකකයේ නිළධාරීන් විසින් සිදුකළ වැටලීමකදී.\nඔවුන් විසින් හැටන් ස්තැඩන් වත්ත ප්‍රදේශයේ ස්ථානයක විශාල වලවල් හාරා එම වලවල් තුල තිබූ මැණික් ඉල්ලම් සහිත පස් එම ඔයටම සෝදා ඇති බවයි අදාල වැටලීම සිදුකළ නිලධාරීන් පවසා සිටියේ.\nසැකකරුවන් සමඟ මැණික් ගැරීමට යොදාගත් උපකරණ කිහිපයක් ද පොලිස් බාරයට ගෙන තිබෙනවා.\nඅත්අඩංගුවට ගත් සැකකරුවන් රත්නපුර සහ හැටන් යන ප්‍රදේශ වල පදිංචි වයස අවුරුදු 25ත් 40ත් අතර වයසේ පසුවන්නන්.\nඔවුන් අද(30) දින හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/331287/මහවැලි-රක්ෂිතයේ-මැණික්-ගැරූ-හතක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=445"
}