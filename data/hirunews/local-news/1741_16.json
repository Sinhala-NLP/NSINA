{
       "Source": "hirunews",
       "Timestamp": "Friday, 20 August 2021 - 17:35",
       "Headline": "කොරෝනා මර්දන එන්නත් නොගත් මරණ ප්‍රතිශතය 90%ට වැඩියි - නවතම සමීක්ෂණ වාර්තාවකින් හෙළිවෙයි",
       "News Content": "ශ්‍රී ලංකාවේ මෙතෙක් සිදුව ඇති සමස්ත කොවිඩ් මරණ අතරින් මරණ 5295ක් කිසිදු කොවිඩ් මර්දන එන්නතක් ලබා නොගත් පුද්ගලයන්ගේ බව සෞඛ්‍ය අමාත්‍යංශයේ වසංගත රෝග නිවාරණ ඒකකය විසින් සිදු කළ සමීක්ෂණයකදී හෙළිවී තිබෙනවා.\nමෙම වාර්තාවට අනුව කොඩි එන්නත් ලබා නොගෙන මියගිය පුද්ගලයන්ගේ ප්‍රතිශතය 91.7%ක්.\nමෙම මරණ අතරින් 417 දෙනෙකු එක් කොවිඩ් මර්දන එන්නත් මාත්‍රාවක් ලබා ගත් පුද්ගලයන් බවයි මෙම වාර්තාවට අනුව දැක්වෙන්නේ.\nඑය සමස්තයක් ලෙස 7.2%ක ප්‍රතිශතයක්.\nසිදුව ඇති මරණ 5300කට ආසන්න ප්‍රමාණයෙන් කොව්ඩ් මර්දන එන්නත් දෙකම ලබාගත් පුද්ගලයන් මියගොස් ඇත්තේ 63 දෙනෙකු පමණක් වීම විශේෂත්වයක්.\nමෙම වාර්තාව සැකසීමේදී සැලකිල්ලට ගෙන ඇත්තේ අගෝස්තු 13 වනදා දක්වා දිවයිනෙන් වාර්තා වූ කොවිඩ් ආසාදිතයින් සහ ඒ හේතුවෙන් සිදුවූ මරණ ආශ්‍රිත දත්තයි.",
       "URL": "https://www.hirunews.lk/280203/කොරෝනා-මර්දන-එන්නත්-නොගත්-මරණ-ප්‍රතිශතය-90ට-වැඩියි-නවතම-සමීක්ෂණ-වාර්තාවකින්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1741"
}