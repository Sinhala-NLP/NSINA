{
       "Source": "hirunews",
       "Timestamp": "Sunday, 19 February 2023 - 10:18",
       "Headline": "කැන්ගරු කතුන් සමග අවසන් පූර්ව වටයට යන්නේ කවුරුන්ද ? - ශ්‍රී ලංකාවටත් අවස්ථාවක්",
       "News Content": "පන්දු වාර 20 ක්‍රිකට් කාන්තා ලෝක කුසලානයේ මේ වනවිට (19) ඔස්ට්‍රෙලියාව අවසන් පූර්ව වටයට සුදුසුකම් ලබා තිබෙනවා.\nඒ ප්‍රසාද ලකුණු සටහනේ ලකුණු 08ක් ඇතැතිව ප්‍රථමයා වෙමින්.\nකණ්ඩායම් 01 යටතේ ප්‍රසාද ලකුණු 04ක් අතැතිව ශ්‍රී ලංකා කාන්තා කණ්ඩායම ලකුණු සටහනේ පසුවන්නේ දෙවැනි ස්ථානයේයි.\nදකුණු අප්‍රිකාව එහි තෙවැනි තැන පසුවනවා.\nතවත් එක් කණ්ඩායමකට පමණක් කණ්ඩායම් 01 යටතේ අවසන් පූර්ව වටයට සුදුසුකම් ලැබීමේ එක් අවස්ථාවක් ඉතිරිව පවතිනවා.\nඅද පැවැත්වෙන ශ්‍රී ලංකා - නවසීලන්ත කණ්ඩායමේ ජයග්‍රහණය ශ්‍රී ලංකා කණ්ඩායමට තීරණාත්මක වන්නේ ඒ නිසායි.\nඅද පැවැත්වෙන තරගයෙන් ශ්‍රී ලංකාව ජයගතහොත් ඔවුන් නිසැකවම අවසන් පූර්ව වටයට සුදුසුකම් ලබනවා.",
       "URL": "https://www.hirunews.lk/327760/කැන්ගරු-කතුන්-සමග-අවසන්-පූර්ව-වටයට-යන්නේ-කවුරුන්ද-ශ්‍රී-ලංකාවටත්-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=526"
}