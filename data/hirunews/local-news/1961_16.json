{
       "Source": "hirunews",
       "Timestamp": "Tuesday, 11 May 2021 - 12:34",
       "Headline": "කුවේටයත් දකුණු ආසියානු රටවලින් පැමිණෙන ගුවන් යානා නවතයි",
       "News Content": "ශ්‍රී ලංකාව ඇතුළු දකුණු ආසියාතික රටවලින් පැමිණෙන ගුවන් යානා සිය රටට ඇතුළු වීම නැවැත්වීමට කුවේටය තීරණය කර තිබෙනවා.\nඒ අනුව, බංග්ලාදේශය, පාකිස්ථානය, නේපාලය සහ ශ්‍රී ලංකාවෙන් පැමිණෙන ගුවන් ගමන් නතර කරන බවයි එරට බලධාරින් ප්‍රකාශ කළේ.\nඉන්දියාව ප්‍රමුඛව දකුණු ආසියානු කලාපයේ කොරෝනා ව්‍යාප්තිය හේතුවෙන් එක්සත් අරාබි එමීර් රාජ්‍යය ද මෙලෙස ශ්‍රී ලංකාව ඇතුළු කලාපීය රටවලින් පැමිණෙන ගුවන් යානා නතර කිරීමට ඊයේ පියවර ගත්තා.\nකෙසේ නමුත්, අද ප්‍රකාශයට පත් කෙරුණු කුවේට ගුවන් තහනම ද භාණ්ඩ ප්‍රවාහන ගුවන් යානා සඳහා අදාල නොවනු ඇති.\nකුවේට රජය නිවේදනය කළේ ශ්‍රී ලංකාව ඇතුළු දකුණු ආසියාතික රටවලින් පැමිණෙන සංචාරකයන් කුවේටයට ඇතුළු වීමට පෙර වෙනත් රටක දින 14 ක් ගතකර තිබිය යුතු බවයි.",
       "URL": "https://www.hirunews.lk/271047/කුවේටයත්-දකුණු-ආසියානු-රටවලින්-පැමිණෙන-ගුවන්-යානා-නවතයි",
       "Category": "Local News",
       "Parent URL": "https://www.hirunews.lk/local-news.php?pageID=1961"
}