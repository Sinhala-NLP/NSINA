{
       "Source": "hirunews",
       "Timestamp": "Wednesday, 28 September 2022 - 17:29",
       "Headline": "ජනපති හා ඉන්දීය අගමැති අතර මිනිත්තු 10ක හමුවක් (වීඩියෝ)",
       "News Content": "ජපාන හිටපු අග්‍රාමාත්‍යවරයාගේ රාජ්‍ය අවමංගල්‍යයට සහභාගි වීමට තෝකියෝ බලා පිටව ගිය ජනපති රනිල් වික්‍රමසිංහ ඊයේ(27) පස්වරුවේ ඉන්දීය අග්‍රාමාත්‍ය නරේන්ද්‍ර මෝදි හමු වුණා.\nඅදාල හමුව මිනිත්තු 10ක කාලයකට සීමා වුවත් එහි දී මෙරට ණය ප්‍රතිව්‍යුහගත කිරීම පිළිබඳ නිල නොවන සාකච්ඡාවක් සිදු වී තිබෙනවා.\nමේ අතර ඉන්දීය නායකයා ජනාධිපති රනිල් වික්‍රමසිංහගේ ජනපති පදවි ප්‍රාප්තිය වෙනුවෙන් සුබ පැතුම් එක් කර තිබෙන අතර, මෙරට ආර්ථික අර්බුදය පිළිබඳව ද කෙටි සාකච්ඡාවක් සිදු කර තිබෙනවා.\nජනාධිපති රනිල් වික්‍රමසිංහ විසින් මෙරට ඉන්දීය ආයෝජන වැඩි කරන ලෙස ඉන්දීය නායකයාගෙන් ඉල්ලා ඇති අතර ඊට ඉන්දීය නායකයාගේ ධනාත්මක ප්‍රතිචාර හිමිව ඇති අතර ආර්ථික අර්බුදයෙන් රට ගොඩ ගැනීමට සඳහා ඉන්දියාව මෙරට ආයෝජන වැඩි කරන බව ද පවසා තිබෙනවා.",
       "URL": "https://www.hirunews.lk/316542/ජනපති-හා-ඉන්දීය-අගමැති-අතර-මිනිත්තු-10ක-හමුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=838"
}