{
       "Source": "hirunews",
       "Timestamp": "Sunday, 04 November 2018 - 13:40",
       "Headline": "රාගමදී පොලිස් රාජකාරියට බාධා කළ කාන්තාව අත්අඩංගුවට",
       "News Content": "රාගම දුම්රිය හරස් මාර්ගය අසළ රථවාහන රාජකාරියේ යෙදී සිටි පොලිස් නිලධාරීන් දෙදෙනෙකුගේ රාජකාරියට බාධා කිරීමේ සිද්ධියට සම්බන්ධ කාන්තාව අත්අඩංගුවට ගෙන තිබෙනවා.\nපොලිස් නිලධාරීන් දෙදෙනා අදාළ කාන්තාව පදවන ලද යතුරුපැදිය නවතා පරීක්ෂා කිරීමේදී ඊයේ මෙලෙස රාජකාරියට බාධා එල්ල කර තිබුණා.\nවැඩිදුර පරීක්ෂණවලදී හෙළිවූයේ 31 හැවිරිදි වැලිසර ප්‍රදේශයේ පදිංචි එම කාන්තාවට රියදුරු බලපත්‍රයක් නොමැති බවයි.\nයතුරුපැදියද ලියාපදිංචි කර නොමැති බවටද අනාවරණ වී තිබෙනවා. සැකකාරිය අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/203559/රාගමදී-පොලිස්-රාජකාරියට-බාධා-කළ-කාන්තාව-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3667"
}