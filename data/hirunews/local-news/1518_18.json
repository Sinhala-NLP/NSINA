{
       "Source": "hirunews",
       "Timestamp": "Saturday, 04 December 2021 - 8:17",
       "Headline": "මෙරටට ලැබෙන විදේශ රැකියා ඇබෑර්තු අනුමත කිරීම කඩිනම් කිරීමට පියවර",
       "News Content": "මෙරට ශ්‍රමිකයින් බඳවා ගන්නා රටවල තානාපති කාර්යාලවලට එම රටවල නියෝජිත ආයතන මඟින් ඉදිරිපත් කරන රැකියා ඇබෑර්තු අනුමත කිරීමට ගත වන කාලය අවම කරන ලෙස විදේශ රැකියා ප්‍රවර්ධන හා වෙළඳපොළ විවිධාංගීකරණ රාජ්‍ය අමාත්‍ය පියංකර ජයරත්න උපදෙස් ලබා දී තිබෙනවා.\nරටවල් 16ක විදේශ තානාපති කාර්යාලවල කම්කරු සුබසාධන අංශ මඟින් අදාළ රැකියා ඇණවුම් අනුමත කිරීමට සති දෙකත් 3ත් අතර කාලයක් ගත වන බව සඳහන්.\nමේ හේතුවෙන් එරට රැකියා නියෝජිත ආයතන තම රැකියා ඇබෑර්තු ඉන්දියාව, බංග්ලාදේශය වැනි රටවලට යොමුකරන බවයි රාජ්‍ය අමාත්‍යවරයා පෙන්වා දුන්නේ.\nමේ නිසා එම අනුමත කිරීමේ කාලය පැය 2ක දක්වා අඩු කිරීමට පියවර ගෙන තිබෙනවා.\nරාජ්‍ය අමාත්‍යවරයා මේ බව සඳහන් කළේ, ලබන වසරේ සිට ක්‍රියාත්මක කෙරෙන විදේශ රැකියා ක්ෂේත්‍රයේ ප්‍රවර්ධනය සඳහා වන තුන් අවුරුදු සැලැස්මක් සැකසීමට අදාළ ව බලපත්‍රලාභී රැකියා නියෝජිත ආයතනවල අදහස් හා යෝජනා ලබා ගැනීමේ වැඩසටහනකට ඊයේ එක්වෙමින්.",
       "URL": "https://www.hirunews.lk/289980/මෙරටට-ලැබෙන-විදේශ-රැකියා-ඇබෑර්තු-අනුමත-කිරීම-කඩිනම්-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1518"
}