{
       "Source": "hirunews",
       "Timestamp": "Monday, 06 August 2018 - 10:24",
       "Headline": "තම දියණිය කෙළෙසූ පාපතර පියා මිත්තණියගේ නුවන නිසා පොලිස් අත්අඩංගුවට",
       "News Content": "වයස අවුරුදු තුනක තම දියණියට බරපතළ ලිංගික අපයෝජනය සිදුකළ පුද්ගලයෙකු පසුගිය 04 වනදා නොච්චියාගම පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 28 හැවිරිදි වියේ පසුවූ තැනැත්තෙක් බවයි නොච්චියාගම පොලිසිය සඳහන් කළේ.\nඅදාල දැරියගේ මව දැරියට මාස දෙකක් වන අවධියේ ඔවුන් අත්හැර වෙනත් පුද්ගලයෙකු සමඟ විවාහයක් සිදුකර ගෙන ඇති බවට වාර්තා වනවා.\nඉන් පසුව දැරිය හැදී වැඩී ඇත්තේ ඇයගේ මිත්තණිය භාරයේ බව සඳහන්.\nමිත්තණියත්, පියා සහ දියණියත් එකම නිවසේ ජීවත්ව ඇති අතර මිත්තණියගේ දියණියන් දෙදෙනෙකු ළමා නිවාසයක ජීවත්වන බවයි වාර්තා වන්නේ.\nසිද්ධිය වූ දින මිත්තණිය දැරිය නිවසේ සිටියදී ළමා නිවාසයක ජීවත්වන සිය දියණියන් දෙදෙනා බැල්මට ගොස් තිබෙනවා.\nඇය එහි ගොස් නැවත නිවසට පැමිණෙන අවස්ථාවේ නිවසේ ඉදිරිපස සහ පසුපස දොරවල් වසා තිබීම හේතුවෙන් ඒ පිළිබද සොයා බලන විට නිවස තුළින් දියණිය හඬන ශබ්දයක්‌ ඇසුන බව ඇය පොලිසිය හමුවේ පවසා ඇති බව සඳහන්.\nඑම අවස්ථාවේ ජනෙල් කවුළුවකින් බලන විට දැරියගේ පියා දැරියට අතවර කරනු දුටු බවයි මිත්තණිය වැඩිදුරටත් පවසා ඇත්තේ.\nපසුව ඇය ලීයක්‌ රැගෙන දැරියගේ පියාට පහර කිහිපයක්‌ එල්ලකර දියණිය ඉවතට ගෙන කෑ ගසා තිබෙනවා.\nඉන් අනතුරුව අවට සිටි පුද්ගලයින් පැමිණ සැකකාර පියා අල්ලාගෙන පොලිසියට භාර දී ඇති අතර එම අවස්ථාවේ ඔහු බීමතින් සිට ඇති බවයි වාර්තා වන්නේ.\nපොලිස් අත්අඩංගුවට ගත් සැකකාර පියා ඊයේ (05) තඹුත්තේගම මහේස්‌ත්‍රාත් අධිකරණයට ඉදිරිපත් කිරීමෙන් අනතුරුව හෙට (07) දින දක්වා රක්ෂිත බන්ධනාගාර ගතකර තිබෙනවා.\nඅපයෝජනයට ලක්වු දැරිය වෛද්‍ය පරීක්ෂණයක් සඳහා රෝහල් ගතකර ඇති බව සදහන්.",
       "URL": "https://www.hirunews.lk/196900/තම-දියණිය-කෙළෙසූ-පාපතර-පියා-මිත්තණියගේ-නුවන-නිසා-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3812"
}