{
       "Source": "hirunews",
       "Timestamp": "Saturday, 04 February 2023 - 14:17",
       "Headline": "නිදහසට සමගාමීව ප්‍රදේශ රැසක ආගමික වතාවත් සහ සැමරුම් (වීඩියෝ)",
       "News Content": "නිදහස් දින සැමරුමට සමගාමීව දිවයිනේ ප්‍රදේශ රැසක ආගමික වතාවත් සහ සැමරුම් උත්සව සංවිධාන කර තිබුණා.\nආග්‍රාමාත්‍ය දිනේෂ් ගුණවර්ධනගේ ප්‍රධානත්වයෙන් කොල්ලුපිටිය පොල්වත්ත - ශ්‍රී ධර්මකීර්ති විහාරස්ථානයේදී බෞද්ධ ආගමික වතාවත් පැවති අතර, මරදාන ෆාතිමා කතෝලික දේවස්ථානයේ ද විශේෂ දේව මෙහෙයක් අද පැවැත්වුණා.\nහින්දු ආගමික වතාවත් සිදුකෙරුණේ කොළඹ 04 නව කදිරේෂන් කෝවිලේදීයි.\nවිදේශ කටයුතු අමාත්‍ය ජනාධිපති නීතීඥ අලි සබ්රිගේ සහභාගිත්වයෙන් මුස්ලිම් ආගමික වතාවත් කොළඹ මහ පල්ලියේදී සිදුකෙරුණා.\nමේ අතර, ශ්‍රී ලංකාවේ ප්‍රථම අග්‍රාමාත්‍ය මහාමාන්‍ය ඩී.එස්. සේනානායක ගේ පිළිරුවට පුෂ්පෝපහාර දැක්වීම නිදහස් චතුරස්‍රයේදී අද සිදුවුණේ අධිකරණ අමාත්‍ය ආචාර්ය විජේදාස රාජපක්ෂ, කරූ ජයසූරිය ඇතුලු පිරිසකගේ ප්‍රධානත්වයෙන්.\nපිළිරුවට මල් මාලා පැළදවීම කොළඹ නගරාධිපතිනි රෝසි සේනානායකගේ ප්‍රධානත්වයෙන් සිදුකෙරුණා.",
       "URL": "https://www.hirunews.lk/326644/නිදහසට-සමගාමීව-ප්‍රදේශ-රැසක-ආගමික-වතාවත්-සහ-සැමරුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=558"
}