{
       "Source": "hirunews",
       "Timestamp": "Wednesday, 13 April 2016 - 7:25",
       "Headline": "අවුරුදු උත්සවවලදී කරත්ත සහ අලි රේස් තහනම්",
       "News Content": "මෙවර සිංහල අලූත් අවුරුදු උත්සවවලදී අලි රේස් සහ තිරික්කල රේස් තහනම් කර තිබෙනවා.\nපොලීසිය පැවසුවේ සත්ව හිංසනය සිදුවන ක්‍රීඩා පැවැත්වීම තහනම් කරමින් පොලිස් ස්ථානවලට නිකුත් කළ චක්‍රලේඛනයකට අනුව මෙම නීතිය ක්‍රියාත්මක වන බවයි.\nඒ අනුව ඉදිරියේදී මෙවැනි උත්සවවලට සතුන් යොදාගන්නා සහ අදාළ උත්සව සංවිධාන කරන පුද්ගලයන් නීතිය හමුවට ඉදිරිපත් කළ හැකියි.\nසත්ව හිංසනය වැළැක්වීමේ පනත යටතේයී මෙම චක්‍රලේඛය නිකුත් කර ඇත්තේ.\nඒ මෙවැනි උත්සවවලදී සතුන් වද හිංසාවට ලක්වන බවට සත්ව හිංසනයට එරෙහි සංවිධාන කළ ඉල්ලීම් සැලකිල්ලට ගනිමින්.",
       "URL": "https://www.hirunews.lk/130746/අවුරුදු-උත්සවවලදී-කරත්ත-සහ-අලි-රේස්-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=5090"
}