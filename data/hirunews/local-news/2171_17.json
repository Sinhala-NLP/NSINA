{
       "Source": "hirunews",
       "Timestamp": "Wednesday, 03 February 2021 - 13:17",
       "Headline": "එළවළු මිල පහතට (වීඩියෝ)",
       "News Content": "පසුගිය සති කිහිපය තුළම වෙළදපොළේ ඉහළ ගොස් තිබූ එළවළු මිල ගණන් මේ වන විට සියයට 50කින් පමණ පහත වැටී ඇති බව වෙළඳපොළ ආරංචි මාර්ග ප්‍රකාශ කළා.\nමහ කන්නයේ එළවළු තොග වෙළදපොළට ලැබීමත් සමග මෙලෙස මිල ගණන් පහත වැටී ඇති බවයි හෙක්ටර් කොබ්බෑකඩුව ගොවි කටයුතු පුහුණු කිරීමේ ආයතනය සඳහන් කළේ.\nදඹුල්ල ආර්ථික මධ්‍යස්ථානයේ අද දින එළවළු රැසක තොග මිල ගණන් පහත වැටී තිබෙනවා.\nරුපියල් 230ත්, 280ත් අතර මිලක පැවති බෝංචි කිලෝවක් අද වන විට රුපියල් 100 දක්වා පහත වැටී තිබෙනවා.\nමීට අමතරව කරවිල, වට්ටක්කා, පතෝල, කැකිරි, පිපිඤ්ඤා, කැරට් ආදී එළවළුවල මිල ගණන් ද පහත වැටී ඇති බවයි දඹුල්ල ආර්ථික මධ්‍යස්ථානයේ කළමනාකරණ භාරය සදහන් කළේ.",
       "URL": "https://www.hirunews.lk/261539/එළවළු-මිල-පහතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2171"
}