{
       "Source": "hirunews",
       "Timestamp": "Friday, 08 February 2019 - 12:33",
       "Headline": "ඥානසාර හිමියන්ගේ අභියාචනයේ තීන්දුව අද",
       "News Content": "සිරදඬුවම් නියමව සිටින බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් ගොනුකළ අභියාචනයේ තීන්දුව අද පස්වරුවේ හෝමාගම මහාධිකරණයේදී ප්‍රකාශයට පත් කිරීමට නියමිතයි.\nඅප අධිකරණ වාර්තාකරු සඳහන් කළේ මේ වන විට එම නඩුවට සහභාගිවීම සඳහා බන්ධනාගාර නිලධාරීන් විසින් පූජ්‍ය ගලගොඩඅත්තේ ඥානසාර හිමියන් අධිකරණ පරිශ්‍රය වෙත රැගෙන විත් ඇති බවයි.\nඑමෙන්ම මෙම අවස්ථාවට එම හිමියන්ගේ මෑණියන් ද සහභාගි වී සිටින බවයි වාර්තා වන්නේ.\nසන්ධ්‍යා එක්නැලිගොඩට බැන, තර්ජනය කිරීම සම්බන්ධයෙන් හෝමාගම මහේස්ත්‍රාත් අධිකරණය පසුගිය වසරේ ජුනි මස 14 වනදා ඥානසාර හිමියන්ට මාස 6ක සිර දඩුවමක් නියම කළා.\nපසුව උන්වහන්සේ පසුගිය වසරේ ජුනි 19 වැනිදා ඊට අදාළව අභියාචනයක් ගොනුකළ අතර, එහි තීන්දුව ප්‍රකාශයට පත් කිරීමට නියමිතව තිබුණේ පසුගිය ජනවාරි 30 වන දායි.\nඑහෙත් ඒ සම්බන්ධයෙන් වැඩිදුරටත් අධ්‍යයනය කළ යුතු බැවින් තීන්දුව අද ලබාදෙන බව මහාධිකරණ විනිසුරුවරයා එදින ප්‍රකාශ කළා.",
       "URL": "https://www.hirunews.lk/209970/ඥානසාර-හිමියන්ගේ-අභියාචනයේ-තීන්දුව-අද",
       "Category": "Local News",
       "Parent URL": "https://www.hirunews.lk/local-news.php?pageID=3512"
}