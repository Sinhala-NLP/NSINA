{
       "Source": "hirunews",
       "Timestamp": "Saturday, 17 April 2021 - 12:51",
       "Headline": "රැස්වෙහෙරට ආ අමුත්තා සොයා මෙහෙයුම්",
       "News Content": "ඊයේ දහවල් කාලයේ මීගලෑව රැස්වෙහෙර රජමහා විහාරයට පැමිණි සැකකටයුතු පුද්ගලයකු පිළිබඳව මීගලෑව පොලිසිය විමර්ශන ආරම්භ කර තිබෙනවා.\nමෙම සැකකටයුතු පුද්ගලයා රැස්වෙහෙර විහාරස්ථානයට පැමිණ ඇත්තේ ශ්‍රමණ වේශධාරීයෙකු ලෙසයි.\nමෙම පුද්ගලයා පිළිබඳව සැක සිතූ රැස්වෙහෙර රජ මහා විහාරස්ථානයේ නායක හිමියන් ඔහුගෙන් ප්‍රශ්න කර තිබෙනවා.\nමේ අවස්ථාවේදී අදාළ සැක කටයුතු පුද්ගලයා කහල්ල රක්ෂිතය දෙසට දෙසට පලා ගිය බවයි වාර්තාවන්නේ.\nඊයේ සවස් කාලයේ සිට පොලීසිය සහ ප්‍රදේශවාසීන් එක්ව කහල්ල රක්ෂිතයේ සොයාබැලීම් කළද මේ දක්වා මෙම පුද්ගලයා සොයාගැනීමට හැකි වී නැහැ.\nමොහු අපරාධමය ක්‍රියාවකට සම්බන්ධ හෝ විහාරස්ථානයට පැමිණ යම්කිසි අපරාධයක් සිදු කිරීමට උත්සාහ කල පුද්ගලයෙක් බවටයි සැක කරන්නේ.\nමෙම පුද්ගලයා පිළිබඳ යම්කිසි තොරතුරක් දන්නේ නම් මීගලෑව පොලිස් ස්ථානාධිපති, දුරකථන අංක 0718581287 අමතා දැනුම් දෙන ලෙස පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහජනතාවගෙන් ඉල්ලා සිටිනවා.",
       "URL": "https://www.hirunews.lk/268679/රැස්වෙහෙරට-ආ-අමුත්තා-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=2015"
}