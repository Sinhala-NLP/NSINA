{
       "Source": "hirunews",
       "Timestamp": "Saturday, 25 February 2023 - 13:10",
       "Headline": "පින්නවල අලි අනාථාගාරයෙන් අලුත් වැඩක්",
       "News Content": "පින්නවල අලි අනාථාගාරයේ දෙස් විදෙස් සංචාරකයින් සඳහා නව වැඩසටහනක් ආරම්භ කර තිබෙනවා.\nඒ අනුව, සංචාරකයින්ට අලින් සමග ඇවිදීමට ද විශේෂ වැඩසටහනක් ක්‍රියාත්මක කර ඇති බවයි පින්නවල අලි අනාථාගාරය භාර නියෝජ්‍ය අධ්‍යක්ෂ නවෝද් අබේසිංහ හිරු ප්‍රවෘත්ති අංශයට කියා සිටියේ.\nමේ වනවිට පින්නවල අලි අනාථාගාරයේ අලි ඇතුන් 71 දෙනෙකු සිටිනවා.\nපින්නවල අලි අනාථාගාරය නැරඹීමට පැමිණෙන සංචාරකයින්ට තවත් වැඩසටහන් කිහිපයක් ද ආරම්භ කර ඇති බවයි පින්නවල අලි අනාථාගාරය භාර නියෝජ්‍ය අධ්‍යක්ෂ නවෝද් අබේසිංහ වැඩිදුරටත් සඳහන් කළේ.",
       "URL": "https://www.hirunews.lk/328274/පින්නවල-අලි-අනාථාගාරයෙන්-අලුත්-වැඩක්",
       "Category": "Local News",
       "Parent URL": "https://www.hirunews.lk/local-news.php?pageID=514"
}