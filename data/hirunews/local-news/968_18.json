{
       "Source": "hirunews",
       "Timestamp": "Wednesday, 03 August 2022 - 17:32",
       "Headline": "පොදු රද මඩුලු ගිය තුන්වැන්නාත් පනියි",
       "News Content": "එංගලන්තයේ බර්මින්හැම් හි පැවැත්වෙන 22 වැනි පොදුරාජ්‍ය මණ්ඩලීය ක්‍රීඩා උළෙලේ ශ්‍රී ලංකා කණ්ඩායමට සහභාගි වූ තුන්වැනි පුද්ගලයාත් අතුරුදන්ව තිබෙන බව වාර්තා වුණා.\nඅතුරුදහන් වූ මලල ක්‍රීඩකයා අගෝස්තු 6 වන දින මල්ලවපොර තරඟයේ පළමු වටයේ තරඟයට තරඟ කිරීමට සූදානම්ව සිටි අයෙක්.\nමීට පෙර ශ්‍රී ලාංකික ජූඩෝ ක්‍රීඩකයෙකු සහ ජූඩෝ කණ්ඩායමේ නිලධාරියෙකු ද මෙලෙස අතුරුදන් වුණා.\nඅතුරුදහන් වූ මෙම මල්ලවපොර ක්‍රීඩකයා කොවිඩ් 19 පරීක්ෂණයට ඉදිරිපත් කර ඔහු වෛරසය සඳහා ධනාත්මක බව හඳුනා ගෙන තිබූ අතර ඔහුව පොදුරාජ්‍ය මණ්ඩලීය ක්‍රීඩා වෛද්‍ය මධ්‍යස්ථානයට මාරු කර තිබෙනවා.\nකෙසේ නමුත් ඔහු දෙවන කොවිඩ් පරීක්ෂණයට පෙනී සිට ඇති අතර ඉන් ඔහුගේ සිරුරෙන් වෛරසය ඉවත්ව ඇති නිසා, පසුව ඔහු පොදුරාජ්‍ය මණ්ඩලීය ක්‍රීඩා වෛද්‍ය මධ්‍යස්ථානයෙන් නිදහස් කොට තිබුණා.\nකෙසේ වෙතත්, ශ්‍රී ලංකා කණ්ඩායමේ කළමනාකාරීත්වය ඔහුව මධ්‍යස්ථානයෙන් රැගෙන යාමට පැමිණි අවස්ථාවේ දී යි, ක්‍රීඩකයා අතුරුදන්ව ඇති බව ඔවුන් දැනගෙන ඇත්තේ.",
       "URL": "https://www.hirunews.lk/311788/පොදු-රද-මඩුලු-ගිය-තුන්වැන්නාත්-පනියි",
       "Category": "Local News",
       "Parent URL": "https://www.hirunews.lk/local-news.php?pageID=968"
}