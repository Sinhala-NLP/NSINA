{
       "Source": "hirunews",
       "Timestamp": "Wednesday, 20 December 2017 - 16:00",
       "Headline": "නවීන උපකරණ සමග නිධන් සෙවූ චීවරධාරීන් (ඡායාරූප)",
       "News Content": "මාතර බෙරලපනාතර ප්‍රදේශයේ නිධන් හාරමින් සිටි චීවරධාරීන් දෙදෙනෙකු ඇතුලු සැකකරුවන් 7 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nලැබුනු තොරතුරකට අනුව අද අලුයම 4 ට පමණ වැටලීම සිදුකර ඇති බවයි අප වාර්තාකරු සඳහන් කළේ.\nනිල්වලා ගගෙහි අතු ගංගාවක් ආසන්නයේ පුරාවිද්‍යාත්මක වටිනාකමකින් යුත් ස්ථානයක සැකකරුවන් නිධන් හාරමින් සිට ඇතැයි සඳහන්.\nනිධන් සෙවීම සඳහා යොදා ගන්නා ගෝල්ඩ් හන්ටර් නම් නවීන යන්ත්‍රයක් / අංජනම් සඳහා භාවිත කරන අඳුනක් / කඩුවක් / ගල් කැඩීමට යොදා ගන්නා රසායනික ද්‍රව්‍ය / ගල් විදීමට භාවිත කරන උපකරණයක් / යතුරුපැදියක් සහ පුජා භාණ්ඩ රැසක් ද අත්අඩංගුවට ගෙන තිබෙනවා.\nසැකකරුවන් සහ නඩු භාණ්ඩ වැඩිදුර විමර්ශණ සඳහා ඌරුබොක්ක පොලිසියට භාරදී ඇති අතර ඔවුන් මොරවක මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - අකුරැස්ස අජිත් ලංකාතිලක",
       "URL": "https://www.hirunews.lk/178885/නවීන-උපකරණ-සමග-නිධන්-සෙවූ-චීවරධාරීන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4163"
}