{
       "Source": "hirunews",
       "Timestamp": "Sunday, 14 August 2016 - 16:05",
       "Headline": "ඉත්තෑවෙකු බේරීමට ගිය පොලිස් කොස්තාපල්වරයෙකු මිය යයි",
       "News Content": "පාර මාරු වෙමින් සිටි ඉත්තෑවෙකු බේරීම සඳහා යතුරුපැදියේ තිරිංග තද කිරීම හේතුවෙන් එය පෙරළී තුවාල ලැබූ පොලිස් කොස්තාපල්වරයෙකු රෝහල්ගත කිරීමෙන් අනතුරුව ජීවිතක්ෂයට පත්වීමේ පුවතක් මහරගම ප්‍රදේශයෙන් වාර්තා වනවා.\nපොලීසිය සදහන් කළේ අපරාධ නිවාරණ රාජකාරියේ යෙදෙමින් සිටි මහරගම පොලීසියේ කොස්තාපල්වරයෙකු මෙලෙස මිය ගොස් ඇති බවයි.\nඔහු තවත් පොලිස් නිලධාරියෙකු සමඟ අද අලුයම රාජකාරියකට යමින් සිටියදීයි මෙම අනතුර සිදුව ඇත්තේ.",
       "URL": "https://www.hirunews.lk/140615/ඉත්තෑවෙකු-බේරීමට-ගිය-පොලිස්-කොස්තාපල්වරයෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4923"
}