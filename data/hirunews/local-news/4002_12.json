{
       "Source": "hirunews",
       "Timestamp": "Friday, 06 April 2018 - 14:43",
       "Headline": "වැලිගම පොලීසියේ රිවෝල්වරයක් අස්ථානගත වෙයි",
       "News Content": "වැලිගම පොලීසියේ රිවෝල්වරයක් අස්ථානගත වීම සම්බන්ධයෙන් කොස්තාපල්වරුන් දෙදෙනෙකුගේ සේවය තාවකාලිකව අත්හිටුවා තිබෙනවා.\nවිමර්ශන කටයුත්තක් සඳහා සහභාගි වී යළි පැමිණෙමින් සිටින අතරතුර මෙම රිවෝල්වරය අස්ථානවී ඇති බවයි වාර්තා වන්නේ.\nමීට අදාළ විමර්ශන කටයුතු අවසන් වනතෙක් එම කොස්තාපල්වරුන් දෙදෙනාගේ සේවය අත්හිටුවීමට පියවර ගත් බව පොලිස් මාධ්‍ය ප්‍රකාශක රුවන් ගුණසේකර හිරු ප්‍රවෘත්ති අංශය කළ විමසීමකදී කියා සිටියා.",
       "URL": "https://www.hirunews.lk/187790/වැලිගම-පොලීසියේ-රිවෝල්වරයක්-අස්ථානගත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4002"
}