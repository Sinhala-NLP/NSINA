{
       "Source": "hirunews",
       "Timestamp": "Tuesday, 17 August 2021 - 13:43",
       "Headline": "කිරිබත්ගොඩ ගින්නෙන් 5 දෙනෙකු රෝහලේ",
       "News Content": "කිරිබත්ගොඩ - මාකොළ පාරේ කිරිබත්ගොඩ පොලීසියට නුදුරු මහල් 3ක ගොඩනැගිල්ලක පළමු මහලේ හටගත් ගින්නත් සමඟ දුම ආඝ්‍රහනය වීම හේතුවෙන් 5 දෙනෙකු රෝහල් ගත කර තිබෙනවා.\nඅද පෙරවරු 8.30ට පමණ හටගත් ගින්න මේ වන විට සම්පූර්ණයෙන්ම නිවා දමා ඇති බවයි පොලීසිය සඳහන් කළේ.\nඒ සඳහා ගම්පහ මහ නගර සභාවේ ගිනි නිවීමේ රථ දෙකක් සහ කොළඹ ගිනි නිවීම් සේවා දෙපාර්තමේන්තුවේ රථ දෙකක් යොදවා තිබෙනවා.\nගින්න ඇතිවූ අවස්ථාවේ ඊට මැදිව සිරවී සිටි කුඩා ළමයින් ඇතුළු 12 දෙනෙකු බේරාගනු ලැබුවා.\nමෙලෙස ගිනි ගැනීමට ලක්වූ ගොඩනැගිල්ල සාප්පු සංකීර්ණයක් වන අතර ගින්නට හේතුව මෙතෙක් අනාවරණ වී නැහැ.",
       "URL": "https://www.hirunews.lk/279924/කිරිබත්ගොඩ-ගින්නෙන්-5-දෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=1748"
}