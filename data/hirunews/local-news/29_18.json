{
       "Source": "hirunews",
       "Timestamp": "Thursday, 14 September 2023 - 20:37",
       "Headline": "මුදල් විශුද්ධිකරණයයේ නෛතික රාමුව ශක්තිමත් කිරීමට රජයේ සුදානමක්",
       "News Content": "2025 වසරට පෙර මෙරට මුදල් විශුද්ධිකරණය සහ ත්‍රස්තවාදි මූල්‍යකරණයට එරෙහි නෛතික රාමුව ශක්තිමත් කිරීමට රජයේ අවධානය යොමුව තිබෙනවා.\nඒ සම්බන්ධයෙන් උපදෙස් දීම සඳහා පසුගියදා මුදල් විශුද්ධිකරණය පිළිබඳ ආසියානු පැසිෆික් කණ්ඩායමේ ඉහළ පෙළේ දූත පිරිසක් මෙරට සංචාරයක නිරත වූ බවයි ජනාධිපති මාධ්‍ය අංශය සඳහන් කළේ.\nඑම දූත පිරිසට මුදල් විශුද්ධිකරණය පිළිබඳ ආසියානු පැසිෆික් කණ්ඩායමේ සම සභාපති සහ කැනඩාවේ ඔටාවා ප්‍රාන්තයේ මුදල් දෙපාර්තමේන්තුවේ මූල්‍ය ප්‍රතිපත්ති අංශයේ සහකාර නියෝජ්‍ය අමාත්‍ය ජූලියන් බ්‍රාසුද එක්ව සිටියා.\nදින තුනක සංචාරය අතරතුර එම ධුත පිරිස ජනාධිපති, විදේශ කටයුතු අමාත්‍යවරයා, අගවිනිසුරු, නීතිපති, සහ මහබැංකු අධිපති ඇතුළු ඉහළ නිලධාරින් පිරිසක් හමුවී සාකච්ඡා පවත්වා තිබෙනවා.\nඑමෙන්ම ශ්‍රී ලංකාවට පවතින නිශ්චිත අවධානම් හදුනාගනිමින් ඊට එරෙහිව ගනු ලබන ක්‍රියාමාර්ග සාර්ථක කරගැනීමට මෙරට මුදල් විශුද්ධිකරණය සහ ත්‍රස්තවාදි මූල්‍යකරණයට එරෙහි පද්ධතියට ඇති හැකියාව සහ එහි පවතින අඩුපාඩු මඟහරවා ගැනීමට දෙපාර්ශ්වයම කැපවී සිටින බව මෙම සාකච්ඡාවලදී අවධාරණය කර තිබෙනවා.",
       "URL": "https://www.hirunews.lk/348289/මුදල්-විශුද්ධිකරණයයේ-නෛතික-රාමුව-ශක්තිමත්-කිරීමට-රජයේ-සුදානමක්",
       "Category": "Local News",
       "Parent URL": "https://www.hirunews.lk/local-news.php?pageID=29"
}