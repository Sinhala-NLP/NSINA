{
       "Source": "hirunews",
       "Timestamp": "Saturday, 01 May 2021 - 20:01",
       "Headline": "හුදෙකලා කළ ප්‍රදේශවල කිසිදු සංචරණයකට අවසර නැහැ",
       "News Content": "කොළඹ, ගම්පහ, කළුතර, ත්‍රිකුණාමලය, මොණරාගල, අම්පාර, මාතලේ, ගාල්ල, කුරුණෑගල, පොළොන්නරුව සහ රත්නපුර යන දිස්ත්‍රික්කවල ග්‍රාම නිලධාරී වසම් සියයකට අධික සංඛ්‍යාවක් මේ වනවිට හුදෙකලා කර තිබෙනවා.\nමේ අතර හුදකලා කර ඇති ප්‍රදේශවල සංචරණ සීමා දැඩි කර ඇති බව සෞඛ්‍ය සේවා අධ්‍යක්ෂ ජෙනරාල් විශේෂඥ වෛද්‍ය අසේල ගුණවර්ධන  ප්‍රකාශ කළා.\nඑමෙන්ම දිවයින පුරා පාසල් ලබන 7 වනදා දක්වා තවදුරටත් වසා තැබීමට රජය තීරණය කර තිබෙනවා.\nඑමෙන්ම රජයේ තීරණයට අනුව සියළු කතෝලික පාසල් සහ ඇන්ග්ලිකන් පාසල් ද 7 වනදා දක්වා වසා තැබෙනවා. පවතින කොරෝනා වසංගත තත්වය හමුවේ දහම් පාසල්ද දින නියමයක් නොමැතිව වසාදැමීමටයි පියවර ගැනුණේ.",
       "URL": "https://www.hirunews.lk/270131/හුදෙකලා-කළ-ප්‍රදේශවල-කිසිදු-සංචරණයකට-අවසර-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1982"
}