{
       "Source": "hirunews",
       "Timestamp": "Monday, 06 July 2020 - 11:39",
       "Headline": "කුසල් මෙන්ඩිස්ට අධිකරණයෙන් ඇප (වීඩියෝ)",
       "News Content": "රිය අනතුරක් සම්බන්ධයෙන් අත්අඩංගුවට ගත් ශ්‍රී ලංකා ක්‍රිකට් ක්‍රීඩක කුසල් මෙන්ඩිස් ඇප මත මුදාහැරීමට පානදුර මහේස්ත්‍රාත් අධිකරණය අද නියෝග කළා.\nඒ අනුව රුපියල් ලක්ෂ 10 ක ශරීර ඇප දෙකක් මත ඔහු මුදාහැරීමටයි පානදුර අතිරේක මහේස්ත්‍රාත් චන්දන කලංසූරිය නියෝග කළේ.\nමීට අමතරව කුසල් මෙන්ඩිස්ගේ රියදුරු බලපත්‍රය තාවකාලිකව අත්හිටුවන ලෙසටද අතිරේක මහේස්ත්‍රාත්වරයා නියෝග කර තිබෙනවා.\nඊයේ අලූයම 5 ට පමණ පානදුර උතුර - හොරේතුඩුව ප්‍රදේශයේ පරණ ගාලූපාරේ දී මොරටුව දෙස සිට පානදුර දෙසට ධාවනය වූ කුසල් මෙන්ඩිස්ගේ මෝටර් රථයේ ගැටී පාපැදිකරුවෙකු ජීවිතක්ෂයට පත්වුණා.\nඑලෙස මියගිය පුද්ගලයා පානදුර උතුර - ගොරකපොල ප්‍රදේශයේ පදිංචි 64 හැවිරිදි සිව් දරු පියෙක්.\nඅදාළ නඩුව සැප්තැම්බර් 9 වනදා යළි කැඳවීමට නියමිතයි.",
       "URL": "https://www.hirunews.lk/244807/කුසල්-මෙන්ඩිස්ට-අධිකරණයෙන්-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2607"
}