{
       "Source": "hirunews",
       "Timestamp": "Wednesday, 16 August 2023 - 7:35",
       "Headline": "කාන්තා ඇදුමින් වෙස් වලා යතුරු පැදි වලින් පැමිණි සිදුකළ ප්‍රහාරයක්  (වීඩීයෝ)",
       "News Content": "කාන්තා ඇදුම් පැළද වෙස් වලා ගනිමින් යතුරු පැදි වලින් පැමිණි හය දෙනෙකුගෙන් සමන්විත කණ්ඩායමක් යාපනයේ කල්වියන්කාඩු ප්‍රදේශයේ නිවසකට 15 දා ප්‍රහාරයක් එල්ල කොට තිබෙනවා.\nමෙම ප්‍රහාරයෙන් නිවසට දැඩි අලාභ හානි සිදුව ඇති අතර ප්‍රහාරයට පැමිණි පිරිස ආපසු යන අතරවාරයේ නිවසේ සාලයේ නවතා තිබූ යතුරු පැදි දෙකකටද සිසුවෙකුගේ පොත් බෑගයකටද ගිණි තබා ඇති අතර ඒවා මදක් පිළිස්සී ගොස් ඇති අතර අවට පිරිස් පැමිණ ගින්න නිවා දමා ඇති බව සඳහන්.\nසිසුවාගේ පොත් බෑගයට ගිණි තබා ඊට ගිණි ඇවිලීමෙන් පසුව ප්‍රහාරකයින් විසින්ම ජනේලයකින් ඇතුළට එම ගිණි ගත් පොත් බෑගය වීසි කිරීම නිසා ගින්න හට ගෙන ඇති බව සී. සී. ටීවී දර්ශන වලින් පොලීසියට සනාථ කරගෙන තිබෙනවා.\nකෝපායී පොලීසිය සිද්ධිය සම්බන්ධයෙන් ඉදිරි පරීක්ෂණ මෙහෙයවනවා.",
       "URL": "https://www.hirunews.lk/344958/කාන්තා-ඇදුමින්-වෙස්-වලා-යතුරු-පැදි-වලින්-පැමිණි-සිදුකළ-ප්‍රහාරයක්-වීඩීයෝ",
       "Category": "Local News",
       "Parent URL": "https://www.hirunews.lk/local-news.php?pageID=95"
}