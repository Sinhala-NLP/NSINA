{
       "Source": "hirunews",
       "Timestamp": "Friday, 16 March 2018 - 10:49",
       "Headline": "පුද්ගලයින් පස්‌දෙනකු දැරියක් අපයෝජනය කරයි",
       "News Content": "දහතුන් හැවිරිදි දියණියක්‌ ලිංගික අපයෝජනයට ලක්‌කළ පුද්ගලයින් පස්‌දෙනකු ජාතික ළමා ආරක්‍ෂක අධිකරියේ විශේෂ පොලිස්‌ විමර්ශන ඒකකය මගින් 14 වැනිදා අත්අඩංගුවට ගෙන තිබෙනවා.\nමීට අමතරව ඊට ආධාර අනුබලදුන් ඇයගේ මව සහ මිත්තනිය ද සැකපිට අත්අඩංගුවට ගෙන ඇති බවයි සඳහන් වන්නේ.\nදැරිය අපයෝජනයට ලක්‌ කළ අය අතරේ පවුලේ ඥතීන් දෙදෙනකුද වන බවයි ළමා ආරක්‍ෂක අධිකරියේ විශේෂ පොලිස්‌ විමර්ශන ඒකකය ප්‍රකාශ කර තිබෙන්නේ.\nමෙම සිද්ධියට අදාළ පැමිණිල්ල තණමල්විල පොලිස්‌ ස්‌ථානයට වාර්තා වී තිබූ අතර පසුව වැල්ලවාය මහේස්ත්‍රාත්වරයා විසින් ලබාදුන් නියෝගයකට අනුව එහි වැඩිදුර විමර්ශන සිදු කිරීම ජාතික ළමා ආරක්‍ෂක අධිකාරියට පවරා තිබෙනවා.\nමේ සම්බන්ධයෙන් මහෙස්‌ත්‍රාත් අධිකරණයේ විභාගවන නඩුව මෙම මස 22 වැනිදා කැඳවීමට නියමිතයි.",
       "URL": "https://www.hirunews.lk/186053/පුද්ගලයින්-පස්‌දෙනකු-දැරියක්-අපයෝජනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4035"
}