{
       "Source": "hirunews",
       "Timestamp": "Saturday, 22 April 2017 - 9:08",
       "Headline": "කොල්ලකෑම්වලට සම්බන්ධ සැකකරුවන් 3 දෙනෙකු අත්අඩංගුවට",
       "News Content": "වාද්දූව සහ පානදුර යන ප්‍රදේශවල කොල්ලකෑම් සහ සොරකම් කිරීම්වලට සම්බන්ධ පුද්ගලයෙකු ගිනි අවි දෙකක් සමඟ ඊයේ අත්අඩංගුවට ගෙන තිබෙනවා.\nපොලීසිය සදහන් කළේ වාද්දූව - හබරලගහලන්ද ප්‍රදේශයේදී සැකකරු අත්අඩංගුවට ගත් බවයි.\nඔහු සතුව තිබී රිවෝල්වරයක්, ගල්කටස් වර්ගයේ ගිනි අවියක්, ටී - 56 උණ්ඩ 3ක් සොයාගෙන තිබෙනවා.\nපසුව සැකකරුගෙන් සිදුකළ වැඩිදුර ප්‍රශ්න කිරීම්වලදී මෙම අපරාධවලට සම්බන්ධ තවත් දෙදෙනෙකු යතුරුපැදි දෙකක් සමඟ අත්අඩංගුවට ගත් බවයි පොලීසිය සදහන් කළේ.\nඔවුන් අද කළුතර මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/159716/කොල්ලකෑම්වලට-සම්බන්ධ-සැකකරුවන්-3-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4553"
}