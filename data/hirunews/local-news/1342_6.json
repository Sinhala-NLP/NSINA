{
       "Source": "hirunews",
       "Timestamp": "Monday, 21 February 2022 - 22:01",
       "Headline": "රථවාහන ටයර්වල හිඟයක් (වීඩියෝ)",
       "News Content": "ඩොලර් අර්බුදය හේතුවෙන් ලබන මැයි මාසයෙන් පසු ඇතැම් රථවාහන ටයර්වල හිඟයක් ඇති විය හැකි බව ටයර් ආනයනකරුවන් පවසනවා.\nආසියානු ටයර් ආනයනකරුවන්ගේ සංගමය පෙන්වා දෙන්නේ, මේ වනවිට ඇතැම් වෙළෙඳුන් ටයර් හිඟයක් මවාපාමින් මිල ගණන් ඉහළ නැංවීමේ මාෆියාවක් ක්‍රියාත්මක කරන බවයි.\nමෙරට තුළ වාහන අසූ තුන් ලක්ෂ තිස් එක් දහසක් පමණ පවතින අතර, ඒ සඳහා වාර්ෂික ටයර් අවශ්‍යතාව 31 ලක්ෂ 18,500 ක් පමණවනවා.\nඑම අවශ්‍යතාවයෙන් 18 ලක්ෂ 50,000 ක් දේශීය වශයෙන් නිෂ්පාදනය කෙරෙන අතර සියයට 41.56 ක ප්‍රතිශතයක් වන 12 ලක්ෂ 63,500 ක් ටයර් සපයා ගන්නේ ආනයන මගින්.\nකෙසේ වෙතත් ටයර් ආනයනකරුවන් පෙන්වා දෙන්නේ මේ වනවිට මතුව ඇති ඩොලර් අර්බුදය හේතුවෙන් ටයර් ආනයනය දැඩි ගැටලුවක් වී ඇති බවයි.",
       "URL": "https://www.hirunews.lk/297657/රථවාහන-ටයර්වල-හිඟයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1342"
}