{
       "Source": "hirunews",
       "Timestamp": "Tuesday, 29 August 2017 - 13:33",
       "Headline": "නිදහස් පක්ෂයට රිංගා ගත් පිරිසක් ගැන පවිත්‍රා කියයි",
       "News Content": "නිදහස් පක්ෂයට බලෙන් රිංගා ගත් පිරිසක් තම පක්ෂ සාමාජිකත්වය තහනම් කිරීමට සැරසෙන බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රිනී පවිත්‍රා වන්නිආරච්චි ප්‍රකාශ කළා.\nපොදුජන පෙරමුණට සහය පළ කරමින් උඩවලව -  කොළඹගේආර ප්‍රදේශය් ඊයේ සංවිධාන කර තිබූ ජනහමුවකට එක්වෙමින් ඇය මේ බව කියා සිටියා.\nඇඹිලිපිටිය ප්‍රාදේශීය සභාවේ හිටපු ප්‍රාදේශීය සභා මන්ත්‍රී වසන්ත ගමගේ විසින් මෙම ජනහමුව සංවිධාන කර තිබූ අතර එම රැස්වීම අතරතුර ඇඹිලිපිටිය නගරයේ සංවිධාන කර තිබූ තවත් රැස්වීමකට සහභාගි වීම සඳහා මෝටර් රථයකින් යමින් සිටියදී ඔහු හදිසියේ මියගොස් තිබෙනවා.\nදේහය මේ වනවිට ඇඹිලිපිටිය රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද සිදු කිරීමට නියමිතයි.\nහෘදයාබාධයක් හේතුවෙන් මොහු මියගොස් ඇති බවට සැක කරන බවයි පොලිසිය සඳහන් කළේ.\nමිය යන විට ඔහු 38 හැවිරිදි වියේ පසුවූවා.",
       "URL": "https://www.hirunews.lk/169664/නිදහස්-පක්ෂයට-රිංගා-ගත්-පිරිසක්-ගැන-පවිත්‍රා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4347"
}