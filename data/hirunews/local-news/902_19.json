{
       "Source": "hirunews",
       "Timestamp": "Tuesday, 30 August 2022 - 12:58",
       "Headline": "ඩීසල්, පෙට්‍රල් ලීටර් 2000 කට අධික තොගයක් ලග තබා ගත් දෙදෙනෙකු අත්අඩංගුවට",
       "News Content": "වත්තල - කෙරවලපිටිය අධිවේගී පිවිසුමේදී නීතිවිරෝධී ලෙස කන්ටේනරයකින් ප්‍රවාහනය කරමින් තිබූ ඩීසල් ලීටර් 1660 ක් සමග සැකකරුවෙකු අත්අඩංගුවට ගෙන තිබෙනවා.\nපොලිස් භාරයට ගත් ඩීසල් ලීටර් තොගය සහ සැකකරු අද වැලිසර මහේස්ත්‍රාත් අධිකරණයට ඉදිරිපත් කිරීමට නියමිතයි.\nඑමෙන් ම, රුපියල් එක්ලක්ෂ අසූදහසකට වැඩි වටිනාකමකින් යුත් පෙට්‍රල් ලීටර් 400 ක් ළඟ තබාගෙන සිටි පුද්ගලයෙකු ද පුල්මුඩේ ප්‍රදේශයේ දී ඊයේ (29) අත්අඩංගුවට ගෙන තිබෙනවා.\nසැකකරු වැඩි මිලට ඉන්ධන අලෙවි කිරීම සඳහා මෙලෙස ලග තබාගෙන ඇති බවටයි වාර්තා වන්නේ.",
       "URL": "https://www.hirunews.lk/314119/ඩීසල්-පෙට්‍රල්-ලීටර්-2000-කට-අධික-තොගයක්-ලග-තබා-ගත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=902"
}