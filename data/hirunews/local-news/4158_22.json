{
       "Source": "hirunews",
       "Timestamp": "Sunday, 24 December 2017 - 12:36",
       "Headline": "පොලිසියෙන් ඉල්ලීමක්",
       "News Content": "උත්සව සමයේ රිය ධාවනයේදී අවධානයෙන් කටයුතු කරන ලෙස පොලීසිය රියදුරන්ගෙන් ඉල්ලීමක් කරනවා.\nඉකුත් පැය 24 ක කාලය තුළ රිය අනතුරු හේතුවෙන් පුද්ගලයින් පස්දෙනෙකු ජීවිතක්ෂයට පත්ව ඇති බවයි පොලීසිය සඳහන් කළේ.\nඅනුරාධපුර - නොච්චියාගම කරඹෑව ප්‍රදේශයේදී යතුරුපැදි දෙකක් එකිනෙක ගැටීමෙන් තරුණයින් දෙදෙනෙකු ඊයේ ජීවිතක්ෂයට පත්වුණා.\nඅධික වේගයෙන් අපරීක්ෂාකාරී ලෙස රිය ධාවනය මෙම අනතුරට හේතුවයි.\nමේ අතර මඩකලපුව - එරාවුර්, මාතලේ - ලග්ගල ආදී ප්‍රදේශවල සිදුවූ රිය අනතුරුවලින්ද පුද්ගලයන් තුන්දෙනෙකු ජීවිතක්ෂයට පත්ව තිබෙනවා.\nපොලීසිය රියදුරන්ගෙන් ඉල්ලා සිටියේ මත්පැන් පානය කර රිය ධාවනය නොකරන ලෙසටයි.\nඋත්සව සමයේ මාර්ග භාවිත කිරීමේදී වඩාත් සැළකිලිමත්ව කටයුතු කරන ලෙස ජාතික රෝහලේ හදිසි අනතුරු අංශයේ පුහුණු කිරීමේ නිලධාරීනී පුෂ්පා රම්‍යානි සොයිසා ජනතාවගෙන් ඉල්ලීමක් කළා.",
       "URL": "https://www.hirunews.lk/179185/පොලිසියෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4158"
}