{
       "Source": "hirunews",
       "Timestamp": "Monday, 02 July 2018 - 17:02",
       "Headline": "රජරට විශ්වවිද්‍යාලයේ මිහින්තලේ පරිශ්‍රයේ පීඨ 9 වන දා යළි විවෘත වෙයි",
       "News Content": "දැනට වසා දමා ඇති රජරට විශ්වවිද්‍යාලයේ මිහින්තලේ පරිශ්‍රයේ සියලූම පීඨ එළඹෙන 9 වනදා සිට යළි විවෘත කිරීමට විශ්වවිද්‍යාල පාලනාධිකාරිය තීරණය කර තිබෙනවා.\nසිසුන් පිරිසක් පසුගිය මස 21 වනදා එම විශ්වවිද්‍යාලයේ පරිපාලන ගොඩනැගිල්ල තුලට බලහත්කාරයෙන් ඇතුළුවීමත් සමඟ හට ගත් ගැටළුකාරී තත්ත්වයක් හේතුවෙන් එය තාවකාලිකව වසා දැමීමටයි පාලනාධිකාරිය කටයුතු කළේ.\nඑළඹෙන 6 වනදා සිට සිසු සිසුවියන්ට යළි නේවාසිකාගාරවලට පැමිණිය හැකි බවයි විශ්වවිද්‍යාලයේ උපකුලපති මහාචාර්ය රංජිත් විජෙවර්ධන සඳහන් කළේ.",
       "URL": "https://www.hirunews.lk/194366/රජරට-විශ්වවිද්‍යාලයේ-මිහින්තලේ-පරිශ්‍රයේ-පීඨ-9-වන-දා-යළි-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3868"
}