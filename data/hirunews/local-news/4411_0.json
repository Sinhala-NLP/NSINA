{
       "Source": "hirunews",
       "Timestamp": "Friday, 21 July 2017 - 11:29",
       "Headline": "වලල්ලාවිට ප්‍රාදේශීය සභාවේ හිටපු සභාපතිට නඩු",
       "News Content": "වලල්ලාවිට ප්‍රාදේශීය සභාවේ හිටපු සභාපති උදේනි අතුකෝරළට එරෙහිව අල්ලස්‌ හෝ දූෂණ විමර්ශන කොමිෂන් සභාව ඊයේ (20) කොළඹ මහාධිකරණය හමුවේ නඩු පවරා තිබෙනවා.\nඒ පස්‌ ප්‍රවාහනය කිරීම සඳහා බලපත්‍රයක්‌ නිකුත් කිරීමට බෙන්තොට ප්‍රාදේශීය සභාවේ හිටපු සභාපතිවරයාගෙන් රුපියල් ලක්‌ෂ 10 ක අල්ලසක්‌ ලබා ගැනීම ඇතුළු අධිචෝදනා 13 ක්‌ යටතේ.\nඉකුත් 2013 වසරේ දී බෙන්තොට ප්‍රාදේශීය සභාවේ එවකට සභාපතිවරයා ලෙස කටයුතු කළ ක්‍රිශාන්ත පීරිස්‌ගෙන් අල්ලස ලබාගත් අවස්‌ථාවේදී අල්ලස්‌ කොමිෂන් සභාවේ නිලධාරීන් විසින් උදේනි අතුකෝරල අත්අඩංගුවට ගනු ලැබුවා.\nඋදේනි අතුකෝරළට එරෙහිව ගොනු කර ඇති අධිචෝදනා සනාථ කිරීම සඳහා සාක්‌ෂිකරුවන් 17 දෙනකු ඉදිරිපත් කරන බවද පැමිණිල්ල මඟින් අධිකරණයට දන්වා තිබෙනවා.",
       "URL": "https://www.hirunews.lk/166419/වලල්ලාවිට-ප්‍රාදේශීය-සභාවේ-හිටපු-සභාපතිට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=4411"
}