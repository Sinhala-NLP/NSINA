{
       "Source": "hirunews",
       "Timestamp": "Wednesday, 01 February 2023 - 11:23",
       "Headline": "මාලිනි විජයවීර අභාවප්‍රාප්ත වෙයි",
       "News Content": "සුවිශේෂී ගී පද රචිකාවියක් වන මාලිනි විජිතා විජයවීර ඊයේ (31) අභාවප්‍රාප්ත වී තිබෙනවා.\nඇය මිය යන විට 89 වන වියේ පසුවූණා.\nසියයක් මව් ගුණ ගී දෙසවන වැකුණත්, මා බාල කාලේ අම්මාගෙ උකුලේ යන ඇය ලියූ ගීත ලොකු කුඩා සියලුදෙනා අතර ප්‍රසිද්ධියට පත් වුණා.\n1991දී ඇගේ \"පේ අයියා\" යොවුන් නවකථාව විජේවර්ධන සම්මානයෙන් ද පිදුම් ලැබුවා.\nපසුගිය වසරේ ප්‍රදීපා ධර්මදාස ශිල්පිනියගේ මියුරු හඬින් ගැයුනු රම්බොඩගල්ලේ බුදුරුව වන්දනා ගීතය ද ඇයගේ නිර්මාණයක්.\nමාලිනි විජයවීරයන්ගේ දේහය පිළිබඳ අවසන් කටයුතු හෙට (02) සවස 5.00ට ගල්කිස්ස ආදාහනාගාරයේ දී සිදු කිරීමට නියමිතයි.",
       "URL": "https://www.hirunews.lk/326380/මාලිනි-විජයවීර-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=566"
}