{
       "Source": "hirunews",
       "Timestamp": "Sunday, 13 February 2022 - 13:59",
       "Headline": "දුෂ්මන්ත චමීර ඉන්දීය රුපියල් කෝටි දෙකකට වෙන්දේසි වෙයි",
       "News Content": "අයි.පී.එල්. 15 වන කලාපයේ ක්‍රීඩක වෙන්දේසි අද (13) දෙවන දිනටත් බෙංගලරූහිදී ආරම්භ වූ අතර, එහිදී ශ්‍රී ලංකා පිලේ වේග පන්දු යවන ක්‍රීඩක දුෂ්මන්ත චමීර ලක්නව් සුපර් ජයන්ට්ස් පිල විසින් ඉන්දීය රුපියල් කෝටි දෙකකට මිලදී ගනු ලැබුවා.\nඑය ශ්‍රී ලංකා මහ බැංකුවේ විනිමය අනුපාතිකයට අනුව මෙරට මුදලින් රුපියල් පන්කෝටි තිස් හත්ලක්ෂ අනූ හතරදහසක මුදලක්.\nඑමෙන්ම දඟපන්දු යවන ක්‍රීඩක මහීෂ් තීක්ෂණ ඉන්දීය රුපියල් ලක්ෂ 70කට චෙන්නායි සුපර් කිංග්ස් කණ්ඩායම අද මිල දී ගනු ලැබුවා.\nඅයි.පී.එල් ක්‍රීඩක වෙන්දේසියේ පළමු දිනය වූ ඊයේ ශ්‍රී ලංකාවේ තුන්ඉරියව් ක්‍රීඩක වනිදු හසරංග ඉන්දීය රුපියල් දස කෝටි හැත්තෑපන් ලක්ෂයකට තම කණ්ඩායම සතු කර ගැනීමට රෝයල් චැලෙන්ජර්ස් බැංගලෝර් කණ්ඩායම සමත් වුණා.\nශ්‍රී ලංකා මුදලින් රුපියල් කෝටි 28කට අධික එම මුදල ශ්‍රී ලංකා ක්‍රීඩකයෙකුට ලීග් තරගාවලියකදී මෙතෙක් හිමි වූ වැඩිම මුදලයි.",
       "URL": "https://www.hirunews.lk/296912/දුෂ්මන්ත-චමීර-ඉන්දීය-රුපියල්-කෝටි-දෙකකට-වෙන්දේසි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1358"
}