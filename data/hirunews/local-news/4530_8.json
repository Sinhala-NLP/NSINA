{
       "Source": "hirunews",
       "Timestamp": "Saturday, 06 May 2017 - 19:10",
       "Headline": "රටේ පොදු සංවර්ධන ඉලක්ක සපුරා ගැනීමේදී මතුව ඇති ගැටලූවක් ජනපති හෙළිකරයි",
       "News Content": "පළාත් සභා නවය, නව ආකාරයකින් ක්‍රියාත්මක වීම රටේ පොදු සංවර්ධන ඉලක්ක සපුරා ගැනීමේදී බලවත් ගැටලූවක් බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා කියා සිටියේ රටේ ජාතික සංවර්ධන ඉලක්ක සපුරා ගැනීමට නම් පළාත් සභා කටයුතුවල විධිමත් බවක්, තිබිය යුතු බවයි.\nජනාධිපතිවරයා මේ බව සඳහන් කළේ හබරන අද (06) පැවති 33 වන ප්‍රධාන අමාත්‍ය සමුළුව අමතමින්.\nව්‍යවස්ථාව, නීතිය සහ බලය කුමන ආකාරයකින් පැවතිය ද එහි ක්‍රියාකාරිත්වය පවතින්නේ ඒවා ක්‍රියාත්මක කරන පුද්ගලයින්ගේ චරිත ලක්ෂණ අනුව බවයි ජනාධිපතිවරයා මෙහිදී පෙන්වා දුන්නේ.",
       "URL": "https://www.hirunews.lk/160752/රටේ-පොදු-සංවර්ධන-ඉලක්ක-සපුරා-ගැනීමේදී-මතුව-ඇති-ගැටලූවක්-ජනපති-හෙළිකරයි",
       "Category": "Local News",
       "Parent URL": "https://www.hirunews.lk/local-news.php?pageID=4530"
}