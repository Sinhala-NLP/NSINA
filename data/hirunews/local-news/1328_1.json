{
       "Source": "hirunews",
       "Timestamp": "Monday, 28 February 2022 - 10:09",
       "Headline": "පොලිස් කොස්තාපල්වරයෙකුට පහර දුන් තිදෙනකු රිමාන්ඩ්",
       "News Content": "පොලිස් කොස්තාපල්වරයෙකුට පහර දුන් බව කියන පුද්ගලයන් තුන්දෙනෙකු ලබන මස 8 වනදා දක්වා රක්ෂිත බන්ධනාගාරගත කර තිබෙනවා.\nඒ, සැකකරුවන් හලාවත වැඩබලන මහේස්ත්‍රාත් ප්‍රදීප් චමින්ද රොද්‍රිගෝ වෙත ඉදිරිපත් කිරීමෙන් අනතුරුවයි.\nකොම්පඤ්ඤ වීථිය පොලිසියේ අපරාධ විමර්ශන අංශයට අනුයුක්තව සේවය කරන පොලිස් සැරයන්වරයෙකු වන ඔහු, තමන් පදිංචි හලාවත - මල්වත්ත ප්‍රදේශයේ මාර්ගයේ රැඳී සිටින අවස්ථාවේ දී සැකකරුවන් අදාළ පහරදීම සිදුකර තිබුණා.\nමෙම කොස්තාපල්වරයා මීට පෙර හලාවත පොලිසියට අනුයුක්තව සේවය කර ඇති අතර, එහිදී දෙපාර්ශ්වයක් අතර ඇතිවූ ගැටුමක් නිරාකරණය කිරීමේ සිද්ධියක් මුල්කර ගනිමින් අදාළ පහරදීම සිදුව ඇති බවයි අනාවරණ වී ඇත්තේ.",
       "URL": "https://www.hirunews.lk/298262/පොලිස්-කොස්තාපල්වරයෙකුට-පහර-දුන්-තිදෙනකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1328"
}