{
       "Source": "hirunews",
       "Timestamp": "Sunday, 15 August 2021 - 13:13",
       "Headline": "රුධිර පරිත්‍යාග කරන්නැයි ජනතාවට ඉල්ලීමක් (වීඩියෝ)",
       "News Content": "කොරෝනා වසංගත තත්වය සමග ඇතිවී තිබෙන රුධිර හිඟය හේතුවෙන් සෞඛ්‍යාරක්ෂිත ක්‍රමවේදයන්ට අනුකූලව රුධිරය පරිත්‍යාග කිරීමට එක් වන ලෙස ජාතික රුධිර පාරවිලයන සේවය ජනතාවගෙන් ඉල්ලීමක් කරනවා.\nඑමගින් සඳහන් කළේ කොරෝනා වසංගත තත්වය සමඟ රුධිරය දන්දීමේ වැඩසටහන් අවලංගු වීම නිසා රටතුල මෙලෙස රුධිර හිඟයක් හටගෙන ඇති බවයි.\nගර්භණී මවුවරුන්ට, තැලසීමියාවෙන් පෙලෙන රෝගීන්ට, මහරගම අපේක්ෂා රෝහලේ ප්‍රතිකාර ලබන පිළිකා රෝගීන්ට, කොළඹ ජාතික රෝහලේ හදිසි අනතුරු ඒකකයට මෙන්ම, රිජ්වේ ආර්යා ළමා රෝහලට ද, දෛනිකව විශාල රුධිර අවශ්‍යතාවයක් පවතිනවා.\nඒ අනුව, රුධිරය ලබා දීමට අපේක්ෂා කරන දායකයින්ට දිවයිනේ ප්‍රධාන රෝහල් සහ රුධිර මධ්‍යස්ථාන වලට ගොස් රුධිරය ලබාදිය හැකි බවයි ජාතික රුධිර පාරවිලයන සේවය සඳහන් කලේ.\nඑලෙස රුධිරය පරිත්‍යාග කරන දායකයින් සඳහා නාරාහේන්පිට රුධිර මධ්‍යස්ථානය උදෑසන 8 සිට සවස 6 තෙක් විවෘතව පවතිනවා. මීට අමතරව රාගම, මහරගම, කුරුණෑගල සහ අනුරාධපුර රෝහල්වලට හෝ ඕනෑම රුධිර මධ්‍යස්ථානයකට උදෑසන 8.00ත් පස්වරු 4.00ත් අතර කාලයේදී පැමිණ රුධිරය පරිත්‍යාග කල හැකියි.\nරුධිරය ලබා දීමට පහසු වේලාවක් වෙන් කර ගැනීම සඳහා\nnbts.health.lk\nවෙබ් අඩවිය භාවිතා කල හැකි බවයි ජාතික රුධිර පාරවිලයන සේවය සඳහන් කළේ.\nමීට අදාල තොරතුරු ලබා ගැනීම සඳහා\n011 533 21 53 හෝ 011 533 21 54\nයන දුරකතන අංක ඇමතිය හැකියි.",
       "URL": "https://www.hirunews.lk/279753/රුධිර-පරිත්‍යාග-කරන්නැයි-ජනතාවට-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1753"
}