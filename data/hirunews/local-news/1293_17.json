{
       "Source": "hirunews",
       "Timestamp": "Tuesday, 15 March 2022 - 8:05",
       "Headline": "තවත් විෂය පථයන් වෙනස් කරමින් ගැසට් නිවේදනයක්",
       "News Content": "කර්මාන්ත සහ පරිසර අමාත්‍යාංශවල විෂය පථයන් සංශෝධනය කරමින් ජනාධිපතිවරයා විසින් ගැසට් නිවේදනයක් නිකුත් කර තිබෙනවා.\nඒ අනුව කර්මාන්ත අමාත්‍යාංශය යටතේ ආයතන 15ක් නම් කර ඇති අතර, පරිසර අමාත්‍යාංශය යටතේ ආයතන 5ක් නම් කර තිබෙනවා.\nශ්‍රී ලංකා ක්ලයිමේට් ෆන්ඩ් පුද්ගලික සමාගම එහිදී පරිසර අමාත්‍යාංශයට අලුතින් එක් වනවා.\nඑමෙන්ම, දැනට භූගතව සහ සාගර අභ්‍යන්තරයේ ඇතැයි සැලකෙන ඛනිජ සම්පත් නූතන අධි තාක්ෂණය භාවිත කර ගවේෂණය කරමින් රටේ නිෂ්පාදන ක්‍රියාවලිය ශක්තිමත් කිරීම සදහා යොදා ගැනීම ද පැවරෙන්නේ පරිසර අමාත්‍යාංශයටයි.\nඑම ක්‍රියාවලිය මීට පෙර කර්මාන්ත අමාත්‍යාංශය යටතේ පැවති අතර මෙම ගැසට් නිවේදනය මගින් පරිසර අමාත්‍යාංශයට එක්වනවා.",
       "URL": "https://www.hirunews.lk/299498/තවත්-විෂය-පථයන්-වෙනස්-කරමින්-ගැසට්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1293"
}