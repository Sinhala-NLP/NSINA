{
       "Source": "hirunews",
       "Timestamp": "Tuesday, 06 December 2016 - 18:53",
       "Headline": "අම්බලන්ගොඩ ත්‍රිත්ව ඝාතකයන් ගැන තවමත් තොරතුරු නැහැ",
       "News Content": "අම්බලන්ගොඩ - ඉඩම්තොට - මාදම්පේ ප්‍රදේශයේදී ත්‍රිත්ව ඝාතනයට සම්බන්ධ සැකකරුවන් කිසිවෙකුත් මෙතෙක් අත්අඩංගුවට ගෙන නොමැති බව පොලිසිය ප්‍රකාශ කළා.\nමූලික පරීක්ෂණවලදී අනාවරණ වී ඇත්තේ ඝාතන සිදුවීමට පෙර එම ස්ථානයේ තිබූ ආරක්ෂිත කැමරාද ක්‍රියාවිරහිත වී ඇති බවයි.\nයතුරුපැදියකින් මුහුණු ආවරණය කරගෙන පැමිණි පුද්ගලයන් දෙදෙනෙකු වෙඩි තැබීම සිදුකර ඇති බවද පොලිසිය කියා සිටියා.\nඊයේ (05) රාත්‍රී 8 යි 45 පමණ  එකම පවුලේ වයස අවුරුදු 33ක් වු පියා, 27 හැවිරිදි මව සහ ඔවුන්ගේ සිව් හැවිරිදි පුතු මෙලෙස ඝාතනයට ලක්වුණේ ඔවුන්ට අයත් වෙළඳසැලේ රැඳී සිටියදීයි.",
       "URL": "https://www.hirunews.lk/149110/අම්බලන්ගොඩ-ත්‍රිත්ව-ඝාතකයන්-ගැන-තවමත්-තොරතුරු-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4765"
}