{
       "Source": "hirunews",
       "Timestamp": "Thursday, 11 November 2021 - 10:35",
       "Headline": "පාරිසරික සංවේදී ප්‍රදේශ ආරක්ෂාව පිළිබද ජාතික ප්‍රතිපත්තියක්",
       "News Content": "මෙරට පාරිසරික සංවේදී ප්‍රදේශ හදුනාගෙන ඒවා ආරක්ෂා කර ගැනීම සදහා වූ ජාතික ප්‍රතිපත්තියට අදාළ කෙටුම්පත මේ වන විට සකස් කර අවසන් බව පරිසර අමාත්‍යාංශය නිවේදනය කළා.\nඉදිරියේදී එම ජාතික ප්‍රතිපත්තිය නීතිපති දෙපාර්තමේන්තුවට ඉදිරිපත් කර එහි නිර්දේශ අනුව කැබිනට් මණ්ඩලයට සහ පාර්ලිමේන්තුවට ඉදිරිපත් කිරීමට නියමිත බව එහි සඳහන්.\nමේ වන විටත් පාරිසරික සංවේදී කලාප ලෙස පුත්තලම - ගඟේවාඩිය, අනුරාධපුර - මානෑව, ගල්නෑව, හා එළුවන්කුලම යන ප්‍රදේශ හදුනාගෙන තිබෙනවා.\nපාරිසරික සංවේදී ජාතික ප්‍රතිපත්තියට අනුව සාගරික, පාරිසරික කලාප 3ක් නම් කිරීමට ද සැලසුම් කර ඇති අතර, ඒ අනුව හඳුනාගෙන ඇත්තේ මන්නාරම සිට රාමේෂ්වරන් දක්වා වූ සාගර කලාපය, මඩකලපුව හා ත්‍රිකුණාමලය අවට සාගර කලාපය මෙන්ම ගාල්ල සිට හම්බන්තොට දක්වා මුහුදු තීරයයි.",
       "URL": "https://www.hirunews.lk/287675/පාරිසරික-සංවේදී-ප්‍රදේශ-ආරක්ෂාව-පිළිබද-ජාතික-ප්‍රතිපත්තියක්",
       "Category": "Local News",
       "Parent URL": "https://www.hirunews.lk/local-news.php?pageID=1569"
}