{
       "Source": "hirunews",
       "Timestamp": "Wednesday, 25 October 2017 - 8:10",
       "Headline": "උපක්‍රමයට හසුවූ බව විමල් කියයි",
       "News Content": "තමන්ගේ උපක්‍රමයට සියලුදෙනාම හසුවී ඇති බව ජාතික නිදහස්  පෙරමුණේ නායක පාර්ලිමේන්තු මන්ත්‍රී විමල් වීරවංශ පවසනවා.\nපාර්ලිමේන්තුවට බෝම්බ ප්‍රහාරයක් එල්ල කිරීමට අවශ්‍ය බවට ඔහු සිදුකළ ප්‍රකාශය සම්බන්ධයෙන් කොළඹදී ඊයේ මාධ්‍ය වෙත අදහස් දක්වමින් ඔහු මේ බව සඳහන් කළා.\nමේ අතර, පාර්ලිමේන්තුවට බෝම්බ ප්‍රහාරයක් එල්ල කිරීමට අවශ්‍ය බවට පාර්ලිමේන්තු මන්ත්‍රී විමල් වීරවංශ පසුගියදා සිදුකළ ප්‍රකාශය සම්බන්ධයෙන් අවධානය යොමුකර සුදුසු ඉදිරි පියවර ගැනීමට අපේක්ෂා කරන බව කථානායක කරූ ජයසූරිය ඊයේ ප්‍රකාශ කළා.\nමන්ත්‍රීවරයා සිදුකරන ලද ප්‍රකාශය සම්බන්ධයෙන් ආණ්ඩු පක්ෂයේ සහ විපක්ෂයේ මන්ත්‍රීවරුන් මෙන්ම විවිධ පාර්ශවයන්ද දිගින් දිගටම කථානායකවරයාගේ විශේෂ අවධානය යොමුකර ඇති බවයි කථානායක කාර්යාලය නිවේදනයක් නිකුත් කරමින් කියා සිටියේ.",
       "URL": "https://www.hirunews.lk/174355/උපක්‍රමයට-හසුවූ-බව-විමල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4254"
}