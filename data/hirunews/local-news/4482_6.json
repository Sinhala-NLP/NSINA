{
       "Source": "hirunews",
       "Timestamp": "Tuesday, 06 June 2017 - 13:20",
       "Headline": "ආපදාවලට ලක්වූ ප්‍රදේශවල කසල ඉවත් කිරීමට වැඩපිළිවෙලක් සකස් කරන්නැයි ජනපතිගෙන් උපදෙස්",
       "News Content": "ගං වතුරෙන් සහ නාය යාම්වලින් ආපදාවට ලක්වූ ප්‍රදේශවල කසල ඉවත් කිරීම සඳහා විධිමත් වැඩපිළිවෙලක් ක්‍රියාත්මක කරන ලෙස ජනාධිපති මෛත්‍රීපාල සිරිසේන නිලධාරීන්ට උපදෙස් ලබාදී තිබෙනවා.\nකොළඹ හා තදාසන්න ප්‍රදේශවල කසල කළමනාකරණය විධිමත් කිරීම සඳහා ජනාධිපති කාර්යාලයේ අද පෙරවරුවේ පැවැති සාකච්ඡාවකදී ජනාධිපතිවරයා මෙම උපදෙස් ලබාදුන් බවයි ජනාධිපති මාධ්‍ය අංශය සඳහන් කළේ.\nඑමෙන්ම ප්ලාස්ටික් හා පොලිතින් භාවිතය අවම කිරීමේ ගැසට් පත්‍රයේ ඉදිරි කටයුතු පිළිබද මෙහිදී සාකච්ඡාවට ලක්වී ඇති අතර, කසල වර්ගීකරණය පිළිබද නිලධාරීන් පුහුණු කිරීම මෙන්ම ජනතාව දැනුවත් කිරීමේ වැඩසටහන්වල අවශ්‍යතාව ජනාධිපතිවරයා මෙහිදී පෙන්වා දී තිබෙනවා.",
       "URL": "https://www.hirunews.lk/162951/ආපදාවලට-ලක්වූ-ප්‍රදේශවල-කසල-ඉවත්-කිරීමට-වැඩපිළිවෙලක්-සකස්-කරන්නැයි-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4482"
}