{
       "Source": "hirunews",
       "Timestamp": "Tuesday, 29 May 2018 - 13:26",
       "Headline": "වෛරස් රෝග තුනක එකතුවකින් දකුණේ උණ රෝගය ව්‍යාප්ත වෙයි",
       "News Content": "දකුණු පළාතේ පැතිරි යන වෛරස් උණ රෝගයෙන් මිය ගිය දරුවන්ගේ මරණවලට හේතුව වෛරස් කිහිපයක් අසාදනය වීම බවට සැකයක් මතුවී තිබෙනවා.\nකරාපිටිය ශික්ෂණ රෝහලේ අධ්‍යක්ෂ වෛද්‍ය ජයම්පති සේනානායක හිරු ප්‍රවෘත්ති අංශය සිදුකළ විමසීමකදී කියා සිටියේ මේ සම්බන්ධයෙන් වෛද්‍ය පර්යේෂණ ආයතනය තවදුරටත් පරික්ෂණ සිදු කරන බවයි.\nමෙම උණ රෝගය හේතුවෙන් මේ වන විට දකුණු පළාතේ වයස අවුරුදු 12ට අඩු  දරුවන් 11 දෙනෙකු ජිවිතක්ෂයට පත්වී තිබෙනවා.\nදකුණූ පළාත් සෞඛ්‍ය සේවා අධ්‍යක්ෂ වෛද්‍ය ජී. විජේසුරිය කියා සිටියේ තවත් සති දෙකක් ඇතුලත මෙම රෝගය පාලනය කළ හැකි තත්ත්වයක් පවතින බවයි.",
       "URL": "https://www.hirunews.lk/191822/වෛරස්-රෝග-තුනක-එකතුවකින්-දකුණේ-උණ-රෝගය-ව්‍යාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3921"
}