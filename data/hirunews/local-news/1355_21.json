{
       "Source": "hirunews",
       "Timestamp": "Tuesday, 15 February 2022 - 8:55",
       "Headline": "පදිකයින්ට මරු කැඳවූ රිය අනතුරු",
       "News Content": "ඊයේ උදෑසන කොළඹ මීගමුව මාර්ගයේ ජයලත් මංසන්ධිය අසලදී සිදු වූ රිය අනතුරින් පුද්ගලයෙකු ජිවිතක්ෂයට පත් වුණා.\nඒ මීගමුව දෙසට ධාවය වූ වෑන් රියක මාර්ගය හරහා ගමන් කළ පදික පුද්ගලයෙකු ගැටීම හේතුවෙන්.\nඅනතුරින් බරපතල තුවාල ලැබූ ඔහු රාගම මූලික රෝහලේ ප්‍රතිකාර ලබමින් සිටියදී ජිවිතක්ෂයට පත්ව තිබෙනවා.\n‍මෙලෙස ජිවිතක්ෂයට පත්ව ඇත්තේ වයස අවුරුදු 59ක් වූ සීදුව ප්‍රදේශයේ පදිංචිකරුවෙක්.\nවෑන් රථ රියදුරුගේ අපරීක්ෂාකාරි හා නොසැලකිළිමත් රිය ධාවනය හේතුවෙන් මෙම අනතුර සිදුව ඇති බවයි පොලිසිය පවසන්නේ.\nමේ අතර ඊයේ පස්වරුවේ කල්මුණ - මඩකලපුව මාර්ගයේ දී වෑන් රථයක් මාර්ගය හරහා ගමන් කළ පදික කාන්තාවක ගැටීමෙන් අනතුරක් සිදු වුණා.\nඅනතුරින් එම කාන්තාව ජිවිතක්ෂයට පත්ව ඇති අතර, සිද්ධිය සම්බන්ධයෙන් වෑන් රථයේ රියදුරු පොලිසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/297057/පදිකයින්ට-මරු-කැඳවූ-රිය-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=1355"
}