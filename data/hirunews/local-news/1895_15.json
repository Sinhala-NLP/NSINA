{
       "Source": "hirunews",
       "Timestamp": "Wednesday, 09 June 2021 - 19:12",
       "Headline": "ගාල්ල දිස්ත්‍රික් සෞඛ්‍ය සේවා අධ්‍යක්ෂවරයාට සහ ප්‍රාදේශීය වසංගත රෝග අංශ ප්‍රධානියාට ස්ථාන මාරුවීම්",
       "News Content": "ගාල්ල දිස්ත්‍රික් සෞඛ්‍ය සේවා අධ්‍යක්ෂ සහ ගාල්ල ප්‍රාදේශිය වසංගත රෝග අංශ ප්‍රධානියා වහාම ක්‍රියාත්මක වන පරිදි එම තනතුරු වලින් මාරු කර යවා තිබෙනවා.\nඒ හිරු ප්‍රවෘත්ති ඔස්සේ අනාවරණය කළ නිරෝධායන නීති කඩකරමින් ගාලු ප්‍රදේශයට ගිය බස්නාහිර පළාතේ පිරිසකට අස්ට්‍රාසෙනිකා එන්නත් ලබා දීමේ සිද්ධියට සම්බන්ධයෙන්.\nසිද්ධිය සම්බන්ධයෙන් සෞඛ්‍ය අමාත්‍යංශයේ හදිසි වැටලීම් අංශයේ නිලධාරීන් කණ්ඩායමක් මූලික විමර්ශන පැවැත්වීමෙන් පසු ඉදිරිපත් කළ නිර්දේශ අනුව මෙම ක්‍රියාමාර්ගය ගත් බව රාජ්‍ය අමාත්‍ය මහාචාර්ය චන්න ජයසුමන මහතා පැවසුවා.",
       "URL": "https://www.hirunews.lk/273860/ගාල්ල-දිස්ත්‍රික්-සෞඛ්‍ය-සේවා-අධ්‍යක්ෂවරයාට-සහ-ප්‍රාදේශීය-වසංගත-රෝග-අංශ-ප්‍රධානියාට-ස්ථාන-මාරුවීම්",
       "Category": "Local News",
       "Parent URL": "https://www.hirunews.lk/local-news.php?pageID=1895"
}