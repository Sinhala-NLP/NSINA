{
       "Source": "hirunews",
       "Timestamp": "Tuesday, 20 July 2021 - 9:30",
       "Headline": "මුහුදු ප්‍රදේශ රළු විය හැකියි - ධීවර සහ නාවික ප්‍රජාවට අවදානයෙන් පසුවන්නැයි උපදෙස්",
       "News Content": "ගාල්ල සිට මාතර සහ හම්බන්තොට හරහා පොතුවිල් දක්වා වන මුහුදු ප්‍රදේශ විටින් විට ඉතා රළු විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑසේම දිවයින වටා වන සෙසු මුහුදු ප්‍රදේශ ද විටින් විට රළු විය හැකි බැවින් ධීවර සහ නාවික ප්‍රජාව ඒ පිළිබදව ඉතා අවදානයෙන් කටයුතු කරන ලෙසයි එම දෙපාර්තමේන්තුව ඉල්ලා සිටින්නේ.\nඑසේම සබරගමුව සහ මධ්‍යම පළාත්වලටත් ගාල්ල සහ මාතර දිස්ත්‍රික්කවලටත් වැසි වාර කිහිපයක් ඇති විය හැකියි.\nබස්නාහිර පළාතේ ද වැසි ස්වල්පයක් ඇති විය හැකි බවයි කාලගුණ විද්‍යා දෙපාර්තමේන්තුව කියා සිටියේ.",
       "URL": "https://www.hirunews.lk/277471/මුහුදු-ප්‍රදේශ-රළු-විය-හැකියි-ධීවර-සහ-නාවික-ප්‍රජාවට-අවදානයෙන්-පසුවන්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1809"
}