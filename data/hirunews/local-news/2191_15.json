{
       "Source": "hirunews",
       "Timestamp": "Sunday, 24 January 2021 - 17:26",
       "Headline": "මුලතිව් කැලෑබද ප්‍රදේශයකින් යුද උපකරණ කිහිපයක් සොයා ගැනේ",
       "News Content": "මුලතිව්, වෙල්ලමුල්ලිවයික්කාල් කැලෑබද ප්‍රදේශයක තිබී යුද කාලයේදී භාවිත කළේ යැයි සැක කෙරෙන පුපුරණ ද්‍රව්‍ය ඇතුලු අවි ආයුධ කිහිපයක් සොයා ගෙන තිබෙනවා.\nපොලීසිය සඳහන් කළේ මිලිමීටර් 81 වර්ගයේ මෝටර් උණ්ඩ 3 ක්, ආර්.පී.ජී. උණ්ඩයක් සහ අත්බෝම්බ දෙකක් මෙලෙස සොයා ගෙන ඇති බවයි.\nඑල්.ටී.ටී.ඊ සංවිධානය විසින් පසුගිය යුද සමයේදී මේවා නැවත ප්‍රයෝජන ගැනීම සඳහා වලදමා ඇති බවටයි විශ්වාස කරන්නේ.\nකෙසේ වෙතත්, මුලතිව් මහේස්ත්‍රාත් අධිකරණයේ නියෝගයකට අනුව ආරක්ෂක අංශ විසින් අදාල බෝම්බ තොගය නිෂ්ක්‍රිය කර තිබෙනවා.",
       "URL": "https://www.hirunews.lk/260597/මුලතිව්-කැලෑබද-ප්‍රදේශයකින්-යුද-උපකරණ-කිහිපයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2191"
}