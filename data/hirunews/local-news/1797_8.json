{
       "Source": "hirunews",
       "Timestamp": "Sunday, 25 July 2021 - 13:20",
       "Headline": "රාජ්‍ය සමාගමක්  හරහා අත්‍යවශ්‍ය ආහාර ද්‍රව්‍ය ආනයනයට, රජය සැරසේ",
       "News Content": "දැනට පෞද්ගලික අංශය විසින් වැඩි වශයෙන් ආනයනය කෙරෙන අත්‍යවශ්‍ය ආහාර ද්‍රව්‍ය රාජ්‍ය සමාගමක් හරහා ඍජුවම මෙරටට ගෙන්වීමට වෙළඳ අමාත්‍යාංශයේ අවධානය යොමුව තිබෙනවා.\nඒ අනුව ඊට අදාළ කැබිනට් පත්‍රිකාව මේ වනවිටත් අමාත්‍ය මණ්ඩලය වෙත යොමු කර ඇති බවයි වෙළද අමාත්‍ය ආචාර්ය බන්දුල ගුණවර්ධන ප්‍රකාශ කළේ.\nවෙළදපළේ අත්‍යවශ්‍ය ආහාර ද්‍රව්‍යවල මිල ඉහළ යාම සහ පෞද්ගලික අංශය සතු ඒකාධිකාරිය බිද හෙලීම මෙහි අරමුණ බව ද අමාත්‍යවරයා සදහන් කළා.\nඒ අනුව දැනට ඈවර කිරීම සඳහා යෝජනා කර ඇති රාජ්‍ය වාණිජ සමූපකාර තොග වෙළද සමාගම යළි සක්‍රීය කර ඒ හරහා මෙම භාණ්ඩ ආනයනය කිරීමටයි තීරණය කර ඇත්තේ.\nවෙළද  අමාත්‍ය ආචාර්ය බන්දුල ගුණවර්ධන වැඩිදුරටත් කියා සිටියේ සීනි, කුකුළු මස්, පොල්තෙල්, පරිප්පු, ලූණු, අල වැනි අත්‍යවශ්‍ය ද්‍රව්‍ය එම සමාගම හරහා ඍජුවම ආනයනය කිරීමට අපේක්ෂා කරන බවයි.",
       "URL": "https://www.hirunews.lk/277961/රාජ්‍ය-සමාගමක්-හරහා-අත්‍යවශ්‍ය-ආහාර-ද්‍රව්‍ය-ආනයනයට-රජය-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=1797"
}