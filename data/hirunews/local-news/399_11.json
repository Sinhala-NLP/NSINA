{
       "Source": "hirunews",
       "Timestamp": "Saturday, 22 April 2023 - 6:19",
       "Headline": "උෂ්ණාධික කාළගුණය අවසන් වන ලකුණු",
       "News Content": "අද(22) දිනයේ දී නැගෙනහිර, ඌව, උතුරු, උතුරු-මැද, සබරගමුව සහ මධ්‍යම පළාත්වල තැනින් තැන සවස් කාලයේ දී හෝ රාත්‍රී කාලයේ දී වැසි හෝ ගිගුරුම් සහිත වැසි ඇති වන බව කාළගුණ විද්‍යා දෙපාර්තමේන්තුව නිවේදනය කරනවා.\nතවද එම පළාත්වල ඇතැම් ස්ථානවලට මි. මී. 75ට වැඩි තරමක තද වැසි ද ඇතිවිය හැකි බව සඳහන්.\nසෙසු පළාත්වල ස්ථාන ස්වල්පයක සවස් කාලයේ දී හෝ රාත්‍රී කාලයේ දී තරමක් වැසි හෝ ගිගුරුම් සහිත වැසි ඇති වන බවත්, බස්නාහිර පළාතේ උදෑසන කාලයේ දී ද වැසි ඇති විය හැකි බවත් එම නිවේදනයේ වැඩිදුරටත් සඳහන්.",
       "URL": "https://www.hirunews.lk/333118/උෂ්ණාධික-කාළගුණය-අවසන්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=399"
}