{
       "Source": "hirunews",
       "Timestamp": "Monday, 08 May 2023 - 17:31",
       "Headline": "ජීවිත තුනක් බිලි වීමෙන් පසු ලැබුණු බෙල් ඇන් ලයිට් සිස්ටම් පද්ධතිය",
       "News Content": "වැලිගම, පැලෑන පෝර ගබඩාව දුම්රිය හරස් මාර්ගයෙහි බෙල් ඇන් ලයිට් සිස්ටම් පද්ධතියේ පවතින කාර්මික දෝෂය දින ගණනාවක් පැවත ඇති අතර දුම්රිය දෙපාර්තමේන්තුවේ නිලධාරීන් එය යථා තත්වයට පත් කිරීමට පියවරගෙන තිබෙනවා.\nපසුගිය (03) වැනිදා පස්වරුවේ දී එම දුම්රිය හරස් මාර්ගයේ ත්‍රීරෝද රථයක් දුම්රියේ ගැටීමෙන් එහි ගමන් ගත් ත්‍රිරෝද රථයේ රියැදුරු වන යුධ හමුදා සෙබලෙකු සහ පාසල් දරුවන් දෙදෙනකු ජීවිතක්ෂයට පත්ව තවත් තිදෙනෙකු තුවාල ලැබුවා.\nඑහිදී වැලිගම පැලෑන ප්‍රදේශයේ පදිංචි පොල්වතුමෝදර මහා විද්‍යාලයේ අධ්‍යාපනය ලබමින් සිටි වයස 07ක් සහ 09 හැවිරිදි සිසුන් දෙදෙනා මෙන්ම යුද හමුදා සේවයේ නියුතුව නිවාඩු ලබා සිටි එම ප්‍රදේශයේ පදිංචි වයස අවුරුදු 32ක් වූ පුද්ගලයෙක් මරණයට පත් වී තිබෙනවා.\nඑමෙන්ම අනතුර සිදුවු පැලෑන පෝර ගබඩා දුම්රිය හරස් මාර්ගය සහ වැලිගම අග්‍රබෝධි මාවත ඇතුළු තෝරාගත් ස්ථාන කිහිපයක් සඳහා දුම්රිය ගේට්ටු මුරකරුවන් යෙදවීමට ද බලධාරීන්ගේ අවධානය යොමුව තිබෙනවා.",
       "URL": "https://www.hirunews.lk/334614/ජීවිත-තුනක්-බිලි-වීමෙන්-පසු-ලැබුණු-බෙල්-ඇන්-ලයිට්-සිස්ටම්-පද්ධතිය",
       "Category": "Local News",
       "Parent URL": "https://www.hirunews.lk/local-news.php?pageID=359"
}