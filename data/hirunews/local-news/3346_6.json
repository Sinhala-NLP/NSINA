{
       "Source": "hirunews",
       "Timestamp": "Saturday, 18 May 2019 - 19:24",
       "Headline": "මුල්ලිවයික්කාල් සැමරුමට දැඩි පොලිස් ආරක්ෂාවක්",
       "News Content": "අවසන් යුද සමයේදි මියගිය දෙමළ ජනතාව අනුස්මරණය කිරීමේ උත්සවයක් අද මුලතිව්, මුල්ලිවයික්කාල් ප්‍රදේශයේදී පැවැත්වුණා.\nඒ, දෙමළ ජාතික සන්ධාන පාර්ලිමේන්තු මන්ත්‍රීවරුන්ල ප්‍රදේශවාසීන් ඇතුළු පිරිසකගේ සහභාගීත්වයෙන්.\nමුලතිව්ල මුල්ලිවයික්කාල් වෙරළ තීරයේදී පැවති මෙම සැමරුම් උත්සවය සඳහා දැඩි පොලිස් ආරක්ෂාවක් යොදවා තිබුණේ, පවතින ආරක්ෂක තත්ත්වය සැලකිල්ලට ගනිමින්.\nඋත්සවය සඳහා දෙමළ ජාතික සන්ධානය නියෝජනය කරමින්, පාර්ලිමේන්තු මන්ත්‍රී මාවෙයි සේනාධිරාජා, උතුරු පළාත් හිටපු ප්‍රධාන අමාත්‍ය සී.වී. විග්නේෂ්වරන්, උතුරු පළාත් සභා හිටපු මන්ත්‍රී එම්.කේ. සිවාජිලිංගම් යන දේශපාලන නියෝජිතයින්ද සහභාගී වී සිටියා.",
       "URL": "https://www.hirunews.lk/216625/මුල්ලිවයික්කාල්-සැමරුමට-දැඩි-පොලිස්-ආරක්ෂාවක්",
       "Category": "Local News",
       "Parent URL": "https://www.hirunews.lk/local-news.php?pageID=3346"
}