{
       "Source": "hirunews",
       "Timestamp": "Thursday, 20 July 2017 - 7:32",
       "Headline": "පුත්තලමට කොළඹ කුණු පැටවීම කැළණියෙන්",
       "News Content": "පුත්තලම - අරුවක්කාලූ කසළ ගොඩබෑමේ මධ්‍යස්ථානය සහ සනීපාරක්ෂක කසළ රඳවන මධ්‍යස්ථානයේ ඉදිකිරීම් කටයුතු මේ වසර අවසන් වීමට පෙර ආරම්භ කරන බව මහා නගර සහ බස්නාහිර සංවර්ධන අමාත්‍යාංශය පවසනවා.\nඑහි ව්‍යාපෘති අධ්‍යක්‍ෂ ජයවිලාල් ප්‍රනාන්දු හිරු ප්‍රවෘත්ති අංශය කළ විමසීමකදී කියා සිටියේ අදාළ කසළ අංගනයේ නිර්මාණ කටයුතු සැප්තැම්බර් අග වනවිට අවසන් කළ හැකි බවයි.\nඑමෙන්ම කොළඹින් ගෙන යන කසළ හුවමාරු කිරීමේ මධ්‍යස්ථානයක්, කොළඹ - රාගම දුම්රිය මාර්ගයට යාබදව කැළණිය ප්‍රදේශයේ ඉදිකරන බවයි ඔහු සඳහන් කළේ.",
       "URL": "https://www.hirunews.lk/166289/පුත්තලමට-කොළඹ-කුණු-පැටවීම-කැළණියෙන්",
       "Category": "Local News",
       "Parent URL": "https://www.hirunews.lk/local-news.php?pageID=4413"
}