{
       "Source": "hirunews",
       "Timestamp": "Sunday, 15 April 2018 - 16:32",
       "Headline": "බිරිඳ මරා දමා සියදිවි හානිකරගත් සැමියා",
       "News Content": "තංගල්ල, කුඩා වැල්ල, වැලිගෙඩිය වරාය අසල ප්‍රදේශයේ දී තියුණු ආයුධයකින් පහරදී කාන්තාවක් ඝාතනයකර තිබෙනවා.\nඅද (15) දහවල් කාලයේ මෙම අපරාධය සිදුව ඇති බවයි පොලිසිය පවසන්නේ.\nදකුණු කුඩා වැල්ල, වැලිගෙඩිය, නාකුළුගමුව ප්‍රදේශයේ පදිංචිව සිටි 22 හැවිරිදි කාන්තාවක් මෙලෙස ඝාතනයකර ඇති බව සඳහන්.\nසැමියා විසින් මෙම ඝාතනය සිදුකර ඇති බවට තොරතුරු අනාවරණය වී ඇති අතර අපරාධය සිදුකිරීමෙන් අනතුරුව 26 හැවිරිදි සැකකරු ද සූරියවැව ප්‍රදේශයේ පාලු නිවසක ගෙළ වැළලාගෙන සියදිවි හානිකරගෙන තිබෙනවා.\nතංගල්ල පොලිසිය වැඩිදුරටත් සඳහන් කළේ පවුල් ආරවුලක් මෙම ඝාතනයට හේතුවී ඇති බවයි.\nසිදුවීම සම්බන්ධයෙන් තංගල්ල පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/188452/බිරිඳ-මරා-දමා-සියදිවි-හානිකරගත්-සැමියා",
       "Category": "Local News",
       "Parent URL": "https://www.hirunews.lk/local-news.php?pageID=3989"
}