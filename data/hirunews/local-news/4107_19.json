{
       "Source": "hirunews",
       "Timestamp": "Friday, 26 January 2018 - 9:55",
       "Headline": "රිය අනතුරුවලින් දෙදෙනෙකු ජීවිතක්ෂයට",
       "News Content": "දිවයිනේ ප්‍රදේශ දෙකක ඊයේ (25) සිදුවූ රිය අනතුරු වලින් පුද්ගලයින් දෙදෙනෙකු ජීවිතක්ෂයට පත්ව තිබෙනවා.\nකොළඹ - මහනුවර ප්‍රධාන මාර්ගයේ නිට්ටඹුව - වේවැල්දෙණිය ප්‍රදේශයේදී ත්‍රිරෝද රථයක, ලොරි රථයක් ගැටී පසුව වෑන් රථයක ද ගැටී ඉන් එක් අනතුරක් සිදුව තිබුණා.\nඅනතුරෙන් 31 හැවිරිදි ත්‍රිරෝද රථයේ රියදුරු ජීවිතක්ෂයට පත්ව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඑමෙන්ම, වව්නියාව - සෙට්ටිකුලම ප්‍රදේශයේදී යතුරුපැදියක් පාලනය කර ගත නොහැකිව මාර්ගයෙන් ඉවතට පැන සිදුවූ අනතුරකින් පැදිකරු ජීවිතක්ෂයට පත්වී තිබෙනවා.\nමෙලෙස මියගොස් ඇත්තේ 28 හැවිරිදි වව්නියාව ප්‍රදේශයේ පදිංචි පුද්ගලයෙක්.",
       "URL": "https://www.hirunews.lk/182075/රිය-අනතුරුවලින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4107"
}