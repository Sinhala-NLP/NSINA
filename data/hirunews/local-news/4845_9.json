{
       "Source": "hirunews",
       "Timestamp": "Sunday, 09 October 2016 - 11:26",
       "Headline": "දුම්රියෙන් වැටී චීන ජාතික තරුණියක් මරුට  (ඡායාරූප)",
       "News Content": "අම්බලන්ගොඩ මාදම්පාගම දුම්රිය ස්ථානය ආසන්නයේදී දුම්රියෙන් ඇද වැටීමෙන් චීන ජාතික තරුණියක් මියගොස් තිබෙනවා.\nහිරු ප්‍රවෘත්ති අංශයට අදහස් දැක්වූ මාදම්පාගම දුම්රිය ස්ථානයේ ස්ථානාධිපති කේ. සංජීව සදහන් කළේ පාපුවරුවේ පැමිණි ඇය වේදිකාවේ ගැටීමෙන් දුම්රිය මාර්ගයට ඇද වැටුණු බවයි.\nමියගිය තරුණියගේ දේහය මේ වනවිට බලපිටිය රෝහලේ තැන්පත් කර තිබෙනවා.\nඅදාළ තරුණිය පසුගියදා මෙරටට පැමිණ ඇති අතර, තම මිතුරියක් සමග දුම්රියේ ගමන් කරමින් සිටියදී අනතුර මුහුණපා තිබෙනවා.\nචීන තරුණිය දුම්රියෙන් ඇද වැටුණු මාදම්පාගම දුම්රිය ස්ථානය ආසන්නයේ දුම්රිය මාර්ගයේ තිබී ඇගේ ජංගම දුරකථනය ද සොයා ගැණුනා.\nඒ අනුව, මියගිය චීන ජාතික තරුණිය සෙල්ෆි ඡායාරූපයක් ගැනීමට උත්සාහ කිරීමේදී මෙම අනතුරට ලක් වන්නට ඇති බවටයි සැක පළ වන්නේ.\nඡායාරූප - අම්බලන්ගොඩ  දීපාල් සිල්වා",
       "URL": "https://www.hirunews.lk/144791/දුම්රියෙන්-වැටී-චීන-ජාතික-තරුණියක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4845"
}