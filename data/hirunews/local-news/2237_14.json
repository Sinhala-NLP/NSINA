{
       "Source": "hirunews",
       "Timestamp": "Sunday, 03 January 2021 - 11:24",
       "Headline": "එංගලන්ත ක්‍රිකට් කණ්ඩායම රැගත් විශේෂ ගුවන්යානය මත්තලට (ඡායාරූප)",
       "News Content": "ටෙස්ට් තරග දෙකකට සහභාගිවීම සඳහා එංගලන්ත ක්‍රිකට් කණ්ඩායම මත්තල ජාත්‍යන්තර ගුවන් තොටුපළින් අද පෙරවරුවේ දිවයිනට පැමිණියා.\nඅප වාර්තාකරු සඳහන් කළේ බි්‍රටිෂ් එයාර්වේස් ගුවන් සමාගමට අයත් විශේෂ ගුවන් යානයකින් ඔවුන් පැමිණි බවයි.\nබ්‍රිතාන්‍යයෙන් හඳුනාගැනුනු නව කොරෝනා වෛරස් ප්‍රභේදය හේතුවෙන් එරට සිට දිවයිනට පැමිණෙන සියළු ගුවන් යානා නවතා දැමීමටයි පසුගිය දා කටයුතු කළේ.\nකෙසේ වෙතත් අද දිවයිනට පැමිණි එංගලන්ත කණ්ඩායම මේ වන විට පී.සී.ආර්. පරීක්ෂණයකට භාජනය කරමින් සිටින බවයි මත්තල ගුවන් තොටුපල හිරු වාර්තාකරු සදහන් කළේ.\nඅනතුරුව ඔවුන් හම්බන්තොට හෝටලයක දින 7ක කාලයක් නිරෝධායනයට ලක් කිරීමට ද නියමිතයි.\nඑංගලන්තය සහ ශ්‍රී ලංකාව අතර පළමු තරගය ජනවාරි 14 වනදා සහ දෙවන ටෙස්ට් ක්‍රිකට් තරගය ජනවාරි 22 වනදා පැවැත්වීමටයි සැලසුම් කර ඇත්තේ.\nඑම තරග දෙකම පැවැත්වෙන්නේ ගාල්ල ජාත්‍යන්තර ක්‍රිකට් ක්‍රීඩාංගණයේදීයි.",
       "URL": "https://www.hirunews.lk/258640/එංගලන්ත-ක්‍රිකට්-කණ්ඩායම-රැගත්-විශේෂ-ගුවන්යානය-මත්තලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2237"
}