{
       "Source": "hirunews",
       "Timestamp": "Saturday, 06 May 2023 - 11:53",
       "Headline": "පහරදීමට එරෙහිව පාරිභෝගික නිලධාරීන් සංඛේත වැඩ වර්ජනයක",
       "News Content": "කුරුණෑගල ප්‍රදේශයේදී පාරිභෝගික කටයුතු පිළිබඳ අධිකාරියේ නිලධාරීන් පිරිසකට පහරදීමට විරෝධය පළ කරමින් ලබන සඳුදා දිවයින පුරා සංකේත වර්ජනයක් ක්‍රියාත්මක කරන බව සමස්ත ලංකා පාරිභෝගික විමර්ශන නිලධාරීන්ගේ සංගමය පවසනවා.\nඑහි සභාපති කෝසල රංගනාත් කියා සිටියේ තම සාමාජිකයින්ගේ ආරක්ෂාව තහවුරු කරන තෙක් ක්‍ෂේත්‍ර රාජකාරිවලින් ඉවත්වන බවයි.\nනාරම්මල ප්‍රදේශයේ සත්ව ගොවිපලක බිත්තර තොග සඟවාගෙන ඇති බවට ලද තොරතුරක් මත එය පරීක්ෂා කිරීමට ගිය පාරිභෝගික කටයුතු පිළිබඳ අධිකාරියේ නිලධාරීන් පිරිසකට පහරදී තිබුණේ  පසුගිය මැයි 04 වනදායි.\nසිද්ධිය සම්බන්ධයෙන් ගොවිපලේ හිමිකරු ඇතුලු හතරදෙනෙකු අත්අඩංගුවට ගෙන මේ මස 10 වනදා දක්වා රක්ෂිත බන්ධනාගාර ගත කරනු ලැබුවා.",
       "URL": "https://www.hirunews.lk/334394/පහරදීමට-එරෙහිව-පාරිභෝගික-නිලධාරීන්-සංඛේත-වැඩ-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=365"
}