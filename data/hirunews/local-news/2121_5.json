{
       "Source": "hirunews",
       "Timestamp": "Sunday, 28 February 2021 - 7:49",
       "Headline": "මෙරට භූ කම්පන සම්බන්ධයෙන් ජාත්‍යන්තර අධ්‍යයනයක්",
       "News Content": "දිවයිනේ ප්‍රදේශ කිහිපයක පසුගිය කාලය පුරා වාර්තා වූ භූ කම්පන තත්ත්වයන් සම්බන්ධයෙන් ජාත්‍යන්තර භූ විද්‍යා ගවේෂකයින් සමඟ මේ වනවිට අධ්‍යයනයක් ආරම්භ කර තිබෙනවා.\nභූ විද්‍යා සමීක්ෂණ හා පතල් කැණීම් කාර්යාංශය ප්‍රකාශ කළේ ඕස්ටේ්‍රලියාව හා කැනඩාව යන රටවල විද්වතුන් සමඟ සූම් තාක්ෂණය ඔස්සේ මේ දිනවල ඊට අදාළ සාකච්ඡා සිදුකෙරෙමින් පවතින බවයි.\nමහනුවර - දිගන හා පල්ලෙකැලේ ආශ්‍රිත ප්‍රදේශයේ මෙන්ම ලුණුගල - ඇකිරිය යන ප්‍රදේශවල පසුගිය දිනවල සුළු භූ චලන වාර්තා වී තිබුණා.\nභූ විද්‍යා සමීක්ෂණ හා පතල් කැණීම් කාර්යාංශයේ සභාපති අනුර වල්පොල කියා සිටියේ අදාළ ජාත්‍යන්තර භූ විද්‍යා ගවේෂකයින්ගේ අධ්‍යයන වාර්තා සැලකිල්ලට ගෙන ඉදිරි ක්‍රියාමාර්ග වෙත අවතීර්ණ වන බවයි.",
       "URL": "https://www.hirunews.lk/263870/මෙරට-භූ-කම්පන-සම්බන්ධයෙන්-ජාත්‍යන්තර-අධ්‍යයනයක්",
       "Category": "Local News",
       "Parent URL": "https://www.hirunews.lk/local-news.php?pageID=2121"
}