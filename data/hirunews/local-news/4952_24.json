{
       "Source": "hirunews",
       "Timestamp": "Saturday, 23 July 2016 - 18:13",
       "Headline": "සාමාන්‍ය පෙළ සිසුවියක් දුම්රියට පනී",
       "News Content": "අම්බලන්ගොඩ - කරිත්තකන්ද ප්‍රදේශයේදී සාමාන්‍ය පෙළ සිසුවියක් අද (23) උදැසන දුම්රියට පැන දිවි නසාගෙන තිබෙනවා.\nගාල්ලේ සිට රඹුක්කන බලා ධාවනය වූ දුම්රියට පැන මෙලෙස දිවි නසාගත් සිසුවිය අම්බලන්ගොඩ ගාමිණී මහා විද්‍යාලයේ ඉගෙනුම ලබන බව සඳහන්.\nකෙසේ වෙතත්, මිය ගිය සිසුවියගේ සහෝදරයා පවසන්නේ තම සහෝදරිය සහ තරුණයෙකු අතර දුම්රිය මාර්ගය අසල බහින්බස්වීමක් සිදුව ඇති බවයි.\nපසුව ඔහු ඇය දුම්රියට තල්ලූ කර ඇතැයි එම සහෝදරයා සඳහන් කළා.\nමියගිය ශිෂ්‍යාවගේ සහෝදරයා ඇයව තරුණයෙකු විසින් දුම්රියට තල්ලූ කළ බවට ප්‍රකාශ කළද සිද්ධිය සිදුවු ස්ථානයට ආසන්නයේ පිහිටි CCTV දර්ශන නැරඹූ අප වාර්තාකරු පැවසුවේ සිසුවිය දුම්රියට පනින අයුරු නිරීක්ෂණය කළ හැකි බවයි.",
       "URL": "https://www.hirunews.lk/138808/සාමාන්‍ය-පෙළ-සිසුවියක්-දුම්රියට-පනී",
       "Category": "Local News",
       "Parent URL": "https://www.hirunews.lk/local-news.php?pageID=4952"
}