{
       "Source": "hirunews",
       "Timestamp": "Wednesday, 21 December 2022 - 11:02",
       "Headline": "ලබන සතියේ ගොවියන්ට වාසියක්",
       "News Content": "ආසියානු සංවර්ධන බැංකුව විසින් ගොවි පවුල් ලක්ෂ 12කට නැවත අය කර නොගැනීමේ පදනම යටතේ මුදල් ලබාදීම ලබන සතියේ ආරම්භ කරන බව කෘෂිකර්ම අමාත්‍ය මහින්ද අමරවීර ප්‍රකාශ කළා.\nඒ අනුව මහකන්නයේ හෙක්ටෙයාරයකට අඩුවෙන් වගා කරන පවුල් සඳහා 10,000 බැගින් මෙන්ම ඊට වැඩි වගාකරුවන්ට රුපියල් 20,000 බැගින් ලබාදීමට කටයුතු කරනු ඇති.\nකොළඹ ගොවිජන මන්දිරයේ අද (21) පැවති මාධ්‍ය හමුවකට එක්වෙමින් අමාත්‍යවරයා කියා සිටියේ මෙවර මහකන්නයේ හෙක්ටයාර හත් ලක්ෂ හතලිස් අටදහසක් වගාකර ඇති බවයි.\nමේ අතර අධික ලෙස අර්තාපල් බීජ මිල ඉහළ යාමෙන් තමන් දැඩි අපහසුතාවයට පත්ව ඇති බව ගොවීන් පවසනවා.\nප්‍රමිතියෙන් තොර යූරියා පොහොර ලබා දීම හේතුවෙන් තමන් අපහසුතා රැසකට මුහුණ දී ඇති බවයි පොළොන්නරුව ප්‍රදේශයේ වී ගොවීන් පෙන්වා දෙන්නේ.",
       "URL": "https://www.hirunews.lk/323184/ලබන-සතියේ-ගොවියන්ට-වාසියක්",
       "Category": "Local News",
       "Parent URL": "https://www.hirunews.lk/local-news.php?pageID=652"
}