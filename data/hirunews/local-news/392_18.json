{
       "Source": "hirunews",
       "Timestamp": "Tuesday, 25 April 2023 - 8:39",
       "Headline": "ෂාෆ්ටර්ගේ මරණයට අදාළව බ්‍රයන් තෝමස්ගේ ඩී එන් ඒ වාර්තා කැඳවයි",
       "News Content": "ජනශක්ති රක්ෂණ සමූහ ව්‍යපාරයේ අධ්‍යක්ෂ කෝටිපති ව්‍යාපාරික දිනේෂ් ෂාෆ්ටර්ගේ මරණයට අදාළව ප්‍රවීන ක්‍රිකට් විචාරක බ්‍රයන් තෝමස්ගේ ඩී එන් ඒ වාර්තා කැඳවීමට කොළඹ අතිරේක මහේස්ත්‍රාත් රජීන්ද්‍රා ජයසූරිය රජයේ රස පරීක්ෂකවරයාට නියෝග කර තිබෙනවා.\nඒ මොහුගේ මරණයට අදාළ නඩුව අධිකරණය හමුවේ ඊයේ(24) කැදවූ අවස්ථාවේ දී.\nසිද්ධියට අදාළව අධිකරණයෙන් පත් කළ කොළඹ විශ්වවිද්‍යාලයේ වෝහාරික වෛද්‍ය විද්‍යාව පිළිබද මහාචාර්ය අසේල මෙන්ඩිස්ගේ සභාපතිත්වයෙන් යුතු පංච පුද්ගල විද්වත් මණ්ඩලයේ සාමාජිකයන්ගේ ඉල්ලීම මත අධිකරණය මෙම නියෝගය නිකුත් කර තිබෙනවා.\nදිනේෂ් ෂාප්ටර්ගේ මෝටර් රථයේ තිබී සොයාගත් ආගන්තුක රැධිර සාම්පලය කාගේදැයි තහවුරු කරගැනීම සදහා ඩී.එන්.ඒ පරීක්ෂණයක් අවශ්‍ය බවට ඉල්ලීමක් කර තිබුණා.\nඒ අනුවයි අතිරේක මහේස්ත්‍රාත්වරිය මෙම නියෝගය නිකුත් කර ඇත්තේ.",
       "URL": "https://www.hirunews.lk/333388/ෂාෆ්ටර්ගේ-මරණයට-අදාළව-බ්‍රයන්-තෝමස්ගේ-ඩී-එන්-ඒ-වාර්තා-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=392"
}