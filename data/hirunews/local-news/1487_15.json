{
       "Source": "hirunews",
       "Timestamp": "Friday, 17 December 2021 - 14:29",
       "Headline": "උණවටුන ඝාතන සිද්ධියේ සැකකරුවෙකු අත්අඩංගුවට",
       "News Content": "උණවටුන - හීනටිගල - පොල්දූව ප්‍රදේශයේදී පසුගිය ඔක්තෝම්බර් 14 වනදා පුද්ගලයෙකු වෙඩි තබා ඝාතනය කිරීමේ සිද්ධියට සම්බන්ධ සැකකරුවෙකු අත්අඩංගුවට ගෙන තිබෙනවා.\nමෙම ඝාතනය සිදුකළ වෙඩික්කරු යතුරුපැදියක නංවාගෙන පැමිණි පුද්ගලයෙකුයි මෙලෙස ගාල්ල පොලිසිය විසින් අත්අඩංගුවට ගෙන ඇත්තේ. ඔහු හබරාදූව - මීපේ ප්‍රදේශයේ පදිංචි 37 හැවිරිදි ත්‍රිරෝද රථ රියදුරෙක්.\nවෙඩික්කරු රැගෙන යාම සඳහා අත්අඩංගුවට ගත් සැකකරුට රුපියල් ලක්ෂ 3 ක මුදලක් ලබාදී ඇති බවද පරීක්ෂණවලදී අනාවරණ වී තිබෙනවා.\nඝාතනයේ ප්‍රධාන සැකකරු හඳුනාගෙන ඇති අතර ඔහු මෙතෙක් අත්අඩංගුවට ගෙන නැහැ.",
       "URL": "https://www.hirunews.lk/291335/උණවටුන-ඝාතන-සිද්ධියේ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1487"
}