{
       "Source": "hirunews",
       "Timestamp": "Friday, 24 February 2023 - 16:57",
       "Headline": "චීනයෙන් අමෙරිකාවට චෝදනාවක්",
       "News Content": "අමෙරිකාව සහ කැනඩාවට ඉහළ අහසේ පාවෙමින් තිබිය දී බිම හෙලූ චීන බැලුනය සම්බන්ධයෙන් තොරතුරු හුවමාරු කරගැනීම අමෙරිකාව විසින් ප්‍රතික්ෂේප කර ඇති බව චීන විදේශ අමාත්‍යාංශය ප්‍රකාශ කර තිබෙනවා.\nචීනයේ විදේශ අමාත්‍යාංශ ප්‍රකාශක වැන්ග් වෙන්ග්බින් එරට දෛනික මාධ්‍ය හමුවක දී සඳහන් කර ඇත්තේ අමෙරිකාව අදාළ බැලුනයේ සුන්බුන් විශ්ලේෂනය ඇතුලු සියලු කටයුතු රහසිගත ආකාරයෙන් සිදුකරන බවයි.\nඔත්තු බැලීම සඳහා චීනය විසින් මෙම වායු බැලුනය යොමුකර ඇති බවට චෝදනා කරමිනුයි අමෙරිකාව පසුගිය සතියේ එය වෙඩි තබා බිම හෙලනු ලැබුවේ.\nමෙම මතභේදාත්මක තත්ත්වය හමුවේ අමෙරිකාවේ ඉහළ රාජ්‍ය තාන්ත්‍රිකයෙකුගේ බීජිං සංචාරය ද කල් දැමුණා.",
       "URL": "https://www.hirunews.lk/328219/චීනයෙන්-අමෙරිකාවට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=515"
}