{
       "Source": "hirunews",
       "Timestamp": "Wednesday, 29 July 2020 - 11:38",
       "Headline": "හොංකොංහි රෝහල් පද්ධතිය බිඳවැටීමේ අවදානමක්",
       "News Content": "කොරෝනා රෝගීන් ඉහළ යාමත් සමඟ නගරයේ රෝහල් පද්ධතියේ බිඳ වැටීමක් සිදුවිය හැකි බව හොංකොං රාජ්‍යයේ ප්‍රධාන විධායක නිලධාරිනී කැරී ලෑම් ප්‍රකාශ කළා.\nනගරයේ කොරෝනා සමාජ ව්‍යාප්තිය මේ වනවිට ඉහළ මට්ටමකට පැමිණ ඇති බව සඳහන් කළ ඇය නිවෙස්වලට වී රැදී සිටින ලෙසයි ජනතාවගෙන් ඉල්ලා සිටියේ.\nමුහුණු ආවරණ පැළඳීම අනිවාර්ය කිරීම සහ රාත්‍රී භෝජන ශාලා වසා දැමීම ඇතුළු හොංකොං රාජ්‍යයේ නව රෙගුලාසි ක්‍රියාත්මක කිරීම ද අද සිට ආරම්භ වුණා.",
       "URL": "https://www.hirunews.lk/246655/හොංකොංහි-රෝහල්-පද්ධතිය-බිඳවැටීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=2553"
}