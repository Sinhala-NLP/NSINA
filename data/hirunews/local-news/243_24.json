{
       "Source": "hirunews",
       "Timestamp": "Friday, 23 June 2023 - 13:47",
       "Headline": "ආනයනික ඖෂධ ප්‍රමිතිය සම්බන්ධයෙන් රජයේ වෛද්‍ය නිලධාරින්ගෙන් චෝදනාවක්",
       "News Content": "මෙරටට ආනයනය කරනු ලබන ඖෂධ වල ප්‍රමිතිය සොයා බැලීමට පිළිගත් රසායනික ක්‍රමවේදයක් ක්‍රියාත්මක කිරීමට කිසිදු රජයක් කටයුතු කර නොමැති බව රජයේ වෛද්‍ය නිළධාරීන්ගේ සංගමය පවසනවා.\nඑහි මාධ්‍ය කමිටු සාමාජික වෛද්‍ය ප්‍රසාද් කොළඹගේ මේ බව කියා සිටියේ අද (23) කොළඹ දී පැවති මාධ්‍ය හමුවකට එක්වෙමින්.\nරෝහල් වලට ඖෂධ බෙදාහැරීම සම්බන්ධයෙන් පිළිගත් දත්ත පද්ධතියක් නොමැති බවට පෙරටුගාමී සමාජවාදී පක්ෂයේ අධ්‍යාපන ලේකම් පුබුදු ජයගොඩ කියා සිටියේ ඊයේ පැවති මාධ්‍ය හමුවකදීයි.\nපොලොන්නරුව - මනම්පිටිය රෝහලේ අතහැර දමා තිබූ ගොඩනැගිල්ලක තිබී ඹෟෂධ තොගයක් විනාශ කිරීමට දිස්ත්‍රික් සෞඛ්‍ය සේවා බලධාරීන් පියවර ගෙන තිබෙනවා.\nමේ අතර, බදුල්ල මහරෝහල ඉදිරිපිට දී අද (23) නිදහස් සෞඛ්‍ය සේවයක් සදහා ජනතා ව්‍යාපාරය විරෝධතාවක නිරත වුණා.",
       "URL": "https://www.hirunews.lk/338819/ආනයනික-ඖෂධ-ප්‍රමිතිය-සම්බන්ධයෙන්-රජයේ-වෛද්‍ය-නිලධාරින්ගෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=243"
}