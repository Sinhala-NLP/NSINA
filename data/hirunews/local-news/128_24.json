{
       "Source": "hirunews",
       "Timestamp": "Thursday, 03 August 2023 - 9:14",
       "Headline": "කඩුවෙල ඝාතනයේ සැකකරුවන් තිදෙනෙක් අත්අඩංගුවට",
       "News Content": "කඩුවෙල ප්‍රදේශයේදී ඊයේ(02) හමුවූ නිරුවත් මළසිරුර සම්බන්ධයෙන් සිදුකළ විමර්ශනවලදී සැකකරුවන් තිදෙනෙකු පොලිස් අත්අඩංගුවට ගෙන තිබෙනවා\nසැකකරුවන් තිදෙනා අත්අඩංගුවට ගෙන ඇත්තේ වැල්ලම්පිටිය සහ අංගොඩ ප්‍රදේශයේදී\nඅත්අඩංගුවට ගත් පුද්ගලයන්ගේ වයස අවුරුදු 36 ක්, 46ක් සහ 47ක් වන අතර ඔවුන් වැල්ලම්පිටිය සහ අංගොඩ ප්‍රදේශවල පදිංචිකරුවන් බවයි වාර්තා වෙන්නේ\nඝාතනයට ලක්වූ පුද්ගලයාගේ වයස අවුරුදු 29 ක් වන අතර ඔහු ගොතටුව ප්‍රදේශයේ පදිංචිකරුවෙක්\nදෙපාර්ශ්වයක් අතර පැවැති ආරවුලක් ඝාතනයට හේතුවී තිබෙනවා\nඑම තරුණයාව පැහැරගෙන ගොස් මුල්ලේරියාව ප්‍රදේශයේදී පහරදී ඝාතනය කර ත්‍රීරෝද රථයකින් කඩුවෙල ප්‍රදේශයේ දමාගොස් ඇති බවත් සිදුකළ විමර්ශනවලදී අනාවරණය වී ඇත්තේ\nපහරදීම සඳහා යොදාගත් පොල්ලක් සහ වයරයක් සොයාගෙන ඇති අතර අපරාධය සඳහා යොදාගත් ත්‍රීරෝද රථයක් සහ යතුරුපැදියක් ද පොලිස් භාරයට ගෙන තිබෙන බවයි පොලිසිය සදහන් කළේ",
       "URL": "https://www.hirunews.lk/343458/කඩුවෙල-ඝාතනයේ-සැකකරුවන්-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=128"
}