{
       "Source": "hirunews",
       "Timestamp": "Wednesday, 13 September 2023 - 17:39",
       "Headline": "දුර්ලබ ගණයේ වෛරසයකින් ජන ජීවිතයට බාධා",
       "News Content": "'නිපා' නම් දුර්ලබ ගණයේ වෛරසයක් පිළිබඳව තොරතුරු වාර්තා වෙනවා.\nඒ අසල්වැසි ඉන්දියාවෙන්.\nමෙම වෛරසය ආසාදනයෙන් ඉන්දියාවේ කේරළ ප්‍රාන්තයේ පුද්ගලයින් දෙදෙනෙකු ජීවිතක්ෂයට පත්ව ඇති බවයි විදෙස් මාධ්‍ය සඳහන් කොට සිටින්නේ.\nඑක් පුද්ගලයෙකු අගෝස්තු මාසයේදී ජීවිතක්ෂයට පත්ව ඇති අතර අනෙක් පුද්ගලයා මීට දින කිහිපයකට පෙරදීයි ජීවිතක්ෂයට පත්ව ඇත්තේ.\nඔවුන් එකම පවුලේ සාමාජිකයින් වන බවත් තවත් දෙදෙනෙක් ට වෛරසය ආසාදනය වී ඇති බවට සැක කෙරෙන අතර ඔවුන් දෙදෙනාගේ ජෛව සාම්පල පරීක්ෂණ සඳහා යවා තිබෙන බවයි සඳහන් වෙන්නේ.\nනිපා වෛරසය හේතුවෙන් මොළයේ සෛල විනාශ වන බවත් එය මිනිසුන් අතර පැතිරෙන්නේ ශ්‍රාව ස්පර්ශයෙන් බවත් වෛද්‍යවරු ප්‍රකාශ කර තිබෙනවා.\nආසාදිත ඌරන් සහ වවුලන් මඟින් වෛරසය පැතිරෙන බව හඳුනාගෙන ඇති අතර මෙතෙක් ඊට සුදුසු ප්‍රතිකාර ක්‍රමයක් සොයාගෙන නොමැති බවත් සඳහන්.",
       "URL": "https://www.hirunews.lk/348156/දුර්ලබ-ගණයේ-වෛරසයකින්-ජන-ජීවිතයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=32"
}