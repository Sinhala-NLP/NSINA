{
       "Source": "hirunews",
       "Timestamp": "Wednesday, 07 June 2017 - 20:09",
       "Headline": "අඹේවෙල කිරි ප්‍රශ්නයක්",
       "News Content": "අඹේවෙල කිරි කර්මාන්තශාලාවට බවුසර් මගින් රැගෙන එන කිරි, කර්මාන්තශාලාවේ කාර්මික දෝෂයක් බව පවසමින් බැකෝ යන්ත්‍ර යොදා හාරන ලද විශාල වළවල්වලට ඉවතලන බව එහි සේවකයන් කිහිපදෙනෙකු හිරු ප්‍රවෘත්ති අංශයට අනාවරණ කළා.\nමෙය සැළසුම් සහගත වැඩපිළිවෙලක් බවටයි ඔවුන් චෝදනා කළේ.\nපාලනාධිකාරියේ තීරණයක් මත එම පියවර ගෙන ඇති බවද ඔවුන් කියා සිටියා.\nඅප මේ සම්බන්ධයෙන් ග්‍රාමීය ආර්ථික කටයුතු පිළිබඳ අමාත්‍ය පී. හැරිසන්ගෙන් විමසූ විට ඔහු කියා සිටියේ භාවිතයට ගත නොහැකි කිරි පමණක් ඉවත් කිරීමට කටයුතු කර ඇති බවයි.",
       "URL": "https://www.hirunews.lk/163075/අඹේවෙල-කිරි-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=4479"
}