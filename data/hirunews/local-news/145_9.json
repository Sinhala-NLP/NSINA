{
       "Source": "hirunews",
       "Timestamp": "Friday, 28 July 2023 - 10:45",
       "Headline": "මත්පැන් අවන්හල් හිමියන්ගෙන් මැසිවිලි",
       "News Content": "වයඹ පළාතට පමණක් විශේෂිත බිමත් රියැදුරන් අත්අඩංගුවට ගැනීමේ වැඩ සටහනක් දිනපතා ක්‍රියාත්මක වෙනවා.\nමේ හේතුවෙන් බීමත් රියැදුරන් අත්අඩංගුවට ගැනීම් වැඩිවීම හමුවේ අවන්හල් වෙතට මත්පැන් පානයට රැඳෙන පිරිස් අඩුවීමෙන් ආදායම අඩු වී ඇති බවට වයඹ අවන්හල් හිමියෝ චෝදනා කරනවා.\nඔවුන් පෙන්වා දෙන්නේ මත්ද්‍රව්‍ය මිල ඉහළ යාම නිසා අඩු වී තිබූ ආදායම මෙම වැටලීම් හමුවේ තවදුරටත් අඩු වී ඇති බවයි.\nමෙසේ බීමත්ව රිය පදවන රියදුරන් අත්අඩංගුවට ගැනීම අවහන්හල් පවත්වා ගෙන යාමට මරු පහරක් බව‍යි ඔවුන් සඳහන් කරන්නේ.\nකෙසේ වෙතත් මේ පිළිබඳ අදහස් දක්වමින් වයඹ ජ්‍යෙෂ්ඨ නියෝජ්‍ය පොලිස්පති ප්‍රකාශ කර සිටියේ වයඹ පළාතේ බීමත් රියදුරන් නිසා සිදුවන අනතුරු මේ වන විට අවම වී ඇති බවයි.\nඅවන්හල් හිමියන්ට හා බලවතුන්ට ඕනෑ විදිහට නීතිය නවන්නට කිසිවෙකුටත් ඉඩ නොතියන බවයි නිලධාරිවරයා වැඩිදුරටත් සඳහන් කළේ.",
       "URL": "https://www.hirunews.lk/342800/මත්පැන්-අවන්හල්-හිමියන්ගෙන්-මැසිවිලි",
       "Category": "Local News",
       "Parent URL": "https://www.hirunews.lk/local-news.php?pageID=145"
}