{
       "Source": "hirunews",
       "Timestamp": "Friday, 28 June 2019 - 15:05",
       "Headline": "හිටපු ඇමති රිෂාඩ් බදියුදීන් තේරීම් කාරක සභාව හමුවට",
       "News Content": "හිටපු අමාත්‍ය රිෂාඩ් බදියුදීන් පාස්කු ඉරිදා ත්‍රස්ත ප්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු තේරීම් කාරක සභාව හමුවේ මේ වනවිට සාක්ෂි ලබාදෙමින් සිටිනවා.\nඅද (28) පස්වරු 2.30ට පමණ ඔහු කොමිසම හමුවේ සාක්ෂි ලබාදීම ආරම්භ කළ බවයි හිරු වාර්තාකරු සඳහන් කළේ.\nපෙරේදා දිනයේදී ඔහු කොමිසම හමුවේ පෙනී සිටියත් එහි නියෝජිතයින් 03දෙනෙකු නොමැතිවීම, ප්‍රශ්න කිරීමට කාලය අවශ්‍යවීම සහ වැදගත් රැස්වීමක් යෙදී තිබීම හේතුවෙන් අද (28) පස්වරු 02ට කොමිසම හමුවේ පෙනී සිටින ලෙස මන්ත්‍රීවරයාට දැනුම් දුන්නා.\nමේ අතර, හිටපු අමාත්‍ය අබ්දුල් හලීම්ගේ සොහොයුරා වන ෆායිම් එම්. හෂීම් ද තේරීම්කාරක සභාව හමුවට අද කැඳවා තිබෙනවා.",
       "URL": "https://www.hirunews.lk/219282/හිටපු-ඇමති-රිෂාඩ්-බදියුදීන්-තේරීම්-කාරක-සභාව-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=3277"
}