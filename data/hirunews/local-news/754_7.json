{
       "Source": "hirunews",
       "Timestamp": "Sunday, 06 November 2022 - 7:24",
       "Headline": "තවදුරටත් ජනපති යටතේ ඇති අමාත්‍යාංශ කිහිපයක් නම් කරමින් ගැසට්ටුවක් එළියට (වීඩියෝ)",
       "News Content": "අමාත්‍යාංශ හතරක් ජනාධිපති රනිල් වික්‍රමසිංහ යටතේ පැවතිය යුතු බව නිශ්චය කරමින් ජනාධිපති ලේකම්වරයා විසින් ගැසට් නිවේදනයක් නිකුත් කර තිබෙනවා.\nඑහි සඳහන් වන්නේ ආණ්ඩුක්‍රම ව්‍යවස්ථාවේ ප්‍රතිපාදනවලට අනුව අග්‍රාමාත්‍යවරයාගේ අදහස් විමසීමෙන් අනතුරුව ජනාධිපතිවරයා මෙම තීරණය ගෙන ඇති බවයි.\nඒ අනුව මුදල් ආර්ථික ස්ථායිකරණ හා ජාතික ප්‍රතිපත්ති, තාක්ෂණ, කාන්තා ළමා කටයුතු හා සමාජ සවිබලගැන්වීම් සහ ආයෝජන ප්‍රවර්ධන යන අමාත්‍යාංශ ජනාධිපතිවරයා යටතේ ක්‍රියාත්මක වනු ඇති.",
       "URL": "https://www.hirunews.lk/319731/තවදුරටත්-ජනපති-යටතේ-ඇති-අමාත්‍යාංශ-කිහිපයක්-නම්-කරමින්-ගැසට්ටුවක්-එළියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=754"
}