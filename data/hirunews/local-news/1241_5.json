{
       "Source": "hirunews",
       "Timestamp": "Saturday, 09 April 2022 - 10:56",
       "Headline": "ගැසට් නොකළ ඖෂධ මිලත් සියයට විස්සකින් ඉහළට (වීඩියෝ)",
       "News Content": "මීට පෙර ගැසට් පත්‍රයේ පළ නොකරන ලද අත්‍යවශ්‍ය නොවන ඖෂධ නිෂ්පාදනවල මිල ගණන් ද ඊයේ (08) සිට බලපැවැත්වෙන පරිදි සියයට විස්සක උපරිමයකින් ඉහළ නැංවීම සඳහා ඖෂධ නියාමන අධිකාරියේ අනුමැතිය හිමිව තිබෙනවා.\nරුපියල අවප්‍රමාණවීම සැළකිල්ලට ගෙන ඖෂධ නිෂ්පාදන, සැපයුම් හා නියාමන රාජ්‍ය අමාත්‍යාංශයේ අනුමැතිය පරිදි මෙම තීරණයට එළඹි බවයි ඖෂධ නියාමන අධිකාරිය සඳහන් කළේ.\nමෙම මිල ඉහළ නැංවීම පසුගිය මාර්තු 11 වනදා ඖෂධවල මිල සංශෝධනයට අමතරව සිදුකළ හැකි බවයි ඖෂධ කර්මාන්ත මණ්ඩලය වෙත ලිපියක් යොමු කරන ජාතික ඖෂධ නියාමන අධිකාරිය සඳහන් කළේ.",
       "URL": "https://www.hirunews.lk/301549/ගැසට්-නොකළ-ඖෂධ-මිලත්-සියයට-විස්සකින්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1241"
}