{
       "Source": "hirunews",
       "Timestamp": "Friday, 15 January 2021 - 17:43",
       "Headline": "කටුනායක ගුවන් තොටුපළේ ආරක්ෂාවට අතිරේක පුහුණු සුනඛයන් කණ්ඩායමක්",
       "News Content": "කටුනායක බණ්ඩාරනායක ජාත්‍යන්තර ගුවන් තොටුපළෙහි ආරක්ෂක කටයුතු වෙනුවෙන් සිවිල් ගුවන් සේවා අධිකාරිය විසින් සුනඛයින් 20ක් අද යෙදවීමට කටයුතු කර තිබෙනවා.\nරජයේ ප්‍රවෘත්ති දෙපාර්තමේන්තුව සඳහන් කළේ මෙම සුනඛයන් පුපුරණ ද්‍රව්‍ය සහ මත්ද්‍රව්‍ය පහසුවෙන් හඳුනාගත හැකි විශේෂ හැකියාවකින් යුක්ත වන බවයි.\nසුනඛයින්ට පුහුණුව ලබාදී ඇත්තේ අස්ගිරිය පොලිස් පුහුණු පාසලෙන්.\nකටුනායක ගුවන්තොටුපලට යොදා ඇති ගුවන් හමුදාවේ සුනඛ බලකාය තවදුරටත් ශක්තිමත් කිරීමේ අරමුණින්, සිවිල් ගුවන් සේවා අධිකාරිය විසින් මෙම සුනඛයින් කණ්ඩායම යෙදවීමට තීරණය කර තිබෙනවා.",
       "URL": "https://www.hirunews.lk/259800/කටුනායක-ගුවන්-තොටුපළේ-ආරක්ෂාවට-අතිරේක-පුහුණු-සුනඛයන්-කණ්ඩායමක්",
       "Category": "Local News",
       "Parent URL": "https://www.hirunews.lk/local-news.php?pageID=2210"
}