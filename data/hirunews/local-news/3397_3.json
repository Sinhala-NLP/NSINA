{
       "Source": "hirunews",
       "Timestamp": "Thursday, 18 April 2019 - 15:07",
       "Headline": "මහියංගනය වෑන් රථ අනතුරින් මියගිය දසදෙනාගේ අවසන් කටයුතු අද",
       "News Content": "මහියංගනයේදී ඊයේ (17) අලුයම සිදුවූ මාරක රිය අනතුරට ලක්ව මියගිය එකම පවුලේ සමාජිකයින් 10දෙනාගේ දේහයන් අද(18) උදෑසන ඔවුන්ගේ මඩකලපුවේ පිහිටි නිවාස වෙත රැගෙන එනු ලැබුවා.\nඒ මහියංගනය මුලික රෝහලේ ඊයේ පස්වරුවේ පැවති පශ්චාත් මරණ පරීක්ෂණයෙන් අනතුරුවයි.\nමියගිය අයගේ දේහයන් පිලිබඳ අවසන් කටයුතු අද සවස මඩකලපුව කතෝලික දේවස්ථානයට අයත් සුසාන භූමියේදී සිදුකිරීමට නියමිත බවයි අප වාර්තාකරු පැවසුවේ.\nමේ අතර එම අනතුරින් බරපතල තුවාල ලැබූ තවත් කාන්තාවන් දෙදෙනෙකු බදුල්ල මහ රෝහලේ ප්‍රතිකාර ලබනවා.",
       "URL": "https://www.hirunews.lk/214704/මහියංගනය-වෑන්-රථ-අනතුරින්-මියගිය-දසදෙනාගේ-අවසන්-කටයුතු-අද",
       "Category": "Local News",
       "Parent URL": "https://www.hirunews.lk/local-news.php?pageID=3397"
}