{
       "Source": "hirunews",
       "Timestamp": "Monday, 24 April 2023 - 7:52",
       "Headline": "එක්ස්ප්‍රස් පර්ල් නැවෙන් වන්දි ගන්න නීතිපති සිංගප්පූරු අධිකරණයේ නඩු පවරයි",
       "News Content": "එක්ස්ප්‍රස් පර්ල් නෞකාව මෙරට මුහුදු සීමාවේ දී මුහුදුබත්වීමෙන් සිදු වූ පරිසර හානියට වන්දි ඉල්ලා අද (24) සිංගප්පූරු අධිකරණයක නඩු පවරන බව නීතිපති දෙපාර්තමේන්තුව පවසනවා.\nඉන්දියාවේ හසීරා වරායේ සිට යාත්‍රා කළ මෙම නෞකාව කොළඹ වරාය ආසන්නයේ දී ගිනිගැනීමට ලක්වුණේ 2021 වසරේ මැයි 20 වනදායි.\nනෞකාවේ තුළ නයිටි්‍රක් ඇසිඩ් සහ වෙනත් රසායනික ද්‍රව්‍ය සහිත බහාලුම් 1,486 ක් තිබූ අතර, ගිනි ගන්නා අවස්ථාවේ දී ඉන් බහාලුම් විශාල ප්‍රමාණයක් මුහුදුබත් වී තිබුණා.\nඅදාළ නෞකාවට එරෙහිව නඩු පැවරීම සම්බන්ධයෙන් තවත් ඉතිරිව ඇත්තේ දින 45ක කාලයක් පමණක් බව පසුගිය අප්‍රේල් 4 වනදා පැවති පරිසරය පිළිබඳ ආංශික අධීක්ෂණ කාරක සභාවේ දී ආනාවරණ වුණා.\nඒ අනුව හානි පූර්ණය ගණනය කිරීමට විද්වත් කමිටුවට අවශ්‍ය පහසුකම් සලසන ලෙස එම ආංශික අධීක්ෂණ කාරක සභාවේ සභාපති අජිත් මාන්නප්පෙරුම සමූද්‍රීය පරිසර ආරක්ෂණ අධිකාරියට සහ නාරා ආයතනයට දැනුම් දී තිබෙනවා.\nඑම විද්වත් කමිටුව විසින් ඩොලර් බිලියන 6.2 ක වන්දි මුදලක් ලබාගැනීමට අදාළ වාර්තාව සමුද්‍රිය පරිසර අධිකාරි වෙත පසුගිය සතියේ යොමුකර තිබූ බව සඳහන්.",
       "URL": "https://www.hirunews.lk/333292/එක්ස්ප්‍රස්-පර්ල්-නැවෙන්-වන්දි-ගන්න-නීතිපති-සිංගප්පූරු-අධිකරණයේ-නඩු-පවරයි",
       "Category": "Local News",
       "Parent URL": "https://www.hirunews.lk/local-news.php?pageID=395"
}