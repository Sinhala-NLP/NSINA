{
       "Source": "hirunews",
       "Timestamp": "Thursday, 13 May 2021 - 15:07",
       "Headline": "ජාතික ප්‍රවාහන වෛද්‍ය ආයතනයේ සේවා ලබන සඳුදා සිට යළි ආරම්භ කෙරේ",
       "News Content": "කොරෝනා වෛරස ව්‍යාප්තිය හේතුවෙන් තාවකාලිකව අත්හිටුවනු ලැබූ ජාතික ප්‍රවාහන වෛද්‍ය ආයතනයේ සේවා සංචරණ සීමාවලට යටත්ව ලබන සඳුදා සිට යළි ආරම්භ කෙරෙනවා.\nඑහි සභාපති වෛද්‍ය සචින්ද්‍ර ගමගේ නිවේදනය කළේ ඊ චැනලින් සේවාව මගින් වේලාව වෙන් කර ගත් සේවාලාභීන් සඳහා පමණක් සේවා සපයනු ලබන බවයි.\nඑසේම, පොළොන්නරුව, නුවරඑළිය, කළුතර, හම්බන්තොට හා මාතලේ ශාඛා මගින් සේවා සැපයීම තවදුරටත් සිදුනොකෙරෙන බව ද ජාතික ප්‍රවාහන වෛද්‍ය ආයතනයේ සභාපතිවරයා සඳහන් කළා.\nමේ අතර, දීර්ඝ කාලීන දඬුවම් ලබා සිටින සිරකරුවන් හට ඔවුන්ගේ යහපත් කල් ක්‍රියාව මත පදනම්ව ලබා දෙන වරප්‍රසාදයක් වශයෙන් තම නිවාස වෙත ගොස් නැවත පැමිණීමේ ක්‍රමවේදය පවතින තත්ත්වය හමුවේ තාවකාලිකව අත්හිටුවා ඇති බව බන්ධනාගාර දෙපාර්තමේන්තුව ප්‍රකාශ කළා.",
       "URL": "https://www.hirunews.lk/271255/ජාතික-ප්‍රවාහන-වෛද්‍ය-ආයතනයේ-සේවා-ලබන-සඳුදා-සිට-යළි-ආරම්භ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1956"
}