{
       "Source": "hirunews",
       "Timestamp": "Thursday, 15 April 2021 - 16:52",
       "Headline": "වේලිඔයේ දියනෑමට ගිය එකම පවුලේ 4 දෙනෙකු සැඩ පහරට හසුවේ (වීඩියෝ)",
       "News Content": "හල්දුම්මුල්ල - කළුපහන පාලම් දෙක අතර වේලි ඔයේ දියනෑමට ගිය එකම පවුලේ 4 දෙනෙකු සැඩ පහරට හසුව ගසාගෙන ගොස් තිබෙනවා.\nඑහිදී ප්‍රදේශවාසීන් එක්ව යුවලක් මුදාගෙන ඇති අතර, පියෙකු සහ පුතෙකු අතුරුදන්ව ඇති බවයි පොලීසිය සඳහන් කළේ.\nමහරගම ප්‍රදේශයේ පදිංචි පිරිසක් අද දහවල් වේලිඔයේ දියනෑමට ගොස් ඇති අතර, එහිදී ඔවුන් මෙම අනතුරට මුහුණපා තිබෙනවා.\nවේලි ඔයේ ඉහළ ධාරා ප්‍රදේශයට ඇද හැලුණු අධික වර්ෂාපතනයත් සමඟ එක්වරම එහි ජලය වැඩි වී ඇති බවයි හිරු වාර්තාකරු සඳහන් කළේ.",
       "URL": "https://www.hirunews.lk/268522/වේලිඔයේ-දියනෑමට-ගිය-එකම-පවුලේ-4-දෙනෙකු-සැඩ-පහරට-හසුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2018"
}