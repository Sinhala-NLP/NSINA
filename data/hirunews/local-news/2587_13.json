{
       "Source": "hirunews",
       "Timestamp": "Tuesday, 14 July 2020 - 11:11",
       "Headline": "බන්ධනාගාර රැඳවූවන් අධිකරණයට ඉදිරිපත් කිරීම තාවකාලික නවතී",
       "News Content": "බන්ධනාගාරගතව සිටින රැදවියන් අධිකරණයට ඉදිරිපත් කිරීම තාවකාලිකව නතර කර දමා තිබෙනවා.\nඅත්‍යාවශ්‍ය නඩු කටයුත්තක් හැර රැදවියන් අධිකරණයට ඉදිරිපත් කිරීම මෙලෙස අත්හිටුවා ඇති බවයි බන්ධනාගාර දෙපාර්තමේන්තුව සඳහන් කළේ.\nකන්දකාඩු පුනරුත්ථාපනය මධ්‍යස්ථානයේ පුනරුත්ථාපනය වන රැදවියෙකු නඩු කටයුත්තක් සඳහා වැලිකඩ බන්ධනාගාරයට රැගෙන ආ අවස්ථාවේදී ඔහුට කොරෝනා වෛරසය වැලදී ඇති බවට තහවුරු වුණා.\nපසුව තවත් රැදවියෙකුට කොරෝනා වැලදී ඇති බවට අනාවරණ වූ අතර පවතින තත්ත්වය සලකා බලමින් මෙලෙස රැදවියන් අධිකරණයට ඉදිරිපත් කිරීම තාවකාලිකව අත්හිටුවා තිබෙනවා.",
       "URL": "https://www.hirunews.lk/245455/බන්ධනාගාර-රැඳවූවන්-අධිකරණයට-ඉදිරිපත්-කිරීම-තාවකාලික-නවතී",
       "Category": "Local News",
       "Parent URL": "https://www.hirunews.lk/local-news.php?pageID=2587"
}