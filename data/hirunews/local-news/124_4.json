{
       "Source": "hirunews",
       "Timestamp": "Saturday, 05 August 2023 - 10:01",
       "Headline": "කෘෂිකර්ම දෙපාර්තමේන්තුව නව බිම්මල් ප්‍රභේදයක් සහ සෝයා යෝගට් නිපදවයි",
       "News Content": "කෘෂිකර්ම දෙපාර්තමේන්තුව විසින් නව බිම්මල් ප්‍රභේදයක් සහ සෝයා යෝගට් විශේෂයක් හදුන්වා දී තිබෙනවා.\nඅදාළ බිම්මල් වර්ගය, අමෙරිකන් හා ඇබලෝනි ප්‍රභේද දෙක ම්ශ්‍ර කිරිමෙන් Hordi Musgroom Curly නිපදවා ඇති බවයි එම දෙපාර්තමේන්තුව ප්‍රකාශ කළේ.\nමෙම යෝගට්, ඌණ පෝෂණයෙන් පෙළෙන දරුවන්ගේ පෝෂණ තත්ත්වය ඉහළ නැංවීමට යොදා ගතහැකි අතර ප්‍රෝටීන් බහුල සෝයා වලින් මෙම යෝගට් නිෂ්පාදනය කරනු ලබනවා.\nපසුගියදා, ගන්නෝරුව පැළෑටි හා ජාන සම්පත් මධ්‍යස්ථානයේ දී  කෘෂිකර්ම අමාත්‍ය මහින්ද අමරවීරගේ සහභාගීත්වයෙන් මෙම සෝයා යෝගට් වර්ගය ජනතාවට හදුන්වා දෙනු ලැබුවා.\nමේ අතර එළවළු සදහා වැඩ් අස්වැන්නක් ලබා ගත හැකි තක්කාලි හා බෝංච් නව ප්‍රභේද දෙකක්ද එම දෙපාර්තමේන්තුව විසින් හදුන්වා දී  තිබෙනවා,\nමෙලෙස හදුන්වා දුන් Hords Bean 03 නම්න් හැදින්වෙන බෝංච් විශේෂයෙන් වැඩ් අස්වැන්නක් ලබා ගත හැකි අතර දිවයිනේ ඕනෑම ප්‍රදේශයක වගා කිරිමේ හැකියාව පවතිනවා.\nකෘෂි නිලධාරින් සදහන් කළේ, මෙම බෝංච් ප්‍රභේදය මගින් හෙක්ටයාර් එකකට මෙට්‍රික් ටොන් 27ක අස්වැන්නක් ලබා ගත හැකි බවයි.\nඑමෙන්ම අලුතින් හදුන්වා දුන් පොකුරු තක්කාලි ප්‍රභේදය ඝණ ඵලාවරණයක් පැවතීම හේතුවෙන්, අනෙකුත් තක්කාලි වර්ගවලට වඩා වැඩ් කාලයක් තබා ගැනීමේ හැකියාව පවතිනවා.\nපර්යේෂණ නිලධාරින් පැවසූවේ, මෙම නව තක්කාලි ප්‍රභේදය සෝස් හා ජෑම් නිෂ්පාදනය සදහා වඩාත් සුදුසු තද රතු පැහැයකින් යුක්ත බවයි",
       "URL": "https://www.hirunews.lk/343673/කෘෂිකර්ම-දෙපාර්තමේන්තුව-නව-බිම්මල්-ප්‍රභේදයක්-සහ-සෝයා-යෝගට්-නිපදවයි",
       "Category": "Local News",
       "Parent URL": "https://www.hirunews.lk/local-news.php?pageID=124"
}