{
       "Source": "hirunews",
       "Timestamp": "Friday, 25 November 2022 - 15:40",
       "Headline": "ආසියාවේ වේගවත්ම ආර්ථික වර්ධනය ඉන්දියාවෙන්",
       "News Content": "ආසියාවේ වේගවත්ම ආර්ථික වර්ධනය ඉන්දියාවෙන් වාර්තාවන බව ආර්ථික සහයෝගීතාව සහ සංවර්ධනය සඳහා වන සංවිධානය පවසනවා.\nපැරිසිය පදනම් කරගනිමින් ස්ථාපිත මෙම ජාත්‍යන්තර සංවිධානය නිකුත් කළ ආර්ථික ප්‍රතිපත්ති පිළිබඳ වාර්තාවෙන් මේ බව අනාවරණ කර ඇති බවයි විදෙස් වාර්තා සඳහන් කළේ.\nගෝලීයව ආර්ථිකයන් මන්දගාමී වෙමින් පවතින පසුබිමක් තුළ මෙම මූල්‍ය වර්ෂය තුළ ඉන්දියාවේ ආර්ථිකය සියයට 6.6 කින් වර්ධනය වී ඇති බව එම වාර්තාවේ සඳහන්.",
       "URL": "https://www.hirunews.lk/321265/ආසියාවේ-වේගවත්ම-ආර්ථික-වර්ධනය-ඉන්දියාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=709"
}