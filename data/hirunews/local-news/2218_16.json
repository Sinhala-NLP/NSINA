{
       "Source": "hirunews",
       "Timestamp": "Monday, 11 January 2021 - 16:09",
       "Headline": "ඇමති මහින්දානන්දට එරෙහි නඩුවක් කල් යයි",
       "News Content": "පාසල් අතර බෙදාදීමේ මුවාවෙන් ආනයනය කළ කෝටි 6 කට අධික වටිනාකමක් ඇති කැරම් ක්‍රිඩා උපාංග අවභාවිත කිරීම ඇතුළු අධි චෝදනා යටතේ හිටපු ක්‍රීඩා අමාත්‍ය මහින්දානන්ද අලුත්ගමගේ සහ ලක් සතොස හිටපු සභාපති නලින් ප්‍රනාන්දුට, නීතිපතිවරයා පනවා තිබූ නඩුව පෙබරවාරි 12 දක්වා කල් තැබීමට මහාධිකරණය අද නියෝග කළා.\nඒ දෙවන ස්ථිර ත්‍රිපුද්ගල විනිසුරු මඩුල්ලක් විසින්.\nමීට පෙර පසුගිය දෙසැම්බර් 7 වන දින මෙම නඩුව අද කැඳවීමට නියම කළ අතර, කොරෝනා තත්ත්වය හමුවේ එය සිදුකෙරුණේ නැහැ.\nපසුව නඩුව යළි ලබන මස 12 වනදා දක්වා කල් තැබූ බව අධිකරණ රෙජිස්ටාර්වරයා දැන්වීමක් මගින් අද ප්‍රකාශයට පත් කළා.",
       "URL": "https://www.hirunews.lk/259424/ඇමති-මහින්දානන්දට-එරෙහි-නඩුවක්-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2218"
}