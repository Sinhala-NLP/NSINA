{
       "Source": "hirunews",
       "Timestamp": "Sunday, 30 August 2020 - 19:38",
       "Headline": "භූ විද්‍යා නිලධාරීන් මහනුවරට (වීඩියෝ)",
       "News Content": "මහනුවර ප්‍රදේශ කිහිපයක සිදුවු බවට පැවසෙන අසාමාන්‍ය දෙදරීමේ තත්ත්වය සම්බන්ධයෙන් සොයබැලීම සදහා භූ විද්‍යා කාර්යාංශයේ නිලධාරීන් පිරිසක් අද එම ප්‍රදේශයේ නිරීක්ෂණ චාරිකාවක නිරත වුණා.\nමහනුවර, අනුරගම, හාරගම, ගුරුදෙනිය, තලාතුඔය ඇතුලු තවත් ප්‍රදේශ කිහිපයකට ඊයේ රාත්‍රියේ අසාමාන්‍ය දෙදරීමේ තත්ත්වය බලපා තිබුණා.\nමෙම දෙදරීම පල්ලේකැලේ භූ කම්පන මාන මධ්‍යස්ථානයේ සටහන් වී තිබෙනවා.\nභූ විද්‍යා සමීක්ෂණ සහ පතල් කාර්යාංශයේ අධ්‍යක්ෂ ජනරාල් සජ්ජන ද සිල්වා හිරු ප්‍රවෘත්ති අංශයට සඳහන් කළේ මෙම දෙදරීමේ තත්ත්වය භූ චලනයක් ලෙස හැදින්විය නොහැකි බවයි.\nකෙසේ වෙතත්, භූ විද්‍යා සමීක්ෂණ සහ පතල් කාර්යාංශයේ නිලධාරීන් අද එහිදී ලබා ගත් දත්ත සහ තොරතුරු පදනම් කර ගනිමින් විමර්ශනයක් ආරම්භ කර තිබෙනවා.\nහෙට දිනයේදී  ආපදා කළමනාකරණ මධ්‍යස්ථානයේ නිලධාරින් සමග ද ඒ පිළිබදව විශේෂ සාකච්ඡාවක් පැවැත්වීමට නියමිතයි.",
       "URL": "https://www.hirunews.lk/249006/භූ-විද්‍යා-නිලධාරීන්-මහනුවරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2488"
}