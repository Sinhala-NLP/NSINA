{
       "Source": "hirunews",
       "Timestamp": "Tuesday, 14 September 2021 - 10:07",
       "Headline": "හිටපු මහ බැංකු අධිපති සිය ඉල්ලා අස්වීමේ ලිපිය ජනපතිට යොමු කරයි",
       "News Content": "තමන් අද සිට සිය ධුරයෙන් ඉල්ලා අස්වන බවට වන ලිපිය ජනාධිපතිවරයා වෙත යොමුකර ඇති බව ශ්‍රී ලංකා මහ බැංකුවේ අධිපති ලෙස කටයුතු කළ මහාචාර්ය ඩබ්ලිව්.ඩී. ලක්ෂ්මන් පවසනවා.\nමීට දින තුනකට පෙර එම ලිපිය ජනාධිපති ගෝඨාභය රාජපක්ෂ වෙත යොමු කිරීමට තමන් පියවර ගත් බවයි හිරු ප්‍රවෘත්ති අංශය කළ විමසීමකදී ඔහු කියා සිටියේ.\nඒ අනුව තමන් අද සිය නිල නිවාසයෙන්ද ඉවත්වීමට කටයුතු කරන බව හිටපු මහ බැංකු අධිපතිවරයා කියා සිටියා.\nජනාධිපති මාධ්‍ය අංශය ඊයේ සඳහන් කළේ නව මහ බැංකු අධිපති අජිත් නිවාඩ් කබ්රාල් හෙට එම ධුරයේ වැඩ භාරගන්නා බවයි.",
       "URL": "https://www.hirunews.lk/282165/හිටපු-මහ-බැංකු-අධිපති-සිය-ඉල්ලා-අස්වීමේ-ලිපිය-ජනපතිට-යොමු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1693"
}