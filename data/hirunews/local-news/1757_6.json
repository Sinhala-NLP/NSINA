{
       "Source": "hirunews",
       "Timestamp": "Friday, 13 August 2021 - 12:14",
       "Headline": "කොරෝනා, මහරගම නගර සභාවේ කොටසක් වසයි",
       "News Content": "කොරෝනා වසංගතයේ බලපෑම හේතුවෙන් මහරගම නගර සභාවේ ගොඩනැගිලි අංශය සහ සංවර්ධන අංශය තාවකාලිකව වසා දමා තිබෙනවා.\nමහරගම නගර සභාවේ නාගරික මන්ත්‍රීවරයෙකුට, ඉංජිනේරුවරයා ඇතුළු හය දෙනකුට කොරෝනා ආසාධනය වී ඇති බව සිදු කරන ලද පී.සී.ආර් පරීක්ෂන වලදී තහවුරු වීමෙන් අනතුරුව මෙම තීරණය ගෙන ඇත්තේ.\nමේ හේතුවෙන් මහරගම නගර සභාවේ මාසික මුදල් කමිටුව ද කල් දමා ඇති බව පැවසෙනවා.\nමීට පෙර ද මහරගම නගර සභාවේ මන්ත්‍රීවරුන් පස් දෙනෙකු ඇතුළු සේවකයින් රැසක් කොරෝනා ආසාදිතයන් බවට වාර්තා වුණා.",
       "URL": "https://www.hirunews.lk/279586/කොරෝනා-මහරගම-නගර-සභාවේ-කොටසක්-වසයි",
       "Category": "Local News",
       "Parent URL": "https://www.hirunews.lk/local-news.php?pageID=1757"
}