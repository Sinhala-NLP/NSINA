{
       "Source": "hirunews",
       "Timestamp": "Sunday, 16 April 2017 - 13:26",
       "Headline": "වර්ෂාව සහ සුළං හේතුවෙන් වව්නියාවේ නිවාස 28 කට හානි",
       "News Content": "ඊයේ (15) පැවති වර්ෂාවත් සමග ඇති වූ සුළං තත්ත්වය හේතුවෙන් වව්නියාව ප්‍රදේශයේ නිවාස 28 කට දැඩි හානි සිදුව තිබෙනවා.\nකලුකුණ්නම්මඩුව හා ඊරට්පෙරියකුලම් ප්‍රදේශයේ නිවාස මෙලෙස දැඩි සුළග හේතුවෙන් හානි වී ඇති බවයි හිරු වාර්තාකරු සදහන් කළේ.\nකෙසේ නමුත්, එම නිවෙස් වල සිටි පුද්ගලයින්ට කිසිදු හානියක් සිදුව නැහැ.\nඑමෙන්ම, පැවති වර්ෂා තත්ත්වය හේතුවෙන් ගසක් කඩා වැටී යාපනය - මහනුවර ඒ 9 ප්‍රධාන මාර්ගය  ඊරට්පෙරියකුලම් ප්‍රදේශයෙන් අවහිර වී තිබුණා.\nයුද හමුදාව විසින් පැය දෙකකට ආසන්න කාලයක් තුලදී අදාළ ගස ඉවත් කර මාර්ගයේ ධාවන කටයුතු යථා තත්ත්වයට පත් කර තිබෙනවා.\nදිවයිනේ බොහෝ ප්‍රදේශවලට ප්‍රධාන වශයෙන් අද වැසි රහිත කාලගුණ තත්ත්වයක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nකෙසේ වෙතත්, එහි කාර්යයේ නියුතු කාලගුණ විද්‍යාඥ උදේනි වීරසිංහ කියා සිටියේ දිවයින හරහා විටින් විට පැයට කිලෝමීටර් 50ක වේගයකින් හමා යන තරමක තද සුළං අපේක්ෂා කරන බවයි.",
       "URL": "https://www.hirunews.lk/159294/වර්ෂාව-සහ-සුළං-හේතුවෙන්-වව්නියාවේ-නිවාස-28-කට-හානි",
       "Category": "Local News",
       "Parent URL": "https://www.hirunews.lk/local-news.php?pageID=4561"
}