{
       "Source": "hirunews",
       "Timestamp": "Monday, 02 July 2018 - 12:36",
       "Headline": "සිවිල් ඇඳුමින් සැරසුණු ආරක්ෂකයින් අද සිට දුම්රියේ",
       "News Content": "දුම්රිය මැදිරි තුළ සිදුකරන විනාශකාරී ක්‍රියාවන් වැළැක්වීම සඳහා අද සිට සිවිල් ඇඳුමින් සැරසී සිටින දුම්රිය ආරක්ෂක නිලධාරින් යොදවන බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා ප්‍රකාශ කළා.\nඑවැනි ක්‍රියාවල යෙදෙන මගීන්ට එරෙහිව පොදු දේපල පනත යටතේ නඩු පවරන බවයි ඔහු සඳහන් කළේ.\nදේශීය නිෂ්පාදකයින් විසින් නවීකරණය කරන ලද මැදිරි 10 කින් යුත් විශේෂ දුම්රියක් අද පෙරවරුවේ කොටුව දුම්රිය ස්ථානයේ සිට මාතර බලා ධාවනය කෙරුණු අතර එම උත්සවයට එක්වෙමින් අමාත්‍යවරයා මේ බව කියා සිටියා.",
       "URL": "https://www.hirunews.lk/194344/සිවිල්-ඇඳුමින්-සැරසුණු-ආරක්ෂකයින්-අද-සිට-දුම්රියේ",
       "Category": "Local News",
       "Parent URL": "https://www.hirunews.lk/local-news.php?pageID=3868"
}