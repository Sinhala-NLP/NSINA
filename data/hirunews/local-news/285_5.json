{
       "Source": "hirunews",
       "Timestamp": "Thursday, 08 June 2023 - 14:39",
       "Headline": "කෝප් කමිටුව හමුවේ මධ්‍යම සංස්කෘතික අරමුදල නිරුත්තර වෙයි",
       "News Content": "මධ්‍යම සංස්කෘතික අරමුදලේ සිදුවී තිබෙන අක්‍රමිකතා සම්බන්ධයෙන් සොයාබැලීමට පත්කළ ත්‍රිපුද්ගල කමිටුව තෝරාගත් ආකාරය පිළිබඳ කෝප් කමිටුවේ සාමාජිකයින් කළ විමසීමේදී බුද්ධශාසන ආගමික සහ සංස්කෘතික කටයුතු අමාත්‍යංශයේ නිලධාරින් නිරුත්තර වී තිබෙනවා.\nඊයේ (08) පැවති මෙම රැස්වීමට එම අමාත්‍යංශයේ ලේකම්වරයා සහභාගි නොවීමද දැඩි දෝශදර්ශනයට ලක්ව තිබුණා.\nකෝප් කමිටු රැස්වීමට පාර්ලිමේන්තු මන්ත්‍රීවරුන් වන මහින්දානන්ද අලුත්ගමගේ, නලීන් බණ්ඩාර, කෝප් කමිටුවේ සභාපති මහාචාර්ය රංජිත් බණ්ඩාර, බුද්ධශාසන, ආගමික සහ සංස්කෘතික කටයුතු අමාත්‍යංශයේ අතිරේක ලේකම් නිශාන්ති ජයසිංහ, ප්‍රධාන අභ්‍යන්තර විගණක නිලධාරි විමල් ගමගේ සහ මධ්‍යම සංස්කෘතික අරමුදලේ අධ්‍යක්ෂ ජනරාල් මහාචාර්ය ගාමිණි රණසිංහ එක්ව සිටි බවයි වාර්තා වන්නේ.",
       "URL": "https://www.hirunews.lk/337372/කෝප්-කමිටුව-හමුවේ-මධ්‍යම-සංස්කෘතික-අරමුදල-නිරුත්තර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=285"
}