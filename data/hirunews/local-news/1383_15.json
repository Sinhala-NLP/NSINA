{
       "Source": "hirunews",
       "Timestamp": "Tuesday, 01 February 2022 - 9:09",
       "Headline": "ලොක්ඩවුන් සමයේ නිල නිවසේ සාද දැමූ, අගමැති",
       "News Content": "සමස්ත බ්‍රිතාන්‍ය කොරෝනා වංසගතය හේතුවෙන් ලොක්ඩවුන් කර තිබිය දී අග්‍රාමාත්‍ය බොරිස් ජොන්සන් ඩවුනින් වීදියේ පිහිටි සිය නිල නිවසේ සාද පැවැත්වීම නායකත්වයේ අසමත්වීමක් බව ඒ පිළිබද විමර්ශනය කළ වාර්තාවෙන් චෝදනා එල්ල වුණා.\nසිවිල් සේවා නිලධාරිනියක වන සූ - ග්‍රේ විසින් සකස් කළ එම වාර්තාවේ මූලික කරුණු බි්‍රතාන්‍ය පාර්ලිමේන්තුවේදී ඊයේ (31) විවාදයට ලක් වී තිබෙනවා.\nඅදාළ වාර්තාව මගින් අග්‍රාමාත්‍ය නිල නිවසේ පැවති සාද 16ක් පිළිබදව කරුණු ඉදිරිපත් කර ඇති අතර මීට පෙර ප්‍රකාශයට පත් නොකෙරෙනු සාද 3ක් ද ඊට ඇතුළත්.\nඑලෙස 2020 වසරේ මැයි 20 වන දා පැවැත්වූ සාදයක් සඳහා තමන්ගේම මත්පැන් රැගෙන එන ලෙස දන්වා ඇති අතර, එම වසරේ ජුනි 20 වන දා පවත්වා ඇත්තේ අග්‍රාමාත්‍ය බොරිස් ජොන්සන්ගේ උපන් දින සාදයයි.\nමේ සම්බන්ධයෙන් තමා සමාව අයදින අතර වැරදි නිවැරදි කර ගැනීමට කටයුතු කරන බවට අග්‍රාමාත්‍යවරයා ඊයේ පාර්ලිමේන්තුවේදී ප්‍රකාශ කළා.\nකෙසේ නමුත් විපක්ෂ කම්කරු පක්ෂයේ නායක ශ්‍රීමත් කියර් ස්ටාමර් සඳහන් කළේ අග්‍රාමාත්‍යවරයා කළ යුත්තේ ඉල්ලා අස්වීම වුවත් ඔහු ලැජ්ජාවකින් තොර පුද්ගලයෙකු බවයි.",
       "URL": "https://www.hirunews.lk/295841/ලොක්ඩවුන්-සමයේ-නිල-නිවසේ-සාද-දැමූ-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=1383"
}