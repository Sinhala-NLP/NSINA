{
       "Source": "hirunews",
       "Timestamp": "Sunday, 04 September 2022 - 19:47",
       "Headline": "ඉන්ධන නොමැතිව පිරවුම්හල් 300 වැඩි සංඛ්‍යාවක් වැසේ (වීඩියෝ)",
       "News Content": "ඛනිජතෙල් නීතිගත සංස්ථාව මගින් ඉන්ධන බෙදාහැරීම සීමා කිරීම හමුවේ මේ වනවිට පිරවුම්හල් 300 ත් 500 ත් අතර සංඛ්‍යාවක් තාවකාලිකව වැසී ගොස් ඇති බව ඉන්ධන පිරවුම්හල් හිමියන්ගේ සංගමය පවසනවා.\nබස්නාහිර පළාත තුළ පිරවුම්හල් 340 ක් පවතින අතර, ඉන් ඩීසල් බෙදාහරිනු ලබන්නේ 200 කටත් අඩු සංඛ්‍යාවකට වනවා. පෙට්‍රල් බෙදාහරිනු ලබන්නේ පිරවුම්හල් 220 කට පමණක් බවයි එම සංගමය පෙන්වා දෙන්නේ.\nකෙසේ වෙතත් කිව් ආර් ක්‍රමවේදය හඳුන්වාදීමෙන් පසුව සංස්ථාව විසින් දෛනිකව නිකුත් කළ පෙට්‍රල් සහ ඩීසල් ප්‍රමාණයේ අඩු කිරීමක් සිදුකර නොමැති බවයි ලංකා ඛනිජ තෙල් පෞද්ගලික ටැංකි රථ හිමියන්ගේ සංගමයේ සම ලේකම් ශාන්ත සිල්වා කොළඹ අද පැවති මාධ්‍ය හමුවකදී කියා සිටියේ.\nඅත්පිට මුදලට පමණක් පිරවුම්හල් වෙත ඉන්ධන නිකුත් කිරීමට සංස්ථාව ගෙන ඇති තීරණය නිසා ඉන්ධන බෙදාහැරීමේ ප්‍රමාදයන් පවතින බවයි ඔහු ප්‍රකාශ කළේ.",
       "URL": "https://www.hirunews.lk/314558/ඉන්ධන-නොමැතිව-පිරවුම්හල්-300-වැඩි-සංඛ්‍යාවක්-වැසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=891"
}