{
       "Source": "hirunews",
       "Timestamp": "Wednesday, 01 August 2018 - 6:59",
       "Headline": "රත්රන් සහ ආයුධ සොයා ආරක්ෂක අංශ පුදුකුඩුඉරිප්පු හාරයි (ඡායාරූප)",
       "News Content": "අවසන් යුධ සමයේ එල්.ටී.ටී.ඊ. සංවිධානය විසින් පුදුකුඩුඉරිප්පු, වලෙන්චර්මඩම ප්‍රදේශයේ රත්රන් සහ ආයුධ තොගයක් සඟවා ඇති බවට ලද තොරතුරක් මත පුදුකුඩිඉරිප්පු පොලිසිය විසින් ඊයේ (31) දිනයේදී එම ප්‍රදේශයේ කැනීම් සිදුකර තිබෙනවා.\nමුලතිව් මහේස්ත්‍රාත් අධිකරණයෙන් ලබාගන් නියෝග මත මෙම කැනීම් සිදුකර ඇති අතර පැය තුනක පමණ කාලයක් අදාළ ස්ථානයේ කැනීම් කටයුතු සිදුකර ඇති බවයි අප වාර්තාකරු සඳහන් කළේ.\nකෙසේ වෙතත් ආරක්ෂක අංශ සිදුකළ මෙම කැනීම් වලදී කිසිඳු භාණ්ඩයක් හෝ උපකරණයක් සොයාගැනීමට හැකියාව ලැබී නැහැ.\nමීට පෙරද අවස්ථා ගණනාවකදී කිලිනොච්චිය ප්‍ර‍දේශයේ හා මුලතිව් ප්‍රදේශයේ එල්.ටී.ටී.ඊ. සංවිධානය විසින් සැඟවූ රත්රන් පවතින බවට ලද තොරතුරු මත ස්ථාන කිහිපයක කැනීම් කටයුතු සිදුකළ ද කිසිවක් සොයාගැනීමට හැකියාවක් නොලැබුණු බව සඳහන්.\nමෙම කැනීම් වෙනුවෙන් පුදුකුඩිඉරිප්පු පොලිස් නිළධාරීන් සහ පුදුකුඩිඉරිප්පු යුධ හමුදා නිළධාරීන් එක්ව සිටි බවයි අප වාර්තාකරු සඳහන් කළේ.\nඡායාරූප - වව්නියාව, මාධව කුලසූරිය",
       "URL": "https://www.hirunews.lk/196505/රත්රන්-සහ-ආයුධ-සොයා-ආරක්ෂක-අංශ-පුදුකුඩුඉරිප්පු-හාරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3821"
}