{
       "Source": "hirunews",
       "Timestamp": "Tuesday, 08 June 2021 - 9:19",
       "Headline": "හිමිනමක් කිඹුලෙකුගෙන් ජීවිතයක් බේරාගනී",
       "News Content": "කහටගස්දිගිලිය - දියමයිලගස්වැව වැවේ දියනාමින් සිටියදී කිඹුලෙකුගේ ග්‍රහණයට හසුවූ 70 හැවිරිදි පුද්ගලයෙකු එම ගම්මානයේ විහාරස්ථානයක ස්වාමින් වහන්සේ නමක විසින් ඊයේ (07) මුදාගෙන තිබෙනවා.\nපොලීසිය පැවසුවේ උන්වහන්සේ එම වැවේ දිය නා නැවත විහාරස්ථානයට යාමට සූදානම් වූ අවස්ථාවේදී පුද්ගලයෙකු කිඹුලෙකුට හසුවී ගෑ ගසන හඬ ඇසී ඇති බවයි.\nඑම  අවස්ථාවේ යළි වැවට පැන කිඹුලා සමග පොර බදා අදාල පුද්ගලයාගේ දිවි ගලවා ගැනීමටයි උන්වහන්සේ කටයුතු කර ඇත්තේ.",
       "URL": "https://www.hirunews.lk/273693/හිමිනමක්-කිඹුලෙකුගෙන්-ජීවිතයක්-බේරාගනී",
       "Category": "Local News",
       "Parent URL": "https://www.hirunews.lk/local-news.php?pageID=1899"
}