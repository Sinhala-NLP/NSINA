{
       "Source": "hirunews",
       "Timestamp": "Friday, 04 December 2020 - 15:05",
       "Headline": "කොරෝනා එන්නත්ලාභීන්ට ලෝක සෞඛ්‍ය සංවිධානයෙන් ඊ - සහිතකයක්",
       "News Content": "කොරෝනා එන්නත් ලබා ගන්නා පුද්ගලයන්ට විද්‍යුත් එන්නත් සහතිකයක් ලබාදීම පිළිබඳව ලෝක සෞඛ්‍ය සංවිධානය තීරණය කර තිබෙනවා.\nඑමඟින් වැඩිදුරටත් සඳහන් කළේ එය සාමාජික රටවල් අතර කොවිඩ් 19 වැළැක්වීමේ වැඩසටහනට රුකුලක් වනු ඇති බවයි.\nඑමෙන්ම, කොවිඩ් 19 එන්නත ලැබූ පුද්ගලයන් හඳුනා ගැනීමට සහ අධීක්ෂණය කිරීමට ලෝක සෞඛ්‍ය සංවිධානයේ විද්‍යුත් සහතිකය වැදගත් වනු ඇති.\nකෙසේ නමුත් එය කොවිඩ් 19 වෛරසයට එරෙහි ප්‍රතිශක්තිකරණ ගමන් බලපත්‍රයක් නොවන බවයි ලෝක සෞඛ්‍ය සංවිධානය අවධාරණය කළේ.\nමේ අතර, ලබන වසරේ පළමු කාර්තුව තුළ සිය කොවිඩ් 19 එන්නත් මාත්‍රා මිලියන 125 ක් නිපදවීමට සැලසුම් කර ඇති බව මොඩර්නා ඖෂධ නිෂ්පාදන සමාගම සඳහන් කළා.\nඉන් වැඩි ප්‍රමාණයක් එනම්, මිලියන 85ත් 100ත් අතර ප්‍රමාණයක් ඇමෙරිකා එක්සත් ජනපදයේ බෙදා හැරීමට අපේක්ෂා කරන බවයි මැසචුසෙට් පිහිටි මොඩර්නා මූලස්ථානය නිවේදනය කළේ.",
       "URL": "https://www.hirunews.lk/256281/කොරෝනා-එන්නත්ලාභීන්ට-ලෝක-සෞඛ්‍ය-සංවිධානයෙන්-ඊ-සහිතකයක්",
       "Category": "Local News",
       "Parent URL": "https://www.hirunews.lk/local-news.php?pageID=2295"
}