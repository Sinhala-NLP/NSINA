{
       "Source": "hirunews",
       "Timestamp": "Sunday, 23 June 2019 - 7:42",
       "Headline": "රක්ෂිතවල දැව කපා අලෙවි කිරීමේ ජාවාරමක්",
       "News Content": "වන රක්ෂිතවල ඇති වටිනා ගස් කපා දැව අලෙවි කිරීමේ ජාවාරමක් හෙළිකර ගැනීමට ගල්කිරියාගම වනජීවී කාර්යාල නිලධාරීන් සමත්වී තිබෙනවා.\nපෙරේදා රාත්‍රී සිදුකළ වැටලීමකදී එලෙස ප්‍රවාහනය කරමින් තිබූ වටිනා දැව තොගයක් සමග සැකකරුවන් තුන්දෙනෙකු අත්අඩංගුවට ගෙන ඇති බවයි අප වාර්තාකරු සඳහන් කළේ.\nපෞද්ගලික ඉඩම්වල ඇති ගස් කපා දැව ප්‍රවාහනය කරන මුවාවෙන් සැකකරුවන් දීර්ඝ කාලයක් පුරා මෙම ජාවාරම සිදුකරගෙන ගොස් ඇතැයි අනාවරණ වී තිබෙනවා.\nකෙසේවෙතත් එම ගස් කැපීමට සහ ප්‍රවාහනයට මෙම සැකකරුවන් සතුව බලපත්‍ර ද නොමැති බව සඳහන්.\nඅත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/218923/රක්ෂිතවල-දැව-කපා-අලෙවි-කිරීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=3286"
}