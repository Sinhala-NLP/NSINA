{
       "Source": "hirunews",
       "Timestamp": "Friday, 14 September 2018 - 14:14",
       "Headline": "මස්කෙළියේ පාසල් සිසුන් පිරිසකට බඹර ප්‍රහාරයක් (ඡායාරූප)",
       "News Content": "මස්කෙළිය - සමන්එළිය මහා විද්‍යාලයේ සිසුන් පිරිසකට අද පෙරවරුවේ බඹර ප්‍රහාරයක් එල්ල වී තිබෙනවා.\nඑම බඹර ප්‍රහාරයෙන් තුවාල ලැබූ සිසුන් 25 දෙනෙකු පමණ මස්කෙළිය ප්‍රාදේශීය රෝහල වෙත ඇතුළත් කළ බවයි පොලීසිය සදහන් කළේ.\nපාසලේ විවේක කාලයේදී ක්‍රීඩාපිටියේ ක්‍රීඩාකරමින් සිටි පිරිසක් මෙම බඹර ප්‍රහාරයට ගොදුරු වී ඇති අතර, ඒ හේතුවෙන් එම පාසල තාවකාලිකව වසා දැමීමට ද පියවර ගැණුනා.\nමේ අතර, බගවන්තලාව චැපැල්ටන් වතු යායේ තේ දළු නෙළමින් සිටි වතු කම්කරු කාන්තාවන් 8 දෙනෙකුට ද අද පෙරවරුවේ තවත් බඹර ප්‍රහාරයක් එල්ල වුණා.\nබඹර ප්‍රහාරයට ලක්වූ කාන්තාවන් බගවන්තලාව රොහලට ඇතුලත් කිරීමෙන් පසු 5 දෙනෙකු ප්‍රතිකාර ලබා පිටව ගොස් තිබෙනවා.\nතවත් කාන්තාවන් 3 දෙනෙකු නේවාසිකව ප්‍රතිකාර ලබන බවයි රොහලේ වෛද්‍යවරුන් ප්‍රකාශකර ඇත්තේ.\nතේ පඳුරක් මත තිබු බඹර කූඩුවක් ඇවිස්සීමෙන් වතු කම්කරුවන්ට මෙම බඹර ප්‍රහාරය එල්ලවී තිබෙනවා.\nඡායාරූප - හැටන් රංජිත් රාජපක්ෂ / මස්කෙළිය ගාමිණී බණ්ඩාර",
       "URL": "https://www.hirunews.lk/199889/මස්කෙළියේ-පාසල්-සිසුන්-පිරිසකට-බඹර-ප්‍රහාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3748"
}