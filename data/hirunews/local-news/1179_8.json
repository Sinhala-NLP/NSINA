{
       "Source": "hirunews",
       "Timestamp": "Tuesday, 10 May 2022 - 11:09",
       "Headline": "ජාතික රෝහලේ ප්‍රතිකාර ලබමින් සිටි 5 දෙනෙකු දැඩි සත්කාරට (වීඩියෝ)",
       "News Content": "ගාලුමුවදොර අරගල භූමියේ ඇති වූ නොසන්සුන්කාරී තත්ත්වය හේතුවෙන් කොළඹ ජාතික රෝහලට ඇතුළත් කෙරුණු පුද්ගලයින් 219 දෙනාගෙන් 5 දෙනෙකු වැඩිදුර ප්‍රතිකාර සඳහා දැඩි සත්කාර ඒකකයට ඇතුළත් කර තිබෙනවා.\nඉන් කිහිප දෙනෙකුට ශල්‍යකර්ම ද සිදු කළ බවයි රෝහල් ආරංචි මාර්ග සදහන් කළේ.\nජාතික රෝහලේ ප්‍රතිකාර ලබමින් සිටි වයෝවෘද්ධ පුද්ගලයෙකු සහ පොලිස් නිලධාරියෙකු ජීවිතක්ෂයට පත්ව තිබුණා.\nගාලුමුවදොර අරගල භූමියේදී ඇති වූ නොසන්සුන්කාරී තත්ත්වය සහ දිවයිනේ අනෙකුත් ප්‍රදේශවල ඇති වූ විවිධ ගැටුම් හේතුවෙන් මිය ගිය පුද්ගලයින්ගේ සංඛ්‍යාව 8 දක්වා ඉහළ ගොස් තිබෙනවා.\nඑමෙන්ම කොළඹ ජාතික රෝහල ඇතුළු අනෙකුත් රෝහල්වල ප්‍රතිකාර ලබන සංඛ්‍යාව 230 ඉක්මවා තිබෙනවා.",
       "URL": "https://www.hirunews.lk/303987/ජාතික-රෝහලේ-ප්‍රතිකාර-ලබමින්-සිටි-5-දෙනෙකු-දැඩි-සත්කාරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1179"
}