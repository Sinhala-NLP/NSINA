{
       "Source": "hirunews",
       "Timestamp": "Sunday, 17 April 2022 - 20:38",
       "Headline": "නවක තරුණ මන්ත්‍රීවරුන්ට කැබිනට් තනතුරු දෙන්න - බන්දුල ජනපතිගෙන් ඉල්ලයි (වීඩියෝ)",
       "News Content": "රට තුළ ඇති අර්බුදකාරී තත්ත්වය තුළ කිසිදු අයුරකින් යළි නව කැබිනට් මණ්ඩලයක ධුර භාර නොගන්නා බව හිටපු අමාත්‍යවරුන් වන බන්දුල ගුණවර්ධන සහ ඩලස් අලහප්පෙරුම පවසනවා.\nඅදාළ හිටපු අමාත්‍යවරුන් විසින් සිය ෆේස්බුක් සහ ට්විටර් ගිණුම්හි සටහන් තබමින් හුවා දක්වන්නේ, රට දැඩි ව්‍යසනකාරී පසුබිමක පවතින අවස්ථාවක නව ධුර භාරගත නොහැකි බවයි.\nහිටපු අමාත්‍ය ඩලස් අලහප්පෙරුම සිය ජනමාධ්‍ය අමාත්‍ය ධුරයෙන් ඉවත් වූයේ අප්‍රේල් මස 03 වැනි දිනයි.\nඑමෙන්ම හිටපු වෙළෙඳ අමාත්‍ය ආචාර් ය බන්දුල ගුණවර්ධන සිය ෆේස්බුක් ගිණුමෙහි සටහනක් තබමින් ප්‍රකාශ කර ඇත්තේ, තමන් පසුගිය දිනෙක ජනාධිපතිවරයා මුණගැසී රට තුළ හටගෙන ඇති අර්බුදකාරී තත්ත්වය පාලනය කරගැනීමට ගත හැකි යෝජනා අඩංගු ලේඛනයක් පිළිගැන්වූ බවයි.\nඑහිදී තම යෝජනාව වූයේ නව කැබිනට්ටුවට පත් කළ යුත්තේ නවකව් තරුණ මන්ත්‍රීවරුන් බවයි.",
       "URL": "https://www.hirunews.lk/302165/නවක-තරුණ-මන්ත්‍රීවරුන්ට-කැබිනට්-තනතුරු-දෙන්න-බන්දුල-ජනපතිගෙන්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1225"
}