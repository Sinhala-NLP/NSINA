{
       "Source": "hirunews",
       "Timestamp": "Thursday, 10 January 2019 - 8:36",
       "Headline": "දුම්රිය මගීන්ගේ ජංගම දුරකථන සොරකම් කළ පුද්ගලයෙකු දෙහිවලදී අත්අඩංගුවට",
       "News Content": "දුම්රිය මගීන්ගේ ජංගම දුරකථන සොරකම් කළ සැකකරුවෙකු මිරිහාන විශේෂ අපරාධ මෙහෙයුම් ඒකකය විසින් ඊයේ අත්අඩංගුවට ගෙන තිබෙනවා.\nදෙහිවල දුම්රිය ස්ථානයේදී සැකකරුවෙකු අත්අඩංගුවට ගත් බවයි පොලීසිය සඳහන් කළේ.\n43 හැවිරිදි සැකකරු හබරාදූව ප්‍රදේශයේ පදිංචිකරුවෙක්.\nඔහුගෙන් සිදුකළ ප්‍රශ්න කිරීම්වලදී අනාවරණ වී ඇත්තේ ජංගම දුරකථන 50 ක් පමණ දුම්රිය මගීන්ගෙන් සොරකම් කර ඇති බවටයි.\nඉන් 45 ක් දෙහිවල ප්‍රදේශයේම පදිංචි පුද්ගලයින්ට අලෙවි කළ බවටද අනාවරණය වී තිබෙනවා.",
       "URL": "https://www.hirunews.lk/207874/දුම්රිය-මගීන්ගේ-ජංගම-දුරකථන-සොරකම්-කළ-පුද්ගලයෙකු-දෙහිවලදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3563"
}