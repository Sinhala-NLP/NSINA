{
       "Source": "hirunews",
       "Timestamp": "Wednesday, 18 August 2021 - 8:01",
       "Headline": "රුපියල යළිත් අවප්‍රමාණ වෙයි",
       "News Content": "ඇමරිකානු ඩොලරයට සාපේක්ෂ ව රුපියල යළිත් අවප්‍රමාණය වී තිබෙනවා.\nමහ බැංකුව ඊයේ නිකුත් කළ විනිමය අනුපාතිකයට අනුව රුපියලේ ගැනුම් මිල රුපියල් 198යි ශත 19ක් ලෙස දැක්වුණු අතර, විකිණුම් මිල සටහන් වී තිබුණේ 202යි ශත 89ක් ලෙසයි.\nකෙසේ වෙතත් මේ වනවිට වෙළඳපොලේ ඇමරිකානු ඩොලරයක් රුපියල් 211 සිට 215 දක්වා අලෙවි වනවා.\nමහ බැංකුව ඇමරිකානු ඩොලරයට සාපේක්ෂ ව රුපියල සඳහා රුපියල් 202යි ශත 89ක බර තැබීමක් සිදුකර තිබුණ ද, පෞද්ගලික බැංකු මේ වනවිට මෙම අනුපාතයන් අතහැර දමා තිබෙනවා.\nඊයේ දේශීය පෞද්ගලික බැංකු ආනයනකරුවන් සඳහා ඇමරිකානු ඩොලරයකට රුපියල් 211ක විනිමය අනුපාතයක් රඳවාගත් අතර, විදේශීය බැංකු රඳවාගත් අනුපාතය රුපියල් 215 දක්වා ඉහළ දමා තිබුණා.",
       "URL": "https://www.hirunews.lk/279984/රුපියල-යළිත්-අවප්‍රමාණ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1747"
}