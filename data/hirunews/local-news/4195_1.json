{
       "Source": "hirunews",
       "Timestamp": "Wednesday, 29 November 2017 - 19:24",
       "Headline": "වව්නියාව මණ්ඩපය වැසූ හේතුව ආරක්ෂක ලේකම් හෙළි කරයි",
       "News Content": "යාපනය විශ්වවිද්‍යාලයට අයත් වව්නියාව මණ්ඩපය වසා දැමීමට පියවර ගත්තේ විනයානුකූල ක්‍රියාමාර්ගයන් ගැනීමේ අරමුණින් බව ආරක්ෂක ලේකම් කපිල වෛද්‍යරත්න මහතා පවසනවා.\nසිසුන් දෙපිරිසක් අතර ඇති වූ ගැටුමකින් අනතුරුව වව්නියා මණ්ඩපය දින නියමයක් නොමැතිව ඊයේ වසා දැමුණා.\nයාපනය විශ්වවිද්‍යාලයේ උප කුලපති මහාචාර්ය රත්නම් විග්නේෂ්වරන් මහතා පැවසුවේ සිසු කණ්ඩායම් දෙකක් අතර ඊයේ හටගත් ගැටුමක් හේතුවෙන් වව්නියා මණ්ඩපය දින නියමයක් නොමැතිව වසා දැමූ බවයි.\nඒ අනුව විශ්වවිද්‍යාලයට අයත් සිසු නේවාසිකාගාරවල සිටින සිසුන් 600 කට පමණ විශ්වවිද්‍යාල පරිශ්‍රයෙන් ඉවත්වන ලෙස පාලනාධිකාරිය දැනුම් දී තිබෙනවා.\nමේ අතර අද පැවති උත්සවයකින් අනතුරුව ආරක්ෂක රාජ්‍ය අමාත්‍යවරයාගෙන් මාධ්‍යවේදීන් මේ පිළිබඳව විමසීමක් කළා.",
       "URL": "https://www.hirunews.lk/177249/වව්නියාව-මණ්ඩපය-වැසූ-හේතුව-ආරක්ෂක-ලේකම්-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4195"
}