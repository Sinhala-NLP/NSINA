{
       "Source": "hirunews",
       "Timestamp": "Saturday, 18 September 2021 - 13:00",
       "Headline": "හොරණ - කෝරළඉම ප්‍රදේශයේ ළිංවලින් තෙල් මතුවෙයි",
       "News Content": "හොරණ - කෝරලඉම ප්‍රදේශයේ නිවාස 10ක පමණ ළිං වලින් තෙල් මතුවීමේ පුවතක් හිරු ප්‍රවෘත්ති අංශයට වාර්තාවුණා.\nදින කිහිපයක සිට එම ළිං ජලයේ රසෙහි වෙනසක් දැනීම හේතුවෙන් පරීක්ෂා කර බැලීමේදී ජලයේ තෙල් තට්ටුවක් ඇති බවට නිරීක්ෂණය වී තිබෙනවා.\nඒ අනුව ප්‍රදේශවාසීන්, මහජන සෞඛ්‍ය පරීක්ෂකවරයා දැනුවත් කළ බවයි ඔවුන් කියා සිටියේ.\nපසුව සිදුකළ පරීක්ෂණවලදී අනාවරණ වූයේ අදාළ ප්‍රදේශයේ පවත්වාගෙන ගිය අබලි ද්‍රව්‍ය එක්රැස් කරන ස්ථානයකින් බැහැර කරන ලද තෙල් මෙලෙස ළිං ජලයට මුසුවී ඇති බවටයි.\nඒ අනුව අදාළ අබලි ද්‍රව්‍ය එක් රැස්කිරීමේ ව්‍යාපාරය පවත්වාගෙන ගිය හිමිකරු මොරගහහේන පොලිසිය අත්අඩංගුවට ගෙන තිබෙනවා.",
       "URL": "https://www.hirunews.lk/282559/හොරණ-කෝරළඉම-ප්‍රදේශයේ-ළිංවලින්-තෙල්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1683"
}