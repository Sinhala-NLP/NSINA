{
       "Source": "hirunews",
       "Timestamp": "Saturday, 12 September 2020 - 7:28",
       "Headline": "රියදුරු බලපත්‍රවලට රුධිර පරීක්ෂණ අත්‍යවශ්‍ය නැහැ (වීඩියෝ)",
       "News Content": "රියදුරු බලපත්‍ර නිකුත් කිරීමේදී මින් ඉදිරියට කිසිදු හේතුවක් මත රුධිර පරීක්ෂාවන් සැළකිල්ලට නොගන්නා බව ප්‍රවාහන සේවා රාජ්‍ය අමාත්‍ය දිලූම් අමුණුගම ප්‍රකාශ කළා.\nඒ කොළඹ ඊයේ පැවති මාධ්‍ය හමුවකට එක්වෙමින්.\nඑහිදි ඔහු වැඩිදුරටත් කියා සිටියේ රුධිර පරීක්ෂණයේදී දියවැඩියාව සහ අධික රුධිර පීඩනය පවතින බවට අනාවරණ වුවද එය රියදුරු බලපත්‍රය නිකුත් කිරීමට බාධාවක් නොවන බවයි.\nඑමෙන්ම ත්‍රිරෝද රථවල අනවශ්‍ය කොටස් මොනවාද යන්න පිළිබඳව ඉදිරියේදී ගැසට් කරන බවද ඔහු සඳහන් කළා.",
       "URL": "https://www.hirunews.lk/250006/රියදුරු-බලපත්‍රවලට-රුධිර-පරීක්ෂණ-අත්‍යවශ්‍ය-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2460"
}