{
       "Source": "hirunews",
       "Timestamp": "Saturday, 09 January 2021 - 13:12",
       "Headline": "ETI තැන්පත්කරුවන් අධිකරණය ඉදිරිපිට විරෝධතාවයක (වීඩියෝ)",
       "News Content": "ඊ.ටී.අයි ආයතනයේ සිදුවූ මුල්‍ය වංචා සම්බන්ධයෙන් අත්අඩංගුවට ගත් එම ආයතනයේ හිටපු අධ්‍යක්ෂ මණ්ඩල සාමාජිකයින් සිව්දෙනා අද (09) කොළඹ ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබෙනවා.\nමේ වන විට ඊ.ටී.අයි. තැන්පත්කරුවන් පිරිසක් ඊ.ටී.අයි හිටපු අධ්‍යක්ෂ මණ්ඩලයේ සාමාජිකයින් සිව්දෙනාගේ ඡායාරූප සහිත බැනර් ප්‍රදර්ශනය කරමින්, එම අධිකරණය ඉදිරිපිට විරෝධතාවක් ආරම්භ කර ඇති බවයි හිරු වාර්තාකරු සදහන් කළේ.\nඊ.ටී.අයි. සමාගමේ හිටපු අධ්‍යක්ෂ මණ්ඩලය වන ජීවක එදිරිසිංහ, අසංක එදිරිසිංහ, දීපා එදිරිසිංහ සහ නාලක එදිරිසිංහ යළිත් ඊයේ (08) අත්අඩංගුවට ගත්තේ බොරැල්ල ප්‍රදේශයේදියි.\nඒ, නීතිපතිවරයාගේ උපදෙස් මත ඊ.ටී.අයි. ආයතනයේ සිදුවූ බව කියන රුපියල් බිලියන 6.4 කට අධික මූල්‍ය වංචාවකට අදාළවයි.\nශ්‍රී ලංකා මහ බැංකුවට අනාවරණ නොකළ ගිණුම් පවත්වාගෙන යමින් අදාළ ගිණුම්වල පැවති තැන්පතු මුදල් හිටපු අධ්‍යක්ෂ මණ්ඩලයේ පෞද්ගලික සුඛවිහරණය සඳහා සාවද්‍ය පරිහරණ කර ඇති බවටද විමර්ශනවලදී අනාවරණ වී තිබෙනවා.",
       "URL": "https://www.hirunews.lk/259231/eti-තැන්පත්කරුවන්-අධිකරණය-ඉදිරිපිට-විරෝධතාවයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2223"
}