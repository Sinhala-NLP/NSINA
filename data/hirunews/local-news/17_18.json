{
       "Source": "hirunews",
       "Timestamp": "Wednesday, 20 September 2023 - 18:24",
       "Headline": "අධි රුධිර පීඩනය භාවනාව නිර්දේශ කරයි",
       "News Content": "මානසික ආතතිය හා බැඳෙන අධි රුධිර පීඩනය පාලනය කිරීම සඳහා දිනකට මිනිත්තු 45ක් පමණ භාවනා කිරීම සුදුසු බව අධිරුධිර පීඩනය පිළිබඳ ජාත්‍යන්තර සංගමයේ නව මාර්ගෝපදේශවල දැක්වෙනවා.\nආහාර පාලනය සහ ව්‍යායාම කිරීම අධි රුධිර පීඩනය පාලනය සඳහා මීට පෙර නිර්දේශ වුවද, භාවනාව ද ඊට ඇතුළත් කර ඇත්තේ, ලොව පුරා විශේෂඥයින් රැසක් සාක්ෂි සහිතව ප්‍රතිකාරයක් ලෙස එය පිළිගැනීම හේතුවෙන්.\nඅධි රුධිර පීඩනය එය බොහෝදෙනා අද වනවිට තරමක් බියෙන් කතා කරන මාතෘකාවක් අඩු වයසින් සිදුවන මරණ සඳහා අධි රුධිර පීඩනය ප්‍රධාන හේතුවක් වන අතර එය දිගුකාලීනව හෘද රෝග, හෘදයාබාධ සහ ආඝාතවලට ද බලපානවා.\nනව වෛද්‍ය සමීක්ෂණවලට අනුව ලොව පුරා බිලියනයකට වැඩි ජනතාවක් එසෙත් නැතහොත් සැම වැඩිහිටියන් සිව්දෙනෙකුගෙන්ම එක් අයෙකුට අධි රුධිර පීඩන තත්ත්වය පවතිනවා.\nකාර්යබහුල ජීවන රටාව, රැකියා ආතතිය, නින්ද හිඟකම මෙන්ම මානසික ඒකග්‍රතාවය නොමැතිවීම ඇතුළු කාරණා රැසක් අධි රුධිර පීඩනය ඇති කරන සාධක අතර ප්‍රධානයි.\nඅධි රුධිර පීඩනය වළක්වාගැනීම සඳහා පවතින සාම්ප්‍රදායික මාර්ගෝපදේශ ලෙස දුම්පානය නැවැත්වීම හා ලුණු භාවිතය අඩු කිරීම වැනි ක්‍රමවේද මේ දක්වාම පැවතියත් ඊට වඩා නව ආරකින් ශරීරය හා මනස සම්බන්ධ වන ජීවන රටාවක් විශේෂඥයින් නිර්දේශ කරනවා.\nඒ අනුව, මානසික ආතතිය හා බැඳෙන අධි රුධිර පීඩනය පාලනය කිරීම සඳහා දිනකට මිනිත්තු 45ක් පමණ භාවනා කිරීම සුදුසු බව අධිරුධිර පීඩනය පිළිබඳ ජාත්‍යන්තර සංගමයේ නව මාර්ගෝපදේශවල දැක්වෙනවා.\nඑම සංගමයේ නිල ජර්නලය පෙන්වා දෙන්නේ රටවල් 18ක විශේෂඥයින්ගේ උපදෙස් අනුව භාවනාව මෙලෙස නිර්දේශ කර ඇති බවයි.",
       "URL": "https://www.hirunews.lk/348882/අධි-රුධිර-පීඩනය-භාවනාව-නිර්දේශ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=17"
}