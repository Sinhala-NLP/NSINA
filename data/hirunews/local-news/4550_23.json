{
       "Source": "hirunews",
       "Timestamp": "Sunday, 23 April 2017 - 19:47",
       "Headline": "මැයි දිනය ගැන අදත් පක්ෂ විපක්ෂ අදහස්",
       "News Content": "මැයි දිනය සැමරීමට ඇත්තේ තවත් දින කිහිපයක් පමණයි.\nමේ වන විට එක් එක් දේශපාලන පක්ෂ තම මැයි රැළි සම්බන්ධයෙන් විවිධ අදහස් පළ කරනවා.\nමහනුවර ප්‍රදේශයේ අද පැවති උත්සවයකට එක්වෙමින් උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල කියා සිටියේ මෙවර එක්සත් ජාතික පක්ෂයේ මැයි රැළිය සඳහා අවම වශයෙන් ලක්ෂ 10 ක් 15 ත් අතර ජනකායක් සහභාගි වනු ඇති බවයි.\nකෙසේ වෙතත්, ඉතිහාසයේ මෙතෙක් නොපැමිණි වැඩිම ජනතාවක් ගෝල්ෆේස් පිටියට මෙවර ගෙන්වන බව ශ්‍රී ලංකා පොදුජන පෙරමුණ පවසනවා.\nඑය නියෝජනය කරන හිටපු අමාත්‍ය බැසිල් රාජපක්ෂ මේ බව කියා සිටියේ කැස්බෑව ප්‍රදේශයේ අද පැවති උත්සවයකට එක්වෙමින්.\nශ්‍රී ලංකා නිදහස් පක්ෂය මැයි රැළියට ඇති සූදානම සම්බන්ධයෙන් මහනුවර අද පැවැති උත්සවයකට එක්වෙමින් අදහස් දැක්වූ විශේෂ කාර්යභාර අමාත්‍ය, ආචාර්ය සරත් අමුණුගම කියා සිටියේ නිදහස් පක්ෂයේ මැයි රැළිය පැවැත්වෙන්නේ මහනුවර පමණක් බවයි.",
       "URL": "https://www.hirunews.lk/159816/මැයි-දිනය-ගැන-අදත්-පක්ෂ-විපක්ෂ-අදහස්",
       "Category": "Local News",
       "Parent URL": "https://www.hirunews.lk/local-news.php?pageID=4550"
}