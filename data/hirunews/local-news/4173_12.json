{
       "Source": "hirunews",
       "Timestamp": "Thursday, 14 December 2017 - 7:32",
       "Headline": "අමාත්‍යාංශ 06කට නව ලේකම්වරු",
       "News Content": "අමාත්‍යාංශ 6කට ජනාධිපතිවරයා විසින් නව ලේකම්වරු පත් කර තිබෙනවා.\nධීවර හා ජලජ සම්පත් අමාත්‍යාංශයේ නව ලේකම්වරයා ලෙස ජගත් පී. විජේවීර පත් කර ඇති අතර, අධිකරණ අමාත්‍යාංශයේ නව ලේකම්වරයා ලෙස පත් කර ඇත්තේ එම්. අධිකාරීයි.\nඑමෙන්ම නගර සැළසුම් හා ජල සම්පාදන අමාත්‍යාංශයේ නව ලේකම්වරයා ලෙස ඩී.ජී.එම්. හපුආරච්චි පත්කර ඇති අතර, පද්මසිරි ජයමාන්න නීතිය හා සාමය සහ දක්ෂිණ සංවර්ධන අමාත්‍යාංශයේ ලේකම්වරයා වශයෙන් ජනාධිපතිවරයා විසින් පත් කර තිබෙනවා.\nවිශේෂ කාර්යභාර අමාත්‍යාංශයේ නව ලේකම්වරයා ලෙස පත් කර ඇත්තේ එම්.එම්.පී.කේ. මායාදුන්නේයි.\nතිරසාර සංවර්ධන හා වනජීවී අමාත්‍යාංශයේ ලේකම්වරයා ලෙස කටයුතු කළ ආර්.එම්.ඩී.බී. මීගස්මුල්ල - තැපැල්, තැපැල් සේවා හා මුස්ලිම් ආගමික කටයුතු අමාත්‍යාංශයේ නව ලේකම්වරයා ලෙස පත්කර තිබෙනවා.",
       "URL": "https://www.hirunews.lk/178335/අමාත්‍යාංශ-06කට-නව-ලේකම්වරු",
       "Category": "Local News",
       "Parent URL": "https://www.hirunews.lk/local-news.php?pageID=4173"
}