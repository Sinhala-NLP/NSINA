{
       "Source": "hirunews",
       "Timestamp": "Monday, 05 February 2018 - 18:39",
       "Headline": "බලංගොඩ කොටි මෙහෙයුම",
       "News Content": "බලංගොඩ, පින්නවල, ගයියවත්ත වතුයායේ උගුලකට හසුව තුවාල ලබා සිටි කොටියෙකුගේ දිවි බේරාගැනීමට උඩවලව වනජීවී නිලධාරින් අද (05) සමත්ව තිබෙනවා.\nප්‍රදේශවාසීන් විසින් බලංගොඩ වනජීවී නිලධාරි කාර්යාලය කළ දැනුවත් කිරීමකින් අනතුරුවයි උඩවලව වනජීවී කාර්යාලයේ නිලධාරින් පැමිණ මෙම කොටියාගේ දිවි බේරාගෙන ඇත්තේ.\nකෙසේ වෙතත් පසුව එම කොටියා නිර්වින්දනය කර අල්ලා ගැනීමට වනජීවී නිලධාරීන්ට හැකිවී තිබෙනවා.\nඑම කොටියාගේ පාදයේ තිබූ තුවාලයකට බෙහෙත් කිරීමෙන් අනතුරව කොටියා උඩවලව රක්ෂිතයට මුදාහැරිම සදහා රැගෙන ගිය බවයි අප වාර්තාකරු සදහන් කළේ.\nවනජීවී නිලධාරින් පැමිණ කොටියා බේරාගැනීමේ මෙහෙයුම සිදුකරන අවස්ථාවේ කොටියා වනජීවී නිලධාරින් වෙත කඩා පනින ආකාරය අප වාර්තාකරුගේ කැමරාවේ මෙසේ සටහන් වී තිබුණා.",
       "URL": "https://www.hirunews.lk/182967/බලංගොඩ-කොටි-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=4092"
}