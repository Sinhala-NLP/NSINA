{
       "Source": "hirunews",
       "Timestamp": "Wednesday, 14 September 2022 - 13:07",
       "Headline": "ත්‍රීරෝද රථ රියදුරන් පොලිස් මූලස්ථානයට",
       "News Content": "ත්‍රීරෝද රථ රියදුන් සදහා දිවයිනේ ඕනෑ ම පිරවුම්හලකින් ඉන්ධන කෝටාව ලබාගැනීමට අවස්ථා සලසා දෙන ලෙස සියලු පොලිස් ස්ථාන දැනුවත් කරන බව පොලිස්පතිවරයා ප්‍රකාශ කල බව පාර්ලිමේන්තු මන්ත්‍රි අශෝක් අබේසිංහ ප්‍රකාශ කළා.\nඒ, වෘත්තිය ත්‍රීරෝද රථ සංගම් සමග අද (14) පෙරවරුවේ පොලිස්පතිවරයා හමුවීමෙන් අනතුරුව මාධ්‍ය වෙත අදහස් දක්වමින්.\nත්‍රීරෝද රථ රියදුන්ට දිවයිනේ ඕනෑ ම ඉන්ධන පිරවුම්හලකින් ඉන්ධන කෝටාව ලබා ගැනීමට අවස්ථාව ලබා දි ඇති බව විදුලි බල හා බලශක්ති අමාත්‍ය කංචන විජේසේකර පසුගිය දා පාර්ලිමේන්තුවේදි ප්‍රකාශ කළා.\nකෙසේ වෙතත්, ඇතැම් ඉන්ධන පිරවුම්හල් තුළ එය පොලිසියේ මැදිහත් විම හමුවේ ක්‍රියාත්මක වී තිබුණේ නැහැ.\nකෙසේ වෙතත්, වෘත්තිය ත්‍රීරෝද රථ සංගම් විපක්ෂ නායක සජිත් ප්‍රේමදාස හමුවීමෙන් පසු සමගි ජන බලවේගයේ පාර්ලිමේන්තු මන්ත්‍රී අශෝක් අබේසිංහ සහ ත්‍රිරෝද රථ සංගම් නියෝජිතයින් අද පොලිස් මුලස්ථානයට පැමිණියේ අදාල ගැටලුව පිළිබද විසදුමක් ලබාගැනීම සදහා සාකච්ජා කිරීමටයි.",
       "URL": "https://www.hirunews.lk/315360/ත්‍රීරෝද-රථ-රියදුරන්-පොලිස්-මූලස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=869"
}