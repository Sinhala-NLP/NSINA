{
       "Source": "hirunews",
       "Timestamp": "Saturday, 01 April 2023 - 13:50",
       "Headline": "දුම්වැටි නිසා දවසකට 40ක් එළොව ගිහිං",
       "News Content": "දුම්වැටිවලට ඇති ආකර්ශණය අඩු කිරීමේ අරමුණින් අද (01) දිනයේ දීප ව්‍යාප්තව විශේෂ වැඩසටහන් රැසක් මත්පැන් හා මත්ද්‍රව්‍ය තොරතුරු මධ්‍යස්ථානය විසින් සංවිධානය කර තිබෙනවා.\nඅද අප්‍රේල් මස 1 වනදා බැවින් “තවමත් දුම්වැටි බොන කිහිපදෙනාට සුබ උපන්දිනයක් වේවා” යන්න ප්‍රදර්ශනය කරමින් දිවයිනේ ප්‍රධාන නගරවල ස්ථාන 21 ක, පොදු ස්ථාන කේන්ද්‍ර කර ගනිමින් මෙම විශේෂ වැඩසටහන් ක්‍රියාත්මකයි.\nලෝක සෞඛ්‍ය සංවිධානය අනාවරණය කරන ආකාරයට වසරකට 15,000ක පිරිසක් දුම්වැටි භාවිතය නිසා ජිවිතක්ෂයට පත්වනවා.\nමේ අතර, දුම්වැටි භාවිතය හේතුවෙන් ශ්‍රී ලංකාවේ දිනකට පුද්ගලයින් 40කට ආසන්න පිරිසක් මියයන බවයි මත්පැන් හා මත්ද්‍රව්‍ය තොරතුරු මධ්‍යස්ථානයේ ව්‍යාපෘති සම්බන්ධීකාරක ධනුජිත සදූෂ කියා සිටියේ.",
       "URL": "https://www.hirunews.lk/331445/දුම්වැටි-නිසා-දවසකට-40ක්-එළොව-ගිහිං",
       "Category": "Local News",
       "Parent URL": "https://www.hirunews.lk/local-news.php?pageID=441"
}