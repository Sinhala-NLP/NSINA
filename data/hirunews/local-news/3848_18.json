{
       "Source": "hirunews",
       "Timestamp": "Sunday, 15 July 2018 - 8:04",
       "Headline": "වැලිකඩ ඝාතන සැළසුමට අත්අඩංගුවට ගත් පස්දෙනා රඳවාගෙන ප්‍රශ්න කිරීමට අවසර",
       "News Content": "වැලිකඩ බන්ධනාගාරයේ සිටින සිය සැමියා බැලීමට පැමිණි කාන්තාවක් ඝාතනය සඳහා පැමිණ අත්අඩංගුවට ගනු ලැබූ පුද්ගලයින් 5 දෙනා ලබන 20 වනදා දක්වා රඳවාගෙන ප්‍රශ්න කිරීම සදහා අවසර ලබාදී තිබෙනවා.\nඒ පොලීසිය විසින් ඊයේ කොළඹ මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුවයි.\nවැලිකඩ බන්ධනාගාරයේ සිටින සිය සැමියා බැලීමට පැමිණි මෙම කාන්තාව ඝාතනයට තැත් කළ පුද්ගලයින් 5 දෙනෙකු අත්අඩංගුවට ගනු ලැබුවේ පොලිස් විශේෂ කාර්ය බලකාය විසින්.\nමෙම කාන්තාව බන්ධනාගාරගතව සිටින සිය සැමියාගේ සුවදුක් විමසා නැවත නිවස කරා යන අවස්ථාවේදී මෙලෙස ඝාතනය කිරීමේ සැලසුමක් ක්‍රියාත්මක වූ බවට පොලීසියට තොරතුරු ලැබී තිබුණා.",
       "URL": "https://www.hirunews.lk/195251/වැලිකඩ-ඝාතන-සැළසුමට-අත්අඩංගුවට-ගත්-පස්දෙනා-රඳවාගෙන-ප්‍රශ්න-කිරීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=3848"
}