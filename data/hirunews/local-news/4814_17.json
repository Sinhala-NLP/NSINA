{
       "Source": "hirunews",
       "Timestamp": "Monday, 31 October 2016 - 13:36",
       "Headline": "මහබැංකු ගනුදෙනුවේ අලාභය සොයන්න නීති නැතිනම් නීති ගෙන එනවා- නි. ඇමති ඉරාන්",
       "News Content": "ශ්‍රී ලංකන් ගුවන් සමාගමේ ආයෝජනය කිරීම සඳහා සමාගම් අටක් කැමැත්ත පළ කර ඇති බව එක්සත් ජාතික පක්ෂය පවසනවා.\nරාජ්‍ය ව්‍යවසාය සංවර්ධන නියෝජ්‍ය අමාත්‍ය ඉරාන් වික්‍රමරත්න මේ බව කියා සිටියේ සිරිකොත එක්සත් ජාතික පක්ෂ මූලස්ථානයේ අද (31)පැවති මාධ්‍ය හමුවකට එක්වෙමින්.\nමේ අතර මහබැංකු බැදුම්කර ගණුදෙනුව හරහා රජයට සිදුවූ අලාභය නැවත අය කර ගැනීමට නීති ප්‍රතිපාදන ප්‍රමාණවත් නොවන්නේ නම් නව නීති ගෙන එන බව ඒ මහතා ප්‍රකාශකලා.\nමහබැංකු බැදුම්කර ගණුදෙනුව සම්බන්ධයෙන් අග්‍රාමාත්‍යවරයා වගකිව යුතු බවට විපක්ෂය නගන චෝදනා පිළිබඳව මාධ්‍යවේදීන් එහිදී අමාත්‍යවරයාගෙන් ප්‍රශ්න කළා.",
       "URL": "https://www.hirunews.lk/146490/මහබැංකු-ගනුදෙනුවේ-අලාභය-සොයන්න-නීති-නැතිනම්-ගෙන-එනවා-නි-ඇමති-ඉරාන්",
       "Category": "Local News",
       "Parent URL": "https://www.hirunews.lk/local-news.php?pageID=4814"
}