{
       "Source": "hirunews",
       "Timestamp": "Monday, 16 May 2022 - 7:34",
       "Headline": "ආර්ථිකය ගැන අගමැතිගෙන් අද විශේෂ ප්‍රකාශයක්",
       "News Content": "රටේ ආර්ථික තත්වය පිළිබඳව අග්‍රාමාත්‍ය රනිල් වික්‍රමසිංහ අද ප්‍රකාශයක් සිදුකිරීමට නියමිතයි.\nමෙරට 26 වන අග්‍රාමාත්‍යවරයා ලෙස පත්වීමෙන් අනතුරුව රනිල් වික්‍රමසිංහ ආර්ථික තත්වය පිළිබඳව විශේෂ ප්‍රකාශයක් සිදුකරන පළමු අවස්ථාව මෙයයි.\nවත්මන් ආර්ථික අර්බුදයේ සැබෑ තත්වය මෙන්ම රට යළි ගොඩ නගන වැඩපිළිවෙල සම්බන්ධයෙන් මෙහිදී අග්‍රාමාත්‍යවරයා කරුණු හෙළිදරව් කරනු ඇති.\nමේ අතර 21 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් අද නීතිපති දෙපාර්තමේන්තුව සමඟ සාකච්ඡාවක් පැවැත්වීමට නියමිතයි.\nඅනතුරුව එය කැබිනට් මණ්ඩලයේ අනුමැතිය සඳහා ඉදිරිපත් කරන බවයි අග්‍රාමාත්‍ය රනිල් වික්‍රමසිංහ සඳහන් කළේ.",
       "URL": "https://www.hirunews.lk/304456/ආර්ථිකය-ගැන-අගමැතිගෙන්-අද-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1166"
}