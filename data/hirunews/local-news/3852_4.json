{
       "Source": "hirunews",
       "Timestamp": "Thursday, 12 July 2018 - 18:59",
       "Headline": "යාපනයේ ආරක්ෂාව යහපත් - නීතිය හා සාමය ඇමති කියයි",
       "News Content": "යාපනයේ ආරක්ෂක තත්ත්වය ඉතා යහපත් බව නීතිය හා සාමය පිළිබද අමාත්‍ය රංජිත් මද්දුම බණ්ඩාර පවසනවා.\nඅමාත්‍යවරයා මේ බව කියා සිටියේ අද යාපනය ප්‍රදේශයේ සංචාරය කිරීමෙන් අනතුරුව මාධ්‍ය වෙත අදහස් දක්වමින්.\nඊට නියෝජ්‍ය අමාත්‍ය නලින් බණ්ඩාර මෙන්ම, පොලිස්පති පූජිත් ජයසුන්දර ද එක්ව සිටියා.\nමේ අතර යුද හමුදාවට තොරතුරු ලබාදීමෙන් වළකින ලෙස උතුර පළාත් ප්‍රධාන අමාත්‍ය සී.වී.විග්නේෂ්වරන් එම පළාතේ සියලූම නිලධාරින්ගෙන් ඉල්ලීමක් කළා.\nඒ කිලිනොච්චියේ අද පැවති උත්සවයකට එක්වෙමින්.",
       "URL": "https://www.hirunews.lk/195076/යාපනයේ-ආරක්ෂාව-යහපත්-නීතිය-හා-සාමය-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3852"
}