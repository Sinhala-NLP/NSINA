{
       "Source": "hirunews",
       "Timestamp": "Monday, 17 October 2022 - 7:08",
       "Headline": "පැරිස් ජනතාව වීථි බසී",
       "News Content": "ඉහළ යන ජීවන බරට එරෙහිව ප්‍රංශයේ පැරිස් අගනුවර දහස් ගණනක් ජනතාව වීථි බැස විරෝධතාවල නිරතවනවා.\nවිදෙස් වාර්තා සඳහන් කළේ වැටුප් වැඩි නොකිරීම, තෙල් මිල ඉහළ යාම හමුවේ භාණ්ඩ මිල ඉහළ ගොස් ඇති බවට පවසමින් මොවුන් විරෝධතාවල නිරතවන බවයි.\nමෙම විරෝධතා සඳහා වාමාංශික පක්ෂ නායකයෙකු වන ජෝන් ලුක් සහ මේ වසරේ සාහිත්‍ය සඳහා වූ නොබෙල් ත්‍යාගලාභී ඇනී අර්නොක්ස් ද සහභාගිවී තිබෙනවා.\nඊයේ පැවති රැළියට පමණක් 140,000 ක ජනතාවක් සහභාගි වී ඇති බවයි විදෙස් වාර්තා සඳහන් කළේ.\nමේ වනවිට ප්‍රංශයේ ඉන්ධන හිඟයක් ද පවතින අතර, ඊට හේතු වී ඇත්තේ තෙල් සේවකයින් ආරම්භ කර ඇති වර්ජනයයි.\nදිනෙන් දින වර්ධනය වෙමින් පවතින විරෝධතා ජනාධිපති එමානුවෙල් මැක්‍රොන්ගේ පාලනයට දැඩි අභියෝගයක් එල්ල කරන බව ද විදෙස් වාර්තා සඳහන් කළා.",
       "URL": "https://www.hirunews.lk/318067/පැරිස්-ජනතාව-වීථි-බසී",
       "Category": "Local News",
       "Parent URL": "https://www.hirunews.lk/local-news.php?pageID=798"
}