{
       "Source": "hirunews",
       "Timestamp": "Thursday, 31 January 2019 - 15:59",
       "Headline": "කරුවලගස්වැවෙන් අතුරුදන් වූ සිව් හැවිරිදි දැරිය සොයා තවමත් මෙහෙයුම් (ඡායාරූප)",
       "News Content": "පුත්තලම - කරුවලගස්වැව - නීලබැම්ම ගම්මානයේ සිටියදී අතුරුදන් වූ බවට පැවසෙන සිව් හැවිරිදි දැරිය සොයා ආරම්භ කළ මෙහෙයුම තවදුරටත් ක්‍රියාත්මකයි.\nඊයේ උදෑසන මෙම දැරිය නිවසේ සිටි අවස්ථාවේදී අතුරුදන් වී ඇති බවටයි පොලිසියට පැමිණිලි ලැබී ඇත්තේ. දැරිය අතුරුදන් වන අවස්ථාවේදී නිවසෙහි ඇයගේ සීයා පමණක් රැඳී සිට තිබෙනවා.\nඔහු එම අවස්ථාවේදී නිවස ආසන්නයේ පිහිටා ඇති කලා ඔයට ගොස් ඇති අතර දැරිය කෑ ගැසූ ශබ්දය ඇසී යළි පැමිණි අවස්ථාවේදීයි ඇය අතුරුදන් වී ඇති බව දැක ඇත්තේ.\nසෝදිසි මෙහෙයුම සඳහා පොලිසිය, සිවිල් ආරක්ෂක බලකාය සහ ප්‍රදේශවාසීන් එක්ව සිටින බව එහි සිටින හිරු වාර්තාකරු සඳහන් කළා.\nඡායාරූප - පුත්තලම හිරාන් ප්‍රියංකර",
       "URL": "https://www.hirunews.lk/209437/කරුවලගස්වැවෙන්-අතුරුදන්-වූ-සිව්-හැවිරිදි-දැරිය-සොයා-තවමත්-මෙහෙයුම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3525"
}