{
       "Source": "hirunews",
       "Timestamp": "Thursday, 13 April 2017 - 16:06",
       "Headline": "තිහගොඩ ප්‍රදේශයේ අකුණුසැර වැදීමෙන් නිවාස 10 කට හානි",
       "News Content": "මාතර - තිහගොඩ - කිතලගම ප්‍රදේශයේ නිවාස 10 කට අකුණුසැර වැදීමකින් හානි සිදුව තිබෙනවා.\nඊයේ රාත්‍රියේ අධික වර්ෂාවත් සමග මෙම අකුණු සැර වැදීම සිදුව ඇති බවයි අප වාර්තාකරු සදහන් කළේ.\nඑම නිවාස වල ක්‍රියාත්මකව තිබූ විදුලි උපකරණ සියල්ලම විනාශ වී ඇති අතර ඇතැම් නිවාසවල බිත්ති පවා පුපුරා ගොස් තිබෙනවා.\nමේ අතර, පවතින අධික වැසි තත්ත්වයේ අඩුවීමක් ඉදිරි දින කිහිපය තුළදී අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා.\nකෙසේ වෙතත්, අද රාත්‍රි කාලයේදීත් නැගෙනහිර, බස්නාහිර, දකුණ, සබරගමුව, මධ්‍යම සහ ඌව පළාත්වලට වැසි අපේක්ෂා කළ හැකි බවයි එම දෙපාර්තමේන්තුව සදහන් කළේ.\nවැසි ඇතිවන අවස්ථාවන් වලදී පැයට කිලෝමීටර් 50 ක පමණ වේගයකින් හමන තද සුළං ද අපේක්ෂා කළ හැකි බව සදහන්.",
       "URL": "https://www.hirunews.lk/159146/තිහගොඩ-ප්‍රදේශයේ-අකුණුසැර-වැදීමෙන්-නිවාස-10-කට-හානි",
       "Category": "Local News",
       "Parent URL": "https://www.hirunews.lk/local-news.php?pageID=4564"
}