{
       "Source": "hirunews",
       "Timestamp": "Wednesday, 21 July 2021 - 10:59",
       "Headline": "ලේබල වෙනස් කර කල් පැන්න කිරි අලෙවි කල ආයතනයකට මුද්‍රා",
       "News Content": "කල් ඉකුත් වූ එළ කිරි ලේබල් වෙනස් කර නැවත වෙළඳපලට යැවීමට කටයුතු කළ බව කියන දොම්පේ ප්‍රදේශයේ කිරි නිෂ්පාදනය කරන ආයතනයක් මුද්‍රා තබා තිබෙනවා.\nබස්නාහිර පළාත් බුද්ධි ඒකකයට ලද තොරතුරකට අනුව ගම්පහ පාරිභෝගික අධිකාරියේ ගම්පහ කාර්යාලයේ නිලධාරීන් සමග කළ වැටලීමකින් පසු මෙම ස්ථානයට මුද්‍රා තබා තිබෙනවා.\nමෙහිදී කල් ඉකුත් වූ මිලිලීටර් 500 ප්‍රමාණයේ කිරි බෝතල් 1500 ක් සහ කලවම් කිරීමට ගෙනා තවත් කිරි බෝතල් ප්‍රමාණයක් සොයාගෙන තිබෙනවා.\nමෙම වැටලීම සිදුකරන අවස්ථාවේ එහි කළමනාකරු ඇතුළු තවත් 6 දෙනක් එහි සිට තිබෙනවා.",
       "URL": "https://www.hirunews.lk/277578/ලේබල-වෙනස්-කර-කල්-පැන්න-කිරි-අලෙවි-කල-ආයතනයකට-මුද්‍රා",
       "Category": "Local News",
       "Parent URL": "https://www.hirunews.lk/local-news.php?pageID=1806"
}