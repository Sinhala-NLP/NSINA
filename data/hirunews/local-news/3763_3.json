{
       "Source": "hirunews",
       "Timestamp": "Wednesday, 05 September 2018 - 14:41",
       "Headline": "විසිවන ආණ්ඩුක්‍රම ව්‍යවස්ථා සංශෝධන පනත් කෙටුම්පත පාර්ලිමේන්තුවට",
       "News Content": "විධායක ජනාධිපති ධූරය සංශෝධනය කිරීම සඳහා වූ විසිවන ව්‍යවස්ථා සංශෝධන පනත් කෙටුම්පත ජනතා විමුක්ති පෙරමුණ අද පාර්ලිමේන්තුවට ඉදිරිපත් කරනු ලැබුවා.\nඑම පක්ෂයේ ප්‍රචාරක ලේකම් පාර්ලිමේන්තු මන්ත්‍රී විජිත හේරත් යෝජනාව ඉදිරිපත් කළ අතර, එය ස්ථිර කරනු ලැබුවේ පක්ෂයේ නායක පාර්ලිමේන්තු මන්ත්‍රී අනුර කුමාර දිසානායක විසින්.\n20 වන ව්‍යවස්ථා සංශෝධනය ගැසට් කරනු ලැබුවේ පසුගිය ජූලි 9 වනදායි.\nඑය ජනතා විමුක්ති පෙරමුණ විසින් පසුගිය මැයි මස 25 වනදා කතානායකවරයාට සහ පාර්ලිමේන්තු මහ ලේකම්වරයාට භාර දුන්නා.\nඑමෙන්ම පාර්ලිමේන්තු මන්ත්‍රී අනුර කුමාර දිසානායක,  ප්‍රශ්නගත බැඳුම්කර සිද්ධිය සම්බන්ධයෙන් අද පාර්ලිමේන්තුවේදී ප්‍රශ්න කළ අතර, ඊට අග්‍රාමාත්‍ය රනිල් වික්‍රමසිංහ පිළිතුරු ලබාදුන්නා.",
       "URL": "https://www.hirunews.lk/199221/විසිවන-ආණ්ඩුක්‍රම-ව්‍යවස්ථා-සංශෝධන-පනත්-කෙටුම්පත-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=3763"
}