{
       "Source": "hirunews",
       "Timestamp": "Tuesday, 07 March 2017 - 18:13",
       "Headline": "රට අනාරක්ෂිතයි - රතන හිමිගෙන් ප්‍රකාශයක්",
       "News Content": "රාජ්‍ය නොවන සංවිධාන, හමුදා බුද්ධි අංශ පිළිබඳ තොරතුරු හෙළි කිරීම නිසා රටම අනාරක්ෂිත තත්ත්වයකට පත්ව ඇති බව පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පවසනවා.\nජාතික මහා සභාව කොළඹ දී අද කැඳවා තිබූ මාධ්‍ය හමුවකට එක්වෙමින් උන්වහන්සේ කියා සිටියේ ඒ පිළිබඳ පූර්ණ හෙළිදරව්වක් ඉදිරියේදී සිදුකරන බවයි.\nඑමෙන්ම හමුදාවේ බුද්ධි අංශ හෙළිදරව් කිරීම තුළින් රාජ්‍ය බරපතල අනාරක්ෂිත තත්ත්වයකට පත්වන බවත් එහි අවසානයේ රටේ ජනාධිපතිවරයා සහ අග්‍රාමාත්‍යවරයා විශාල අනතුරකට මුහුණපාන බවයි රතන හිමියන් පෙන්වා දුන්නේ.\nබුද්ධි අංශ නිලධාරියෙක් සම්බන්ධයෙන් පැමිණිල්ලක් ලැබුණු පසු ඒ සම්බන්ධයෙන් පළමුව පරීක්ෂණ සිදුකිරීම සඳහා ත්‍රිවිධ හමුදාවේ  ඒකාබද්ධ පරික්ෂණ මණ්ඩලයක් පත් කළ යුතු බවට තමන් යෝජනා කරන බවද උන්වහන්සේ එහිදී සඳහන් කළා.",
       "URL": "https://www.hirunews.lk/156300/රට-අනාරක්ෂිතයි-රතන-හිමිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4626"
}