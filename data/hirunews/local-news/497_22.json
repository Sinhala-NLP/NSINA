{
       "Source": "hirunews",
       "Timestamp": "Saturday, 04 March 2023 - 20:13",
       "Headline": "නාරම්මල සමෘද්ධි බැංකුවක කෝටි 9 ක වංචාවක් - නිලධාරිනියක ඇතුළු 4 ක් රිමාන්ඩ්",
       "News Content": "තැන්පත්කරුවන්ට ණය ලබාදෙන අයුරින් ව්‍යාජ ලේඛන සකස් කර, නාරම්මල සමෘද්ධි බැංකුවක මුදල් රුපියල් 9 කෝටි විසි පන් ලක්ෂයක මුදලක් වංචා කිරීමක් සම්බන්ධයෙන් සමෘද්ධි නිලධාරිනියක ඇතුළු 4 දෙනෙකු අත්අඩංගුවට ගෙන තිබෙනවා.\n48 හැවිරිදි සමෘද්ධි නිලධාරිනිය කිරිමැටියාව ප්‍රදේශයේ පදිංචිකාරිනියක් වන අතර, වැඩ තහනමට ලක්වූ සමෘද්ධි බැංකු කළමනාකරුවෙකුද, සැකකරුවන් අතර වන බවයි පොලිසිය සඳහන් කළේ.\nඅනෙක් සැකකරුවන් දෙදෙනා, කිරිමැටියාව හා හොරොම්බාව ප්‍රදේශයේ පදිංචි ව්‍යාපාරිකයන් දෙදෙනෙක්.\nඅපරාධ පරීක්ෂණ දෙපාර්තමේන්තුවට ලද පැමිණිලක් මත අදාළ විමර්ශන සිදුකර තිබූ අතර, සැකකරුවන් කුලියාපිටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව, ලබන 17 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/328999/නාරම්මල-සමෘද්ධි-බැංකුවක-කෝටි-9-ක-වංචාවක්-නිලධාරිනියක-ඇතුළු-4-ක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=497"
}