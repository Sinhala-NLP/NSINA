{
       "Source": "hirunews",
       "Timestamp": "Saturday, 18 May 2019 - 17:05",
       "Headline": "කොල්ලකෑම් ගණනාවකට සම්බන්ධ පුද්ගලයෙකු මරදන්කඩවලදී අල්ලයි",
       "News Content": "අනුරාධපුර දිස්ත්‍රික්කයේ පොලිස් බල ප්‍රදේශ ගණනාවක පසුගියදා සිදුවූ කොල්ලකෑම් ගණනාවකට සම්බන්ධ බවට සැක කෙරෙන සැකකරුවෙකු ඉපලෝගම පොලිසිය විසින් මරදන්කඩවල - දම්පැලැස්සාගමදී අත්අඩංගුවට ගෙන තිබෙනවා.\nපොලිසිය සඳහන් කළේ සැකකරු අත්අඩංගුවට ගන්නා අවස්ථාවේදී ගල්කටස් වර්ගයේ ගිනි අවියක්ද පොලිස් භාරයට භාර ගත් බවයි.\nමෙම සැකකරු යතුරුපැදියකින් තවත් අයෙකු සමඟ පැමිණ කලාවැවේ වැව් බැම්ම මතින් ගමන් කරමින් සිටි කාන්තාවකගේ රන් මාලයක් කොල්ල කා පළා යමින් සිටියදීයි පොලිසියට ලැබුණු පැමිණිල්ලකට අනුව ඊයේ අත්අඩංගුවට ගෙන ඇත්තේ.\n45 හැවිරිදි සැකකරු මරදන්කඩවල ප්‍රදේශයේම පදිංචිකරුවෙක්.",
       "URL": "https://www.hirunews.lk/216618/කොල්ලකෑම්-ගණනාවකට-සම්බන්ධ-පුද්ගලයෙකු-මරදන්කඩවලදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3346"
}