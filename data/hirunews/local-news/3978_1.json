{
       "Source": "hirunews",
       "Timestamp": "Monday, 23 April 2018 - 14:08",
       "Headline": "හිනිදුම දී මවක් දරුවා ඝාතනය කර, සිය දිවි හානි කර ගනී",
       "News Content": "හිනිදුම - ඇලඉහළ - හබරකඩ ප්‍රදේශයේ මවක්, මාස දහයක් වයසැති කුඩා බිළිදා ඝාතනය කර ඇය ද සිය දිවි හානි කරගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ 32 හැවිරිදි තිදරු මවක් වන මෙම කාන්තාව, බිළිදා ඝාතනය කර නිවසේ කාමරයක් තුළ ගෙළ වැළලාගෙන සිය දිවි හානි කරගෙන ඇති බවයි.\nමෙම කාන්තාව මානසික ආබාධයක් සඳහා ප්‍රතිකාර ලබාගනිමින් සිට ඇති බවට පොලීසිය සිදුකළ මූලික පරීක්ෂණවලින් අනාවරණ වී තිබෙනවා.\nඇයගේ සැමියා වෘත්තියෙන් පෙදරේරුවෙකු වන අතර සිද්ධිය සිදුවන අවස්ථාවේදී ඔහු සහ අනෙක් දරුවන් දෙදෙනා නිවසේ රැදී සිට නැහැ.",
       "URL": "https://www.hirunews.lk/189050/හිනිදුම-දී-මවක්-දරුවා-ඝාතනය-කර-සිය-දිවි-හානි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3978"
}