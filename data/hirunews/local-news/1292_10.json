{
       "Source": "hirunews",
       "Timestamp": "Tuesday, 15 March 2022 - 13:14",
       "Headline": "ඉන්ධන සහ ගෑස් හිඟය තවදුරටත් (වීඩියෝ)",
       "News Content": "දිවයිනේ ප්‍රදේශ රැසක ජනතාව ඉන්ධන සහ ගෑස් නොමැතිව තවදුරටත් පීඩාවට පත්ව සිටින බව අප වාර්තාකරුවන් ප්‍රකාශ කළා.\nඉන්ධන ලබා ගැනීම සඳහා ඇතමුන්ට දින ගණනක් පෝලිම්වල රැදී සිටීමටයි සිදු ව ඇත්තේ.\nකෙසේ වෙතත්, බලශක්ති අමාත්‍යාංශය පැවසුවේ පෙට්‍රල් මෙටි්‍රක් ටොන් 37,500ක් අඩංගු නෞකාවක් අද මෙරටට පැමිණීමට නියමිත බවයි.\nඉන්ධන මිල ඉහළ දැමීමට විරෝධය පළ කරමින් බේරුවල ප්‍රාදේශීය සභාවේ විපක්ෂ මන්ත්‍රී කණ්ඩායම කරත්තවල නැගී සභාව වෙත ගමන් කළා.\nමේ අතර, වෙළඳපොලේ පවතින ගෑස් හිඟය මඟහරවා ගැනීමට ගෑස් සමාගම්වලට මෙතෙක් හැකියාව ලැබී නැහැ.\nඒ හේතුවෙන් අද දිවයිනේ ප්‍රදේශ රැසකම ගෑස් අලෙවිසැල් අසල දිගු පෝලිම් දක්නට ලැබුණු බවයි අප වාර්තාකරුවන් සඳහන් කළේ.",
       "URL": "https://www.hirunews.lk/299543/ඉන්ධන-සහ-ගෑස්-හිඟය-තවදුරටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1292"
}