{
       "Source": "hirunews",
       "Timestamp": "Tuesday, 15 September 2020 - 9:02",
       "Headline": "පුදිකුඩිඉරිප්පු ප්‍රදේශයේ සිදුකළ වැටලීමකින් කේරළ ගංජා සහ කහ තොගයක් සොයාගැනේ (වීඩියෝ)",
       "News Content": "පොලිස් විශේෂ කාර්ය බලකාය විසින් පුදිකුඩිඉරිප්පු - උයිලන්කුලම ප්‍රදේශයේ සිදුකළ වැටලීමකදී කේරළ ගංජා කිලෝග්‍රෑම් 52 ක් සහ කහ කිලෝග්‍රෑම් 920 ක් සමඟින් සැකකරුවන් හතරදෙනෙකු අත්අඩංගුවට ගෙන තිබෙනවා.\nමොවුන් නීතිවිරෝධී ලෙස කහ සහ කේරළ ගංජා තොගය ප්‍රවාහනය කරමින් සිටියදියි ඊයේ අත්අඩංගුවට ගෙන ඇත්තේ.\nකහ සහ කේරළ ගංජා තොගයට අමතරව ඇමරිකානු ඩොලර් 100 නෝට්ටු පහක්, ශ්‍රී ලංකා මුදලින් රුපියල් 17 ලක්ෂ 25,000 ක්ද සොයාගෙන තිබෙනවා.\nඅත්අඩංගුවට පත්වූවන් අතර, කාන්තාවන් දෙදෙනෙකුද සිටින බවයි පොලිස් විශේෂ කාර්ය බලකාය සඳහන් කළේ.",
       "URL": "https://www.hirunews.lk/250247/පුදිකුඩිඉරිප්පු-ප්‍රදේශයේ-සිදුකළ-වැටලීමකින්-කේරළ-ගංජා-සහ-කහ-තොගයක්-සොයාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2454"
}