{
       "Source": "hirunews",
       "Timestamp": "Wednesday, 02 August 2023 - 23:23",
       "Headline": "අගලවත්තේ ගල් තලාවකින් වැටී පුද්ගලයෙක් මරුට",
       "News Content": "අගලවත්ත පිඹුර ප්‍රදේශයේ පුද්ගලයකු ගල් තලාවකින් ප්‍රපාතයකට ඇද වැටි මියගොස් තිබෙනවා.\nමෙලෙස මියගොස් ඇත්තේ අන්නාසි ගසක් ගැලවීමට ගිය පුද්ගලයෙක් බවයි අප වාර්තාකරු සඳහන් කළේ.\nමියගිය පුද්ගලයා අගලවත්ත පිඹුර බඹරන්ගොඩ ප්‍රදේශයේ පදිංචි වයස අවුරුදු 47ක් වන දෙදරු පියෙක්.\nමෙම පුද්ගලයා ඔහුට අයත් තේ වගාකළ ඉඩමක වල් නෙළීිමට ගිය අවස්ථාවේ ගලක් මත තිබු අන්නාසි ගසක් ගැලවීමට උස්සාහ කර ඇති බවත් ඒ අවස්ථාවේ අන්නාසි ගස ගැලවී අඩි 7ක් පමණ උස ගල් තලාවෙන් ප්‍රපාතයකට ඇද වැටී තිබෙනවා.\nහිස ගලක වැදි සිදු වූ බරපතල හානි හේතුවෙන් පිඹුර රෝහලට ඇතුළත් කිරීමේදී මෙම පුද්ගලයා මිය ගොස් සිටි බවයි පොලිසිය පැවසුවේ.",
       "URL": "https://www.hirunews.lk/343435/අගලවත්තේ-ගල්-තලාවකින්-වැටී-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=129"
}