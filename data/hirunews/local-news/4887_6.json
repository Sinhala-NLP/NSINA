{
       "Source": "hirunews",
       "Timestamp": "Thursday, 08 September 2016 - 19:27",
       "Headline": "විහාරමහා දේවී උද්‍යානයේ අතරමංවූ පිය සෙනෙහස",
       "News Content": "තම ජීවිත කාලය පුරා දහදිය කඳුළු වඟුරවමින් දරුවන් පෝෂණය කර උස් මහත් කරන්න පියවරුන් විඳින්නේ නොවිඳිනා දුකක්.\n‍එසේ දරුවන්ට පණ මෙන් ආදරය කළ පියෙක් අතහැර දමා යෑම් සංවේදී පුවතක් අපට වාර්තා වුණේ කොළඹ විහාරමහා දේවී උද්‍යානයෙන්.\nදිනකට දෙනෝ දාහක් ගැවසෙනා ස්ථානයක බංකුවකට වී අපේක්ෂා සහගත දෙනෙතින් යන එන මිනිසුන් දෙස බලා සිටින මේ පියා අපට දැකගන්නට ලැබුණේ විහාර මහාදේවී උද්‍යානයේදී.\nවිහාර මහා දේවී උද්‍යානයේ ඒ මොහොතේ සිටි සංවේදී හිත් ඇති පිරිසක් විසින් මේ වයෝවෘද්ධ පියා පිළිබඳව පොලිසියට දන්වා තිබෙනවා.\nපසුව විහාරමහා දේවී උද්‍යානයේ පොලිස් මුරපොලේ සේවයේ නියුතු පොලිස් නිලධාරීන් විසින් එම පියා කොළඹ ජාතික රෝහලට ඇතුළත් කිරීමට පියවර ගත්තා.",
       "URL": "https://www.hirunews.lk/142553/විහාරමහා-දේවී-උද්‍යානයේ-අතරමංවූ-පිය-සෙනෙහස",
       "Category": "Local News",
       "Parent URL": "https://www.hirunews.lk/local-news.php?pageID=4887"
}