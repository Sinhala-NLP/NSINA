{
       "Source": "hirunews",
       "Timestamp": "Wednesday, 18 July 2018 - 7:27",
       "Headline": "හෙළ උරුමයේ හිටපු පාර්ලිමේන්තු හිමිනමක් රිමාන්ඩ්",
       "News Content": "බාලවයස්කාර පිරිමි දරුවෙකු අපයෝජනය කිරීමේ සිද්ධියක් සම්බන්ධයෙන් අත්අඩංගුවට ගත් ගම්පහ - නාගස්ඇල්ල - ශ්‍රී විවේකාරාම විහාරාධිපති පූජ්‍ය අපරැක්කේ පඤ්ඤානන්ද හිමියන් ලබන 26 වනදා දක්වා රක්ෂිත බන්ධනාගාර ගත කර තිබෙනවා.\nඒ, 63 හැවිරිදි සැකකාර හිමිනම අත්තනගල්ල මහේස්ත්‍රාත් අධිකරණයට ඉදිරිපත් කළ අවස්ථාවේදියි.\n09 හැවිරිදි බාලවයස්කාර පිරිමි දරුවෙකු අපයෝජනය කර ඇති බවට ලද පැමිණිල්ලකට අනුව අදාළ හිමිනම ඊයේ (17) පෙරවරුවේ අත්අඩංගුවට ගෙන තිබුණා.\nමෙම හිමිනම 2004 මහ මැතිවරණයේදී ජාතික හෙළ උරුමය නියෝජනය කරමින් පාර්ලිමේන්තු මන්ත්‍රීවරයෙකු ලෙස තේරී පත්ව තිබෙනවා.\nඅපයෝජනයට ලක්වූ දරුවා මේ වනවිට ගම්පහ රෝහලේ ප්‍රතිකාර ලබමින් සිටින බවයි පොලීසිය සඳහන් කළේ.",
       "URL": "https://www.hirunews.lk/195447/හෙළ-උරුමයේ-හිටපු-පාර්ලිමේන්තු-හිමිනමක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3844"
}