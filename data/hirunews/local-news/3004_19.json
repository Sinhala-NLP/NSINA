{
       "Source": "hirunews",
       "Timestamp": "Friday, 13 December 2019 - 8:15",
       "Headline": "ජපාන විදේශ ඇමති දිවයිනට",
       "News Content": "ජපාන විදේශ අමාත්‍ය මොටෙගි ටොෂිමිට්ෂු නිළ සංචාරයක් සඳහා දිවයිනට පැමිණියා.\nඒ, නව රජයට සුබ පැතුම් එක් කිරීමට සහ දෙරට අතර පවතින මිතුදම තවදුරටත් ශක්තිමත් කර ගැනීමේ අපේක්ෂාවෙන්.\nඊයේ පැමිණි ජපාන විදේශ අමාත්‍යවරයා ඇතුළු 21 දෙනෙකුගෙන් යුත් දූත පිරිස පිළිගැනීම සඳහා ශ්‍රී ලංකාවේ ජපාන මහ කොමසාරිස්වරයා ඇතුළු පිරිසක් ගුවන් තොටුපල වෙත පැමිණ සිටි බවයි හිරු ගුවන් තොටුපල වාර්තාකරු සඳහන් කළේ.\nහෙට දිනය දක්වා දිවයිනේ රැදී සිටින ජපාන විදේශ අමාත්‍යවරයා ජනාධිපති ගෝඨාභය රාජපක්ෂ, අග්‍රාමාත්‍ය මහින්ද රාජපක්ෂ සහ විදේශ සබඳතා අමාත්‍ය දිනේෂ් ගුණවර්ධන ද හමුවීමට නියමිතයි.",
       "URL": "https://www.hirunews.lk/230128/ජපාන-විදේශ-ඇමති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3004"
}