{
       "Source": "hirunews",
       "Timestamp": "Wednesday, 05 July 2017 - 13:09",
       "Headline": "ඕනෑම පරීක්ෂණයකට සූදානම් - නව යුද හමුදාපතිවරයාගෙන් ප්‍රකාශයක්",
       "News Content": "මෙරට හමුදාව යුද අපරාධ සිදු කර නොමැති අතර ඕනෑම පරීක්ෂණයකට මුහුණදීමට සූදානම් බව නව යුද හමුදාපති ලුතිනන් ජෙනරාල් මහේෂ් සේනානායක ප්‍රකාශ කළා.\nඔහු මේ බව කියා සිටියේ යුද හමුදා මූලස්ථානයේදී අද (05) පෙරවරුවේ 22වන යුද හමුදාපතිවරයා ලෙස වැඩබාර ගැනීමෙන් අනතුරුව පැවති මාධ්‍ය හමුවට එක්වෙමින්.\nඅද පෙරවරුවේ නව හමුදාපතිවරයා ලෙස යුද හමුදා මූලස්ථානයට පැමිණි ලුතිනන් ජෙනරාල් මහේෂ් සේනානායක වෙත කදවුරු මුරයක් සහ සම්මාන මුරයක් පිරිනැමීමද සිදුවුණා.",
       "URL": "https://www.hirunews.lk/165134/ඕනෑම-පරීක්ෂණයකට-සූදානම්-නව-යුද-හමුදාපතිවරයාගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4437"
}