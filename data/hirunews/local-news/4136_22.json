{
       "Source": "hirunews",
       "Timestamp": "Monday, 08 January 2018 - 9:16",
       "Headline": "රාජගිරිය ගුවන් පාලම ජනතා අයිතියට",
       "News Content": "රජයේ වැඩපිළිවෙල සකස්වී ඇත්තේ යහපත් රටක් ගොඩනැගීම වෙනුවෙන් බව ජනාධිපති මෛත්‍රීපාල සිරිසේන අවධාරණය කළා.\nජනාධිපතිවරයා මේ බව සඳහන් කළේ රුපියල් මිලියන 4700ක් වැය කරමින් රාජගිරියේ ඉදිකළ ගුවන් පාලම විවෘත කිරීමේ අවස්ථාවට අද (08) පෙරවරුවේ එක්වෙමින්.\nමංතීරු හතරකින් සමන්විත මෙම ගුවන් පාලම, මීටර 534ක දිගින් යුක්ත වන  අතර, එය මෙරට ඉදිකළ දිගම ගුවන් පාලම වීමද විශේෂත්වයක්.\nමෙහිදී අදහස් දැක්වූ අග්‍රාමාත්‍ය රනිල් වික්‍රමසිංහ කියා සිටියේ මෙම ගුවන් පාලම, රට තුළ යටිතල පහසුකම් සංවර්ධනය කිරීමේ රජයේ වැඩපිළිවෙලේ ප්‍රධාන සාධකයක් වන බවයි.\nමෙම ගුවන් පාලම අපවත්වී වදාළ අතිපූජ්‍ය මාදුළුවාවේ සෝභිත හිමියන් නමින් නම් කිරීමට යෝජනා කරන බව මෙහිදී අදහස් දක්වමින් ජනාධිපති මෛත්‍රීපාල සිරිසේන ප්‍රකාශ කළා.",
       "URL": "https://www.hirunews.lk/180453/රාජගිරිය-ගුවන්-පාලම-ජනතා-අයිතියට",
       "Category": "Local News",
       "Parent URL": "https://www.hirunews.lk/local-news.php?pageID=4136"
}