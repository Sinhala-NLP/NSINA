{
       "Source": "hirunews",
       "Timestamp": "Monday, 18 July 2016 - 12:59",
       "Headline": "විපක්ෂ නායක සහ හිටපු රදගුරු හිමියන් අතර හමුවක්",
       "News Content": "වර්තමානය වනවිට නීතිය ස්වාධීනව ක්‍රියාත්මක වන බවත්, එය අඛන්ඩව ඉදිරියට ගෙන යාම ජනාධිපතිවරයාගේ වගකීම බවත් දෙමළ ජාතික සන්ධානයේ නායක, විපක්ෂ නායක ආර්. සම්බන්ධන් පවසනවා.\nමන්නාරම හිටපු රදගුරු රායප්පු ජෝෂප් හිමිපාණන් බැහැදැකීමෙන් අනතුරුව මාධ්‍ය වෙත අදහස් දක්වමිනුයි විපක්ෂ නායකවරයා මේ බව කියා සිටියේ.\nවිපක්ෂ නායක ආර්. සම්බන්ධන් ඇතුලූ දෙමළ සන්ධානයේ නියෝජිතයින් පිරිසක් මන්නාරම රදගුරු නිවස වෙත පැමිණියේ අසනීප තත්ත්වයෙන් පසුවන හිටපු රදගුරු රායප්පු ජෝසප් හිමිපාණන්ගේ සුවදුක් විමසීම සඳහායි.\nඑහිදී වත්මන් දේශපාලන තත්ත්වය මෙන්ම නව ව්‍යවස්ථාව සහ ජිනීවා මානව හිමිකම් කවුන්සිලයේ වත්මන් තත්ත්වය පිළිබඳවද සාකච්ඡා වී තිබෙනවා.",
       "URL": "https://www.hirunews.lk/138322/විපක්ෂ-නායක-සහ-හිටපු-රදගුරු-හිමියන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4960"
}