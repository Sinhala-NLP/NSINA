{
       "Source": "hirunews",
       "Timestamp": "Sunday, 31 December 2017 - 8:55",
       "Headline": "පුපුරන ද්‍රව්‍ය සමග පුද්ගලයෙකු අත්අඩංගුවට",
       "News Content": "මෙරට නිෂ්පාදිත ගිනි අවි 3 ක්, ජීව අත්බෝම්බයක් සහ තවත් අවි ආයුධ තොගයක් සමග මාතර - මාලිම්බඩ කනත්තවත්ත ප්‍රදේශයේදි පුද්ගලයෙකු අත්අඩංගුවට ගෙන තිබෙනවා.\nතුවක්කුවක් ශුද්ධ කරමින් සිටියදි වෙඩි වැදී ඔහුගේ සහෝදරයා මියයාම සම්බන්ධයෙන් සිදු කල විමර්ශනයකට අදාලවයි ඊයේ පස්වරුවේ සැකකරු අත්අඩංගුවට ගෙන ඇත්තේ.\nසැකකරුගෙන් සිදු කරන ලද ප්‍රශ්න කිරිම් වලදි ටී 56 වර්ගයේ පතරොම් 58ක් සහ ගිනි අවි කොටස් කිහිපයක් ද සොයා ගෙන තිබෙනවා.\nමිලිමීටර් 9 ජීව උණ්ඩ 6 ක්, බෝර 12 වර්ගයේ ජීව උණ්ඩ 2 ක්, අලි වෙඩි 2 ක්, සේවා නූලක් සහ වෙඩි බෙහෙත් ද සොයාගත් බවයි පොලිසිය සඳහන් කළේ.\nමොහු මාතර - මාලිම්බඩ ප්‍රදේශයේ පදිංචි 28 හැවිරිදි පුද්ගලයකු වන අතර අද මාතර මහේස්ත්‍රාත් අධිකරණයට ඉදිරිපත් කිරිමට නියමිතයි.",
       "URL": "https://www.hirunews.lk/179764/පුපුරන-ද්‍රව්‍ය-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4149"
}