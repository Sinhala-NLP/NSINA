{
       "Source": "hirunews",
       "Timestamp": "Wednesday, 04 January 2017 - 18:19",
       "Headline": "චීනය සමඟ ගිවිසුම අනිවාර්යයෙන් අත්සන් කරනවා - රාජිත",
       "News Content": "සැළසුම් කර ඇති පරිදි ලබන 07 වනදා හම්බන්තොට මාගම්පුර වරාය චීන සමාගමකට බදු දීම සම්බන්ධයෙන් වු ගිවිසුමට අත්සන් තබන බව සම කැබිනට් ප්‍රකාශක අමාත්‍ය රාජිත සේනාරත්න ප්‍රකාශ කළා.\nරජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම්දිමේ මාධ්‍ය හමුවට එක්වෙමිනුයි ඔහු මේ බව  කියා සිටියේ.\nදුෂණ වංචා විමර්ශනය කිරීම සඳහා විශේෂ අධිකරණයක් පිහිටුවීමටද කැබිනට් අනුමැතිය හිමිවූ බව අමාත්‍යවරයා සඳහන් කළා.\nබොදු බලසේනා සංවිධානය සහ රාජිත සේනාරත්න අමාත්‍යවරයා අතර සබඳතාවක් තිබූ බවට හිටපු ජනාධිපතිවරයා පසුගියදා සිදුකළ ප්‍රකාශය පිළිබඳව මාධ්‍යවේදීන් මෙහිදී විමසා සිටියා.\nඑහිදී අමාත්‍ය රාජිත සේනාරත්න පෙන්වා දුන්නේ  පසුගිය ආණ්ඩුව සමයේ බේරුවල ඇතිවූ ගැටුම්වලට හිටපු ආරක්ෂක ලේකම් ගෝඨාභය රාජපක්ෂ වගකිව යුතු බවයි.\nඑමෙන්ම හිටපු ජනාධිපතිවරයා ආරක්ෂක ලේකම් ගෝඨාභය රාජපක්ෂට බියක් දැක්වූ බවත් අමාත්‍යවරයා එහිදී කියා සිටියා.",
       "URL": "https://www.hirunews.lk/151298/චීනය-සමඟ-ගිවිසුම-අනිවාර්යයෙන්-අත්සන්-කරනවා-රාජිත",
       "Category": "Local News",
       "Parent URL": "https://www.hirunews.lk/local-news.php?pageID=4724"
}