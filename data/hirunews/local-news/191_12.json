{
       "Source": "hirunews",
       "Timestamp": "Wednesday, 12 July 2023 - 12:36",
       "Headline": "සාමාන්‍ය පෙළ විභාගයේ ප්‍රායෝගික පරීක්ෂණ අගෝස්තු මස 02 දා සිට",
       "News Content": "2022 වසරට අදාළ අධ්‍යන පොදු සහතික පත්‍ර සාමාන්‍ය පෙළ විභාගයේ ප්‍රායෝගික පරීක්ෂණ අගෝස්තු මස 02 වනදා සිට ආරම්භ වනවා.\nසංගීතය, නැටුම්, නාට්‍ය හා රංගකලාව යන විෂයන්වලට අදාළ ප්‍රායෝගික පරීක්ෂණ අගොස්තු මස 12 වනදා දක්වා පැවැත්වෙන බවයි විභාග කොමසාරිස් ජනරාල් අමිත් ජයසුන්දර ප්‍රකාශකර සිටියේ.\nඅපරදිග සංගීත විෂයට අදාළ ශ්‍රවණ පරීක්ෂණය අගෝස්තු මස 06 වන ඉරුදින පැවැත්වෙන අතර පෙර වර්ෂවල පැවැති ප්‍රායෝගික පරීක්ෂණ සඳහා යොදාගත් ඇගයීම් ක්‍රමවේදයෙ හි වෙනසක් නොවන අතර මෙවරද එම ක්‍රමවේදයම අනුගමනය කරමින් විභාග පැවැත්වීමට නියමිත බවයි වාර්තා වෙන්නේ.\nප්‍රායෝගික පරීක්ෂණ සම්බන්ධයෙන් ගැටලුකාරී තත්ත්වයක් පවතින්නේ නම් විභාග දෙපාර්තමේන්තුවේ ක්ෂණික ඇමතුම් අංක 1911ට හෝ 011 2 784208, 011 2 784537 හෝ 011 2 786616 යන දුරකථන අංක ඇමතිය හැකි බවයි විභාග දෙපාර්තමේන්තුව අපේක්ෂකයින්ට දන්වා සිටින්නේ.",
       "URL": "https://www.hirunews.lk/340938/සාමාන්‍ය-පෙළ-විභාගයේ-ප්‍රායෝගික-පරීක්ෂණ-අගෝස්තු-මස-02-දා-සිට",
       "Category": "Local News",
       "Parent URL": "https://www.hirunews.lk/local-news.php?pageID=191"
}