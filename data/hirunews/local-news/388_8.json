{
       "Source": "hirunews",
       "Timestamp": "Thursday, 27 April 2023 - 8:27",
       "Headline": "චීන - යුක්‍රේන ජනපතිවරු අතර මුල්වරට දුරකථන සංවාදයක්",
       "News Content": "රුසියාව සමඟ පවතින ගැටුම් හමුවේ චීන සහ යුක්රේන ජනාධිපතිවරු මුල්වරට දුරකථන සංවාදයක නිරත වී තිබෙනවා.\nපැයකට ආසන්න කාලයක් මෙම දුරකතන සංවාදය පැවති බවයි චීන විදේශ අමාත්‍යාංශය සඳහන් කළේ.\nඑහිදී චීන ජනාධිපති ෂී ජිං පින් ප්‍රකාශ කර ඇත්තේ රුසියාව සමඟ පවතින ගැටුම් සාකච්ඡා මාර්ගයෙන් විසදා ගත යුතු බවයි.\nඒ සඳහා මැදිහත් වීමට චීන රජයේ දූත පිරිසක් ඉදිරියේදී යුක්‍රේනයට පැමිණීමට නියමිත බවද චීන ජනාධිපතිවරයා යුක්‍රේන ජනාධිපති වොලදමියර් සෙලෙන්ස්කි වෙත ප්‍රකාශ කර තිබෙනවා.",
       "URL": "https://www.hirunews.lk/333552/චීන-යුක්‍රේන-ජනපතිවරු-අතර-මුල්වරට-දුරකථන-සංවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=388"
}