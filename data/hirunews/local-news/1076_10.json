{
       "Source": "hirunews",
       "Timestamp": "Wednesday, 22 June 2022 - 14:33",
       "Headline": "යූරියා පොහොර බෙදා හරින්න ඉන්ධන ඉල්ලා බලශක්ති ඇමතිට ලිපියක්",
       "News Content": "යල කන්නය සඳහා ඉන්දීය රජය විසින් හදිසි අවශ්‍යතාවය මත ලබාදෙන යූරිය පොහොර තොගය බෙදා හැරීම සඳහා ඉන්ධන ලීටර් 125,000ක් ලබාදෙන ලෙස ඉල්ලා කෘෂිකර්ම අමාත්‍ය මහින්ද අමරවීර, විදුලිබල හා බලශක්ති අමාත්‍ය කාංචන විජේසේකරට ලිපියක් යොමුකර තිබෙනවා.\nකෘෂිකර්ම අමාත්‍යාංශය සඳහන් කළේ, ලබන මස 6 වනදා යූරියා පොහොර මෙටි්‍රක් ටොන් 65,000ක් මෙරටට ලැබීමට නියමිත බැවින් එය දිවයින පුරා බෙදා හැරීම සඳහා ලොරි රථ 2000ක් මේ වනවිට සූදානම් කර ඇති බවයි.\nඅදාළ යූරියා පොහොර තොගය ලබන 10 වනදා සිට 15 වනදා දක්වා මෙලෙස බෙදා හැරීමට නියමිත ව තිබෙනවා.",
       "URL": "https://www.hirunews.lk/307888/යූරියා-පොහොර-බෙදා-හරින්න-ඉන්ධන-ඉල්ලා-බලශක්ති-ඇමතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=1076"
}