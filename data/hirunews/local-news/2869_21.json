{
       "Source": "hirunews",
       "Timestamp": "Wednesday, 04 March 2020 - 18:01",
       "Headline": "එජාප කෘත්‍යාධිකාරී මණ්ඩල රැස්වීම අවසන් - අකිල මහ ලේකම් ධුරයෙන් ඉවත්වීමට කැමැත්ත පළ කරයි",
       "News Content": "අටදෙනෙකුගෙන් යුත් නාමයෝජනා මණ්ඩලයට අද රැස්වූ එක්සත් ජාතික පක්ෂ කෘත්‍යාධිකාරී මණ්ඩලයේ අනුමැතිය හිමිවී තිබෙනවා.\nඅද පස්වරු 3 ට පමණ පක්ෂ නායක රනිල් වික්‍රමසිංහගේ ප්‍රධානත්වයෙන් සිරිකොත පක්ෂ මූලස්ථානයේදී එය ආරම්භ වුණා.\nපැය දෙකහමාරක් පමණ එම හමුව පැවති අතර, පසුව පක්ෂ මහ ලේකම් හිටපු පාර්ලිමේන්තු මන්ත්‍රී අකිල විරාජ් කාරියවසම් මාධ්‍ය හමුවක් කැඳවමින් කියා සිටියේ තමන් මහ ලේකම් ධුරයෙන් ඉවත්වීමට තීරණය කළ බවයි.\nඑමෙන්ම පක්ෂයේ පදනම ආරක්ෂා කරමින් බෙදීමකින් තොරව අලියා ලකුණින් මැතිවරණයට ඉදිරිපත් වීමටද තීරණය කළ බව ඔහු සඳහන් කළා.\nඊට අමතරව සමගි ජන බලවේගය සමඟ අවබෝධතා ගිවිසුමක් අත්සන් කිරීමටද අද රැස්වූ කෘත්‍යාධිකාරී මණ්ඩල රැස්වීමේදී තීරණය වී තිබෙනවා.\nකෙසේ වෙතත් සජිත් පාර්ශවය නියෝජනය කරමින් මෙම කෘත්‍යාධිකාරී මණ්ඩල රැස්වීමට කිසිවෙකුත් සහභාගි වී සිටියේ නැහැ.",
       "URL": "https://www.hirunews.lk/235793/එජාප-කෘත්‍යාධිකාරී-මණ්ඩල-රැස්වීම-අවසන්-අකිල-මහ-ලේකම්-ධුරයෙන්-ඉවත්වීමට-කැමැත්ත-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2869"
}