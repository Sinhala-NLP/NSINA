{
       "Source": "hirunews",
       "Timestamp": "Sunday, 18 June 2017 - 17:42",
       "Headline": "නාය යාම් අනතුරු ඇඟවීමේ නිවේදනය දීර්ඝ කෙරේ",
       "News Content": "දිස්ත්‍රික්ක 7කට පනවා තිබූ නාය යාම් අනතුරු ඇඟවීම තවත් පැය 24කින් යළි දීර්ඝ කර තිබෙනවා.\nරත්නපුර, කෑගල්ල, ගාල්ල, කළුතර, මාතර, හම්බන්තොට සහ නුවරඑළිය යන දිස්ත්‍රික්කවලට මෙම නාය යාම් අනතුරු ඇඟවීම් නිවේදනය බලාත්මක වන බවයි ගොඩනැගිලි පර්යේෂණ සංවිධානය සඳහන් කළේ.\nමේ අතර, ඇහැළියගොඩ - කරඳන - කිරිල්ලවල කන්ද නායයාම හේතුවෙන්  කන්ද අවට ජීවත් වූ පවුල් කිහිපයක ජනතාව ඉවත් කර තිබෙනවා.\nඔවුන් මේ වන විට ආරක්ෂාකාරී ස්ථාන යොමු කර ඇති බවයි ආපදා කළමණාකරණ ඒකකය හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/163847/නාය-යාම්-අනතුරු-ඇඟවීමේ-නිවේදනය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4463"
}