{
       "Source": "hirunews",
       "Timestamp": "Sunday, 18 July 2021 - 13:01",
       "Headline": "ගුරු වෘත්තීය සමිති අදත් වර්ජනයක (වීඩියෝ)",
       "News Content": "ගුරු වැටුප් විෂමතාවලට විසඳුම් ලබාදෙනතුරු සිය වෘත්තීය ක්‍රියාමාර්ගය අඛන්ඩව ක්‍රියාත්මක කරන බව ගුරු සංගම් පවසනවා.\nකොතලාවල ආරක්ෂක විශ්වවිද්‍යාල පනත් කෙටුම්පත ඉවත් කර ගත යුතු බව සහ තවත් ඉල්ලීම් කිහිපයක් මුල් කර ගනිමින් ගුරු වෘත්තීය සමිති ආරම්භ කළ වෘත්තීය ක්‍රියාමාර්ගය අද ක්‍රියාත්මක වන්නේ 7 වන දිනටයි.\nමෙම වර්ජනයට ගුරු වෘත්තීය සමිති 14 ක් එක්ව සිටිනවා.\nකෙසේ වෙතත්, අද දිනයේත් ඇතැම් ප්‍රදේශවල ගුරුවරුන් වෘත්තීය ක්‍රියාමාර්ගයට සහභාගි නොවී සිසුන්ට අධ්‍යාපනය ලබාදෙන ආකාරය ද දක්නට ලැබුණා.\nමේ අතර, කරාපිටිය - සුනන්දාරාම පුරාණ විහාරස්ථානයේ ප්‍රඥාධාර දහම් පාසල අද ඔන්ලයින් තාක්ෂණය ඔස්සේ පැවැත්වීමට එහි භික්ෂුන් වහන්සේලා කටයුතු කර තිබුණා.\nකෙසේ වෙතත් ගුරු වර්ජනය හේතුවෙන් ඔන්ලයින් ඉගැන්වීමේ කටයුතු මෙන්ම උසස් පෙළ විභාගය සඳහා අයදුම් කිරීමේ කටයුතු ද ඇණ හිට තිබෙනවා.",
       "URL": "https://www.hirunews.lk/277306/ගුරු-වෘත්තීය-සමිති-අදත්-වර්ජනයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1813"
}