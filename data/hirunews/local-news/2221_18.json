{
       "Source": "hirunews",
       "Timestamp": "Sunday, 10 January 2021 - 10:08",
       "Headline": "හෙදියකගේ මාලය කොල්ලකෑ සැකකරුවෙකු දියේ ගිලී මරුට",
       "News Content": "අම්බලන්ගොඩ - මීටියාගොඩ - මල්වැන්න ප්‍රදේශයේදී හෙදියකගේ රන්මාලය කොල්ලකෑ පුද්ගලයෙකු ඇළකට පැනීමෙන් අනතුරුව දියේගිලී මියගොස් තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කලේ අද උදෑසන මල්වැන්න රේල් ගේට්ටුව අසලට යතුරුපැදියකින් පැමිණි මියගිය පුද්ගලයා බලපිටිය රෝහලේ සේවය කරන හෙදියකගේ රන්මාලය කොල්ලකා ඇති බවයි.\nපසුව ප්‍රදේශවාසීන් පිරිසක් සැකකරු පසුපස හඹා ගොස් ඇති අතර එහිදී ඔහු අසල පිහිටි ඇලකට පැන ඇති බව සඳහන්.\nපසුව ප්‍රදේශවාසීන් සහ පොලීසිය එක්ව දියේ ගිලී සිටි සැකකරු ගොඩට ගෙන හික්කඩුව - ආරච්චිකන්ද රෝහලට ඇතුළත් කර ඇති නමුත් ඒ වනවිටත් ඔහු මියගොස් සිටි බව සඳහන්.",
       "URL": "https://www.hirunews.lk/259291/හෙදියකගේ-මාලය-කොල්ලකෑ-සැකකරුවෙකු-දියේ-ගිලී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2221"
}