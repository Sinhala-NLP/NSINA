{
       "Source": "hirunews",
       "Timestamp": "Wednesday, 01 January 2020 - 12:43",
       "Headline": "උණුවතුර මුට්ටියක් පෙරලී දෙහැවිරිදි දැරියක් මියයයි",
       "News Content": "යාපනය - පෙරියතෝට්ටම් ප්‍රදේශයේ නිවසක සිටි අවුරුදු 2 ක් පමණ වයසැති දැරියක් ලිප මත තිබූ උණු ජලය සහිත මුට්ටියක් ශරීරය මතට වැටී ජීවිතක්ෂයට පත්වීමේ පුවතක් හිරු ප්‍රවෘත්ති අංශයට අද වාර්තා වුණා.\nඊයේ මෙම අනතුරට අදාල දැරිය ලක්වන අවස්ථාවේදී ඇගේ දෙමව්පියන් ද නිවසේ රැදී සිට ඇති බවයි වාර්තා වන්නේ.\nඅනතුරෙන් පිලිස්සුම් තුවාල ලැබූ දැරිය යාපනය මහරෝහලට ඇතුළත් කිරීමෙන් පසු මියගොස් තිබෙනවා.\nයාපනය - කීරිමලෙයි ප්‍රදේශයේදී උණුවතුර බෝතලයක් ඇඟට පෙරළී පසුගියදා වයස අවුරුද්දක් පමණ වන බිළිෙදකු ජීවිතක්ෂයට පත්වුණා.\nමව විසින් කිරි සෑදීමට වතුර උණුකොට එය දරුවා සිටි කාමරයේ මේසය මත තබා ඉවතට ගිය අවස්ථාවේදී දරුවා මේසයට දමා තිබූ ඉටිරෙද්ද ඇදීම හේතුවෙන් උණුවතුර බෝතලය ඔහුගේ ඇඟමතට වැටී තිබුණා.",
       "URL": "https://www.hirunews.lk/231384/උණුවතුර-මුට්ටියක්-පෙරලී-දෙහැවිරිදි-දැරියක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=2975"
}