{
       "Source": "hirunews",
       "Timestamp": "Friday, 09 December 2022 - 14:37",
       "Headline": "අල්ලස් ගත් පොලිස් නිලධාරින් දෙදෙනෙක් දැලේ",
       "News Content": "අල්ලස් ලබා ගැනීමේ සිද්ධියක් සම්බන්ධයෙන් ඉපලෝගම පොලිස් ස්ථානයේ දූශණ මර්ධන අංශයේ ස්ථානාධිපතිවරයා හා පොලිස් කොස්තාපල්වරයකු අල්ලස් හා දූශණ චෝදනා විමර්ශණ කොමිසන් සභාවේ නිලධාරීන් භාරයට ගෙන තිබෙනවා.\nඉපලෝගම, කුංචිකුලම ප්‍රදේශයේ පුද්ගලයකු කර තිබූ පැමිණිල්ලක් අනුවයි අල්ලස් හා දූශණ විමර්ශණ කොමිසමේ නිලධාරීන් විසින් මෙම මෙහෙයුම සිදු කර ඇත්තේ.\nඑහිදී සැකකාර පොලිස් නිලධාරීන් පැමිණිලිකරුගෙන් රුපියල් 15000ක අල්ලස් මුදලක් ලබාගත් අවස්ථාවේ දී මෙම වැටලීම සිදු කළ බවයි අල්ලස් හා දූශණ විමර්ශණ කොමිසමේ නිලධාරීන් පවසන්නේ.\nසැකකරුවන් දෙදෙනා අද (09) අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/322290/අල්ලස්-ගත්-පොලිස්-නිලධාරින්-දෙදෙනෙක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=678"
}