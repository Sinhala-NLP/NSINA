{
       "Source": "hirunews",
       "Timestamp": "Monday, 28 March 2016 - 7:21",
       "Headline": "ප්‍රදේශ රැසකට අද වැසි",
       "News Content": "අද දිනයේදී උතුර - නැගෙනහිර ඇතුලු පළාත් කිහිපයකට වැසි ඇතිවන බව කාලගුණ විද්‍යා දෙපාර්තමේන්තුව පවසනවා.\nහම්බන්තොට දිස්ත්‍රික්කයටද වැසිවාර කිහිපයක් අපේක්ෂා කරන බව දෙපාර්තමේන්තුව නිකුත් කල කාලගුණ අනාවැකියේ සදහන්.\nපස්වරු 2 න් පසුව සෙසු ප්‍රදේශ වල තැනින් තැන වැසි ඇතිවිය හැකියි.\nගිගුරුම් සහිත වැසි ඇති වන විට එම ප්‍රදේශ වල තාවකාලිකව තද සුළං  තත්වයක්  වර්ධනය විය හැකි බවයි කාලගුණ විද්‍යා දෙපාර්තෙම්න්තුව සදහන් කලේ.\nකන්කසන්තුරේ සිට ත්‍රිකුණාමලය සහ පොතුවිල් හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශ වල වැසි වාර කිහිපයක් ඇතිවනවා.\nදිවයින වටා සෙසු  මුහුදු ප්‍රදේශවල  පස්වරු 2න් පසුව තැනින් තැන වැසි හෝ ගිගිරුම් සහිත වැසි ඇති විය හැකියි.\nසුළං වේගය විටෙක  පැයට කිලෝ කිලෝ මීටර්50 දක්වා ඉහළ යා හැකි බැවින් මුහුදු ප්‍රදේශ විටින් විට තරමක් රළු විය හැකි බව කාලගුණ අනාවැකියේ සදහන්.",
       "URL": "https://www.hirunews.lk/129528/ප්‍රදේශ-රැසකට-අද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=5112"
}