{
       "Source": "hirunews",
       "Timestamp": "Monday, 05 December 2022 - 15:06",
       "Headline": "ෆැසෙට්ස් ශ්‍රී ලංකා ප්‍රදර්ශනය ලබන ජනවාරියේ",
       "News Content": "ජාත්‍යන්තර මැණික් හා ස්වර්ණාභරණ වෙළඳ ප්‍රදර්ශන දාමයේ වඩාත් ජනප්‍රිය ප්‍රදර්ශනය ලෙස නම් කළ හැකි ෆැසෙට්ස් ශ්‍රී ලංකා ප්‍රදර්ශනය ලබන වසරේ ජනවාරි මස හත්වනදා සිට 9 වනදා දක්වා කොළඹ සිනමන්ග්‍රෑන්ඩ් හෝටලයේදී පැවැත්වෙනවා.\nවසර දෙකක නිහැඩියාවකින් පසුව පැවැත්වෙන මෙම ප්‍රදර්ශනය සංවිධාන කරන්නේ ජාතික මැණික් හා ස්වර්ණාභරණ අධිකාරිය මෙන් ම ශ්‍රී ලංකා අපනයන සංවර්ධන මණ්ඩලයේ හවුල්කාරීත්වයෙන්.\nශ්‍රී ලංකාවේ විදේශ සංචිත ඉහළ නැංවීමේ වැඩපිළිවෙල සඳහා මෙම ප්‍රදර්ශනය වැදගත් වනු ඇති.",
       "URL": "https://www.hirunews.lk/322015/ෆැසෙට්ස්-ශ්‍රී-ලංකා-ප්‍රදර්ශනය-ලබන-ජනවාරියේ",
       "Category": "Local News",
       "Parent URL": "https://www.hirunews.lk/local-news.php?pageID=686"
}