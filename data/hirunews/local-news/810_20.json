{
       "Source": "hirunews",
       "Timestamp": "Tuesday, 11 October 2022 - 15:28",
       "Headline": "අලින් දෙදෙනා ගොඩ ගත් මෙහෙයුම (ඡායාරූප)",
       "News Content": "කලාවැව ජාතික උද්‍යානයේ සිට ඊයේ රාත්‍රියේ ආහාර සොයා ගම්වැදුන අලි රංචුවක සිටි මව් කෙනරක හා වයස මාස 06ක් පමණ වන අලි පැටවකු ගල්කිරියාගම උඳුරව ප්‍රදේශයේ අනාරක්ෂිත ළිදකට වැටී තිබෙනවා.\nකලාවැව ජාතික උද්‍යානයේ කටයුතුභාර ගල්කිරියාගම වනසත්ව අඩවි ආරක්ෂක කාර්යාලයේ නිලධාරීන් විසින් එම කෙනර හා පැටවා නිරුපද්‍රිතව එම ලිදෙන් ගොඩගෙන යළි ආරක්ෂිතව කලාවැව ජාතික උද්‍යානයට මුදාහැරිමට කටයුතු කරනු ලැබුවා.\nජේසීබී යන්ත්‍රයක් යොදාගනිමින් සිදුකල පැයක පමන මෙහෙයුමකින් පසුව වන අලින් දෙදෙනා ගොඩ ගත් අතර ගොඩට ආ වන අලින් දෙදෙනා මිනිසුන්ගේ නිහඬතාවය මැද කිසිදු කලබලයකින් තොර නිහඩව ජාතික උද්‍යානය වෙත ගමන් කරනු දැකිය හැකි වුනා.",
       "URL": "https://www.hirunews.lk/317582/අලින්-දෙදෙනා-ගොඩ-ගත්-මෙහෙයුම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=810"
}