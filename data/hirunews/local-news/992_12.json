{
       "Source": "hirunews",
       "Timestamp": "Tuesday, 26 July 2022 - 10:58",
       "Headline": "ඉන්ධන ලබා ගැනීමේ දී වැදගත් කරුණු පහක්",
       "News Content": "ජාතික ඉන්ධන බලපත්‍රය සඳහා චැසි අංකය අනුව ලියාපදිංචි වීමට නො හැකි වූ වාහන සඳහා සිකුරාදා සිට ආදායම් බලපත්‍රය අනුව ලියාපදිංචි වීමට අවසර දෙන බව බලශක්ති අමාත්‍ය කාංචන විජේසේකර ප්‍රකාශ කරනවා.\nඅමාත්‍යවරයා මේ බව සඳහන් කළේ ජාතික ඉන්ධන අවසර පත්‍ර ක්‍රමයට අදාළ ට්විටර් පණිවුඩයක් නිකුත් කරමින්.\nත්‍රිරෝද රථ සහ යතුරුපැදි ලියාපදිංචිය සඳහා වෙන ම ඉන්ධන පිරවුම්හල් වෙන් කරන බව ද අමාත්‍යවරයා එහි දී අවධාරණය කරනවා.\nඒ අනුව අමාත්‍යවරයාගේ ට්විටර් පණිවිඩවල දැක්වෙන ජාතික ඉන්ධන බලපත්‍ර පද්ධතිය හා සම්බන්ධ ප්‍රධාන යාවත්කාලීන කිරීම් 05 පහත දැක්වෙනවා.\nසියලුම ත්‍රිරෝද රථ භාවිතා කරන්නන්ගෙන් තම වාහන අදාළ ප්‍රදේශයේ පොලිස් ස්ථානයේ ලියාපදිංචි කර ජූලි 31 වැනිදාට පෙර නිශ්චිත ඉන්ධන පිරවුම්හලක් නම් කරන ලෙස දන්වා තිබෙනවා.\nඅගෝස්තු 01 වැනිදා සිට ත්‍රිරෝද රථවලට තම ලියාපදිංචි ඉන්ධන පිරවුම්හලෙන් පමණක් ඉන්ධන ලබා ගැනීමට අවසර හිමිවේ.\nචැසි අංකයට අනුව ලියාපදිංචි විය නො හැකි වාහන භාවිතා කරන්නන්ට ජූලි 29 සිකුරාදා සිට තම ආදායම් බලපත්‍රය සමඟ ලියාපදිංචි විය හැකියි.\n49CC යතුරුපැදි භාවිතා කරන්නන් තම බලපත්‍ර ලබා ගැනීමට සහ ජාතික ඉන්ධන බලපත්‍රය සඳහා ලියාපදිංචි වීමට මෝටර් රථ ප්‍රවාහන දෙපාර්තමේන්තුවේ ලියාපදිංචි විය යුතුයි.\nඋද්‍යාන උපකරණ, විදුලි ජනක යන්ත්‍ර සහ ඉන්ධන අවශ්‍ය අනෙකුත් උපකරණ භාවිතා කරන්නන්ගෙන් සතිපතා ඉන්ධන අවශ්‍යතා සමඟ තම අවශ්‍යතා අදාළ ප්‍රාදේශීය ලේකම් කාර්යාලවල ලියාපදිංචි කරන ලෙසත්, අවශ්‍යතාවය ලබා ගැනීම සඳහා ඉන්ධන නිශ්චිත පිරවුම්හලක් නම් කරන ලෙස\nයි.",
       "URL": "https://www.hirunews.lk/310980/ඉන්ධන-ලබා-ගැනීමේ-දී-වැදගත්-කරුණු-පහක්",
       "Category": "Local News",
       "Parent URL": "https://www.hirunews.lk/local-news.php?pageID=992"
}