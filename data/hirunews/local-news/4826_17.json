{
       "Source": "hirunews",
       "Timestamp": "Saturday, 22 October 2016 - 19:13",
       "Headline": "මින්නේරියේ ගෙවල් 10 ක් ගිලා බසී",
       "News Content": "පොළොන්නරුව - මින්නේරිය - ගල්ඔය හන්දිය ප්‍රදේශයේ භූමිය වසරක පමණ කාලයක් තිස්සේ ගිලාබැසීමේ තර්ජනයකට ලක්ව ඇති බවට හිරු ප්‍රවෘත්ති අංශයට වාර්තා වුණා.\nප්‍රදේශවාසීන් කියා සිටියේ නිවාස 10 ක් පමණ මේ වනවිට ගිලාබැසීමේ තර්ජනයට ලක්ව ඇති බවයි. සතියක පමණ කාලයක සිට එය වේගවත් වී ඇති බවද ඔවුන් කියා සිටියා.\nසිද්ධිය සැලවීමත් සමඟ අද (22) එම ස්ථානයට පොළොන්නරුව දිස්ත්‍රික් ලේකම් එස්. සේනානායක පැමිණ නිරීක්ෂණය කර තිබෙනවා.\nඅනතුරුව මාධ්‍ය වෙත අදහස් දක්වමින් ඔහු කියා සිටියේ මෙම ගිලාබැසීම පිළිබඳව භූ විද්‍යා හා පතල් කැණීම් කාර්යාංශයේ අවධානය යොමු කරවීමට බලාපොරොත්තු වන බවයි.",
       "URL": "https://www.hirunews.lk/145835/මින්නේරියේ-ගෙවල්-10-ක්-ගිලා-බසී",
       "Category": "Local News",
       "Parent URL": "https://www.hirunews.lk/local-news.php?pageID=4826"
}