{
       "Source": "hirunews",
       "Timestamp": "Sunday, 10 September 2023 - 8:54",
       "Headline": "සෑම පුරවැසියෙකුට ම වෛද්‍ය රක්ෂණයක්",
       "News Content": "රටේ සමස්ත සෞඛ්‍ය ප්‍රතිපත්තිය පිළිබඳව නැවත සිතා බැලිය යුතු බව ජනාධිපති රනිල් වික්‍රමසිංහ පවසනවා.\nජනපති මේ පිළිබඳව පවසා සිටියේ ඊයේ (09) කොළඹ පෞද්ගලික රෝහලක පැවති සැමරුමකට සහභාගී වෙමින්.\nසෑම පුරවැසියෙකුට ම වෛද්‍ය රක්ෂණයක් ලබා දීමට අපේක්ෂා කරන බවයි ඔහු පවසා සිටියේ.\nඒ තුළින් ප්‍රතිකාර ලබා ගැනීමට රජයේ රෝහල්වලට යනවාද පෞද්ගලික රෝහල්වලට යනවාද යන්න තීරණය කිරීමට ජනතාවට හැකියාවක් පවතින බවයි ජනපති සඳහන් කර සිටියේ.\nඑමෙන් ම විවෘත ආර්ථිකයක් තුළ නව ක්‍රමවේදයක් ඔස්සේ දිගු ගමනක් යා යුතු බවත් එයින් පෞද්ගලික ව්‍යවසායකයින්ටත් නව මාවතක් විවර වෙන බවයි ජනපති වැඩිදුරටත් පවසා සිටියේ.",
       "URL": "https://www.hirunews.lk/347767/සෑම-පුරවැසියෙකුට-ම-වෛද්‍ය-රක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=40"
}