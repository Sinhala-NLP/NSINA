{
       "Source": "hirunews",
       "Timestamp": "Friday, 27 May 2022 - 20:17",
       "Headline": "ටොන් 25ක වෛද්‍ය සැපයුම් තොගයක් ඉන්දියාවෙන්",
       "News Content": "ඉන්දියාවෙන් වෛද්‍ය සැපයුම් තොගයක් ශ්‍රී ලංකාවට පිරිනමා තිබෙනවා.\nඉන්දීය වැඩ බලන මහ කොමසාරිස් විනෝද් කේ. ජේකබ් විසින් සෞඛ්‍ය අමාත්‍ය කෙහෙළිය රඹුක්වැල්ලට භාර දුන් මෙම ඖෂධ තොගය ශ්‍රී ලංකා රුපියල් මිලියන 260ක වටිනාකමින් යුක්තයි.\nටොන් 25කට වඩා බරැති මෙම වෛද්‍ය සැපයුම් තොගය අද කොළඹ දී සෞඛ්‍ය අමාත්‍ය කෙහෙළිය රඹුක්වැල්ලට භාර දී තිබෙනවා.\nINS ඝාරියල් නෞකාවෙන් දිවයිනට ළඟා වූ මෙම මානුෂීය ආධාර තොගයට ශ්‍රී ලාංකික ධීවරයන්ගේ පරිහරණය සඳහා වන භූමිතෙල් තොගයක් ද ඇතුළත්.\nමෙම ආධාර තොගය ඉදිරි දිනවලදී ප්‍රතිලාභීන් අතර බෙදා දෙනු ඇති.",
       "URL": "https://www.hirunews.lk/305473/ටොන්-25ක-වෛද්‍ය-සැපයුම්-තොගයක්-ඉන්දියාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=1138"
}