{
       "Source": "hirunews",
       "Timestamp": "Wednesday, 21 August 2019 - 20:37",
       "Headline": "පැරෂුටය ක්‍රියාත්මක නොවීමෙන් මියගිය හමුදා සෙබළාගේ පශ්චාත් මරණ පරීක්ෂණයේදී විවෘත තීන්දුවක්",
       "News Content": "අම්පාර, උහන ගුවන් හමුදා කඳවුරේ පුහුණුවීම් අතරතුර පැරෂුටය ක්‍රියාත්මක නොවීම නිසා යුද හමුදා විශේෂ බලකායේ සෙබළෙකු ඊයේ ජීවිතක්ෂයට පත්වුණා.\nඑම නිලධාරියා සමඟ පුහුණුවීම්වලට එක්ව සිටි ලාන්ස් කෝප්‍රල් හර්ෂ කුමාර අදාළ සිදුවීම සම්බන්ධයෙන් හිරු ප්‍රවෘත්ති වෙත අදහස් පළ කළා.\nමෙම අනතුරෙන් ජීවිතක්ෂයට පත්වුණේ කුඩා ඔය යුද හමුදා කමාන්ඩෝ පුහුණු පාසලේ බලලත් නිලධාරි එච්.එච්.ඒ. චම්පික කුමාරසිරි නැමති නිලධාරියායි.\nචමින්ද කුමාරසිරිල කිරින්ද පුහුල්වැල්ල, ඕවිටිගම උතුර ප්‍රදේශයේ පදිංචිකරුවෙක්.\nමේ අතර මියගිය හමුදා නිලධාරි චම්පික කුමාරසිරිගේ පශ්චාත් මරණ පරීක්ෂණය අම්පාර මහ රෝහලේදී පැවැත්වුණු අතර එහිදී විවෘත තීන්දුවක් ලබාදෙමින් ඔහුගේ සිරුරේ කොටස් රජයේ රස පරීක්ෂක වෙත යොමු කර තිබෙනවා.",
       "URL": "https://www.hirunews.lk/222691/පැරෂුටය-ක්‍රියාත්මක-නොවීමෙන්-මියගිය-හමුදා-සෙබළාගේ-පශ්චාත්-මරණ-පරීක්ෂණයේදී-විවෘත-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=3186"
}