{
       "Source": "hirunews",
       "Timestamp": "Wednesday, 26 April 2023 - 16:17",
       "Headline": "පාස්කු ප්‍රහාරයට අදාළව ඇප මත මුදා හැර සිටින සැකකරුවන් දෙදෙනෙකුට අධිකරණයෙන් නියෝගක්",
       "News Content": "පාස්කු ඉරිදා ප්‍රහාරයට අදාළව ඇප මත මුදා හැර සිටින සැකකරුවන් දෙදෙනෙකුට සෑම ඉරිදා දිනකම අපරාධ පරීක්ෂණ දොපාර්තමේන්තුව හමුවේ පෙනී සිටින ලෙස කොටුව මහේස්ත්‍රාත් තිළිණ ගමගේ අද (26) නියෝග කර තිබෙනවා.\nඒ අනුව ඔවුන් සෑම ඉරිදා දිනකම පෙරවරු 9ත් 12ත් අතර කාලය තුළ අපරාධ පරීක්ෂණ දෙපාර්තමේන්තුව හමුවේ පෙනී සිටිය යුතුයි.\nදැනට ඇප මත මුදා හැර සිටින අබ්දුල් හමීඩ් මොහොමඩ් රිෆායි සහ මොහොම්මදු මර්ශුක් රිලා යන සැකකරුවන් දෙදෙනෙකුට අදාළව මෙම නියෝගය නිකුත් කර තිබෙනවා.",
       "URL": "https://www.hirunews.lk/333510/පාස්කු-ප්‍රහාරයට-අදාළව-ඇප-මත-මුදා-හැර-සිටින-සැකකරුවන්-දෙදෙනෙකුට-අධිකරණයෙන්-නියෝගක්",
       "Category": "Local News",
       "Parent URL": "https://www.hirunews.lk/local-news.php?pageID=389"
}