{
       "Source": "hirunews",
       "Timestamp": "Sunday, 12 November 2017 - 16:50",
       "Headline": "බත් පතෙහි සඟවූ ගංජා මිටියක් බන්ධනාගාරය තුළට රැගෙන යාමට තැත්කළ පුද්ගලයෙකු අත්අඩංගුවට",
       "News Content": "යාපනයේ බන්ධනාගාරය තුල රඳවා සිටින සිරකරුවකුට ගංජා මිටියක් රැගෙන යාමට උත්සහ කළ පුද්ගලයෙකු බන්ධනාගාර නිළධාරීන් විසින් අත්අඩංගුවට ගෙන තිබෙනවා.\nමෙම පුද්ගලයා අදාළ සිරකරුවාගේ සැප දුක් බැලීම සඳහා පැමිණි අයෙකු වන බවයි වාර්තා වන්නේ.\nසිරකරුවාට රැගෙන ගිය කෑම පාර්සලය තුළ ගංජා මිටිය සඟවා ගෙන ඊයේ (11) දහවල් ඔහු මෙලෙස බන්ධනාගාරයට ගොස් තිබුණා.\nබන්ධනාගාර නිළධාරීන් විසින් කෑම පාර්සලය පරීක්ෂා කළ අවස්ථාවේදී අදාළ පුද්ගලයා සැකකටයුතු අන්දමින් හැසිරී තිබෙනවා.\nඑම හේතුවෙන් නිළධාරීන් කෑම පාර්සලය ලිහා පරීක්ෂා කිරීමේදීයි ඒ තුළ වූ ගංජා මිටිය හමුවී ඇත්තේ.\nසැකකරු යාපනය පොලීසිය වෙත භාරදී ඇති අතර ඔහු යාපනය අධිකරණය වෙත ඉදිරිපත් කිරීමට පොලීසිය පියවර ගෙන තිබෙනවා.\nවවුනියාව - දිනසේන රතුගමගේ",
       "URL": "https://www.hirunews.lk/175850/බත්-පතෙහි-සඟවූ-ගංජා-මිටියක්-බන්ධනාගාරය-තුළට-රැගෙන-යාමට-තැත්කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4222"
}