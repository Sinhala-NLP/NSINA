{
       "Source": "hirunews",
       "Timestamp": "Sunday, 03 September 2017 - 13:16",
       "Headline": "දඹුල්ලේ අනතුරකින් අයෙක් මරුට - 12කට තුවාල (ඡායාරූප)",
       "News Content": "දඹුල්ල - මාතලේ ප්‍රධාන මාර්ගයේ පන්නම්පිටිය ප්‍රදේශයේදී වෑන් රථයක් සහ මගී ප්‍රවාහන බස් රථයක් මුහුණට මුහුණලා ගැටීමෙන් වෑන් රථයේ ගමන් ගත් පුද්ගලයෙකු මිය ගොස් තවත් 12 දෙනෙකු තුවාල ලබා රෝහල් ගත කර තිබෙනවා.\nමොවුන් ත්‍රිකුණාමලය ප්‍රදේශයේ පදිංචිකරුවන් වන අතර, අවමංගල්‍යය උත්සවයකට සහභාගිවීමෙන් අනතුරුව නැවත නිවෙස් බලා එමින් සිටියදීයි මෙම අනතුරට මුහුණ දී ඇත්තේ.\nමේ අතර, මහරගම - නාවින්න හන්දියේදී විශ්වවිද්‍යාල සිසුන් ගමන් ගත් බස් රථයක් සහ මෝටර් රථයක් ගැටීමෙන් පසු බස් රථය මාර්ගයෙන් ඉවතට පැන පෙරළී යාමෙන් තුවාල ලැබූ සිසුන් 19 දෙනෙකු ඊයේ රාත්‍රියේ කළුබෝවිල රෝහලට ඇතුළත් කරනු ලැබුවා.",
       "URL": "https://www.hirunews.lk/170051/දඹුල්ලේ-අනතුරකින්-අයෙක්-මරුට-12කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4340"
}