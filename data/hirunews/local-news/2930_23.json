{
       "Source": "hirunews",
       "Timestamp": "Tuesday, 28 January 2020 - 9:11",
       "Headline": "එක්සත් ජාතීන්ගේ සංවිධානයෙන් චීනයට පැසසුම්",
       "News Content": "කොරෝනා වෛරස් වසංගත තත්ත්වය පාලනය කිරීමට චීනය ගන්නා ක්‍රියාමාර්ග එක්සත් ජාතීන්ගේ සංවිධානය අගය කර තිබෙනවා.\nඑම සංවිධානයේ මහලේකම් අන්තෝනියෝ ගුටේරස් ප්‍රකාශ කර ඇත්තේ මෙම තත්ත්වය පාලනය කිරීමට චීනයට ඇති හැකියාව පිළිබදව පූර්ණ විශ්වාසයක් පවතින බවයි.\nඑක්සත් ජාතින්ගේ සංවිධානයේ චීන නිත්‍ය නියෝජිත සෑන් ජුන් සමඟ පැවති සාකච්ඡාවකදී එක්සත් ජාතීන්ගේ සංවිධානයේ මහලේකම්වරයා මේ බව ප්‍රකාශ කර තිබෙනවා.\nවෛරසය රට පුරා පැතිරීම වැළැක්වීමට හා පාලනයට ජනතාවගේ අවශ්‍යතාවන්ට මූල්තැන දෙමින් චීන රජය වේගවත් හා ශක්තිමත් ක්‍රියාමාර්ග ගෙන ඇති බව චීනයේ එක්සත් ජාතීන්ගේ සංවිධානයේ නිත්‍ය නියෝජිත සෑන් ජුන් එහිදී පෙන්වා දී ඇති බව සඳහන්.\nපවතින තත්ත්වය ජය ගැනීමට චීනයට  ඕනෑම සහයෝගයක් සහ ආධාරයක් ලබාදීමට සූදානම් බවයි එක්සත් ජාතීන්ගේ සංවිධානයේ මහලේකම් අන්තෝනියෝ ගුටේරස් අදාළ සාකච්ඡාවේදී වැඩිදුරටත් ප්‍රකාශ කර ඇත්තේ.\nමේ අතර, ජර්මනියෙන් ද කොරෝනා වෛරසය ආසාදිත පළමු රෝගියා වාර්තා වී තිබෙනවා.\nජර්මනියේ මියුනිච් හි ස්ටෑන්බර්ග් නගරයෙන් එම රෝගියා වාර්තා වී ඇති අතර, ඔහුගේ ජාතිකත්වය හෝ වයස පිළිබද මෙතෙක් තොරතුරු අනාවරණ කර නොමැති බවයි විදෙස් වාර්තා සඳහන් කළේ.\nඑමෙන්ම, බ්‍රිතාන්‍යයේ ද කොරෝනා වෛරසය වැළදී ඇති බවට සැක මතු වූ රෝගීන් 73කට එම වෛරසය ආසාදනය වී නොමැති බව සිදුකළ පරීක්ෂණවලදී තහවුරු වී තිබෙනවා.\nලෝක සෞඛ්‍ය සංවිධානය මේ වන විට ප්‍රකාශ කර ඇත්තේ ලොව පුරා රටවල් 11ක කෙරෝනා වෛරසය ආසාදිත පුද්ගලයින් වාර්තා වී ඇති බවයි.\nකෙසේ වෙතත්, මීට දින 3කට පෙර ලෝක සෞඛ්‍ය සංවිධානය සඳහන් කර තිබුණේ කොරෝනා වෛරසය ගෝලීය අර්බුදයක් නොවන බවයි.\nලෝක සෞඛ්‍ය සංවිධානය කොරෝනා වෛරසය සම්බන්ධයෙන් දක්වා ඇති එම ප්‍රතිචාර විදෙස් විචාරකයන්ගේ දැඩි විවේචනයට ලක්ව තිබෙනවා.",
       "URL": "https://www.hirunews.lk/233211/එක්සත්-ජාතීන්ගේ-සංවිධානයෙන්-චීනයට-පැසසුම්",
       "Category": "Local News",
       "Parent URL": "https://www.hirunews.lk/local-news.php?pageID=2930"
}