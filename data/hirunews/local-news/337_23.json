{
       "Source": "hirunews",
       "Timestamp": "Wednesday, 17 May 2023 - 9:45",
       "Headline": "ඇෆ්ගනිස්ථානයේ ජනගහනයෙන් තුනෙන් දෙකක් ආහාර අනාරක්ෂිතභාවයට",
       "News Content": "ඇෆ්ගනිස්ථානයේ ජනගහනයෙන් තුනෙන් දෙකක් ආහාර අනාරක්ෂිතභාවයෙන් පෙළෙන බව හියුමන් රයිට්ස් වොච් සංවිධානය නිකුත් කළ වාර්තාවක් මගින් අනාවරණ වී තිබෙනවා. මෙම පිරිසෙන් දරුවන් 8,75000 ක් උග්‍ර මන්දපෝෂණයට මුහුණ දෙන බවයි දැක්වෙන්නේ.\nඑමෙන්ම කාන්තාවන් සහ ගැහැණු ළමයින් වැඩි වශයෙන් ආර්ථික අහේනියට මුහුණ දී ඇති බව ද එහි සදහන්.\nලෝක බැංකුව සිය වාර්තාවකින් මීට පෙර පෙන්වා දුන්නේ ඇෆ්ගනිස්ථානය ව්‍යසනකාරී මට්ටමේ ආහාර අර්බුදයකට මුහුණ දෙන රටවල් හතෙන් එකක් බවයි.\nහියුමන් රයිට්ස් වොච් වාර්තාවට අනුව ආහාර අර්බුදයට ගොදුරු වූ රටවල් අතරට බුර්කිනා පාසෝ, හයිටි, නයිජීරියාව, සෝමාලියාව, දකුණු සුඩානය සහ යේමනය ද ඇතුළත්.",
       "URL": "https://www.hirunews.lk/335426/ඇෆ්ගනිස්ථානයේ-ජනගහනයෙන්-තුනෙන්-දෙකක්-ආහාර-අනාරක්ෂිතභාවයට",
       "Category": "Local News",
       "Parent URL": "https://www.hirunews.lk/local-news.php?pageID=337"
}