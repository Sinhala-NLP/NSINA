{
       "Source": "hirunews",
       "Timestamp": "Saturday, 30 July 2016 - 18:12",
       "Headline": "පාද යාත්‍රාව නිට්ටඹුවට ළඟාවේ",
       "News Content": "ඒකාබද්ධ විපක්ෂය සංවිධානය කරන ජන සටන පාද යාත්‍රාව අද (30) තුන්වන දිනට ආරම්භවූයේ නෙළුම්දෙනිය නගරයෙන්.\nපා ගමනේ ආරම්භක අවස්ථාවට හිටපු ජනාධිපති මහින්ද රාජපක්ෂ සහභාගි නොවූ අතර, ලංකා සමසමාජ පක්ෂයේ ප්‍රධාන ලේකම් මහාචාර්ය තිස්ස විතාරණ ඇතුලූ ඒකාබද්ධ විපක්ෂය නියෝජනය කරන නායකයින් එක්ව සිටියා.\nකොළඹ - නුවර ප්‍රධාන මාර්ගය ඔස්සේ නෙලූම්දෙණියේ සිට අඹේපුස්ස, වරකාපොළ, පස්යාල නගර පසු කරමින් නිට්ටඹුව නගරයට ළඟාවෙමින් පවතින බවයි ප්‍රදේශයේ හිරු වාර්තාකරුවන් සඳහන් කළේ.\nපාද යාත්‍රාව වරකාපොලට ළඟාවීමෙන් අනතුරුව ශ්‍රී ලංකා නිදහස් පක්ෂයේ හිටපු මහ ලේකම්වරයෙකු වන අභාවප්‍රාප්ත ධර්මසිරි සේනානායකගේ පිළිරුවටද උපහාර පිදීම විශේෂත්වයක්.\nමෙම පා ගමන අතරතුර කොළඹට පිවිසීමේදී ඇතිව තිබෙන බාධාවන් පිළිබඳව රිද්මයානුකූලව සටන් පාඨ ප්‍රකාශ කිරීමටද පා ගමනේ නිරතවූවන් උත්සාහ කළා.\nමේ අතර, හොරගොල්ල - බණ්ඩාරනායක සමාධිය පිහිටි පරිශ්‍රයට ඇතුලූවීම වැළැක්වීම සඳහා ආරක්ෂාව යොදා තිබෙන බව ප්‍රදේශයේ හිරු වාර්තාකරු ප්‍රකාශ කළා.",
       "URL": "https://www.hirunews.lk/139407/පාද-යාත්‍රාව-නිට්ටඹුවට-ළඟාවේ",
       "Category": "Local News",
       "Parent URL": "https://www.hirunews.lk/local-news.php?pageID=4943"
}