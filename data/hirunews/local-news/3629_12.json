{
       "Source": "hirunews",
       "Timestamp": "Wednesday, 28 November 2018 - 20:02",
       "Headline": "මන්ත්‍රී වසන්ත සේනානායක ගැන විවිධ අදහස්",
       "News Content": "පාර්ලිමේන්තු මන්ත්‍රී වසන්ත සේනානායක මහතා පසුගිය දිනවල දැඩි කතාබහට ලක්වුණේ වරින්වර ආණ්ඩු පක්ෂයේ හා විපක්ෂයේ අසුන් ගැනීම හේතුවෙන්.\nමේ සම්බන්ධයෙන් අද පැවති ප්‍රවෘත්ති සාකච්ඡා කිහිපයකදී අදහස් පළ වුණා.\nපසුගිය මස 29 වන දින නව රජයට එක්ව සංචාරක වනජීවි අමාත්‍ය ධුරයේ දිවුරුම් දුන් වසන්ත සේනානායක මහතා පසුගිය 14 වැනිදා එම ධුරයෙන් ඉල්ලා අස්ව එක්සත් ජාතික පක්ෂයට සහය පළ කරන බව සදහන් කළා.\nකෙසේ වෙතත්, ඔහු පසුගිය 21 වැනිදා පැවැති අමාත්‍ය මණ්ඩල රැස්වීමට ද එක්වුණා.\nවසන්ත සේනානායක මහතා නැවතත් එක්සත් ජාතික පෙරමුණේ පාර්ලිමේන්තු කණ්ඩායම් රැස්වීමෙන් අනතුරුව අරලියගහ මන්දිරයේ පැවැති ප්‍රවෘත්ති සාකච්ඡාවට එක්වුණේ පසුගිය 26 වැනිදායි.",
       "URL": "https://www.hirunews.lk/205111/මන්ත්‍රී-වසන්ත-සේනානායක-ගැන-විවිධ-අදහස්",
       "Category": "Local News",
       "Parent URL": "https://www.hirunews.lk/local-news.php?pageID=3629"
}