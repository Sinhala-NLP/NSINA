{
       "Source": "hirunews",
       "Timestamp": "Thursday, 10 August 2023 - 12:04",
       "Headline": "අවවාද දුන් තිදරු පියාට හෙල්මට් ප්‍රහාරයක් (වීඩියෝ)",
       "News Content": "තරුණ පිරිසක් එකතු වී තිදරු පියෙකුට හෙල්මට්වලින් පහර දුන් පිවතක් පිළිබඳව තොරතුරු වාර්තා වෙනවා.\nඒ වාද්දුව වේරගම ප්‍රදේශයෙන් .\nයතුරුපැදි අනතුරකින් මියගිය තරුණයකුගේ අවමගුල් පෙරහරක අනතුරුදායක යතුරුපැදි සංදර්ශන සිදුකරමින් ගමන්ගත් තරුණ පිරිසකට අවවාද කළ මෙම තිදරු පියාට මෙසේ එම තරුණයින් එකතු වී පහර දුන් බවයි වාර්තා වෙන්නේ.\nයතුරුපැදි අනතුරකින් ජීවිතක්ෂයට පත් වූ වාද්දුව තල්පිටිය ප්‍රදේශයේ පදිංචිව සිටී 19 හැව්රිදි තරුණයෙකුගේ අවංගල්‍යය අවස්ථාවකට සහභාගී වෙමින් මෙම තරුණ පිරිස මේ ආකාරයට තනි රෝදයෙන් යතුරුපැදි සංදර්ශන සිදුකර තිබෙනවා,\nඒ දෙස බෝහෝ පිරිසක් පිළිකුලෙන් යුතුව බලාසිට ඇතත් කිසිවකු විරෝධය දක්වා නොමැති අතර එහෙත් එහි රැදී සිටී සිටි මෙම තිදරු පියා එයට විරෝධතාව පලකර තිබෙනවා.\nඑයින් උරණවූ තරුණයන් පනහකට ආසන්න පිරිසක් විරෝධය දැක්වූ දෙදරු පියාට අතින් පයින් සහ හෙල්මට් වලින් පහරදී ඇති අතර , ප්‍රදේශයේ කිහිප දෙනෙක් එක් වී ඔහු බේරාගෙන ඇති බවයි වාර්තා වෙන්නේ.",
       "URL": "https://www.hirunews.lk/344304/අවවාද-දුන්-තිදරු-පියාට-හෙල්මට්-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=109"
}