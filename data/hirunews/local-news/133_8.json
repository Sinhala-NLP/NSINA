{
       "Source": "hirunews",
       "Timestamp": "Tuesday, 01 August 2023 - 14:14",
       "Headline": "ශාන්ත පීතර දේවස්ථානයේ වර්තමාන මීසම් පාලකට එරෙහිව අප්‍රසාදය",
       "News Content": "වසර 120 ක් මිගමුව ශාන්ත පිතර් විදුහල ඇතුළු විදුහල් හතරක සිසු දරුවන් ක්‍රීඩා කල ශාන්ත පීතර විදුහල් ක්‍රීඩාංගනයට ඇතුළු වීමට එම ක්‍රීඩාංගනය යාබදව පහිටි ශාන්ත පීතර දේවස්ථානයේ වර්තමාන මීසම් පාලක ජයන්ත පියතුමා විසින් අවහිර කිරීමට පියවර ගැනීම පිලිබදව දෙමව්පියන් මෙන්ම නගර වැසියන් දැඩි අප්‍රසාදය පල කර තිබෙනවා.\nමිගමුව විජයරත්නම් දෙමල මහාවිද්‍යාලය, අවේමරියා බාලිකා විදුහල, ශාන්ත ජෝශෆ් විදුහල, ශාන්ත පිතර් විදුහලට අමතරව මෙම ක්‍රීඩාපිටිය ක්‍රීඩා පුහුණුවීම් කටයුතු සහ නිවාසාන්තර ක්‍රීඩා තරග පැවත්වීම සදහා භාවිතා කර ඇති බවයි වාර්තා වන්නේ.\nඅප ප්‍රාදේශීය වාර්තාකරු සඳහන් කළේ වත්මන් මීසම් පාලක ජයන්ත පියතුමා මිගමුව ශාන්තමරියා විදුහල්පති වශයෙන් කටයුතු කළ සමයේ විභාග වංචාවක් සම්බන්ධයෙන් චෝදනාවක් ඇතුළු චෝදනා එල්ල වීම හේතුවෙන් එම විදුහලෙන් ඉවත් කර කලාප අධ්‍යාපන කර්යාලයට අනුයුක්ත කර ඇති බවයි.",
       "URL": "https://www.hirunews.lk/343283/ශාන්ත-පීතර-දේවස්ථානයේ-වර්තමාන-මීසම්-පාලකට-එරෙහිව-අප්‍රසාදය",
       "Category": "Local News",
       "Parent URL": "https://www.hirunews.lk/local-news.php?pageID=133"
}