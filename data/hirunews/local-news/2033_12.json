{
       "Source": "hirunews",
       "Timestamp": "Thursday, 08 April 2021 - 16:27",
       "Headline": "ඩෙන්මාර්ක්  සහ බ්‍රිතාන්‍ය කොරෝනා වෛරස් ප්‍රභේද අසාදිත 4ක් මෙරටින් හමුවේ",
       "News Content": "ඩෙන්මාර්ක ප්‍රභේද සහිත කොරෝනා රෝගීන් 3 දෙනෙකු කොළඹින් හමුවී ඇති බව ශ්‍රී ජයවර්ධනපුර විශ්ව විද්‍යාලයේ ආසාත්මිකතා, ප්‍රතිශක්ති විද්‍යා හා සෛල ජෛව විද්‍යා ආයතනයේ අධ්‍යක්ෂ ආචාර්ය චන්දිම ජීවන්දර ප්‍රකාශ කළා.\nඒ පසුගිය මාසයට අදාළව ජෛව නිදර්ශක 55 ක් ආශ්‍රිතව සිදුකළ ජාන අනුක්‍රමික පර්යේෂණවලින්.\nඉන් 36 දෙනෙකුම මෙරටට ආවේණික බී - 1 යි 411 ප්‍රභේදයට අයත් අය බව සඳහන්. එම ජෛව නිදර්ශක අතරින්, එංගලන්තයටම ආවේණික තවත් ප්‍රභේදයක් සහිත රෝගියෙකු නිරෝධායන මධ්‍යස්ථානයකින් සොයා ගෙන තිබෙනවා.\nඑසේම, මීට පෙර හඳුනාගත් සීඝ්‍ර ව්‍යාප්තියක් සහිත එංගලන්ත ප්‍රභේදය ආසාදිත පුද්ගලයින් 7 දෙනෙකු ද හඳුනාගෙන ඇති අතර ඉන් 06 දෙනෙකුම වාර්තා වී ඇත්තේ නිරෝධායන මධ්‍යස්ථානවලින්. අනෙක් පුද්ගලයා ධීවර යාත්‍රාවක පුද්ගලයෙකු බවයි ආචාර්ය චන්දිම ජීවන්දර සඳහන් කළේ.",
       "URL": "https://www.hirunews.lk/267885/ඩෙන්මාර්ක්-සහ-බ්‍රිතාන්‍ය-කොරෝනා-වෛරස්-ප්‍රභේද-අසාදිත-4ක්-මෙරටින්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2033"
}