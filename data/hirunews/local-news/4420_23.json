{
       "Source": "hirunews",
       "Timestamp": "Saturday, 15 July 2017 - 11:00",
       "Headline": "පීලිපැනීමට ලක්වූ දුම්රියේ මැදිරි දෙකක් යළි පීලිගත කෙරේ",
       "News Content": "හැටන් සහ කොටගල අතරදී පීලිපැනීමට ලක්වූ දුම්රියේ මැදිරි දෙකක් මේ වනවිට පීලිගත කර ඇති බව දුම්රිය දෙපාර්තමේන්තුව පවසනවා.\nකෙසේ වෙතත් දුම්රිය මාර්ගය සහ පාලම යථා තත්ත්වයට පත් කිරීමේ කටයුතු තවදුරටත් සිදුවෙමින් පවතින බවයි වාර්තාවන්නේ.\nඉදිරි දින 3 ක කාලය තුළ එම කටයුතු නිම කිරීමට අපේක්ෂිතයි.\nප්‍රධාන පාලක මැදිරිය සඳහන් කළේ පසුගිය දින දෙක තුළ ක්‍රියාත්මක වූ සැළැස්මට අනුව අද දිනයේත් උඩරට මාර්ගයේ දුම්රිය ධාවනය සිදු කෙරෙන බවයි.\nකොළඹ කොටුවේ සිට බදුල්ල බලා ධාවනය වූ රාත්‍රී තැපැල් දුම්රිය පසුගිය 13 වනදා අලූයම හැටන් සහ කොටගල අතර අඩි හැටේ පාලම මතදී පීලිපැනීමට ලක්වුණා.",
       "URL": "https://www.hirunews.lk/165932/පීලිපැනීමට-ලක්වූ-දුම්රියේ-මැදිරි-දෙකක්-යළි-පීලිගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4420"
}