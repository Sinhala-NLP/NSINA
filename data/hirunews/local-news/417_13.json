{
       "Source": "hirunews",
       "Timestamp": "Wednesday, 12 April 2023 - 23:08",
       "Headline": "ජනපතිගේ අලුත් අවුරුදු පණිවිඩය",
       "News Content": "ජනාධිපති රනිල් වික්‍රමසිංහ අලුත් අවුරුද්ද වෙනුවෙන් සැමට සුභ පතා පණිවිඩයක් නිකුත් කර තිබෙනවා.\nඑහි දැක්වෙන්නේ, පසුගිය වසරේ සිංහල හා දෙමළ අලුත් අවුරුද්ද එළැඹෙද් දී අප සැවොම මැදිව සිටියේ දැවැන්ත අර්බුදයකට බවත් අවුරුදු සැමරීම පසෙක ලා, එදිනෙදා ජීවිතය පවත්වාගෙන යෑමේ අරගලයකට අපි මැදිව සිටින බවයි.\nකෙසේ නමුත් මේ අලුත් අවුරුද්ද එළැඹෙනුයේ අප සැමටම කිසියම් සහනදායි පරිසරයක් උදා කරමින් බව එම පණිවිඩයේ සඳහන්.\nතවද ජනාධිපතිවරයා සඳහන් කර ඇත්තේ, අප වෙහෙසිය යුත්තේ, අප උත්සාහ කළ යුත්තේ, එළැඹෙන මීළඟ අලුත් අවුරුද්ද අදටත් වඩා භාග්‍යවත් හා සමෘද්ධිමත් කර ගැනීමට බවයි.\nඑම ප්‍රාර්ථනාව මුදුන්පත් කරගත හැකි වනුයේ අප සියලුදෙනා එකට එක්ව එක මවකගේ දරුවන් ලෙස එක මගක ඉදිරියට යාමෙන් පමණක් බව ද එම පණිවිඩයේ ජනාධිපතිවරයා සඳහන් කර තිබෙනවා.\nඑබැවින් පක්ෂ, පාට, ජාති, ආගම් බේද පසෙකලා නව දැක්මකින් රට වෙනුවෙන් ඉදිරියට යාමට මෙවර අලුත් අවුරුද්ද නව ඇරඹුමක් කර ගත යුතු අතර මේ අලුත් අවුරුද්ද පමණක් නොව අනාගතය ද සුබ වනුයේ එවිට බවයි ජනාධිපතිවරයා වැඩිදුරටත් එම පණිවිඩයෙන් දන්වා සිටින්නේ.",
       "URL": "https://www.hirunews.lk/332426/ජනපතිගේ-අලුත්-අවුරුදු-පණිවිඩය",
       "Category": "Local News",
       "Parent URL": "https://www.hirunews.lk/local-news.php?pageID=417"
}