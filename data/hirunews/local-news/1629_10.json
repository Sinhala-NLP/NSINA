{
       "Source": "hirunews",
       "Timestamp": "Thursday, 14 October 2021 - 13:40",
       "Headline": "ගාල්ලේ වෙඩි තැබීමකින් පුද්ගලයෙකු මිය යයි (ඡායාරූප සහ වීඩියෝ)",
       "News Content": "හබරාදුව - පිංවත්ත ප්‍රදේශයේදී අද දහවල් සිදුවූ වෙඩි තැබීමකින් 44 හැවිරිදි පුද්ගලයෙකු ජිවිතක්ෂයට පත්වී තිබෙනවා.\nපොලීසිය සඳහන් කළේ උණවටුන, දලවැල්ල ප්‍රදේශයේ පදිංචි අයෙකු මෙලෙස ජිවිතක්ෂයට පත්ව ඇති බවයි.\nඔහු යුද හමුදාවේ සේවය කර පසුව ඉන් ඉවත් වී මුදල් පොලියට ලබාදීමේ ව්‍යාපාරයක් පවත්වාගෙන ගිය අයෙක්.\nමියගිය පුද්ගලයා ඔහුට හිමි වෙළඳසැලක් ඉදිරිපිට රැදී සිටියදී යතුරුපැදියකින් පැමිණි පුද්ගලයින් දෙදෙනෙකු විසින් මෙම වෙඩි තැබීම් සිදුකර පලාගොස් තිබුණා.\nසැකකරුවන් මෙතෙක් හඳුනා ගෙන නැහැ.",
       "URL": "https://www.hirunews.lk/284974/ගාල්ලේ-වෙඩි-තැබීමකින්-පුද්ගලයෙකු-මිය-යයි-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1629"
}