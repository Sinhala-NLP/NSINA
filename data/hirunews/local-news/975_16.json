{
       "Source": "hirunews",
       "Timestamp": "Monday, 01 August 2022 - 12:09",
       "Headline": "නිල නිවස ඉන්ධන ගබඩාවක් කර ගත් ප්‍රාදේශීය ලේකම්ට වැඩ වරදියි",
       "News Content": "මුලතිව්, පුදුකුඩීඉරිප්පු ප්‍රාදේශීය ලේකම්වරයාගේ නිල නිවසේ නාන කාමරයක හා තවත් ස්ථානයක නීති විරෝධී ලෙස ගබඩා කොට තිබූ ඉන්ධන ලීටර් 235 ක් පොලීසිය විසින් ඊයේ (31) දා රාත්‍රී අත් අඩංගුවට ගෙන තිතිබෙනවා.\nපුදුකුඩීඉරිප්පු පොලීසියට මහජනතාව විසින් ලබා දුන් ඔත්තුවක් මත එම නිල නිවස පරීක්ෂා කිරීමේ දී එහි නාන කාමරයක් තුළ සගවා තිබූ ඩීසල් ලීටර් 120 ක් පෙට්‍රල් ලීටර් 110 ක් හා භුමිතෙල් ලීටර් 5 ක් සොයා ගැනීමට හැකි වී තිබෙනවා.\nමෙම ඉන්ධන තොගය නිල නිවසේ සේවය කරන සේවකයෙකුගේ බව, අදාල ප්‍රාදේශීය ලේකම්වරයා විසින් පොලීසියට ප්‍රකාශ කොට ඇතත් එම නිල නිවසේ සිට ඇත්තේ සේවිකාවක් පමණක් බව පොලිසිය සදහන් කරනවා.\nමේ සිද්ධිය සම්බන්ධයෙන් පරීක්ෂණ පවත්වන පොලීසිය ප්‍රාදේශීය ලේකම්වරයාට එරෙහිව මුලතිව් අධිකරණයේ නඩු පැවරීමට පියවර ගෙන තිබෙනවා.",
       "URL": "https://www.hirunews.lk/311561/නිල-නිවස-ඉන්ධන-ගබඩාවක්-කර-ගත්-ප්‍රාදේශීය-ලේකම්ට-වැඩ-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=975"
}