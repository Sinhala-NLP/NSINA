{
       "Source": "hirunews",
       "Timestamp": "Wednesday, 26 August 2020 - 10:16",
       "Headline": "රත්මලානේ රන් භාණ්ඩ උකස් ආයතනයකින් කෝටි දෙකක රන් ආභරණ කොල්ල කයි",
       "News Content": "රත්මලාන - බෙලෙක්කඬේ මන්සන්ධියේ පිහිටි රන් භාණ්ඩ උකස් ආයතනයකින් රුපියල් කෝටි දෙකක් පමණ වටිනා රන් භාණ්ඩ සොරාගෙන යාමේ සිද්ධියක් සම්බන්ධයෙන් පොලීසිය පරීක්ෂණයක් ආරම්භ කර තිබෙනවා.\nතෙමහල් ගොඩනැගිල්ලක දෙවන මහලේ පිහිටා ඇති රන් භාණ්ඩ උකස් ආයතනයකින් මෙලෙස රන් භාණ්ඩ සොරාගෙන ගොස් ඇති බවට ඊයේ එහි සේවකයින් විසින් පැමිණිලි කරනු ලැබුවා.\nඋදෑසන සේවයට වාර්තා කිරීමේදී දෙවන මහලේ පිහිටි එම ආයතනයට පිවිසෙන දොර විවෘත කර තිබෙනු දැක ඒ පිළිබදව ආයතනයේ සේවකයින් විසින් සැක සිතී සිදුකළ සොයා බැලීමකදියි රන් භාණ්ඩ තිබූ අල්මාරිය කඩා ඇති බවට නිරීක්ෂණය වී ඇත්තේ.",
       "URL": "https://www.hirunews.lk/248670/රත්මලානේ-රන්-භාණ්ඩ-උකස්-ආයතනයකින්-කෝටි-දෙකක-රන්-ආභරණ-කොල්ල-කයි",
       "Category": "Local News",
       "Parent URL": "https://www.hirunews.lk/local-news.php?pageID=2497"
}