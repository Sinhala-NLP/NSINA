{
       "Source": "hirunews",
       "Timestamp": "Thursday, 13 July 2023 - 7:58",
       "Headline": "ඩෙංගු මඩින්න විශේෂ දින තුනක්",
       "News Content": "දිවයින පුරා අද සිට දින 3ක විශේෂ ඩෙංගු මර්දන මෙහෙයුමක් කරන බව ජාතික ඩෙංගු මර්දන ඒකකයේ අධ්‍යක්ෂ විශේෂඥ වෛද්‍ය නලින් ආරියරත්න පවසනවා.\nහිරු ප්‍රවෘත්ති අංශය කළ විමසීමක දී ඔහු කියා සිටියේ නිවාස, පාසල්, රාජ්‍ය සහ පෞද්ගලික ආයතන මෙන්ම ආගමික ස්ථාන ද මේ යටතේ පරීක්ෂාවට ලක් කරන බවයි.\nමෙම වැඩසටහන සඳහා යුද හමුදාව, පොලීසිය සහ මහජන සෞඛ්‍ය පරීක්ෂකවරුන් එක් වන බව ද විශේෂඥ වෛද්‍යවරයා සඳහන් කළා.\nමේ වසරේ මේ දක්වා ඩෙංගු මරණ 32ක් වාර්තා වී ඇති අතර රෝගීන් 51,768 දෙනෙකු හමුවී තිබෙනවා.\nවැඩිම රෝගීන් සංඛ්‍යාවක් බස්නාහිර පළාතෙන් වාර්තා වන අතර මහනුවර, පුත්තලම, කුරුණෑගල, කෑගල්ල, රත්නපුරය, මඩකලපුව සහ ත්‍රීකුණාමලය යන දිස්ත්‍රික්කවලින් ද රෝගීන් වැඩි වශයෙන් වාර්තා වනවා.",
       "URL": "https://www.hirunews.lk/341021/ඩෙංගු-මඩින්න-විශේෂ-දින-තුනක්",
       "Category": "Local News",
       "Parent URL": "https://www.hirunews.lk/local-news.php?pageID=189"
}