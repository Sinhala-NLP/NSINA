{
       "Source": "hirunews",
       "Timestamp": "Tuesday, 25 May 2021 - 8:18",
       "Headline": "පැලවත්තේ නිවසක් කොල්ල කෑමේ සිද්ධියේ එක් සැකකරුවෙක් අත්අඩංගුවට",
       "News Content": "බත්තරමුල්ල - පැලවත්ත ප්‍රදේශයේ නිවසකින් පසුගිය මැයි 08 වැනිදා සොරාගත් රුපියල් තුන්කෝටි හයලක්ෂයකට අධික මුදලකින් කොටසක් සමඟ ඊට සම්බන්ධ සැකකරුවෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ හිරු ප්‍රවෘත්ති අංශයට කියා සිටියේ රුපියල් කෝටි දෙකකට අධික මුදල් සහ ස්වර්ණාභරණ තොගයක් මෙහිදී සැකකරු ළඟ තිබී සොයාගෙන ඇති බවයි.\nසැකකරු පදිංචි බෙලිහුල්ඔය ප්‍රදේශයේ පිහිටි නිවස ආසන්නයේ සඟවා තිබියදීයි සොරා ගත් මුදල් සහ භාණ්ඩවලින් කොටසක් මෙලෙස සොයා ගැනීමට හැකිව ඇත්තේ.\nසී.සී.ටී.වී. දර්ශන උපයෝගී කරගනිමින් අදාළ විමර්ශන සිදුකළ බවයි පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ.",
       "URL": "https://www.hirunews.lk/272361/පැලවත්තේ-නිවසක්-කොල්ල-කෑමේ-සිද්ධියේ-එක්-සැකකරුවෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1930"
}