{
       "Source": "hirunews",
       "Timestamp": "Friday, 27 September 2019 - 10:36",
       "Headline": "රිය අනතුරකින් දස හැවිරිදි දරුවෙකු මරුට - මවට තුවාල",
       "News Content": "වාරියපොළ - අනුරාධපුර ප්‍රධාන මාර්ගයේ මිනුවන්ගැටේ ප්‍රදේශයේ සිදුවූ රිය අනතුරකින් දරුවෙකු මිය ගොස් දරුවාගේ මව තුවාල ලබා රෝහල් ගත කෙරුණා.\nඊයේ පස්වරුවේ සිදුවූ මෙම අනතුරෙන් මිය ගොස් ඇත්තේ වයස අවුරුදු 10ක් වූ අවුලේගම ප්‍රදේශයේ පදිංචි පිරිමි දරුවෙක්.\nසිය මව සමඟ යතුරුපැදියකින් අනුරාධපුර දෙසට ගමන් කරමින් සිටියදී පිටුපසින් පැමිණි ස්කැමල් රථයක ගැටී මෙම අනතුර සිදුව ඇති බවයි පොලීසිය සදහන් කළේ.\nඅනතුරෙන් තුවාල ලැබූ මිය ගිය දරුවාගේ මව වැඩිදුර ප්‍රතිකාර සඳහා කුරුණෑගල මහරෝහලට ඇතුළත් කෙරුණා.",
       "URL": "https://www.hirunews.lk/225095/රිය-අනතුරකින්-දස-හැවිරිදි-දරුවෙකු-මරුට-මවට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3127"
}