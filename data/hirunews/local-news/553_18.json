{
       "Source": "hirunews",
       "Timestamp": "Monday, 06 February 2023 - 18:25",
       "Headline": "වර්ෂාවෙන් විනාශ වූ අස්වැන්න සත්ත්ව ආහාර සඳහා අලෙවි කිරීමට ගොවි සංවිධාන අවසර ඉල්ලයි",
       "News Content": "වර්ෂාව නිසා හානියට පත්වී ඇති සිය අස්වැන්න සත්ත්ව ආහාර සඳහා අලෙවිකිරීමට අවස්ථාව සලසාදෙන ලෙසට ගොවි සංවිධාන ඉල්ලීම් කර ඇති බව කෘෂිකර්ම අමාත්‍යාංශය පවසනවා.\nමේ වනවිට උතුර - නැගෙනහිර ඇතුලු ප්‍රදේශ කිහිපයකට බලපෑ වැසි සහිත කාලගුණ තත්ත්වය හේතුවෙන් වී වගාවට හානි සිදුව ඇති බවටයි වාර්තාවන්නේ.\nඅස්වනු නෙළීමට ආසන්න කාලයේ සිය වගාවන් ජලයෙන් යටවී පැවතීම නිසා ඒවා විනාශවීමේ අවදානමක් පවතින බවට ගොවි සංවිධාන නියෝජිතයින් බලධාරීන්ට පෙන්වා දී තිබෙනවා.\nමේ හේතුවෙන් මිනිස් පරිභෝජනයට නුසුදුසු අව පැහැගැන්වුණු වී සහල් බවට පත් කොට සත්ත්ව ආහාර වශයෙන් යොදාගැනීම සඳහා අවසර දෙන ලෙසටයි ඔවුන් ඉල්ලා ඇත්තේ.",
       "URL": "https://www.hirunews.lk/326828/වර්ෂාවෙන්-විනාශ-වූ-අස්වැන්න-සත්ත්ව-ආහාර-සඳහා-අලෙවි-කිරීමට-ගොවි-සංවිධාන-අවසර-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=553"
}