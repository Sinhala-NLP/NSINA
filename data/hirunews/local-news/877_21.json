{
       "Source": "hirunews",
       "Timestamp": "Saturday, 10 September 2022 - 17:06",
       "Headline": "ලහිරු වීරසේකරට ඇප (වීඩියෝ)",
       "News Content": "පොලිස් රාජකාරියට බාධා කිරීමේ චෝදනාව මත අත්අඩංගුවට ගත් සමාජ ක්‍රියාකාරිකයෙකු වන ලහිරු වීරසේකර අද පස්වරුවේ ඇප මත මුදා හැරුණා.\nඒ මාලිගාකන්ද මහේස්ත්‍රාත්වරයා කොළඹ ජාතික රෝහලට පැමිණ ඔහු පරීක්ෂා කිරීමෙන් අනතුරුවයි. ඊයේ ඔහු අත්අඩංගුවට ගැණුනු අතර පසුව අසනීප තත්ත්වයක් හේතුවෙන් කොළඹ ජාතික රෝහලට ඇතුළත් කළා.\nමේ අතර රක්ෂිත බන්ධනාගාර ගත කර සිටින රංගන ශිල්පිනි දමිතා අබේරත්නගේ සුවදුක් විමසීමට ජාතික ජනබලවේගයේ පාර්ලිමේන්තු මන්ත්‍රීනි ආචාර්ය හරිනි අමරසූරිය අද බන්ධනාගාරයට පැමිණියා.\nමේ අතර, පාර්ලිමේන්තු මන්ත්‍රී යූ.කේ. සුමිත් උඩුකුඹුරගේ නිවසට පහරදී ගිනි තබා අලාභහානි සිදුකිරීම සම්බන්ධයෙන් සැකකරුවෙකු පොලිසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ සැකකරු වයස අවුරුදු 26 ක් වන මැල්සිරිපුර ප්‍රදේශයේ පදිංචි අයෙකු බවයි.\nමීට අමතරව, බණ්ඩාරවෙල නගරාධිපතිවරයාගේ නිවසට සහ එඩේරමුල්ල ප්‍රාදේශීය සභාවේ මන්ත්‍රීවරුන් තුන්දෙනෙකුගේ නිවෙස්වලට පහරදීමේ සිද්ධිය සම්බන්ධයෙන් තවත් සැකකරුවන් තුන්දෙනෙකු පොලිසිය අත්අඩංගුවට ගෙන තිබුණා.",
       "URL": "https://www.hirunews.lk/315066/ලහිරු-වීරසේකරට-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=877"
}