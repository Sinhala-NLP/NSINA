{
       "Source": "hirunews",
       "Timestamp": "Friday, 15 December 2017 - 10:19",
       "Headline": "දෙමස්සිනාලා කළ ඝාතනය(ඡායාරූප)",
       "News Content": "ආගරපතන පොලිස් වසමට අයත් වුඩිවිල් වතුයායේ වුඩිලන්ඩි කොටසේ පදිංචිව සිටි අවුරුදු තිස්හයක තිදරු පියෙක් උදැල්ලකින් පහරදි ඝාතනය කර ඇති බව ආගරපතන පොලිසිය පවසනවා.\nඊයේ (14) මෙම පහරදිමෙන් මියගොස් ඇත්තේ රාමයියා පෙරියසාමි නැමැති වතු කම්කරුවෙක්.\nතම සොහොයුරියට ආමානුෂික ලෙස සැමියා විසින් පහර දෙන අවස්ථාවේ ඔහුන් පදිංචි නිවසට ආසන්නයේ සිටින එම සොහොයුරියගේ සොහොයුරන් දෙදෙනා එම පහරදිම වැලැක්විමට පැමිණී අවස්ථාවේ තම මස්සිනාට උදැල්ලකින් ඔලුවට පහර දිමෙන් පසු එම පහරදුන් සැකකරුවන් දෙදෙනා විසින්ම තම මස්සිනාව ආගරපතන රෝහල වෙත රැගෙන යන අවස්ථාවේ මියගොස් ඇති බවයි පොලිසිය පවසන්නේ.\nමෙම ඝාතනය සම්බන්ධයෙන් සැකපිට මරණකරුගේ බිරිදගේ සොහොයුරන් දෙදෙනා අත්අඩංගුවට ගත් බවයි පොලිසිය පවසන්නේ.\nආර්ථික දුෂ්කරතා මැද දරිද්‍රතාවයෙන් ජිවත් වන  නිසා වස පානය කර සියලූදෙනා සියදිවි හානි කර ගැනිම සදහා මරණකරු වස බෝතලයක් ගෙනවිත් එය සියලූ දෙනාම පානය කළයුතු බවට බිරිදට කළ යෝජනාව බිරිද විසින් ප්‍රතික්‍ෂ්ප කිරිම නිසා මරණකරු විසින් බිරිදට පහරදි ඇති බවයි දැනට කරන ලද මුලික පරික්‍ෂණවලදි කරුණූ අනාවරණය වි ඇති බවි පොලිසිය පවසන්නේ.\nමියගිය අයගේ සිරුර සමිබන්ධයෙන් මහේස්ත්‍රාත් පරික්‍ෂණයෙන් පසු සිරුර නුවරඑළිය මුලික රෝහලේ අධිකරණ වෛද්‍යවරයා වෙත පශ්චාත් මරණ පරික්‍ෂණය සදහා යොමු කර අත්අඩංගුවට ගත් සැකකරුනන් දෙදෙනා නුවරඑළිය මහේස්ත්‍රාත් අධිකරණය වෙත ඉදිරිපත් කරන බව ආගරපතන පොලිසිය පවසනවා.",
       "URL": "https://www.hirunews.lk/178432/දෙමස්සිනාලා-කළ-ඝාතනය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4171"
}