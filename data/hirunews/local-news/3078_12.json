{
       "Source": "hirunews",
       "Timestamp": "Saturday, 26 October 2019 - 20:06",
       "Headline": "ඉක්මන් තීරණයක් ගත නොහැකි බව, උතුරේ පක්ෂයක් කියයි",
       "News Content": "ප්‍රධාන දේශපාලන පක්ෂ ජනාධිපති ධුර අපේක්ෂකයන්ගේ ප්‍රතිපත්ති ප්‍රකාශන සියල්ල අධ්‍යයනය කර සහය ලබාදෙන අපේක්ෂකයා ගැන අවසන් තීරණයකට එළඹෙන බව ඉලංගෙයි තමිල් අරසු පක්ෂයේ නියෝජිත, උතුර පළාත් සභා හිටපු සභාපති සී.වී.කේ. සිවඥානම් ප්‍රකාශ කළා.\nයාපනයේ අද පැවති මාධ්‍ය හමුවකට එක්වෙමින් ඔහු කියා සිටියේ ඒ සම්බන්ධයෙන් කඩිනම් තීරණ ගත නොහැකි බවයි.\n‘‘ දෙමළ ජාතික සන්ධානයේ නායක ආර්. සම්බන්ධන් ඉන්න මතේ තමයි අපිත් ඉන්නේ. හැම අපේක්ෂකයෙකුම තම ප්‍රතිපත්ති ප්‍රකාශ එළිදක්වන තුරු අපි බලාගෙන ඉන්නවා. අපිට හදිසියක් නැහැ. මේක ඉක්මනින් ගන්න පුළුවන් තීරණයක් නෙමෙයි. සියළු ප්‍රතිපත්ති ප්‍රකාශන එළිදැක්වීමෙන් අනතුරුව ඒ සියල්ල පිළිබදව අපි අපේ අවදානය යොමු කරනවා. පසුව එම ප්‍රතිපත්ති ප්‍රකාශන සන්සන්දනය කරලා ඒ පිළිබදව ගවේෂණයක් කරලා අවසන් තීරණයක් ගන්නවා. අපේ ගැටළුවලට එයාලා ලබාදෙන්න නියමිත විසදුම් මොනවද කියලා අපි හොදට හොයලා බලන්න  ඕන. අනතුරුව අපි අපේ තීන්දුව ගන්නවා. ’’",
       "URL": "https://www.hirunews.lk/227040/ඉක්මන්-තීරණයක්-ගත-නොහැකි-බව-උතුරේ-පක්ෂයක්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3078"
}