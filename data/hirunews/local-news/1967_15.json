{
       "Source": "hirunews",
       "Timestamp": "Saturday, 08 May 2021 - 14:21",
       "Headline": "සයිනොෆාම් එන්නත මෙරට හදිසි භාවිතයට ඖෂධ නියාමන අධිකාරියේ අනුමැතිය",
       "News Content": "චීනයේ නිෂ්පාදිත සයිනොෆාම් එන්නත මෙරට හදිසි භාවිතය සඳහා ජාතික ඖෂධ නියාමන අධිකාරියේ විද්වත් කමිටුවේ අනුමැතිය හිමිවී ඇති බව රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nමේ අතර, එම එන්නත මෙරට ජනතාවට ලබාදීම මේ වනවිට ආරම්භ කර තිබෙනවා.\nඒ පානදුර සෞඛ්‍ය වෛද්‍ය නිලධාරි කාර්යාලයේදීයි. එම සෞඛ්‍ය වෛද්‍ය නිලධාරි කලාපයේ අවදානම් ප්‍රදේශවල සිය දෙනෙකු වෙත අදාළ එන්නත ලබාදීම මේ වනවිට සිදුකරමින් පවතින බවයි හිරු වාර්තාකරු සඳහන් කළේ.\nසයිනොෆාම් එන්නතට ලෝක සෞඛ්‍ය සංවිධානයේ අනුමැතිය හිමිවූයේ ඊයේ දිනයේදීයි.",
       "URL": "https://www.hirunews.lk/270794/සයිනොෆාම්-එන්නත-මෙරට-හදිසි-භාවිතයට-ඖෂධ-නියාමන-අධිකාරියේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1967"
}