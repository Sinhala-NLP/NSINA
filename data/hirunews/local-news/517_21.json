{
       "Source": "hirunews",
       "Timestamp": "Thursday, 23 February 2023 - 17:15",
       "Headline": "සින්ද් භාෂාව පාකිස්ථානයේ ජාතික භාෂාවක් කරන්නැයි යෝජනාවක්",
       "News Content": "සින්ද් භාෂාවට පාකිස්තානයේ ජාතික භාෂාවක තත්වය හිමිවිය යුතු බවට වන යෝජනාවක් එරට සින්ද් ප්‍රාන්ත සභාව විසින් සම්මත කර ගෙන තිබෙනවා.\nපාකිස්තාන ජනතා පක්ෂ නායිකා හීර් සොහෝ විසින් ඉදිරිපත් කළ මෙම යෝජනාවට ප්‍රාන්ත සභාව නියෝජනය කරන සියලු‍ පක්ෂවල ඒකමතික සහය හිමිවූ බවයි විදෙස් මාධ්‍ය වාර්තා සඳහන් කළේ.\nපාකිස්තානයේ අනෙක් ප්‍රාන්තවල භාවිතා කරන භාෂාවලට ද ජාතික භාෂාවක පිළිගැනීම ලබාදිය යුතු බව පකිස්තාන ජනතා පක්ෂ නායිකා හීර් සොහෝ අදාළ යෝජනාවෙන් පෙන්වා දී තිබෙනවා.",
       "URL": "https://www.hirunews.lk/328126/සින්ද්-භාෂාව-පාකිස්ථානයේ-ජාතික-භාෂාවක්-කරන්නැයි-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=517"
}