{
       "Source": "hirunews",
       "Timestamp": "Tuesday, 22 September 2020 - 6:47",
       "Headline": "ගල්කිරියාගමදී  ජීව අත්බෝම්බයක් නිෂ්ක්‍රීය කෙරේ",
       "News Content": "ගල්කිරියාගම මහඉදිගොල්ලාගම ප්‍රදේශයේ වගා බිමකින් හමුවූ ජීව අත් බෝම්බයක් කුරුණෑගල පොලිස් විශේෂ කාර්ය බලකාය විසින් නිෂ්ක්‍රීය කර තිබෙනවා.\nඒ ඊයේ(21) අදාළ වගා බිමේ හිමිකරු විසින් ගල්කිරියාගම පොලීසියයට කළ දැනුම් දීමකින් අනතුරුව පොලීසිය සහ පොලිස් විශේෂ කාර්ය බලකාය එක්ව සිදුකළ මෙහෙයුමකදියි.\nවිදේශීය රටක නිෂ්පාදිත එම අත්බෝම්බය මෙරට ආරක්ෂක අංශ භාවිතා කරන එකක් බව සඳහන්.\nකවුරුන් විසින් කුමන අරමුණක් වෙනුවෙන් එම ජිව අත්බෝම්බය එම ස්ථානයට ගෙනැවිත් දැමුවේද යන්න පිලිබඳව සෙවීම සඳහා ගල්කිරියාගම පොලිස් ස්ථානය විසින් වැඩිදුරටත් විමර්ශන ක්‍රියාත්මකයි.",
       "URL": "https://www.hirunews.lk/250791/ගල්කිරියාගමදී-ජීව-අත්බෝම්බයක්-නිෂ්ක්‍රීය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2438"
}