{
       "Source": "hirunews",
       "Timestamp": "Saturday, 01 May 2021 - 19:34",
       "Headline": "සෑම ගෙවත්තකටම කහ පැළ (වීඩියෝ)",
       "News Content": "සෑම ගෙවත්තකටම කහ පැල බඳුනක් ලබාදීමේ ජාතික වැඩසටහන ජනාධිපති ගෝඨාභය රාජපක්ෂගේ ප්‍රධානත්වයෙන් අද ආරම්භ කෙරුණා.\nඑය සනිටුහන් කරමින් ජනාධිපතිවරයා මිරිහානේ සිය නිවස පිහිටි ගෙවත්තේ කහ පැළයක් ද රෝපණය කළ බවයි ජනාධිපති මාධ්‍ය ඒකකය සඳහන් කළේ.\nනිවසේ කහ අවශ්‍යතාව තම ගෙවත්තෙන්ම සපුරාගැනීම සඳහා පවුලකට කහ පැල බඳුන් 5 බැගින් පවුල් ලක්ෂ 15 කට පැල බෙදාදීම මේ යටතේ සිදු කෙරෙනවා.\nගුණාත්මක බවින් ඉහළ පැළ සෑම ප්‍රදේශයකම පිහිටි ගොවිජන සේවා මධ්‍යස්ථානයේ කෘෂිකර්ම ව්‍යාපෘති නිලධාරි මගින් ලබාගත හැකි බවයි ජනාධිපති මාධ්‍ය අංශය වැඩිදුරටත් සඳහන් කළේ.",
       "URL": "https://www.hirunews.lk/270123/සෑම-ගෙවත්තකටම-කහ-පැළ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1982"
}