{
       "Source": "hirunews",
       "Timestamp": "Friday, 09 December 2016 - 8:46",
       "Headline": "කතරගම - බුත්තල මාර්ගයේ යතුරුපැදි අනතුරකින් 5 හැවිරිදි ළමයෙකු ජීවිතක්ෂයට",
       "News Content": "කතරගම - බුත්තල මාර්ගයේ වල්ලිඅම්මාආර ප්‍රදේශයේදී යතුරුපැදියක් අනතුරට ලක්වීමෙන් වයස අවුරුදු 5 ක කුඩා ළමයෙකු ඊයේ  ජීවිතක්ෂයට පත්වුණා.\nබුත්තල දෙසට ධාවනය වූ යතුරුපැදිය පෙරලී තුවාල ලැබූ යතුරුපැදිකරු මෙන්ම, පිටුපස ගමන්ගත් මෙම ළමයා සහ තවත් අයෙකු බුත්තල රෝහලට ඇතුළත් කරනු ලැබුවා.\nඑහිදී පස් හැවිරිදි ළමයා මියගොස් ඇති බවයි පොලිස් මාධ්‍ය කොට්ඨාශය සඳහන් කළේ.\nතුවාලකරුවන් දෙදෙනා වැඩිදුර ප්‍රතිකාර සඳහා මොනරාගල රෝහල වෙත මාරුකර යවා තිබෙනවා.",
       "URL": "https://www.hirunews.lk/149282/කතරගම-බුත්තල-මාර්ගයේ-යතුරුපැදි-අනතුරකින්-5-හැවිරිදි-ළමයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4762"
}