{
       "Source": "hirunews",
       "Timestamp": "Saturday, 08 July 2017 - 15:29",
       "Headline": "කණ්ඩලමේදී ගසක අත්තකට යටවී සරසවි සිසුන් තුන්දෙනෙකුට තුවාල",
       "News Content": "කණ්ඩලම වැවේ නාන තොටුපලක් අසලදී නුග ගසක අත්තක් කඩා වැටී ඊට යටවීමෙන් ශ්‍රී ජයවර්ධනපුර විශ්වවිද්‍යාලයේ වාණිජ අංශයේ පළමු වසරේ ඉගෙනුම ලබන සිසුන් 03 දෙනෙකු තුවාල ලබා තිබෙනවා.\nඔවුන් අද දහවල් දඹුල්ල මූලික රෝහලට ඇතුළත් කර ඇති අතර, ඉන් එක් සිසුවෙකුගේ තත්වය බරපතල බවයි එහි ප්‍රකාශකයෙකු සඳහන් කළේ.\nමෙලෙස තුවාල ලබා ඇත්තේ වයස අවුරුදු 21 ත්, 22 ත් අතර වයස්වල පසුවන සිසුන් තුන්දෙනෙක්.\nඔවුන් අම්පාර, මහරගම සහ තංගල්ල ප්‍රදේශවල පදිංචිකරුවන්.\nසිසුන් 24 දෙනෙකුගෙන් යුත් කණ්ඩායමක් ප්‍රදේශයේ විනෝද චාරිකාවක් සඳහා පැමිණ ඇති අතර, ඔවුන් වැව අසළ රැදී සිටියදී මෙම  අනතුරට මුහුණපා තිබෙනවා.",
       "URL": "https://www.hirunews.lk/165401/කණ්ඩලමේදී-ගසක-අත්තකට-යටවී-සරසවි-සිසුන්-තුන්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4432"
}