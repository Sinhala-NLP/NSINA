{
       "Source": "hirunews",
       "Timestamp": "Sunday, 19 January 2020 - 12:45",
       "Headline": "සෙල්ලකතරගම ගැටුමට අත්අඩංගුවට ගත් 34 දෙනා අධිකරණයට",
       "News Content": "සෙල්ලකතරගම ප්‍රදේශයේදී පුද්ගලයින් දෙපිරිසක් අතර ඇතිවූ ගැටුමක් සම්බන්ධයෙන් පුද්ගලයින් 34 දෙනෙකු පොලීසිය අත්අඩංගුවට ගෙන තිබෙනවා.\nඑහිදී තවත් පුද්ගලයින් පස්දෙනෙකු තුවාල ලබා ඇති බවයි පොලිසිය සඳහන් කළේ.\nතුවාලකරුවන් කතරගම රෝහලට ඇතුළත් කර ඇති අතර, අත්අඩංගුවට ගත් සැකකරුවන් අද තිස්සමහාරාම මහේස්ත්‍රාත්වරයා හමුවට ඉදිරිපත් කිරීමට නියමිතයි.\nහංවැල්ල ප්‍රදේශයේ සිට වන්දනාවේ පැමිණ සෙල්ලකතරගම මැණික් ගඟේ දිය නාමින් සිටි පිරිසක් සහ ගම්වාසීන් අතර ඊයේ අතර මෙම ගැටුම හටගෙන තිබුණා.",
       "URL": "https://www.hirunews.lk/232570/සෙල්ලකතරගම-ගැටුමට-අත්අඩංගුවට-ගත්-34-දෙනා-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=2946"
}