{
       "Source": "hirunews",
       "Timestamp": "Friday, 20 November 2020 - 19:50",
       "Headline": "හෙරොයින් 100 kg සමඟ තිදෙනෙක් STF අත්අඩංගුවට (වීඩියෝ)",
       "News Content": "මාතර - වැලිගම ප්‍රදේශයේදී හෙරොයින් කිලෝග්‍රෑම් 100ක් සමග පුද්ගලයින් තිදෙනෙකු පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශ නියෝජ්‍ය පොලිස්පති අජිත් රෝහණ මහතා පැවසුවේ එම සැකකරුවන් භාවිතා කරන ලද මෝටර් රථයක්ද අත්අඩංගුවට ගත් බවයි.\nමාතර වැලිගම ප්‍රදේශයේදී මෙම හෙරොයින් තොගය අත්අඩංගුවට ගෙන ඇත්තේ  පොලිස් විහේෂ කාර්යය බලකාය මගින් දින ගණනාවක් පුරා සිදුකරන ලද විමර්ශනයකට අනුවයි.\nඒහිදි හෙරොයින් කිලෝග්‍රෑම් 100ක් සහ පුද්ගලයින් තිදෙනෙකු අත්අඩංගුවට ගෙන ඇති අතර සැකකරුවන් භාවිත කරන ලද මෝටර් රථයක් ද පොලිස් භාරයට ගෙන තිබෙනවා.\nපොලිස් මාධ්‍ය ප්‍රකාශ නියෝජ්‍ය පොලිස්පති අජිත් රෝහණ මහතා පැවසුවේ සිද්ධිය සම්බන්ධයෙන් පොලිස් මත්ද්‍රව්‍ය නාශක කාර්යාංශය සහ විශේෂ කාර්යය බාලකාය විසින් වැඩිදුර විමර්ශණ ක්‍රියාත්මක කරන බවයි.",
       "URL": "https://www.hirunews.lk/255209/හෙරොයින්-100-kg-සමඟ-තිදෙනෙක්-stf-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2322"
}