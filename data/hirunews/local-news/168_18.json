{
       "Source": "hirunews",
       "Timestamp": "Thursday, 20 July 2023 - 7:42",
       "Headline": "නවසීලන්තයේ වෙඩි තැබීමක්: දෙදෙනෙකු මරුට",
       "News Content": "නවසීලන්තයේ ඕක්ලන්ඩ්හි නගර මධ්‍යයේ ඉදිකිරීම් ස්ථානයක සිදු වූ වෙඩි තැබීමකින් පුද්ගලයින් දෙදෙනෙකු මිය ගොස් තිබෙනවා.\nඑරට බලධාරීන් පවසන්නේ වෙඩික්කරු ද මියගොස් ඇති බවයි.\nනවසීලන්තය මේ දිනවල සූදානම් වන්නේ FIFA කාන්තා ලෝක කුසලාන තරඟාවලියේ තරඟ පැවැත්වීමටයි.\nමෙම සිද්ධිය සම්බන්ධයෙන් නවසීලන්ත අගමැති ක්‍රිස් හිප්කින්ස් ප්‍රකාශ කළේ බ්‍රහස්පතින්දා කාන්තා පාපන්දු ලෝක කුසලානයේ ආරම්භක තරගයට පැය කිහිපයකට පෙර මධ්‍යම ඕක්ලන්ඩ්හිදී පුද්ගලයන් දෙදෙනෙකුට වෙඩි තැබීමේ සිද්ධිය ජාතික ආරක්‍ෂාවට තර්ජනයක් නොවන බවත් තරගාවලිය සැලසුම් කළ පරිදිම සිදු කරන බවත්ය.\nගොඩනැඟිලි භූමියක සිදු වූ වෙඩි තැබීමෙන් පොලිස් නිලධාරීන් ඇතුළු හය දෙනෙකු තුවාල ලැබූ අතර තුවක්කුකරු ද මිය ගිහින්.\nමෙම සිද්ධිය සිදුවී ඇත්තේ නවසීලන්තය සහ ඔස්ට්‍රේලියාව එක්ව සත්කාරකත්වය දරන තරගාවලියේ ආරම්භක දිනයට සමගාමීව වීම ගැටලු සහගත බවක් උසුලනවා.\nඅග්‍රාමාත්‍ය ක්‍රිස් හිප්කින්ස් වැඩිදුරත් පවසා ඇත්තේ මෙම වෙඩි තැබීම සම්බන්ධයෙන් තමා කම්පනයට පත් වූ බවත් ඒ සම්බන්ධව සිය දැඩි ශෝකය ප්‍රකාශ කරන බවත් එහෙත් තරඟාවලිය සැලසුම් කළ පරිදි සිදු කරන බවත්ය.\nමෙම සිදුවීම සිදු වුණ ක්වීන් වීදිය මේ වන විට එරට පොලිසිය විසින් සාමකාමී තත්ත්වයක් ඇති කර ඇතැයි මහජනතාවට සහතික විය හැකි බවත් අගමැතිවරයා පැවසූ බව විදෙස් මාධ්‍ය සඳහන් කරනවා.\nප්‍රහාරය සඳහා දේශපාලන හෝ මතවාදී අරමුණක් හඳුනාගෙන නැති බවයි ක්‍රිස් හිප්කින්ස් පවසා ඇත්තේ.\nමේ අතර, නවසීලන්තය සහ නෝර්වේ අතර පැවැත්වෙන FIFA කාන්තා ලෝක කුසලාන ආරම්භක තරගය ඊඩ්න් පාර්ක්හිදී පැවැත්වීමට නියමිතයි.\nඑරට ක්‍රීඩා අමාත්‍ය ග්‍රාන්ට් රොබට්සන් පවසා ඇත්තේ ආරක්ෂාව සහතික කිරීම සඳහා එම ප්‍රදේශයට අමතර පොලිසියක් යොදා ඇති බවයි.",
       "URL": "https://www.hirunews.lk/341843/නවසීලන්තයේ-වෙඩි-තැබීමක්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=168"
}