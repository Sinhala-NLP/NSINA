{
       "Source": "hirunews",
       "Timestamp": "Saturday, 18 February 2017 - 18:35",
       "Headline": "ගිනි නිවන රථ 10 ක් යෙදවූ පිටකොටුවේ ගින්නට හේතුව විදුලි කාන්දුවක් දැයි සැක",
       "News Content": "පිටකොටුව - පළවන හරස් වීදියේ තොග වෙළඳසැලක අද (18) පෙරවරුවේ හට ගත් ගින්න දැඩි පරිශ්‍රමයකින් පසු නිවා දැමුණා.\nකොළඹ ගිනි නිවීමේ ඒකකයේ ප්‍රකාශකයෙකු කියා සිටියේ  ගිනි නිවීමේ රථ 10 ක් ඒ සඳහා යෙදවූ බවයි.\nගොඩනැගිල්ලේ සෙල්ලම් බඩු සහ ප්ලාස්ටික් බඩු ගබඩා කර ඇති බැවින් ගින්න පාලනය කිරීමට අපහසු වුණා.\nමෙම ගින්නට හේතුව මෙතෙක් තහවුරු වී නොමැති අතර, ගිනි නිවීම් ඒකකය සදහන් කළේ විදුලි කාන්දුවක් ඊට හේතුවී ඇති බවට සැක කෙරෙන බවයි.",
       "URL": "https://www.hirunews.lk/154848/ගිනි-නිවන-රථ-10-ක්-යෙදවූ-පිටකොටුවේ-ගින්නට-හේතුව-විදුලි-කාන්දුවක්-දැයි-සැක",
       "Category": "Local News",
       "Parent URL": "https://www.hirunews.lk/local-news.php?pageID=4654"
}