{
       "Source": "hirunews",
       "Timestamp": "Thursday, 25 August 2022 - 17:33",
       "Headline": "සැකකරුවන් බන්ධනාගාර ගත වීමේ වැඩිවීමක්",
       "News Content": "2022 වර්ෂය ආරම්භයත් සමඟ දිවයිනේ සෑම බන්ධනාගර ආයතනයක ම විවිධ චෝදනා සම්බන්ධයෙන් බන්ධනාගාර ගතවන රැඳවියන්ගේ වැඩි වීමක් පෙන්නුම් කරන බව බන්ධනාගාර සංඛ්‍යා ලේඛණ දත්තවලින් අනාවරණය බව බන්ධනාගාර කොමසාරිස් චන්දන ඒකනායක පවසනවා. ‌\nමේ වසර ආරම්භයේ සිට අද (25) දක්වා බන්ධනාගාරවල රඳවා සිටින රැඳවියන්ගේ ප්‍රමාණය සිරකරුවන් 8285ක් හා සැකකරුවන් 14381ක් වශයෙන් දැක්විය හැකි බවයි ඔහු සඳහන් කරන්නේ.\nඒ අනුව එම කාල සීමාව තුළ විවිධ චෝදනා සම්බන්ධයෙන් බන්ධනාගාර ගතවන රැඳවියන් ප්‍රමාණය 22666ක් බවයි දැක්වෙන්නේ.\nඒ අනුව බලනකල පසුගිය වසරවලට සාපේක්ෂව සැකකරුවන් බන්ධනාගාරගත වීමේ වැඩි ප්‍රවනතාවයක් දක්නට ඇති බවයි බන්ධනාගාර කොමසාරිස් (පාලන, පුනරුත්ථාපන, මාධ්‍ය ප්‍රකාශක) චන්දන ඒකනායක ප්‍රකාශ කර සිටියේ.",
       "URL": "https://www.hirunews.lk/313718/සැකකරුවන්-බන්ධනාගාර-ගත-වීමේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=914"
}