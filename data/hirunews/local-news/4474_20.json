{
       "Source": "hirunews",
       "Timestamp": "Sunday, 11 June 2017 - 17:18",
       "Headline": "ආහාර පනත සංශෝධනය කිරීමට සෞඛ්‍ය අමාත්‍යාංශයෙන් තීරණයක්",
       "News Content": "ආහාර පනත කාලානුරූපීව සංශෝධනය කිරීමට සෞඛ්‍ය අමාත්‍යාංශය තීරණය කර තිබෙනවා.\nආහාර පරිභෝජන රටාව, නිෂ්පාදන ක්ෂේත්‍රය සහ ආහාර තාක්ෂණවේදයේ සිදුව ඇති  වෙනස්කම්වලට අනුකූල වන පරිදි ආහාර පනත සංශෝධනය කිරීමට පියවර ගන්නා බවයි එම අමාත්‍යාංශයේ ආහාර පාලන පරිපාලන ඒකකය නිවේදනය කළේ.\nදැනට ක්‍රියාත්මක වන්නේ 1980 වර්ෂයේ පනවන ලද ආහාර පනතයි.\nනව ආහාර පනත සකස් කිරීමට අදාළව අදහස් ඉදිරිපත් කිරීමට කැමති සංවිධාන, ආයතන හෝ පුද්ගලයින් වෙතොත් සෞඛ්‍ය අමාත්‍යාංශයේ ආහාර පාලන පරිපාලන ඒකකය දැනුවත් කරන ලෙස ද ඔවුන් ඉල්ලීමක් කරනවා.",
       "URL": "https://www.hirunews.lk/163329/ආහාර-පනත-සංශෝධනය-කිරීමට-සෞඛ්‍ය-අමාත්‍යාංශයෙන්-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4474"
}