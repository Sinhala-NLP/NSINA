{
       "Source": "hirunews",
       "Timestamp": "Sunday, 29 October 2017 - 19:33",
       "Headline": "ජාතික ප්‍රශ්නය විසදිය හැක්කේ වත්මන් ජනපතිට පමණයි - පූජ්‍ය මැදගොඩ අභයතිස්ස හිමි",
       "News Content": "සියලු ජාතීන්ගේ එකඟත්වයෙන් මෙරට ජාතික ප්‍රශ්නයට විසඳුමක් දිය හැක්කේ වත්මන් ජනාධිපතිවරයාට පමණක් බව ශ්‍රී ලංකා පාලි හා බෞද්ධ විශ්වවිද්‍යාලයේ ජ්‍යෙෂ්ඨ කථිකාචාර්ය, මහාචාර්ය පූජ්‍ය මැදගොඩ අභයතිස්ස හිමියන් පවසනවා.\nඋන්වහන්සේ මේ බව කියා සිටියේ පැපිලියාන සුනේත්‍රාදේවි පිරිවෙන් විහාරස්ථානයේ අද (29) පැවැති පුණ්‍යෝත්සවයකට එක්වෙමින්.\nඉන් අනතුරුව සභාව ඇමතූ ජනාධිපති මෛත්‍රීපාල සිරිසේන කියා සිටියේ කිසිදු ජීවිතයක් විනාශ නොකරමින් සහ විනාශ වන්නට ඉඩ නොතබමින් ගැටුම් නිරාකරණය කර ගැනීම බෞද්ධ ප්‍රතිපත්තිය බවයි.\nඑමෙන්ම ගැටුම් නිරාකරණය විද්‍යාවක් මෙන්ම ශාස්ත්‍රීය විෂයක් ද වන බව ජනාධිපතිවරයා එහිදී අවධාරණය කළා.",
       "URL": "https://www.hirunews.lk/174738/ජාතික-ප්‍රශ්නය-විසදිය-හැක්කේ-වත්මන්-ජනපතිට-පමණයි-පූජ්‍ය-මැදගොඩ-අභයතිස්ස-හිමි",
       "Category": "Local News",
       "Parent URL": "https://www.hirunews.lk/local-news.php?pageID=4246"
}