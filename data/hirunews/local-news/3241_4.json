{
       "Source": "hirunews",
       "Timestamp": "Thursday, 18 July 2019 - 18:11",
       "Headline": "පාසල් දැරියක් සැඩ පහරකට හසුවීමෙන් මරුට - තවත් දැරියක් අතුරුදන්",
       "News Content": "හැටන් ආගරපතන ටොරින්ටන් වත්ත ප්‍රදේශයේදී පාසල් දැරියක් සැඩ පහරකට හසුවීමෙන් මියගොස් තිබෙනවා.\nඇය සමග සිටි තවත් දැරියක් අතුරුදන් බවයි පොලිසිය සඳහන් කළේ.\nඔවුන් සමග සිටි තවත් සිසුවෙක් දිවි බේරාගෙන ඇතැයි අප වාර්තාකරු ප්‍රකාශ කළා.\nපාසල නිමා වී නිවෙස් වෙත යමින් සිටියදීයි මෙම සිසු සිසුවියන් අනතුරට ලක්වී ඇත්තේ.\nඔවුන් ටොරින්ටන් වත්ත ප්‍රදේශයේ සිට කොත්මලේ ඔයට ජලය ගලා බසින ඇල මාර්ගයක් තරණය කර නිවසට යාමට උත්සාහ කර තිබෙනවා.\nඑහිදී මෙම තිදෙනා සැඩ පහරට හසුවී ඇතැයි සඳහන්.\nඅතුරුදන් වූ දැරිය සොයා මෙහෙයුම් ක්‍රියාත්මකයි.",
       "URL": "https://www.hirunews.lk/220570/පාසල්-දැරියක්-සැඩ-පහරකට-හසුවීමෙන්-මරුට-තවත්-දැරියක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=3241"
}