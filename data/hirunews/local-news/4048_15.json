{
       "Source": "hirunews",
       "Timestamp": "Wednesday, 07 March 2018 - 18:57",
       "Headline": "කෙසෙල්වත්තෙන් සොයාගත් හිස සංවිධානාත්මක අපරාධ කල්ලි දෙකක ගැටුමක ප්‍රතිඵලයක්",
       "News Content": "කෙසෙල්වත්ත බණ්ඩාරනායක මාවත ප්‍රදේශයේ දමාගොස් තිබියදී අද සොයාගත් හිස් කොටස මුල්ලේරියාව ප්‍රදේශයේ පදිංචිකරුවෙකුගේ බවට අනාවරණ වී තිබෙනවා.\nඔහු කොස් මල්ලි යන අන්වර්ථ නාමයෙන් හැඳින්වෙන අයෙක් බවයි පොලිසිය කියාසිටියේ.\nඅද උදෑසන මෙම හිස සොයාගත් අතර කෙසෙල්වත්ත පොලිසිය සහ කොළඹ අපරාධ කොට්ඨාශය සිද්ධිය පිළිබඳ පරීක්ෂණ සිදුකරනු ලබනවා.\nදැනට සිදුකර ඇති විමර්ශණයේදී අනාවරණ වී ඇති කරුණු අනුව සැක කරනු ලබන්නේ පසුගිය මස 16 වනදා මෙම ප්‍රදේශයේදීම සිදුවු පුද්ගල ඝාතනයට මෙම සිද්ධියේ ද සම්බන්ධතාවක් ඇති බවයි.\nමෙය සංවිධානාත්මක අපරාධ කණ්ඩායම් දෙකක් අතර ගැටුමක ප්‍රතිඵලයක් බවට ද අනාවරණ වී ඇති බවයි පොලිසිය සඳහන් කළේ.",
       "URL": "https://www.hirunews.lk/185377/කෙසෙල්වත්තෙන්-සොයාගත්-හිස-සංවිධානාත්මක-අපරාධ-කල්ලි-දෙකක-ගැටුමක-ප්‍රතිඵලයක්",
       "Category": "Local News",
       "Parent URL": "https://www.hirunews.lk/local-news.php?pageID=4048"
}