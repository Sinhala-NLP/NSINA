{
       "Source": "hirunews",
       "Timestamp": "Monday, 17 October 2022 - 13:28",
       "Headline": "ගොවීන්ට මහ කන්නයට වගා ණය නිකුත් කිරීම ඇරඹේ",
       "News Content": "ගොවීන්ට ඉදිරි මහ කන්නය සඳහා ගොවි බැංකු මගින් වගා ණය නිකුත් කිරීම ආරම්භ කර ඇති බව කෘෂිකර්ම අමාත්‍යාංශය පවසනවා.\nඑය සංකේතවත් කරමින් කෘෂිකර්ම අමාත්‍ය මහින්ද අමරවීර වගා ණයලාභී ගොවීන් 11 දෙනෙකුට රුපියල් 50,000 බැගින් ලබාදීමට කටයුතු කළ බවයි එම අමාත්‍යාංශය සඳහන් කළේ.\nමෙම වසර තුළ වගා කටයුතු සඳහා ගොවි බැංකු විසින් රුපියල් බිලියන 7,124 ක්, ගොවීන් දෙලක්ෂ හත්දහස් එකසිය තුන්දෙනෙකුට නිකුත් කර තිබෙනවා.\nමේ වසරේ අගෝස්තු මාසය වනවිට ගොවීන් 154,641 දෙනෙකු ලබාගත් වගා ණය ආපසු ගෙවා ඇති අතර, එම මුදල රුපියල් මිලියන 5,472 ක්.\nජනාධිපතිවරයාගේ උපදෙස් පරිදි රාජ්‍ය බැංකුවලින් ගොවීන් ලබාගත් ණය මුදල්වලින් රුපියල් මිලියන 688 ක් කපා හැර තිබෙනවා.\nඑම ගොවි ණය වසර දෙකක් තුළ මහා භාණ්ඩාගාරයෙන් අදාළ බැංකු වෙත ලබාදීමට නියමිතයි.",
       "URL": "https://www.hirunews.lk/318098/ගොවීන්ට-මහ-කන්නයට-වගා-ණය-නිකුත්-කිරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=797"
}