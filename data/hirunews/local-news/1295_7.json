{
       "Source": "hirunews",
       "Timestamp": "Monday, 14 March 2022 - 12:25",
       "Headline": "හිටපු ඇමති වාසුදේව නිල නිවස භාර දෙයි (වීඩියෝ)",
       "News Content": "ආණ්ඩුවේ හවුල්කාර පක්ෂයක් නියෝජනය කරන ජලසම්පාදන අමාත්‍ය වාසුදේව නානායක්කාර තම රාජකාරි වාහන සහ නිල නිවාස සියල්ල ජලසම්පාදන අමාත්‍යාංශ ලේකම් ආචාර්ය ප්‍රියත් බන්දු වික්‍රම වෙත අද භාර දී තිබෙනවා.\nතමා අමාත්‍ය මණ්ඩලයේ රැස්වීම් වර්ජනය කිරීමත්, අමාත්‍යාංශයේ රාජකාරිවලින් ඉවත්වීමත් නිසා තවදුරටත් වාහන අනෙකුත් පහසුකම් ලබාගැනීම සදාචාරාත්මක නොවන බැවින් එම තීරණයට එළඹි බවයි අමාත්‍ය වාසුදේව නානායක්කාර වැඩිදුරටත් සඳහන් කර ඇත්තේ.\nඑසේ ම ජාතික නිදහස් පෙරමුණේ පාර්ලිමේන්තු මන්ත්‍රී නිමල් පියතිස්ස කොළඹ අද පැවති මාධ්‍ය හමුවකට එක්වෙමින් ප්‍රකාශ කළේ නුවරඑළිය - කොත්මලේ ප්‍රාදේශීය සම්බන්ධීකරණ කමිටු සභාපති ධුරයෙන් තමන් අද ඉල්ලා අත්වූ බවයි.\nමේ අතර, කොතරම් බාධා සහ අභියෝග එල්ල වුවත් සිය සටන අත්නොහරින බව හිටපු අමාත්‍ය උදය ගම්මන්පිල ප්‍රකාශ කළා.\nසිය ඉදිරි සැලසුම් ප්‍රකාශයට පත් කිරීම සඳහා කොළඹ අද පැවති ප්‍රවෘත්ති සාකච්ඡාවකට එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/299440/හිටපු-ඇමති-වාසුදේව-නිල-නිවස-භාර-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1295"
}