{
       "Source": "hirunews",
       "Timestamp": "Sunday, 13 August 2023 - 11:02",
       "Headline": "බුද්ධි අංශ නිලධාරියාට කඩුවලින් පහර දීමට හැදූ දෙදෙනෙක් දැලේ",
       "News Content": "වවුනියාවේ වෛරවපුලියන්කුලම ප්‍රදේශයේදී බුද්ධි අංශ නිලධාරියකු කඩුවලින් කැපීමට සූදානම් වූ කල්ලියක සාමාජිකයින් දෙදෙනෙකු පොලිස් විශේෂ කාර්ය බළකායේ නිලධාරීන් විසින් ඊයේ (12) කඩු දෙකක් ද සමඟ අත්අඩංගුවට ගෙන තිබෙනවා.\nවෛරවපුලියන්කුලම යංග් ස්ටාර් ක්‍රීඩාංගණය අසලට යතුරුපැදිවලින් පැමිණි තරුණයින් පිරිසක් එම ස්ථානයේ සිටි තරුණයෙක්ව කඩුවලින් කැපීමට උත්සාහ කළ බව වාර්තා වෙනවා.\nඑම් අවස්ථාවේදී රාජකාරී කටයුත්තකට එම ස්ථානයට ගොස් සිටි බුද්ධි අංශ නිලධාරියකු එය වැළැක්විමට උත්සාහ කළ අවස්ථාවේදී එම නිලධාරියාව කඩුවලින් කැපීමට අදාළ තරුණයින් පිරිස උත්සාහ කර තිබෙනවා.\nතමන් බුද්ධි අංශ නිලධාරියකු බව ප්‍රකාශ කිරීමෙන් පසුව එම තරුණයින් බුද්ධි අංශ නිලධාරියාට පහර දී පලා ගොස් ඇති බව පොලිසිය පවසනවා.\nමේ පිළිබදව පොලිසියට පැමිණිලි ලැබීමෙන් පසුව පොලිස් විශේෂ කාර්ය බළකායේ නිලධාරීන් පිරිසක් වවුනියාවේ පළාත් දෙකකදී කළ සෝදිසි මෙහෙයුමකින් පසුව කඩු දෙකක් සමඟ තරුණයින් දෙදෙනෙකු අත්අඩංගුවට ගැනීමට හැකි වි තිබෙනවා.\nඑම තරුණයින් දෙදෙනා හා කඩු වැඩිදුර පරීක්ෂණ කටයුතු සදහා පොලිස් විශේෂ කාර්ය බළකායේ නිලධාරින් විසින් වවුනියාව පොලිසියට බාර දී ඇති අතර වවුනියාව පොලිසිය මේ සම්බන්ධයෙන් පරීක්ෂණ සිදු කරනවා.",
       "URL": "https://www.hirunews.lk/344650/බුද්ධි-අංශ-නිලධාරියාට-කඩුවලින්-පහර-දීමට-හැදූ-දෙදෙනෙක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=102"
}