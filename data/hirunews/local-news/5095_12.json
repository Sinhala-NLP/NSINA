{
       "Source": "hirunews",
       "Timestamp": "Saturday, 09 April 2016 - 18:54",
       "Headline": "ජනපති දුන් උපදෙස් ගැන ආරක්ෂක ලේකම් දැනුවත් නෑ",
       "News Content": "හිටපු ජනාධිපති මහින්ද රාජපක්ෂට හමුදා ආරක්ෂාව ලබාදෙන ලෙසට ජනාධිපති මෛත්‍රීපාල සිරිසේන උපදෙස් ලබාදී ඇති බවට පැතිර යන වාර්තා සම්බන්ධයෙන් තමන් කිසිවක් නොදන්නා බව ආරක්ෂක ලේකම් කරුණසේන හෙට්ටිආරච්චි ප්‍රකාශ කළා.\nඔහු මේ බව කියා සිටියේ මහරගම තරුණ සේවා සභාවේ අද පැවති, රණවිරු සංසද නිලධාරින්ගේ විශේෂ හමුවට එක්වෙමින්.\nඑහිදී ආරක්ෂක ලේකම් කරුණාසේන හෙට්ටිආරච්චි සදහන් කළේ ත්‍රිවිධ හමුදාව හරහා පුද්ගලයින්ට ආරක්ෂාවට සැපයීමට නීතිමය අවකාශයක් නොමැති බවයි.\nමේ අතර, බොදුබල සේනා සංවිධානය කොළඹ අද (09)  කැදවා තිබූ මාධ්‍ය හමුවකට එක්වූ සිංහල රාවය සංවිධානයේ මහලේකම් පූජ්‍ය මාගල්කන්දේ සුදත්ත හිමියන් ද මේ සම්බන්ධයෙන් අදහස් පළ කළා.\nඋන්වහන්සේ කියා සිටියේ පොලිසියට, හිටපු ජනාධිපතිවරයාට ආරක්ෂාව ලබාදීමට නොහැකි බවයි.",
       "URL": "https://www.hirunews.lk/130505/ජනපති-දුන්-උපදෙස්-ගැන-ආරක්ෂක-ලේකම්-දැනුවත්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5095"
}