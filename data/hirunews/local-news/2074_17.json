{
       "Source": "hirunews",
       "Timestamp": "Saturday, 20 March 2021 - 19:48",
       "Headline": "රත්මලානේ අතුරුදන් සිසුවා සොයා තවදුරටත් විමර්ශණ (වීඩියෝ)",
       "News Content": "රත්මලාන ප්‍රදේශයේ පදිංචි 16 හැවිරිදි පාසල් සිසුවා අතුරුදන්ව මේ වනවිට දින දෙකක් ඉක්මවා ගොස් ඇතත් ඔහු පිලිබඳ මෙතෙක් කිසිදු තොරතුරක් වාර්තා වී නැහැ.\nපොලීසිය පැවසුවේ ඉලෙක්ට්‍රොනික දත්ත හා සී.සී.ටී.වී. කැමරා දත්ත විශ්ලේෂණය කරමින් මේ වනවිටත් විශේෂ විමර්ශන ක්‍රියාත්මක බවයි.\nඒ සඳහා පොලිස් කණ්ඩායම් 4ක් පරීක්ෂණ ආරම්භ කර තිබෙනවා.\nබම්බලපිටිය ශාන්ත පීතර විද්‍යාලයේ 11 වන ශ්‍රේණියේ ඉගෙනුම ලබන ඇල්ඩන් ඩෙවෝන් කෙනී නමැති මෙම සිසුවා නිවසින් අතුරුදන්ව තිබුණේ පෙරේදා පෙරවරුවේ සිටයි.\nපසුව එම සිසුවා ගාල්ල - කොළඹ ප්‍රධාන මාර්ගයේ මොරටුව දෙසට ගමන් කරන ආකාරය එදින පෙරවරුවේ සී.සී.ටී.වි කැමරාවක සටහන්ව තිබුණා.\nමෙලෙස අතුරුදන්ව ඇත්තේ තම නැගනියගේ දරුවා බව රංගන ශිල්පී සේනක විජේසිංහ සඳහන් කළා.\nඅතුරුදන්ව ඇති ඩෙවෝන්ගේ පියා විදෙස්ගතව සිටින අතර ඔහුගේ මව සඳහන් කළේ තම පුතු නිවසින් පිටව යාමට හේතුවක් නොදන්නා බවයි.\nසිසුවා පිළිබඳ යම් තොරතුරක් වෙතොත් 077 377 98 50 දුරකථන අංකයට දැනුම් දෙන ලෙස සිසුවාගේ මව ජනතාවගෙන් ඉල්ලීමක් කළා.\nමේ අතර, අසත්‍යයක් බවට වාර්තා වූ වෙබ් මාධ්‍යවේදියෙකු පැහැර ගැනීමේ සිද්ධිය සම්බන්ධයෙන් පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ අද යළි පැහැදිලි කිරීමක් කළා.\nඒ ඊයේ කැඳවා තිබූ මාධ්‍ය හමුවේදී අදාළ පුද්ගලයා සිදුකළ මෙම ප්‍රකාශය සම්බන්ධයෙන් මාධ්‍යවේදීන් කරුණු විමසූ අවස්ථාවේදීයි.",
       "URL": "https://www.hirunews.lk/266009/රත්මලානේ-අතුරුදන්-සිසුවා-සොයා-තවදුරටත්-විමර්ශණ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2074"
}