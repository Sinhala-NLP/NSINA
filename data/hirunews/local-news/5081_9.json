{
       "Source": "hirunews",
       "Timestamp": "Wednesday, 20 April 2016 - 11:31",
       "Headline": "අවුකන අනුරුවේ මුදුනට නැගි පුද්ගලයා ඇද වැටී මරුට",
       "News Content": "මතුගම  බටමුල්ල ප්‍රදේශයේ   නිර්මාණය කර තිබු  අවුකන බුදු පිළිම අනුරුවෙහි  තිබු බඹර වදය ඉවත් කිරීමට ගිය පුද්ගලයෙකු ඇද වැටී මිය ගොස් තිබෙනවා.\nපොලිස් මාධ්‍ය ඒකකය පැවසුවේ ඊයේ රාත්‍රි  10යේ සිට දඹාන ආදීවාසී පුද්ගලයින්ගේ  සහයෝගයෙන් බඹර වදය ඉවත් කිරීමට කටයුතු  ආරම්භ කර තිබු බවයි.\nඑම අවස්ථාවෙිදී කඹයක ආධාරයෙන් පිළිමයෙහි ඉහළට නගිමින් සිටි පුද්ගලයෙකුයි එලෙස මිය ගොස් ඇත්තේ.\n52 හැවිරිදි ඔහුගේ මෘත ශරීරය කලුතර රෝහලේ තැන්පත් කර තිබෙනවා.\nමෙම පිළිමය ආසියාවේ උසම හිටි පිළිමය ලෙසයි සැළකෙන්නේ.",
       "URL": "https://www.hirunews.lk/131293/අවුකන-අනුරුවේ-මුදුනට-නැගි-පුද්ගලයා-ඇද-වැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5081"
}