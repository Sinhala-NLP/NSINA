{
       "Source": "hirunews",
       "Timestamp": "Saturday, 13 February 2016 - 13:51",
       "Headline": "සත්ව ආහාරවලට දෙන්න කියු සහල් වෙළඳසැල්වලට එවන්න හදලා",
       "News Content": "මිනිස් පරිභෝජනයට නුසුදුසු සහල් තොගයක් සත්ත්ව ආහාර සඳහා නිකුත් කරන ලෙස අධිකරණ නියෝගයක් තිබියදී යළි වෙළෙඳ පොළට  නිකුත් කිරීම සඳහා නැවත සැකසීමේ ජාවාරමක් පිළිබඳවයි හිරු සී අයි ඒ හරහා ඊයේ අප හෙළි කළේ.\nඅමාත්‍ය මණ්ඩල අනුමැතියකින් තොරව රුපියල් බිලියන 15 කට ආසන්න මුදලක් රජයට පාඩු කරමින් 2014 වසරේ මෙම සහල් තොගය මෙරටට ගෙන්වා තිබූ බව  බරපතල වංචා සහ දූෂණ සෙවීමේ ජනාධිපති කොමිසම  කළ පරීක්ෂණයේදී හෙළිව තිබුණා.\nකොළඹ වෛද්‍ය පර්යේෂණ ආයතනය මෙම සහල් තොග මිනිස් පාරිභෝජනයට නුසුදුසු බවට වාර්තා කර තිබූ අතර ඒ අනුවයි කොළඹ අලුත් කඩේ අංක 5 අධිකරණය මගින් මෙම සහල් තොගය සත්ත්ව ආහාර සඳහා නිකුත් කිරීමට නියෝග කර තිබුණේ.\nගුල්ලන්ගෙන් හා පනු කැඳළිවලින් ගහන එම සහල් තොගයෙන් කොටසක් වාරියපොළ කුඹුක්ගැටේ ප්‍රදේශයේ සහල් මෝලක් තුළ නැවත සකසමින් තිබියදී පාරිභෝගික සේවා අධිකාරියේ කුරුණෑගල දිස්ත්‍රික් කාර්යාල නිලධාරින් විසින් වටලනු ලැබුවා.\nupdate\n---------------------------------------------",
       "URL": "https://www.hirunews.lk/126162/සත්ව-ආහාරවලට-දෙන්න-කියු-සහල්-වෙළඳසැල්වලට-එවන්න-හදලා",
       "Category": "Local News",
       "Parent URL": "https://www.hirunews.lk/local-news.php?pageID=5170"
}