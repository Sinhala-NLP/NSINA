{
       "Source": "hirunews",
       "Timestamp": "Tuesday, 04 July 2017 - 10:04",
       "Headline": "Update -  දුම්රිය එන්ජින් රියදුරන් සහ බලවේග ධාවනාගාර සේවකයන් වර්ජනය අවසන්",
       "News Content": "දුම්රිය එන්ජින් රියදුරු සංගමය සහ මරදාන දුම්රිය විදුලි බලවේග ධාවනාගාර සේවකයින් ආරම්භ කර තිබූ වර්ජනය අවසන් කර තිබෙනවා.\nමරදාන දුම්රිය විදුලි බලවේග ධාවනාගාරයේ ප්‍රධාන අධීක්ෂණ කළමණාකාරවරයාට පිළිගත් ක්‍රමවේදයෙන් බැහැරව ස්ථාන මාරුවීමක් දීමට බළධාරීන් කටයුතු කර ඇති බව පවසමිනුයි මොවුන් අද උදෑසන මෙම වර්ජනය ආරම්භ කළේ.\nකෙසේ වෙතත්, අදාළ ස්ථාන මාරුව අවලංගු කිරීම හේතුවෙන් වර්ජනය අවසන් කළ බවයි ලොකොමෝටිව් රියදුරු සංගමයේ ලේකම් ඉන්දික දොඩම්ගොඩ හිරු ප්‍රවෘත්ති අංශයට කියා සිටියේ.\nUpdate :- Tuesday, July 4, 2017 11.04 Am\n-----------------------------------------------------\nදුම්රිය එන්ජින් රියදුරන් සහ බලවේග ධාවනාගාරයේ සේවකයන් වර්ජනයක\nදුම්රිය එන්ජින් රියදුරු සංගමය සහ මරදාන දුම්රිය විදුලි බලවේග ධාවනාගාරයේ සේවකයින් මේ වන විට වර්ජනයක් ආරම්භ කර තිබෙනවා.\nඒ, මරදාන දුමිරිය විදුලි බලවේග ධාවනාගාරයේ ප්‍රධාන අධීක්ෂණ කළමණාකාරවරයාට පිළිගත් ක්‍රමවේදයෙන් බැහැරව ස්ථාන මාරුවීමක් දීමට බළධාරීන් කටයුතු කර ඇති බව පවසමින්.\nමේ වන විට මෙම දුම්රිය විදුලි බලවේග ධාවනාගාරයේ කළු කොඩි ඔසවා සේවකයින් විරෝධය පළකර ඇති බවයි හිරු වාර්තාකරු සදහන් කළේ.",
       "URL": "https://www.hirunews.lk/165042/update-දුම්රිය-එන්ජින්-රියදුරන්-සහ-බලවේග-ධාවනාගාර-සේවකයන්-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4439"
}