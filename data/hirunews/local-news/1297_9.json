{
       "Source": "hirunews",
       "Timestamp": "Sunday, 13 March 2022 - 8:52",
       "Headline": "ඉන්දු - ශ්‍රී ලංකා දෙවන ටෙස්ට් තරඟයේ දෙවන දිනය අදයි",
       "News Content": "ශ්‍රී ලංකාව සහ ඉන්දියාව අතර බෙංගලූරු හි පැවැත්වෙන දෙවන ටෙස්ට් තරඟයේ දෙවන දිනය අද (13) යි.\nමෙම දිවා රාත්‍රි ටෙස්ට් තරඟයේ සමාරම්භක දිනය වූ ඊයේ (12) කාසියේ වාසිය දිනා පළමුවෙන් පන්දුවට පහරදුන් ඉන්දීය පිල ලකුණු 252කට දවාලීමට ශ්‍රී ලංකා පන්දු යවන්නන් සමත් වුණා.\nඑහෙත්, ඊයේ දිනය නිමා වනවිට පළමු ඉනිමේ පන්දුවට පහරදෙන ශ්‍රී ලංකා පිල කඩුළු 06 ක් දැවී රැස්කරගෙන සිටියේ ලකුණු 86 ක් පමණයි.\nඑහිදී ඇන්ජලෝ මැතිව්ස් ලකුණු 43 ක් ලබාගත් අතර, අනෙක් මුල්පෙල පිතිකරුවන් අඩු ලකුණු සංඛ්‍යාවකට දැවී ගියා.\nනොදැවී කඩුල්ලේ රැඳී සිටින්නේ ලකුණු 13 ක් ලබා සිටින නිරෝෂන් දික්වැල්ල සමඟ ලසිත් ඇඹුල්දෙනියයි.\nශ්‍රී ලංකා පිල තවමත් රැඳී සිටින්නේ ඉන්දියාවට වඩා ලකුණු 166ක් පිටුපසින්.",
       "URL": "https://www.hirunews.lk/299356/ඉන්දු-ශ්‍රී-ලංකා-දෙවන-ටෙස්ට්-තරඟයේ-දෙවන-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=1297"
}