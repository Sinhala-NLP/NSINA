{
       "Source": "hirunews",
       "Timestamp": "Wednesday, 20 September 2017 - 19:36",
       "Headline": "කතරගම අනවසර වෙළඳසැල් නිසා උණුසුම් තත්ත්වයක්",
       "News Content": "කතරගම නගර සීමාවේ පැවති අනවසර වෙළඳසැල් කඩා ඉවත් කිරීමට යාමේදී වෙළදසැල් හිමියන් සහ නිළධාරීන් අතර අද උණුසුම් තත්ත්වයක්  ඇති වුණා.\nකතරගම නගරයේ පිහිටි අනවසර වෙළදසැල් ඉවත් කිරීමේ කටයුතු ඊයේ සිට ආරම්භ කලේ නාගරික සංවර්ධන අධිකාරියේ උපදෙස් මතයි.\nඒ අනුව පොලිස් හා හමුදා ආරක්ෂාව යටතේ  වෙළදසැල් 20 කට වැඩි සංඛ්‍යාවක් බැකෝ යන්ත්‍ර යොදා කඩා ඉවත් කිරීමට පියවර ගැණුනා.\nවෙළදසැල් හිමියන් චෝදනා කළේ වසර 18 කට වැඩි කාලයක් බදු ගෙවමින් සිටියදී කිසිදු පෙර දැනුම් දීමකින් තොරව වෙළෙදසැල් කඩා ඉවත් කීරිම අසාධාරණ බවයි.",
       "URL": "https://www.hirunews.lk/171413/කතරගම-අනවසර-වෙළඳසැල්-නිසා-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4312"
}