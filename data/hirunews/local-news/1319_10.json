{
       "Source": "hirunews",
       "Timestamp": "Friday, 04 March 2022 - 10:45",
       "Headline": "ප්‍රවාහන පුටුව දිලුම්ට ?",
       "News Content": "ප්‍රවාහන රාජ්‍ය අමාත්‍ය ධුරයේ කටයුතු කරන දිලුම් අමුණුගම ප්‍රවාහන කැබිනට් අමාත්‍යවරයා ලෙස දිවුරුම්දීමට නියමිත බව වාර්තා වනවා.\nජනාධිපති කාර්යාලයේ දී ඔහු අද දිවුරුම් දීමට නියමිතව ඇති බවයි දේශපාලන ආරංචි මාර්ග සඳහන් කළේ.\nප්‍රවාහන කැබිනට් අමාත්‍ය ධුරයේ කටයුතු කළ පවිත්‍රා වන්නිආරච්චි ඊයේ විදුලිබල අමාත්‍ය ධුරයේ දිවුරුම් දුන්නා.\nමේ අතර, ජනාධිපති ගෝඨාභය රාජපක්ෂ විසින් විමල් වීරවංශ සහ උදය ගම්මන්පිල අමාත්‍ය ධූරවලින් ඊයේ ඉවත් කිරීමට කටයුතු කරනු ලැබුවා.\nඒ අනුව බලශක්ති අමාත්‍ය ධූරයේ කටයුතු කළ උදය ගම්මන්පිල මන්ත්‍රීවරයා අමාත්‍යාංශයේ සිය නිලධාරීන්ට ස්තූතිය පුද කරමින් අද පෙරවරුවේ ඉන් පිටව ගියා.",
       "URL": "https://www.hirunews.lk/298629/ප්‍රවාහන-පුටුව-දිලුම්ට",
       "Category": "Local News",
       "Parent URL": "https://www.hirunews.lk/local-news.php?pageID=1319"
}