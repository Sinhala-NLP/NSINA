{
       "Source": "hirunews",
       "Timestamp": "Saturday, 09 February 2019 - 21:18",
       "Headline": "CIA අනාවරණයෙන් පසු මැණික් ජාවාරමට තිත",
       "News Content": "සබරගමුව මහ සමන්දේවාල භූමියට බලපෑම් එල්ලවන පරිදි සිදුකළ නීති විරෝධී පතල් ජාවාරම් පිළිබඳ හිරු සී.අයි.ඒ අනාවරණයෙන් පසු එම ජාවාරම්වලට එරෙහිව ක්‍රියාත්මකවීමට ජාතික මැණික් හා ස්වර්ණාභරණ අධිකාරියේ නිලධාරින්ගේ දෑස් විවර වී තිබෙනවා.\nකළු ගඟ මුළුමනින්ම අවහිර වන පරිදි වැට කඩොළු ඉදිකර මැණික් ගැරූ නීති විරෝධී පතල්කරුවන්ගේ ඉදිකිරීම් අප ප්‍රවෘත්තිය විකාශය වීමෙන් පසු ඉවත් කිරීමටයි අධිකාරියේ නිලධාරීන් කටයුතු කර තිබුණේ.\nහිරු සී.අයි.ඒ. වෙත පසුගිය 26 වැනිදා අදහස් දැක්වු සබරගමුව මහ සමන් දේවාලයේ බස්නායක නිලමේවරයා පවසා සිටියේ පුරා විද්‍යා කලාපයක්වන මෙම ඓතිහාසික භූමියට දැඩි බලපෑම් එල්ල වන ලෙස මහා පරිමාන පතල් ජාවාරමක් ක්‍රියාත්මක බවයි.\nපසුගිය කාලය පුරා වගකිව යුතු සියළු බලධාරීන් දැනුවත් කලත් මේ ජාවාරම් මැඩලීමට පියවරක් ගෙන තිබුනේ නැහැ.\nඒ හේතුවෙන් ඓතිහාසික මහ සමන් දේවාලය භූමිය අසල හා රත්නපුර නව නගරයේ සිට මුද්දුව, හකමුව ආදී ගම්මානවලට ගමන් ගන්නා පාලම අසල කලක පටන් සිදුවන මෙම නීති විරෝධී ක්‍රියාවන් හිරු සීගඅයිගඒග අනාවරණය කළා.\nඅප අනාවරණයෙන් පසු මුළු කළු ගගම අවහිර වන පරිදි මෙලෙස වැට කඩොළු යොදමින් නීති විරෝධීව සිදුකළ පතල් ජාවාරම්කරුවන්ගේ ඉදිකිරීම් ඉවත් කිරීමට පියවර ගැනුනා.\nඒ ජාතික මැණික් හා ස්වර්ණාභරණ අධිකාරියේ නිලධාරීන්ගේ මැදිහත්වීමෙන්.\nමෙම ස්ථානයට පැමිණ නිරීක්ෂණය කළ සැනින් කළු ගඟ වනසමින් මැණික් සොයනා ජාවාරම්කරුවන් පැහැදිලිව දැක ගත හැකිව තිබුනා.\nඑහෙත් හිරු සීගඅයිගඒගතුලින් මෙම ජාවාරම් හෙළි කරනා තුරු මෙරට වගකිව යුතු බලධාරීන් ඊට නිසි පියවරක් ගත්තේ නැහැ.\nදැන් නිදි ගැට හැර පියා අවධි වු ජාතික මැණික් හා ස්වර්ණාභරණ අධිකාරියේ නිලධාරීන් කළු ගග වනසමින් ජාවාරම්කරුවන් සොයා ඉදිරියේදීත් නීතිය ක්‍රියාත්මක කරන්නේ දැයි හිරු සී.අයි.ඒ. අවධානයෙන්.",
       "URL": "https://www.hirunews.lk/210074/cia-අනාවරණයෙන්-පසු-මැණික්-ජාවාරමට-තිත",
       "Category": "Local News",
       "Parent URL": "https://www.hirunews.lk/local-news.php?pageID=3510"
}