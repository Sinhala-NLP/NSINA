{
       "Source": "hirunews",
       "Timestamp": "Sunday, 17 July 2022 - 10:37",
       "Headline": "තෙල් බවුසරයක් දැක සුද්දෙක් සතුටින් පිනා යයි (වීඩියෝ)",
       "News Content": "දින ගණනාවකට පසු වැලිගම අයි.ඕ.සී පිරවුම්හල වෙත, ඉන්ධන රැගත් බවුසරයක් පැමිණි අවස්ථාවේ දී ඉන්ධන බලාපොරොත්තුවෙන් දින ගණනක් පෝලිමේ සිටි විදේශීය සංචාරකයෙකු විසින් අත්පොලසන් දෙමින්, ප්‍රීති ඝෝෂා කරමින්, හිස නමා ආචාර කළ පුවතක් වාර්තා වනවා.\nදින කිහිපයකට පෙර වැලිගම අයි.ඕ.සී ඉන්ධන පිරවුම්හල වෙත ඉන්ධන ලැබෙන බව බව ජනතාව දැනුවත් වී තිබුණත්, එම ඉන්ධනහල වෙත ඉන්ධන ලැබී තිබුණේ ඉකුත් 16 වැනි දායි.\nඑම අවස්තාවේ දී අදාළ විදේශිකයා ද ඉන්ධන බලාපොරොත්තුවෙන් සිට ඇති අතර ඉන්ධන බවුසරය පැමිණි මොහොතේ ඔහු විසින් ඉන්ධන බවුසරය වෙත සිය ආචාරය පුද කර තිබෙනවා.\nමීට අමතරව එහි සිටි ප්‍රදේශවාසීන් ද සංචාරකයා සමග එක්ව ප්‍රීති ඝෝෂා නගා තිබෙනවා.",
       "URL": "https://www.hirunews.lk/310184/තෙල්-බවුසරයක්-දැක-සුද්දෙක්-සතුටින්-පිනා-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1014"
}