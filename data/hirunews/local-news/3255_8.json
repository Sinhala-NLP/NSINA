{
       "Source": "hirunews",
       "Timestamp": "Wednesday, 10 July 2019 - 19:44",
       "Headline": "ඉන්ධන මිල පහළට",
       "News Content": "ඉන්ධන මිල සූත්‍රයට අනුව අද මධ්‍යම රාත්‍රියේ සිට ක්‍රියාත්මක වන පරිදි ඉන්ධන මිල පහත දැමීමට රජය තීරණය කර තිබෙනවා.\nඒ අනුව ඔක්ටේන් 92 වර්ගයේ පෙට්‍රල් ලීටරයක් රුපියල්  2කින්ද, ඔක්ටේන් 95 වර්ගයේ පෙට්‍රල් ලීටරය රුපියල් 5 කින්ද, අඩු කළ බවයි මුදල් අමාත්‍යාංශය සඳහන් කළේ.\nඑසේම සුපිරි ඩීසල් ලීටරයක මිල රුපියල් 5 කින්ද අඩුකර තිබෙනවා.\nකෙසේ වෙතත් ඔටෝ ඩීසල් මිලෙහි වෙනසක් නොමැති බවයි මුදල් අමාත්‍යාංශය වැඩිදුරටත් නිවේදනය කළේ.\nඔක්ටේන් 92 වර්ගයේ පෙට්‍රල් ලීටරයක පැවති මිල රුපියල් 138ක් වු අතර නව මිල සංශෝදනයත් සමග එහි නව මිල රුපියල් 136ක්.\nඔක්ටේන් 95 පෙට්‍රල් ලීටරයක පැවති  මිල රුපියල් 164ක් වන අතර නව මිල රුපියල් 159ක්.\nරුපියල් 136ක්ව පැවති සුපිරි ඩීසල් ලීරයක නව මිල රුපියල් 131ක්.\nරුපියල් 104ක ඔටෝ ඩීසල් ලීටරයක මිල කිසිදු වෙනසක්  සිදුවී නැහැ.\nමේ අතර, එම සංශෝධනයට සාපේක්ෂව ලංකා අයි.ඕ.සී. සමාගමද අද මධ්‍යම රාත්‍රියේ සිට ඉන්ධන මිල පහත දමන බව නිවේදනය කළා.\nඅයි.ඕ.සී.මිල ගණන් සංශෝධනය අනුව ඔක්ටේන් 92 පෙට්‍රල් ලීටරයක මිල රුපියල් 3 කින් පහත දමා ඇති අතර, එහි නව මිල වන්නේ රුපියල් 144 ක්.\nඔක්ටේන් 95 පෙට්‍රල් ලීටරයක මිල රුපියල් 5 කින් පහත දමා ඇති අතර, එහි නව මිල රුපියල් 162 ක්.\nසුපර් ඩීසල් ලීටරයක මිල රුපියල් 5 කින් පහත දමා තිබෙනවා.\nඒ අනුව එහි නව මිල වන්නේ රුපියල් 131 ක්.\nකෙසේ වෙතත්, ලංකා ඔටෝ ඩීසල් මිල සංශෝධනයක් සිදුකර නොමැති අතර, එහි මිල රුපියල් 104 ක් ලෙස සටහන් වනවා.",
       "URL": "https://www.hirunews.lk/220050/ඉන්ධන-මිල-පහළට",
       "Category": "Local News",
       "Parent URL": "https://www.hirunews.lk/local-news.php?pageID=3255"
}