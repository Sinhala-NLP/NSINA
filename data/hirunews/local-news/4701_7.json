{
       "Source": "hirunews",
       "Timestamp": "Friday, 20 January 2017 - 9:22",
       "Headline": "කැබ් රථයක් ඇලකට පෙරලී සොහොයුරන් දෙදෙනෙකු මරුට",
       "News Content": "දෙහිඅත්තකණ්ඩිය වැව්සිරිගම ප්‍රදේශයේදී කැබ් රථයක් හෙනාණිගල ඇලට පෙරලීමෙන් පුද්ගලයන් දෙදෙනෙකු මරණයට පත්ව තිබෙනවා.\nඅද අලුයම 1.45 ට පමණ තොඩුවාව දෙසට ධාවනය වු කැබ් රථයක් රියදුරාට පාලනය කර ගැනීමට නොහැකිව ඇලට පෙරලී ඇති බවයි පොලිසිය සඳහන් කලේ.\nමියගොස් ඇත්තේ සහෝදරයන් දෙදෙනෙක් බවට අනාවරණ වී තිබෙනවා.\nඔවුන් හේනාණිගම නව මැදගම ප්‍රදේශයේ පදිංචි 32 සහ 36 හැවිරිදි දෙදෙනෙක්.\nමෘත ශරීර දෙහිඅත්තකණ්ඩිය රෝහලේ තැන්පත් කර ඇති අතර පශ්චාත් මරණ පරීක්ෂණ අද පැවැත්වීමට නියමිතයි.\nදෙහිඅත්තකණ්ඩිය පොලිසිය මෙම අනතුර සම්බන්ධයෙන් විමර්ශණ ආරම්භ කර තිබෙනවා.",
       "URL": "https://www.hirunews.lk/152480/කැබ්-රථයක්-ඇලකට-පෙරලී-සොහොයුරන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4701"
}