{
       "Source": "hirunews",
       "Timestamp": "Thursday, 21 October 2021 - 15:44",
       "Headline": "ආර්යන් ඛාන් බැලීමට ශාරුක් මුම්බායි සිරගෙට",
       "News Content": "මත්ද්‍රව්‍ය සම්බන්ධ චෝදනාවක් හේතුවෙන් ඉන්දීය මත්ද්‍රව්‍ය නාශක කාර්යාංශ අත්අඩංගුවේ පසුවන සුපිරි බොලිවුඩ් නළු ෂාරුක් ඛාන් ගේ පුත්‍රයා වන ආර්යන් ඛාන් බැලීම් සඳහා අද ශාරුක් ඛාන් ඔහු රදවා සිටින මුම්බායි සිරගෙදර වෙත ගිය බව ඉන්දීය මාධ්‍ය වාර්තා කළා.\nආර්යන් ඛාන් රඳවා සිටින ඉන්දියාවේ මුම්බායි හි අතුර් හි පිහිටා ඇති බන්ධනාගාරය අවට ශාරුක් ඛාන් පමිනෙන තුරු ඉන්දීය ජනමාධ්‍යවේදීන් රැස් කමින් සිටි බවයි වාර්ථතා වන්නේ.\nමේ හේතුවෙන් සිය පුත්‍රයා බැලීමට ගිය සුපිරි හොලිවුඩ් තරුවට දැඩි අපහසුතාවකට මුහුණ දීමට සිදු වූ බවත්  පැවසෙනවා.\nසිය පුත්‍රයා මත්ද්‍රව්‍ය සම්බන්ධ චෝදනාවකට හසුව ඉන්දීය මත්ද්‍රව්‍ය නාශක කාර්යාංශයේ අත්අඩංගුවට පත්වීමෙන් අනතුරුව ෂාරුක් ඛාන් මසකට පමන පසුව ප්‍රසිද්ධියේ පෙනී සිටි පළමු අවස්ථාව මෙයයි.\nමෙම සිද්ධියත් සමඟ ඔහු සියලු රූගත කිරීම් සහ ඔහුගේ සෑම බාහිර ක්‍රියාකාරකමක්ම තාවකාලිකව අත්හිටවූ අතර මාධ්‍ය හමුවේ පෙනී සිටීමෙන් සහ සිද්ධිය සම්බන්ධයෙන් කිසිවක් ප්‍රකාශ කිරීමෙන්ද වැළකී සිටියා.\nමේ අතර සිය පුත්‍රයා බැලිීම සඳහා බන්ධනාගාරය වෙත ගිය ශාරුක් ඛාන් හට ජනමාධ්‍යවේදීන් ගෙන් එල්ල වූ හිරිහැර සම්බන්ධයෙන් සිය ට්විටර් ගිණුම ඔස්සේ අදහස් දැක් වූ තවත් සුපිරි බොලිවුඩ් තාරකාවක් වූ පූජා භාත් කියා සිටියේ එය කිසිසේත් සිදු විය යුත්තක් නොවන බවයි.\nඑමෙන්ම ඇය එම පණිවිඩය හරහා ඉන්දීය ජනමාධ්‍යවේදීන්ගෙන් ඉල්ලීමක්ද සිදු කරමින් කියා සිටියේ ශාරුක් මේ මොහොතේ මුහුණ දී ඇති තත්ත්වය අවබෝධ කරගෙන ඔහුට තවදුරටත් බාධා නොවන අයුරින් කටයුතු කරන ලෙසයි.\nමේ අතර ආර්යන් ඛාන් හට ඇප ලබාදෙන දෙන ලෙස ඉල්ලා සිටිමින් ඔහුගේ නීතිඥයන් සිදු කළ ඉල්ලීම ප්‍රතික්ෂේප කළ මුම්බායි අධිකරණය කියා සිටියේ ඒ සම්බන්ධයෙන් ලබන විසි 25දා කැඳවන නඩුවාරයේදී සලකා බලන බවයි.\nඑමෙන්ම මෙම චෝදනා සම්බන්දයෙන් ඔහු සමඟම අත්අඩංගුවට ගැනුණු අර්බාත් මර්චන්ට් සහ මන්මූන් ධමේචා ගේ ඇප අයදුම්පත්‍ර ද ලබන 26 වැනිදා සලකා බලන බවයි මුම්බායි අධිකරණය පවසා සිටියේ.",
       "URL": "https://www.hirunews.lk/285637/ආර්යන්-ඛාන්-බැලීමට-ශාරුක්-මුම්බායි-සිරගෙට",
       "Category": "Local News",
       "Parent URL": "https://www.hirunews.lk/local-news.php?pageID=1615"
}