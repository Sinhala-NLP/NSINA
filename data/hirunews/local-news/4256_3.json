{
       "Source": "hirunews",
       "Timestamp": "Tuesday, 24 October 2017 - 13:32",
       "Headline": "බරපතල වංචා කොමිසමත් කල් ඉල්ලයි",
       "News Content": "බරපතල වංචා දූෂණ විමර්ශනය කරන ජනාධිපති කොමිෂන් සභාව සිය නිළ කාලය තවත් මාස 3කින් දීර්ඝ කරන ලෙස ඉල්ලීමක් කර තිබෙනවා.\nඑහි ලේකම් එච්.ඩබ්ලිව්. ගුණදාස හිරු ප්‍රවෘත්ති අංශයට ප්‍රකාශ කළේ මේ වන විට කොමිසමේ අවසන් වාර්තාව සකස් කරමින් පවතින බවයි.\nබරපතල වංචා විමර්ශන ජනාධිපති කොමිසමේ නිළ කාලය අවසන්වීමට නියමිතව ඇත්තේ නොවැම්බර් 3 වන දායි.\nඊට පෙර අදාළ වාර්තා භාරදීමට සිදුව ඇති බව කොමිසමේ ලේකම්වරයා කියා සිටියා.\nකොමිසම මගින් පසුගිය වසර දෙකයි මාස 7ක කාලය තුළ රාජ්‍ය දේපළවලට අදාළ බරපතල වංචා 34ක් පිළිබඳ පරීක්ෂණ සමාප්ත කර තිබෙනවා.\nනීතිමය කටයුතු සඳහා ඒ අනුව වාර්තා 17ක් භාරදීමට නියමිතයි.\nපසුගිය රජය සමයේ සිදුවූ බරපතල වංචා සහ බලය අනිසි ලෙස යොදා ගැනීමේ සිද්ධීන් පිළිබද පැමිණිලි 1600ක් ලැබී තිබෙනවා.\nසිය අවසන් වාර්තාව මගින් මෙවැනි බරපතල වංචා ඉදිරියේදී වළක්වා ගත හැකි ආකාරය පිළිබඳ නිර්දේශ ඉදිරිපත් කෙරෙන බව ද කොමිසමේ ලේකම් එච්.ඩබ්ලිව්. ගුණදාස වැඩිදුරටත් සඳහන් කළා.\nමේ අතර, ප්‍රශ්නගත බැඳුම්කර ගනුදෙනුව පිළිබඳ විමර්ශන කෙරෙන ජනාධිපති කොමිසමේ අවසන් වාර්තාව ඉදිරිපත් කිරීම සඳහා තවත් සති 6ක කාල දිගුවක් ලබාදුන් බව එම කොමිසම ඊයේ ප්‍රකාශ කළා.",
       "URL": "https://www.hirunews.lk/174294/බරපතල-වංචා-කොමිසමත්-කල්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4256"
}