{
       "Source": "hirunews",
       "Timestamp": "Thursday, 30 June 2016 - 9:43",
       "Headline": "තිදෙනෙකුට මාරු කැදවූ වාලච්චේනේ අනතුර",
       "News Content": "පොළොන්නරුව - මඩකලපුව මාර්ගයේ වාලච්චේන - රිදීතැන්න -  ජයන්තයාය ප්‍රදේශයේදී  සිදුවූ යතුරුපැදි අනතුරකින් පුද්ගලයන් තුන්දෙනෙකු ජීවිතක්ෂයට පත්ව තිබෙනවා.\nපොලීසිය සඳහන් කළේ ඊයේ පස්වරුවේ වැලිකන්දේ සිට නාවල්අඩි ප්‍රදේශයට ධාවනය වූ යතුරුපැදියක් සහ ඊට ප්‍රතිවිරුද්ධ දිසාවෙන් පැමිණි තවත් යතුරුපැදියක් මුහුණට මුහුණලා ගැටීමෙන් මෙම අනතුර සිදුව ඇති බවයි.\nසිද්ධියෙන් තවත් පුද්ගලයෙකු තුවාල ලබා පොළොන්නරුව රෝහලට ඇතුළත් කර තිබෙනවා.\nඅනතුරෙන් මියගොස් ඇත්තේ අවුරුදු 17 සහ 18 යන වයස් සීමාවල පසුවන රිදීතැන්න - සුනාමිජයන්ති ප්‍රදේශයේ පදිංචිකරුවන්  තුන්දෙනෙක්.",
       "URL": "https://www.hirunews.lk/136825/තිදෙනෙකුට-මාරු-කැදවූ-වාලච්චේනේ-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4985"
}