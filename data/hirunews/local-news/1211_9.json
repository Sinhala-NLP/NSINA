{
       "Source": "hirunews",
       "Timestamp": "Monday, 25 April 2022 - 7:36",
       "Headline": "ජනපතිගෙන් ත්‍රෛනිකායික මහනාහිමිවරුන් වෙත ලිපියක්",
       "News Content": "රටේ වත්මන් තත්ත්වය සම්බන්ධයෙන් ජනාධිපතිවරයාටත්, රජයටත් ත්‍රෛනිකායික මහනාහිමිවරුන් විසින් ඉදිරිපත් කරන ලද නිර්දේශ සහ යෝජනා සම්බන්ධයෙන් විශේෂ අවධානය යොමුකර ඒ සම්බන්ධව ගන්නා ඉදිරි ක්‍රියාමාර්ග පිළිබඳව උන්වහන්සේ ලිඛිතව දැනුවත් කිරීමට ජනාධිපති ගෝඨාභය රාජපක්ෂ පියවර ගෙන තිබෙනවා.\nඊට අදාළ ලිපිය බුද්ධශාසන අමාත්‍යාංශ ලේකම් මහාචාර්ය කපිල ගුණවර්ධන විසින් මහනාහිමිවරුන් වෙත ඊයේ පිළිගැන්වූ බවයි වාර්තාවන්නේ.\nඅදාළ ලිපියේ අන්තර්ගතය මෙතෙක් අනාවරණ වී නොමැති අතර, පසුගිය 4 වනදා ත්‍රෛනිකායික මහනාහිමිවරුන් විසින් ඒකාබද්ධව ගනු ලැබූ තීරණයකට අනුව රටේ වත්මන් අර්බුදය විසඳීම සම්බන්ධයෙන් ගතයුතු ක්‍රියාමාර්ග ඇතුළත් යෝජනාවලියක් ජනාධිපතිවරයා වෙත ඉදිරිපත් කර තිබුණා.",
       "URL": "https://www.hirunews.lk/302739/ජනපතිගෙන්-ත්‍රෛනිකායික-මහනාහිමිවරුන්-වෙත-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=1211"
}