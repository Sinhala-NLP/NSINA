{
       "Source": "hirunews",
       "Timestamp": "Tuesday, 13 June 2023 - 23:45",
       "Headline": "වෛද්‍ය පීඨවල සිසුන්ගේ පුහුණු වීම් සඳහා ලබාදෙන මෘත ශරීර මහරගම ප්‍රදේශයේ සුසාන භූමියට අක්‍රමවත්ව බැහැර කෙරේ (වීඩියෝ)",
       "News Content": "වෛද්‍ය පීඨවල සිසුන්ගේ පුහුණු වීම් සඳහා ලබාදෙන මෘත ශරීර මහරගම ප්‍රදේශයේ සුසාන භූමියකට ඉතා අක්‍රමවත් අයුරින් බැහැර කරන බවට හිරු\nප්‍රවෘත්ති වෙත තොරතුරු වාර්තා වනවා.\nවෛද්‍ය පීඨවල සිසුන්ගේ පුහුණුව සඳහා ඇතැම් පිරිස් සිය ඥාතීන්ගේ සිරුරු ලබාදෙන්නේ මහත් සද්භාවයෙන් වුවද එම සිරුරු මෙලෙස බැහැර කිරීම අනුමත\nකළ හැකිද යන්න ගැටලුවක්.\nමහරගම බැරෝඩාවත්තේ පිහිටි ජොරානිස් පීරිස් කනත්ත වෙත මෙම මළසිරුරු ලොරියකින් රැගෙනවිත් ඉතා අනාරක්ෂිත අයුරින් අතහැර දමා යන බවයි වාර්තා වන්නේ.\nසත්වයින්ගේ මළකුණු ලෙස මෙලෙස අනාරක්ෂිතව රැගෙන එන මෙම සිරුරු නිසි පරිදි මිහිදන් කිරීමක් හෝ සිදුවන්නේ නොමැති බව සඳහන්.\nදීර්ඝ කාලයක් තිස්සේ සිදුවන මෙම කටයුත්ත හේතුවෙන් ප්‍රදේශයේ පවතින්නේ දැඩි\nදුර්ගන්ධයක් වන අතර එමෙන්ම සුනඛයින් ඇතුළු සතුන් විසින් මෙම මළසිරුරු කොටස් අවුස්සා ඇති අයුරුද දක්නට ලැබෙන බවයි වාර්තා වන්නේ.\nවෛද්‍ය පීඨවල සිසුන්ගේ පුහුණුව සඳහා ඇතැම් පිරිස් සිය ඥාතීන්ගේ සිරුරු\nලබාදෙන්නේ මහත් සද්භාවයෙන් ලබා දෙන මෙම සිරුරු තවත් ගැටලු රැසකට මුලපුරන අයුරින් මෙලෙස අක්‍රමවත් ලෙස බැහැර කිරීම අනුමත කළ හැකිද?",
       "URL": "https://www.hirunews.lk/337869/වෛද්‍ය-පීඨවල-සිසුන්ගේ-පුහුණු-වීම්-සඳහා-ලබාදෙන-මෘත-ශරීර-මහරගම-ප්‍රදේශයේ-සුසාන-භූමියට-අක්‍රමවත්ව-බැහැර-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=270"
}