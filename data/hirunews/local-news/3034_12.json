{
       "Source": "hirunews",
       "Timestamp": "Sunday, 24 November 2019 - 6:45",
       "Headline": "සේනා යළිත්",
       "News Content": "සේනා දළඹු උවදුර යළිත් දිවයිනේ බඩඉරිඟු වගා කරන දිස්ත්‍රික්ක හතරකින් වාර්තාවන කෘෂිකර්ම දෙපාර්තමේන්තුව පවසනවා.\nඒ අනුව එය පාලනය කිරීම සඳහා මේ වනවිටත් ගොවීන්ට උපදෙස් ලබාදී ඇති බවයි කෘෂිකර්ම දෙපාර්තමේන්තුවේ නියෝජ්‍ය කෘෂිකර්ම අධ්‍යක්ෂ අනුර විජේතුංග කියා සිටියේ.\nපසුගිය වසරේ ඔක්තෝම්බර් මාසයේදී අම්පාර දිස්ත්‍රික්කයේ බඩඉරිඟු වගාවකින් පළමු වරට හමු වූ සේනා දළඹු විශේෂය, මාස තුනහමාරක පමණ කාලයක් තුළ අම්පාර, මොණරාගල, කුරුණෑගල හා අනුරාධපුර දිස්ත්‍රික්කවලට මෙන්ම ගාල්ල සහ මාතර දිස්ත්‍රික්කවලටද ව්‍යාප්ත වුණා.\nබඩඉරිඟු වගා කළ හෙක්ටයාර 80,000 ක් පමණ වගාබිම්වලින් 50% කට අධික ප්‍රමාණයක් සේනා දළඹු වසංගතයට ගොදුරු වූ බවයි කෘෂිකර්ම බලධාරීන් ප්‍රකාශ කළේ.",
       "URL": "https://www.hirunews.lk/228845/සේනා-යළිත්",
       "Category": "Local News",
       "Parent URL": "https://www.hirunews.lk/local-news.php?pageID=3034"
}