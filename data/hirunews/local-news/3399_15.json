{
       "Source": "hirunews",
       "Timestamp": "Wednesday, 17 April 2019 - 9:59",
       "Headline": "සීදූව සමාජශාලාවේ වෙඩි තැබීමේ සිද්ධියේ සැකකරුවන් දෙදෙනෙකු ගිනි අවිය සමඟ අත්අඩංගුවට",
       "News Content": "පසුගිය වසරේ දෙසැම්බර් 19 වනදා සීදූවේ සමාජශාලාවක් තුළ පුද්ගලයෙකුට වෙඩි තැබීමේ සිද්ධිය සම්බන්ධයෙන් සැකකරුවන් දෙදෙනෙකු ඊට අදාළ ගිනි අවියද සමඟ අත්අඩංගුවට ගෙන තිබෙනවා.\nඒ පෑලියගොඩ බස්නාහිර පළාත් උතුර අපරාධ කොට්ඨාශයේ නිලධාරීන් සිදුකළ වැටලීමකදියි.\nඊයේ පස්වරුවේ කඩවත සහ සීදූව ප්‍රදේශවලදී ඔවුන් අත්අඩංගුවට ගත් බවයි පොලීසිය ප්‍රකාශ කළේ.\n46 සහ 47 හැවිරිදි වියේ පසුවන සැකකරුවන් වැඩිදුර විමර්ශන සඳහා අද සීදූව පොලීසියට භාරදීමට නියමිතයි.",
       "URL": "https://www.hirunews.lk/214614/සීදූව-සමාජශාලාවේ-වෙඩි-තැබීමේ-සිද්ධියේ-සැකකරුවන්-දෙදෙනෙකු-ගිනි-අවිය-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3399"
}