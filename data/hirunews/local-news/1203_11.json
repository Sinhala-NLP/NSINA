{
       "Source": "hirunews",
       "Timestamp": "Friday, 29 April 2022 - 10:23",
       "Headline": "අප්‍රේල් මාසයේ සංචාරක ආගමනය සියයට 50කින් පහත වැටේ",
       "News Content": "අප්‍රේල් මාසයේ පළමු දින 26 තුළ දිවයිනට සංචාරකයන් 55,600ක් පැමිණ ඇති අතර, මාර්තු මාසයේ දී පැමිණි සංචාරකයන් සංඛ්‍යාව 106,500කට අධිකයි.\nමේ අනුව, අප්‍රේල් මාසයේ සංචාරක ආගමනය සියයට 50කින් පමණ පහත වැටී තිබෙනවා.\nශ්‍රී ලංකාවේ වර්තමාන ආර්ථික සහ සාමාජීය අවිනිශ්චිතභාවය මෙම තත්ත්වයට හේතුව බව විචාරකයන්ගේ අදහසයි.\nඅප්‍රේල් මාසය සැලකූ විට දෛනිකව මෙරටට පැමිණි සංචාරකයන් සංඛ්‍යාව 3600 සිට 2000 දක්වා පහත වැටී තිබෙනවා.\nඅප්‍රේල් මාසයේ වැඩිම සංචාරකයින් පිරිසක් පැමිණ ඇත්තේ බි්‍රතාන්‍යයෙන්.\nඑම සංඛ්‍යාව 10,326 ක් වන අතර, ඉන්දියාවෙන් සංචාරකයන් 5900ක් සහ ජර්මනියෙන් සංචාරකයන් 5756ක් පැමිණ තිබෙනවා.\nවසරේ මේ දක්වා දිවයිනට පැමිණි මුළු සංචාරකයින්ගේ සංඛ්‍යාව 341,000කට ආසන්නයි.\nමේ අතර, ඉදිරි සංචාර සඳහා මෙරට හෝටල් වෙන් කරවා ගැනීම් සියයට 50කින් පමණ පහත වැටී ඇති බවයි වාර්තා වන්නේ.\nඑමෙන්ම, ශ්‍රී ලංකා සංචාරක සම්මේලනයේ සභාපති එම්. ශාන්තිකුමාර් සඳහන් කළේ, ගුවන් සේවා රැසක් මෙරටට සිදු කරන සිය සංචාර කප්පාදු කිරීමට පියවර ගෙන ඇති බවයි.",
       "URL": "https://www.hirunews.lk/303066/අප්‍රේල්-මාසයේ-සංචාරක-ආගමනය-සියයට-50කින්-පහත-වැටේ",
       "Category": "Local News",
       "Parent URL": "https://www.hirunews.lk/local-news.php?pageID=1203"
}