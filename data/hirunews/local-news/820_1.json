{
       "Source": "hirunews",
       "Timestamp": "Friday, 07 October 2022 - 10:40",
       "Headline": "කල්දේරමට වැටී මිය ගිය සිරකරු පිළිබඳ බන්ධනාගාර දෙපාර්තමේන්තුවේ කනගාටුව (වීඩියෝ)",
       "News Content": "කල්දේරමකට වැටී සිරකරුවකු මිය යාම පිළිබඳ බන්ධනාගාර දෙපාර්තමේන්තුව සිය කනගාටුව පළ කර තිබෙනවා.\nමෙම සිරකරුවා මිය ගියේ, ඊයේ (06) දිනයේ දී යි.\nඔහු පය ලිස්සා උයා තිබුණු මස් වෑංජනයක් මතට වැටී තිබුණේ, ඉකුත් සැප්තැම්බර් මස 26 වැනි දා බව සඳහන්.\nපසු ව අදාළ රැඳවියා දින දහයක් දැඩි සත්කාර ඒකකයේ ප්‍රතිකාර ලබා ඊයේ මිය ගිය බව යි වාර්තා වන්නේ.\nමෙහි සම්පූර්ණ වාර්තාව අඟුණකොළපැලැස්ස බන්ධනාගාර අධිකාරිවරයා විසින් බන්ධනාගාර දෙපාර්තමේන්තුවට ලබා දුන් බව සඳහන්.\nඉන් පසු ඒ පිළිබඳ පරීක්ෂණයක් ද ආරම්භ කිරීමට නියමිත බව යි වාර්තා වනවා.\nමිය ගිය සිරකරුවා බන්ධනාගාරගත වී ඇත්තේ, 2001 වසරේ මරණ දණ්ඩනයක් සඳහා වන අතර, මරණ දණ්ඩනය වසර විසි පහකට පරිවර්තනය වී 2028 වසරේ දී ඔහු නිදහස් වීමට සිටි සිරකරුවෙක්.",
       "URL": "https://www.hirunews.lk/317236/කල්දේරමට-වැටී-මිය-ගිය-සිරකරු-පිළිබඳ-බන්ධනාගාර-දෙපාර්තමේන්තුවේ-කනගාටුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=820"
}