{
       "Source": "hirunews",
       "Timestamp": "Tuesday, 10 September 2019 - 19:46",
       "Headline": "ජනපති සෞදි කථානායක හමුවෙයි",
       "News Content": "ශ්‍රී ලංකාවට පැමිණ සිටින සෞදි අරාබි කථානායක ආචාර්ය අබ්දුල්ලා බින් මොහොමඞ් බින් ඊබ්‍රහම් අල් ෂෙයික් ජනාධිපති කාර්යාලයේදී අද ජනාධිපති මෛත්‍රිපාල සිරිසේන හමුවුණා.\nදෙරට අතර සබඳතා පුළුල් මට්ටමකට ගෙන ඒමට කටයුතු කරන බවයි මෙහිදී සෞදි කථානායකවරයා ප්‍රකාශ කර ඇත්තේ.\nඒ වෙනුවෙන් ඉදිරියේදී නව ගිවිසුමකට එළඹීමට අපේක්ෂා කරන බවද ඔහු සඳහන් කළ බව ජනාධිපති මාධ්‍ය අංශය නිවේදනය කළා.\nමෙහිදී ජනාධීපති මෛත්‍රිපාල සිරිසේන හජ් වන්දනාකරුවන්ට ලබාදෙන පහසුකම් පිළිබඳව සිය ප්‍රශංසාව පළ කළ අතර, ශ්‍රී ලාංකික බැතිමතුන් වැඩි පිරිසකට ඊට සහභාගිවීමට අවස්ථාව සළසා දීම සම්බන්ධයෙන්ද සෞදි කථානායකවරයාගේ අවධානය යොමු කළා.",
       "URL": "https://www.hirunews.lk/224017/ජනපති-සෞදි-කථානායක-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3153"
}