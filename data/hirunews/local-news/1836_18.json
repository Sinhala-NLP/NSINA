{
       "Source": "hirunews",
       "Timestamp": "Wednesday, 07 July 2021 - 11:27",
       "Headline": "ඇන්ජලෝ මැතිව්ස් ජාත්‍යන්තර ක්‍රිකට් ක්‍රීඩාවට සමුදීමේ සූදානමක",
       "News Content": "ශ්‍රී ලංකා ජාතික ක්‍රිකට් කණ්ඩායමේ හිටපු නායක සහ සුපිරි තුන් ඉරියව් ක්‍රීඩක ඇන්ජලෝ මැතිව්ස් ශ්‍රී ලංකා ක්‍රිකට් ආයතනයට ලිපියක් යවා තිබෙනවා.\nඑම ලිපියෙන් ඔහු ශ්‍රී ලංකා ක්‍රිකට් ආයතනයට දන්වා ඇත්තේ ඉදිරි ඉන්දීය තරගාවලිය සඳහා තමන් සලකා නොබලන ලෙසයි.\nතමන් ජාත්‍යන්තර ක්‍රිකට් ක්‍රීඩාවෙන් සමුගැනීමට තීරණය කර ඇති බවත් එම තීරණය ඉදිරි සති දෙක තුළදී ‍ශ්‍රි ලංකා ක්‍රිකට් ආයතනයට දැනුම් දීමට බලාපොරොත්තු වන බවත් එම ලිපියේ වැඩිදුරටත් සඳහන්.\nකෙසේ වෙතත් අද දින ශ්‍රි ලංකා ක්‍රිකට් ආයතනය සමඟ ගිවිසුම් ගත වීමට තිබූ ක්‍රීඩක ගිවිසුමටද ඇන්ජලො මැතිව්ස් අත්සන් තබා තිබුණේ නැහැ.",
       "URL": "https://www.hirunews.lk/276312/ඇන්ජලෝ-මැතිව්ස්-ජාත්‍යන්තර-ක්‍රිකට්-ක්‍රීඩාවට-සමුදීමේ-සූදානමක",
       "Category": "Local News",
       "Parent URL": "https://www.hirunews.lk/local-news.php?pageID=1836"
}