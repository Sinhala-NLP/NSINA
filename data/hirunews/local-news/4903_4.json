{
       "Source": "hirunews",
       "Timestamp": "Monday, 29 August 2016 - 11:12",
       "Headline": "පාසල් දැරියකට අතවර කරමින් වීඩියෝ කරලා",
       "News Content": "හැටන් දික්ඔය ප්‍රදේශයේ 13 හැවිරිදි පාසල් දැරියක් අපයෝජනයකර එය වීඩියෝ ගතකර ජංගම දුරකථන වලින් නරඹමින් සිටි බාලවයස්කරුවන් 05 දෙනෙකු අත්අඩංගුවට ගෙන තිබෙනවා.\nදැරියගේ දෙමව්පියන් හැටන් පොලිසියට කළ පැමිණිල්ලකට අනුව මෙම අත්අඩංගුවට ගැනීම සිදුකර ඇති අතර වීඩියෝ කිරීම සඳහා භාවිතකළ කැමරාවක්ද සොයාගත් බවයි අප වාර්තාකරු සඳහන් කළේ.\nඅදාළ දැරිය වරින් වර දුෂණය කරමින් ඒ සියලු අවස්ථා වීඩියෝ ගතකර ඇති අතර සැකකරුවන් 05 දෙනා අවුරුදු 15ට අඩු පුද්ගලයන් බවයි  මූලික පරීක්ෂණ වලදී අනාවරණ වී ඇත්තේ.\nඅතවරයට ලක්වූ දැරිය හැටන්  මූලික රෝහලට ඇතලත් කර ඇති අතර සැකකරුවන් මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/141727/පාසල්-දැරියකට-අතවර-කරමින්-වීඩියෝ-කරලා",
       "Category": "Local News",
       "Parent URL": "https://www.hirunews.lk/local-news.php?pageID=4903"
}