{
       "Source": "hirunews",
       "Timestamp": "Monday, 09 May 2022 - 12:17",
       "Headline": "පළමුවත්, දෙවැනුවත්, තෙවැනුවත් මව්බිමයි - 69ලක්ෂය පාවා දෙන්නේ නෑ - අගමැති කියයි",
       "News Content": "තමන් කෙරෙහි විශ්වාසය තබමින් මේ රටේ 69 ලක්ෂයක් ජනතාව ලබාදුන් ජනවරමට පිටුපා යෑමට හෝ එයට පයින් ගැසීමට කිසිදු අරමුණක් තමන් තුළ නොමැති බව අග්‍රාමාත්‍ය මහින්ද රාජපක්ෂ පවසනවා.\nඅග්‍රාමාත්‍යවරයා මේ බව සඳහන් කළේ අද අරලියගහ මන්දිරයට පැමිණි ශ්‍රී ලංකා පොදුජන පෙරමුණේ අතිවිශාල පාක්ෂිකයින් පිරිසක් ආමන්ත්‍රණය කරමින්.\nඅද උදෑසන අග්‍රාමාත්‍යවරයාට සහය දැක්වීම සඳහා දිවයිනේ නන් දෙසින් පොදුජන පෙරමුණු පාක්ෂිකයන් රැසක් අරලියගහ මන්දිරයට එක්රොක් වුණා.\nඔවුන් හමුවේ අදහස් දක්වමින් අග්‍රාමාත්‍යවරයා කියා සිටියේ තමන් පළමුවත්, දෙවැනුවත්, තෙවැනුවත් මව්බිම පෙරටු කොට ගෙන සිදුකරගෙන යනු ලබන මෙම දේශපාලන ව්‍යාපාරයෙන් ඉවත් වීමට කිසිදු අදහසක් නොමැති බවයි.\nඅභියෝග ජයගෙන ජනතා සිතුම් පැතුම් ඉටු කිරීමට සිය උපරිම ශක්තියෙන් ඉදිරියටත් ක්‍රියා කරන බව අග්‍රාමාත්‍යවරයා මෙහිදී පැමිණ සිටි පිරිස් අමතමින් සඳහන් කළා,",
       "URL": "https://www.hirunews.lk/303908/පළමුවත්-දෙවැනුවත්-තෙවැනුවත්-මව්බිමයි-69ලක්ෂය-පාවා-දෙන්නේ-නෑ-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1181"
}