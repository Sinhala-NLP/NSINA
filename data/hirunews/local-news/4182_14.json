{
       "Source": "hirunews",
       "Timestamp": "Thursday, 07 December 2017 - 19:28",
       "Headline": "සත්ව ගොවිපළක් වැවක් විනාශ කරයි",
       "News Content": "දඹුල්ල - දිගම්පතහ ප්‍රදේශයේ නාගල ගම්මානයේ පිහිටා ඇති වැව මේ වනවිට මුළුමනින්ම විනාශවී තිබෙනවා.\nඊට හේතුව සොයා ගිය හිරු සී.අයි.ඒ කණ්ඩායමට ප්‍රදේශයේ මහා පරිමාණ සත්ව ගොවිපලකින් නිකුත් කරන අපද්‍රව්‍ය සෘජුවම වැවට හරවා ඇති ආකාරය දක්නට ලැබුනා.\nසත්ව ගොවි පොළෙන් නිකුත් කරන අපද්‍රව්‍ය හේතුවෙන් වැව පමණක් නොව අවට ප්‍ර දේශයද මේවන විට දැඩි සෞඛ්‍ය තර්ජනයකට මුහුණපා තිබෙනවා.\nඊට ප්‍රධානතම හේතුවක් වී ඇත්තේ තැන තැන රැඳී ඇති අප ජලයෙන් බෝවන පණුවන් විශේෂයක්.\nගම්වාසීන් කලක පටන් මෙම සෞඛ්‍ය තර්ජනය පිළිබඳව බලධාරීන් දැනුවත් කළද ඊට සාධාරණ පිළිතුරක් මෙතෙක් ලැබී නැහැ.",
       "URL": "https://www.hirunews.lk/177856/සත්ව-ගොවිපළක්-වැවක්-විනාශ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4182"
}