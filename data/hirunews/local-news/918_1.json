{
       "Source": "hirunews",
       "Timestamp": "Wednesday, 24 August 2022 - 11:13",
       "Headline": "මම සංදේශයක් අරං ගියේ - සනත් නිශාන්ත (වීඩියෝ)",
       "News Content": "මැයි 9 වැනි දා සිද්ධිය පිළිබඳ අදහස් දක්වමින් පාර්ලිමේන්තු මන්ත්‍රී සනත් නිශාන්ත පවසන්නේ, එදින තමා අරලියගහ මන්දිරයේ සිට සංදේශයක් රැගෙන ජනාධිපති ලේකම් කාර්‍යාලයට ගිය බව යි.\nඑම අවස්ථාවේ දී ගැටුමක් ඇති වූ බවත් තමා ඇතුළු පිරිසට යම් පුද්ගල කණ්ඩායමක් පහර දීමට පැමිණි බවත් සනත් නිශාන්ත පවසනවා.\nමාධ්‍යවේදියෙක් නැඟූ ප්‍රශ්නයකට පිළිතුරු වශයෙනු යි ඔහු මේ අදහස් පළ කළේ.\nමේ අතර, එසේ සනත් නිශාන්තට පහර දීමට ජනතා විමුක්ති පෙරමුණ කටයුතු කළා දැ යි ජනතා විමුක්ති පෙරමුණේ මහලේකම් ටිල්වින් සිල්වාගෙන් මාධ්‍යවේදියෙක් විමසා සිටිනවා.\nඊට ටිල්වින් සිල්වා පිළිතුරු දෙන්නේ, මේවා විහිළු ප්‍රශ්න බව පවසමින් හා සනත් නිශාන්ත සංදේශය රැගෙන ආවේ පොල්ලක ඔතාගෙන දැ යි අසමින්.",
       "URL": "https://www.hirunews.lk/313594/මම-සංදේශයක්-අරං-ගියේ-සනත්-නිශාන්ත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=918"
}