{
       "Source": "hirunews",
       "Timestamp": "Friday, 08 April 2022 - 10:04",
       "Headline": "සතොස මඟින් අවුරුදු සහන මල්ලක්",
       "News Content": "සිංහල හා ද්‍රවිඩ අලුත් අවුරුද්ද වෙනුවෙන් වෙළෙඳපොලෙහි පවතින ඉහළ මිලට වඩා අඩුවෙන් හා සහනදායී මිල ගණන් යටතේ අත්‍යවශ්‍ය පාරිභෝගික ද්‍රව්‍ය 5ක් ඇතුළත් සහන මල්ලක්, ලංකා සතොස අලෙවිසැල් ජාලය හරහා පාරිභෝගිකයා වෙත ලබා දීමට වෙළෙඳ අමාත්‍යාංශය විසින් කටයුතු සලසා තිබෙනවා.\nසහල්, කිරිපිටි, සීනි, තේකොළ ඇතුළත් වන මෙම ලංකා ස.තො.ස සහන මල්ල රුපියල් 1950ක මිලට අලෙවි කිරීමට නියමිත බව යි වාර්තා වන්නේ.\nසාමාන්‍යයෙන් වෙළෙඳපොලෙහි පවතින මිලගණන් හා සැසඳීමේ දී මෙම භාණ්ඩ වර්ග 05 මිලට ගැනීම සඳහා වැය කළ යුතු මුදලට වඩා රුපියල්700ක් හෝ ඊට වැඩි වාසියක් මෙම අවුරුදු සහන මල්ල මිල දී ගැනීම තුළින් පාරිභෝගිකයාට හිමි වනු ඇති.\nමෙම අවුරුදු සහන මල්ල මෙම මස 09 වැනි දින සිට ලංකා සතොස අලෙවි ශාඛාවලින් බෙදා හරින බව යි වාර්තා වන්නේ.\nඑම සහන මල්ල මෙතැනින්\nනාඩු සහල් කිලෝ 05යි\nසම්බා සහල් කිලෝ 05යි\nහයිලන්ඩ් කිරිපිටි ග්‍රෑම් 400‍යි\nදුඹුරු සීනි කිලෝ 01යි\nතේ කොළ ග්‍රෑම් 100යි",
       "URL": "https://www.hirunews.lk/301469/සතොස-මඟින්-අවුරුදු-සහන-මල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=1243"
}