{
       "Source": "hirunews",
       "Timestamp": "Saturday, 23 December 2017 - 19:02",
       "Headline": "ලන්සා ඒකාබද්ධ විපක්ෂයේ රැස්වීමක",
       "News Content": "ශ්‍රී ලංකා පොදුජන පෙරමුණට එරෙහිව සිදුවන පාවාදීම් නතර කළ යුතු බව හිටපු ජනාධිපති මහින්ද රාජපක්ෂ පවසනවා.\nඔහු මේ බව කියා සිටියේ එම පක්ෂයේ තරුණ පෙරමුණ සංවිධාන කළ වැඩමුළුවකට අද (23) මීගමුව ප්‍රදේශයේදී එක්වෙමින්.\nමේ අතර, ශ්‍රී ලංකා පොදුජන පෙරමුණ යටතේ පළාත් පාලන ඡන්ද විමසීමට ඉදිරිපත් වන සියලූම දේශපාලන පක්ෂ ලබන 28 වනදා සාමුහික ගිවිසුමකට එළඹීමට ද අද තීරණය කළා.\nඒ හිටපු ජනාධිපති මහින්ද රාජපක්ෂගේ ප්‍රධානත්වයෙන් බත්තරමුල්ල - නෙලූම් මාවතේ පිහිටි  කාර්යාලයේ පැවති සාකච්ඡාවකදීයි.\nමේ අතර, පළාත් පාලන ආයතන ඡන්ද විමසීම පිළිබදව ගම්පහ දිස්ත්‍රික්කයේ මන්ත්‍රීවරුන්ගේ සුහද හමුවක් පාර්ලිමේන්තු මන්ත්‍රී ප්‍රසන්න රණතුංගගේ ගම්පහ - උඩුගම්පොල නිවසේදී අද පැවැත්වුණා.\nඊට ස්වදේශ කටයුතු නියෝජ්‍ය අමාත්‍ය ධුරයෙන් පසුගියදා ඉල්ලා අස්වූ එක්සත් ජනතා නිදහස් සන්ධාන පාර්ලිමේන්තු මන්ත්‍රී නිමල් ලන්සා ද එක්ව සිටි බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/179141/ලන්සා-ඒකාබද්ධ-විපක්ෂයේ-රැස්වීමක",
       "Category": "Local News",
       "Parent URL": "https://www.hirunews.lk/local-news.php?pageID=4159"
}