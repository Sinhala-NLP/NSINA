{
       "Source": "hirunews",
       "Timestamp": "Thursday, 15 December 2022 - 20:21",
       "Headline": "පේරාදෙණියේ සිසුවෙකුගේ දෙමාපියන් මානව හිමිකම් කොමිසමට",
       "News Content": "පේරාදෙනිය විශ්වවිද්‍යාලයේ හිටපු උප කුලපතිවරයාට සහ ඔහුගේ පුත්‍රයාට පහරදීමේ සිද්ධියට දැනට සිසුන් 12 දෙනෙකු අත්අඩංගුවට ගෙන ඇති අතර, ඉන් එක් සිසුවෙකුගේ දෙමව්පියන් විසින් අද (15) මානව හිමිකම් කොමිසමට පැමිණිල්ලක් ඉදිරිපත් කළා.\nඒ තම පුත්‍රයා සිද්ධියට සම්බන්ධ නොවන බව පවසමින්.\nඑම අවස්ථාවට පේරාදෙණිය විශ්වවිද්‍යාලයේ මහා ශිෂ්‍ය සංගමයේ සභාපති ප්‍රමෝද් සත්සරද එක්ව සිටියා.\nමේ අතර, බෞද්ධ හා පාලි විශ්වවිද්‍යාලයේ නවක වදය සිද්ධිය සම්බන්ධයෙන් සම්පූර්ණ වාර්තාවක් ඉදිරිපත් කරන්නැයි ජනාධිපති රනිල් වික්‍රමසිංහ අදාළ අංශවලට උපදෙස් ලබා දී තිබෙනවා.\nඑමෙන්ම මේ සම්බන්ධයෙන් මහානායක හිමිවරුන්ද බැහැ දැක සාකච්ඡා කිරීමටයි ජනාධිපතිවරයා තීරණය කර ඇත්තේ.",
       "URL": "https://www.hirunews.lk/322765/පේරාදෙණියේ-සිසුවෙකුගේ-දෙමාපියන්-මානව-හිමිකම්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=664"
}