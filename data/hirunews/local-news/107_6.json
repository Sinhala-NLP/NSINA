{
       "Source": "hirunews",
       "Timestamp": "Friday, 11 August 2023 - 10:48",
       "Headline": "අතුරුදන් වූ පාසල් සිසුවියන් සොයා වාකරේ මෙහෙයුම්",
       "News Content": "වාකරේ  ප්‍රදේශයේ දහතුන් හැවිරිදි පාසල් සිසුවියන්  හතර දෙනෙකු අතුරුදන් වී තිබෙන බව වාර්තා වෙනවා.\nඊයේ උදෑසන වාකරේ කදිරවේලි සිට වාලච්චේන නගරයේ පාසලක ක්‍රීඩා උත්සවයකට සහභාගි වීමට මෙම දැරියන් හතර දෙනා  බස් රථයකින් පැමිණ  තිබෙනවා.\nඑම ක්‍රීඩා උත්සවය අවසන් වීමෙන් අනතුරුව නැවතත් ඔවුන් නිවසට නොපැමිණීම හේතුවෙන් එම දෙමව්පියන් විසින් වාකරේ පොලිසියට පැමිණිලි කර ඇති බව සඳහන්.\nමෙම සම්බන්ධව වාකරේ පොලිසිය කණ්ඩායම් කිහිපයක් යොදවා විමර්ශන ආරම්භ කර තිබෙන බව පොලීසිය පවසනවා.",
       "URL": "https://www.hirunews.lk/344414/අතුරුදන්-වූ-පාසල්-සිසුවියන්-සොයා-වාකරේ-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=107"
}