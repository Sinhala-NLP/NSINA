{
       "Source": "hirunews",
       "Timestamp": "Saturday, 03 April 2021 - 6:58",
       "Headline": "ආරක්ෂිත හිස් වැසුම් නොමැතිව යතුරුපැදි පැද්ද 1298කට වැඩ වරදියි (වීඩියෝ)",
       "News Content": "පසු ගිය මස 31 වනදා සිට පොලිසිය විසින් යතුරුපැදි සම්බන්ධ විශේෂ මෙහෙයුමක් දිවයින පුරා ආරම්භ කරනු ලැබුවා.\nමෙම මෙහෙයුමේදී  පසුගිය 31 වනදා සහ පසුගිය පළමු වනදා අතර පැය 48ක කාලය තුල යතුරුපැදි වැරදි 8957ක් සම්බධයෙන් නීතිමය ක්‍රියාමාර්ග ගත් බව පොලිස් මාධ්‍ය ප්‍රකාශකවරයා පවසනවා.\nමෙම මෙහෙයුමේදී යතුරුපැදි 295ක් පොලිස් භාරයට ගෙන ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.\nමේ අතර ආරක්ෂිත හිස් වැසුම් නොමැතිව යතුරුපැදි ධාවනය කළ 1298ක් සම්බන්ධයෙන් ද නීතිය ක්‍රියාත්මක කළ බවයි ඔහු වැඩිදුරටත් පවසා සිටියේ.\nයතුරුපැදි සම්බන්ධ මෙම විශේෂ මෙහෙයුම අද (03) දිනයේත් ක්‍රියාත්මක කිරීමට නියමිතයි.",
       "URL": "https://www.hirunews.lk/267348/ආරක්ෂිත-හිස්-වැසුම්-නොමැතිව-යතුරුපැදි-පැද්ද-1298කට-වැඩ-වරදියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2045"
}