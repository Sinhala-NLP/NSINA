{
       "Source": "hirunews",
       "Timestamp": "Wednesday, 20 April 2016 - 13:31",
       "Headline": "රෝගීයා මිය යාමෙන් මීටියාගොඩ පොලීසියට එරෙහිව ගම්වාසීන්  කැළඹෙයිද?(ඡායාරූප)",
       "News Content": "දෙපිරිසක් අතර ඇතිවු ආරවුලකින්  බරපතල තුවාල ලබා රෝහල ගතව සිටි  ගාල්ල මීටියාගොඩ පොලිස් වසමේ නින්දාන ගල්හිරේ ප්‍ර‍දේශයේ පදිංචි 51ක් හැවිරිදි පුද්ගලයා මිය ගොස් තිබෙනවා.\nපසුගිය 14 වනදායි මෙම  පහරදීම සිදුව තිබුණේ.\nබරපතල තුවාල ලැබු  ජී වී සුනිල් නැමැත්තා කරාපිටිය ශික්ෂණ රෝහලේ දැඩි සත්කාර ඒකකයේ ප්‍රතිකාර ලබමින් සිටියදී අද පෙරවරුවේ මෙලෙස මිය ගොස් ඇත්තේ.\nමෙම ඝාතනය සම්බන්ද මහේස්ත්‍රාත් පරීක්ෂණය පවත්වා තිබෙනවා.\nගම්වාසින් ඉල්ලා සිටින්නේ මෙම සිද්ධිය පිළිබද විධිමත් පරීක්ෂණයක් පවත්වන ලෙසටයි.\nමීටියාගොඩ පොලිස් ස්ථානයට ඉදිරිපත් කල පැමිණිල්ලට අදාළව සාධාරණ  පරීක්ෂණයක් සිදුනොවු බව ගම්වාසීන් සහ ඥාතීන් පවසනවා.\nසැකකරුවන් අත්අඩංගුවට ගැනීම් ප්‍ර‍මාද වන්නේ පොලිසියේ ඇතැම් නිළධාරීන් සහ සැකකරුවන් අතර පවතින සබදතා හේතුවෙන් බවයි ඥාතීන්ගේ මතය වන්නේ.\nඅදාළ සිද්ධියේ ප්‍රධාන සැකකරු  පාතාලයට සම්බන්ධ බව ඥාතීන් පවසනවා.\nකෙසේ වෙතත්  මීටියාගොඩ පොලීසියට එල්ලවන මෙම චෝදනාව සම්බන්දයෙන්  අප ස්ථානාධිපතිවරයාගෙන් විමසිමක් කලා.\nඔහු පැවසුවේ  සැකකරුවන් හදුනා ගෙන ඇති අතර ඔවුන් ප්‍රදේශයෙන් මේ වන විට පලා ගොස් ඇති බවයි.\nඔවුන් අත්අඩංගුවට ගැනීමට විශේෂ පොලිස් කණ්ඩායමක් යොදවා ඇති බවද ස්ථානාධිපතිවරයා සදහන් කලා.\nඡායාරූප-රත්ගම රොෂාන්",
       "URL": "https://www.hirunews.lk/131308/රෝගීයා-මිය-යාමෙන්-මීටියාගොඩ-පොලීසියට-එරෙහිව-ගම්වාසීන්-කැළඹෙයිද-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5081"
}