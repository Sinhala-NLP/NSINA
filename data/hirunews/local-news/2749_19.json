{
       "Source": "hirunews",
       "Timestamp": "Wednesday, 06 May 2020 - 19:21",
       "Headline": "රාත්‍රී 8 සිට දිවයින පුරා ඇඳිරි නීතිය",
       "News Content": "අද රාත්‍රී අටේ සිට දිවයින පුරා ක්‍රියාත්මක වන පරිදි ඇඳිරි නීතිය පැනවෙනවා\nමේ අතර  ඇඳිරි නීතිය ඉවත් කිරීමත් සමඟ සිය දෛනික වැඩකටයුතු ඉටුකිරීමේදි වැඩිහිටියන්ට කොරෝනා වෛරසය ආසාදනය වීමේ වැඩි ඉඩකඩක් පවතින බැවින් ඒ පිළිබඳව අවධානයෙන් සිටින ලෙසට සෞඛ්‍ය ඇමතිනි පවිත්‍රා වන්නිආරච්චි දැනුම් දෙනවා.\nමේ අතර ඇඳිරි නීති බලපත්‍රයක් නොමැතිව ශ්‍රී පාද වන්දනාවේ පැමිණීම හේතුවෙන් අත්අඩංගුවට ගත් අකුරැස්ස ප්‍රාදේශීය සභාවේ සභාපති ඇතුලූ සැකකරුවන් හයදෙනෙකුට අද හැටන් මහේස්ත්‍රාත්වරයා රුපියල් 1,600 බැගින් දඩ නියම කළා.\nඑසේම නිරෝධායන රෙගුලාසි උල්ලංඝනය කිරීමේ වරදට රක්ෂිත බන්ධනාගාර ගත කර සිටි නාවලපිටිය නගර සභාවේ සභාපතිවරයා ඇතුලූ අටදෙනෙකුද ශරීර ඇප මත මුදාහැර තිබෙනවා.\nමත්පැන් ප්‍රවාහනය කරමින් සිටියදී හලාවත ප්‍රාදේශීය සභාවේ හිටපු සභාපතිවරයෙකුද අද ලොරි රථයක් සමඟ පොලීසිය අත්අඩංගුවට ගෙන තිබුණේ මාදම්පේ රෝහල අසළ මාර්ග බාධකයේදියි.",
       "URL": "https://www.hirunews.lk/240206/රාත්‍රී-8-සිට-දිවයින-පුරා-ඇඳිරි-නීතිය",
       "Category": "Local News",
       "Parent URL": "https://www.hirunews.lk/local-news.php?pageID=2749"
}