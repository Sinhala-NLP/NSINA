{
       "Source": "hirunews",
       "Timestamp": "Thursday, 02 February 2023 - 18:51",
       "Headline": "රිදීගම සත්ත්ව උද්‍යානයේ වනසතුන් ජාවාරමක් හා සුනඛ ඝාතන ගැන අනාවරණයක්",
       "News Content": "රිදීගම විවෘත සත්ත්ව උද්‍යානයේ වනසතුන් ජාවාරමක් හා සුනඛ ඝාතන සිදුවන බවට සඳහන් කරමින් සතුන් හා සොබාදහම සඳහා යුක්තිය සංවිධානය විසින් නිවේදනයක් නිකුත් කර තිබෙනවා.\nඑම සංවිධානය පවසන්නේ, එම තොරතුරු පිළිබඳව ආරක්ෂක අංශ දැනුවත් කළ බවයි.\nසුනඛයින් ඝාතනය කර ඇත්තේ එහි සේවකයින් බවයි එම නිවේදනයේ දැක්වෙන්නේ.\nමේ පිළිබඳව ඇති සාක්ෂි වසන් කිරීමේ තැතක් ගැන ද ලැබුණු තොරතුරු සම්බන්ධයෙන් ඔවුන් ජ්‍යේෂ්ඨ නියෝජ්‍ය පොලිස්පතිතුමා දැනුවත් කර තිබෙනවා.\nනමුත් එසේ තිබියදීත් අද (02) සවස 2ට පමණ සතුන්ගේ මරපු කොටස් සැගවූවා යැයි සැක කෙරෙන ගලි වලක් බවුසර් මගින් පිටතට ගෙනයාම ආරම්භ කර ඇති බවයි එම සංවිධානය වැඩිදුරටත් පවසන්නේ.",
       "URL": "https://www.hirunews.lk/326522/රිදීගම-සත්ත්ව-උද්‍යානයේ-වනසතුන්-ජාවාරමක්-හා-සුනඛ-ඝාතන-ගැන-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=562"
}