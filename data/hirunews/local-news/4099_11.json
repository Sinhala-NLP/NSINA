{
       "Source": "hirunews",
       "Timestamp": "Wednesday, 31 January 2018 - 18:54",
       "Headline": "එජාප ආණ්ඩු ගැන ජ.වි.පෙ. කියයි",
       "News Content": "එක්සත් ජාතික පක්ෂ ආණ්ඩුවක් යටතේ රටේ ආර්ථිකය සහ නිෂ්පාදන ක්‍ෂේත්‍රය යහපත් වනු ඇතැයි විශ්වාස කළද එසේ සිදුවී නොමැති බව ජනතා විමුක්ති පෙරමුණ පවසනවා.\nඑහි නායක පාර්ලිමේන්තු මන්ත්‍රී අනුර කුමාර දිසානායක මේ බව ප්‍රකාශ කළේ වවුනියාව - අම්බලන්ගොඩැල්ල ප්‍රදේශයේ ඊයේ පැවති ජන හමුවක් අමතමින්.\nරනිල් වික්‍රමසිංහ අගමැති වෙනකොට කිව්වා හොරු අල්ලනවා කියලා.සමහරු කියනවා රනිල් මහත්තයාට වඳින්න බැහැ කියලා. මම නම් ඒවා එච්චර ගණන් ගන්නේ නැහැ. සමහරු කියනවා රනිල් මහත්තයාට නියරක යන්න බැහැ කියලා. හැබැයි මමනම් ඒවා වැඩිය ගණන් ගන්නේ නැහැ. ඒවා අදාළ නැහැ අගමැති කෙනෙක්ට. හැබැයි කට්ටිය කිව්වා රනිල් මහත්තයාට ආසියාවේ ලොකු මොළයක් තියෙනවා ආර්ථිකේ හදන්න පුළුවන් කියලා.එහෙම දෙයක් වෙනවා පෙන්නේ නැහැ.",
       "URL": "https://www.hirunews.lk/182543/එජාප-ආණ්ඩු-ගැන-ජ-වි-පෙ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4099"
}