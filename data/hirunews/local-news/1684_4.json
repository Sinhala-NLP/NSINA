{
       "Source": "hirunews",
       "Timestamp": "Saturday, 18 September 2021 - 11:18",
       "Headline": "පරිභෝජනයට නුසුදුසු සියඹලා කිලෝ 27,000ක් මරදන්කඩවලින් සොයාගැනේ",
       "News Content": "මිනිස් පරිභෝජනයට නුසුදුසු සියඹලා කිලෝ 27,000ක පමණ ප්‍රමාණයක් අනුරාධපුර - මරදන්කඩවල ප්‍රදේශයේ ගබඩා කර තිබිය දී සොයාගෙන තිබෙනවා.\nකැකිරාව යුද හමුදා කඳවුරේ බුද්ධි අංශ නිලධාරීන්ට ලද තොරතුරක් මතයි මෙම සියඹලා තොගය නිවෙස් දෙකක සහ ගබඩා දෙකක තිබිය දී සොයාගෙන ඇත්තේ.\nඒ අනුව අදාළ ගබඩා මුද්‍රා තැබීමට මහජන සෞඛ්‍ය පරීක්ෂකවරුන් පියවර ගෙන ඇති අතර, සිද්ධියට සම්බන්ධ සැකකරුවන් හතර දෙනෙකුට එරෙහි ව නීතිමය පියවර ගැනීමට නියමිත යි.",
       "URL": "https://www.hirunews.lk/282551/පරිභෝජනයට-නුසුදුසු-සියඹලා-කිලෝ-27000ක්-මරදන්කඩවලින්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1684"
}