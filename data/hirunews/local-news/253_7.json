{
       "Source": "hirunews",
       "Timestamp": "Tuesday, 20 June 2023 - 11:09",
       "Headline": "මුතුරාජා ගැන අගමැතිගෙන් තායිලන්තයට කණගාටුව",
       "News Content": "රෝගාතුරවී සිටින මුතුරාජා හස්තියා සම්බන්ධයෙන් තමන් තායිලන්ත අග්‍රාමාත්‍ය ප්‍රයුට් චන් ඕචා වෙත කණගාටුව පළකළ බව අග්‍රාමාත්‍ය දිනේෂ් ගුණවර්ධන අද (20) පාර්ලිමේන්තුවේදී කියා සිටියා.\nපසුගියදා සිදුකළ තායිලන්ත සංචාරය අතරතුර දී එලෙස කණගාටුව ප්‍රකාශ කළ බවයි අග්‍රාමාත්‍යවරයා ප්‍රකාශ කළේ.\nතායිලන්තයෙන් පරිත්‍යාගයක් ලෙස මෙරටට ලැබුණු මුතුරාජා හස්තියා යළි සිය රටට රැගෙන යාමට තායිලන්තය තීරණය කර තිබෙනවා.\nකෙසේ වෙතත් මෙම සිද්ධියෙන් දෙරටේ රාජතාන්ත්‍රික කටයුතුවලට බලපෑමක් සිදුවී නොමැති බවයි අග්‍රාමාත්‍යවරයා කියා සිටියේ.",
       "URL": "https://www.hirunews.lk/338484/මුතුරාජා-ගැන-අගමැතිගෙන්-තායිලන්තයට-කණගාටුව",
       "Category": "Local News",
       "Parent URL": "https://www.hirunews.lk/local-news.php?pageID=253"
}