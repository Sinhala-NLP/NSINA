{
       "Source": "hirunews",
       "Timestamp": "Tuesday, 22 August 2023 - 14:01",
       "Headline": "ප්‍රභාත් ජයසූරිය වසරේ විශිෂ්ඨම ටෙස්ට් පන්දු යවන්නා වෙයි",
       "News Content": "සියැට් ක්‍රිකට් ශ්‍රේණිගත කිරීමේ සම්මාන උළෙලේ වසරේ විශිෂ්ඨම ටෙස්ට් පන්දු යවන්නා සම්මානය ප්‍රභාත් ජයසූරියට හිමිව තිබෙනවා.\nමෙම සම්මාන උළෙල ඊයේ පැවත්වුණේ ඉන්දියාවේ මුම්බායි නුවරදීයි.\n31 හැවිරිදි ප්‍රභාත් ජයසූරිය මේ වන විට ටෙස්ට් තරග 09 කට ක්‍රීඩාකර ලබාගෙන ඇති කඩුලු‍ සංඛ්‍යාව 59 ක්.\nමෙම සම්මාන උළෙලේ වසරේ ක්‍රිකට් ක්‍රීඩකයාට හිමි සම්මානය හිමිවුයේ ඉන්දියාවේ සුබ්මන් ගිල්ට වන අතර ඔහුට වසරේ එක්දින ක්‍රිකට් ක්‍රීඩකයා මෙන්ම වසරේ ජාත්‍යන්තර පිතිකරු යන සම්මාන දෙකම හිමිවුණා. වසරේ හොඳම පන්දු යවන්නාට හිමි සම්මානය දිනාගත්තේ නවසීලන්තයේ ටිම් සවුතියි.\nහොදම පන්දුවාර විස්ස පිතිකරු සම්මානය ඉන්දියාවේ සුර්යකුමාර් යාදව්ට සහ පන්දුවාර විස්ස හොඳම පන්දු යවන්නා ලෙස බුවනේෂ්වර් කුමාර් සම්මාන දිනාගනිද්දි එක්දින හොදම පන්දු යවන්නා ලෙස සියැට් සම්මානය හිමිවුයේ ඔස්ටේ්‍රලියාවේ ඇඩම් සම්පාටයි.",
       "URL": "https://www.hirunews.lk/345705/ප්‍රභාත්-ජයසූරිය-වසරේ-විශිෂ්ඨම-ටෙස්ට්-පන්දු-යවන්නා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=81"
}