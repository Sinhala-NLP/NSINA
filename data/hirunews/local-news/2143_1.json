{
       "Source": "hirunews",
       "Timestamp": "Tuesday, 16 February 2021 - 15:53",
       "Headline": "තම බිරිඳට මන්නා පිහියකින් පහර දුන් සැමියා පොලිස් අත්අඩංගුවට",
       "News Content": "පවුල් ආරවුලක් දුරදිග යාමෙන් සැමියා විසින් බිරිඳට මන්නා පිහියකින් පහර දීමේ පුවතක් පානදුර ප්‍රදේශයෙන් වාර්තා වනවා.\nපසුගියදා (14) මෙම පහරදීම සිදුව ඇති බව සඳහන්.\nසිද්ධියෙන් තුවාල ලබා ඇත්තේ පානදුර, අළුබෝමුල්ල, බෙලිකැලේ ප්‍රදේශයේ පදිංචි එක්දරු මවක්.\nපහර දීමෙන් බරපතල තුවාල ලැබූ කාන්තාව එම අවස්ථාවේදීම පානදුර මුලික රෝහලට ඇතුළත් කර ඇති අතර ඇයගේ තත්ත්වය බරපතල බැවින් ඇයව කොළඹ ජාතික රෝහලට මාරු කර යැවූ බවයි රෝහල් ආරංචි මාර්ග සඳහන් කළේ.\nසිද්ධිය සම්බන්ධයෙන් තුවාල ලැබූ කාන්තාවගේ දියණිය, පානදුර පොලිසියට පැමිණිල්ලක් සිදු කර තිබෙනවා.\nපසුව පොලිසිය අදා‍ළ සැකකරු සොයා විමර්ශන අරම්භ කර තිබුණා.\nඒ අනුව ඊයේ (15) සවස අදාළ සැකකරු පොලිසිය අත්අඩංගුවට ගෙන ඇති බවයි වාර්තා වන්නේ.\nසැකකරු අද උදෑසන පානදුර මහේස්ත්‍රාත් අධිකරණයට ඉදිරිපත් කර තිබුණා.\nපානදුර පොලිසිය සිද්ධිය සම්බන්ධයෙන් වැඩිදුර පරීක්ෂණ සිදු කිරීමට නියමිතයි.",
       "URL": "https://www.hirunews.lk/262776/තම-බිරිඳට-මන්නා-පිහියකින්-පහර-දුන්-සැමියා-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2143"
}