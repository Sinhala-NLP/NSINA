{
       "Source": "hirunews",
       "Timestamp": "Friday, 11 September 2020 - 16:06",
       "Headline": "වෛද්‍ය සභාවේ ස්වාධීනත්වය වෙනුවෙන් රජයේ වෛද්‍ය නිලධාරින් වර්ජනයකට සැරසේ",
       "News Content": "ශ්‍රී ලංකා වෛද්‍ය සභාවේ ස්වාධීනත්වය ආරක්ෂා කිරීමට කටයුතු නොකළහොත් සැප්තැම්බර් 21 වනදායින් ආරම්භ වන සතිය තුළ දැඩි වෘත්තීය සමිති ක්‍රියාමාර්ගයකට අවතීර්ණ වන බව රජයේ වෛද්‍ය නිලධාරින්ගේ සංගමය පවසනවා.\nඑම සංගමයේ විධායක සභාව ඊයේ රැස්වී එම තීරණයට එළඹ ඇති අතර, ඉදිරියේදී හදිසි මධ්‍යම කාරක සභා රැස්වීමක් ද කැඳවීමටයි තීරණය කර ඇත්තේ.\nවෛද්‍ය සේවාවේ ගුණාත්මකභාවය සහ වෛද්‍ය අධ්‍යාපනයේ ප්‍රමිතිය ආරක්ෂා කර ගැනීම සඳහා ඇති රාජ්‍ය ආයතනය වන ශ්‍රී ලංකා වෛද්‍ය සභාව වසර 90 ක කාලයක් ස්වාධීනව පැවති අතර, එය දේශපාලනීකරණය කිරීමට සහ දුර්වල කිරීමට ක්‍රියා කළ එකම අමාත්‍යවරයා රාජිත සේනාරත්න බවයි රජයේ වෛද්‍ය නිලධාරින්ගේ සංගමය පවසන්නේ.",
       "URL": "https://www.hirunews.lk/249975/වෛද්‍ය-සභාවේ-ස්වාධීනත්වය-වෙනුවෙන්-රජයේ-වෛද්‍ය-නිලධාරින්-වර්ජනයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=2461"
}