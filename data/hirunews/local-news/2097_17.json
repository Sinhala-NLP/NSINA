{
       "Source": "hirunews",
       "Timestamp": "Wednesday, 10 March 2021 - 15:11",
       "Headline": "කොටවෙහෙර සෞඛ්‍ය වෛද්‍ය නිලධාරීවරයා කුරුණෑගල මහ රෝහලේ(වීඩියෝ)",
       "News Content": "නිකවැරටිය නගරයේ පිහිටි ගොඩනැගිල්ලක අයිතිය තමන් සතු බව පවසමින් එහි වහළය මත නැග විරෝධය පළ කරමින් සිටියදී ඉන් ඇද\nවැටුණු කොටවෙහෙර සෞඛ්‍ය වෛද්‍ය නිලධාරීවරයා මේ වන විට කුරුණෑගල මහ රෝහලේ ප්‍රතිකාර ලබනවා.\nකෙසේවෙතත් මෙම ගොඩනැගිල්ල සම්බන්ධයෙන් නිකවැරටිය මහේස්ත්‍රාත් අධිකරණයේ නඩුවක්ද විභාග වන බවයි පොලිසිය සඳහන් කළේ.\nමෙම ගොඩනැගිල්ලේ අයිතිය පිළිබඳව පවසමින් කොටවෙහෙර සෞඛ්‍ය වෛද්‍ය එහි පැමිණ තිබුණේ ඊයේ උදෑසනයි.\nමෙම ගොඩනැගිල්ලේ පවත්වාගෙන යන පොදුජන පෙරමුණු කාර්යාලයේ තිබූ රුපියල් 150000 මුදලක් අස්ථානගත වීම සම්බන්ධයෙන් සිදුකර තිබූ පැමිණිල්ලක් විමර්ෂණ සඳහා පොලිසිය එම ස්ථානයට පැමිණ තිබෙන්නේ ඒ අතරතුරයි.\nඑම අවස්ථාවේදී අදාළ වෛද්‍යවරයා මෙම ගොඩනැගිල්ල තමන්ට අයත් බව පවසමින් කළහකාරීලෙස හැසිරුණු අවස්ථාවේ වහළය මතින් ඇද වැටුණේ\nමෙලෙසින්.",
       "URL": "https://www.hirunews.lk/264937/කොටවෙහෙර-සෞඛ්‍ය-වෛද්‍ය-නිලධාරීවරයා-කුරුණෑගල-මහ-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2097"
}