{
       "Source": "hirunews",
       "Timestamp": "Sunday, 18 March 2018 - 7:47",
       "Headline": "විශ්ව කාලාන්තර සමාලෝචන වාර්තාව හෙට",
       "News Content": "මෙරට විශ්ව කාලාන්තර සමාලෝචනය පිළිබද වාර්තාව හෙට ජිනීවා මානව හිමිකම් කවුන්සිලයේදී සම්මත කර ගැනීමට නියමිතව තිබෙනවා.\nවිදේශ අමාත්‍යාංශය ප්‍රකාශ කළේ එම සැසිවාරයේදී ශ්‍රී ලංකාව නියෝජනය කරන්නේ ජිනීවා ශ්‍රී ලංකා නිත්‍ය නියෝජිත රවීනාථ ආරියසිංහ බවයි.\nවිශ්ව කාලාන්තර සමාලෝචනය යනු වසර 5 කට වරක් එක්සත් ජාතීන්ගේ සාමාජික රටවල් 193 හි මානව හිමිකම් තත්ත්වය සමාලෝචනය කරන ක්‍රියාවලියක්.\nඑය සෑම රටක්ම සම තත්ත්වයෙහි ලා සලකන තත්ත්වයක් බව ද විදේශ අමාත්‍යාංශය ප්‍රකාශ කළා.\n2007 වසරේදී එය හදුන්වා දී ඇති අතර, මීට පෙර ශ්‍රී ලංකාව සමග චෙක්, ආර්ජන්ටිනා, ස්විට්සර්ලන්තය, පාකිස්ථානය, ජපානය, යුක්රේනය ඇතුළු රටවල් කිහිපයක් සමාලෝචනයට බදුන් වුණා.\nමේ අතර, 21 වනදා ශ්‍රී ලංකාව සම්බන්ධයෙන් වන මානව හිමිකම් කොමසාරිස්වරයාගේ වාර්තාව ඉදිරිපත් කිරීමට නියමිතයි.",
       "URL": "https://www.hirunews.lk/186192/විශ්ව-කාලාන්තර-සමාලෝචන-වාර්තාව-හෙට",
       "Category": "Local News",
       "Parent URL": "https://www.hirunews.lk/local-news.php?pageID=4032"
}