{
       "Source": "hirunews",
       "Timestamp": "Wednesday, 21 June 2017 - 17:08",
       "Headline": "ශ්‍රී ලාංකීය තරුණියක් බංග්ලාදේශයේ දී දුෂණය කරයි",
       "News Content": "බංග්ලාදේශයේ චිතගොං නුවර විද්‍යා තාක්ෂණික විශ්වවිද්‍යාලයේ ඉගෙනුම ලබමින් සිටි ශ්‍රී ලාංකික වෛද්‍ය උපාධි අපේක්ෂිකාවක් ලිංගික අපයෝජනය කළ බව කියන තරුණයෙකු අත්අඩංගුව ගෙන ඇති බව විදෙස් මාධ්‍ය වාර්තාකරනවා.\nමෙලෙස අත්අඩංගුවට ගෙන තිබෙන්නේ 26 හැවරිදි බංග්ලාදේශයේම පදිංචි අලෙවි විධායකවරයෙකු බවයි සඳහන් වන්නේ.\nචිතගොං නගරයේ හෝටල් කාමරයක් තුළ 26 හැවැරිදි සැකකරු තමන්ව දූෂණය කළ බවට වෛද්‍ය සිසුවිය පොලීසියට කළ පැමිණිල්ලකට අනුව මෙම අත්අඩංගුවට ගැනීම සිදු වූ බවයි විදෙස් මාධ්‍ය වාර්තාකරන්නේ.\nපසුගිය ජුනි 11 දා අත්අඩංගුවට පත් සැකකරු හා දුෂණයට පත්වූ බව කියන ශ්‍රී ලාංකීය තරුණිය ජංගම දුරකතනය හරහා කතාබහ කිරීම ආරම්භ කර ඇති අතර පසුව සැකකරුගේ දැනුම් දීම මත ඇය හෝටලය වෙත පැමිණ තිබෙනවා.\nතරුණිය නැවතී සිටින නේවාසිකාරය ආසන්නයේ හෝටලය පිහිටා ඇති අතර එහිදී තමන්ව දූෂණයට ලක්වූ බව තරුණිය පොලීසියට කළ පැමිණිල්ලේ සඳහන්.",
       "URL": "https://www.hirunews.lk/164098/ශ්‍රී-ලාංකීය-තරුණියක්-බංග්ලාදේශයේ-දී-දුෂණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4458"
}