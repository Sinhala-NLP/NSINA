{
       "Source": "hirunews",
       "Timestamp": "Thursday, 08 June 2017 - 12:15",
       "Headline": "සුසන්තිකා පදක්කමට මිලක් දෙයි",
       "News Content": "තමා හිමිකරගත් ඔලිම්පික්‌ පදක්‌කම මිලට ගැනීමට මේවනවිට විදෙස් රටවලින් ඉල්ලීම් රැසක්‌ ලැබී ඇති බවත් එම පදක්‌කම රුපියල් කෝටි විසිපහකට වැඩි මුදලකට විකිණීමට හැකි බව තමා දැන ගත් බවත් ඔලිම්පික්‌ ශූරී සුසන්තිකා ජයසිංහ සඳහන් කරනවා.\nමෙම පදක්‌කමේ වටිනාකම ලෝකයම දැන සිටියද ක්‍රීඩා ඇමැතිවරයා ඒ බව නොදැනීම කනගාටුවට කරුණක්වන අතර මෙම පදක්‌කම මෙපමණ වටිනාකමක්‌ තිබෙන බව දැන ගැනීමට ලැබීමෙන් තමා මහත් සේ සතුටු වන බව ද ඇය සදහන් කරනවා.\nඇය මේ බව සදහන් කළේ ජාතික පුවත්පතක් ඇසූ ප්‍රශ්ණ කිහිපයකට පිළිතුරු දෙමින්.",
       "URL": "https://www.hirunews.lk/163107/සුසන්තිකා-පදක්කමට-මිලක්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4479"
}