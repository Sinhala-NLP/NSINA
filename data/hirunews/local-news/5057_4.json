{
       "Source": "hirunews",
       "Timestamp": "Saturday, 07 May 2016 - 7:05",
       "Headline": "පුංචි ඡන්දය පවත්වන්න",
       "News Content": "පළාත් පාලන මැතිවරණය පැවැත්වීම කඩිනම් කිරීම සම්බන්ධයෙන් මැතිවරණ නිරීක්ෂණ සංවිධාන කිහිපයක් මැතිවරණ කොමිෂන් සභාවේ සභාපති මහින්ද දේශප්‍රිය වෙත ලිපියක් යොමු කර තිබෙනවා.\nඅදාළ ලිපිය මගින් ඔවුන් ඉල්ලා ඇත්තේ සීමා නිර්ණයට අදාළ ගැටළු රහිත පළාත් පාලන ආයතන සඳහා ඡන්ද විමසීම කඩිනම් කරන ලෙසයි.\nඑසේම සීමානිර්ණය අවසන් වී ඇති පළාත් පාලන ආයතන ගැසට් කිරීමට ඇති හැකියාව මෙන්ම අදාළ පළාත් පාලන ආයතන සඳහා වන සභික ධුර සංඛ්‍යාව ගැසට් කිරීමට ඇති හැකියාව සම්බන්ධයෙන් ද මෙම ලිපිය මගින් කරුණු විමසා තිබෙනවා.",
       "URL": "https://www.hirunews.lk/132605/පුංචි-ඡන්දය-පවත්වන්න",
       "Category": "Local News",
       "Parent URL": "https://www.hirunews.lk/local-news.php?pageID=5057"
}