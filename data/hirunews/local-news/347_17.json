{
       "Source": "hirunews",
       "Timestamp": "Saturday, 13 May 2023 - 11:13",
       "Headline": "වව්නියාවේ වෙඩි තැබීමකින් දෙදෙනෙක් මරුට",
       "News Content": "වව්නියාව - පරයනාලන්කුලම් ප්‍රදේශයය් නිවසක් තුලදී පැරණි පෙම්වතාගේ වෙඩි තැබීමකින් විවාහක තරුණියක් ජිවිතක්ෂයට පත්ව තිබෙනවා.\nපසුව මෙම තරුණයා ද වෙඩි තබාගෙන සියදිවි හානිකරගෙන ඇති බවයි පොලිස් මාධ්‍ය කොට්ඨාශය සදහන් කළේ.\nමෙලෙස වෙඩි තබා ඝාතනය කර ඇත්තේ පුවරසන්කුලම් නිලියාමොටෙයි ප්‍රදේශයේ පදිංචි 26 ක එක්දරු මවක්.\nසියදිවි නසාගෙන ඇත්තේ එම ප්‍රදේශයේම පදිංචි 24 හැවිරිදි තරුණයෙකු වනවා. මියගිය කාන්තාව විවාහක වී සිය සැමියා සහ දරුවා සමග නිලියාමොටෙයි ප්‍රදේශයේ පදිංචිව සිට තිබෙනවා.\nඇය විවාහ වීමට පෙර මියගිය පුද්ගලයා සමග තිබූ ප්‍රේම සම්බන්ධතාවයක් හේතුවෙන් ඇති වූ ආරවුලක් මත අද අලුයම මෙම වෙඩි තැබීම සිදුව ඇති බවයි පොලීසිය සදහන් කළේ.\nමෙම ඝාතනයෙන් පසු සැකකරු නිලියාමොටෙයි කෝවිල අසලට පැමිණ වෙඩි තබා ගෙන සියදිවි හානිකරගෙන තිබෙනවා.",
       "URL": "https://www.hirunews.lk/335046/වව්නියාවේ-වෙඩි-තැබීමකින්-දෙදෙනෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=347"
}