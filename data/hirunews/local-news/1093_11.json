{
       "Source": "hirunews",
       "Timestamp": "Thursday, 16 June 2022 - 6:33",
       "Headline": "මවක් තම දරුවාව කැලණි ගඟට දමයි - දරුවා තවමත් අතුරුදන් (වීඩියෝ)",
       "News Content": "මවක (42) විසින් සිය දරුවා ද ගඟට දමා සියදිවි හානිකර ගැනීමට තැත් කිරීමේ සිද්ධියක් පොලිස් මාධ්‍ය ප්‍රකාශක කාර්යාලය වාර්තා කර තිබෙනවා.\nවත්තල - කදිරාන පාලම අසලදී ඊයේ (15) මෙම මව විසින් තම පස් වියැති දරුවා කැලණි ගඟට දමා ඇති අතර, ඉන්පසුව ඇය ද සියදිවි නසා ගැනීමට උත්සාහ කිරීමේ දී ප්‍රදේශවාසීන්ගේ මැදිහත් වීමෙන් වැළකී ඇති බවයි වාර්තා වන්නේ.\nප්‍රදේශවාසීන් එක්ව අදාළ මව අල්ලා පොලිසියට භාර දී ඇති අතර, කැලණි ගඟට දැමූ දරුවා තවමත් අතුරුදන් බවයි පොලිස් මාධ්‍ය ප්‍රකාශක කාර්යාලය ප්‍රකාශ කළේ.\nඅතුරුදන් වූ දරුවා සොයා මේ වනවිට මෙහෙයුම් ක්‍රියාත්මක කර තිබෙනවා.",
       "URL": "https://www.hirunews.lk/307226/මවක්-තම-දරුවාව-කැලණි-ගඟට-දමයි-දරුවා-තවමත්-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1093"
}