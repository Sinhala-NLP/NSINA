{
       "Source": "hirunews",
       "Timestamp": "Wednesday, 21 December 2022 - 11:51",
       "Headline": "විදේශ විනිමය උපයා ගැනීමට කර්මාන්තකරුවන් බල ගන්වන්න රජය සූදානම් - ජනපති (ඡායාරූප)",
       "News Content": "කුඩා හා මධ්‍ය පරිමාණ කර්මාන්තකරුවන්ට නවීන තාක්ෂණය භාවිතයෙන් විශිෂ්ටයන් බවට පත්විය හැකි පරිසරයක් නිර්මාණය කරන බව ජනාධිපති ජනාධිපති රනිල් වික්‍රමසිංහ පවසනවා.\nජනාධිපති මේ බව පැවසුවේ, ඊයේ (20) පස්වරුවේ කොළඹ ගලධාරී හෝටලයේ පැවති “2022 ජාතික විශිෂ්ටතා සම්මාන උළෙල\" අමතමින්.\nඑහිදී ජනාධිපතිවරයා, රටට විදේශ විනිමය උපයා ගැනීමේ ප්‍රධාන කොටස්කරුවන් ලෙස කර්මාන්තකරුවන් බල ගැන්වීමට රජය සූදානම් බව ද පැවසුවා.\nලංකා කර්මාන්ත මණ්ඩලය විසින් 21 වන වරටත් මෙය සංවිධානය කර තිබූ අතර හොඳම කර්මාන්තකරුවන් ඇගයීම මෙමගින් සිදු කෙරෙනවා.\nබිඳ වැටුණු ආර්ථිකය දෙස බලා පසුතැවෙනවා වෙනුවට වඩා සමෘද්ධිමත් අනාගතයක් උදා කර ගැනීමට හැකි පරිසරයක් නිර්මාණය කිරීමට සියලුදෙනා එක්ව කටයුතු කළ යුතු බව මෙහිදී පෙන්වා දුන් ජනාධිපතිවරයා දෙවන ලෝක යුද්ධයෙන් බිඳ වැටුණු ජපානය සහ ජර්මනිය යළි ගොඩනැගුණු අයුරු අපට ආදර්ශයක් සපයන බව ද පැවසුවා.",
       "URL": "https://www.hirunews.lk/323188/විදේශ-විනිමය-උපයා-ගැනීමට-කර්මාන්තකරුවන්-බල-ගන්වන්න-රජය-සූදානම්-ජනපති-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=652"
}