{
       "Source": "hirunews",
       "Timestamp": "Thursday, 22 December 2022 - 21:47",
       "Headline": "කිඹුලාඇල ගුණා ඇතුළු පිරිස අත්අඩංගුවට ගත්තා ද කියා තාම මෙරට පොලිසියට නිල වශයෙන් කියලා නෑ!",
       "News Content": "ඉන්දියාවේ රැඳවුම් කඳවුරක දී අත්අඩංගුවට ගත් මෙරට ප්‍රමුඛ පෙළේ පාතාල ක්‍රියාකාරීන් වන කිඹුලාඇල ගුණා, පූකුඩුකන්නා, ඇතුළු පාතාල ක්‍රියාකාරීන් නව දෙනා සම්බන්ධයෙන් මේ වන තුරුත් මෙරට පොලිස් දෙපාර්තමේන්තුවට නිල වශයෙන් දැනුම් දීමක් සිදු කරන නොමැති බව පොලිස් මාධ්‍ය ප්‍රකාශකවරයා මෙහිදී මාධ්‍ය මාධ්‍යවේදීයෙකු යොමුකළ ප්‍රශ්නයකට පිළිතුරු දෙමින් සඳහන් කළා.\nඑහිදී ඔහු වැඩිදුරටත් කියා සිටියේ සාමාන්‍යයෙන් මෙවැනි පණිවිඩ ලබා දීම සිදු කරන්නේ රටේ විදේශ කටයුතු අමාත්‍යංශ හරහා බවයි.\nඑවැනි අත්අඩංගුවට ගැනීම් පිළිබඳව සෘජුව දෙරටේ පොලිස් දෙපාර්තමේන්තු ගනුදෙනු සිදු නොකරන බවත් ඔහු පැහැදිලි කළා.\nමෙලෙස ඉන්දීය පොලිසියේ අත්අඩංගුවට පත්වූ පුද්ගලයින් නව දෙනාගෙන් හත් දෙනකු ම ජාත්‍යන්තර පොලීසිය විසින් රතු නිවේදන නිකුත් කළ අපරාධකරුවන් බව ඔහු වැඩිදුරටත් සඳහන් කළා.",
       "URL": "https://www.hirunews.lk/323324/කිඹුලාඇල-ගුණා-ඇතුළු-පිරිස-අත්අඩංගුවට-ගත්තා-ද-කියා-තාම-මෙරට-පොලිසියට-නිල-වශයෙන්-කියලා-නෑ",
       "Category": "Local News",
       "Parent URL": "https://www.hirunews.lk/local-news.php?pageID=649"
}