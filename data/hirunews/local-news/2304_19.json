{
       "Source": "hirunews",
       "Timestamp": "Sunday, 29 November 2020 - 15:42",
       "Headline": "ධීවර දැලක සිරවූ කැස්බෑවන් අටක් නාවික හමුදාව බේරා ගැනේ",
       "News Content": "නාවික හමුදාව විසින් මන්නාරම දකුණු මුහුදු ප්‍රදේශයේ සිදුකළ මුර සංචාරයකදී ධීවර දැලක සිරවී සිටි කැස්බෑවන් අටදෙනෙකු නිදහස් කර මුදාහැරීමට ඊයේ (28) කටයුතු කර තිබෙනවා.\nධීවරයන් විසින් එලන ලද දැලක මෙම කැස්බෑවන් සිරවී සිටින බවට දැනගැනීමත් සමඟ ධීවරයන්ගේ ද සහය ඇතිව එම සතුන් ආරක්ෂිතව මුදා හැරීමට නාවික හමුදාව කටයුතු කළ බවයි  නාවික හමුදා මාධ්‍ය අංශය නිවේදනය කරන්නේ.\nවඳවීයාමේ තර්ජනයට ලක්ව ඇති මෙම කැස්බෑවන් රැකගනිමින් සාගරික පරිසර පද්ධතියේ ජෛව විවිධත්වය පවත්වා ගැනීම සඳහා නාවික හමුදාව නිරන්තර දායකත්වය ලබා දෙනවා.",
       "URL": "https://www.hirunews.lk/255888/ධීවර-දැලක-සිරවූ-කැස්බෑවන්-අටක්-නාවික-හමුදාව-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2304"
}