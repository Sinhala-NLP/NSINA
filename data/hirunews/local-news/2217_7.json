{
       "Source": "hirunews",
       "Timestamp": "Tuesday, 12 January 2021 - 9:52",
       "Headline": "දර සෙවීමට ගිය පුද්ගලයාගේ සිරුර සිංගිමලේ රක්ෂිතයේ නැගෙනහිර මායිමෙන් හමුවෙයි (වීඩියෝ)",
       "News Content": "සිංගිමලේ රක්ෂිතයේ නැගෙනහිර මායිමේ තිබී පුද්ගලයෙකුගේ මළ සිරුරක් සොයාගත් බව හැටන් පොලිසිය පවසනවා.\nඅද (12) අලුයම මෙලෙස සොයාගෙන ඇත්තේ රක්ෂිතයේ දර සෙවීමට ගිය දෙදරු පියෙකුගේ බවයි වාර්තා වන්නේ.\nඅදාල පුද්ගලයා ඊයේ (11) පෙරවරුවේ දර සෙවීමට යන බව පවසමින් නිවසෙන් පිටව ගොස් ඇති අතර ඔහු නැවත නිවසට නොපැමිණීම හේතුවෙන් වතු\nකම්කරුවන් පොලිසිය සමඟ එක්ව ඔහු සොයා මෙහෙයුමක් ආරම්භ කළා.\nඑහිදී අද (12) අලුයම දර මිටියක් ද සමඟ රක්ෂිතයේ නැගෙනහිර මායිමේ තිබියදී ඔහුගේ සිරුර සොයා ගැනීමට හැකිව තිබෙනවා.\nමිය ගිය පුදගලයා අපස්මාරය රෝගයෙන් පෙළුණු අයෙක් බව පවුලේ ඥාතින් පවසන අතර මරණය සම්බන්ධයෙන් හැටන් පොලිසිය අංශ කිහිපයක් ඔස්සේ පරික්ෂණ පවත්වනවා.",
       "URL": "https://www.hirunews.lk/259488/දර-සෙවීමට-ගිය-පුද්ගලයාගේ-සිරුර-සිංගිමලේ-රක්ෂිතයේ-නැගෙනහිර-මායිමෙන්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2217"
}