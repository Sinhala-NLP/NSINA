{
       "Source": "hirunews",
       "Timestamp": "Monday, 17 October 2016 - 19:49",
       "Headline": "නිවසක් ඉල්ලා හල්දුම්මුල්ල ප්‍රාදේශීය ලේකම් කාර්යාලයේ උණුසුම් තත්වයක්",
       "News Content": "කොස්ලන්ද - මීරියබැද්ද ප්‍රදේශයේ නායයාමෙන් නිවාස අහිමි වූ පුද්ගලයින් සඳහා ඉදිකළ නව නිවාස තෝරාදීමේ වැඩසටහනක් අද පෙරවරුවේ හල්දුම්මුල්ල ප්‍රාදේශීය ලේකම් කාර්යාලයේදී පැවැත්වුණා.\nකෙසේ වෙතත් එම ස්ථානයට පැමිණි පුද්ගලයෙකු ඊට බාධා කිරීමත් සමඟ ඇති වූයේ උණුසුම් තත්ත්වයක්.\nමීරියබැද්ද නායයාමෙන් නිවාස අහිමි වූ පුද්ගලයින් සඳහා නව නිවාස 75 ක් බණ්ඩාරවෙලල පූනාගල මකල්දෙණිය ප්‍රදේශයේ ඉදිකර තිබෙනවා.\nලබන 22 වැනි දින එම නිවාස නිල වශයෙන් ලබාදීමට නියමිත අතර ඊට පෙර අදාළ නිවෙස් තෝරාදීම අද සිදු වුණා.\nතුණ්ඩු ක්‍රමයක් උපයෝගී කරගනිමින් එම නිවාස තේරීම සිදු වූයේ හල්දුම්මුල්ල ප්‍රාදේශීය ලේකම් ශිරෝමි ජීවමාලා මහත්මියගේ ප්‍රධානත්වයෙන්.\nඒ අතරතුර එම ස්ථානයට පුද්ගලයෙකු ඇතුළුවීමට උත්සාහ දැරීමත් සමඟ උණුසුම් තත්ත්වයක් ඇති වුණා.",
       "URL": "https://www.hirunews.lk/145458/නිවසක්-ඉල්ලා-හල්දුම්මුල්ල-ප්‍රාදේශීය-ලේකම්-කාර්යාලයේ-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4833"
}