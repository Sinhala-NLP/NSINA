{
       "Source": "hirunews",
       "Timestamp": "Saturday, 26 February 2022 - 11:36",
       "Headline": "රුසියාවෙන් ෆින්ලන්තයට තර්ජනයක්",
       "News Content": "යුක්රේන අර්බුදය මධ්‍යයේ ෆින්ලන්තය නේටෝ සංවිධානයට සම්බන්ධ වුව හොත් 'බරපතළ යුධමය සහ දේශපාලන ප්‍රතිවිපාක' ගැන රුසියාව අනතුරු අඟවා තිබෙනවා.\nරුසියානු විදේශ අමාත්‍යාංශයේ ප්‍රකාශිකා මාරියා සකාරෝවා , දැනට යුරෝපීය රටවල් 28කින් සහ එක්සත් ජනපදය සහ කැනඩාව සමඟ සැදුම් ලත් මිලිටරි සන්ධානය වන නේටෝ සාමාජිකත්වය ලබා ගැනීම හානිකර ප්‍රතිවිපාක ඇති කළ හැකි බව පවසනවා.\nමේ සතියේ රුසියාව විසින් යුක්රේනය ආක්‍රමණය කිරීමෙන් පසු ව, ෆින්ලන්ත අගමැති සන්නා මැරින් පැවසුවේ, ෆින්ලන්තයේ නේටෝ සාමාජිකත්වය පිළිබඳ විවාදය වෙනස් වනු ඇති බව යි.\nමාධ්‍ය හමුවක දී පරිවර්තිත අදහස් දැක්වීමේ දී ඇය සඳහන් කළේ, ෆින්ලන්ත රජයේ මිලිටරි සන්ධානගත නො වීමේ ප්‍රතිපත්තිය උතුරු යුරෝපයේ ආරක්ෂාව සහ ස්ථාවරත්වය සහතික කිරීමේ වැදගත් සාධකයක් ලෙස යි.",
       "URL": "https://www.hirunews.lk/298095/රුසියාවෙන්-ෆින්ලන්තයට-තර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=1332"
}