{
       "Source": "hirunews",
       "Timestamp": "Wednesday, 17 January 2018 - 9:06",
       "Headline": "බහුතර බලයක් කාටවත් නොලැබෙන ලකුණු - පැෆ්රල්",
       "News Content": "කිසිදු පක්ෂයකට බහුතර බලයක් නොලැබීම හේතුවෙන් පළාත්පාලන මැතිවරණයෙන් පසු බලය පිහිටුවීමේදී සන්ධානගතවීමට සිදුවනු ඇතැයි පැෆ්රල් සංවිධානය ප්‍රකාශ කළා.\nඑහි විධායක අධ්‍යක්‍ෂ රෝහණ හෙට්ටිආරච්චි මේ බව කියා සිටියේ මාර්තු 12 ව්‍යාපාරය කොළඹ ඊයේ (16) කැඳවා තිබූ මාධ්‍ය හමුවකට එක්වෙමින්.\nමේ අතර, පළාත් පාලන මැතිවරණයේ නාම යෝජනා පත්‍ර ප්‍රතික්ෂේප කිරීමට එරෙහිව අභියාචනාධිකරණය වෙත ලැබී තිබූ පෙත්සම් 14 ක් සලකා බැලීම මේ මස 19 වනදා දක්වා යළි කල් තැබුණා.\nඒ, එම පෙත්සම් අභියාචනාධිකරණ සභාපති විනිසුරු ප්‍රීති පද්මන් සූරසේන සහ ශිරාන් ගුණරත්න යන විනිසුරුවන් හමුවේ ඊයේ (16) සලකා බැලුනු අවස්ථාවේයි.\nපෙත්සම් විභාග කර අවසන් වන තුරු අදාළ පළාත් පාලන ආයතනවල ඡන්දය පැවැත්වීම වලක්වන ලෙස නියෝගයක් නිකුත් කරන්නැයි එම පෙත්සම් වලින් ඉල්ලා තිබෙනවා.\nඑබැවින් ඊට බලපාන කරුණු තහවුරු කරන ලෙසයි අභියාචනාධිකරණය ඊයේ පෙත්සම්කාර පාර්ශව වෙත දැනුම් දුන්නේ.",
       "URL": "https://www.hirunews.lk/181260/බහුතර-බලයක්-කාටවත්-නොලැබෙන-ලකුණු-පැෆ්රල්",
       "Category": "Local News",
       "Parent URL": "https://www.hirunews.lk/local-news.php?pageID=4122"
}