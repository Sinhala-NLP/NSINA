{
       "Source": "hirunews",
       "Timestamp": "Saturday, 30 April 2022 - 23:14",
       "Headline": "මහා සංඝරත්නයේ ආරාධනයෙන් පක්ෂ කිහිපයක නියෝජිතයින් පදනම් ආයතනයට (වීඩියෝ)",
       "News Content": "අද පස්වරුවේ නිදහස් චතුරස්‍රයේ පැවති සඟ සමුළුවට සමගාමීව අන්තර්කාලීන සර්වපාක්ෂික ආණ්ඩුවක් පිහිටුවීම සම්බන්ධයෙන් දේශපාලන පක්ෂ නියෝජිතයින් දැනුවත් කිරීමේ වැඩසටහනක් පැවැත්වුණා.\nඒ කොළඹ 7 පදනම් ආයතනයේදී.\nඅගමැතිවරයා ප්‍රමුඛ අමාත්‍ය මණ්ඩලය ඉවත්වී අන්තර්කාලීන සර්වපාක්ෂික ආණ්ඩුවක් පිහිටුවීමට කටයුතු කරන්නැයි දේශපාලන පක්ෂ නියෝජිතයන් වෙත දැනුම් දීම සඳහා මහ සංඝරත්නයේ ආරාධනයෙන් පාර්ලිමේන්තුව නියෝජනය කරන පක්ෂ කිහිපයක නියෝජිතයින් පදනම් ආයතනයට කැඳවා තිබුණා.\nඒ අනුව සමගි ජන බලවේගය, ජනතා විමුක්ති පෙරමුණ මෙන්ම පසුගියදා පාර්ලිමේන්තුවේදී ස්වාධීන වූ පක්ෂ නියෝජනය කරන නියෝජිතයින් හා ආගමික නායකයින් පිරිසක් ඊට එක්ව සිටියා.\nකෙසේ වෙතත් ශ්‍රී ලංකා පොදුජන පෙරමුණේ කිසිදු නියෝජිතයෙකු මෙම සාකච්ඡාව සඳහා සහභාගී වී සිටියේ නැහැ.",
       "URL": "https://www.hirunews.lk/303214/මහා-සංඝරත්නයේ-ආරාධනයෙන්-පක්ෂ-කිහිපයක-නියෝජිතයින්-පදනම්-ආයතනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1199"
}