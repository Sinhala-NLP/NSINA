{
       "Source": "hirunews",
       "Timestamp": "Saturday, 25 March 2017 - 12:16",
       "Headline": "රුසියාවේ ගුවන් යානා නඩත්තු කිරීමේ මධ්‍යස්ථානයක් ශ්‍රී ලංකාවට",
       "News Content": "රුසියාවේ නිෂ්පාදිත හෙලිකොප්ටර් යානා නඩත්තු සහ අලූත්වැඩියා කිරීමේ මධ්‍යස්ථානයක් ශ්‍රී ලංකාවේ පිහිටුවීමට යෝජනා වී තිබෙනවා.\nහමුදා තාක්ෂණ සහයෝගිතාව පිළිබද රුසියානු මධ්‍යම රජයේ නියෝ්‍ය ප්‍රධානී මිකායිල් පෙටුකොෆ් මේ බව ප්‍රකාශ කර ඇත්තේ රුසියානු ස්පුට්නික් පුවත්පතටයි.\nශ්‍රී ලංකාව ද රුසියාවේ නිෂ්පාදිත එම්.අයි. 08 සහ එම්.අයි 17 සහ 24 ප්‍රහාරක සහ ප්‍රවාහන හෙලිකොප්ටර් යානා භාවිත කරනවා.\nකලාපීය රටවල් රැසක ගුවන් බලඇණි සමන්විත වී ඇත්තේ රුසියානු හෙලිකොප්ටර් යානා වලින්.\nමේ නිසා ශ්‍රී ලංකාව තුළ එවැනි හෙලිකොප්ටර් යානා නඩත්තු කිරීමේ මධ්‍යස්ථානයක් පිහිටුවීම වැදගත් වන බවයි රුසියාව පෙන්වා දී ඇත්තේ.\nමේ අතර, ජෙපාඞ් වර්ගයේ ප්‍රහාරක යාත්‍රා ශ්‍රී ලංකාවට ලබාදීම සම්බන්ධයෙන් ද සාකච්ඡා පවත්වා ඇති බව ස්පුට්නික් පුවත්පත වාර්තා කළා.\nප්‍රහාරයකදී සතුරු යාත්‍රා, ගුවන් යානා සහ සබ්මැරීනවලට එරෙහිව ප්‍රතිචාර දැක්විය හැකි මෙම යාත්‍රා, මුර සංචාර සහ අනෙකුත් සේවාවන් සදහා ද යොදා ගත හැකි බවයි රුසියානු හමුදා තාක්ෂණික සහයෝගීතාවයේ නියෝජ්‍ය අධ්‍යක්ෂවරයා සඳහන් කර ඇත්තේ.",
       "URL": "https://www.hirunews.lk/157690/රුසියාවේ-ගුවන්-යානා-නඩත්තු-කිරීමේ-මධ්‍යස්ථානයක්-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4596"
}