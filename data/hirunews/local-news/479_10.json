{
       "Source": "hirunews",
       "Timestamp": "Monday, 13 March 2023 - 11:08",
       "Headline": "සාමාන්‍ය පෙළ විභාගය යළි කල්යාමේ අවදානමක් ගැන අධ්‍යාපන ඇමති පවසයි",
       "News Content": "උසස්පෙළ විභාගයේ උත්තර පත්‍ර ඇගයීම් සඳහා සහය ලබාදෙන ලෙස අධ්‍යාපන අමාත්‍ය සුසිල් ප්‍රේම්ජයන්ත් ඉල්ලිම් කරනවා.\nපසුගිය පෙබරවාරි 17 න් අවසන් වු උත්තර පත්‍ර ඇගයීම් කටයුතු සඳහා උත්තර පත්‍ර පරීක්ෂකවරු සහ විශ්වවිද්‍යාල ආචාර්යවරු ඇගයිම් කටයුතු සඳහා අයදුම් කිරීම ප්‍රමාද කරනු ලැබවේ ඒ සඳහා ලබාදෙන දීමනා ප්‍රමාණවත් නොවන බව පවසමින්\nකෙසේ වෙතත් අධ්‍යාපන අමාත්‍යවරයා කොළඹ අද (13) පැවති වැඩසටහනකින් අනතුරුව මාධ්‍ය වෙත අදහස් දක්වමින් කියා සිටියේ උත්තර පත්‍ර පරීක්ෂාව ප්‍රමාද වුවහොත් සාමාන්‍ය පෙළ විභාගය කල්යනු ඇති බවයි.\nමේ අතර, අද පැවති මාධ්‍ය හමුවකදී විභාග කොමසාරිස් ජනරාල් එච්. ජේ. එම්. සී. අමිත් ජයසුන්දර කියා සිටියේ උත්තර පත්‍ර පරික්ෂාව සඳහා ලබාදෙන රුපියල 500 යේ දීමනාව 2000 දක්වා ඉහළ දමා ඇති බවයි.\nමේ අතර, කිලිනොච්චිය ,ශාන්ත තෙරේසා විද්‍යාලයේ 11 ශ්‍රේණියට අදාළව පැවති වාර විභාගය සඳහා ඔවුන් අද පංති කාමරවලින් පිටත අව් රශ්මියේ විභාග කටයුතු සිදු කළ බවයි හිරු වාර්තාකරු පැවසුවේ.",
       "URL": "https://www.hirunews.lk/329803/සාමාන්‍ය-පෙළ-විභාගය-යළි-කල්යාමේ-අවදානමක්-ගැන-අධ්‍යාපන-ඇමති-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=479"
}