{
       "Source": "hirunews",
       "Timestamp": "Tuesday, 09 May 2017 - 15:46",
       "Headline": "මවක් සහ බිළිඳෙක් තියුණු ආයුධවලින් පහරදී ඝාතනය කරයි",
       "News Content": "කොස්ගොඩ දකුණු බොරලුකැටිය ප්‍රදේශයේදී කාන්තාවක් සහ කුඩා දරුවෙකු තියුණු ආයුධයකින් පහරදී ඝාතනය කර තිබෙනවා.\nමෙලෙස ඝාතනයට ලක්වී ඇත්තේ මවක් සහ ඇයගේ දරුවා බවටයි අනාවරණ වී ඇත්තේ.\nකාන්තාවගේ වයස අවුරුදු 38 ක් වන අතර කුඩා දරුවාගේ වයස මාස 6 ක් බව සඳහන්.\nපොලීසිය සඳහන් කළේ අදාළ කාන්තාවගේ අනියම් සැමියා විසින් මෙම ඝාතන සිදුකර ඇති බවට සැක පළ කරන බවයි.\nඇයගේ නීත්‍යානුකූල සැමියා මානසික රෝහලේ ප්‍රතිකාර ලබන බවයි වාර්තාවන්නේ.\nඝාතනය සිදුකළ පුද්ගලයා සොයා මේ වනවිට පොලීසිය පරීක්ෂණ ක්‍රියාත්මක කරනවා.",
       "URL": "https://www.hirunews.lk/160954/මවක්-සහ-බිළිඳෙක්-තියුණු-ආයුධවලින්-පහරදී-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4525"
}