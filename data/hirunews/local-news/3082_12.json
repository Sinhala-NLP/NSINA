{
       "Source": "hirunews",
       "Timestamp": "Thursday, 24 October 2019 - 10:58",
       "Headline": "හලාවත සංචාරක හෝටලයක රැදි සිටි 13 දෙනෙකු අත්අඩංගුවට",
       "News Content": "හලාවත ප්‍රදේශයේ සංචාරක හෝටලයක රැඳී සිටි පුද්ගලයින් 13 දෙනෙකු අත්අඩංගුවට ගෙන තිබෙනවා.\nඔවුන් දින 3 ක සිට කිසිදු හේතුවක් නොමැතිව මෙම හෝටලයේ රැඳී සිටින බවට හෝටල් බලධාරීන් පොලීසියට ඊයේ කළ දැනුම්දීමකට අනුවයි මොවුන් අත්අඩංගුවට ගෙන ඇත්තේ.\nසැකකරුවන්ගෙන් සිදුකළ ප්‍රශ්න කිරීම්වලදී අනාවරණ වී ඇත්තේ ඔවුන් එකිනෙකා නොහඳුනන අතර කිසියම් සමාගමක් විසින් ඔවුන් විදේශගත කිරීම සඳහා හෝටලයට රැගෙනවිත් ඇති බවයි.\nමෙලෙස අත්අඩංගුවට ගෙන ඇත්තේ අවුරුදු 23 සිට 44 දක්වා වයස්වල පසුවන වෙල්ලාලි, මඩකලපුව, කලවංචිකුඩි, පලෙයි, එරාවුර්, යාපනය සහ වඩුක්කෝඬේයි යන ප්‍රදේශවල පදිංචිකරුවන්.",
       "URL": "https://www.hirunews.lk/226880/හලාවත-සංචාරක-හෝටලයක-රැදි-සිටි-13-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3082"
}