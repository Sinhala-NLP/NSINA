{
       "Source": "hirunews",
       "Timestamp": "Saturday, 29 April 2023 - 10:12",
       "Headline": "ශ්‍රී ලංකා කේටරින් සමාගම වෙත බළපත්‍රයක්",
       "News Content": "ශ්‍රී ලංකාවේ ගුවන් තොටුපළ තුළ සහ ඒවායේ ගුවන් මෙහෙයුම්වල නිරත ගුවන් සමාගම් වෙත විශ්වසනීයව සහ සෞඛ්‍යාරක්ෂිතව ආහාරපාන සහ ඒ ආශ්‍රිත සේවා සැපයීම වෙනුවෙන් සහ අවශ්‍ය ප්‍රමිතීන් සපුරා තිබීම හේතුවෙන්, ශ්‍රී ලංකා සිවිල් ගුවන් සේවා අධිකාරිය විසින් ශ්‍රී ලංකා කේටරින් සමාගම වෙත බලපත්‍රයක් ලබා දී තිබෙනවා.\nඒ සදහා අදාළ සේවා සැපයුම් බලපත්‍රය වන (Catering Service Providers Licence ) ලැබී ඇත්තේ ශ්‍රී ලංකා ගුවන් සේවා ඉතිහාසයේ පළමුවරටයි.\nඊයේ (28) දින කටුනායක ගුවන් තොටුපළ පරිශ්‍රයේ ශ්‍රවණාගාරයක පැවති උත්සවයක දී මෙම පිරිනැමීම සිදු කර ඇති බවයි වාර්තා වන්නේ.\nමෙම බලපත්‍රය පිරිනැමීමේ දී ශ්‍රී ලංකා කේටරින් සමාගම සතු සංවිධානාත්මක ව්‍යුහය, එහි වැඩපිළිවෙළ, භෞතික සම්පත්, නිසි පුහුණුව සුදුසුකම් සහ අත්දැකීම් සහිත කාර්යය මණ්ඩලය, ගුවන් යානා මෙහෙයුම් සදහා අවශ්‍ය උපාංග, වෙනත් සේවා සැපයීම සදහා පවතින තාක්ෂණික සහ භෞතික හැකියාව වැනි කරුණු කෙරෙහි දීර්ඝ වශයෙන් තක්සේරුවකට ලක්කර තිබෙනවා.\nශ්‍රී ලංකා සිවිල් ගුවන් සේවා අධිකාරියේ අධ්‍යක්ෂ ජනරාල් සහ ප්‍රධාන විධායක නිලධාරී පී.ඒ.ජයකාන්ත සහ ශ්‍රී ලංකා සිවිල් ගුවන් සේවා අධිකාරියේ සභාපති ජී.එස්.විතානගේ විසින් ශ්‍රී ලන්කන් කේටරින් සමාගමේ ප්‍රධාන විධායක නිලධාරී මංගල වීරසේකර වෙතයි මෙමම් බලපත්‍ර ප්‍රදානය සිදු කර ඇත්තේ.",
       "URL": "https://www.hirunews.lk/333739/ශ්‍රී-ලංකා-කේටරින්-සමාගම-වෙත-බළපත්‍රයක්",
       "Category": "Local News",
       "Parent URL": "https://www.hirunews.lk/local-news.php?pageID=382"
}