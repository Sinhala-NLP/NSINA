{
       "Source": "hirunews",
       "Timestamp": "Thursday, 17 February 2022 - 21:18",
       "Headline": "CIA පුවත ඵලදරයි",
       "News Content": "රසායනික ද්‍රව්‍ය යොදා පළතුරු ඉදවීමේ තත්වයන් හේතුවෙන් ජනතාවගේ සෞඛ්‍යයට ඇතිවිය හැකි ප්‍රතිවිපාක සම්බන්ධයෙන් වාර්තා කිරීමට කමිටුවක් පත්කර තිබෙනවා.\nඒ පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න විසින්.\nරසායනික ද්‍රව්‍ය යොදා පළතුරු ඉදවීමේ ක්‍රියාවලිය පිළිබඳ පසුගියදා හිරු සී අයි ඒ විසින් ද තොරතුරු අනාවරණ කළා.\nඅද දින රසායනික ද්‍රව්‍ය භාවිතා කිරීමෙන් පලතුරු ඉදවීම තුළින් පාරිභෝගිකයාගේ සෞඛ්‍යට ඇති වියහැකි ප්‍රතිවිපාක සම්බන්ධයෙන් දීර්ඝ වශයෙන් සාකච්ඡා කර තිබෙනවා.\nඒ රාජ්‍ය අමාත්‍යවරයාගේ ප්‍රධානත්වයෙන් සෞඛ්‍ය අමාත්‍යංශය, කෘෂිකර්ම අමාත්‍යංශය, කෘෂිකර්ම දෙපාර්තමේන්තුව, පලිබෝධ නාශක රෙජිස්ට්‍රාර් කාර්යාලය, කාර්මික තාක්ෂණ ආයතනය, පාරිභෝගික කටයුතු පිළිබඳ අධිකාරියේ නිලධාරීන් එක්ව පැවති හමුවකදීයි.\nමෙම රසායන ද්‍රව්‍ය භාවිතා කිරීම සම්බන්ධයෙන් පාරිභෝගිකයාගේ සෞඛ්‍යට ඇතිවියහැකි තත්වයන් පිළිබඳව මේ දක්වා පර්යේෂණ වාර්ථාවක් ඉදිරිපත්කර නොමැති අතර‍, රාජ්‍ය අමාත්‍යවරයා විසින්  මේ සම්බන්ධයෙන් ඇති වියහැකි ප්‍රතිවිපාක සම්බන්ධයෙන් වාර්ථා කිරීමට කමිටුවක් පත් කරනු ලැබුවා.\nඑම වගකීම් කමිටුව වෙත පවරා එමගින් විධිමත් වාර්ථාවක් ලබාගැනීමටත්, එම වාර්තාව සෞඛ්‍ය අමාත්‍යංශයේ ආහාර පිළිබඳ උපදේශක කාරක සභාව වෙත යොමුකිරීමටත් තීරණය කර තිබෙනවා.\nමීට පෙරද මෙම ගැටළුව සම්බන්ධයෙන් විවිධ රාජ්‍ය ආයතන සමග සාකච්ඡාකර තිබූ නමුත් එයින් ඇතිවන ප්‍රතිවිපාක පිළිබඳව නිවැරදි වාර්ථාවක් ලැබී නොමැති බවයි එම අමාත්‍යංශය පෙන්වා දෙන්නේ.\nඑමෙන්ම ආර්ථික මධ්‍යස්ථානවල පලතුරු ඉදවීම සම්බන්ධයෙන් පවතින ක්‍රමවේදය සම්බන්ධයෙන් වාර්තාවක්  ගෙන්වාගැනීමටත් එම ආයතන කැඳවා මෙහි පවතින තත්වයන් දැනුවත් කිරීමටත් තීරණය කර තිබෙනවා.\nමෙය ජාතික වශයෙන් වැදගත්වන කරුණක් බැවින් ඒ සම්බන්ධව රාජ්‍ය ආයතන දැනුවත් කිරීමටත් මහජනතාවට නිසි මගපෙන්වීමක් ලබාදීමටත් ප්‍රතිපත්තිමය එකඟතාවයකට පැමිණෙන ලද අතර, මේ පිළිබඳව විශ්ව විද්‍යාල පර්යේෂණ අංශයන්ගේ උපදෙස් ලබාගැනීමටයි තීරණය වී ඇත්තේ.\nඅමු කෙසෙල් ඉදවීම සඳහා විෂ රසායනික ද්‍රව්‍ය මිශ්‍ර කිරීමේ මහා පරිමාණ ක්‍රියාවලියක් මේ වනවිට රට පුරා  ක්‍රියාත්මකවන බව අප හෙළිකළේ පසුගිය 11 වනදායි.\nකෙසෙල් යනු කුඩා දරුවන්, ගැබිනි මව්වරුන් ඇතුළු මෙරට වැඩි පිරිසක් දින පතාපාහේ ආහාරයට එක්කර ගන්නා  පලතුරක්.\nඑම පාරිභෝජන අවශ්‍යතාව සපුරාලීම සඳහා පෑලියගොඩ මැණිං වෙළෙඳපොළට දිනපතා දස දහස් ගණනින් කෙසෙල් කැන් රට වටින්ම ගෙන එනවා.\nලීටර් ගණනින් මුළු කෙසෙල් කැනම තෙත් වන ලෙස විෂ රසායනිකයන් යෙදු පසු එම ද්‍රාවනය උරාගන්නා තෙක් ඇතැම් වෙළදසැල් හිමියන් කෙසෙල් කැන් මෙලෙස තබනවා.\nනිසි ප්‍රමිතියකින් තොරව අධි මාත්‍රාවෙන් මෙම රසායනිකය යෙදු පසු පැය 2 ඇතුලත මුළු මනින්ම කෙසෙල් කැන ඉදී යන අතර මෙරට පාරිභෝගික ජනතාවට මිලදී ගැනීමට සිදුවන්නේ මෙම විෂ රසායනික මිශ්‍රිත කෙසෙල්වීම කණගාටුවට කරුණක්.\nකොළඹ මැණිං වෙළඳ පලේ මෙන්ම බොහෝ කෙසෙල් තොග අලෙවි කරන මධ්‍යස්ථානවල දුම් ගසා ඉදවන පාරම්පරික ක්‍රම සදහා පහසුකම් සලසා තිබුන ද වෙළඳුන් බහුතරයක් මේ වනවිට යොමුවී ඇත්තේ ක්ෂණිකව කෙසෙල් ඉදවීම සදහා\nමෙම විෂ රසායනික යෙදීමටයි.\nහිරු සී.අයි.ඒ. කළ දැනුම්දීම මත මෙම විෂ රසායනික යොදා කෙසෙල් ඉදවීම සම්බන්ධයෙන් සොයාබැලීමට පාරිභෝගික අධිකාරියේ නිලධාරීන් මැණිං වෙළඳපලට පැමිණියා.\nඑහිදී හෙළිවුයේ අන්නාසි ශාකයේ මල් හට ගැනීම සදහා යොදන රසායනිකයක් මෙලෙස කෙසෙල් ඉදවීම සදහා වෙළඳුන් යොදාගන්නා බවයි.",
       "URL": "https://www.hirunews.lk/297307/cia-පුවත-ඵලදරයි",
       "Category": "Local News",
       "Parent URL": "https://www.hirunews.lk/local-news.php?pageID=1350"
}