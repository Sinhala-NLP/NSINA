{
       "Source": "hirunews",
       "Timestamp": "Monday, 03 May 2021 - 11:12",
       "Headline": "ඊයේත් වැඩිම ආසාදිතයින් කොළඹින් - පිළියන්දලින් 81ක්",
       "News Content": "ඊයේ දිනයේ මෙරටින් හඳුනා ගැණුනු ආසාදිතයින් 1891 දෙනාගෙන් වැඩිම පිරිසක් එනම් 387ක් කොළඹ දිස්ත්‍රික්කයෙන් වාර්තා වනවා.\nකොළඹ දිස්ත්‍රික්කයේ පිළියන්දල ප්‍රදේශයෙන් ආසාදිතයින් 81 දෙනකු හඳුනා ගැණුනු අතර කොළඹ මහ නගර සභා සීමාවෙන් රෝගීන් 64ක් වාර්තා වන බවයි කොවිඩ් 19 පැතිරීම වැලැක්වීමේ ජාතික ක්‍රියාන්විත මධ්‍යස්ථානය සඳහන් කළේ.\nඊට අමතරව කළුතර දිස්ත්‍රික්කයෙන් ආසාදිතයින් 330ක්, ගම්පහින් 297ක්, නුවරඑළියෙන් 101ක්, පුත්තලමෙන් 88ක්, ගාල්ලෙන් 80ක් සහ අනුරාධපුරයෙන් 71 දෙනෙක් වාර්තා වනවා.\nකෙසේ වෙතත් දිනෙන් දින ඉහල යන කොරෝනා ආසාදිතයින් සංඛ්‍යාව සලකා බලා අවශ්‍යතාව මත දිවයිනේ ප්‍රාදේශීය රෝහල් ද කොරෝනා ආසාදිතයින් සඳහා යොදා ගන්නා බව කොවිඩ් රෝග පාලන කටයුතු රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේ කියා සිටියා.",
       "URL": "https://www.hirunews.lk/270274/ඊයේත්-වැඩිම-ආසාදිතයින්-කොළඹින්-පිළියන්දලින්-81ක්",
       "Category": "Local News",
       "Parent URL": "https://www.hirunews.lk/local-news.php?pageID=1979"
}