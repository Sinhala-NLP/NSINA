{
       "Source": "hirunews",
       "Timestamp": "Thursday, 31 December 2015 - 11:20",
       "Headline": "කේරළ ගංජා සමඟ පස්දෙනෙකු අත්අඩංගුවට",
       "News Content": "මීගමුවේ සිට හලාවත දක්වා කේරළ ගංජා අලෙවි කිරීමේ ජාවාරමක නිරතවූ පස්දෙනෙකු පොලීසිය අත්අඩංගුවට ගෙන තිබෙනවා.\nඊයේ මෙලෙස අත්අඩංගුවට ගත් සැකකරුවන් වත්තල, කොළඹ, මීගමුව සහ දුම්මලසූරිය යන ප්‍රදේශවල පදිංචිකරුවන්.\nමෙම පිරිස පසුගිය කාලයේදී මීගමුව - කුඩාපාලූව ප්‍රදේශයේ සිට හලාවත - කාක්කපල්ලිය, මාදම්පේ යන ප්‍රදේශවල මත්ද්‍රව්‍ය අලෙවිකරුවන් වෙත මෙලෙස කේරළ ගංජා ලබාදී ඇති බව මූලික පරීක්ෂණවලදී හෙළිවුණා.\nඅත්අඩංගුවට ගන්නා විට මොවුන් සන්තකයේ තිබූ කේරළ ගංජා කිලෝග්‍රෑම් දෙකකට ආසන්න ප්‍රමාණයක් ද පොලිස් භාරයට ගෙන තිබෙනවා.",
       "URL": "https://www.hirunews.lk/123136/කේරළ-ගංජා-සමඟ-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5227"
}