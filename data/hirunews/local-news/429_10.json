{
       "Source": "hirunews",
       "Timestamp": "Friday, 07 April 2023 - 8:32",
       "Headline": "පුංචි ඡන්දයට තරඟ කරන්න නිවාඩු ගත් රාජ්‍ය සේවකයන්ට වැටුප් ගෙවීමේ චක්‍රලේඛය නිකුත් වෙයි",
       "News Content": "මෙවර පළාත් පාලන ආයතන ඡන්ද විමසීම සඳහා නාමයෝජනා භාරදෙන ලද රාජ්‍ය නිලධාරීන්ට වැටුප් ගෙවීම සඳහා වන චක්‍රලේඛය නිකුත් කර තිබෙනවා.\nඅමාත්‍යාංශ ලේකම්වරුන්, පළාත් ප්‍රධාන ලේකම්වරුන් සහ දෙපාර්තමේන්තු ප්‍රධානීන් වෙත අදාළ චක්‍රලේඛය නිකුත් කර ඇත්තේ රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශ ලේකම් රංජිත් අශෝක විසින්.\nපළාත් පාලන ආයතන ඡන්ද විමසීමට නාමයෝජනා ලබාදී වැටුප් රහිත නිවාඩු මත සිටින රාජ්‍ය නිලධාරීන්ට පසුගිය මාර්තු 09 වනදා සිට මේ මස 25 වනදා දක්වා වූ කාලය වැටුප් සහිත නිවාඩු ලෙස සලකා, ඔවුන්ට හිමි මූලික වැටුප ගෙවීමට කටයුතු කරන ලෙසයි එහි දැක්වෙන්නේ.",
       "URL": "https://www.hirunews.lk/331899/පුංචි-ඡන්දයට-තරඟ-කරන්න-නිවාඩු-ගත්-රාජ්‍ය-සේවකයන්ට-වැටුප්-ගෙවීමේ-චක්‍රලේඛය-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=429"
}