{
       "Source": "hirunews",
       "Timestamp": "Saturday, 06 August 2022 - 19:23",
       "Headline": "ඉන්ධන බවුසර් ජාවාරම පිටුපස සිටින තෙල් සංස්ථා ප්‍රධානීන් දෙදෙනෙකු ගැන විමර්ෂණ",
       "News Content": "ඉන්ධන ජාවාරමකට සම්බන්ධ බවට සැක කෙරෙන ඛනිජතෙල් නීතිගත සංස්ථාවේ ඉහළ නිලධාරීන් දෙදෙනෙකු සම්බන්ධව පොලිසිය විමර්ශන ආරම්භ කර තිබෙනවා.\nඒ ඩීසල් ලීටර් 6600ක් සහිත බවුසරයක් මුතුරාජවෙල සිට කටුනායකට රැගෙන යන මුවාවෙන් මීගොඩ ප්‍රදේශයේ කර්මාන්තශාලාවකට අලෙවි කිරීමට තැත් කළ සිද්ධියට සැකකරුවන් 04 දෙනෙකු අත්අඩංගුවට ගෙන ගැනීමෙන් පසු හෙළි වූ කරුණු මතයි.\nඅත්අඩංගුවට ගැනුණේ බවුසරයේ රියදුරු, රිය සහයක සහ තැරැව්කරුවන් දෙදෙනෙක්.\nමොවුන් හෝමාගම මහේස්ත්‍රාත් අධිකරණයට ඉදිරිපත් කිරීමෙන් අනතුරුව මේ වනවිට ඇප මත මුදා හැර සිටින බවයි පොලිසිය සදහන් කළේ.",
       "URL": "https://www.hirunews.lk/312090/ඉන්ධන-බවුසර්-ජාවාරම-පිටුපස-සිටින-තෙල්-සංස්ථා-ප්‍රධානීන්-දෙදෙනෙකු-ගැන-විමර්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=960"
}