{
       "Source": "hirunews",
       "Timestamp": "Tuesday, 08 August 2023 - 15:58",
       "Headline": "ලංගම බසයක් ත්‍රිරෝද රියක මුහුණට මුහුණ ගැටෙයි: අයෙක් මරුට",
       "News Content": "ඇඹිලිපිටිය, කුඹුගොඩආර ප්‍රදේශයේදී ත්‍රිරෝද රථයක් ලංගම බස් රථයක ගැටීමෙන් එක් පුද්ගලයෙක් මිය ගොස් තවත් පුද්ගලයන් තිදෙනෙකු තුවාල ලබා තිබෙනවා.\nමෙම අනතුර සිදු වී ඇත්තේ ඇඹිලිපිටිය, මිද්දෙණිය පාරේ ගමන් කළ ත්‍රිරෝද රථය සහ ලංගම බස් රථය කුඹුගොඩආර ප්‍රදේශයේදී මුහුණට මුහුණ ගැටීමෙන්.\nඅනතුරින් තුවාල ලැබූවන් ඇඹිලිපිටිය රෝහලට ඇතුළත් කර ඇති අතර ඔවුන් තිදෙනාම ත්‍රිරෝද රථයේ පැමිණි අය බවයි පොලිසිය පවසන්නේ.\nලංගම බස් රථයේ රියැදුරු පොලිසිය විසින් අත්අඩංගුවට ගෙන තිබෙන අතර ඔහු අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/344105/ලංගම-බසයක්-ත්‍රිරෝද-රියක-මුහුණට-මුහුණ-ගැටෙයි-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=114"
}