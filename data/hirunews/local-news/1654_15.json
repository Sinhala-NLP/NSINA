{
       "Source": "hirunews",
       "Timestamp": "Saturday, 02 October 2021 - 13:24",
       "Headline": "ජාතික ප්‍රවාහන වෛද්‍ය ආයතනයේ සේවාවන් ලබන සඳුදා (04) සිට යළිත්",
       "News Content": "කොවිඩ් 19 ව්‍යාප්තිය හේතුවෙන් තාවකාලිකව අත්හිටුවනු ලැබූ ජාතික ප්‍රවාහන වෛද්‍ය ආයතනය සේවාවන් ලබන සඳුදා (04) දින සිට යළි ආරම්භ කිරීමට සැලසුම් කර තිබෙනවා.\nජාතික ප්‍රවාහන වෛද්‍ය ආයතනයේ සභාපති වෛද්‍ය සවින්ද්‍ර ගමගේ ප්‍රකාශ කළේ සෞඛ්‍ය ආරක්ෂිත ක්‍රමවේද අනුගමනය කරමින් දැනට රජය විසින් නිකුත් කර ඇති සංචරණ සීමාවන්වලට යටත්ව සිය ආයතනයේ සේවාවන් ලබාදීමට සූදානමින් සිටින බවයි.\nසේවාවන් ලබාගැනීම සඳහා ඕනෑම ජංගම දුරකථන ජාලයකින් අංක 225 ඇමතීම, ස්ථාවර දුරකථන මඟින් අංක 1225 ඇමතීම, www.ntmi.lk වෙබ් අඩවියට පිවිසීමෙන් හෝ ඊ-චැනලින් යෙදුම මඟින් දිනයක් හා වේලාවන් වෙන්කරගෙන පැමිණිය යුතුයි.\nඊ චැනලින් සේවාව මගින් දිනයක් හා වේලාවක් වෙන්කර ගෙන මේ දක්වා සේවා ලබාගැනීමට නොහැකි වූ සේවාලාභීන් හට නැවත සේවා ලබාගැනීමට පැමිණිය යුතු දිනය හා වේලාව ඉදිරියේදී දැනුම්දෙන බවයි ජාතික ප්‍රවාහන වෛද්‍යායතනය නිවේදනය කළේ.",
       "URL": "https://www.hirunews.lk/283841/ජාතික-ප්‍රවාහන-වෛද්‍ය-ආයතනයේ-සේවාවන්-ලබන-සඳුදා-04-සිට-යළිත්",
       "Category": "Local News",
       "Parent URL": "https://www.hirunews.lk/local-news.php?pageID=1654"
}