{
       "Source": "hirunews",
       "Timestamp": "Monday, 16 May 2022 - 11:00",
       "Headline": "බලශක්ති අමාත්‍යවරයාගෙන් ඉල්ලීමක් (වීඩියෝ)",
       "News Content": "ඉදිරි දින 03 තුළදී ඉන්ධන පිරවුම්හල් අසල පෝලිම්වල රැඳී නොසිටින ලෙසත් අනවශ්‍ය ලෙස ඉන්ධන තොග රැස්කර ගැනීමෙන් වළකින ලෙසත් බලශක්ති අමාත්‍ය කංචන විජේසේකර ජනතාවට දැනුම් දෙනවා.\nඊයේ දිනයේදී ඩීසල් තොග රැගත් නෞකාවක් දිවයිනට පැමිණි අතර ඉන්දීය ණය පහසුකම යටතේ තවත් නෞකා 03 ක් ඉදිරි සති 02 තුළදී දිවයිනට පැමිණීමට නියමිතයි.\nඒ අනුව ප්‍රමාණවත් ඉන්ධන තොග පවතින බවයි ට්විටර් සටහනක් තබමින් බලශක්ති අමාත්‍යවරයා පවසන්නේ.\nඉන්ධන පිරවුම්හල් වෙත බෙදාහැරීම් 1190 ක් සිදුකිරීමට පවතින බැවින් ඒවා අවසන් වන තුරු ඉන්ධන පෝලිම්වල රැඳී සිටීමෙන් වළකින ලෙසයි අමාත්‍යවරයා ඉල්ලා සිටින්නේ.",
       "URL": "https://www.hirunews.lk/304478/බලශක්ති-අමාත්‍යවරයාගෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1165"
}