{
       "Source": "hirunews",
       "Timestamp": "Saturday, 12 August 2023 - 7:58",
       "Headline": "පාකිස්ථානයේ වැඩබලන අගමැති තේරීම අද",
       "News Content": "පාකිස්ථාන පාර්ලිමේන්තුව විසිරුවා හැරීමෙන් පසුව අද දිනයේ තාවකාලික අග්‍රාමාත්‍යවරයෙකු පත් කරන බව අග්‍රාමාත්‍ය ෂෙබාස් ෂරීෆ් පවසනවා.\nපාකිස්ථාන පාර්ලිමේන්තුවේ කාලය අවසන්වීමට දින 3 ක් තිබියදී එය විසුරුවා හැරීමට අගමැති ෂෙබාස් ෂරිෆ් ගේ උපදෙස් අනුව එරට ජනාධිපතිවරයා කටයුතු කරනු ලැබුවා. ඒ අනුව දින 90 ක් තුළ මැතිවරණය පැවැත්විය යුතු වනවා.\nඑරට හිටපු අග්‍රාමාත්‍යවරයෙකු වන ඉම්රාන් ඛාන්ට සිරදඩුවම් නියම කිරීම සහ ඔහුට දේශපාලන කටයුතු වසර 5 කට තහනම් කිරීමට අධිකරණය ගනු ලැබූ තීරණයෙන් දින කිහිපයකට පසුවයි එරට පාර්ලිමේන්තුව විසුරුවා හැරුණේ.\nකෙසේ වෙතත් මෙම තත්වය මත එරට පාර්ලිමේන්තු මැතිවරණය කල් යා හැකි බව මැතිවරණ කොමිසම ප්‍රකාශ කළා.",
       "URL": "https://www.hirunews.lk/344522/පාකිස්ථානයේ-වැඩබලන-අගමැති-තේරීම-අද",
       "Category": "Local News",
       "Parent URL": "https://www.hirunews.lk/local-news.php?pageID=104"
}