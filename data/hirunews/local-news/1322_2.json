{
       "Source": "hirunews",
       "Timestamp": "Thursday, 03 March 2022 - 7:31",
       "Headline": "සෞඛ්‍ය සේවකයන් අදත් වර්ජනයේ",
       "News Content": "වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කරගනිමින් සෞඛ්‍ය වෘත්තීයවේදීන්ගේ සම්මේලනයට අයත් හෙද, පරිපූරක, අතුරු වෛද්‍ය ඇතුළු සෞඛ්‍ය වෘත්තිය සමිති 17ක් ඊයේ ආරම්භ කළ වර්ජනය අද දෙවන දිනටත් ක්‍රියාත්මක යි.\nදින දෙකක් වර්ජනය සිදුකරන බව ප්‍රකාශ කළත්, අද දිනයේ රැස්වන විධායක සභාවේ දී වර්ජනය සම්බන්ධයෙන් තීරණයක් ගන්නා බව සෞඛ්‍ය වෘත්තීයවේදීන්ගේ සම්මේලනයේ කැඳවුම්කරු රවී කුමුදේශ් කියා සිටියේ.\nඊයේ උදෑසන අටේ සිට ආරම්භ කළ වර්ජනය හේතුවෙන් රෝහල්වල කටයුතුවලට බාධා එල්ල වුණා.\nප්‍රතිකාර ලබා ගැනීම සඳහා පැමිණි රෝගීන් ඉන් පත්වුණේ දැඩි අපහසුතාවකට යි.",
       "URL": "https://www.hirunews.lk/298524/සෞඛ්‍ය-සේවකයන්-අදත්-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=1322"
}