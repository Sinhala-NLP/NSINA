{
       "Source": "hirunews",
       "Timestamp": "Sunday, 18 July 2021 - 15:41",
       "Headline": "ශ්‍රී ලංකාව වෙනුවෙන් භානුක එක්දින වරම් ලබද්දී, ඉන්දියාව වෙනුවෙන් එක්දින වරම් ලැබූ ඉෂාන් කිෂාන් වාර්තා පොත් අතරට",
       "News Content": "සංචාරක ඉන්දීය පිල සහ ශ්‍රී ලංකාව අතර පළමු එක්දින තරඟය මේ වනවිට කොළඹ ආර්.ප්‍රේමදාස ක්‍රීඩාංගනයේදී ක්‍රියාත්මකයි.\nතරඟයේ කාසියේ වාසිය දිනූ ශ්‍රී ලංකා නායක දසුන් ශානක පළමුවෙන් පන්දුවට පහරදීමට තීරණය කළා.\nඉන්දියාව වෙනුවෙන් ඉෂාන් කිෂාන් සහ සූරියකුමාර් යාදව් අද එක්දින ජාත්‍යන්තර වරම් ලැබුවා.\nඉෂාන් කිෂාන් සිය උපන්දිනයේ මංගල එක්දින තරඟයට සහභාගි වන දෙවන ඉන්දීය ක්‍රීඩකයා මෙන්ම, ක්‍රිකට් ඉතිහාසයේ 16 වන ක්‍රීඩකයා වනවා.\nශ්‍රී ලංකාව වෙනුවෙන් භානුක රාජපක්ෂ අද එක්දින ජාත්‍යන්තර තරග වරම් ලැබුවේ එම අවස්ථාව හිමිකර ගත් 201 වන ශ්‍රී ලංකා ක්‍රීඩකයා ලෙසින්.\nකුසල් ජනිත් පෙරේරා කායික ආබාධයකට ලක්වීම නිසා ශ්‍රී ලංකා පිලේ කඩුලු රකින්නා ලෙස කටයුතු කරන්නේ මිනෝද් භානුකයි.\nඅද තරඟයට එක්වන කණ්ඩායම් දෙක පහතින්.\nඅවිශ්ක ප්‍රනාන්දු, මිනෝද් භානුක, භානුක රාජපක්ෂ, ධනංජය ද සිල්වා, චරිත් අසලංක, දසුන් ශානක, වනිදු හසරංග, චාමික කරුණාරත්න, ඉසුරු උදාන, දුෂ්මන්ත චමීර, ලක්ෂාන් සඳකැන්.\nශිකර් ධවාන්, ප්‍රීතිව් ෂෝ, ඉෂන් කිශාන්, මනිෂ් පාණ්ඩි, සූර්යකුමාර් යාදෙව්, හර්දික් පාණ්ඩ්‍යා, කුනල් පාණ්ඩ්‍යා, දීපක් චහාර්, බුවනේෂ්වර් කුමාර්, යුෂ්වේන්ද්‍ර චහාල්, කුල්දීප් යාදෙව්",
       "URL": "https://www.hirunews.lk/277326/ශ්‍රී-ලංකාව-වෙනුවෙන්-භානුක-එක්දින-වරම්-ලබද්දී-ඉන්දියාව-වෙනුවෙන්-එක්දින-වරම්-ලැබූ-ඉෂාන්-කිෂාන්-වාර්තා-පොත්-අතරට",
       "Category": "Local News",
       "Parent URL": "https://www.hirunews.lk/local-news.php?pageID=1812"
}