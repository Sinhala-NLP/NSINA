{
       "Source": "hirunews",
       "Timestamp": "Tuesday, 08 February 2022 - 15:19",
       "Headline": "මත්ද්‍රව්‍ය සහ ත්‍රස්ත කටයුතු මැඩලීමට ජපානයෙන් ප්‍රදානයක්",
       "News Content": "මත්ද්‍රව්‍ය සහ ත්‍රස්ත කටයුතු මැඩලීමට යොදාගතහැකි වාහන සහ උපකරණ තොගයක් ජපාන\nරජය මගින් ශ්‍රී ලංකාවට ප්‍රදානය කර තිබෙනවා.\nජපාන රජයෙන් කෙරෙන ප්‍රදානයක දෙවන අදියර ලෙස මෙම ප්‍රදානය සිදුකර තිබෙනවා.\nඑය සංකේතාත්මකව අද (08) පෙරවරුවේ ජපාන තානාපති මිසුකොෂි හිඩෙයාකි විසින් ජනාධිපති ගෝඨාභය රාජපක්ෂ වෙත බාර දෙනු ලැබුවා.\nඒ ජනාධිපති කාර්යාල පරිශ්‍රයේදී\nලෑන්ඩ් කෘසර් වර්ගයේ වාහන 28ක්, ප්‍රාඩෝ රථයක්, පුපුරණ ද්‍රව්‍ය සහ මත්ද්‍රව්‍ය සොයාගැනීම සඳහා ජංගම ස්කෑනර් ඒකකයක් ඇතුළු උපකරණ තොගයක් ඊට ඇතුළත්.\nඑහි වටිනාකම රුපියල් මිලියන 700ක්.",
       "URL": "https://www.hirunews.lk/296491/මත්ද්‍රව්‍ය-සහ-ත්‍රස්ත-කටයුතු-මැඩලීමට-ජපානයෙන්-ප්‍රදානයක්",
       "Category": "Local News",
       "Parent URL": "https://www.hirunews.lk/local-news.php?pageID=1368"
}