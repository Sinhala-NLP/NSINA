{
       "Source": "hirunews",
       "Timestamp": "Saturday, 23 July 2016 - 15:19",
       "Headline": "පෙම්වතිය පුදුම කරන්න ගුවන් තොටුපලට ගිය පෙම්වතෙකු අත්අඩංගුවට",
       "News Content": "ෆර්දාවකින් සැරසී කටුනායක බණ්ඩාරනායක ජාත්‍යන්තර ගුවන් තොටුපලේ සැකකටයුතු ලෙස රැඳී සිටි තරුණයෙකු ගුවන් තොටුපල ආරක්ෂක අංශ අද (23) අත්අඩංගුවට ගත්තා.\nපසුව අනාවරණ වුණේ කටාර් රාජ්‍යයේ සිට පැමිණෙන තම පෙම්වතිය පුදුම කිරීම සඳහා මෙම තරුණයා එලෙස සැරසී ගුවන් තොටුපලට පැමිණ සිටි බවයි.\n30 හැවිරිදි ඔහු කොළඹ 12 ප්‍රදේශයේ පදිංචිකරුවෙක්.\nවැඩිදුර ප්‍රශ්න කිරීම්වලින් පසු පෙම්වතිය පුදුම කිරීමට ෆර්දාවකින් සැරසුණු මෙම තරුණයා මුදාහැර තිබෙනවා.",
       "URL": "https://www.hirunews.lk/138796/පෙම්වතිය-පුදුම-කරන්න-ගුවන්-තොටුපලට-ගිය-පෙම්වතෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4953"
}