{
       "Source": "hirunews",
       "Timestamp": "Tuesday, 26 October 2021 - 22:33",
       "Headline": "වෙරෝනාව කම්පා කල බාලවයස්කාර ඝාතනය",
       "News Content": "ඉතාලියේ වෙරෝනා හි මාමා බැම්බිනෝ ප්‍රදේශයේ පදිංචිව සිටි ශ්‍රී ලාංකික මවක් ඇයගේ එකොළොස් හැවිරිදි සහ තුන් හැවිරිදි වයස් වල පසුවන ගැහැනු ළමයි දෙදෙනෙකු ඝාතනය කර එම ප්‍රදේශයෙන් පලා ගොස් ඇති බව වාර්තා වනවා.\nඝාතනයට ලක් වූ කුඩා දරුවන් දෙදෙනාගේ මළ සිරුරු ඔවුන්ගේ ඇඳන් මත තිබියදී සොයාගෙන ඇත්තේ නිවසේ සිටි වෙනත් තැනැත්තෙකු විසින් බවයි වෙරෝනා පොලිස් ආරංචි මාර්ග සඳහන් කරන්නේ.\nමේ වන විට සිද්ධියට සැක කරන කාන්තාව ප්‍රදේශයෙන් පලාගොස් ඇති අතර ඇය යම්කිසි මානසික ව්‍යාධියකින් පෙලෙන්නේදැයි යන්න සම්බන්ධයෙන්ද ඉතාලි පොලීිසියේ විශේෂ අවධානය යොමු වී තිබෙනවා.\nසිද්ධිය සම්බන්ධයෙන් වෙරෝනා මූලස්ථාන පොලිසියේ ජංගම දුරකථන කණ්ඩායම විසින් විමර්ශන සිදු කරන අතර සිද්ධිය වූ ස්ථානයට පොලිසිය සහ ගිනි නිවන හමුදාවට අමතරව පලාතේ නගරාධිපති ෆෙඩ්‍රිකෝ ස්බෝරිනා සහ සමාජ කටයුතු පිළිබඳ මන්ත්‍රී ඩනියෙලා මල්ලාරේද පැමිණ සිටියා.",
       "URL": "https://www.hirunews.lk/286146/වෙරෝනාව-කම්පා-කල-බාලවයස්කාර-ඝාතනය",
       "Category": "Local News",
       "Parent URL": "https://www.hirunews.lk/local-news.php?pageID=1603"
}