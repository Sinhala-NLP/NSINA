{
       "Source": "hirunews",
       "Timestamp": "Friday, 03 May 2019 - 18:49",
       "Headline": "යාපනය විශ්වවිද්‍යාලය හදිසි සෝදිසියකට ලක් කෙරේ",
       "News Content": "යාපනය විශ්වවිද්‍යාලයේ පාලනාධිකාරිය කළ ඉල්ලීමකට අනුව පොලීසිය සහ හමුදාව සිදුකළ සෝදිසි මෙහෙයුමකදී විශ්වවිද්‍යාලය තුළ තිබී නීතිවිරෝධී පෝස්ටර්, බැනර් සහ අත්පත්‍රිකා කිහිපයක් සමග සිසුන් දෙදෙනෙකු අත්අඩංගුවට ගෙන තිබෙනවා.\nපොලීසිය සදහන් කළේ ඔවුන් යාපනය ප්‍රදේශයේම පදිංචිකරුවන් බවයි.\nසිසුන් දෙදෙනා, කෝපායි පොලීසියට භාර දී ඇති අතර, යාපනය අධිකරණයට ඉදිරිපත් කිරීමට නියමිත බවයි පොලිස් මාධ්‍ය ප්‍රකාශක කාර්යාලය සදහන් කළේ.\nමේ අතර, අප වාර්තාකරු සදහන් කළේ සිද්ධිය සැලවීමත් සමග මාවෙයි සේනාධිරාජා සහ එම්.ඒ. සුමන්දිරන් යන දෙමළ සන්ධාන පාර්ලිමේන්තු මන්ත්‍රීවරුන් කෝපායි පොලීසිය වෙත පැමිණ සිසුන් නිදහස් කර ගැනීමට උත්සාහ කර ඇති බවයි.",
       "URL": "https://www.hirunews.lk/215687/යාපනය-විශ්වවිද්‍යාලය-හදිසි-සෝදිසියකට-ලක්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3370"
}