{
       "Source": "hirunews",
       "Timestamp": "Monday, 27 June 2022 - 19:32",
       "Headline": "රුසියානු තානාපති සහ ජනපති ගෝඨාභය අතර විශේෂ හමුවක්",
       "News Content": "ශ්‍රී ලංකාවේ රුසියානු තානාපති යූරි මැටේරි (Yury Materiy) අද (27) දහවල් ජනාධිපති ගෝඨාභය රාජපක්ෂ මුණ ගැසුණා.\nමෙම හමුව සිදු වුයේ කොළඹ කොටුව ජනාධිපති මන්දිරයේ දී.\nශ්‍රී ලංකාව සහ රුසියාව අතර රාජ්‍ය තාන්ත්‍රික සම්බන්ධතා ආරම්භ වී මේ වසරටට අවුරුදු 65ක් සම්පූර්ණ කෙරෙනවා.\nදෙරට අතර දශක 6කට වැඩි කලක් පුරා පැවති ශක්තිමත් සමාජ සම්බන්ධතාව සහ මිත්‍රත්වය සිහිපත් කළ ජනාධිපතිවරයා කොවිඩ් මර්දන ක්‍රියාවලියේ දී මෙන්ම අවශ්‍ය සෑම විටම රුසියාවෙන් ලැබෙන සහාය මෙම හමුවේ දී පැසසුමට ලක් කර තිබෙනවා.\nඒ සඳහා රුසියාවෙන් ඇති ඉල්ලුම තවදුරටත් වර්ධනය කරගැනීම, සංචාරක කර්මාන්තය, ඉන්ධන, ගල්අඟුරු, ගෑස්, ගුවන් ගමන්, අධ්‍යාපන, වෙළඳාම, පොහොර ඇතුළු වැදගත් ආර්ථික ක්ෂේත්‍ර ගණනාවක් පිළිබඳව ජනාධිපති වරයා සහ රුසියානු තානාපති වරයා අතර සාකච්ඡාවට ලක් කෙරුණ.\nමෙම සාකච්ඡාවේ දී රුසියාවෙන් ඛනිජ තෙල් ලබා ගැනීම පිළිබඳව දැඩි අවධානයක් යොමු වූ බවටයි වාර්තා වන්නේ.",
       "URL": "https://www.hirunews.lk/308341/රුසියානු-තානාපති-සහ-ජනපති-ගෝඨාභය-අතර-විශේෂ-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1064"
}