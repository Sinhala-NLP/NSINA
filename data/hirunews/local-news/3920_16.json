{
       "Source": "hirunews",
       "Timestamp": "Wednesday, 30 May 2018 - 6:41",
       "Headline": "අද සහ හෙට දිවයිනට තද සුළං",
       "News Content": "දිවයින හරහා සහ දිවයින වටා වන මුහුදු ප්‍රදේශවල පවතින සුළං සහිත කාලගුණ තත්ත්වයේ අඩුවීමක් හෙට දිනයෙන් පසු අපේක්ෂා කරන බව කාලගුණ විද්‍යා දෙපාර්තමේන්තුව ප්‍රකාශ කළා.\nනිරිතදිග මෝසම ස්ථාපිත වීමෙන් පසු සුළෙඟ් වේගය ඉහළ ගොස් ඇති අතර, ඉන් වැඩි වශයෙන් බලපෑම් එල්ල වී ඇත්තේ මධ්‍යම කඳුකරයේ බටහිර බෑවුම් ප්‍රදේශවලටයි.\nපවතින සුළං තත්ත්වය නිසා නිවාස ආසන්නයේ අනාරක්ෂිතව පවතින ගස් කපා ඉවත් කර ගන්නා ලෙස ආපදා කළමනාකරණ මධ්‍යස්ථානය බදුල්ල, නුවරඑළිය, මහනුවර දිස්ත්‍රික්කවල ජීවත් වන ජනතාවගෙන් ඉල්ලා සිටිනවා.\nමේ අතර අගුරුවාතොට - නාත්තුපාන පාලමේ අඩි 30 ක පමණ ඉහල සිට තරුණයින් දෙදෙනෙක් ගංවතුර තත්ත්වයක් පැවති කළු ගගට අනතුරුදායක ලෙස පනින ආකාරයයි මේ.",
       "URL": "https://www.hirunews.lk/191870/අද-සහ-හෙට-දිවයිනට-තද-සුළං",
       "Category": "Local News",
       "Parent URL": "https://www.hirunews.lk/local-news.php?pageID=3920"
}