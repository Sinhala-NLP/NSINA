{
       "Source": "hirunews",
       "Timestamp": "Sunday, 26 May 2019 - 18:02",
       "Headline": "කුරුණෑගල දොස්තර ගැන මව්වරුන්ගෙන් පැමිණිලි - පොලීසිය තොරතුරු ඉල්ලයි",
       "News Content": "චෝදනා කිහිපයක් සම්බන්ධයෙන් අත්අඩංගුවට ගෙන සිටින කුරුණෑගල ශික්ෂණ රෝහලේ සේවය කරන ප්‍රසව හා නාරිවේද වෛද්‍යවරයාට එරෙහිව කාන්තාවන් දෙදෙනෙකු අද රෝහලේ පාලන අධිකාරිය වෙත පැමිණිලි කර තිබෙනවා.\nවාරියපොළ සහ කුරුණෑගල ප්‍රදේශවල පදිංචි කාන්තාවන් දෙදෙනෙකුයි මෙලෙස පැමිණිලි ඉදිරිපත් කර ඇත්තේ.\nමේ අතර, පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර කොළඹ අද පැවති මාධ්‍ය හමුවකට එක්වෙමින් සඳහන් කළේ අදාළ වෛද්‍යවරයා සම්බන්ධයෙන් පැමිණිලි ඇත්නම්, ඒවා අපරාධ පරීක්ෂණ දෙපාර්තමේන්තුව වෙත ඉදිරිපත් කරන ලෙසයි.",
       "URL": "https://www.hirunews.lk/217131/කුරුණෑගල-දොස්තර-ගැන-මව්වරුන්ගෙන්-පැමිණිලි-පොලීසිය-තොරතුරු-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3333"
}