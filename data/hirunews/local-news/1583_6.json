{
       "Source": "hirunews",
       "Timestamp": "Friday, 05 November 2021 - 12:16",
       "Headline": "දිවිනැගුම ලිත් නඩුව ඉදිරියට පවත්වාගෙන යාම ගැන නීතිපති ස්ථාවරය 11 වැනි දා",
       "News Content": "2015 ජනාධිපතිවරණ සමයේ දිවි නැගුම අරමුදලෙන් රුපියල් මිලියන 200ක් වැය කරමින් ලිත් මිලියන 5ක් මුද්‍රණය කිරීමේ සිද්ධිය සම්බන්ධයෙන් අමාත්‍ය බැසිල් රාජපක්ෂට සහ දිවිනැගුම සංවර්ධන දෙපාර්තමේන්තුවේ හිටපු අධ්‍යක්ෂ ජනරාල් කිත්සිරි රණවකට කොළඹ මහාධිකරණය හමුවේ අද අධිචෝදනා පත්‍ර කියවා දෙනු ලැබුවා.\nඅද දිනයේදී නඩුවට අදාළව සාක්ෂි ලබාගත් අතර, එහිදී නීතිපතිවරයා වෙනුවෙන් පෙනී සිටි රජයේ නීතීඥවරයා මහාධිකරණයට දැනුම් දුන්නේ ඉදිරිපත්ව ඇති සාක්ෂි නීතිපතිවරයාට දැනුම් දීමෙන් අනතුරුව නඩුව ඉදිරියට පවත්වාගෙන යන්නේද සම්බන්ධයෙන් වන ස්ථාවරය මේ මස 11 වැනි දා මහාධිකරණයට දැනුම් දෙන බවයි.\nකොළඹ ප්‍රධාන මහාධිකරණ විනිසුරු දමිත් තොටවත්ත ඉදිරියේ අද මෙම නඩුව කැඳවනු ලැබුවා.",
       "URL": "https://www.hirunews.lk/287063/දිවිනැගුම-ලිත්-නඩුව-ඉදිරියට-පවත්වාගෙන-යාම-ගැන-නීතිපති-ස්ථාවරය-11-වැනි-දා",
       "Category": "Local News",
       "Parent URL": "https://www.hirunews.lk/local-news.php?pageID=1583"
}