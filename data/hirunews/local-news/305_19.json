{
       "Source": "hirunews",
       "Timestamp": "Wednesday, 31 May 2023 - 9:07",
       "Headline": "සුබසාධන ප්‍රතිලාභ සඳහා තෝරාගත් පුද්ගලයින්ගේ නාම ලේඛනය ජූනි මස මුල් සතිය ඇතුළත ප්‍රකාශයට කෙරේ",
       "News Content": "සුබසාධන ප්‍රතිලාභ පනත යටතේ තෝරාගත් පුද්ගලයින්ගේ නාම ලේඛනය ජූනි මස මුල් සතිය ඇතුළත ප්‍රකාශයට පත් කළ හැකි බව සමාජ සුභසාධන ප්‍රතිලාභ මණ්ඩලය පවසනවා.\nඑහි සභාපති බී. විජයරත්න මහතා කළේ, දිස්ත්‍රික්ක 25 න් 10 ක මේ වන විට සියයට සියයක්ම තේරීම් කමිටුවල කටයුතු අවසන්ව ඇති බවයි.\nසුබසාධන ප්‍රතිලාභ මණ්ඩලයේ ප්‍රතිලාභ ලැබීම සඳහා සුදුස්සන් තෝරාගැනීමේ ක්‍රියාවලියේ මේ ගතවෙමින් පවතින අදියර වෙන්නේ ප්‍රාදේශීය ලේකම් කාර්යාල මට්ටමින් ක්‍රියාත්මක තේරීම් කමිටුව මඟින් සංගණන නිලධාරියා ප්‍රතිමානයන් 6ක් යටතේ, උපමාන 22ක් යටතේ රැස්කළ තොරතුරුවල නිරවද්‍යතාවය තවදුරටත් පරීක්ෂා කිරීමේ අධියරයි.\nඑමෙන් ම දිස්ත්‍රික්ක 25න් 10ක පමණ ප්‍රමාණයක් 94%ක් වැඩ නිම වී ඇති බවයි වාර්තා වන්නේ.\nනාම ලේඛන ප්‍රකාශයට පත් කිරීමෙන් අනතුරුව අභියාචනා සහ විරොධතා ඉදිරිපත් කිරීමට කාලය ලබාදෙන බවයි බී. විජයරත්න වැඩිදුරටත් පවසා සිටියේ.",
       "URL": "https://www.hirunews.lk/336648/සුබසාධන-ප්‍රතිලාභ-සඳහා-තෝරාගත්-පුද්ගලයින්ගේ-නාම-ලේඛනය-ජූනි-මස-මුල්-සතිය-ඇතුළත-ප්‍රකාශයට-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=305"
}