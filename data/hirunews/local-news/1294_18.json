{
       "Source": "hirunews",
       "Timestamp": "Monday, 14 March 2022 - 15:17",
       "Headline": "ත්‍රස්තවාදය වැළැක්වීමේ තාවකාලික විධිවිධාන සංශෝධන පනත් කෙටුම්පතට උපදේශක කාරක සභාවේ එකඟතාව",
       "News Content": "ත්‍රස්තවාදය වැළැක්වීමේ තාවකාලික විධිවිධාන සංශෝධන පනත් කෙටුම්පත දෙවන වර කියවීම සඳහා පාර්ලිමේන්තුවට ඉදිරිපත් කිරීමට විදේශ කටයුතු පිළිබඳ අමාත්‍යාංශයීය උපදේශක කාරක සභාවේ දී එකඟත්වය හිමිව තිබෙනවා.\nවිදේශ කටයුතු අමාත්‍ය මහාචාර්ය ජී.එල්. පීරිස්ගේ සභාපතිත්වයෙන් පසුගියදා රැස්වූ එම උපදේශක කාරක සභාවේදී මෙම එකඟත්වය හිමිවූ බවයි පාර්ලිමේන්තු සන්නිවේදන දෙපාර්තමේන්තුව නිවේදනය කළේ.\nඅදාළ පනත් කෙටුම්පත පළමු වර කියවීම සඳහා පසුගිය මස 10 වනදා පාර්ලිමේන්තුවට ඉදිරිපත් කරනු ලැබුවා.\nඒ අනුව ශ්‍රේෂ්ඨාධිකරණ තීරණය ප්‍රකාරව සංශෝධිත පනත් කෙටුම්පතට උපදේශක කාරක සභාවේ එකඟත්වය හිමිවූ අතර, එම වාර්තාව ලබන සතියේ පාර්ලිමේන්තුවට ඉදිරිපත් කිරීමට නියමිතයි.",
       "URL": "https://www.hirunews.lk/299459/ත්‍රස්තවාදය-වැළැක්වීමේ-තාවකාලික-විධිවිධාන-සංශෝධන-පනත්-කෙටුම්පතට-උපදේශක-කාරක-සභාවේ-එකඟතාව",
       "Category": "Local News",
       "Parent URL": "https://www.hirunews.lk/local-news.php?pageID=1294"
}