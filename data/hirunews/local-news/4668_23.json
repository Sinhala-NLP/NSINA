{
       "Source": "hirunews",
       "Timestamp": "Thursday, 09 February 2017 - 19:17",
       "Headline": "කොළඹ පාසල් 102 ක ඩෙංගු මදුරුවන්",
       "News Content": "ඩෙංගු මදුරුවන් මර්දනය කිරිම සදහා පසුගිය දා දියත් කෙරුණු මදුරු මර්දන වැඩසටහන් වලදී කොළඹ දිස්ත්‍රික්කයේ පාසල් 102ක මදුරුවන් බෝවන ස්ථාන හමුවී තිබෙනවා.\nඑමෙන්ම තවත් පාසල් 44ක මදුරු කීටයින් හමුවී ඇති අතර කොළඹ දිස්ත්‍රික්කයේ ප්‍රධාන පාසල් කිහිපයක් ද ඒ අතර වන බවයි සෞඛ්‍ය අමාත්‍යංශය සඳහන් කලේ.\nවසරේ ගතවූ දින 40 ක කාලය තුල ඩෙංගු රෝගීන් 9886 ක් වාර්තා වී ඇති අතර සිදුව ඇති මරණ සංඛ්‍යාව 12ක්.\nකොළඹ, ගම්පහ, කළුතර, යාපනය, මඩකලපුව, ගාල්ල, මාතර සහ රත්නපුර යන දිස්ත්‍රික්කවල මෙන්ම කල්මුණේ ප්‍රදේශයෙන් ඩෙංගු රෝගීන් බහුලව වාර්තා වන බව සෞඛ්‍ය අමාත්‍යාංශය සඳහන් කළා.",
       "URL": "https://www.hirunews.lk/154100/කොළඹ-පාසල්-102-ක-ඩෙංගු-මදුරුවන්",
       "Category": "Local News",
       "Parent URL": "https://www.hirunews.lk/local-news.php?pageID=4668"
}