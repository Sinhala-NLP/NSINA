{
       "Source": "hirunews",
       "Timestamp": "Wednesday, 31 May 2017 - 16:49",
       "Headline": "බන්ධනාගාර නිලධාරීන්ගෙන් මිදී සහෝදරයන් දෙදෙනෙක් පළා යාමට තැත් කරයි",
       "News Content": "බන්ධනාගාර නිලධාරීන්ගෙන් මිදී පළායාමට උත්සාහ කළ රැඳවියන් දෙදෙනෙකු අත්අඩංගුවට ගෙන තිබෙනවා.\nඅද දහවල් මෙලෙස පළා යාමට උත්සාහ කර ඇත්තේ මාතලේ මහේස්ත්‍රාත් අධිකරණයට ඉදිරිපත් කර යළිත් බන්ධනාගාරය වෙත රැගෙන යමින් සිටි එකම පවුලේ සහෝදරයන් දෙදෙනෙක්.\nඔවුන් අධිකරණයේ සිට මාතලේ බන්ධනාගාරය වෙත ඇති මීටර් 200 ක පමණ දුර පා ගමනින් රැගෙන යාමේදී නිලධාරීන්ගෙන් මිදී අතුරු මාර්ගයක දිවගොස් බන්ධනාගාර නිලධාරීන්ට ගල්වලින් පහරදී තිබෙනවා.\nඑහිදී එක් බන්ධනාගාර නියාමකවරයෙකු තුවාල ලබා ඇති අතර අනෙක් නියාමකවරයා දැඩි පරිශ්‍රමයක් යොදා සැකකරුවන් දෙදෙනා අල්ලාගෙන ඇතැයි සඳහන්.\nතුවාල ලැබු නිලධාරියා ප්‍රතිකාර සඳහා මාතලේ රෝහලට ඇතුලත් කර ඇති බවයි අප වාර්තාකරු කියාසිටියේ.",
       "URL": "https://www.hirunews.lk/162542/බන්ධනාගාර-නිලධාරීන්ගෙන්-මිදී-සහෝදරයන්-දෙදෙනෙක්-පළා-යාමට-තැත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4490"
}