{
       "Source": "hirunews",
       "Timestamp": "Sunday, 03 November 2019 - 10:02",
       "Headline": "මනුෂ්‍ය ඝාතන කිහිපයකට සම්බන්ධ පුද්ගලයෙකු අත්අඩංගුවට",
       "News Content": "කොහුවල, වත්තල, ඇල්පිටිය යන ප්‍රදේශවලදී වෙඩි තබා මනුෂ්‍ය ඝාතන 3 ක් සිදුකිරීමේ සිද්ධීන්වලට සම්බන්ධ ප්‍රධාන සැකකරුවෙකු මිරිහාන කොට්ඨාශ නීතිය බල ගැන්වීමේ ඒකකය මගින් අත්අඩංගුවට ගෙන තිබෙනවා.\n29 හැවිරිදි මෙම පුද්ගලයා අම්බලන්තොට ප්‍රදේශයේ පදිංචිකරුවෙකු වන අතර, යුද හමුදාවෙන් පලාගිය සෙබළෙකු බවටද අනාවරණ වී ඇති බව සඳහන්.\nසැකකරු ඊයේ අත්අඩංගුවට ගන්නා අවස්ථාවේ හෙරොයින් ග්‍රෑම් 3 කට ආසන්න ප්‍රමාණයක් සහ ජංගම දුරකථන දෙකක් පොලිස් භාරයට ගෙන තිබෙනවා.\nසැකකරු අද නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/227522/මනුෂ්‍ය-ඝාතන-කිහිපයකට-සම්බන්ධ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3066"
}