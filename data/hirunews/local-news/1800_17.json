{
       "Source": "hirunews",
       "Timestamp": "Friday, 23 July 2021 - 18:35",
       "Headline": "ශ්‍රී ලංකාවේ කොරෝනා මරණ හාරදහස ඉක්මවයි (වීඩියෝ)",
       "News Content": "තවත් මරණ 43ක් මෙරටින් වාර්තා වීමත් සමග මෙරට සමස්ත මරණ සංඛ්‍යාව 4000 ඉක්මවා ගොස් තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 4002ක් ලෙසටයි.\nඊයේ තහවුරු කෙරුණු මරණ අතරට පිරිමි 26ක් සහ කාන්තාවන් 17ක් ඇතුලත්.\nඅවුරුදු 30ත් 59ත් අතර පිරිමි පුද්ගලයන් 4ක් සහ කාන්තාවන් 4දෙනෙකු මියගිය පිරිසට අයත්.\nඅවුරුදු 60 සහ ඊට වැඩි පිරිමි 22ක් සහ කාන්තාවන් 13ක් ඊයේ තහවුරු කළ මරණ අතර වනවා.\nඒ අනුව මරණ 4002ක් මේ වන විට මෙරටින් වාර්තා වී ඇති අතර ගතවූ සති දෙකක කාලය තුළ පමණක් කොරෝනා මරණ 568ක් සිදුව තිබෙනවා.\nඉන් 424 දෙනෙකුම අවුරුදු 60ට වැඩි පුද්ගලයින් වන අතර, 30 ට අඩු පුද්ගලයන් පස්දෙනෙකු සහ අවුරුදු 30 ත් 59 ත් අතර 139 දෙනෙකු ඊට අයත්.\nමේ අතර, අද දිනයේ මේ දක්වා අලුතින් ආසාදිතයින් 1310 දෙනෙකු වාර්තා වීමත් සමඟ මෙරට සමස්ත ආසාදිතයින් සංඛ්‍යාව ද ලක්ෂ 3කට ආසන්න වී තිබෙනවා.\nඒ අනුව මෙරට ආසාදිතයින් සංඛ්‍යාව මේ වන විට දැක්වෙන්නේ 292,608ක් ලෙසයි.\nඑමෙන්ම, අද දිනයේත් කොරෝනා ආසාදිතයන් 953 දෙනෙකු සුවය ලබා රෝහල්වලින් පිටව යාමත් සමඟ සුවය ලැබූ මුළු සංඛ්‍යාව 265,708 දක්වා ඉහළ ගියා.",
       "URL": "https://www.hirunews.lk/277814/ශ්‍රී-ලංකාවේ-කොරෝනා-මරණ-හාරදහස-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1800"
}