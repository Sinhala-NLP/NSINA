{
       "Source": "hirunews",
       "Timestamp": "Monday, 20 February 2017 - 8:01",
       "Headline": "සැකකටයුතු ලෙස මෝටර් රථයකින් සැරිසැරූ පුද්ගලයෙකු අත්අඩංගුවට",
       "News Content": "පිටකෝට්ටේ - රජමාවත ප්‍රදේශයේ සැක කටයුතු ලෙස මෝටර් රථයකින් සැරිසරමින් සිටි පුද්ගලයෙකු ඊයේ මිරිහාන අපරාධ මෙහෙයුම් ඒකකයේ නිලධාරින් අත්අඩංගුවට ගෙන තිබෙනවා.\nඅදාළ මෝටර් රථය නවතා පරික්ෂා කිරීමේදී සැකකරුට එම රථය සම්බන්ධයෙන් කිසිදු ලියවිල්ලක් ඉදිරිපත් කිරීමට අපොහොසත් වී ඇති බව සඳහන්.\nවැඩිදුරටත් ප්‍රශ්න කිරීම්වලදී අනාවරණ වී ඇත්තේ අත්අඩංගුවට ගත් පුද්ගලයා කොල්ලූපිටියේ පිහිටි සමාජශාලාවකදී හඳුනාගත් පුද්ගලයෙකුගෙන් මෙම රථය උකසට ලබාගෙන ඇති බවයි.\nඑම රථය කොල්ලූපිටිය ප්‍රදේශයෙන් වාහන ලබාදෙන ආයතනයකින් සමාජශාලාවේදී හඳුනාගත් පුද්ගලයා ලබාගෙන ඇති අතර එම රථය නැවත ලබාදී නොමැති බවට අදාළ ආයතනය විසින් 2016 වසරේ ජූනි මාසයේදී කොල්ලූපිටිය පොලීසියට පැමිණිල්ලක්ද ඉදිරිපත් කර තිබෙනවා.\nමෝටර් රථය සමඟ අත්අඩංගුවට ගත් සැකකරු 43 හැවිරිදි මිරිහාන ප්‍රදේශයේ පදිංචිකරුවෙක්.",
       "URL": "https://www.hirunews.lk/154926/සැකකටයුතු-ලෙස-මෝටර්-රථයකින්-සැරිසැරූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4652"
}