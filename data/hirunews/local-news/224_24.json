{
       "Source": "hirunews",
       "Timestamp": "Friday, 30 June 2023 - 12:14",
       "Headline": "කාසියේ වාසිය ලංකාවට",
       "News Content": "ලෝක කුසලානයට සුදුසුකම් ලැබීමේ තරඟාවලියේ ශ්‍රී ලංකාව සහභාගිවන සුපිරි කණ්ඩායම් හයේ වටයේ පළමු තරගය නෙදර්ලන්තයට එරෙහිව බුලවායෝහිදී මේ වනවිට ආරම්භ වී තිබෙනවා.\nකාසියේ වාසිය දිනා මුලින්ම පන්දුවට පහරදෙන ශ්‍රී ලංකා කණ්ඩායම මීට සුළු වේලාවකට පෙර පන්දු දෙකක් තුලදී කඩුල්ලක් දැවී ලකුණු 1 ක් ලබා සිටියා.\nශ්‍රී ලංකාව සහභාගිවන තරග තුනෙන් තරග දෙකක් ජය ගතහොත් ඔවුන්ට ඉන්දියාවේ පැවැත්වෙන ලෝක කුසලාන තරගාවලිය සඳහා සුදුසුකම් ලබා ගැනීමට හැකිවනවා.\nශ්‍රී ලංකා කණ්ඩායම මුහුණදෙන මීළඟ තරගය ලබන මස දෙවනදා සිම්බාබ්වේ කණ්ඩායම සමඟ බුලවායෝ හිදී පැවැත්වෙන අතර, අනෙක් තරගය ලබන මස හත්වනදා හරාරේ හිදී ආරම්භවන්නේ බටහිර ඉන්දීය කොදෙව් කණ්ඩායමට එරෙහිවයි.",
       "URL": "https://www.hirunews.lk/339563/කාසියේ-වාසිය-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=224"
}