{
       "Source": "hirunews",
       "Timestamp": "Tuesday, 08 February 2022 - 9:34",
       "Headline": "හෙරොයින් සමඟ කාන්තාවක් විශේෂකාර්ය බලකා අත්අඩංගුවට (වීඩියෝ)",
       "News Content": "පොලිස් විශේෂ කාර්ය බලකා නිලධාරීන් කණ්ඩායමක් විසින් ඊයේ කොහුවල පොලිස් වසමේ රෝහල පාර, ප්‍රදේශයේ දී සිදුකළ විශේෂ වැටලීමකින් හෙරොයින් මත්ද්‍රව්‍ය සන්තකයේ තබාගෙන සිටි කාන්තාවක් අත්අඩංගුවට ගෙන තිබෙනවා.\nසැකකාරිය වයස අවුරුදු 40ක දෙහිවල ප්‍රදේශයේ පදිංචිකාරිනියක් බවයි පොලිසිය පවසන්නේ.\nසැකකාරියගෙන් වැඩිදුර ප්‍රශ්න කිරීමේ දී වෙනත් ජාවාරම්කරුවෙකුගේ මත්ද්‍රව්‍ය මෙම සැකකාරිය හා ඇයගේ ස්වාමි පූරුෂයා විසින් බෙදා හැරීමේ කටයුතු සිදුකරන බවට අනාවරණය වී තිබෙනවා.\nසැකකාරිය අද (08) ගල්කිස්ස මහෙස්ත්‍රාත් අධිකරණය වෙත ඉදිරිපත් කිරීමට නියමිතයි.\nඇය සන්තකයේ තිබී අත්අඩංගුවට ගෙන ඇති හෙරොයින් ප්‍රමාණය කිලෝ ග්‍රෑම් 01, ග්‍රෑම් 64ක්.\nසැකකාරිය වැඩිදුර විමර්ශන කටයුතු සඳහා පොලිස් මත්ද්‍රව්‍ය නාශක කාර්යංශය වෙත භාර දී තිබෙනවා.",
       "URL": "https://www.hirunews.lk/296454/හෙරොයින්-සමඟ-කාන්තාවක්-විශේෂකාර්ය-බලකා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1369"
}