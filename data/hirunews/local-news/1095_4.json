{
       "Source": "hirunews",
       "Timestamp": "Wednesday, 15 June 2022 - 8:10",
       "Headline": "රාජ්‍ය සේවකයින්ගේ සිකුරාදා නිවාඩුව අද ගැසට් මඟින් ප්‍රකාශයට",
       "News Content": "ඉන්ධන අර්බුදයත් සමග මෙම සතියේ සිට සෑම සිකුරාදා දිනයක්ම අත්‍යවශ්‍ය සේවා හැර රජයේ කාර්යාල නිවාඩු දිනයක් ලෙස ප්‍රකාශයට පත් කිරීමට අදාළ චක්‍රලේඛය අද රාත්‍රියේ නිකුත් කරන බව රාජ්‍ය පරිපාලන, ස්වදේශ කටයුතු, පළාත් සභා හා පළාත්පාලන අමාත්‍යාංශය පවසනවා.\nඑහි ලේකම් එම්.එම්.පී.කේ. මායාදුන්නේ කියා සිටියේ ඊට අදාළව අද අමාත්‍යාංශ ලේකම්වරුන් සමඟ සාකච්ඡාවක්ද පැවැත්වීමට නියමිත බවයි.\nසිකුරාදා දිනය රජයේ කාර්යාල නිවාඩු දිනයක් ලෙස ප්‍රකාශයට පත් කිරීමට අමාත්‍ය මණ්ඩල අනුමැතියද හිමිව තිබුණා.",
       "URL": "https://www.hirunews.lk/307154/රාජ්‍ය-සේවකයින්ගේ-සිකුරාදා-නිවාඩුව-අද-ගැසට්-මඟින්-ප්‍රකාශයට",
       "Category": "Local News",
       "Parent URL": "https://www.hirunews.lk/local-news.php?pageID=1095"
}