{
       "Source": "hirunews",
       "Timestamp": "Friday, 18 September 2020 - 9:41",
       "Headline": "අන්තර්ජාලය ඔස්සේ පක්ෂි ජාවාරමක නිරතවූ පුද්ගලයෙකු අත්අඩංගුවට",
       "News Content": "අන්තර්ජාලය ඔස්සේ ඉතා සූක්ෂම ලෙස පක්ෂීන් අල්ලා විකිණීමේ ජාවාරමක නිරත වූ පුද්ගලයෙකු මාතලේ වනජීවි ඒකකයේ හදිසි වැටලීම් කණ්ඩායමක් අත්අඩංගුවට ගෙන තිබෙනවා.\nසැකකරුගෙන් සිදුකළ ප්‍රශ්න කිරීම්වලදී ඔහු සන්තකයේ තිබී වනාන්තරවලින් අල්ලා ගන්නා ලද අළු ගිරවුන් 06 දෙනෙකු සහ එම පැටවුන් 06 දෙනෙකු, සැලලිහිණියෙකු සහ එම පැටවුන් 06 දෙනෙකු මෙන්ම ලබු ගිරව් පැටවුන් 06 දෙනෙකුද සොයාගත් බවයි මාතලේ වනජීවි කාර්යාලයේ නිලධාරියෙකු ප්‍රකාශ කළේ.\nප්‍රදේශයේ වනාන්තරවලින් අල්ලා ගන්නා මෙම කුරුල්ලන් ඉමෝ තාක්ෂණය ඔස්සේ විවිධ පුද්ගලයින්ට අලෙවි කිරීම කාලයක් තිස්සේ සිදුකරගෙන ගොස් ඇති බවටද මෙහිදී කරුණු අනාවරණය වී තිබෙනවා.\nඅත්අඩංගුවට ගත් සැකකරු මාතලේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදා හැරුණා.",
       "URL": "https://www.hirunews.lk/250495/අන්තර්ජාලය-ඔස්සේ-පක්ෂි-ජාවාරමක-නිරතවූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2447"
}