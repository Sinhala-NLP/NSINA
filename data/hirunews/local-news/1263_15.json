{
       "Source": "hirunews",
       "Timestamp": "Tuesday, 29 March 2022 - 12:11",
       "Headline": "දුම්රිය නවතියි ද ? - එන්ජින් රියදුරන් වර්ජනයට සැරසෙයි",
       "News Content": "සංශෝධිත නව දුම්රිය ගාස්තු හෙට සිට ක්‍රියාත්මක කෙරෙන බව ප්‍රවාහන අමාත්‍ය දිලුම් අමුණුගම ප්‍රකාශ කළා.\nඅදාළ ගාස්තු සංශෝධනයන් සදහා අමාත්‍ය මණ්ඩල අනුමැතිය හිමි ව තිබුණේ ඊයේ දිනයේදීයි.\nකෙසේ වෙතත්, දුම්රිය ගාස්තු ඉහල දැමීම ඇතුලු තවත් ගැටළු කිහිපයක් මුල්කරගනිමින් අද මධ්‍යම රාත්‍රියේ සිට වෘත්තිය ක්‍රියාමාර්ගයක ආරම්භ කිරීමටයි දුම්රිය එන්ජින් රියදුරන්ගේ සංගමය තීරණය කර ඇත්තේ.\nඒ අනුව සියලුම් දුම්රිය එන්ජින් රියදුරන් හෙට අතිකාල සේවාවන්ගෙන් ඉවත්වන බව එම සංගමයේ ලේකම් ඉන්දික දොඩංගොඩ කියා සිටියා.",
       "URL": "https://www.hirunews.lk/300682/දුම්රිය-නවතියි-ද-එන්ජින්-රියදුරන්-වර්ජනයට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=1263"
}