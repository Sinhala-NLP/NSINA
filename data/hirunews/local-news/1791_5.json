{
       "Source": "hirunews",
       "Timestamp": "Wednesday, 28 July 2021 - 9:20",
       "Headline": "බාලවයස්කාර දරුවන් මෙහෙකාර සේවයේ යෙදවූ ස්ථාන පරීක්ෂාව අදත්",
       "News Content": "බාලවයස්කාර දරුවන් මෙහෙකාර සේවයට යෙද වූ ස්ථාන 30 කට ආසන්න සංඛ්‍යාවක් ඊයේ කොළඹ නගරය තුළ පරීක්ෂාවට ලක් කර තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියා සිටියේ බුද්ධි තොරතුරු මත මෝදර සහ කොල්ලුපිටිය පොලිස් වසම්වල එම මෙහෙයුම් ක්‍රියාත්මක කළ බවයි.\nඅදාළ මෙහෙයුම කොළඹ නගරයේ පොලිස් වසම්වල අද දිනයේදී ක්‍රියාත්මක කරන බවද පොලිස් මාධ්‍ය ප්‍රකාශකවරයා සඳහන් කළා.",
       "URL": "https://www.hirunews.lk/278207/බාලවයස්කාර-දරුවන්-මෙහෙකාර-සේවයේ-යෙදවූ-ස්ථාන-පරීක්ෂාව-අදත්",
       "Category": "Local News",
       "Parent URL": "https://www.hirunews.lk/local-news.php?pageID=1791"
}