{
       "Source": "hirunews",
       "Timestamp": "Tuesday, 07 June 2022 - 10:29",
       "Headline": "එප්පාවල නිවසක් තුළ පුද්ගලයන් දෙදෙනෙක් අමානුෂික අන්දමින් ඝාතනය කරයි",
       "News Content": "එප්පාවල ඇඳගල මංසන්ධිය ආසන්නයේ නිවසක් තුළ අමානුෂික අයුරින් කපා කොටා පුද්ගලයින් දෙදෙනකු ඝාතනය කර ඇතැයි එප්පාවල පොලීසිය පවසනවා.\nඑප්පාවල ඇඳගල මංසන්ධියේ පිහිටි දෙමහල් නිවසක් තුළයි මෙම පුද්ගලයින් දෙදෙනා ඝාතනය කර ඇත්තේ.\nඝාතනයන් සිදු කොට ඇත්තේ, මුහුණට මිරිස් කුඩු ගසා තියුණු ආයුධ වලින් කපා කොටා මෙම ඝාතනයන් සිදු කර ඇති බව වාර්තා වනවා.\nමෙලෙස ඝාතනය කර ඇත්තේ එප්පාවල ඇඳගල පදිංචි 31 හැවිරිදි තරුණයකු හා 46 හැවිරිදි ත්‍රී රෝද රථ රියදුරකුයි.\nමරණකරුවන් දෙදෙනාගෙන් අයෙකු නිවසේ හිමිකරු වන අතර අනෙකා ඔහුගේ මිතුරෙක් බවයි පොලීසිය සඳහන් කරන්නේ.\nමෙලෙස ඝාතනයට ලක් වූ තැනැත්තන් ඊයේ රාත්‍රියේ මත්පැන් භාවිත කර සිටි බව ද පොලීසිය සඳහන් කරනවා.\nමෙම ඝාතනය සිදු කොට ඇත්තේ, ඊයේ (06) රාත්‍රියේ බවයි පොලීසිය සඳහන් කරන්නේ.\nඒප්පාවල පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වනවා.",
       "URL": "https://www.hirunews.lk/306441/එප්පාවල-නිවසක්-තුළ-පුද්ගලයන්-දෙදෙනෙක්-අමානුෂික-අන්දමින්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1113"
}