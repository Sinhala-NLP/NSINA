{
       "Source": "hirunews",
       "Timestamp": "Sunday, 17 July 2022 - 15:23",
       "Headline": "ශ්‍ර්‍රී ලංකා ඛනිජ තෙල් සංස්ථාව ජංගම ඉන්ධන හලක් හඳුන්වා දෙයි (වීඩියෝ)",
       "News Content": "ශ්‍රී ලංකා ඛනිජ තෙල් සංස්ථාව ජංගම ඉන්ධනහලක් හඳුන්වා දීමට කටයුතු කර තිබෙනවා.\nනියමු ව්‍යාපෘතියක් ලෙස ආරම්භ කර ඇති, මෙම ජංගම ඉන්ධනහල මාර්ගයෙන් ත්‍රිරෝද රථ සහ ජෙනරේටර් සඳහා අවශ්‍ය ඉන්ධන සැපයීම සිදු කිරීමට බලාපොරොත්තු වන බවයි විදුලි බල හා බලශක්ති අමාත්‍ය කංචන විජේසේකර ප්‍රකාශ කරන්නේ.\nඉදිරියේ දී මෙම ජංගම ඉන්ධන හල් මගින් ත්‍රී රෝද රථ, බයිසකල් සහ කෑන් වෙත ඉන්ධන නිකුත් කිරීමට බලාපොරොත්තු වන බවයි අමාත්‍යවරයා වැඩිදුරටත් ප්‍රකාශ කරන්නේ.\nඉන්ධන පිරවුම්හල්වලින් දුරස්ථව විවෘත ස්ථානවල සිට මෙලෙස ජංගම ඉන්ධන බෙදාහැරීමේ ව්‍යාපෘතිය ආරම්භ කිරීමට තීරණය කර තිබෙනවා.",
       "URL": "https://www.hirunews.lk/310216/ශ්‍ර්‍රී-ලංකා-ඛනිජ-තෙල්-සංස්ථාව-ජංගම-ඉන්ධන-හලක්-හඳුන්වා-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1013"
}