{
       "Source": "hirunews",
       "Timestamp": "Wednesday, 05 January 2022 - 10:34",
       "Headline": "විදේශ මුදල් තැන්පතු රුපියල්වලට පරිවර්තනය කිරීමට නියෝග කර නැහැ - මහබැංකු අධිපති",
       "News Content": "ගනුදෙනුකරුවන්ගේ විදේශ මුදල් තැන්පතු රුපියල්වලට පරිවර්තනය කරන ලෙසට මහබැංකුව මෙරට බැංකුවලට නියෝග කර ඇති බවට පළ වන වාර්තා අසත්‍ය බව මහබැංකු අධිපති අජිත් නිවාඩ් කබ්රාල් ප්‍රකාශ කළා.\nට්විටර් පණිවුඩයක් නිකුත් කරමින් මහබැංකු අධිපතිවරයා සදහන් කළේ, එවැනි ප්‍රකාශ රජය අපහසුතාවයට පත් කිරීම සදහා සංවිධානාත්මකව සිදු කරන බවයි.\nකෙසේ වෙතත්, මෙරට වාණිජ බැංකුවල අනේවාසික හා නේවාසික විදේශ මුදල් තැන්පතු ගිණුම් පවත්වාගෙන යන ගනුදෙනුකරුවන්ගේ ගිණුම්වල ඇති තැන්පතු මුදලින් 25%ක් දේශීය මුදල්වලට හුවමාරු කරන ලෙසට මහබැංකුව දැනුම් දී ඇති බවට වාර්තා මීට පෙර ද පළ වුණා.\nමේ අතර, ඩොලර් හිඟය නිසා ණයවර ලිපි විවෘත කිරීමට නො හැකි වීම හේතුවෙන් ඖෂධ ආනයනයට ද බලපෑම් එල්ල වී තිබෙනවා.\nරජයේ ඖෂධවේදීන්ගේ සංගමයේ සභාපති අජිත් තිලකරත්න සදහන් කළේ, මේ හේතුවෙන් ඉදිරියේ දී රට තුළ ඖෂධ හිඟයක් ද ඇති විය හැකි බවයි.\nමේ අතර, ඩොලර් හිඟය හේතුවෙන් ණය පදනම මත ඉන්දියාවෙන් සහ පාකිස්තානයෙන් අර්තාපල් සහ ලොකුලූනු ආනයනය කළ ව්‍යාපාරිකයින් දැඩි අපහසුතාවට පත්ව ඇති බව වාර්තා වනවා.\nඒ, පසුගිය දා රජය විසින් අර්තාපල් සහ ලොකුලූනු සඳහා පනවා තිබූ ආනයනික බද්ද අඩු කිරීමත් සමඟයි.Rumors spread by some mischievous elements that Sri Lankan\n#banks\nhave been ordered by\n@CBSL\nto forcibly convert balances in their customers'\n#Forex\naccounts are totally false.\n#SriLanka\n#Fakenews\n— Ajith Nivard Cabraal (@an_cabraal)\nJanuary 5, 2022",
       "URL": "https://www.hirunews.lk/293067/විදේශ-මුදල්-තැන්පතු-රුපියල්වලට-පරිවර්තනය-කිරීමට-නියෝග-කර-නැහැ-මහබැංකු-අධිපති",
       "Category": "Local News",
       "Parent URL": "https://www.hirunews.lk/local-news.php?pageID=1448"
}