{
       "Source": "hirunews",
       "Timestamp": "Tuesday, 12 June 2018 - 7:14",
       "Headline": "භූමි තෙල් 70 දක්වා අඩු කෙරෙන යෝජනාව, අද කැබිනට් මණ්ඩලයට",
       "News Content": "කැබිනට් මණ්ඩලයේ අනුමැතිය අනුව අද (12) මධ්‍යම රාත්‍රියේ සිට භූමි තෙල් ලීටරයක මිල රුපියල් 70 දක්වා පහත දැමීමට නියමිතයි.\nඊට අදාළ යෝජනාව අද (12) කැබිනට් මණ්ඩලයට ඉදිරිපත් කිරීමට නියමිතව තිබෙනවා.\nමේ අතර,  ධීවර සංගම්වල නියෝජිතයන් සහ ධීවර හා ජලජ සම්පත් සංවර්ධන අමාත්‍ය විජිත් විජයමුණි සොයිසා අතර ඊයේ (11) සාකච්ඡාවක් පැවැත්වුණා.\nඑහිදී ධීවරයින් භූමිතෙල් ලීටරයක මිල රුපියල් 70 දක්වා පහත හෙලීමට එකඟතාව පළ කර තිබෙනවා.\nපසුගිය මැයි මස 10 වන දා මධ්‍යම රාත්‍රියේ සිට ඉන්ධන මිල ගණන් ඉහළ දැමීමට රජය කටයුතු කිරීමත් සමඟ රුපියල් 44ක්ව පැවති භූමි තෙල් ලීටරයක් රුපියල් 101 ක් දක්වා ඉහළ දැමුවේ රුපියල් 57කින්.\nඊට විරෝධය පළ කරමින් හලාවත, මීගමුව, බේරුවල ඇතුළු ප්‍රදේශ රැසක ධීවරයින් පසුගිය දින කිහිපයේම විරෝධතා ව්‍යාපාරයන් දියත් කළා.",
       "URL": "https://www.hirunews.lk/192855/භූමි-තෙල්-70-දක්වා-අඩු-කෙරෙන-යෝජනාව-අද-කැබිනට්-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=3900"
}