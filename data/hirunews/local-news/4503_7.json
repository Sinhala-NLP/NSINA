{
       "Source": "hirunews",
       "Timestamp": "Tuesday, 23 May 2017 - 15:51",
       "Headline": "කොකේන් සමග අත්අඩංගුවට ගත් පුද්ගලයා රක්ෂිත බන්ධනාගාරයට",
       "News Content": "රුපියල් ලක්ෂ 15කට අධික කොකේන් තොගයක් සමඟ අත්අඩංගුවට ගැනුනු සැකකරු ලබන මස 6 වනදා දක්වා රක්ෂිත බන්ධනාගාර ගතකර තිබෙනවා.\nඒ, ඔහු මාළිගාකන්ද අතිරේක මහේස්ත්‍රාත් මංජුල රත්නායක හමුවට අද ඉදිරිපත් කළ අවස්ථාවේදියි.\nරාත්‍රී සමාජ ශාලාවලට බෙදා හැරීම සඳහා සැකකරු මෙම කොකේන් තොගය රැගෙන විත් ඇති බවට හෙළිවී තිබෙනවා.\nපුංචි බොරැල්ල ප්‍රදේශයේදී අද උදෑසන අත්අඩංගුවට ගැනුනු මොහු කඩුවෙල ප්‍රදේශයේ පදිංචි සැකකරුවෙක්.",
       "URL": "https://www.hirunews.lk/161971/කොකේන්-සමග-අත්අඩංගුවට-ගත්-පුද්ගලයා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4503"
}