{
       "Source": "hirunews",
       "Timestamp": "Saturday, 18 June 2022 - 14:37",
       "Headline": "ඉදිරි සති දෙකේ විදුලි කප්පාදුවට සීමාවක්",
       "News Content": "ඉදිරි සති දෙක තුල උදෑසන කාලයේ කිසිදු විදුලි කප්පාදුවක් සිදු නොකිරීමට මහජන උපයෝගීතා කොමිසම තීරණය කර තිබෙනවා.\nඅධ්‍යාපන අමාත්‍යංශය සඳහන් කළේ ඉදිරි සති දෙක තුල ඔන්ලයින් අධ්‍යාපන කටයුතු සිදු කිරීමට පියවර ගෙන ඇති බැවින් තම ඉල්ලීමක් අනුව මහජන උපයෝගීතා කොමිසම මෙම පියවර ගෙන ඇති බවයි.\nඒ අනුව ලබන සඳුදා (20) සිට සති දෙකක කාලයක් උදෑසන 8සිට පස්වරු 1 දක්වා කාලය තුල විදුලි කප්පාදුවක් සිදු නොවනු ඇති.\nමේ අතර කොළඹ නගර සීමාව තුළ පිහිටි සියලුම රජයේ සහ රජයේ අනුමත පුද්ගලික පාසල් ලබන සතිය තුල වසා තැබීමට තීරණය කර තිබෙනවා.\nඅධ්‍යාපන අමාත්‍යංශය සඳහන් කලේ පවතින ඉන්ධන අර්බුදය සැළකිල්ලට ගෙන අද පෙරවරුවේ අධ්‍යාපන අමාත්‍යවරයාගේ මූලිකත්වයෙන් පැවැත්වූ සාකච්ඡාවකදී මෙම තීරණය ගත් බවයි.\nකෙසේවෙතත් ඔන්ලයින් ක්‍රමයට ඉගැන්වීම් කටයුතු පවත්වාගෙන යාම සඳහා අවස්ථාව පවතින බවද අමාත්‍යංශය කියාසිටියා.\nලබන 25 වන සෙනසුරාදා දිනයේදී අධ්‍යාපන බලධාරීන් රැස්වී සිදුකරන සමාලෝචනයකින් අනතුරුව ඊළග සතියේ අධ්‍යාපන කටයුතු සිදුකරන ආකාරය පිළිබඳව තීරණය කිරීමට නියමිත බවද අධ්‍යාපන අමාත්‍යංශය සඳහන් කලා.",
       "URL": "https://www.hirunews.lk/307481/ඉදිරි-සති-දෙකේ-විදුලි-කප්පාදුවට-සීමාවක්",
       "Category": "Local News",
       "Parent URL": "https://www.hirunews.lk/local-news.php?pageID=1085"
}