{
       "Source": "hirunews",
       "Timestamp": "Thursday, 31 March 2022 - 22:19",
       "Headline": "ජනපති නිවසට එන මග වැටලූ මහජනයාට පොලීසියෙන් ප්‍රහාරයක් ? (වීඩියෝ)",
       "News Content": "ජනාධිපති ගෝඨාභය රාජපක්ෂගේ නිවසට යන මාර්ගය අවහිර කරමින් විරෝධතාවයේ නිරතවූ පිරිස විසුරුවාහැරීමට පොලිසිය කඳුලු ගෑස් සහ ජල ප්‍රහාරයක් එල්ල කර තිබෙනවා.\nජනාධිපති ගෝඨාභය රාජපක්ෂගේ නිවස පිහිටා ඇති මිරිහාන පැඟිරිවත්ත මාර්ගයේ ඉදිරිපිට යම් කිසි පිරිසක් විසින් විරෝධතාවක් දියත් කරමින් සිටිනවා.\nජනාධිපතිවරයාගේ නිවසට ප්‍රවිශ්ට වන මාර්ගයට දැඩි පොලිස් ආරක්ෂාවක් යොදා ඇති අතර මාර්ග බාධක යොදා එම මාර්ගය අවහිර කර ඇති බවයි වාර්තා වන්නේ.\nකෙසේ වෙතත් මෙම විරෝධතාව පවත්වනු ලබන පිරිස සම්බන්ධයෙන් හෝ සංවිධානයක් සම්බන්ධයෙන් කිසිදු තොරතුරක් වාර්තා නොවන අතර විරෝධතාකරුවන් බහුතරයක් තරුණයින්.\nජනාධිපතිවරයාට සහ පවතින රජයට එරෙහිව විවිධ සටන් පාඨ කියමින් ඔවුන් දැනට පැයක පමණ කාලයක සිට මෙලෙස විරෝධතාවයේ නිරත වන බවයි වාර්තා වන්නේ.",
       "URL": "https://www.hirunews.lk/300898/ජනපති-නිවසට-එන-මග-වැටලූ-මහජනයාට-පොලීසියෙන්-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1258"
}