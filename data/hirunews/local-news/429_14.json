{
       "Source": "hirunews",
       "Timestamp": "Friday, 07 April 2023 - 7:28",
       "Headline": "පොලිස්පතිගේ සේවා දිගුව ගැසට් කෙරේ",
       "News Content": "පොලිස්පති සී. ඩී. වික්‍රමරත්න සඳහා මාර්තු මස 26 වන දා සිට බලපැවැත්වෙන පරිදි මාස තුනක සේවා දිගුවක් ලබා දෙමින් ගැසට් නිවේදනයක් නිකුත් කර තිබෙනවා.\nඑම ගැසට් නිවේදනය ජනාධිපති ලේකම් සමන් ඒකනායකගේ අත්සනින් යුතුව නිකුත් වී තිබෙනවා.\nපසුගිය මාර්තු මස 25 වන දා විශ්‍රාම ගැනීමට නියමිතව සිටි පොලිස්පතිවරයා සඳහා සේවා දිගුවක් ලබා දීම සම්බන්ධයෙන් ජනාධිපතිවරයාගේ ප්‍රධානත්වයෙන් මහජන ආරක්ෂක අමාත්‍යවරයා ඇතුළු පිරිසක් පැවැත්වූ සාකච්ඡාවකින් අනතුරුවයි අදාල තීරණයට එළඹියේ.\nසේවා දිගුවක් ලද පොලිස්පති සී. ඩී. වික්‍රමරත්න තවත් මාස තුනකින් විශ්‍රාම යාමෙන් අනතුරුව නව පොලිස්පතිවරයා ලෙස ජ්‍යේෂ්ඨ නියෝජ්‍ය පොලිස්පති දේශබන්ධු තෙන්නකෝන් පත්වීමට නියමිත බව වාර්තා වුණා.",
       "URL": "https://www.hirunews.lk/331894/පොලිස්පතිගේ-සේවා-දිගුව-ගැසට්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=429"
}