{
       "Source": "hirunews",
       "Timestamp": "Saturday, 08 July 2023 - 16:04",
       "Headline": "අක්ෂි රෝහලේ ප්‍රශ්නගත නිර්වින්දන ඖෂධය භාවිතයෙන් ඉවතට (වීඩියෝ)",
       "News Content": "ජාතික අක්ෂි රෝහලේ සැත්කමකින් පසු හෘදය අකර්මන්‍ය වීම හේතුවෙන් මියගිය කාන්තාවට ලබාදුන් නිර්වින්දන ඖෂධය තාවකාලිකව භාවිතයෙන් ඉවත් කළ බව සෞඛ්‍ය සේවා අධ්‍යක්ෂ ජනරාල් අසේල ගුණවර්ධන පවසනවා.\nඅදාළ කාන්තාව අක්ෂි සැත්කමක් සදහා ජාතික අක්ෂි රෝහලට පැමිණ ඇති අතර පසුගියදා ප්‍රොපර්ෆෝල් නමැති නිර්වින්දන ඖෂධය ලබාදී ඇති බව සඳහන්.\nකෙසේ වෙතත්, සැත්කමෙන් පසුව ඇයට යළි සිහිය ලබාගැනීමට නොහැකි වීමෙන් ජිවිතක්ෂයට පත්ව තිබුණා.\nමේ ඒ සම්බන්ධයෙන් අද(08) පැවති මාධ්‍ය හමුවකදී පැහැදිලි කරන සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන.",
       "URL": "https://www.hirunews.lk/340495/අක්ෂි-රෝහලේ-ප්‍රශ්නගත-නිර්වින්දන-ඖෂධය-භාවිතයෙන්-ඉවතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=202"
}