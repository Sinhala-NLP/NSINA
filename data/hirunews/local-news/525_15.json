{
       "Source": "hirunews",
       "Timestamp": "Sunday, 19 February 2023 - 18:46",
       "Headline": "ඡන්දය නියමිත දිනට නොපැවත්තුවහොත් වතුකරයේ ජනතාව මහ මගට? (වීඩියෝ)",
       "News Content": "පළාත් පාළන මැතිවරනය නියමිත දිනට නොපවත්වා මැතිවරණය කල් දැමිමට රජය කටයුතු කලහොත් මැතිවරණය ඉල්ලා වතුකරයේ ජනතාව ප්‍රධාන මාර්ග වලට බස්සන බව දමිළ ප්‍රගතශිලි සංධානයේ නියෝජ්‍යය නායක පාර්ලිමේන්තු මන්ත්‍රී පළනි දිගම්බරම් පවසනවා.\nහැටන් නගරයේ දි විශේෂ මාධ්‍යය හමුවක් කැදවමින් මන්ත්‍රීවරයා ඒ බව ප්‍රකාශ කළා.\nඑහි දී වැඩිදුරටත් අදහස් දැක් වූ මන්ත්‍රිවරයා කියා සිටියේ, පළාත් පාළන මැතිවරණයට වතුකරයෙන් විපක්ෂයෙන් තරග කරන තම අපේකෂකයන් නාම යෝජනා භාර දිමේ සිට මැතිවරණ ප්‍රචාරක කටුයුතු සදහා විශාල මුදලක් වැය කර ඇති බවයි.\nඑවන් පසුබිමක රජයට ඡන්ද නොමැති නිසා මැතිවරණයට බිය වි මැතිවරනය පැවැත්විමට මුදල් නොමැති බව පවසමින් මැතිවරනය කල් දැමිමට රජය කටයුතු කිරිම නිසා රට තුළ ප්‍රජාතන්ත්‍රවාදය නැති වි යන බව මන්ත්‍රිවරයා කියා සිටියා.\nපළාත් පාළන මැතිවරණය පැවැත්වුවහොත් සමස්ථ රටේ ජනතාව රජයට පාඩමක් ඉගැන්විමට මේ වන විට සුදානම් වි සිටින බවත්, ඒ බව රජය හොදින් වටහා ගෙන මැතිවරණය පැවැත්විම සදහා අවශ්‍යය මුදල් ලබා නොදි පළාත් පාළන මැතිවරණය කල් තැබිමට පියවර ගනිමින් සිටින බවයි මන්ත්‍රිවරයා කියා සිටියේ.\nමේ අතර වතුකරයේ ජනතාව රුපියල් දහසක දෛනික වැටුපක් ලබා ගෙන පවතින අධික ජිවන මිල හමුවේ දැඩි දුෂ්කරතා මැද්දේ ජිවත් වන බවත්, විදුලි බිල වැඩි කිරිම නිසා එම ජනතාව තවදුරටත් දැඩි පිඩාවට පත් වන බවත් ඔහු මාධ්‍යය හමුවේදි කියා සිටියා.\nඑසේ ම පළාත් පාළන මැතිවරණය කල් දැමිමට රජය තව දුරටත් කටයුතු කලහොත් පළාත් පාළන මැතිවරණ ප්‍රචාරණ කටයුතු තාවකාලිකව නතර කිරිමට පියවර ගන්නා බව ද මන්ත්‍රිවරයා පැවසුවා.",
       "URL": "https://www.hirunews.lk/327806/ඡන්දය-නියමිත-දිනට-නොපැවත්තුවහොත්-වතුකරයේ-ජනතාව-මහ-මගට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=525"
}