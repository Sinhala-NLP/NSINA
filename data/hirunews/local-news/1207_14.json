{
       "Source": "hirunews",
       "Timestamp": "Wednesday, 27 April 2022 - 8:27",
       "Headline": "සයින්දමරුදු පිපිරීමෙන් ජිවිතක්ෂයට පත්වූවන්ගේ සිරුරු කොටස් ගොඩ ගැනීම ඇරඹේ",
       "News Content": "අම්පාර - සයින්දමරුදු ප්‍රදේශයේ දී සිදු වූ පිපිරීමෙන් ජිවිතක්ෂයට පත්වූවන්ගේ සිරුරු කොටස් යළි ගොඩගැනීම මේ වන විට ආරම්භ කර තිබෙනවා.\nපාස්කු ඉරු දින කටුවාපිටිය ශාන්ත සෙබස්තියන් දේවස්ථානයට බෝම්බ ප්‍රහාරයක් එල්ල කළ හස්තුන් නමැත්තාගේ බිරිඳ වන පුලස්තිනි මහේන්ද්‍රන් හෙවත් සාරා ජෙස්මින්ගේ ඩී.එන්.ඒ හඳුනා ගැනීම සඳහා අදාළ සිරුරු කොටස් ගොඩගැනීමට අපරාධ පරීක්ෂණ දෙපාර්තමේන්තුව කළ ඉල්ලීමකට අනුව අධිකරණය ඊයේ ඊට අවසර ලබාදුන්නා.\nඒ අනුව මේ වනවිට අම්පාර පොදු සුසාන භූමියේ දී අම්පාර මහේස්ත්‍රාත්වරිය වන තුෂාරා කුමාරි ධර්මකීර්ති හමුවේ එම සිරුරු කොටස් ගොඩ ගැනීම ආරම්භ කර තිබෙනවා.\nඅම්පාර මහේස්ත්‍රාත්වරියට අමතර ව හිටපු අධිකරණ වෛද්‍ය නිලධාරිවරයා, රජයේ රස පරීක්ෂකවරයා සහ විමර්ශන නිලධාරින් එම අවස්ථාවට එක්ව සිටින බවයි හිරු වාර්තාකරු සදහන් කළේ.",
       "URL": "https://www.hirunews.lk/302909/සයින්දමරුදු-පිපිරීමෙන්-ජිවිතක්ෂයට-පත්වූවන්ගේ-සිරුරු-කොටස්-ගොඩ-ගැනීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1207"
}