{
       "Source": "hirunews",
       "Timestamp": "Friday, 11 September 2020 - 19:22",
       "Headline": "කෝප් සහ කෝපා සාමාජිකයින් නම් කෙරේ (වීඩියෝ)",
       "News Content": "9 වන පාර්ලිමේන්තුවට අදාළ කෝප් හෙවත් පොදු ව්‍යාපාර පිළිබඳ කාරක සභාව හා කෝපා හෙවත් රාජ්‍ය ගිණුම් කාරක සභාව සඳහා නම් කළ සාමාජිකයින් කථානායකවරයා විසින් අද ප්‍රකාශයට කළා.\nඑම කාරක සභා සඳහා සාමාජිකයින් විසි දෙදෙනා බැගින් ඇතුළත් වන අතර, ඊට ආණ්ඩු පක්ෂයේ නියෝජිතයින් 14 දෙනෙකු බැගින් සහ විපක්ෂයේ නියෝජිතයින් 8 දෙනෙකු බැගින් ඇතුළත්.\nඑම කාරක සභා දෙකෙහි සභාපතිවරුන් පත් කිරීම එම කාරක සභාවල පළමු රැස්වීමේදී සිදුකිරීමටයි නියමිතව ඇත්තේ.\nමේ අනුව, කෝපා හෙවත් රාජ්‍ය ගිණුම් කාරක සභාව සඳහා අමාත්‍ය උදය ගම්මන්පිල ,රාජ්‍ය අමාත්‍යවරුන් වන දුමින්ද දිසානායක, දයාසිරි ජයසේකර, ලසන්ත අලගියවන්න, වෛද්‍ය සුදර්ශනී ප්‍රනාන්දුපුල්ලේ, ෂෙහාන් සේමසිංහ හා ප්‍රසන්න රණවීර, ඇතුළත් වනවා.\nඑසේම, පාර්ලිමේන්තු මන්ත්‍රීවරුන් වන තිස්ස අත්තනායක, මහාචාර්ය තිස්ස විතාරණ, හරීන් ප්‍රනාන්දු, නිරෝෂන් පෙරේරා, ෆයිසාල් කාසිම්, අශෝක් අබේසිංහ, බුද්ධික පතිරණ, කාදර් මස්තාන්, සිවඥානම් ශ්‍රීධරන් ද, රාජ්‍ය ගිණුම් කාරක සභාවට නම් කර තිබෙනවා.\nමීට අමතරව, උපුල් ගලප්පත්ති, බී.වයි.ජී. රත්නසේකර, වීරසුමන වීරසිංහ, මහාචාර්ය රංජිත් බණ්ඩාර, මොහොමඩ් මුසම්මිල් සහ ආචාර්ය හරිනි අමරසූරිය ද රාජ්‍ය ගිණුම්කාරක සභාවට නම් කළ පිරිසට අයත්.",
       "URL": "https://www.hirunews.lk/249990/කෝප්-සහ-කෝපා-සාමාජිකයින්-නම්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2461"
}