{
       "Source": "hirunews",
       "Timestamp": "Tuesday, 03 January 2023 - 10:33",
       "Headline": "පාසල්වලට සිසුන් ඇතුළත් කිරීමට නව ක්‍රමවේදයක්",
       "News Content": "පාසල්වල 2 ශ්‍රේණියේ සිට 11 ශ්‍රේණිය දක්වා සිසුන් ඇතුළත් කිරීම සඳහා දැනට ක්‍රියාත්මක වන චක්‍රලේඛ විධිවිධාන තවදුරටත් විධිමත් කිරීමට පියවර ගෙන තිබෙනවා.\nඒ අනුව එම නව සංශෝධනයන්ට අනුකූලව පාසල්වලට සිසුන් ඇතුළත් කිරීමේ දී නව ක්‍රමවේදයක් සඳහා කැබිනට් මණ්ඩලයේ අනුමැතිය හිමිව ඇති බවයි කැබිනට් තීරණ මගින් දැනුම්දී ඇත්තේ.\nඅතරමැදි ශ්‍රේණිවලදී පාසල් මාරු කිරීමට අවශ්‍යතාවක් ඇති කණ්ඩායම් හඳුනාගෙන සියලුම සිසුන්ට සාධාරණ සහ සමප්‍රවේශ අවස්ථා හිමිගැන්වෙන පරිදි නව ක්‍රමවේදය හරහා සිදු කෙරෙනු ඇති.\nමෙම නව ක්‍රමවේදය 6 ශ්‍රේණියට සිසුන් ඇතුළත් කිරීමේ දී අදාළ නොවන බවත් කැබිනට් තීරණයේ සඳහන්.\nදැනට පවතින 1-5 ශ්‍රේණිවල එක් පන්තියක උපරිම සිසුන් සංඛ්‍යාව 40ක් සහ 6-11 ශ්‍රේණිවල එක් පන්තියක උපරිම සිසුන් සංඛ්‍යාව 45ක් වශයෙන් පවත්වාගෙන යාම ඇතුලු කරුණු කිහිපයකට අධ්‍යාපන අමාත්‍යවරයා ඉදිරිපත් කළ යෝජනාවට අමාත්‍ය මණ්ඩලයේ අනුමැතිය හිමි වුණා.",
       "URL": "https://www.hirunews.lk/324158/පාසල්වලට-සිසුන්-ඇතුළත්-කිරීමට-නව-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=627"
}