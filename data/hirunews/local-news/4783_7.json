{
       "Source": "hirunews",
       "Timestamp": "Wednesday, 23 November 2016 - 19:17",
       "Headline": "ධර්මරාජ සිසුවාට පහරදුන් හතරක් අත්අඩංගුවට",
       "News Content": "මහනුවර ධර්මරාජ විද්‍යාලයේ උසස් පෙළ සිසුවෙකුට පහරදීමේ සිද්ධිය සම්බන්ධයෙන් පොලීසිය සිව්දෙනෙකු අත්අඩංගුවට ගෙන තිබෙනවා.\nධර්මරාජ විද්‍යාලයේ සිසුවෙකුට පාසල ඉදිරිපිටදී කිසියම් පිරිසක් විසින් පහරදෙන වීඩියෝ පටයක් ඊයේ සමාජජාල වෙබ් අඩවි වල පළ වුණා.\nපහර කෑමට ලක්ව තිබුණේ් විද්‍යාලයේ 13 වන ශ්‍රේණියේ ඉගෙනුම ලබන ශිෂ්‍යයෙක්.\nපසුගිය 21 වැනිදා පාසල නිමවී පස්වරු 1යි 43ට පමණ ඉන් පිටතට පැමිණෙන අවස්ථාවේදී සිවිල් ඇදුමින් සැරසී සිටි තරුණයින් පිරිසක් විසින් මෙම සිසුවාට පහර දී පළායන අයුරු එම වීඩියෝ පටයේ දැක්වුණා.\nහිරු ප්‍රවෘත්ති අංශය මේ පිළිබඳව ධර්මරාජ විද්‍යාලයේ විදුහල්පති ධම්පිය වනසිංහගෙන් විමසීමක් කළ අතර, ඔහු කියා සිටියේ පාසලේ දෙලොස් වන ශ්‍රේණියේ ශිෂ්‍ය නායකයෙකු විසින් පහර කෑමට ලක්වූ ශිෂ්‍යයාට පාසලට ගැලපෙන ආකාරයට සිය කොණ්ඩය සකස් කරගෙන පැමිණෙන ලෙස සිද්ධිය වූ දින උදෑසන පවසා ඇති බවයි.\nමෙම සිද්ධියත් සමඟ දෙදෙනා අතර වචන හුවමාරුවක්ද සිදුව ඇති අතර එදිනම මෙම සිසුවාට පිටස්තර පිරිසක් පැමිණ පහර දී තිබුණා.",
       "URL": "https://www.hirunews.lk/148191/ධර්මරාජ-සිසුවාට-පහරදුන්-හතරක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4783"
}