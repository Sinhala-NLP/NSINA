{
       "Source": "hirunews",
       "Timestamp": "Saturday, 25 February 2017 - 13:39",
       "Headline": "නීතිඥ කවුන්සිලයේ හදිසි රැස්වීමක්",
       "News Content": "නීතිඥ කවුන්සිලයේ විශේෂ හදිසි රැස්වීමක් නීතිඥ සංගම් මූලස්ථානයේදී අද උදෑසන ආරම්භ වුණා.\nනීතිඥ සංගමයේ ලේකම් අමල් රන්දෙනිය සදහන් කළේ එම විශේෂ රැස්වීම මේ වන විටත් පැවැත්වෙන බවයි.\nපසුගිය 21 වන දා ශ්‍රී ලංකා නීතිඥ සංගමයේ නිලවරණය පැවැත්වීමට නියමිතව තිබූ අතර, එය දින නියමයක් නොමැතිව කල් දැමුණා.\nශ්‍රී ලංකා නීතිඥ සංගමය සදහන් කළේ විනිසුරුවරුන්ගේ සංගමය නිලවරණයට සහයෝගය නොදැක්වීම ඊට හේතු වූ බවයි.\nඒ සමඟ නිලවරණයේ තේරීම්භාර නිලධාරිවරයා ලෙස කටයුතු කරන සොලිසිටර් ජනරාල්වරයා එම තේරිම්භාර කටයුතු ප්‍රතික්ෂේප කළා.\nපසුගියදා ජනාධිපතිවරයා විසින් මහාධිකරණ විනිසුරුවරයෙකු ලෙස රාමනාදන් කන්දන් පත් කළ අතර, ඔහුගේ නම නිර්දේශ කරනු ලැබුවේ ශ්‍රී ලංකා නීතිඥ සංගමය විසින්.\nකෙසේ වෙතත්, ඊට විනිසුරුවරුන්ගේ සංගමය විරෝධය පළ කළා.",
       "URL": "https://www.hirunews.lk/155427/නීතිඥ-කවුන්සිලයේ-හදිසි-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=4643"
}