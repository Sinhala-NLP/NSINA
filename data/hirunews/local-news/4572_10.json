{
       "Source": "hirunews",
       "Timestamp": "Saturday, 08 April 2017 - 17:29",
       "Headline": "කහ ඉර මතදී සිසුවියන් දෙදෙනෙක් ලොරියක ගැටුනු හැටි CCTV කැමරාවේ",
       "News Content": "උපකාරක පංතියකට සහභාගී වීම සඳහා යමින් සිටියදි බලංගොඩ ප්‍රදේශයේ පාසල් සිසුවියන් දෙදෙනෙකු ලොරි රථයක ගැටී අනතුරට ලක්ව තිබෙනවා.\nඅනතුරට ලක්වූ සිසුවියන් දෙදෙනා උසස් පෙළ සිසුවියන් දෙදෙනෙකු වන අතර අනතුර සිදුව තිබුණේ අද උදෑසන 10.30 ට පමණයි.\nමෙම අනතුර සිදුව තිබුණේ කහ ඉර මතදී.\nතුවාල ලැබූ සිසුවියන් දෙදෙනා බලංගොඩ මූලික රෝහලට ඇතුළත් කර ඇති අතර එක් අයෙකුගේ පාදය සහ අනෙක් සිසුවියගේ උරහිසේ අස්ථි බිඳීමක් සිදුව ඇති බවයි රෝහල් ආරංචි මාර්ග සඳහන් කළේ.\nඅනතුරට සම්බන්ධ ලොරියේ රියදුරා මේ වන විට අත්අඩංගුවට ගෙන ඇති අතර බලංගොඩ පොලිසිය වැඩිදුර විමර්ශන සිදුනු ලබනවා.",
       "URL": "https://www.hirunews.lk/158796/කහ-ඉර-මතදී-සිසුවියන්-දෙදෙනෙක්-ලොරියක-ගැටුනු-හැටි-cctv-කැමරාවේ",
       "Category": "Local News",
       "Parent URL": "https://www.hirunews.lk/local-news.php?pageID=4572"
}