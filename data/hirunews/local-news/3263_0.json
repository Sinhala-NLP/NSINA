{
       "Source": "hirunews",
       "Timestamp": "Saturday, 06 July 2019 - 19:11",
       "Headline": "නුවරඑළියේ කේබල් කාර් ව්‍යාපෘතියට ප්‍රාදේශීය සභාවේ විරෝධය",
       "News Content": "නුවරඑළිය තුරඟ තරඟ පිටියේ සිට නානුඔය දුම්රිය ස්ථානය හරහා සිංගල් ටී්‍ර කඳුමුදුන වෙත ක්‍රියාත්මක කිරීමට සැලසුම් කර ඇති කේබල් කාර් ව්‍යාපෘතියට විරෝධය පළ කරන බව නුවරඑළිය ප්‍රාදේශීය සභාවේ සභාපති වේලු යෝගරාජ් පවසනවා.\nනුවරඑළියේ අද පැවති මාධ්‍ය හමුවකට එක්වෙමින් ඔහු කියා සිටියේ මේ හේතුවෙන් තම බල ප්‍රදේශයේ විශාල පිරිසකගේ ජීවනෝපාය අහිමි වන බවයි.\nකුළුණු 21 ක් ඉදිකර සකස් කෙරෙන මෙම කේබල් කාර් පද්ධතියේ එක් රථයක් තුළ මගීන් 10 දෙනෙකු රැගෙන යාමට හැකිවන අතර, ආරම්භයේදී එවැනි රථ 43 ක් යෙදවීමටයි සැලසුම් කර ඇත්තේ.\nඇමරිකානු ඩොලර් මිලියන 50 ක වියදමකින් මෙම ආයෝජන මණ්ඩල ව්‍යෘපෘතිය ක්‍රියාත්මක කරනු ලබන්නේ ඕස්ටේ්‍රලියානු සහ ශ්‍රී ලාංකික සමාගම් දෙකක් ඒකාබද්ධවයි.\nඅදාළ ව්‍යාපෘතිය සඳහා කැබිනට් පත්‍රිකාව ඉදිරිපත් කර තිබුණේ වැවිලි කර්මාන්ත අමාත්‍ය නවීන් දිසානායක විසින්.\nකෙසේ නමුත්, අද නුවරඑළියේ පැවති මාධ්‍ය හමුවට එක්වූ ප්‍රාදේශීය සභාවේ සභාපති වේලු යෝගරාජ් සහ උප සභාපති කේ.ඩී.වී. සරත් කුමාර කියා සිටියේ එම ව්‍යාපෘතියේ ප්‍රතිලාභ කිසිවක් නුවරඑලිය ප්‍රාදේශීය සභාවට හිමි නොවන බවයි.",
       "URL": "https://www.hirunews.lk/219783/නුවරඑළියේ-කේබල්-කාර්-ව්‍යාපෘතියට-ප්‍රාදේශීය-සභාවේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=3263"
}