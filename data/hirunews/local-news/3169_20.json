{
       "Source": "hirunews",
       "Timestamp": "Sunday, 01 September 2019 - 8:02",
       "Headline": "අපේක්ෂකයා තෝරාගෙන අවසන් - එජාපයේ ජ්‍යෙෂ්ඨයන් යළි 6 වනදා හමුවේ",
       "News Content": "අමාත්‍ය සජිත් ප්‍රේමදාස ජනාධිපතිවරණයට ඉදිරිපත් කරන ලෙසට බල කරමින් එළඹෙන 5 වන දා කුරුණෑගල දී පැවැත්වීමට නියමිත රැළියෙන් අනතුරුව පක්ෂයේ ජ්‍යෙෂ්ඨ අමාත්‍යවරුන්ගේ විශේෂ හමුවක් පැවැත්වීමට නියමිත බව වාර්තා වනවා.\nඑක්සත් ජාතික පක්ෂයේ නියෝජ්‍ය අමාත්‍යවරයෙකු හිරු ප්‍රවෘත්ති අංශයට අදහස් දක්වමින් කියා සිටියේ එම සාකච්ඡාව 6 වන දා පැවැත්වීමට නියමිතව ඇති බවයි.\nඑක්සත් ජාතික පෙරමුණ ප්‍රමුඛ නව සන්ධානය මෙන්ම ජනාධිපති අපේක්ෂකයා නම් කිරීම අග්‍රාමාත්‍යවරයාගේ මාලදිවයින් සංචාරයෙන් පසුව සිදුවන බවට ද වාර්තා පළවනවා.\nමේ අතර එක්සත් ජාතික පක්ෂ පාර්ලිමේන්තු මන්ත්‍රී හේෂා විතානගේ පසුගිය දා ප්‍රකාශ කළේ සැප්තැම්බර් 30 වැනිදාට පෙර ජනාධිපති අපේක්ෂකයා නම් නොකළහොත් අධීක්ෂණ මන්ත්‍රීවරුන් පමණක් නොව ඇතැම් රාජ්‍ය අමාත්‍යවරුන් සහ කැබිනට් අමාත්‍යවරුන්ද සිය අමාත්‍ය ධුරවලින් ඉවත්වීමට සූදානම්ව සිටින බවයි.\nකෙසේ වෙතත්, එම දිනය ඉක්ම ගියද කිසිදු රාජ්‍ය අමාත්‍යවරයෙකු හෝ කැබිනට් අමාත්‍යවරයෙකු ඉල්ලා අස්වූයේ නැහැ.\nපාර්ලිමේන්තු මන්ත්‍රී හේෂා විතානගේ ප්‍රකාශ කළේ ඉදිරි සතිය තුළ දී අදාළ ගැටළුව සම්බන්ධයෙන් නිසි විසදුම් ලැබෙනු ඇතැයි විශ්වාස කරන  බවයි.\nඑක්සත් ජාතික පක්ෂයේ ජනාධිපතිවරණ අපේක්ෂකයා සම්බන්ධයෙන් අදහස් දක්වමින් අමාත්‍ය මනෝ ගනේෂන් කියා සිටියේ මේ වනවිට අපේක්ෂකයා තෝරාගෙන අවසන් බවයි.\nකෙසේ වෙතත් එය ප්‍රකාශ කිරීමේ හැකියාවක් නොමැති බවද ඔහු කියා සිටියා.",
       "URL": "https://www.hirunews.lk/223355/අපේක්ෂකයා-තෝරාගෙන-අවසන්-එජාපයේ-ජ්‍යෙෂ්ඨයන්-යළි-6-වනදා-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3169"
}