{
       "Source": "hirunews",
       "Timestamp": "Thursday, 27 May 2021 - 11:01",
       "Headline": "මහකන්නයට හිඟයකින් තොරව කාබනික පොහොර දෙන්නැයි ජනපතිගෙන් උපදෙස් (වීඩියෝ)",
       "News Content": "මහ කන්නයට අවශ්‍ය කාබනික පොහොර විධිමත් ක්‍රමවේදයක් යටතේ හිඟයකින් තොරව ගොවි ජනතාවට ලබා දිමට පියවර ගන්නා ලෙස ජනාධිපති ගෝඨාභය රාජපක්ෂ නිළධාරින්ට උපදෙස් ලබා දි තිබෙනවා.\nනිරෝගි සහ ඵලදායි පුරවැසියන් බිහි කිරිම සඳහා වස විසෙන් තොර ආහාර වේලක් සඳහා වූ ජනතා අයිතිය සෞභාග්‍යයේ දැක්ම ප්‍රතිපත්ති ප්‍රකාශයෙන් තහවුරු කර ගන්නා ලබුවා.\nඑය යතාර්ථයක් බවට පත් කිරීම උදෙසා මෙරට කෘෂිකර්මාන්තය මුළුමනින්ම කාබනික පොහොර භාවිතයට යොමු කිරීම ජනාධිපතිවරයාගේ අරමුණ බවයි ජනාධිපති මාධ්‍ය අංශය සඳහන් කළේ.\nකෘෂිකර්ම අමාත්‍යාංශයේ නිලධාරින් සහ කාබනික පොහොර නිෂ්පාදකයන් සමඟ ජනාධිපති කාර්යාලයේ පසුගියදා පැවති සාකච්ඡාවකදී ජනාධිපති ගෝඨාභය රාජපක්ෂ විසින් මෙම උපදෙස් ලබාදී තිබෙනවා.",
       "URL": "https://www.hirunews.lk/272577/මහකන්නයට-හිඟයකින්-තොරව-කාබනික-පොහොර-දෙන්නැයි-ජනපතිගෙන්-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1925"
}