{
       "Source": "hirunews",
       "Timestamp": "Saturday, 18 December 2021 - 7:20",
       "Headline": "හිරු ශීල පාරමිතාව ඵෙතිහාසික ඔලබොඩුව රජමහා විහාරස්ථානයේ(වීඩියෝ)",
       "News Content": "උඳුවප් පුර පසළොස්වක පොහෝ දිනය වෙනුවෙන් හිරු මාධ්‍ය ජාලය සැදැහැ සිතින් සංවිධාන කරන හිරු ශීල පාරමිතා වැඩසටහන සෞඛ්‍ය මාර්ගෝපදේශවලට අනුගත වෙමින් ඵෙතිහාසික ඔලබොඩුව රජමහා විහාරස්ථානය කේන්ද්‍ර කර ගනිමින් මේ  වනවිට පැවැත්වෙනවා.\nඋවැසි උවැසියන් අෂ්ඨාංග ශීලයේ සමාදන් කරමින් හිරු ශීල පාරමිතාව ආරම්භ වුණා.\nඑම කටයුතු සහ ධර්මානුශාසනාව සිදු කළේ, ඔලබොඩුව රජමහා විහාරස්ථානයේ භාරකාර, මල්වතු මහා විහාර පාර්ශවයේ කොළඹ - කළුතර දෙදිසාවේ ප්‍රධාන අධිකරණ සංඝනායක පූජ්‍ය ඔලබොඩුවේ ධම්මික හිමියන් විසින්.\nඋදෑසන 7.30ට පෝදා ධර්ම දේශනය, ලබුනෝරුව කන්ද ආරණ්‍ය සේනාසනාධිපති පූජ්‍ය කොත්මලේ කුමාර කස්සප හිමියන් විසින් සිදු කිරීමට නියමිතයි.\nඑමෙන්ම, පෝදා විශේෂ ධර්ම සාකච්ඡාවක්ද පෙරවරු 08.30 සිට පැවැත්වෙන්නේ පූජ්‍ය පදලංගල ධම්මදේව හිමියන් සහ වල්පොල ගෝතම හිමියන්ගේ සහභාගීත්වයෙන්.\nඅනතුරු ව කාව්‍ය විශාරද, කාව්‍ය ශූරී පූජ්‍ය මාම්පිටියේ සිරිසුමන හිමියන් කාව්‍යමය ධර්ම දේශනාව පැවැත්වීමට නියමිත අතර, පස්වරු 3.30ට තවත් විශේෂ ධර්ම සාකච්ඡාවක් ද පැවැත්වෙනවා.\nඒ උඩරට අමරපුර නිකායේ අනුනායක මහාචාර්ය කිවුලේගෙදර නාරද නාහිමියන්, සාහිත්‍යවේදී සුජිත් අක්කරවත්ත සහ මානව හැකියා විශේෂඥ සනත් ගමගේ ගේ සහභාගීත්වයෙන්.",
       "URL": "https://www.hirunews.lk/291385/හිරු-ශීල-පාරමිතාව-ඵෙතිහාසික-ඔලබොඩුව-රජමහා-විහාරස්ථානයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1486"
}