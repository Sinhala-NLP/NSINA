{
       "Source": "hirunews",
       "Timestamp": "Tuesday, 29 October 2019 - 9:25",
       "Headline": "නයිජීරියානු යුද හමුදාවේ ඉහළ පෙළේ නියෝජිත පිරිසක් දිවයිනට",
       "News Content": "විශේෂ බලකා පුහුණු අධ්‍යයන වැඩසටහනකට සහභාගිවීම සඳහා නයිජීරියානු යුද්ධ හමුදාවේ ඉහළ පෙළේ නියෝජිත කණ්ඩායමක් දින 5ක සංචාරයකට දිවයිනට පැමිණ තිබෙනවා.\nඅදාළ නියෝජිත කණ්ඩායම මාදුරුඔය පිහිටි විශේෂ බලකා පුහුණු පාසලේ සංචාරයකට එක්වීමට නියමිතයි.\nඊයේ දිනයේදී එම පිරිස යුද හමුදාපති ලූතිනන් ජෙනරාල් ශවේන්ද්‍ර සිල්වා ද මුණ ගැසී තිබෙනවා.\nඑම හමුවේදී විශේෂ බලකායේ කුසලතා, සංග්‍රාමික යුද විශේෂඥතාවන් පිළිබද ද අදහස් හා තොරතුරු හුවමාරු වී ඇති බව සඳහන්.",
       "URL": "https://www.hirunews.lk/227191/නයිජීරියානු-යුද-හමුදාවේ-ඉහළ-පෙළේ-නියෝජිත-පිරිසක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3074"
}