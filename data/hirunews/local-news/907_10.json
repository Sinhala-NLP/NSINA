{
       "Source": "hirunews",
       "Timestamp": "Sunday, 28 August 2022 - 14:33",
       "Headline": "රජය දුන් කාබනික පොහොරෙන් හානි වුණු කවුඩුල්ලේ වගාබිම් (වීඩියෝ)",
       "News Content": "‍මෙවර කන්නයේ තමන්ට ලබා දුන් කාබනික පොහොර සහ වල්නාශක යෙදීම හේතුවෙන් තම වගා බිම් විනාශ වී ඇතැයි මින්නේරි ගොවි ජනපද\nව්‍යාපාරයේ කවුඩුල්ල, සන්සුන්ගම ගොවීන් පවසනවා.\nඔවුන් පෙන්වා දෙන්නේ, මේ හේතුවෙන් ඉදිරි මාස 6ක කාලය ජීවත්වීම දැඩි අර්බුදයකට පත්ව ඇති බවයි.\n‍කවුඩුල්ල සන්සුන්ගම ගොවීන් පෙන්වා දෙන්නේ, රජයෙන් ලබා දුන් කාබනික පොහොර යෙදීමෙන් පසු ගොයමට උඩින් වල් වර්ධනය වීම හේතුවෙන් තම වගා බිම් විනාශ වී ඇති බවයි.\nමේ අතර, රජය මේ වනවිට වී කිලෝවක් සඳහා ලබා දී ඇති රුපියල් 120 ක සහතික මිල, පවතින වියදම හමුවේ තමන්ට ප්‍රමාණවත් නොවන බව, අනුරාධපුර විලච්චිය ගොවීන් පවසනවා.\nඔවුන් රජයෙන් ඉල්ලා සිටින්නේ, රුපියල් 150 ක සහතික මිලක්.\nමේ අතර, සුළු හා මධ්‍ය පරිමාණ වී මෝල් හිමියන් මාධ්‍ය හමුවක් කැඳවමින් පෙන්වා දුන්නේ , ගොවීන්ගේ අස්වනු නෙළන කාලයේදී වී මිල පහත හෙළා, මහා පරිමාණ මෝල් හිමියන් වී ගබඩා කර ගැනීමේ මාෆියාවක නිරත වී සිටින බවයි.\nවී අලෙවි මණ්ඩලයේ ගබඩාවල වී මිල දී ගන්නා අයුරු ද ඇතැම් ප්‍රදේශවල දක්නට ලැබුණා.",
       "URL": "https://www.hirunews.lk/313956/රජය-දුන්-කාබනික-පොහොරෙන්-හානි-වුණු-කවුඩුල්ලේ-වගාබිම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=907"
}