{
       "Source": "hirunews",
       "Timestamp": "Monday, 18 July 2022 - 13:23",
       "Headline": "දුනිත් වෙල්ලාලගේ ටෙස්ට් සංචිතයෙන් ඉවත් කෙරේ",
       "News Content": "ශ්‍රී ලංකා ටෙස්ට් ක්‍රිකට් සංචිතයේ සිටින ලාබාලත ම ක්‍රීඩකයා වන දුනිත් වෙල්ලාලගේ එම සංචිතයෙන් ඉවත් කර තිබෙනවා.\nඒ වෙල්ලාලගේ නියෝජනය කරන ශාන්ත ජෝෂප් විද්‍යාලය සහ ශාන්ත පීතර විද්‍යාලය අතර ශාන්තුවරයින්ගේ සටන පාසල් මහා ක්‍රිකට් තරගයට සහභාගි වීමට අවශ්‍ය ඉඩකඩ සලසා දීමටයි.\nදුනි‍ත් වෙල්ලාලගේ සහ මහීෂ් තීක්ෂණ පාකිස්තානය සමග ටෙස්ට් තරගාවලියට එක්වන සංචිතයට කැඳ වූ නමුත් ඔහු කණ්ඩායමට තෝරා ගැනුණේ නැහැ.\nඔහු මේ වන විටත් කොළඹ ශාන්ත ජෝශප් විද්‍යාලය සහ සාන්ත පීතර විද්‍යාලය අතර පැවැත්වෙන මහා තරගයට සහභාගි වෙමින් සිටින අතර මේ වන විට කඩුල්ලක් ද දවා ගැනීමට සමත්ව සිටියි.\nදුනිත් වෙල්ලාලගේ මේ වසර මුල දී ශ්‍රී ලංකා 19න් පහළ ක්‍රිකට් කණ්ඩායමේ නායකත්වය ද දැරුවා.",
       "URL": "https://www.hirunews.lk/310286/දුනිත්-වෙල්ලාලගේ-ටෙස්ට්-සංචිතයෙන්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1011"
}