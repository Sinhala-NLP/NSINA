{
       "Source": "hirunews",
       "Timestamp": "Monday, 19 June 2023 - 14:03",
       "Headline": "ශ්‍රී ලංකා පිල දක්ෂ පිති හරඹයක",
       "News Content": "ලෝක කුසලාන එක්දින ක්‍රිකට් තරගාවලියට සුදුසුකම් ලබා ගැනීමේ තරග වටයේ ශ්‍රී ලංකා කණ්ඩායම සහභාගී වන පළමු තරගය මේ වන විට එක්සත් අරාබි එමීර් රාජ්‍යය සමග පැවැත්වෙනවා.\nමුලික වටයේ B කාණ්ඩයේ තරගයක් ලෙස මෙම තරගය පැවැත්වෙන්නේ සිම්බාබ්වේ දේශයේ බුලවායෝහිදීයි.\nමෙම තරගයේ කාසියේ වාසිය දිනූ එක්සත් අරාබි එමීර් රාජ්‍යයේ කණ්ඩායම් නායක මුහම්ඩ් වසීම් (Muhammad Waseem) පළමුව පන්දුවට පහර දීමට ශ්‍රී ලංකා කණ්ඩායමට ආරධනා කළා.\nඒ අනුව ශ්‍රී ලංකා කණ්ඩායම පන්දුවාර 50ක් අවසානයේ කඩුලු 6ක් දැවී ඔවුන් ලකුණු 355ක් ලබා ගෙන තිබෙනවා.\nශ්‍රී ලංකා කණ්ඩායම වෙනුවෙන් මුල් පිතිකරුවන් සිව්දෙනාම අර්ධ ශතක වාර්තා කිරීම විශේෂත්වයක්\nආරම්භක කඩුල්ල සඳහා දිමුත් කරුණාරත්න සහ පැතුම් නිස්සංක ලකුණු 95ක් එක්කළ අතර පළමු කඩුල්ල ලෙස කරුණාරත්න ලකුණු 52කට දැවී ගියා.\nනිස්සංක ලකුණු 57ක් ලබා ගත් අතර සදීර සමරවික්‍රම ලකුණු 73ක් ලබා ගනු ලැබුවා.",
       "URL": "https://www.hirunews.lk/338399/ශ්‍රී-ලංකා-පිල-දක්ෂ-පිති-හරඹයක",
       "Category": "Local News",
       "Parent URL": "https://www.hirunews.lk/local-news.php?pageID=255"
}