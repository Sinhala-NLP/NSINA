{
       "Source": "hirunews",
       "Timestamp": "Monday, 27 February 2023 - 14:38",
       "Headline": "පර්වීස් මහරුෆ් ස්වාධීන විශේෂඥ කමිටුවෙන් ඉල්ලා අස්වෙයි",
       "News Content": "ක්‍රීඩා අමාත්‍යවරයා විසින් පසුගියදා ක්‍රිකට් ව්‍යවස්ථාව සංශෝධනය කිරීමට පත් කරන ලද ස්වාධීන විශේෂඥ කමිටුවේ සාමාජික පර්වීස් මහරුෆ් ඉල්ලා අස්වී තිබෙනවා.\nඔහු හිරු ප්‍රවෘත්ති අංශයට සඳහන් කළේ ව්‍යවස්ථාමය කටයුතු පිළිබඳ තම දැනුම ප්‍රමාණවත් නොවන නිසා ඒ පිළිබඳ ක්‍රිඩා අමාත්‍යවරයා දැනුවත් කර සිය ඉල්ලා අස්වීම ලිඛිතව දැනුම්දුන් බවයි.\nඉදිරියේදී ක්‍රිකට් සම්බන්ධ තාක්ෂණික කටයුත්තකදී අවශ්‍ය සහයෝගය ලබාදෙන බව ද පර්වීස් මහරුෆ් සඳහන් කළා.\nඑම කමිටුවට විශ්‍රාමික මහාධිකරණ විනිසුරු කේ.ටී. චිත්‍රසිරිගේ ප්‍රධානත්වයෙන් යුත් සාමාජිකයන් දසදෙනෙකු ඇතුළත්.",
       "URL": "https://www.hirunews.lk/328485/පර්වීස්-මහරුෆ්-ස්වාධීන-විශේෂඥ-කමිටුවෙන්-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=509"
}