{
       "Source": "hirunews",
       "Timestamp": "Tuesday, 30 May 2017 - 15:03",
       "Headline": "ආපදාවලින් භාරකරුවන් අහිමිවූ දරුවන්ගේ තොරතුරු ඉල්ලයි",
       "News Content": "දිවයිනේ දිස්ත්‍රික්ක රැසක ඇතිවී තිබෙන හදිසි ආපදා තත්ත්වය හේතුවෙන් දෙමව්පියන් හෝ භාරකරුවන් අහිමි වූ දරුවන් සිටීනම් වහාම දැනුම් දෙන ලෙස ජාතික ළමාරක්ෂක අධිකාරිය ඉල්ලීමක් කරනවා.\nඒ පිළිබඳ විස්තර ළඟම ඇති පොලිස් මුරපොලට, අවතැන් කඳවුරු භාර නිලධාරීන්ට, ග්‍රාමසේවා නිලධාරීන්ට, ජාතික ළමාරක්ෂක අධිකාරියේ දිස්ත්‍රික් හෝ ප්‍රාදේශීය නිලධාරීන්ට, පරිවාස නිලධාරීන්ට හෝ 19 29 ශ්‍රී ලංකා ළමා දුරකථන සේවය ඇමතීමෙන් ලබාදිය හැකි බවයි එම අධිකාරිය නිවේදනය කළේ.",
       "URL": "https://www.hirunews.lk/162461/ආපදාවලින්-භාරකරුවන්-අහිමිවූ-දරුවන්ගේ-තොරතුරු-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4492"
}