{
       "Source": "hirunews",
       "Timestamp": "Monday, 20 February 2023 - 8:15",
       "Headline": "අඟුලානේ දී තරුණයෙකු ඝාතනය කෙරේ",
       "News Content": "තියුණු ආයුධවලින් පහර දී මොරටුව අගුලාන ප්‍රදේශයේ දී තරුණයෙකු ඝාතනය කර තිබෙනවා.\nජංගම දුරකතනයක් සම්බන්ධයෙන් ඇති වූ ආරවුලක් හේතුවෙන් ඊයේ මෙම පහරදීම සිදුව ඇති අතර ඉන් ජීවිතක්ෂයට පත්ව ඇත්තේ, සුදීර සම්පත් හෙවත් උක්කුන් නමැති 26 හැවිරිදි පුද්ගලයෙක්.\nපහර කෑමෙන් ඔහුගේ ඥාතියෙකු ද තුවාල ලබා රෝහල් ගත කර තිබෙනවා.\nඔහු මේ වනවිට ලුණාව රෝහලේ ප්‍රතිකාර ලබනවා.\nඝාතනයට ලක්වූ තරුණයා අඟුලානේ පිහිටි සිය නිවස ඉදිරිපිට රැඳී සිටිය දී හතර දෙනෙකුගෙන් යුත් කණ්ඩායමක් තියුණු ආයුධ රැගෙන පැමිණ මෙම පහරදීම සිදුකර ඇති බවයි පොලිසිය සඳහන් කළේ.",
       "URL": "https://www.hirunews.lk/327825/අඟුලානේ-දී-තරුණයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=525"
}