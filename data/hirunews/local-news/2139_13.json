{
       "Source": "hirunews",
       "Timestamp": "Thursday, 18 February 2021 - 13:24",
       "Headline": "සහන මිලට එළවළු අලෙවි කිරීමට ලංකා සතොස ආයතන හැත්තෑ පහකදී",
       "News Content": "බස්නාහිර - ලංකා සතොස වෙළඳසැල් 75කදී  සහන මිලට එළවළු අලෙවි කිරීමේ වැඩසටහනක් ආරම්භ කර තිබෙනවා.\nමුදල් අමාත්‍යාංශය නිවේදනය කළේ කොළඹ දිස්ත්‍රික්කයේ ස්ථාන 26කදී, ගම්පහ දිස්ත්‍රික්කයේ ස්ථාන 41 කදී සහ කළුතර දිස්ත්‍රික්කයේ ස්ථාන අටකදී මෙලෙස සහන මිලට එළවළු අලෙවි කරන බවයි.\nමිල අධික කැරට්, ලීක්ස්, බීට්රූට්, වට්ටක්කා, වම්බටු, අමු මිරිස් සහ ගෝවා වැනි එළවළු මෙහිදී ලබාගත හැකි බව මුදල් අමාත්‍යාංශය සඳහන් කළා.\nමේ අතර අර්තාපල් අඩු මිලට ලබාදීමට රජය පහසුකම් සළසා ඇති අතර, දේශීය ගොවියාගේ අර්තාපල් නිෂ්පාදනය සඳහා සාධාරණ මිලක් ලබාදීමටද අවධානය යොමුකරමින් සිටින බවයි මුදල් අමාත්‍යාංශය නිකුත් කළ නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/262944/සහන-මිලට-එළවළු-අලෙවි-කිරීමට-ලංකා-සතොස-ආයතන-හැත්තෑ-පහකදී",
       "Category": "Local News",
       "Parent URL": "https://www.hirunews.lk/local-news.php?pageID=2139"
}