{
       "Source": "hirunews",
       "Timestamp": "Wednesday, 18 January 2017 - 9:44",
       "Headline": "වස්ගමුව වනෝද්‍යානයට අනවසරයෙන් ඇතුළු වූ පිරිසකට වෙඩි",
       "News Content": "වස්ගමුව ජාතික වනෝද්‍යානයට අනවසරයෙන් ඇතුළු වූ පිරිසක් සහ වනජීවි නිලධාරීන් අතර ඇති වූ වෙඩි හුවමාරුවකින් එක් අයෙකු මිය ගොස් තිබෙනවා.\nඊයේ රාත්‍රියේ මෙම පිරිස වන උද්‍යානයට ඇතුළු වී ඇති අතර වනජීවි නිලධාරීන් ඊට දැඩි විරෝධය පළ කර ඇති බවයි වාර්තා වන්නේ.\nඑහිදී ඔවුන් වනජීවි නිලධාරීන්ට වෙඩි තබා තිබෙනවා.\nපසුව වනජීවි නිලධාරීන් ද වෙඩි තබා ඇති අතර, සිද්ධියෙන් මිය ගොස් ඇත්තේ මැදකන්ද - දුනුවිලපිටිය ප්‍රදේශයේ පදිංචි 38 හැවිරිදි අයෙක්.",
       "URL": "https://www.hirunews.lk/152308/වස්ගමුව-වනෝද්‍යානයට-අනවසරයෙන්-ඇතුළු-වූ-පිරිසකට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4704"
}