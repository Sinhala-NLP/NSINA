{
       "Source": "hirunews",
       "Timestamp": "Thursday, 14 September 2023 - 19:32",
       "Headline": "ගණේමුල්ල සංජීව පැය 72ක් රඳවාගෙන ප්‍රශ්න කෙරේ",
       "News Content": "මත්ද්‍රව්‍ය ජාවාරම්කරුවෙකු සහ සංවිධානාත්මක අපරාධකරුවෙකු වන ගණේමුල්ල සංජීව පැය 72ක් රදවාගෙන ප්‍රශ්න කිරීමට නියමිත බව වාර්තා වෙනවා.\nගණේමුල්ල සංජීව හෙවත් සංජීව කුමාර සමරරත්න ලෙස හඳුන්වන මොහු ඊයේ (13) කටුනායක ගුවන්තොටුපොලේදී අත්අඩංගුවට ගත්තා.\nනේපාලයේ, කත්මණ්ඩු නුවර සිට ශ්‍රීලංකන් ගුවන් සේවයට අයත් යූ.එල්. 182 දරන යානයෙන් ඊයේ පස්වරුවේ සේනාධීරගේ කරුණාරත්න යන නමින් ව්‍යාජ ලෙස සකස් කර ගත් විදෙස් ගමන් බලපත්‍රයකින් මොහු කටුනායක ගුවන් තොටුපළ වෙත පැමිණ සිටි බවයි වාර්තා වන්නේ.",
       "URL": "https://www.hirunews.lk/348283/ගණේමුල්ල-සංජීව-පැය-72ක්-රඳවාගෙන-ප්‍රශ්න-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=29"
}