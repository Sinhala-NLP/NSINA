{
       "Source": "hirunews",
       "Timestamp": "Tuesday, 19 April 2022 - 15:00",
       "Headline": "පාන් මිල ඉහළට (වීඩියෝ)",
       "News Content": "තිරිඟු පිටි මිල ඉහළ දැමීම හේතුවෙන් අද (19) මධ්‍යම රාත්‍රියේ සිට පාන් ඇතුළු බේකරි නිෂ්පාදන මිල ඉහළ දමන බව සමස්ත ලංකා බේකරි හිමියන්ගේ සංගමය පවසනවා.\nඒ අනුව රුපියල් 75 සිට ඉහළ විවිධ මිල ගණන්වලට අලෙවි වූ ග්‍රෑම් 450ක් බරැති සාමාන්‍ය පාන් රාත්තලක මිල රුපියල් 30කින් ඉහළ යනු ඇති.\nඑමෙන්ම රුපියල් 100ට වැඩි විවිධ මිල ගණන් යටතේ අලෙවි වූ කෙටි කෑම නිෂ්පාදනය සඳහා භාවිත කෙරෙන පාන් රාත්තලක මිල ගණන් ප්‍රකාශයට පත් කර නැහැ.\nඑමෙන්ම, අනෙකුත් බේකරි නිෂ්පාදන මිල ගණන් ද රුපියල් 10කින් ඉහළ ගොස් තිබෙනවා.\nමේ අතර, ඉන්ධන මිල ඉහළ යාම සහ ඇමරිකානු ඩොලරය ඉහළ යාමට සාපේක්ෂව ආපනශාලාවල ආහාර මිල ගණන් සියයට 20 කින් ඉහළ දමා තිබෙනවා.\nමේ අනුව ෆ්‍රයිඩ් රයිස්, කොත්තු සහ බත් පැකට්ටුවක මිල මෙලෙස සියයට 20කින් ඉහළ යනු ඇති බවයි සමස්ත ලංකා ආපනශාලා හිමියන්ගේ සංගමයේ සභාපති අසේල සම්පත් අද පැවැති මාධ්‍ය හමුවකදී සදහන් කළා.",
       "URL": "https://www.hirunews.lk/302302/පාන්-මිල-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1222"
}