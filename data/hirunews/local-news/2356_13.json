{
       "Source": "hirunews",
       "Timestamp": "Monday, 02 November 2020 - 7:20",
       "Headline": "ආසාදිතයින් 11,000 ඉක්මවයි - ඊයේත් රෝගීන් 397ක්",
       "News Content": "තවත් ආසාදිතයන් 397දෙනෙකු ඊයේ(01) දිනයේදී හඳුනා ගැනීමත් සමඟ මෙරට මුළු ආසාදිත සංඛ්‍යාව 11,060 දක්වා ඉහළ ගියා.\nඅවසන් වරට වාර්තා වූ 397 දෙනාගෙන් 356 දෙනෙකු පෑලියගොඩ සහ ධීවර වරායන්වල ආශ්‍රිතයින් වන අතර 41 දෙනෙකු නිරෝධායන මධ්‍යස්ථානවලින් වාර්තා වන බවයි යුද හමුදාපති ලුතිනන් ජෙනරාල් ශවේන්ද්‍ර සිල්වා ප්‍රකාශ කළේ.\nඒ අනුව මිනුවන්ගොඩ සහ පෑලියගොඩ කොවිඩ් පොකුර 7582 දක්වා ඉහළ ගොස් තිබෙනවා.\nතවදුරටත් රෝහල්ගතව ප්‍රතිකාර  ලබන සංඛ්‍යාව 6134ක් වන අතර, ආසාදිතයින් 4905 දෙනෙකු සුවය ලබා රෝහල්වලින් පිටව ගොස් ඇති බවයි වසංගත රෝග විද්‍යා අංශය සඳහන් කළේ.\nමේ අතර, රජයේ වෛද්‍ය නිලධාරීන්ගේ සංගමයේ සංස්කාරක වෛද්‍ය හරිත අලුත්ගේ පෙන්වා දෙන්නේ සේවකයින් විශාල සංඛ්‍යාවක් සිටින ආයතන තුළ නිසි ලෙස සෞඛ්‍ය ආරක්ෂිත වැඩපිළිවෙල හා සෞඛ්‍ය මාර්ගෝපදේශ ක්‍රියාත්මක වන්නේ ද යන්න පිළිබදව සොයා බැලිය යුතු බවයි.\nමේ වන විට ලොව පුරා කොරෝනා වසංගතයේ දෙවන රැල්ලෙන් රටවල් රැසක් අඩපණ වී ඇති අවස්ථාවක ඕස්ට්‍රේලියාව ඊට සාර්ථකව මුහුණ දී තිබෙනවා.",
       "URL": "https://www.hirunews.lk/253812/ආසාදිතයින්-11000-ඉක්මවයි-ඊයේත්-රෝගීන්-397ක්",
       "Category": "Local News",
       "Parent URL": "https://www.hirunews.lk/local-news.php?pageID=2356"
}