{
       "Source": "hirunews",
       "Timestamp": "Friday, 15 October 2021 - 13:18",
       "Headline": "ගුරු - විදුහල්පති වෘත්තිය සමිති අද පස්වරුවේ විශේෂ සාකච්ඡාවක (වීඩියෝ)",
       "News Content": "ගුරු විදුහල්පති වෘත්තීය සමිති ක්‍රියාමාර්ගය පිළිබඳ විශේෂ සාකච්ඡාවක් සියලු වෘත්තීය සංගම්වල සභාපතිත්වයෙන් අද පස්වරුවේ පැවැත්වීමට නියමිතව තිබෙනවා.\nමේ අතර, එළඹෙන 21 වැනි දා ගුරුවරුන් පාසල් නොපැමිණියහොත් දැඩි තීන්දුවක් ගන්නා බවට අනුරාධපුර ප්‍රදේශයේ දෙමාපියන් පිරිසක් අද පෙරවරුවේ අමාත්‍ය එස්.එම් චන්ද්‍රසේනට සංදේශයක් භාර දෙමින් ප්‍රකාශ කළා.\nමේ අතර, අනධ්‍යයන සේවකයින්ගේ සේවය ලබා ගැනීම සඳහා පාසල් විවෘත කිරීමට නියමිතව ඇති 21 වනදාට පෙර සිය ගැටලුවලට විසඳුම් නොලැබුණහොත් තමන් ද එදිනට සේවයට වාර්තා නොකරන බවයි අනධ්‍යයන සේවක සංගමයේ සභාපති අජිත්.කේ.තිලකරත්න ප්‍රකාශ කළේ.\nඑමෙන්ම තම ඉල්ලීම් ඉටුකරන තුරු අඛණ්ඩව වර්ජනය සිදු කරන බව ලංකා ගුරු සංගමයේ ප්‍රධාන ලේකම් ජෝෂප් ස්ටාලින් හිරු ප්‍රවෘත්ති අංශය කළ විමසීමකදී කියා සිටියා.\nවැටුප් විෂමතා ගැටලු මුල් කර ගනිමින් ගුරු - විදුහල්පතිවරුන් ආරම්භ කළ වෘත්තීය සමිති ක්‍රියාමාර්ගයට අදට දින 96ක් ගත වනවා.",
       "URL": "https://www.hirunews.lk/285066/ගුරු-විදුහල්පති-වෘත්තිය-සමිති-අද-පස්වරුවේ-විශේෂ-සාකච්ඡාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1627"
}