{
       "Source": "hirunews",
       "Timestamp": "Tuesday, 08 March 2022 - 11:15",
       "Headline": "කින්නියා වෙඩි තැබීමේ සිද්ධියට සැකකරුවන් තිදෙනෙකු අත්අඩංගුවට",
       "News Content": "කින්නියා - නඩඋත්තු ප්‍රදේශයේ දී යතුරුපැදියකින් ගමන් ගනිමින් සිටියදී පුද්ගලයින් දෙදෙනෙකුට වෙඩි තබා තුවාල සිදු කිරීම සම්බන්ධයෙන් සැකකරුවන් තුන් දෙනෙකු අත්අඩංගුවට ගෙන තිබෙනවා.\nඅද (08) පෙරවරුවේ දී මෙලෙස අත්අඩංගුවට ගෙන ඇත්තේ අවුරුදු 30,43 සහ 54 යන වයස්වල පසුවන කින්නියා ප්‍රදේශයේම පදිංචිකරුවන් තුන් දෙනෙක්.\nඊයේ (07) රාත්‍රියේ තවත් යතුරුපැදියකින් පැමිණි දෙදෙනෙකු මෙම වෙඩි තැබීම සිදුකර පළා ගොස් තිබූ අතර එහිදී 30 හැවිරිදි හා 35 හැවිරිදි පුද්ගලයන් දෙදෙනෙකු තුවාල ලබා ත්‍රිකුණාමලය මූලික රෝහලට ඇතුළත් කෙරුණා.\nපෞද්ගලික ආරවුලක් හේතුවෙන් මෙම වෙඩි තැබීම සිදුකර ඇති බවට හෙළි වී තිබෙනවා.\nඒ සඳහා භාවිත කළ ටී 56 ගිනි අවිය සහ සජීවි පතොරොම් 9ක් පොලීසිය සොයා ගනු ලැබුවේ නන්ඩුකුඩා කලපුව අසළ සගවා තිබියදීයි.",
       "URL": "https://www.hirunews.lk/298947/කින්නියා-වෙඩි-තැබීමේ-සිද්ධියට-සැකකරුවන්-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1311"
}