{
       "Source": "hirunews",
       "Timestamp": "Friday, 23 June 2017 - 8:20",
       "Headline": "සෞඛ්‍ය අමාත්‍යාංශයේ පාඩුව ගණනය කළ තක්සේරු වාර්තාව අද නිකුත් වේ",
       "News Content": "සරසවි සිසුන් සෞඛ්‍ය අමාත්‍යාංශයට ඇතුලූ වී සිදුකළ අලාභය පිළිබදව රජයේ තක්සේරු වාර්තාව අද ලබාදීමට නියමිතයි.\nසෞඛ්‍ය අමාත්‍යාංශයේ ජ්‍යෙෂ්ඨ ප්‍රකාශකයෙකු කියා සිටියේ රජයේ තක්සේරු නිලධාරින් විසින් ඊට අදාළ වාර්තාව අද අනිවාර්යයෙන් ලබාදෙනු ඇති බවයි.\nසරසවි සිසුන් අමාත්‍යාංශයට ඇතුළු වී එහි ගොඩනැගිලිවලට සහ අනෙකුත් දේපලවලට හානිසිදු කිරීම පිළිබදවයි මෙහිදී ඇගයීමට ලක්වී ඇත්තේ.\nසෞඛ්‍ය අමාත්‍යාංශයට අයත් සුඛෝපභෝගි වාහන 16 කට ද මෙහිදී හානි සිදුකර ඇති බව දැනට සිදුකරන ලද පරීක්ෂණවලින් හෙළි වී තිබෙනවා.\nකෙසේ වෙතත් සෞඛ්‍ය අමාත්‍යාංශයේ ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට සදහන් කළේ දළ වශයෙන් සෞඛ්‍ය අමාත්‍යාංශයට සිදුව ඇති පාඩුව රුපියල් ලක්ෂ 100 කට අධික බවයි.",
       "URL": "https://www.hirunews.lk/164215/සෞඛ්‍ය-අමාත්‍යාංශයේ-පාඩුව-ගණනය-කළ-තක්සේරු-වාර්තාව-අද-නිකුත්-වේ",
       "Category": "Local News",
       "Parent URL": "https://www.hirunews.lk/local-news.php?pageID=4456"
}