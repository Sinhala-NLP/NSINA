{
       "Source": "hirunews",
       "Timestamp": "Friday, 13 May 2022 - 16:32",
       "Headline": "බැසිල්ට එරෙහි මල්වානේ නඩුව යළි කල් යයි",
       "News Content": "මල්වාන ප්‍රදේශයෙන් අක්කර 16ක් මිලට ගෙන එහි සුවිසල් නිවසක් ඉදිකර රජයේ මුදල් අවභාවිත කිරිමේ චෝදනාව යටතේ හිටපු අමාත්‍ය බැසිල් රාජපක්ෂට සහ තිරුකුමාර් නඩේෂන්ට එරෙහි නඩුවට අදාළ තීන්දුව ලබාදීම ලබන මස 03 වැනිදා දක්වා යළි කල් දමා තිබෙනවා.\nඊට අදාළ නඩුව අද ගම්පහ මහාධිකරණයේදී විනිසුරු නිමල් රණවීර හමුවේ කැඳවනු ලැබුවා.\nමෙම නඩුව තවදුරටත් පවත්වාගෙන යන්නේද නැද්ද යන්න අද ප්‍රකාශයට පත් කිරීමට නියමිතව තිබූ අතර, පළමු විත්තිකාර බැසිල් රාජපක්ෂ රටේ පවතින අයහපත් වාතාවරණය මත අධිකරණය හමුවේ පෙනී නොසිටින බවයි ඔහුගේ නීතිඥවරුන් දැනුම් දුන්නේ.\nඑමෙන්ම, දෙවන විත්තිකරු වන තිරුකුමාර් නඩේෂන්ද අසනීප තත්ත්වයක් හේතුවෙන් අධිකරණය හමුවේ පෙනී නොසිටින බව ඔහුගේ නීතිඥවරුන් අධිකරණයට දැනුම් දුන්නා.\nනඩුවේ තීන්දුව ලබාදෙන ලබන 03 වැනිදා ප්‍රධාන විත්තිකරුවන් දෙදෙනා මහාධිකරණය හමුවට ඉදිරිපත් කිරීමට දෙපාර්ශවයේම නීතිඥවරුන් එකඟතාව පළ කර තිබෙනවා.",
       "URL": "https://www.hirunews.lk/304247/බැසිල්ට-එරෙහි-මල්වානේ-නඩුව-යළි-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1171"
}