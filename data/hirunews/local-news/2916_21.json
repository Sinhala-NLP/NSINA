{
       "Source": "hirunews",
       "Timestamp": "Wednesday, 05 February 2020 - 18:48",
       "Headline": "වව්නියාවේ රිය අනතුරකින් කාන්තාවක් මරුට",
       "News Content": "වව්නියාව දමිළ මහා විද්‍යාලය ආසන්නයේදී සිදුවූ රිය අනතුරකින් කාන්තාවක් මියගොස් ඇයගේ පුත්‍රයා සහ තවත් පුද්ගලයෙකු බරපතල තුවාල ලබා තිබෙනවා.\nවෙළඳසැලක් අසල නතර කර තිබූ කැබ් රථයක් එහි රියදුරු නොසිටි අවස්ථාවක කාන්තාවක් විසින් පිටුපසට ගැනීමට උත්සාහ කිරීමේදී අනතුර සිදුව ඇති බවයි අප වාර්තාකරු සඳහන් කළේ.\nමියගොස් ඇත්තේ වව්නියාව ප්‍රදේශයේම පදිංචි 37 හැවිරිදි කාන්තාවක්.\nතුවාල ලැබූ 7 හැවිරිදි පිරිමි දරුවා සහ අනෙක් පුද්ගලයා වව්නියාව රෝහලට ඇතුලත් කර තිබෙනවා.\nඅනතුරට සම්බන්ධ සැකකාර කාන්තාව පොලිස් අත්අඩංගුවට ගෙන ඇති අතර ඇයට රියදුරු බලපත්‍රයක් හෝ නොමැති බවටයි අනාවරණ වී ඇත්තේ.\nසැකකාරිය වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/233777/වව්නියාවේ-රිය-අනතුරකින්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2916"
}