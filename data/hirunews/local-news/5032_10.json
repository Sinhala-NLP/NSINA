{
       "Source": "hirunews",
       "Timestamp": "Wednesday, 25 May 2016 - 19:57",
       "Headline": "ගම්පොළ කුණු පාසැලකට දැමීමෙන් උණුසුම් තත්වයක්",
       "News Content": "ගම්පොල නගර සභාව විසින් ඊයේ රාත්‍රියේ නගරයේ එක්රැස්ව තිබූ කැළිකසල ගඟසිරිපුර විද්‍යාල භූමියට ගෙනැවිත් දමා තිබෙනවා.\nමේ සම්බන්ධයෙන් අද පෙරවරුවේ මාපියන් දැඩි විරෝධයක් එල්ල කළා.\nඅද පෙරවරුවේ ගම්පොල - ගඟසිරිපුර විද්‍යාලයට පැමිණි දරුවන්ට සහ දෙමාපියන්ට දැකගත හැකිවුයේ නගර සභාව විසින් විද්‍යාල භූමියට කුණු ගෙනැවිත් දමා ඇති අයුරුයි.\nපාසලේ කම්බි වැටටද හානි සිදුකරමින් ඊයේ රාත්‍රියේ සිට අද අලුයම් කාලය දක්වා කුණු ගෙනවිත් දමා තිබූ අතර ඊට උඩින් පස් දමා තිබුණා.\nමේ පිළිබඳ උරණවූ දෙමාපියන් විදුහල්පතිවරයාගෙන් අදාල සිද්ධිය පිළිබඳව ප්‍රශ්න කර සිටියා.",
       "URL": "https://www.hirunews.lk/134028/ගම්පොළ-කුණු-පාසැලකට-දැමීමෙන්-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=5032"
}