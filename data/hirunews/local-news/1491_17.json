{
       "Source": "hirunews",
       "Timestamp": "Wednesday, 15 December 2021 - 18:51",
       "Headline": "පොහොට්ටුව කටාන ප්‍රාදේශීය සභා අයවැයත් පරාද වේ",
       "News Content": "ශ්‍රී ලංකා පොදුජන පෙරමුණට බහුතරයක් හිමි කටාන ප්‍රාදේශීය සභාවේ 2022 අයවැය යෝජනාව වැඩි ජන්ද 8කින් පරාජය වී තිබෙනවා.\nයෝජනාවට පක්ෂව ඡන්ද 17ක්‌ සහ විපක්ෂව ඡන්ද 25ක්‌ ලැබුණා.\nකටාන ප්‍රාදේශීය සභාවේ සභාපති නන්ද විජේරත්න සිල්වා මහතාගේ ප්‍රධානනත්වයෙන් අද (15) දින ප්‍රාදේශීය සභා රැස්වීම් ශාලාවේදී මහා සභා රැස්වීම පැවැත්වුණු බවයි වාර්තා වන්නේ.\nයෝජනාවට විරුද්ධව පොදු ජන එක්සත් පෙරමුණේ මන්ත්‍රීවරු 15 දෙනෙක් සමග ජනතා විමුක්ති පෙරමුණේ මන්ත්‍රීවරු තිදෙනා සමග එක්සත් ජාතික පක්ෂයේ 5 දෙනෙකු සමග ශ්‍රී ලංකා නිදහස් පක්ෂයේ එක් මන්ත්‍රීවරයෙක් සහ ස්වාධීන මන්ත්‍රීවරයෙකු ඡන්දය ප්‍රකාශ කළා.\nයෝජනාවට පක්ෂව ශ්‍රී ලංකා නිදහස් පක්ෂයේ මන්ත්‍රීවරු 7 දෙනෙක්, පොදු පෙරමුණේ සිව්දෙනෙකු, එක්සත් ජාතික පක්ෂයේ පස්දෙනෙක් සහ ස්වාධීන එක් මන්ත්‍රීවරයෙක් ඡන්දය ප්‍රකාශ කෙරුණා.",
       "URL": "https://www.hirunews.lk/291146/පොහොට්ටුව-කටාන-ප්‍රාදේශීය-සභා-අයවැයත්-පරාද-වේ",
       "Category": "Local News",
       "Parent URL": "https://www.hirunews.lk/local-news.php?pageID=1491"
}