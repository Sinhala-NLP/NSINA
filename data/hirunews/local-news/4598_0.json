{
       "Source": "hirunews",
       "Timestamp": "Friday, 24 March 2017 - 13:41",
       "Headline": "තාජුඩීන්ගේ සිරුරු කොටස් සයිටම් වෙත ගෙන යාම ගැන යළිත් ප්‍රශ්ණයක්",
       "News Content": "රගර් ක්‍රීඩක වසීම් තාජුඞීන්ගේ සිරුරු කොටස් මාළඹේ පෞද්ගලික වෛද්‍ය විද්‍යාලයට අනුබද්ධ රෝහලේ තිබී හමුවීම පිළිබදව සිදුකෙරෙන පරීක්ෂණවල ප්‍රගතිය සම්බන්ධයෙන් ජනතා විමුක්ති පෙරමුණ අද (24) පාර්ලිමේන්තුවේදී ප්‍රශ්න කළා.\nඑම පෙරමුණේ පාර්ලිමේන්තු මන්ත්‍රි නලින්ද ජයතිස්ස මෙම ප්‍රශ්නය ඉදිරිපත් කර තිබෙනවා.\nමේ වනවිට විදුලිය අරපිරිමැස්මෙන් භාවිත කිරීම සම්බන්ධයෙන් පාරිභෝගික ජනතාවගේ ප්‍රවණතාවක් පවතින බව ද වාචික පිළිතුරු අපේක්ෂාවෙන් නගන ලද ප්‍රශ්නයකට පිළිතුරු ලබාදෙමින් නියෝජ්‍ය අමාත්‍ය අජිත් පී පෙරේරා ප්‍රකාශ කළා.\nඑමෙන්ම, හිටපු අග්‍රාමාත්‍යවරයෙකු වූ රත්නසිරි වික්‍රමනායක සම්බන්ධයෙන් වූ ශෝක යෝජනාව අද පාර්ලිමේන්තුවේදී විවාදයට ගැණුනා.\nඊට එක්වෙමින් අග්‍රාමාත්‍ය රනිල් වික්‍රමසිංහ, හිටපු ජනාධිපති මහින්ද රාජපක්ෂ ඇතුලූ දේශපාලනඥයින් රැසක් අදහස් පළ කළ බවයි එහි සිටි හිරු වාර්තාකරු සදහන් කළේ.",
       "URL": "https://www.hirunews.lk/157627/තාජුඩීන්ගේ-සිරුරු-කොටස්-සයිටම්-වෙත-ගෙන-යාම-ගැන-යළිත්-ප්‍රශ්ණයක්",
       "Category": "Local News",
       "Parent URL": "https://www.hirunews.lk/local-news.php?pageID=4598"
}