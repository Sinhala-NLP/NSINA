{
       "Source": "hirunews",
       "Timestamp": "Sunday, 30 July 2023 - 9:10",
       "Headline": "ඉදිකිරීම් ක්ෂේත්‍රයේ ගැටළු පාර්ලිමේන්තුවට (වීඩියෝ)",
       "News Content": "ඉදිකිරීම් ක්ෂේත්‍රයේ ඇති ගැටලු සම්බන්ධයෙන් සොයාබලා ඒවා පාර්ලිමේන්තුවට ඉදිරිපත් කරන බව ආර්ථික අර්බුදයේ බලපෑම සමනය කිරීමේ පාර්ලිමේන්තු කාරක සභාවේ සභාපති රත්නපුර දිස්ත්‍රික් පාර්ලිමේන්තු මන්ත්‍රී ගාමිණී වලේබොඩ පවසනවා.\nහිරු ප්‍රවෘත්ති අංශය සිදුකළ විමසිමකදී ඒ සම්බන්ධයෙන් මන්ත්‍රීවරයා වැඩිදුරටත් පවසා ආර්ථික අර්බුදය හේතුවෙන් ඉදිකිරීම් ක්ෂේත්‍රයේ රැකියා අහිමි වූ සංඛ්‍යාව ලක්ෂ 12 ඉක්මවා ඇති බවත්, ඉදිකිරීම් ක්ෂේත්‍රයට සම්බන්ධ වක්‍ර රැකියාවල නිරතවූ තවත් විශාල පිරිසකටද ජීවනෝපාය අහිමි ඇති බවයි.\nමේ පිරිස සම්බන්ධයෙන් තවදුරටත් තොරතුරු එක්රැස් කිරීමට, ආර්ථික අර්බුදයේ බලපෑම සමනය කිරීමේ පාර්ලිමේන්තු කාරක සභාව කටයුතු කරගෙන යන බවයි මන්ත්‍රීවරයා වැඩිදුරටත් සඳහන් කළේ.",
       "URL": "https://www.hirunews.lk/343003/ඉදිකිරීම්-ක්ෂේත්‍රයේ-ගැටළු-පාර්ලිමේන්තුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=140"
}