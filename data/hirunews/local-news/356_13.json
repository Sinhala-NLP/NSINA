{
       "Source": "hirunews",
       "Timestamp": "Tuesday, 09 May 2023 - 20:40",
       "Headline": "ඩෙංගු පිළිබඳ සෞඛ්‍ය වෘත්තීයවේදීන්ගේ සංගමයෙන් ප්‍රකාශයක්",
       "News Content": "වසංගත තත්ත්වයක් ඇතිවන තුරු ධූමායනය අත්හිටුවමින් සෞඛ්‍ය අමාත්‍යාංශය නිකුත් කර ඇති චක්‍රලේඛය, ඩෙංගු අධිවසංගත තත්ත්වයක් බවට පත්වීමට ප්‍රධාන හේතුවක් බව සෞඛ්‍ය වෘත්තීයවේදීන්ගේ විද්වත් සංගමය පවසනවා.\nඅද කොළඹ පැවති ප්‍රවෘත්ති සාකච්ඡාවකදී එහි සභාපති රවි කුමුදේශ් පෙන්වා දුන්නේ, ඩෙංගු රෝගීන් නිවැරදිව හඳුනාගැනීමේ කටයුතුද නිසි ලෙස ක්‍රියාත්මක නොවන බවයි.\nමේ වනවිට මෙරටින් වාර්තා වන ඩෙංගු රෝගීන් සංඛ්‍යාව 31,920ක්.\nසෞඛ්‍ය අංශ දත්තවලට අනුව ඒ අතරින් බහුතරය බස්නාහිර පළාතෙන් වාර්තා වනවා.\nඑමෙන් ම මී උණ රෝගයේද යම් වර්ධනයක් මේ වනවිට දක්නට ඇති අතර, කොළඹ පැවති ප්‍රවෘත්ති සාකච්ඡාවකදි ශ්‍රී ලංකා වෛද්‍ය සංගමය ප්‍රකාශ කළේ, වෛද්‍ය උපදෙස් ලබාගැනීම තුලින් රෝගයේ සංකූලතා අවම කර ගත හැකි බවයි.",
       "URL": "https://www.hirunews.lk/334725/ඩෙංගු-පිළිබඳ-සෞඛ්‍ය-වෘත්තීයවේදීන්ගේ-සංගමයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=356"
}