{
       "Source": "hirunews",
       "Timestamp": "Tuesday, 09 May 2017 - 7:27",
       "Headline": "අද දවස තීරණාත්මකයි - රජයේ වෛද්‍යවරුන් කියයි",
       "News Content": "අද පැවැත්වෙන මධ්‍යම කාරක සභා රැස්වීමේදී රටට බලපාන තීන්දු, තීරණ රැසක් ගැනීමට නියමිත බව රජයේ වෛද්‍ය නිලධාරීන්ගේ සංගමය පවසනවා.\nඑහි මාධ්‍ය ප්‍රකාශක, වෛද්‍ය සමන්ත ආනන්ද හිරු ප්‍රවෘත්ති අංශයට කියා සිටියේ සයිටම් ගැටළුව සම්බන්ධයෙන් මීළඟට සිදුකිරීමට නියමිත වෛද්‍ය වර්ජනය පිළිබඳ අද දිනයේදී දීර්ඝ ලෙස සාකච්ඡා කොට අවසන් තීරණයකට එළඹෙන බවයි.\nමේ අතර, මහනුවර ඊයේ පැවැති රැස්වීමකින් අනතුරුව මාධ්‍ය වෙත අදහස් දක්වමින් උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල ප්‍රකාශ කර සිටියේ වෛද්‍යවරුන් සිදුකරන වැඩ වර්ජනවලට ජනතාව දක්වන විරෝධතා මුහුණු පොතින් දැක ගත හැකි බවයි.",
       "URL": "https://www.hirunews.lk/160907/අද-දවස-තීරණාත්මකයි-රජයේ-වෛද්‍යවරුන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4526"
}