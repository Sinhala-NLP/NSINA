{
       "Source": "hirunews",
       "Timestamp": "Sunday, 19 February 2023 - 21:57",
       "Headline": "මීදුම නිසා ගැරඬිගල අතරමං වූ 31ක් බේරා ගැනේ",
       "News Content": "නකල්ස් රක්ෂිතයට අයත් ගැරඬිගල කන්ද තරණය කිරීමට ගොස් අධික වර්ෂාව සහ මීදුම හේතුවෙන් අතරමං වූ තරුණ තරුණියන් 31 දෙනෙකු නිරුපදිතව බේරා ගෙන තිබෙනවා.\nඊයේ (18) ගැරඬිගල කන්ද තරණය කිරීමට පැමිණි මෙම පිරිස අතරමං වූ බවට උඩුදුම්බර පොලීසියට ලද තොරතුරක් මත මෙම පිරිස මුදා ගැනීමේ මෙහෙයුමක් ක්‍රියාත්මක කර තිබෙනවා.\nමෙම පිරිස මුදා ගැනීමේ මෙහෙයුමට පොලිසිය, වන සංරක්ෂණ නිලධාරින් සහ යුධ හමුදාව එක්ව ඇති අතර මෙලෙස අතරමං වූ පිරිස අතර මහනුවර, හෝමාගම, කොළඹ හා ගාල්ල යන ප්‍රදේශවල පදිංචිකරුවන් සිටින බවයි පොලිස් මාධ්‍ය කොට්ඨාසය පවසන්නේ.",
       "URL": "https://www.hirunews.lk/327814/මීදුම-නිසා-ගැරඬිගල-අතරමං-වූ-31ක්-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=525"
}