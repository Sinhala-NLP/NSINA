{
       "Source": "hirunews",
       "Timestamp": "Friday, 07 September 2018 - 13:16",
       "Headline": "මඩකලපුවේ හර්තාල්",
       "News Content": "මඩකලපුව දිස්ත්‍රික්කයේ අද පෙරවරු හයේ සිට හර්තාල් ව්‍යාපාරයක් ආරම්භ කර තිබෙනවා.\nඒ, මඩකලපුව - පුල්ලූමලේ ප්‍රදේශයේ ක්‍රියාත්මක පානීය ජල බෝතල් නිෂ්පාදනය කරන කර්මාන්ත ශාලාවකට විරෝධය දක්වමින්.\nඅදාළ කර්මාන්ත ශාලාව හේතුවෙන් ප්‍රදේශයේ පානීය ජල ගැටළුවක් මෙන්ම ගොවිතැන් සඳහා අවශ්‍ය ජලය නොමැති බවට ප්‍රදේශවාසීන් චෝදනා කරනවා.\nහර්තාලය නිසා මේ වනවිට ප්‍රදේශයේ ගමනාගමනයට බාධා සිදුව ඇති අතර, දිස්ත්‍රික්කයේ සියලූම වෙළඳසැල් ඊට සහය දක්වමින් වසා දමා ඇති බව සඳහන්.\nහිරු වාර්තාකරුවන් සඳහන් කළේ මඩකලපුව දිස්ත්‍රික්කයේ දෛනික කටයුතුවලට හර්තාලයෙන් බාධා එල්ල වී ඇති බවයි.",
       "URL": "https://www.hirunews.lk/199355/මඩකලපුවේ-හර්තාල්",
       "Category": "Local News",
       "Parent URL": "https://www.hirunews.lk/local-news.php?pageID=3760"
}