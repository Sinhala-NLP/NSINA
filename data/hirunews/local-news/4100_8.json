{
       "Source": "hirunews",
       "Timestamp": "Wednesday, 31 January 2018 - 11:40",
       "Headline": "නියගයෙන් පීඩාවට පත් ගොවීන්ට තවදුරටත් සහන",
       "News Content": "මීට මාස කිහිපයකට පෙර දිවයිනට බලපෑ වියළි කාලගුණික තත්ත්වය හේතුවෙන් පීඩාවට පත් ගොවි පවුල් සඳහා තවදුරටත් සහන සැලසීමට අමාත්‍ය මණ්ඩල අනුමැතිය හිමිවී තිබෙනවා.\nඒ අනුව, මුදල් හා ජනමාධ්‍ය අමාත්‍යාංශය, කෘෂිකර්ම අමාත්‍යාංශය, ආපදා කළමනාකරණ අමාත්‍යාංශය සහ ස්වදේශ කටයුතු අමාත්‍යාංශය යන අමාත්‍යාංශවල ලේකම්වරුන්ගෙන් සැදුම්ලත් කමිටුවක් පත් කිරීමටයි අමාත්‍ය මණ්ඩලය තීරණය කර ඇත්තේ.\nවියළි කාලගුණ තත්ත්වය හේතුවෙන් ගොවි පවුල් දෙලක්ෂ 91,945 ක් පීඩාවට පත්ව ඇති බවට හඳුනාගෙන තිබෙනවා.",
       "URL": "https://www.hirunews.lk/182502/නියගයෙන්-පීඩාවට-පත්-ගොවීන්ට-තවදුරටත්-සහන",
       "Category": "Local News",
       "Parent URL": "https://www.hirunews.lk/local-news.php?pageID=4100"
}