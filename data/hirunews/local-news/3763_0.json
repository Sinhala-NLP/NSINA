{
       "Source": "hirunews",
       "Timestamp": "Wednesday, 05 September 2018 - 15:49",
       "Headline": "ජනබලය කොළඹට විරෝධතාවට එක්වීම සඳහා හිටපු ජනපති නිල නිවසින් පිටත්වේ",
       "News Content": "කොළඹ නගරයේ ස්ථාන කිහිපයකින් ආරම්භ වූ ඒකාබද්ධ විපක්ෂයේ ජන බලය කොළඹට විරෝධතාව මේ වනවිට ලේක්හවුස් වටරවුම සහ කොළඹ - කොටුව බෝධිය යන ස්ථානවලට ළඟාවී තිබෙනවා.\nඅප වාර්තාකරුවන් සඳහන් කළේ කොළඹ - පුරහල, මරදාන - ටෙක්නිකල් හන්දිය සහ ඩී.ආර්. විජේවර්ධන මාවත ඔස්සේ ගමන් ආරම්භ කළ විරෝධතාකරුවන් එම ස්ථානවලට ළඟාවී ඇති බවයි.\nමේ අතර හිටපු ජනාධිපති මහින්ද රාජපක්ෂද ජනබලය කොළඹට විරෝධතාවට එක්වීම සඳහා නිල නිවසින් පිටත්ව තිබෙනවා.\nහිටපු ජනාධිපතිවරයා පිටකොටුව බෝධිය අසලිනුයි විරෝධතාවට එක්වීමට නියමිතව ඇත්තේ.\nමේ අතර කොළඹ නගරයේ ස්ථාන කිහිපයකින් ආරම්භ කෙරුනු ජන බලය කොළඹට විරෝධතා පාගමන් මේ වන විට කොළඹ ලේක් හවුස් වටරවුම ආසන්නයට පැමිණෙමින් තිබෙනවා.\nඅප වාර්තාකරුවන් සඳහන් කළේ විරෝධතාව හේතුවෙන් ගාලු මුවදොරට පිවිසෙන ලෝටස් මාර්ගය වසා දමා ඇති බවයි.\nඑමෙන්ම විරෝධතා පා ගමන් හේතුවෙන් කොළඹ නගරයේ මාර්ග රැසක පවතින්නේ දැඩි රථ වාහන තදබදයක්.",
       "URL": "https://www.hirunews.lk/199224/ජනබලය-කොළඹට-විරෝධතාවට-එක්වීම-සඳහා-හිටපු-ජනපති-නිල-නිවසින්-පිටත්වේ",
       "Category": "Local News",
       "Parent URL": "https://www.hirunews.lk/local-news.php?pageID=3763"
}