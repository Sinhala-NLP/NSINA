{
       "Source": "hirunews",
       "Timestamp": "Thursday, 19 October 2017 - 11:23",
       "Headline": "වරකාපොළ රෝහලේ ගොඩනැගිල්ලක සිව් වන මහලෙන් වැටී රෝගියෙකු මරුට",
       "News Content": "කෑගල්ල - වරකාපොළ මූලික රෝහලේ ගොඩනැගිල්ලක සිව් වන මහලෙන් බිමට වැටී රෝගියෙකු ජීවිතක්ෂයට පත්ව තිබෙනවා.\nඑම පුද්ගලයා අම්ල පිත්ත රෝගයට ප්‍රතිකාර ගැනීම සඳහා රෝහලට ඇතුළත්ව ඇත්තේ පෙරේදා දිනයේදීයි.\nපසුව අද අලූයම මොහු මෙලෙස ප්‍රතිකාර ලබමින් සිටියදී රෝහලේ සිව් වන මහලෙන් බිමට ඇද වැටී තිබෙනවා.\nඉන් බරපතල තුවාල ලැබූ මෙම පුද්ගලයා එම ස්ථානයේදීම ජීවිතක්ෂයට පත්ව ඇති බවයි රෝහල් ප්‍රකාශයෙකු සඳහන් කළේ.\nමොහු 36 හැවිරිදි එම ප්‍රදේශයේම පදිංචි පුද්ගලයෙකු වන අතර, සිව් වන මහලෙන් බිමට ඇද වැටුණු ආකාරය සම්බන්ධයෙන් පොලීසිය පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/173886/වරකාපොළ-රෝහලේ-ගොඩනැගිල්ලක-සිව්-වන-මහලෙන්-වැටී-රෝගියෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4264"
}