{
       "Source": "hirunews",
       "Timestamp": "Tuesday, 30 November 2021 - 7:32",
       "Headline": "එල්.එන්.ජී. ගිවිසුම අවාසිදායක නම් එකඟ වන්නේ නෑ - ඇමති මහින්දානන්ද",
       "News Content": "එල්.එන්.ජී. බලාගාර ගිවිසුම රටට අවාසිදායක නම්, රජය තුළ සිටිය ද ඊට එකඟ විය නො හැකි බව කෘෂිකර්ම අමාත්‍ය මහින්දානන්ද අලුත්ගමගේ ප්‍රකාශ කළා.\nඩීසල් බලාගාරවලින් නිපදවන විදුලි ඒකකයක් රුපියල් 25ක් නම්, එල්.එන්.ජී. විදුලි ඒකකයක් රුපියල් 18 නො ඉක්මවිය යුතු බවයි පාර්ලිමේන්තුවේදී අයවැය විවාදයට එක්වෙමින් ඔහු කියා සිටියේ.\nඅවාසිදායක කොන්දේසිවලට රජය එකඟ නොවිය යුතු අතර, ඒකාධිකාරය එක් සමාගමකට පැවරිය නොහැකි බව ද අමාත්‍යවරයා අවධාරණය කළා.",
       "URL": "https://www.hirunews.lk/289581/එල්-එන්-ජී-ගිවිසුම-අවාසිදායක-නම්-එකඟ-වන්නේ-නෑ-ඇමති-මහින්දානන්ද",
       "Category": "Local News",
       "Parent URL": "https://www.hirunews.lk/local-news.php?pageID=1528"
}