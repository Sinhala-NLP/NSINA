{
       "Source": "hirunews",
       "Timestamp": "Sunday, 26 March 2017 - 13:21",
       "Headline": "සෞඛ්‍ය අමාත්‍යාංශයෙන් අලුත් බලකායක්",
       "News Content": "දිවයින පුරා සීග්‍රයෙන් ව්‍යාප්ත වන ඩෙංගු රෝගය මර්දනය කිරීම සඳහා හදිසි වෛද්‍ය විහිදුම් බලකායක් පිහිටුවීමට සෞඛ්‍ය අමාත්‍යාංශය තීරණය කර තිබෙනවා.\nඒ අනුව මූලික අදියර යටතේ වෛද්‍ය වරුන් 50 දෙනෙකු මෙම හදිසි රාජකාරි සඳහා පුහුණුකරන බවයි එම අමාත්‍යාංශය සඳහන් කළේ.\nඔවුන් පුහුණුවෙන් පසුව ඩෙංගු රෝගයේ බලපෑම දැඩිලෙස පවතින ප්‍රදේශවල රාජකාරි සඳහා යොදවනු ඇති.\nමෙම හදිසි වෛද්‍ය විහිදුම් බලකායට එක්වීමට කැමති වෛද්‍යවරුන්ට ඒ සඳහා ඉල්ලූම් කරන ලෙසද ඉල්ලීමක් කෙරෙනවා.\nඉදිරි සතිය තුළ හදිසි වෛද්‍ය විහිදුම් බලකාය ස්ථාපිත කිරීමේ මූලික කටයුතු අවසන් කිරීමට සැළසුම් කර ඇති  බව සෞඛ්‍ය අමාත්‍යාංශයේ නියෝජ්‍ය අධ්‍යක්‍ෂ වෛද්‍ය අමල් හර්ෂ ද සිල්වා අප කළ විමසීමකදී සඳහන් කළා.",
       "URL": "https://www.hirunews.lk/157751/සෞඛ්‍ය-අමාත්‍යාංශයෙන්-අලුත්-බලකායක්",
       "Category": "Local News",
       "Parent URL": "https://www.hirunews.lk/local-news.php?pageID=4595"
}