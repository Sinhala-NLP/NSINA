{
       "Source": "hirunews",
       "Timestamp": "Sunday, 12 December 2021 - 13:29",
       "Headline": "ආහාර අර්බුදයට - වගා සංග්‍රාමයක්",
       "News Content": "ආහාර අර්බුදයක් ඇති නොවන ආකාරයට වගා සංග්‍රාමයක් ආරම්භ කිරීමට මේ වනවිටත් කටයුතු සූදානම් කර ඇති බව අමාත්‍ය එස්.එම්. චන්ද්‍රසේන ප්‍රකාශ කළා.\nකෙසේ වෙතත් ශ්‍රී ජයවර්ධනපුර විශ්වවිද්‍යාලයේ ස්වභාවික සම්පත් පිළිබඳ මහාචාර්ය මෙත්තිකා විතානගේ අනතුරු අඟවමින් ප්‍රකාශ කළේ ලබන අප්‍රේල් මාසය වනවිට රට ආහාර හිඟයකට මුහුණ දෙනු ඇති බවටයි.\nපොහොර නොමැති වීම හේතුවෙන් දිවයිනේ බොහෝ ප්‍රදේශවල ගොවීන් තවමත් දැඩි අර්බුදයකට මුහුණදී සිටිනවා.\nඑසේම බඩඉරිඟු වගාවේ යෙදෙන ගොවීන් පිරිසක් ප්‍රකාශ කළේ පොහොර ලබාගැනීම සඳහා මුදල් ගෙවීම් සිදුකර තිබුණ ද, තවමත් ඔවුනට පොහොර නොලැබුණු බවයි.\nඑසේම පොහොර නොමැතිවීමත් සමග අස්වැන්න අඩු වීම නිසා ආර්ථික මධ්‍යස්ථාන වෙත එළවළු තොග ලැබීම පවතින්නේ අවම මට්ටමකයි.\nමේ හේතුවෙන් එළවළුවල මිල ගණන්ද සීග්‍ර ලෙස ඉහළ ගොස් ඇති අතර, ඉදිරියේදී මෙම තත්ත්වය තවදුරටත් උග්‍ර වනු ඇති බවයි ආර්ථික මධ්‍යස්ථානවල නියෝජිතයින් සඳහන් කළේ.\nමේ අතර එළවළු හිඟයක් පැවතියද ඊට විසඳුමක් ලෙස ඉදිරියේදී වගා සංග්‍රාමයක් ආරම්භ කිරීමට කටයුතු සූදානම් කර ඇති බවයි අමාත්‍ය එස්.එම්. චන්ද්‍රසේන ප්‍රකාශ කළේ.\nකෙසේ වෙතත් ශ්‍රී ජයවර්ධනපුර විශ්වවිද්‍යාලයේ ස්වභාවික සම්පත් පිළිබඳ මහාචාර්ය මෙත්තිකා විතානගේ අනතුරු අඟවමින් ප්‍රකාශ කළේ ලබන අප්‍රේල් මාසය වනවිට රට ආහාර හිඟයකට මුහුණ දෙනු ඇති බවටයි.",
       "URL": "https://www.hirunews.lk/290767/ආහාර-අර්බුදයට-වගා-සංග්‍රාමයක්",
       "Category": "Local News",
       "Parent URL": "https://www.hirunews.lk/local-news.php?pageID=1499"
}