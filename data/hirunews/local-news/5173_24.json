{
       "Source": "hirunews",
       "Timestamp": "Thursday, 11 February 2016 - 10:58",
       "Headline": "රිටිගල පුරාවිද්‍යා ස්ථානයේ ජාවාරමක් හෙළිකළ ප්‍රාදේශීය මාධ්‍යවේදීයාට පොලිසීයෙන් කැදවීමක්",
       "News Content": "ප්‍රාදේශීය මාධ්‍යවේදී කාංචන කුමාර ආරියදාසට එරෙහිව රිටිගල පුරාවිද්‍යා ස්ථානයේ බලධාරීන් පිරිසක් නීතිමය පියවර ගැනීමට කටයුතු කිරීම හෙළා දකින බව මධ්‍යම පළාත් වෘත්තිය ජනමාධ්‍යවේදීන්ගේ සංගමය පවසනවා.\nඑම සංගමයේ සභාපති මාධ්‍යවේදී කමල් සුරවීර හිරු ප්‍රවෘත්ති අංශයට කියා සිටියේ වංචනික ක්‍රියා සිදුකළ නිලධාරීන් නිදැල්ලේ සිටියදී මෙලෙස අදාළ වංචනික ක්‍රියා හෙළිදරව් කළ මාධ්‍යවේදියාට එරෙහිව නීතිමය පියවර ගැනීම හෙළා දකින බවයි.\nපසුගියදා රිටිගල පුරාවිද්‍යා ස්ථානයේ සිදු කෙරෙන වංචනික ක්‍රියාවක් පිළිබඳව ප්‍රාදේශීය මාධ්‍යවේදී කාංචන කුමාර ආරියදාස තොරතුරු වාර්තා කර තිබුණ.\nඑහෙත් රිටිගල පුරාවිද්‍යා භූමියට අනවසරයෙන් ඇතුල්වීම, වීඩියෝ ගතකිරීම යන චෝදනා එල්ල කරමින් අදාළ නිලධාරීන් ගලෙන් බිඳුණුවැව පොලීසියට පැමිණිල්ලක් ඉදිරිපත් කර තිබෙනවා.\nඒ අනුව ප්‍රාදේශීය මාධ්‍යවේදී කාංචන කුමාර ආරියදාසට ඊයේ පොලීසියට පැමිණෙන ලෙස දැනුම්දී තිබුණත් ඔහු එහි නොගිය බවයි වාර්තාවන්නේ.\nකෙසේ වෙතත් එම සිදුවීම හෙළා දකින බවයි වැඩිදුරටත් අදහස් දක්වමින් මධ්‍යම පළාත් වෘත්තීය ජනමාධ්‍යවේදීන්ගේ සංගමයේ සභාපති මාධ්‍යවේදී කමල් සුරවීර කියාසිටියේ.",
       "URL": "https://www.hirunews.lk/125967/රිටිගල-පුරාවිද්‍යා-ස්ථානයේ-ජාවාරමක්-හෙළිකළ-ප්‍රාදේශීය-මාධ්‍යවේදීයාට-පොලිසීයෙන්-කැදවීමක්",
       "Category": "Local News",
       "Parent URL": "https://www.hirunews.lk/local-news.php?pageID=5173"
}