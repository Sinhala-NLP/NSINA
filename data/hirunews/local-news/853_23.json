{
       "Source": "hirunews",
       "Timestamp": "Wednesday, 21 September 2022 - 13:09",
       "Headline": "බිලියන 100කට අධික බිල්පත් ගෙවන්න මාර්ග සංවර්ධන අධිකාරියට මුදල් නෑ (වීඩියෝ)",
       "News Content": "මාර්ග සංවර්ධන අධිකාරියේ නිම කරන ලද ව්‍යාපෘති සඳහා ගෙවා ගත නො හැකි රුපියල් බිලියන 100කට අධික බිල් පවතින බව මහාමාර්ග අචාර්ය බන්දුල ගුණවර්ධන අද පාර්ලිමේන්තුවේ දී කියා සිටියා.\nරජයේ ආදායම වැඩි කරගැනිමේ අවශ්‍යතාව පිළිබඳ රජයේ විසින් ගෙන එන ලැබු සභාව කල් තැබීමේ විවාදය මේ වන විට පාර්ලිමේන්තුවේ දී පැවත්වෙනවා.\nමේ අතර, මෙරට අත්‍යවශ්‍ය ඖෂධ 383න් ඖෂධ 91ක හිඟයක් පවතින බව සෞඛ්‍ය අමාත්‍ය කෙහෙළිය රඹුක්වැල්ල අද (21) පාර්ලිමේන්තුවේ දී ප්‍රකාශ කළා.\nඒ පාර්ලිමේන්තු මන්ත්‍රී ඩී. වීරසිංහ යොමුකළ ප්‍රශ්නයකට පිළිතුරු ලබා දෙමින්.\nඑමෙන්ම දරුවන්ගේ මන්ද පෝෂණය සම්බන්ධයෙන් මීට පෙර නිකුත් කළ වාර්තා පිළිබද යුනිසෙෆ් සංවිධානය කණගාටුව පළ කළ බවයි සෞඛ්‍ය අමාත්‍යවරයා එහි දී කියා සිටියේ.",
       "URL": "https://www.hirunews.lk/315938/බිලියන-100කට-අධික-බිල්පත්-ගෙවන්න-මාර්ග-සංවර්ධන-අධිකාරියට-මුදල්-නෑ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=853"
}