{
       "Source": "hirunews",
       "Timestamp": "Saturday, 29 April 2017 - 22:00",
       "Headline": "සුදානම්ව සිටිය යුතු පිරිසක් සුදානම් නොවී සිටි අවස්ථාව",
       "News Content": "සූදානම්ව සිටිනු තේමාව කරගත් පිරිසක් සූදානම් නොවී කටයුතු කළ පුවතක් අත්තනගල්ල ප්‍රදේශයේන වාර්තා වුණා.\nශ්‍රී ලංකා බාලදක්ෂිකා සංගමය සංවිධානය කළ  සමස්ත ලංකා අත්තම්මාගේ කුසලතා තරගය අද අත්තනගල්ල - රතඹලේ - පොලොන්හේන වලව්වේදී පැවැත්වුණා.\nමෙහිදී දිවයිනේ නන් දෙසින් පැමිණි බාලදක්ෂිකාවන් වෙනුවෙන් විවිධ තරග ඉසව් පැවැත්වුණු අතර වැඩි අවධානය යොමුවූයේ පොල් ගස් නැගීමේ තරගයටයි.\nපොල් ගසේ වැඩිම උසක් නගින අනුපිළිවෙළට එහි ලකුණු ලබාදීම සිදුකෙරුණා.\nනමුත් ඊට සහභාගී වූ යාපනයේ පදිංචි තරුණියක පොල් ගසේ ඉහළට නැගි අවස්ථාවේදී ඉන් ඇදවැටී අනතුරකට ලක්වුනා.\nආරක්ෂාවල සූදානම සිය තේමාව කරගත් සංවිධායනයක මේ තරගය සඳහා එවන් කිසිදු සූදානමක් නොමැති වීම අවාසනාවට කරුණක්.\nඇය ගස උඩටම නැගි අවස්ථාවකදී මේ අනතුර සිදුවූයේනම් ඇයට මීට වඩා හානියක් සිදුවීමට ඉඩ තිබුණා.\nඅනෙකාගේ ආරක්ෂාව ගැන කටයුකු කරන බාලදක්ෂ ව්‍යාපාරය තම උත්සවයට අවශ්‍ය ආරක්ෂක විදිවිධාන සපයා නොගත්තේ ඇයි දැයි විමතියට කරුණක්.",
       "URL": "https://www.hirunews.lk/160281/සුදානම්ව-සිටිය-යුතු-පිරිසක්-සුදානම්-නොවී-සිටි-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=4540"
}