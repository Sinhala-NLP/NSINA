{
       "Source": "hirunews",
       "Timestamp": "Friday, 15 December 2017 - 17:27",
       "Headline": "විදුහල්පතිවරුන්ට අනතුරු ඇඟවීමක්",
       "News Content": "නිළ ඇඳුම් වවුචර් සිසුන් අතට ලබානොදී ව්‍යාපාරික අරමුණින් කටයුතු කරන විදුහල්පතිවරුන්ට එරෙහිව දැඩි විනය පියවර ගන්නා ලෙස අධ්‍යාපන අමාත්‍ය අකිල විරාජ් කාරියවසම්, නිලධාරීන්ට උපදෙස් ලබාදී තිබෙනවා.\nඅධ්‍යාපන කලාප කිහිපයක වවුචර් වෙනුවට රෙදි නිකුත් කරන බවට වූ වාර්තා සහ නිළ ඇඳුම් වවුචර්වල වෙළඳ මහතුන් සඳහා වෙන් කර ඇති තීරුවක පාසල් සංවර්ධන සමිතියක නිළ මුද්‍රාව යෙදීම සම්බන්ධයෙන් පසුගිය දා වාර්තා පළ වී තිබුණා.\nඒ පිළිබඳ අවධානය යොමු කරමින් අධ්‍යාපන අමාත්‍යවරයා මෙම තීරණය ගෙන තිබෙනවා.",
       "URL": "https://www.hirunews.lk/178478/විදුහල්පතිවරුන්ට-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4170"
}