{
       "Source": "hirunews",
       "Timestamp": "Wednesday, 16 March 2022 - 7:59",
       "Headline": "ජෝ බයිඩ්න් යුරෝපයට",
       "News Content": "රුසියාවේ යුක්රේන ආක්‍රමණයෙන් පසු පවතින තත්ත්වය සම්බන්ධයෙන් සාකච්ජා කිරීම සඳහා ඇමරිකානු ජනාධිපති ජෝ බයිඩ්න් මුල්වරට යුරෝපයේ සංචාරකයට සූදානම් වනවා.\nවිදෙස් වාර්තා සඳහන් කළේ ඔහු එම සංචාරයේ නිරත වන දිනය ප්‍රකාශයට පත් කර නොතිබුණ ද ජනාධිපතිවරයා මෙහිදී නේටෝ නියෝජිතයන් සමඟ පවතින තත්ත්වය සම්බන්ධයෙන් සාකච්ජා කිරීමට නියමිත බවයි.\nඑමෙන්ම ඊයේ (14) වනවිට රුසියානු ප්‍රහාර හමුවේ යුක්රේන වැසියන් මිලියන 3ක් අවතැන්ව ඇති බවයි වාර්තා වන්නේ.\nපෙබරවාරි 24 වනදා රුසියානු ආක්‍රමණය ආරම්භ කළ දිනයේ සිට යුක්රේනයේ විශාල නගර 10න් එකක් හෝ අල්ලා ගැනීමට රුසියාවට නොහැකි වී ඇති බවට ඔවුන් චෝදනා කරනවා.\nඑමෙන්ම ගැටුම් හමුවේ යුක්රේනයේ සිට පුද්ගලයින් මිලියන 3ක් සරණාගතයින් ලෙස රටින් පිටව ගොස් ඇති අතර ඉන් මිලියන 1.8ක් ගොස් ඇත්තේ පෝලන්තයට යි.\nමේ අතර පෝලන්තය, ස්ලෝවේනියාව සහ චෙක් ජනරජයේ අග්‍රාමාත්‍යවරුන් කිව් අගනුවර දී යුක්රේන ජනපති හමුව ඇති බව වාර්තා වනවා.\nයුක්රේන රුසියා ගැටුම් සම්බන්ධයෙන් සාකච්ජා කිරීමට මේ මස 24 වනදා නේටෝ නායකයින් බ්‍රසල්ස් නුවර දී රැස්වීමට නියමිතයි.\nඑමෙන්ම රුසියානු ප්‍රහාර හමුවේ ෆොක්ස් නිවුස් නාලිකාවේ මාධ්‍යවේදීන් දෙදෙනෙකු මියගොස් තිබෙනවා.",
       "URL": "https://www.hirunews.lk/299603/ජෝ-බයිඩ්න්-යුරෝපයට",
       "Category": "Local News",
       "Parent URL": "https://www.hirunews.lk/local-news.php?pageID=1290"
}