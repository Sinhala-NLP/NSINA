{
       "Source": "hirunews",
       "Timestamp": "Tuesday, 13 April 2021 - 8:52",
       "Headline": "සුරාබදු දෙපාර්තමේන්තුවේ නිලධාරීන් කිහිපදෙනෙකුට කොරෝනා",
       "News Content": "ශ්‍රී ලංකා සුරාබදු දෙපාර්තමේන්තුවට අයත් රාජගිරිය - කෝට්ටේ පාර අංක 353 ලිපිනයේ පිහිටි සුරාබදු මූලස්ථානයේ නිලධාරීන් කිහිපදෙනෙකුට කොරෝනා ආසාදනය වී තිබෙනවා.\nඒ හේතුවෙන් 19 13 කෙටි දුරකථන අංකය සහිත සුරාබදු මෙහෙයුම් මැදිරිය දින 14 ක් දක්වා වසා තබා එහි කාර්ය මණ්ඩලය ස්වයං නිරෝධායනයට යොමුවී ඇති බවයි එම දෙපාර්තමේන්තුව දැනුම් දුන්නේ.\nකෙසේ වෙතත් එම මෙහෙයුම් මැදිරිය වසා තැබුණද ජනතාවට පැමිණිලි සහ තොරතුරු ලබාදීම සඳහා වෙනත් දුරකථන අංක කිහිපයක් හඳුන්වාදී තිබෙනවා.\nඒ අනුව 071 63 45 291, 071 310 85 07 සහ 071 812 23 33 යන අංක වෙත තොරතුරු ලබාදීමේ හැකියාව පවතින බවයි සුරාබදු දෙපාර්තමේන්තුව නිවේදනයක් නිකුත් කරමින් දැනුම්දුන්නේ.\nඑමෙන්ම, විදේශ රැකියා සදහා ගොස් ශ්‍රී ලංකාවට පැමිණීමට නොහැකිව සිටි පිරිස් ගෙන්වා ගැනීමෙන් පසුව ශ්‍රී ලංකා විදේශ සේවා නියුක්ති කාර්යාංශය විසින් නොමිලේ නිරෝධායනය කිරීමේ වැඩසටහනේ පළමු කණ්ඩායම ලෙස 149 දෙනෙකු ඊයේ රාත්‍රියේ කුවේට් හි සිට ශ්‍රී ලංකාවට පැමිණියා.",
       "URL": "https://www.hirunews.lk/268308/සුරාබදු-දෙපාර්තමේන්තුවේ-නිලධාරීන්-කිහිපදෙනෙකුට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2023"
}