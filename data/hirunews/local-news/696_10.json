{
       "Source": "hirunews",
       "Timestamp": "Thursday, 01 December 2022 - 10:33",
       "Headline": "ආදායම් බදු වාර්තා ඉදිරිපත් කිරීමට සහන කාලයක්",
       "News Content": "ආදායම් බදු වාර්තා ගොනු කිරීමට සමාගම් සඳහා සතියක සහන කාලයක් ලබාදෙන බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nනොවැම්බර් 30 වන දින හෝ එදිනට පෙර අදාළ ආදායම් බදු වාර්තා ගොනුකළ යුතු යි.\nකෙසේ වෙතත් මෘදුකාංග දෝෂයක් නිසා ආදායම් බදු දෙපාර්තමේන්තුවේ එම ලිපි ගොනු භාරගැනීමේ තදබදයක් උද්ගතව තිබෙනවා.\nමෙම තත්ත්වය මත ප්‍රමාදවීම් සිදු විය හැකි බවයි රාජ්‍ය අමාත්‍ය ෂෙහාන් සේමසිංහ ප්‍රකාශ කළේ.\nඔහු මේ බව සඳහන් කළේ, පාර්ලිමේන්තු මන්ත්‍රී ජේ. සී. අලවතුවල ඒ පිළිබඳ පාර්ලිමේන්තුවේ සිදු කළ ප්‍රශ්න කිරීමට ප්‍රතිචාර දක්වමින්.",
       "URL": "https://www.hirunews.lk/321703/ආදායම්-බදු-වාර්තා-ඉදිරිපත්-කිරීමට-සහන-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=696"
}