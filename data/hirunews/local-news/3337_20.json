{
       "Source": "hirunews",
       "Timestamp": "Friday, 24 May 2019 - 7:24",
       "Headline": "හැටන් - මහනුවර මාර්ගයේ බස් රථ වර්ජනයක්",
       "News Content": "හැටන් සිට මහනුවර දක්වා ධාවනය කරවන සියළුම පෞද්ගලික සහ ලංගම බස් රථ අද (24) වැඩ වර්ජනයක් ආරම්භ කර තිබෙනවා.\nබස් රථ නතර කිරිම සදහා නාවලපිටිය දුම්රිය ස්ථානය අසල මගින් ආවරණයක් නොමැතිව වෙනම ස්ථානයක් වෙන්කිරීමට  විරෝධය පලකරමිනුයි මෙම වැඩ වර්ජනයක් ආරම්භ කර ඇත්තේ.\nඑම මාර්ගයේ දිනකට ලංගම සහ පෞද්ගලික බස් රථ ගමන් වාර 67 පමණ ක්‍රියාත්මක බවයි අප වාර්තාකරු සදහන් කළේ.\nවර්ජනයට එක්ව සිටින බස් රථ සේවකයින් පවසන්නේ පැරණි ක්‍රමයටම තවදුරටත් හැටන් සිට මහනුවර දක්වා ධාවනය වන සියළුම බස් රථ නාවලපිටිය බස් නැවතුම්පොට ඇතුලු කර මගින් නංවා ගැනිමට අවස්ථාව ලබාදෙන ලෙසයි.",
       "URL": "https://www.hirunews.lk/216970/හැටන්-මහනුවර-මාර්ගයේ-බස්-රථ-වර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=3337"
}