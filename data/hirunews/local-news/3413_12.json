{
       "Source": "hirunews",
       "Timestamp": "Monday, 08 April 2019 - 13:31",
       "Headline": "මන්ත්‍රී බන්දුල අල්ලස් කොමිසමට",
       "News Content": "හිටපු අධ්‍යාපන අමාත්‍ය පාර්ලිමේන්තු මන්ත්‍රී බන්දුල ගුණවර්ධන අද අල්ලස් කොමිසමට පැමිණියා.\nඒ තමාට එරෙහිව එම කොමිසම හමුවේ ගොනුකර ඇති පැමිණිල්ලකට අදාළ පරීක්ෂණ කඩිනම් කරන ලෙස ඉල්ලමින්.\nපසුගිය ආණ්ඩුව සමයේ ඉදිකරන ලද මහින්දෝදය විද්‍යාගාර ඉදිකිරීමේදී මූල්‍ය වංචා සිදුව ඇති බව පවසමින් ජනතා විමුක්ති පෙරමුණ විසින් මීට පෙර අල්ලස් හෝ දූෂණ විමර්ශන කොමිසම හමුවේ පැමිණිල්ලක් ගොනුකරනු ලැබුවා.\nඑම පැමිණිල්ලෙන් ඔවුන් සඳහන් කර ඇත්තේ හිටපු අධ්‍යාපන අමාත්‍ය බන්දුල ගුණවර්ධන මහින්දෝදය විද්‍යාගාර ඉදිකිරීම හරහා වංචා දූෂණ සිදුකර ඇති බවටයි.",
       "URL": "https://www.hirunews.lk/214069/මන්ත්‍රී-බන්දුල-අල්ලස්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=3413"
}