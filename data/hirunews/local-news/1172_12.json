{
       "Source": "hirunews",
       "Timestamp": "Friday, 13 May 2022 - 13:17",
       "Headline": "දැවැන්ත ග්‍රහකයක් පෘථිවිය දෙසට",
       "News Content": "නිව්යෝක් නුවර එම්පයර් ස්ටේට් ගොඩනැගිල්ලේ උසද අභිබවා යන අඩි 1,600ක පමණ විශාලත්වයකින් යුත් දැවැන්ත ග්‍රහකයක් ලබන සඳුදා පෘථිවිය ආසන්නයේ ගමන් කරන බව ඇමරිකානු නාසා ආයතනය පවසනවා.\nසඳුදා අලුයම 2.48 ට පෘථිවිය ආසන්නයට පැමිණෙන මෙම ග්‍රහකය පෘථිවිය මත පතිත වුවහොත් දැවැන්ත විනාශයක් සිදුවිය හැකි බවයි විශ්වාස කෙරෙන්නේ.\nකෙසේ නමුත් නාසා විද්‍යාඥයන් ගණනය කර ඇති පරිදි එය ගමන් කරනු ඇත්තේ පෘථිවියට සැතපුම් මිලියන 2.5ක් ඈතින්. 388,945 ලෙස නම් කර ඇති මෙම ග්‍රහකය 2020 වසරේ මැයි මාසයේදීද පෘථිවියට සැතපුම් මිලියන 1.7ක් පමණ ආසන්නයෙන් ගමන් කළා.\nඑය 2024 වසරේ පෘථිවියට සැතපුම් මිලියන 6.9ක් ආසන්නයට පැමිණෙන අතර, නැවතත් එලෙස පෘථිවියට ආසන්න වනු ඇත්තේ 2163 වසරේ මැයි මාසයේදීයි.",
       "URL": "https://www.hirunews.lk/304216/දැවැන්ත-ග්‍රහකයක්-පෘථිවිය-දෙසට",
       "Category": "Local News",
       "Parent URL": "https://www.hirunews.lk/local-news.php?pageID=1172"
}