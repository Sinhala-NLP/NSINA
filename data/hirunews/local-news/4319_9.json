{
       "Source": "hirunews",
       "Timestamp": "Saturday, 16 September 2017 - 17:22",
       "Headline": "රත්නපුර යතුරුපැදි අනතුරකින් පොලිස් නිලධාරින් දෙදෙනෙකුට තුවාල",
       "News Content": "පොලිස් යතුරුපැදියක්, කොන්ක්‍රීට් මිශ්‍රණ යන්ත්‍රයක් රැගෙන ගිය ලොරි රථයක ගැටී රත්නපුර - බටුහේන මලංගම ප්‍රදේශයේ අද පෙරවරුවේ සිදුවූ රිය අනතුරකින් පොලිස් නිලධාරින් දෙදෙනෙකු තුවාල ලැබුවා.\nඔවුන් රත්නපුර මහ රෝහලට ඇතුළත් කළ බවයි පොලිස් මාධ්‍ය ප්‍රකාශක කාර්යාලය සදහන් කළේ.\nඅදාළ පොලිස් නිලධාරින් දෙදෙනා මෙම අනතුරට ලක්වී ඇත්තේ මාර්ග නීති නොතකා ධාවනය කළ රථයක් හඹා යාමේදීයි.\nතුවාල ලැබූ පොලිස් නිලධාරින් දෙදෙනා රත්නපුර පොලිසියේ රථ වාහන අංශයට අනුයුක්තව රාජකාරි කළ දෙදෙනෙකු බවයි පොලිස් මාධ්‍ය ප්‍රකාශක කාර්යාලය වැඩිදුරටත් සදහන් කළේ.",
       "URL": "https://www.hirunews.lk/171077/රත්නපුර-යතුරුපැදි-අනතුරකින්-පොලිස්-නිලධාරින්-දෙදෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4319"
}