{
       "Source": "hirunews",
       "Timestamp": "Sunday, 21 May 2023 - 15:23",
       "Headline": "මිහින්තලේ විහාරාධිපති සහ උතුරුමැද පළාත් වැඩබලන ආණ්ඩුකාර අතර විවාදාත්මක තත්ත්වයක්",
       "News Content": "මිහින්තලේ විහාරාධිපති පූජ්‍ය වලවාහැංගුණවැවේ ධම්මරතන හිමියන් සහ උතුරුමැද පළාත් වැඩබලන ආණ්ඩුකාර ලලිත් යූ. ගමගේ මහතා අතර අද විවාදාත්මක තත්ත්වයක් හටගත්තා.\nඒ, මෙවර රාජ්‍ය පොසොන් උත්සවය සම්බන්ධයෙන් පැවති සාකච්ඡාවකදීයී.\nමෙවර රාජ්‍ය පොසොන් උත්සවය මිහින් තලය නගරය කේන්ද්‍ර කර ගනිමින් සැලසුම් කර තිබෙනවා.\nඑහි සූදානම නිරීක්ෂණය කිරීම සඳහා මධ්‍යම පළාත් ආණ්ඩුකාර ලලිත් යූ . ගමගේ මිහින්තලේ රජමහා විහාරස්ථානය වෙතට පැමිණියා ඒ උතුරු මැද පළාත් ආණ්ඩුකාර මහීපාල හේරත් විදෙස්ගත වීම හේතුවෙන් එම දූරයේ වැඩ බලන ආණ්ඩුකාරවරයා ලෙස ලලිත් යූ ගමගේ පත් කිරීමත් සමගයි.\nකෙසේ වෙතත් මෙවර රාජ්‍ය පොසොන් උත්සවය සඳහා රජය විසින් ප්‍රතිපාදන වෙන් නොකිරීම සම්බන්ධයෙන් මිහින්තලේ රජමහා විහාරාධිපති ආචාර්ය පූජ්‍ය වළවාහැංගුණවැවේ ධම්මරතන හිමියන් ඒ සම්බන්ධයෙන් මධ්‍යම පළාත් ආණ්ඩුකාරවරයාගෙන් විමසීමත් සමග විවාදාත්මක තත්ත්වයක් මතුවුණා.",
       "URL": "https://www.hirunews.lk/335830/මිහින්තලේ-විහාරාධිපති-සහ-උතුරුමැද-පළාත්-වැඩබලන-ආණ්ඩුකාර-අතර-විවාදාත්මක-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=327"
}