{
       "Source": "hirunews",
       "Timestamp": "Monday, 18 September 2017 - 8:56",
       "Headline": "විදුලිය නැති වෙලාවේ බෙහෙත් වෙනුවට දැරියට වස පෙවිලා (ඡායාරූප)",
       "News Content": "වෛද්‍ය නිර්දේශ මත සිව් හැවිරිදි දැරියකට ලබා දීමට තිබූ පිරිටන් නමැති දියරමය බෙහෙත වෙනුවට වෙනත් දියරයක් ශරීරගත වී එය විෂ වීම හේතුවෙන් එම දරුවා මියගිය පුවතක් සාම්පූර් පොලිසිය පවසනවා.\nඑම බෙහෙත් බෝතලය තිබූ ස්ථානයේම තිබූ එයට සමාන බෝතලයක මෙය තිබී ඇති බවත් එය පානය කිරීමෙන් අනතුරුව දරුවාට බඩේ අමාරුවක් සෑදී මුතූර් රෝහලට ඇතුළත් කිරීමෙන් අනතුරුව මියගොස් ඇති බවත් පොලිසිය පවසනවා.\nමෙසේ මියගොස් ඇත්තේ මුතූර් කට්ටපරිච්චාන් ප්‍රදේශයේ පදිංචි සිටි කාන්දන් නස්මි නමැති සිව් හැවිරිදි දරුවෙක්.\nතවත් දින කිහිපයකින් දැරියගේ උපන්දිනය යෙදී තිබූ බවත් වාර්තාවනවා.\nමියගිය දැරිය පවුලේ එකම දරුවා වනවා.\nමෙම සිද්ධිය වන අවස්ථාවේ විදුලි බලය නොතිබූ බවද මියගිය දැරියගේ මව පොලිසියට ප්‍රකාශ කර තිබෙනවා.\nත්‍රිකුණාමලය - අබ්දුල් සලාම් යාසිම්",
       "URL": "https://www.hirunews.lk/171176/විදුලිය-නැති-වෙලාවේ-බෙහෙත්-වෙනුවට-දැරියට-වස-පෙවිලා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4317"
}