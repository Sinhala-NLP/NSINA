{
       "Source": "hirunews",
       "Timestamp": "Sunday, 11 June 2023 - 10:46",
       "Headline": "ටෙලිනාට්‍ය අධ්‍යක්ෂක සුධර්මා නෙත්තිකුමාරගේ නිවසේ යළි සොරකමක්",
       "News Content": "ටෙලිනාට්‍ය අධ්‍යක්ෂක සුධර්මා නෙත්තිකුමාරගේ නිවසේ තිබූ රුපියල් ලක්ෂ දහ 19 කට අධික රන් භාණ්ඩ, සුවඳ විලවුන්,රූපලාවන්‍ය භාණ්ඩ අස්ථානගත වී ඇති බවට ඇය විසින් වැලිකඩ පොලිස් ස්ථානයට පැමිණිල්ලක් ඉදිරිපත් කර තිබෙනවා.\nසේවිකාවක් වශයෙන් සිටි කාන්තාවක් විසින් මෙලෙස භාණ්ඩ සොරාගෙන ඇති බව‍යි ඇය පොලීසියට පවසා තිබෙන්නේ.\nමීට පෙර ද ඇයගේ නිවසේ රන් භාණ්ඩ නොමැති වූ බවට සැක කරමින් වැලිකඩ පොලීසිය විසින් අත්අඩංගුවට ගත් කාන්තාවකට පහර දුන් බව කියන හේතුවකින් රෝගාතුරවී කොළඹ ජාතික රෝහලට ඇතුළත් කිරීමේ දී ඇය මියගොස් තිබෙනවා.\nඑම සිදුවීමට අදාළව වැලිකඩ පොලිස් ස්ථානාධිපති ඇතුළු නිලධාරීන් නිලධාරින් පිරිසකට ස්ථාන මාරු ලබා දීමටයි පොලිස් මූලස්ථානය කටයුතු කළේ.\nකුරේ මාවත රාජගිරිය ප්‍රදේශයේ නිවසේ තිබී මෙම භාණ්ඩ අස්ථානගත වී ඇති බව ඇය වැඩිදුරටත් පොලිසියට පවසා තිබෙන අතර මෙම පැමිණිල්ල සම්බන්ධයෙන් ඉදිරි විමර්ශන වැලිකඩ පොලීසිය විසින් සිදු කරනු ලබනවා.",
       "URL": "https://www.hirunews.lk/337606/ටෙලිනාට්‍ය-අධ්‍යක්ෂක-සුධර්මා-නෙත්තිකුමාරගේ-නිවසේ-යළි-සොරකමක්",
       "Category": "Local News",
       "Parent URL": "https://www.hirunews.lk/local-news.php?pageID=278"
}