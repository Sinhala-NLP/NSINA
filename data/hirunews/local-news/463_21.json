{
       "Source": "hirunews",
       "Timestamp": "Monday, 20 March 2023 - 20:36",
       "Headline": "පුංචි ඡන්දයට මුදල් නො දුන හොත් අධිකරණයට යන බව ජී.එල් කියයි",
       "News Content": "සතියක් ඇතුලත පලාත්පාලන ඡන්ද විමසීම සඳහා මුදල් ප්‍රතිපාදන රජය මගින් ලබා නොදුන හොත් විපක්ෂයේ විපක්ෂය ශ්‍රේෂ්ඨාධිකරණය හමුවට යාමට කටයුතු කරන බව පාර්ලිමේන්තු මන්ත්‍රී මහචාර්ය ජී.එල්.පීරිස් පවසනවා.\nකොළඹ අද (20) පැවති මාධ්‍ය හමුවකට එක්වෙමින් ඔහු මේ බව කියා සිටියා.\nපළාත් පාලන 340 ක නිල කාලය ඊයේ මධ්‍යම රාත්‍රියෙන් අවසන් වූණා.\nඒ අනුව පළාත් පාලන පනත ප්‍රකාරව ඒවායේ බලතල පාළාත් පාලන කොමසාරිස්වරුන් සහ ලේකම්වරුන් වෙත පැවරී තිබෙනවා.\nකෙසේ වෙතත් පළාත් පාලන ආයතන සභිකයන්ගේ ධුර කාලය දීර්ඝ කිරීම සහ එම ආයතනවල ඉදිරි කටයුතු පවත්වාගෙන යාම සම්බන්ධයෙන් නීතිපතිවරයාගේ මතය අද දිනයේ ලැබීමට නියමිත බවයි පළාත් සභා හා පළාත් පාලන රාජ්‍ය අමාත්‍ය ජානක වක්කුඹුර සඳහන් කළේ.\nකෙසේ වෙතත් අද පැවති මාධ්‍ය හමුවේ දී මහාචාර්ය ජී. එල්. පීරිස් වැඩිදුරටත් කියා සිටියේ පළාත් පාලන ආයතන සභිකයන්ගේ නිල කාලය දීර්ඝ කළ හැක්කේ, ජනමත විචාරණයකින් පමණක් බවයි\nඑමෙන්ම, පළාත් පාලන ආයතන වල නිල කාලය අවසන් වීම සම්බන්ධයෙන් ශ්‍රී ලංකා පොදුජන පෙරමුණේ, මහ ලේකම් සාගර කාරියවසම් ද කොළඹ අද පැවති මාධ්‍ය හමුවක දී අදහස් පළ කළා.\nමේ අතර මෙම වසරේ ජනාධිපතිවරණයක් පැවත්වීමේ හැකියාවක් නොමැති බව පිවිතුරු හෙළ උරුමයේ නායක පාර්ලිමේන්තුමන්ත්‍රී උදය ගම්මන්පිල අද පැවති මාධ්‍ය හමුවක දී ප්‍රකාශ කළා.",
       "URL": "https://www.hirunews.lk/330497/පුංචි-ඡන්දයට-මුදල්-නො-දුන-හොත්-අධිකරණයට-යන-බව-ජී-එල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=463"
}