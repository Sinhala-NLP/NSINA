{
       "Source": "hirunews",
       "Timestamp": "Thursday, 03 November 2022 - 7:53",
       "Headline": "සමෘද්ධි නිලධාරීන්ගේ ගැටලු ගැන ජනපතිගේ අවධානය",
       "News Content": "සමෘද්ධි නිලධාරීන් මුහුණ පා සිටින ගැටලු හඳුනාගෙන ඒවා කඩිනමින් විසඳන ලෙස ජනාධිපති ලේකම් සමන් ඒකනායක නිලධාරීන්ට උපදෙස් ලබාදී තිබෙනවා.\nසමෘද්ධි සංවර්ධන නිලධාරින්ගේ ගැටලු සහ ඊට ලබාදිය හැකි විසඳුම් පිළිබඳ සොයා බැලීම සඳහා ජනාධිපති කාර්යාලයේ ඊයේ (02) පැවති සාකච්ඡාවක දී යි ඔහු මෙම උපදෙස් ලබා දී ඇත්තේ.\nසමෘද්ධි සංවර්ධන නිලධාරින්ගේ වැටුප, විශ්‍රාම වැටුප, උසස්වීම් පටිපාටිය සහ ස්ථීර පත්වීම් ලබාදීම ඇතුළු ඔවුන් මුහුණ දී සිටින ගැටලු‍ පිළිබඳ මෙහි දී දීර්ඝ ලෙස සාකච්ඡා කෙරුණු අතර, ඊට අදාළ යෝජනා රැසක් ද ඉදිරිපත් කෙරුණු බව යි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/319496/සමෘද්ධි-නිලධාරීන්ගේ-ගැටලු-ගැන-ජනපතිගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=760"
}