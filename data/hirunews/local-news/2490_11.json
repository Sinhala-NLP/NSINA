{
       "Source": "hirunews",
       "Timestamp": "Saturday, 29 August 2020 - 15:36",
       "Headline": "ශ්‍රී ලංකාවේ කොරෝනා වෛරස් ආසාදිතයන් ගණන 2995 දක්වා ඉහළට",
       "News Content": "මෙරටින් හමුවූ කොරෝනා වෛරස් ආසාදිතයන් සංඛ්‍යාව 2995 දක්වා ඉහළ ගොස් තිබෙනවා.\nඒ අද දිනයේ තවත් ආසාදිතයන් 6 දෙනෙකු  හඳුනා ගැනීමත් සමගයි.\nඔවුන්ගෙන් හතරදෙනෙකු එක්සත් අරාබි එමීර් රාජ්‍යයේ සිට පැමිණ නිරෝධායනයට ලක්වෙමින් සිටින පිරිසක්.\nඅනෙක් දෙදෙනා ලෙබනනයේ සිට පැමිණි අයෙක් සහ බ්‍රිතාන්‍යයේ සිට පැමිණි අයෙක්.\nමේවන විට මෙරටින් හමුවී ඇති ආසාදිතයන්ගෙන් 134ක් රෝහල්ගතව ප්‍රතිකාර ලබමින් පසුවනවා.\nසුවය ලැබූ 2849ක් නිවෙස් වෙත පිටත්ව ගොස් ඇති අතර සිදුවූ මරණ සංඛ්‍යාව 12ක්.\nමේ අතර, නිරෝධායනය වන අතරතුරදී කළුතර - නාගොඩ රෝහලෙන් පලාගිය 80 හැවිරිදි කාන්තාවක් කෑගල්ල ප්‍රදේශයේදී ඊයේ සොයා ගෙන තිබෙනවා.\nඇය මානසික ආබාධයකින් පසුවන තැනැත්තියක වීම හේතුවෙන් මහජන සෞඛ්‍ය පරීක්ෂකවරුන් මැදිහත්ව එම කාන්තාව මුල්ලේරියාව ජාතික මානසික සෞඛ්‍ය විද්‍යායතනය වෙත යොමුකළ බවයි පොලීසිය සඳහන් කළේ.\nඑම කාන්තාව සමග සිටි කෑගල්ලේ වෙළඳසැලක සේවකයින් 7 දෙනෙකු නිරෝධායනයට යොමු කිරීමට ද පියවර ගෙන ඇති බව සඳහන්.",
       "URL": "https://www.hirunews.lk/248918/ශ්‍රී-ලංකාවේ-කොරෝනා-වෛරස්-ආසාදිතයන්-ගණන-2995-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2490"
}