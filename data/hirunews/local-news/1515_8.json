{
       "Source": "hirunews",
       "Timestamp": "Sunday, 05 December 2021 - 21:38",
       "Headline": "ප්‍රියන්ත දියවඩන මහතාගේ ඝාතනය ගැන ඉන්දීය මාධ්‍ය කරුණු රැසක් අනාවරණ කර ගනී(වීඩියෝ)",
       "News Content": "ප්‍රියන්ත දියවඩන මහතා පාකිස්ථානයේදී ඝාතනයට ලක්වීමේ සිද්ධිය සම්බන්ධයෙන් ඉන්දීය මාධ්‍ය කරුණු රැසක් අනාවරණ කර තිබෙනවා.\nමේ අතර දියුණුවෙමින් පවතින රාජ්‍යන්හි ආර්ථිකය සවිමත් කිරීමේ අරමුණින් ලබාදෙන GSP ප්ලස් සහනය ඉදිරියේදී පාකිස්ථානයට අහිමිවීමේ අවදානමක් පවතින බව විදෙස් මාධ්‍ය වාර්තා කරනවා.\nඒ මනුෂ්‍යත්වයට එරෙහි ද්වේශසහගත ක්‍රියාකාරකම් එරට තුළ ඉහළයාම බවයි විශේලේෂකයන් පෙන්වා දෙන්නේ.\nඉකුත් සිකුරාදා දිනයේදී මෙම ශ්‍රී ලාංකික කම්හල් කළමනාකරුගේ ඝාතනයට සම්බන්ධ වී ඇත්තේ දැඩි මුස්ලිම් ආගමික මත දරන්නන් බවයි මේ වනවිට අනාවරණ වී ඇත්තේ.\nප්‍රියන්ත දියවඩන එලෙස මහ මග පහරකෑමට ලක්ව ඝාතනය වී ඔහුගේ සිරුරට ම්ලේච්ඡ අයුරින් ගිනි තබන අවස්ථාවේදීද ඒ අවට පොලිස් නිලධාරීන් කිහිපදෙනෙක් රැදී සිටියත් සිද්ධිය පාලනයට ඔවුන් මැදිහත් වී නැහැ.\nඉන්දීය මාධ්‍ය වාර්තා කරන්නේ ඝාතනයට ලක්වූ ප්‍රියන්තගේ සිරුරට දැඩි ලෙස හානිවීමෙන් පසුව පාකිස්ථාන ගුජ්රන්වල් ප්‍රාදේශීය පොලිස් නිලධාරීන් සිද්ධිය පාලනය කිරීමට එම ස්ථානයට පැමිණ ඇති බවයි.\nඅදාළ කම්හල් කළමනාකරු රාජ්කෝ කම්හලෙන් සිය මෝටර් රථයෙන් පිටතට පැමිණි පසු පුද්ගලයන් පිරිසක් ඔහුගේ මෝටර් රථය නවතා ඔහුව පිටතට ගෙන කම්හල ඉදිරිපිට මාර්ගයේදීම මෝටර් රථය පෙරළා දමා මෙම ඝාතනය සිදුකර\nතිබෙනවා.",
       "URL": "https://www.hirunews.lk/290120/ප්‍රියන්ත-දියවඩන-මහතාගේ-ඝාතනය-ගැන-ඉන්දීය-මාධ්‍ය-කරුණු-රැසක්-අනාවරණ-කර-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1515"
}