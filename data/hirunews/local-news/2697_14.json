{
       "Source": "hirunews",
       "Timestamp": "Friday, 29 May 2020 - 23:19",
       "Headline": "ශ්‍රී ලංකාවේ කොරෝනා වෛරස් ආසාදිතයන් ගණන 1558 දක්වා ඉහළට",
       "News Content": "මෙරට කොරෝනා ආසාදිතයින් සංඛ්‍යාව 1558 දක්වා ඉහළ ගොස් තිබෙනවා.\nඒ අද දිනයේ නව ආසාදිතයින් 28 දෙනෙකු වාර්තාවීමත් සමඟයි.\nවසංගත රෝග විද්‍යා අංශය සඳහන් කළේ ඒ අතර නාවික හමුදා සාමාජිකයින් 17 දෙනෙකු සහ විදේශයන් සිට පැමිණි පුද්ගලයින් 11 දෙනෙකු සිටින බවයි.\nඒ අතරින් 8 දෙනෙකු කටාරයේ සිට පැමිණ ඇති අතර, රුසියාවෙන් පැමිණි එක් අයෙකු සහ කුවේටයෙන් පැමිණි දෙදෙනෙකු ඒ අතර වනවා.\nඊයේ දිනයේ කොරෝනා ආසාදිත තවත් 9 දෙනෙකු සුවය ලබා රෝහල් වලින් පිටව යාමත් සමඟ සුවය ලැබූ මුළු සංඛ්‍යාව 754 දක්වා ඉහළ ගොස් තිබෙනවා.\nඊයේ සුවය ලැබූ 9 දෙනාම නාවික හමුදා සාමාජිකයන්.",
       "URL": "https://www.hirunews.lk/241826/ශ්‍රී-ලංකාවේ-කොරෝනා-වෛරස්-ආසාදිතයන්-ගණන-1558-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2697"
}