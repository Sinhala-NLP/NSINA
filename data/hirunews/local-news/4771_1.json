{
       "Source": "hirunews",
       "Timestamp": "Friday, 02 December 2016 - 12:52",
       "Headline": "වාහන තුනක් ගැටී පාසල් දැරියක් රෝහලේ",
       "News Content": "යතුරු පැදි දෙකක් සහ ත්‍රී රෝද රථයක් එකිනෙක ගැටී සිදුවූ අනතුරකින් තිදෙනෙකු තුවාල ලබා තිබෙනවා.\nමාදම්පේ  - පම්බල ප්‍රදේශයේදී අද පෙරවරුවේ සිදුවු මෙම අනතුරින් තුවාල ලබා ඇත්තේ යතුරු පැදි දෙකෙහි ගමන් කළ තිදෙනෙක්.\nහලාවත මහා රෝහලට ඇතුළත් කර ඇති ඔවුන් අතර පාසල් සිසුවියක්ද සිටින බවයි අප වාර්තාකරු සදහන් කළේ.\nහලාවත සිට කොළඹ දෙසට ගමන් කරමින් තිබූ ත්‍රී රෝද රථයක් පසුකර යාමට උත්සාහ කළ යතුරු පැදියක් එම ත්‍රී රෝද රථයේම ගැටී පළමුවෙන් අනතුරට පත්ව තිබෙනවා.\nඒ සමගම පිටුපසින් පැමිණි තවත් යතුරු පැදියක් ත්‍රී රෝද රථයේ ගැටුණු යතුරු පැදියේ ගැටීමෙන් අනතුරට ලක්ව ඇති බවයි මාදම්පේ පොලිසිය ප්‍රකාශ කළේ.",
       "URL": "https://www.hirunews.lk/148791/වාහන-තුනක්-ගැටී-පාසල්-දැරියක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4771"
}