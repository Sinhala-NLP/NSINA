{
       "Source": "hirunews",
       "Timestamp": "Sunday, 24 September 2023 - 9:31",
       "Headline": "අධි ආරක්ෂිත කලාපයේ පිහිටි කෝවිල්වලට යාමට අවසර",
       "News Content": "වසර 33 කට පසුව යාපනයේ අධි ආරක්ෂිත කලාපයේ පිහිටි කෝවිල්වලට යාමට යාපනයේ වැසියන්ට යුද හමුදාවෙන් අවසර ලැබී තිබෙනවා.\n1990 වසරේදී යාපනයේ පලාලී ගුවන් තොටුපලට ආරක්ෂාව සපයා ගැනීමට යාමේදී කන්කසන්තුරේ පලාලි ඇතුලු පළාත් කීපයක් අධි ආරක්ෂිත කලාප ලෙස නම් කිරීමට ආරක්ෂක අමාත්‍යංශයට සිදුවුණා.\nමේ හේතුව නිසා බොහෝ පළාත්වල වැසියන්ට ඔවුන් එතෙක් වන්දනාමාන කළ කෝවිල්වලට යාමට නොහැකි වූ අතර පසුගිය 23 වෙනිදා යුද හමුදාව ඔවුන්ට එම කෝවිල්වලට යාමටත් කෝවිල්වල පුද පූජාවන් පවත්වා ගෙන යාමටත් අවසර ලබා දී ඇති බවයි වාර්තා වන්නේ.\nඅප වාර්තාකරු සඳහන් කළේ එම අවසරය මත යාපනයේ බොහෝ පිරිස් ඔවුන්ගේ කෝවිල් වෙත ගොස් කෝවිල් සුද්ධ පවිත්‍ර කොට පොංගල් පූජාවන් පැවැත් වූ බවයි.",
       "URL": "https://www.hirunews.lk/349237/අධි-ආරක්ෂිත-කලාපයේ-පිහිටි-කෝවිල්වලට-යාමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=10"
}