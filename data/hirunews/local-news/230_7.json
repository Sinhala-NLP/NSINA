{
       "Source": "hirunews",
       "Timestamp": "Wednesday, 28 June 2023 - 12:56",
       "Headline": "නොර්වුඩ් තේ වත්තක කොටි පැටවකු අබිරහස් ලෙස මිය ගිහින්",
       "News Content": "අබිරහස් ලෙස මිය ගොස් සිටින කඳුකර කොටි පැටවකුගේ සිරුරක් ඊයේ (27) සවස් කාලයේ නොර්වුඩ් පොලිස් වසමට අයත් තේ වත්තක තිබී හමු වී තිබෙනවා.\nමෙලෙස මිය ගොස් සිටි කොටි පැටවාගේ වයස මාස හතරක් පමණ වන බවයි නල්ලතන්නිය වනජිවි කාර්යාලයේ නිලධාරින් පවසන්නේ.\nතේ වත්තේ දුර්ගන්ධයක් හමන බවට වතු කම්කරුවන් වතු පාලන අධිකාරියට කළ දැනුම් දිමක් මත වතු කම්කරුවන් තේ වත්තේ සිදු කළ සොදිසි මෙහෙයුමකදි මෙම කඳුකර කොටි පැටවාගේ සිරුර සොයා ගත් බවයි වනජිවි නිලධාරින් ප්‍රකාශා කළේ.\n.\nමිය ගොස් සිටි කඳුකර කොටි පැටවා පිරිමි සතෙකු බවත්, කොටින් දෙදෙනෙකු අතර ඇති වු ගැටුමකින් එක් කොටියකු මිය යන්නට ඇති බවත්, මිය ගිය කදුකර කොටියාගේ සිරුර හැටන් මහේස්ත්‍රාත්වරයා වෙත ඉදිරිපත් කර පශ්චාත් මරණ පරික්ෂණය සදහා රන්දෙණිගල පශු වෛද්‍ය රෝහල වෙත යොමු කරන බවයි වාර්තා වන්නේ.",
       "URL": "https://www.hirunews.lk/339347/නොර්වුඩ්-තේ-වත්තක-කොටි-පැටවකු-අබිරහස්-ලෙස-මිය-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=230"
}