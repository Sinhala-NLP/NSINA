{
       "Source": "hirunews",
       "Timestamp": "Monday, 19 June 2023 - 11:55",
       "Headline": "ඉන්දියාවේ අධික උණුසුමෙන් මියගිය ගණන 96 දක්වා ඉහළට",
       "News Content": "ඉන්දියාවේ පවතින අධික උණුසුම හේතුවෙන් මියගිය පුද්ගලයින් සංඛ්‍යාව 96 ක් දක්වා ඉහළ ගොස් තිබෙනවා.\nජනාකීර්ණ ප්‍රාන්ත දෙකක් වන උත්තර් ප්‍රදේශ් සහ නැගෙනහිර බිහාර් ප්‍රාන්තයෙන් මෙම මරණ වාර්තාවන අතර, බොහෝ පිරිසක් වයස අවුරුදු 60 ට වැඩි පිරිස් බවයි ඉන්දීය මාධ්‍ය වාර්තා සඳහන් කළේ.\nඑමෙන්ම අධික උණ, වමනය, පාචනය සහ හුස්ම ගැනීමේ අපහසුතා හේතුවෙන් 300 කට අධික පිරිසක් රෝහල් ගතකර තිබෙනවා.\nඑම ප්‍රාන්තයන්හි උෂ්ණත්වය සෙල්සියස් අංශක 40 ක් දක්වා ඉහළ ගොස් ඇති බවයි ඉන්දීය මාධ්‍ය වාර්තා වැඩිදුරටත් සඳහන් කළේ.",
       "URL": "https://www.hirunews.lk/338386/ඉන්දියාවේ-අධික-උණුසුමෙන්-මියගිය-ගණන-96-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=256"
}