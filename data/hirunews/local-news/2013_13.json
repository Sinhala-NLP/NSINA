{
       "Source": "hirunews",
       "Timestamp": "Sunday, 18 April 2021 - 7:40",
       "Headline": "බස්නාහිර දහම් පාසල් අද සිට විවෘතයි",
       "News Content": "කොරෝනා අවදානම හේතුවෙන් මාස හතක් තිස්සේ වසා දමා තිබුණු බස්නාහිර පළාතේ දහම් පාසල් අද යළි විවෘත කෙරෙනවා.\nසෞඛ්‍ය මාර්ගෝපදේශයන්ට යටත්ව දහම් පාසල්වල කටයුතු සිදුකළ යුතු බවයි බෞද්ධ කටයුතු දෙපාර්තමේන්තුව සඳහන් කළේ.\nඒ අනුව දහම් පාසල් පැමිණෙන සියලු සිසුන් සහ ගුරුවරුන් මුහුණු ආවරණ පැළඳීම, නිතර දෑත් පිරිසිදු කර ගැනීම සහ එකිනෙකා අතර දුරස්ථභාවය පවත්වා ගනිමින් කටයුතු කිරීම අනිවාර්ය වනවා.\nඑමෙන්ම 2 වන වාරය සඳහා දිවයින පුරා සියලු පාසල් හෙට විවෘත කිරීමට නියමිතව තිබෙනවා. අධ්‍යාපන අමාත්‍යංශයේ ලේකම් මහාචාර්ය කපිල පෙරේරා හිරු ප්‍රවෘත්ති අංශයට ප්‍රකාශ කළේ පළමු පාසල් වාරය තුල ක්‍රියාත්මක වූ චක්‍රලේඛයේ සඳහන් වන සෞඛ්‍ය මාර්ගෝපදේශයන්ට අනුකූලව හෙට දිනයේදී පාසල් ආරම්භ කෙරෙන බවයි.",
       "URL": "https://www.hirunews.lk/268746/බස්නාහිර-දහම්-පාසල්-අද-සිට-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=2013"
}