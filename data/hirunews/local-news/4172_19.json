{
       "Source": "hirunews",
       "Timestamp": "Thursday, 14 December 2017 - 13:41",
       "Headline": "දුව වෙනුවෙන් ජීවත් වූ පියා මුහුදට බිලිවෙයි",
       "News Content": "තංගල්ල- මාවැල්ල- ගල්බොක්ක ප්‍රදේශයේ  මුහුදේ ගිලී ප්‍රියදර්ශන විජේතුංග නමැති 45 හැවිරිදි තිදරු පියෙකු මියගොස් තිබෙනවා.\nඔහු \"දුෂාන් පුතා 01\" යාත්‍රාවෙන් මාළු ඇල්ලීම සඳහා තවත් ධීවරයන් 4දෙනෙකු ද සමග මුහුදු ගොස් ඇත්තේ පෙරේදා(12)යි.\nපසුව මුහුදේ දී සැටලයිට් ක්‍රියා විරහිත වීම නිසා යළිත් මාවැල්ල- ගල්බොක්ක මුහුදු ප්‍රදේශයට යාත්‍රාව රැගෙනවිත් ඇති බව සඳහන්.\nමෙම යාත්‍රාව ගොඩබිමට මීටර් 200ක් පමණ දුරින් නැංගුරම් ලා තිබුනා.\nඊයේ(13) දහවල් මුහුණු ආවරණ පැළඳ යාත්‍රාවේ සිට ගොඩබිමට පිහිනා එන අතරතුර මෙසේ දියේ ගිලි තිබෙනවා.\nමෙම ධීවරයා හොඳින් පිහිනීමේ හැකියාව ඇති අයෙකු බවයි වාර්තාවන්නේ.\nමොහුගේ බිරිඳ හා වැඩිමහල් දරුවන් දෙදෙනා සුනාමි ව්‍යසනයේ දී මෙලොව හැරගොස් තිබෙනවා.\nඑතැන් පටන් චාමිකා නම් වන 15 හැවිරිදි බාල දියණිය ද රැකබලා ගනිමින් ඔහු ජීවත් වී තිබෙන බවයි හිරු වාර්තාකරු කියා සිටියේ.",
       "URL": "https://www.hirunews.lk/178372/දුව-වෙනුවෙන්-ජීවත්-වූ-පියා-මුහුදට-බිලිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4172"
}