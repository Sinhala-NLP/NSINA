{
       "Source": "hirunews",
       "Timestamp": "Saturday, 01 June 2019 - 7:27",
       "Headline": "රජයට සහ විපක්ෂයට සුරේෂ් ප්‍රේමචන්ද්‍රන්ගෙන් දොස්",
       "News Content": "පාස්කු ඉරිදා සිද්ධිය සම්බන්ධයෙන් පරීක්ෂණ පවත්වන පාර්ලිමේන්තු තේරීම්කාරක සභාව පටු දේශපාලන අරමුණු මූලික කරගෙන සිදුවන්නක් බව ඊ.පී.ආර්.එල්.එෆ් පක්ෂය පවසනවා.\nඑහි නායක, හිටපු පාර්ලිමේන්තු මන්ත්‍රී සුරේෂ් ප්‍රේමචන්ද්‍රන් මේ බව කියා සිටියේ ඊයේ (31) යාපනයේදී මාධ්‍ය වෙත අදහස් දක්වමින්.\n\"පටු දේශපාලන අරමුණු මූලික කරගෙන තමයි කාරක සභා සහ අනෙකුත් ක්‍රියාකාරකම් සිදුවෙන්නේ. දැනට සිදුවෙන ක්‍රියාමාර්ග ගැන බලද්දී රජය සහ විපක්ෂය තමන්ගේ දේශපාලන අරමුණු වෙනුවෙන් ක්‍රියාත්මක වෙනවා කියලයි අපට හැගෙන්නේ. පාස්කු ඉරිදා සිදුවූ සිදුවීමෙන් පුද්ගලයින් 200 ක් 300 ක් පමණ මියගියා. ගොඩක් අය තුවාල වෙලත් තියෙනවා. මියගිය සහ තුවාල වූවන් අතර, විදේශිකයින් පවා සිටිනවා කියලයි වාර්තා වුණේ. මේ වගේ තත්ත්වයක් තුල මේ සිද්ධිය මේ ආකාරයෙන් අත්හදා බැලීම හරිද කියලා රජය තීරණය කරන්න ඕනා. පටු දේශපාලන අරමුණු වෙනුවෙන් මේක සිදුනොකර සිදුවූ සිද්ධිය ගැන අවධානය යොමුකරලා ඊට සාධාරණයක් ඉෂ්ඨ වෙන විදිහට කටයුතු කළ යුතුයි කියලා තමයි අපේ අදහස..\"",
       "URL": "https://www.hirunews.lk/217489/රජයට-සහ-විපක්ෂයට-සුරේෂ්-ප්‍රේමචන්ද්‍රන්ගෙන්-දොස්",
       "Category": "Local News",
       "Parent URL": "https://www.hirunews.lk/local-news.php?pageID=3324"
}