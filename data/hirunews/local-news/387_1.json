{
       "Source": "hirunews",
       "Timestamp": "Thursday, 27 April 2023 - 15:08",
       "Headline": "ලොව උසම දුම්රිය පාලම දකුණු ආසියාවෙන්",
       "News Content": "ලොව උසම දුම්රිය පාලම විවෘත කිරීම සඳහා සියළු කටයුතු සූදානම් බව ඉන්දීය ප්‍රවාහන කටයුතු භාර අමාත්‍ය  Vijay Kumar Singh ප්‍ර්‍රකාශයක් නිකුත් කරමින් සඳහන් කර තිබෙනවා.\nචෙනාබ් ගඟ හරහා ළඟදීම විවෘත කිරීමට නියමිත මෙම පාලම ලෝකයේ උසම දුම්රිය පාලම බවයි වාර්තා වන්නේ.\nපැරිසියේ අයිෆල් කුළුණට වඩා වැඩි උසකින් යුත් මෙම පාලම ඉදි කිරීම මගින් නායයාම, හිමපතනය, ජල ගැලීම් සහ ගස් කඩා වැටීම් වැනි ප්‍රවාහන කටයුතු සඳහා භාදා අවම කර ගැනීමට හැකි වන බවයි මෙහි ඉදිකිරීම් භාර ඉංජිනේරු සමාගම ප්‍රකාශ කර තිබෙන්නේ.\nඕනෑම කාලයකට සරිලන ලෙස ඉදිකිරීමට යන මෙම පාලම දකුණු ජම්මු කාශ්මීරයේ ස්‍රී නගර් දිස්ත්‍රික්කයේ සිට ඉන්දීය අගනුවර දක්වා හැකි ඉක්මනින් සාදා නිම කිරීමටයි පියවරගෙන තිබෙනවා.\n1999 වර්ශයේ දී පාලම ඉදිකිරීමේ කටයුතු ආරම්භ කර ඇති අතර මෙය නිම කිරීම සඳහා වැය වී ඇති මුළු මුදල ඩොලර් මිලියන 168ක්.\nඋදම්පූර්-ශ්‍රීනගර්-බැරමුල්ල රේල් ලින්ක් ව්‍යාපෘතියේ (USBRL) කොටසක් වන් මෙය ඉන්දීය දුම්රිය මාර්ග ඉදිකිරීම් ඉතිහාසයේ අභියෝගාත්මකම ඉදිකිරීමක් වන බවයි වාර්තා වන්නේ.\nපැරිසියේ අයිෆල් කුළුණට වඩා උස පාලමක් දකුණු ආසියාවෙන්",
       "URL": "https://www.hirunews.lk/333592/ලොව-උසම-දුම්රිය-පාලම-දකුණු-ආසියාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=387"
}