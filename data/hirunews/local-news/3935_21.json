{
       "Source": "hirunews",
       "Timestamp": "Sunday, 20 May 2018 - 19:53",
       "Headline": "නොදැනුවත්ව සිටි දිනයක් ගැන ඇමති දුමින්ද කියයි",
       "News Content": "තඹුත්තේගම - ආයුර්වේද රෝහලේ නව වාට්ටු සංකීර්ණය විවෘත කිරීමට යොදා ගෙන තිබූ දිනය තමන් දැනුවත්ව නොසිටි බව අමාත්‍ය දුමින්ද දිසානායක ප්‍රකාශ කළා.\nපසුගිය 14 වනදා ප්‍රදේශවාසීන් විසින් එම නව වාට්ටු සංකීර්ණය සහ බාහිර රෝගී අංශය විවෘත කළේ දේශපාලනඥයින්ගේ අත්තනෝමතික ක්‍රියා හේතුවෙන් එය දිගින් දිගටම කල් දැමීමට විරෝධය පල කරමින්.\nඑහිදී ප්‍රදේශවාසීන් චෝදනා කළේ අමාත්‍ය දුමින්ද දිසානායක මෙම උත්සවයට සහභාගි නොවූයේ සමරු ඵලකයේ ඔහුගේ නම නොතිබීම නිසා බවයි.\nකෙසේ වෙතත්, එය යළි පෙරේදා විවෘත කෙරුණේ අමාත්‍ය දුමින්ද දිසානායක සහ උතුරුමැද පළාත් ආණ්ඩුකාර එන්.පී. ජයසිංහගේ ප්‍රධානත්වයෙන්.",
       "URL": "https://www.hirunews.lk/191180/නොදැනුවත්ව-සිටි-දිනයක්-ගැන-ඇමති-දුමින්ද-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3935"
}