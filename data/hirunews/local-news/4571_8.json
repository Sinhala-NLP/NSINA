{
       "Source": "hirunews",
       "Timestamp": "Sunday, 09 April 2017 - 14:57",
       "Headline": "12 හැවිරිදි දැරියක් දූෂණයකර මරා දැමු දූෂකයාට මරණ දඬුවම (ඡායාරූප)",
       "News Content": "2012 වසරේදී යාපනය, ඩෙල්ෆ් දූපතේදී 12 හැවිරිදි දැරියක් අමාණුෂික ලෙස දූෂණයකර මරා දැමීමේ චෝදනාවට වරදකරු වූ පුද්ගලයෙකුට යාපනය මහාධිකරණ විසින් පසුගියදා (07) මරණ දඩුවම නියම කෙරුණා.\nමෙසේ මරණ දඩුවම නියම වී ඇත්තේ ඩෙල්ෆ් දූපතේම පදිංචි 31 හැවිරිදි පුද්ගලයෙකුට බවයි අප වාර්තාකරු පැවසුවේ.\nඩෙල්ෆ් දූපතේ පදිංචි 12 හැවිරිදි දැරියක්  ඇයගේ නිවස තුල දූෂණයකර පසුව ඇයගේ හිසට ගල් පහරක් එල්ලකර මෙලෙස  ඝාතනයකර ඇති බවයි වාර්තා වන්නේ.\nඅදාල සිදුවීම දුටු  කාන්තාවක් ඒ බව චුන්නාකම් පොලීසියට දැනුම් දීමෙන් අනතුරුව පොලීසිය විසින් අදාල සැකකරු අත්අඩංගුවට ගෙන තිබුණා.\nමෙහිදී වරදකරු වූ පුද්ගලයාට මරණ දඩුවමට අමතරව රුපියල් 25000 ක නඩු ගාස්තුවක්ද දැරියගේ පවුල් වෙතට රුපියල් ලක්ෂ 10 ක වන්දි මුදලක්ද ගෙවීමට යාපනය මහාධිකරණ විනිසුරු විසින් නියෝගකර තිබෙනවා.\nඡායාරූප - වන්නි රොමේෂ් මදුසංක",
       "URL": "https://www.hirunews.lk/158840/12-හැවිරිදි-දැරියක්-දූෂණයකර-මරා-දැමු-දූෂකයාට-මරණ-දඬුවම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4571"
}