{
       "Source": "hirunews",
       "Timestamp": "Friday, 25 August 2023 - 19:51",
       "Headline": "''කොඇමොක්සික්ලෙව්'' ප්‍රතිජීවක ඖෂධයේ  කාණ්ඩ තුනක් ඉවතට",
       "News Content": "ශ්‍රී ලංකාවේ නිෂ්පාදිත ''කොඇමොක්සික්ලෙව්'' ප්‍රතිජීවක ඖෂධයේ තවත් කාණ්ඩ තුනකට අයත් තත්ත්වයෙන් බාල බව තහවුරු වී තිබෙනවා.\nමේ හේතුවෙන් වෛද්‍ය සැපයුම් අංශය මෙම ඖෂධය භාවිතයෙන් ඉවත් කරන ලෙස රෝහල්වලට දැනුම් දී ඇති බව සඳහන් වෙනවා.\nකොඇමොක්සික්ලෙව් ඖෂධය ස්වසන පද්ධතිය ආශ්‍රිත රෝග ඇතුළු බැක්ටීරියා රෝග සඳහා මෙරට බහුලව භාවිතා කරන ඖෂධයක් වන අතර ළමා රෝගවල දී පළමු පෙළ ඖෂධයක් ලෙස භාවිතා වෙනවා.\nමීට පෙර අවස්ථාවක ද මෙම ප්‍රතිජීවක ඖෂධය තත්ත්වයෙන් බාල ඖෂධක් බවට තහවුරු වී ඇති බව වාර්තා වෙනවා.\nමෙම ඖෂධය නිෂ්පාදනය කරනු ලබන්නේ කළුතර ප්‍රදේශයේ සමාගමක් විසින්.\nමේ පිළිබඳව ලෝක සෞඛ්‍ය සංවිධානයෙන් මෙරටින් මෙම ඖෂධය ගැන පර්යේෂණ වාර්තාවක් ඉල්ලා තිබෙන බවයි සඳහන් වන්නේ.",
       "URL": "https://www.hirunews.lk/346103/කොඇමොක්සික්ලෙව්-ප්‍රතිජීවක-ඖෂධයේ-කාණ්ඩ-තුනක්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=72"
}