{
       "Source": "hirunews",
       "Timestamp": "Monday, 13 January 2020 - 12:45",
       "Headline": "පිරිමි දරුවෙකු ලිංගික අපයෝජනයට ලක් කළ පුද්ගලයෙකුට වසර 30ක සිර දඬුවම්",
       "News Content": "බාල වයස්කාර පිරිමි දරුවෙකු බරපතල ලිංගික අපයෝජනයට ලක් කිරීම ඇතුලු චෝදනා තුනකට වරදකරු වූ පුද්ගලයෙකුට කොළඹ මහාධිකරණ විනිසුරු ශෂී මහේන්ද්‍රන් අද (13) බරපතල වැඩ සහිත වසර 30 ක සිර දඬුවමක් නියම කළා.\nඑමෙන්ම මොහුට රුපියල් 30,000 ක දඩ මුදලක්ද නියම කළ විනිසුරුවරයා අපයෝජනයට ලක්වූ පිරිමි දරුවාට රුපියල් ලක්ෂ 6 ක වන්දියක් ගෙවන ලෙසයි නියෝග කළේ.\nඑම වන්දිය නොගෙවන්නේ නම් තවත් වසර 6 ක සිර දඬුවම් නියම කරන බවද විනිසුරුවරයා දැනුම් දුන්නා.\nමෙලෙස දඬුවම් නියම වූයේ කිරුළපන ප්‍රදේශයේ පදිංචි ව්‍යාපාරිකයෙකුට වන අතර, 2013 වසරේ නොවැම්බර් මස සිට 2014 නොවැම්බර් මස දක්වා වසරකට ආසන්න කාලයක් මොහු මෙම පිරිමි දරුවා බරපතල ලිංගික අපයෝජනයට ලක් කර තිබුණා.\nමේ අතර හෙරොයින් ජාවාරමේ නිරත වීමේ චෝදනාවට වරදකරු වූ පුද්ගලයෙකුට කොළඹ මහාධිකරණය අද (13) මරණ දඬුවම ලබා දුන්නා.\nමාළිගාවත්ත ප්‍රදේශයේ පදිංචිි 35 හැවිරිදි අදාළ පුද්ගලයා 2016 වසරේදී හෙරොයින් ග්‍රෑම් 13.23 ක් ළඟ තබාගෙන ජාවාරමේ යෙදුනු බවටයි චෝදනා එල්ලවූයේ.",
       "URL": "https://www.hirunews.lk/232202/පිරිමි-දරුවෙකු-ලිංගික-අපයෝජනයට-ලක්-කළ-පුද්ගලයෙකුට-වසර-30ක-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=2956"
}