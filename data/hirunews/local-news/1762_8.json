{
       "Source": "hirunews",
       "Timestamp": "Wednesday, 11 August 2021 - 8:14",
       "Headline": "2020 ලොව වැඩිම බාගත කළ මෘදුකාංගය - ටික් ටොක්",
       "News Content": "පසුගිය 2020 වසරේ ලොව වැඩිම බාගත කළ මෘදුකංග යෙදවුම චීන බයිට් ඩාන්ස් සමාගමේ ටික් ටොක් බව  ඩිජිටල් යෙදවුම් පිළිබඳ විශ්ලේෂණ ආයතනයක් ඊයේ නිවේදනය කළා.\nඑමගින් 2018 වසරේ සිට ලොව වැඩිම බාගත කළ මෘදුකාංග යෙදවුම් ප්‍රකාශයට පත්කරන අතර මෙතෙක් එහි මුල් තැන හිමිව තිබුණේ ෆේස්බුක් - මැසෙන්ජර් යෙදවුමටයි.\nචීන විඩියෝ හුවමාරු යෙදවුමක් වන ටික් ටොක් මෙවර ද එම ලයිස්තුවේ පළමු යෙදවුම් 5 ට ඇතුළත් ෆේස්බුක් සාමගම සතු නොවන එකම යෙදවුමයි.\nකෙසේ නමුත්, ෆේස්බුක් , වට්ස්ඇප්, ඉන්ස්ටග්‍රෑම්, සහ මැසෙන්ජර් යන ෆේස්බුක් සමාගම සතු යෙදවුම් වඩාත්ම බාගත කළ යෙදවුම් ලැයිස්තුවේ මුල් ස්ථාන 5 ට ඇතුළත්.\nපසුගිය වසරේදි ලොව පුරා රටවල් රැසක ජනප්‍රිය මෘදුකාංග යෙදවුමක් වන ටික් ටොක් හිටපු ඇමරිකානු ජනාධිපති ඩොනල්ඩ් ට්‍රම්ප් විසින් ඒ රට තමනම් කිරිමේ නියෝගයක් නිකුත් කළා.\nඑහෙත් ඉන් පසුවද ටික්ටොක් යෙදවුමේ ජනප්‍රියත්වය තවදුරටත් ඉහළ ගොස් තිබෙනවා.\nකෙසේ නමුත් වත්මන් ජනපති ජෝ බයිඩ්න්ගේ පරිපාලනය විසින් ඇමරිකාව තුළ ටික්ටොක් තහනම ඉවත් කර තිබෙනවා.",
       "URL": "https://www.hirunews.lk/279397/2020-ලොව-වැඩිම-බාගත-කළ-මෘදුකාංගය-ටික්-ටොක්",
       "Category": "Local News",
       "Parent URL": "https://www.hirunews.lk/local-news.php?pageID=1762"
}