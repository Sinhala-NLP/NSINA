{
       "Source": "hirunews",
       "Timestamp": "Saturday, 26 October 2019 - 18:34",
       "Headline": "පාර්ලිමේන්තු ට්විටර් ගිණුමට සයිබර් ප්‍රහාරයක්",
       "News Content": "ශ්‍රී ලංකා පාර්ලිමේන්තුවේ නිළ ට්විටර් ගිණුමට සයිබර් ප්‍රහාරයක් එල්ල වී තිබෙනවා.\nඊයේ රාත්‍රියේ එල්ල වූ එම ප්‍රහාරය හේතුවෙන් මිනිත්තු 25කට ආසන්න කාලයක් පාර්ලිමේන්තු ට්විටර් ගිණුමේ පළ කර තිබූ අදහසකට ප්‍රතිචාර ලෙස නිරුවත් ඡායාරූප ආදිය එක් කර තිබූ බවයි වාර්තා වන්නේ.\nමේ පිළිබදව පාර්ලිමේන්තු සන්නිවේදන ඒකකය දැනුවත් වීමෙන් පසු එය වහාම යථාවත් කිරීමට කටයුතු කළ බවයි පාර්ලිමේන්තු සන්නිවේදන අධ්‍යක්ෂවරයා හිරු ප්‍රවෘත්ති අංශයට කියා සිටියේ.\nඒ අනුව එහි තිබූ අනව්‍යශ ඡායාරූප ඉවත් කර තිබෙනවා.\nමෙය කවුරුන් විසින් සිදුකළේ ද යන්න පිළිබදව මෙතෙක් තහවුරු වී නොමැති බවයි පාර්ලිමේන්තු සන්නිවේදන ඒකකය කියා සිටියේ.",
       "URL": "https://www.hirunews.lk/227038/පාර්ලිමේන්තු-ට්විටර්-ගිණුමට-සයිබර්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=3078"
}