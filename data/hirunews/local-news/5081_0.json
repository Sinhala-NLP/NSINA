{
       "Source": "hirunews",
       "Timestamp": "Wednesday, 20 April 2016 - 14:24",
       "Headline": "නව පොලිස්පති ලෙස පුජීත් ජයසුන්දර ජනපති අතින් පත්වීම් ලබයි",
       "News Content": "මෙරට 34 වන පොලිස්පතිවරයා ලෙස ජ්‍යෙෂ්ඨ නියෝජ්‍ය පොලිස්පති පූජිත් ජයසුන්දර  ජනාධිපති මෛත්‍රිපාල සිරිසේන විසින් පත්කර තිබෙනවා.\nජනාධිපති මාධ්‍ය අංශය සඳහන් කළේ ඊට අදාළ පත්වීමේ ලිපිය අද ජනාධිපති කාර්යාලයේදී නව පොලිස්පතිවරයා වෙත ලබාදීම සිදුකළ බවයි.\nහිස්වූ පොලිස්පති ධුරය සඳහා ජනාධීපතිවරයා විසින් ව්‍යවස්ථා සභාවට ජ්‍යෙෂ්ඨ නියෝජ්‍ය පොලිස්පතිවරු තුන්දෙනෙකුගේ නම් යෝජනා කර තිබුණා.\nපසුගිය සඳුදා ව්‍යවස්ථා සභාව රැස්වූ අතර, එහිදී ජ්‍යෙෂ්ඨ නියෝජ්‍ය පොලිස්පති පූජිත් ජයසුන්දරගේ නම පොලිස්පති ධුරය සඳහා යෝජනා කෙරුණා.",
       "URL": "https://www.hirunews.lk/131315/නව-පොලිස්පති-ලෙස-පුජීත්-ජයසුන්දර-ජනපති-අතින්-පත්වීම්-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=5081"
}