{
       "Source": "hirunews",
       "Timestamp": "Wednesday, 19 October 2022 - 11:29",
       "Headline": "දුෂ්මන්ත වෙනුවට කසුන්",
       "News Content": "ශ්‍රී ලංකාවේ සුපිරි වේගපන්දු යවන ක්‍රීඩක දුෂ්මන්ත චමීරට විස්සයි විස්ස ලෝක කුසලාන තරගාවලිය අහිමිවී තිබෙනවා.\nශ්‍රී ලංකා ක්‍රිකට් වෛද්‍ය කමිටුවේ ප්‍රධානී ජ්‍යෙෂ්ඨ මහාචාර්ය අර්ජුන ද සිල්වා කියා සිටියේ ඔහුගේ වළලුකර ආශ්‍රිතව ඇතිවූ ආබාධය ඊට හේතුව බවයි.\nවිස්සයි විස්ස ලෝක කුසලාන ක්‍රිකට් තරගාවලියේ එක්සත් අරාබි එමීර් කණ්ඩායමට එරෙහිව ඊයේ පැවති තරඟයේදී දුෂ්මන්ත චමීර ආබාධයට ලක්වුණා.\nමීට අමතරව වේග පන්දු යවන ක්‍රීඩක ඩිල්ෂාන් මධුසංක 15 වනදා පැවති පුහුණුවීම්වලදී ආබාධයකට ලක්වීම හේතුවෙන් ඔහු වෙනුවට බිනුර ප්‍රනාන්දු කණ්ඩායමට ආදේශ කර තිබෙනවා.\nදුෂ්මන්ත චමීර වෙනුවට වේග පන්දු යවන ක්‍රීඩක කසුන් රාජිත කණ්ඩායටම එක්වීමට නියමිත බවයි වාර්තා වන්නේ.",
       "URL": "https://www.hirunews.lk/318254/දුෂ්මන්ත-වෙනුවට-කසුන්",
       "Category": "Local News",
       "Parent URL": "https://www.hirunews.lk/local-news.php?pageID=793"
}