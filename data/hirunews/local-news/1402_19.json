{
       "Source": "hirunews",
       "Timestamp": "Monday, 24 January 2022 - 14:36",
       "Headline": "ඔමික්‍රොන් මර්දනයට නිසි පරිදි ජනතාව දැනුවත් කරන්න - රනිල් රජයෙන් ඉල්ලයි (වීඩියෝ)",
       "News Content": "ඔමික්‍රොන් ව්‍යාප්තිය සම්බන්ධයෙන් ජනතාවට සත්‍ය තොරතුරු ඉදිරිපත් කිරීමට රජය පියවර ගත යුතු බව, එක්සත් ජාතික පක්ෂ නායක රනිල් වික්‍රමසිංහ පවසනවා.\nඔහු මේ අදහස් පළ කළේ බියගම පැවති වැඩසටහනකදී යි.\nමේ වනවිට රට පුරා ශීඝ්‍රයෙන් ව්‍යාප්ත වෙමින් පවතින ඩෙල්ටා වෛරස ප්‍රභේදයට අමතරව ඔමික්‍රොන් වෛරසය සම්බන්ධයෙන් වැඩි අවධානයක් යොමු කරමින් රජය විසින් වහාම ජනතාව දැනුවත් කළ යුතු අතර, එහිදී ජනතාවට ඔමික්‍රොන්වලින් ආරක්ෂා වීමට ගත යුතු පියවර සම්බන්ධයෙන් ද නිසි උපදෙස් ලබාදීම සිදු කළ යුතු බවත් පාර්ලිමේන්තු මන්ත්‍රී රනිල් වික්‍රමසිංහ පවසනවා.\nඑමෙන්ම පවතින තත්ත්වය යටතේ මෙම වෛරස ව්‍යාප්තිය තවත් දෙවසරක පමණ කාලයක් පැවතීමේ ඉඩ ප්‍රස්ථාව ඇති බව ද හෙතෙම ප්‍රකාශ කළා.",
       "URL": "https://www.hirunews.lk/294989/ඔමික්‍රොන්-මර්දනයට-නිසි-පරිදි-ජනතාව-දැනුවත්-කරන්න-රනිල්-රජයෙන්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1402"
}