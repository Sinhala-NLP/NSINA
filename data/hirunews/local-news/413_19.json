{
       "Source": "hirunews",
       "Timestamp": "Saturday, 15 April 2023 - 9:52",
       "Headline": "ජනපති, අගමැති තනතුර සජිත්ට දෙන බවට ප්‍රචාරය වන පුවත අසත්‍යක් -  මනෝ ගනේෂන්",
       "News Content": "එක්සත් ජාතික පක්ෂයත්, සමගි ජන බලවේගයත් එක සංධානයකට ගැනීමට ජනාධිපති රනිල් වික්‍රමසිංහ සමග සාකච්ඡා පැවැත්වූ බව සත්‍යක් බව මනෝ ගනේෂන් පවසනවා.\nඑමෙන්ම මේ සාකච්ඡාවේ කිසිදු අවස්ථාවක අගමැති තනතුර පිළිබදව කතා නොකළ බවත්, ඒ ගැන අදහස් ඉඅදිරිපත් කිරීමට ඉක්මන් වැඩිය යන අවබෝධය තමා තුළ තිබුණ බවයි ඔහු පවසන්නේ.\nකෙසේ වෙතත් මේ සංධානගත වීම පිළිබඳ, විපක්ෂ නායක හා සමගි ජන බලවේගයේ නායක සජිත් ප්‍රේමදාස මහතාගේ පාර්ශවයෙන් කිසිදු යහපත් ප්‍රතිචාරයක් ලැබී නැහැ.\nඒ හේතුවෙන් එම සාකච්ඡාව ඉදිරියට ගෙනයෑම අත්හිටුවා දැමූ බව ද ඔහු පැවසුවා.\nඑසේ තිබිය දී, ජනාධිපති රනිල් වික්‍රමසිංහ, විපක්ෂ නායක සජිත් ප්‍රේමදාසට අගමැති තනතුර ලබා දීමට සූදානම් බවට මා හරහා පණිවිඩයක් ලබා දී ඇතැයි පවසමින් ඇතැම් මාධ්‍යයන් විසින් ගෙන යන ප්‍රචාරය සම්පූර්ණයෙන්ම අසත්‍යක් බව ද මනෝ ගනේෂන් පවසනවා.\nඔහු වැඩිදුරටත් පවසන්නේ තමන් පණිවිඩකරුවන් නොවෙන බවත්, සද්භාවයෙන් මතවාදීව යම් සාකච්ඡාවක දී මැදිහත්කරුවකු ලෙස ඉදිරිපත් වීමට හැකියාවක් ඇතැත් පණිවිඩකරුවාගේ භූමිකාව තමන් විසින් නොකරන බවයි.",
       "URL": "https://www.hirunews.lk/332560/ජනපති-අගමැති-තනතුර-සජිත්ට-දෙන-බවට-ප්‍රචාරය-වන-පුවත-අසත්‍යක්-මනෝ-ගනේෂන්",
       "Category": "Local News",
       "Parent URL": "https://www.hirunews.lk/local-news.php?pageID=413"
}