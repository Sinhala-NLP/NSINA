{
       "Source": "hirunews",
       "Timestamp": "Wednesday, 22 December 2021 - 15:44",
       "Headline": "තවත් ඔමික්‍රෝන් ආසාදිතයන් 3ක් හඳුනා ගැනේ (වීඩියෝ)",
       "News Content": "ශ්‍රී ලංකාවෙන් තවත් ඔමික්‍රෝන් ආසාදිතයන් 3 දෙනෙකු හඳුනාගෙන තිබෙනවා.\nඒ අනුව මෙරටින් මේ දක්වා හමුවී ඇති සමස්ත ඔමික්‍රෝන් ආසාදිතයන් සංඛ්‍යාව 7ක්.\nවිදේශ රටවල සිට පැමිණි මෙම පුද්ගලයින් තිදෙනා හඳුනාගෙන ඇත්තේ වෛද්‍ය පර්යේෂණ ආයතනය සිදුකළ ජාන විශ්ලේෂණ පරීක්ෂණවලට අනුවයි.\nමීට පෙර හමුවූ ආසාදිතයන්ගෙන් එක් අයෙක් දිවයිනෙන් බැහැරව ගොස් ඇති බවට වාර්තා වුණා.\nඅදාළ පුද්ගලයා දින 3ක සංචාරයක් සඳහා දිවයිනට පැමිණි ඉන්දීය ජාතිකයෙකු බවයි සෞඛ්‍ය අංශ වාර්තා සඳහන් කළේ.\nමේ අනුව දිවයින තුල දැනට තහවුරු වී ඇති ඔමික්‍රෝන් ආසාදිතයන් 6 දෙනෙකු සිටිනවා.\nමේ අතර, කොරෝනා ආසාදනය වී සිටි තවත් පුද්ගලයින් 311 දෙනෙකු සුවය ලබා තිබෙනවා.\nඒ අනුව සුවය ලැබූ සමස්ත කොරෝනා ආසාදිත සංඛ්‍යාව 558,226ක්.",
       "URL": "https://www.hirunews.lk/291828/තවත්-ඔමික්‍රෝන්-ආසාදිතයන්-3ක්-හඳුනා-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1476"
}