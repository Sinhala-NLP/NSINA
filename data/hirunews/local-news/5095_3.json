{
       "Source": "hirunews",
       "Timestamp": "Sunday, 10 April 2016 - 7:01",
       "Headline": "අගමැති යළි දිවයිනට",
       "News Content": "චීනයේ නිල සංචාරය නිමා කරමින් අග්‍රාමාත්‍ය රනිල් වික්‍රමසිංහ මහතා ඇතුලු ධුත පිරිස දිවයිනට පැමිණ තිබෙනවා.\nඅප ගුවන්තොටුපල වාර්තාකරු සඳහන් කලේ අග්‍රාමාත්‍යවරයා ඇතුලු පිරිස අද අලුයම 12.15 ට පමණ තායි ගුවන් සේවයේ යානයකින් කටුනායකට පැමිණි බවයි.\nරනිල් වික්‍රමසිංහ මහතාගේ චීන සංචාරයේදී ලංකාවේ සංවර්ධනයට වැදගත් වන සාකච්ඡා රැසක් සිදුව තිබුනා.\nපෝට් සිටි හෙවත් කොළඹ වරාය නගර ව්‍යාපෘතිය හේතුවෙන් සාර්ක් කලාපයේ අනෙකුත් රටවල ආරක්ෂාවට තර්ජනයක් වීමට කිසිසේත් ඉඩ නොතබන බවයි අග්‍රාමාත්‍ය රනිල් වික්‍රමසිංහ ප්‍රකාශ කලේ.\nඅග්‍රාමාත්‍යවරයා මේ බව කියා සිටියේ චීනයේ තුන්දින නිල සංචාරයේ ප්‍රගතිය පිළිබඳව දැනුවත් කිරීම සඳහා බීජිං නුවරදී පැවති මාධ්‍ය හමුවකදීයි.",
       "URL": "https://www.hirunews.lk/130519/අගමැති-යළි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=5095"
}