{
       "Source": "hirunews",
       "Timestamp": "Friday, 10 July 2020 - 6:48",
       "Headline": "එක්සත් අරාබි එමීර් රාජ්‍යයේ සිරවී සිටි ශ්‍රී ලාංකිකයන් 278ක් රැගත් විශේෂ යානයක් දිවයිනට (වීඩියෝ)",
       "News Content": "කොවිඩ් 19 ගෝලීය වසංගය හේතුවෙන් එක්සත් අරාබි එමීර් රාජ්‍යයේ රැදී සිටි ශ්‍රී ලාංකිකයන් 278 දෙනෙකු රැගත් ශ්‍රී ලන්කන් ගුවන් සේවයේ විශේෂ ගුවන් යානයක් අද අලූයම කටුනායක ගුවන් තොටුපළ වෙත ළඟා වුණා.\nඑරට රැකියා සඳහා ගොස් සිටි එම ශ්‍රී ලාංකිකයන් රැගත් යූ.එල් 226 දරණ විශේෂ ගුවන් යානය අලූයම 4.50ට පමණ කටුනායක ගුවන් තොටුපළ වෙත පැමිණි බවයි හිරු ගුවන් තොටුපළ වාර්තාකරු සඳහන් කළේ.\nමේ අතර, දෝහා - කටාර් සිට විදේශීය නැවක සේවය කිරීම සඳහා විදෙස් නාවිකයන් 24 දෙනෙකු ද අද අලූයම කටුනායක ගුවන් තොටුපළ වෙත පැමිණ ඇත්තේ කටාර් ගුවන් සේවයට අයත් යානයකින්.\nඑමෙන්ම, ජපානයේ රැදී සිටි ශ්‍රී ලාංකිකයන් 5 දෙනෙකු ද යූ.එල්. 455 දරණ ශ්‍රී ලන්කන් ගුවන් සේවයට අයත් යානයෙන් නරීටා ගුවන් තොටුපළේ සිට අද අලූයම 4.10ට පමණ කටුනායක ගුවන් තොටුපළ වෙත පැමිණියා.\nකටුනායක ගුවන් තොටුපළ වෙත පැමිණි මොවුන් සියළු දෙනාම පී,සී.ආර්. පරීක්ෂණ සඳහා යොමු කර තිබෙනවා.",
       "URL": "https://www.hirunews.lk/245113/එක්සත්-අරාබි-එමීර්-රාජ්‍යයේ-සිරවී-සිටි-ශ්‍රී-ලාංකිකයන්-278ක්-රැගත්-විශේෂ-යානයක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2597"
}