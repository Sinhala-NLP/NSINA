{
       "Source": "hirunews",
       "Timestamp": "Wednesday, 14 October 2020 - 21:03",
       "Headline": "රට වෙනුවෙන් හිරු - හිරු සහන යාත්‍රා ක්‍රියාන්විතය සුව විරුවන් වෙනුවෙන් පෙරට එයි (වීඩියෝ)",
       "News Content": "කොවිඩ් 19 වෛරසය ව්‍යාප්ත වීමත් සමඟ ක්‍රියාත්මක රට වෙනුවෙන් හිරු සහන යාත්‍රා ක්‍රියාන්විතය අදත් ක්‍රියාත්මක කෙරුණා.\nකොවිඩ් මර්දන මෙහෙයුම්වල නිරත සෞඛ්‍ය අංශ සාමාජිකයින් වෙනුවෙන් මෙවර හිරු සහන යාත්‍රාවේ අවදානය යොමුව තිබෙනවා.\nඅපේ රට විවිධ අපදාවන්වලට මුහුණ දුන් අවස්ථාවලදී රටේ ජනතාව වෙනුවෙන් පෙරමුණ ගන්නා හිරු සහන යාත්‍රා ක්‍රියාන්විතය ගම් නගර සිසාරා ක්‍රියාත්මක වුයේ කොවිඩ් 19 වෛරස ව්‍යාප්ත විමත් සමඟ දුෂ්කරතා රැසකට මුහුණ පා සිටින අපේම ජනතාවගේ සුව සහනය මුඛ්‍ය පරමාර්ථය කරගනිමින්.\nඒ අනුව වතුපිටිවල මූලික රෝහලේ කාර්ය මණ්ඩලය වෙත ආරක්ෂක ඇඳුම් කට්ටල සහ මුව ආවරණ තොගයක් බෙදාදීම අද සිදුකෙරුණා.",
       "URL": "https://www.hirunews.lk/252557/රට-වෙනුවෙන්-හිරු-හිරු-සහන-යාත්‍රා-ක්‍රියාන්විතය-සුව-විරුවන්-වෙනුවෙන්-පෙරට-එයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2389"
}