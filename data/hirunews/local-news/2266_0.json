{
       "Source": "hirunews",
       "Timestamp": "Saturday, 19 December 2020 - 13:41",
       "Headline": "දින 17ක් තුළදී සිරකරුවන් 7479 ක් බන්ධනාගාරයෙන් පිටව යයි",
       "News Content": "මේ මස පළමුවනදා සිට 17 වනදා දක්වා කාලය තුලදී සිරකරුවන් 7479 ක් ඇප සහ නිදහස ලබා පිටව ගොස් තිබෙනවා.\nබන්ධනාගාර දෙපාර්තමේන්තුව සඳහන් කළේ සිරගත කර සිටියදී නිදහස ලබා පිටව ගිය පිරිමි රැඳවියන් ගණන 551 ක් වන අතර, කාන්තා රැඳවියන් 13 දෙනෙකු ද ඊට අයත් බවයි.\nසැකපිට රක්ෂිත බන්ධනාගාරගත කර සිටි පිරිමි රැඳවියන් 6760 ක් සහ කාන්තා රැඳවියන් 155 කු ද මෙලෙස ඇප හා නිදහස ලබා පිටව ගිය බව බන්ධනාගාර දෙපාර්තමේන්තුව සඳහන් කළා.",
       "URL": "https://www.hirunews.lk/257397/දින-17ක්-තුළදී-සිරකරුවන්-7479-ක්-බන්ධනාගාරයෙන්-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=2266"
}