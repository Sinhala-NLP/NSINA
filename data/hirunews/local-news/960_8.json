{
       "Source": "hirunews",
       "Timestamp": "Saturday, 06 August 2022 - 16:13",
       "Headline": "ඇමති සූදු අපිට එපා - කමිටු හරහා අපි රට හදමු - විපක්ෂ නායක (වීඩියෝ)",
       "News Content": "පවතින තත්ත්වයෙන් රට ගොඩ ගැනීම සදහා රටේ ප්‍රධාන විපක්ෂය වන සමගි ජන බලවේගය සහ සමගි ජන සන්ධානය විසින් පොදු ගමනක් යාමට තීර්ණය කර ඇති බව විපක්ෂ නායක සජිත් ප්‍රේමදාස පවසනවා.\nඑය සර්ව පාක්ෂික, ඒකාබද්ධ රට ගොඩනගන වැඩපිළිවෙළක් වන අතර එහි දී කිසිදු ආකාරයක ඇමති ධුර ඇතුළු තනතුරු බෙදා ගැනීම වැනි ඩීල්වලට එකතු නොවන බවයි ඔහු ප්‍රකාශ කළේ.\nසමගි ජන බලවේගයේ යෝජනාව වන්නේ සවිබල ගැන්වූ බලයක් සහිත විධායක පාර්ලිමේන්තු කමිටු නැවත ආරම්භ කළ යුතු බව වන අතර එහි දී මැති ඇමතිකම් ලබාගෙන ඒ බර ජනතාවට පැටවීමක් අවශ්‍ය නොවන බව විපක්ෂ නායකවරයා සඳහන් කරනවා.\nපාර්ලිමේන්තුවේ බලයක් සහිත කමිටු හරහා රට ගොඩනගන හොඳ වැඩවලට සහාය දිය හැකි බව ද ඔහු කියසිටියා.\nපසුගිය කාලයේ තිබූ ඇමති තනතුරු ලබා ගැනීමට යොමු නොවී රට සෞභාගය සම්පන්න රටක් බවට පත්කර ගැනීම උදෙසා පොදු වැඩපිළිවෙලකට  සහාය ලබා දෙන බවයි විපක්ෂ නායකවරයා පැවසුවේ.\nසමගි ජන බලවේගයේ දැරණියගල ආසන බලමණ්ඩල රැස්වීමට අද (06) එක්වෙමින් ඔහු මෙම අදහස් පළකළා.",
       "URL": "https://www.hirunews.lk/312081/ඇමති-සූදු-අපිට-එපා-කමිටු-හරහා-අපි-රට-හදමු-විපක්ෂ-නායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=960"
}