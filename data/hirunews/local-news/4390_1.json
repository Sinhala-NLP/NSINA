{
       "Source": "hirunews",
       "Timestamp": "Wednesday, 02 August 2017 - 15:04",
       "Headline": "නාවික හමුදා හිටපු මාධ්‍ය ප්‍රකාශක යළි රිමාන්ඩ්",
       "News Content": "තරුණයන් පිරිසක් අතුරුදහන් කර වීමේ චෝදනා සම්බන්ධයෙන් අත්අඩංගුවට ගනු ලැබූ නාවික හමුදාවේ හිටපු මාධ්‍ය ප්‍රකාශක කොමදෝරු ඩී.කේ.පී දසනායක ඇතුළු 6 දෙනා මේ මස 10 වන දා දක්වා යළි රිමාන්ඩ් භාරයට පත් කිරීමට කොළඹ කොටුව අතිරේක මහේස්ත්‍රාත් නියෝග අද (02) නියෝග කළා.\nපසුගිය පාලන සමයේ දී තරුණයන් එකොළොස් දෙනෙකු පැහැර ගෙන ගොස් නීති විරෝධී ලෙස රඳවා තබා ගෙන පසුව අතුරුදහන් කර වීම සම්බන්ධයෙන් සිදු කරනු ලබන පරීක්ෂණවලට අදාළව පසුගිය ජුලි 12 වෙනිදා ඔහු අත්අඩංගුවට ගත්තා.\nනාවික හමුදාවේ හිටපු මාධ්‍ය ප්‍රකාශක කොමදෝරු ඩී.කේ.පී දසනායක අද (02) අධිකරණයට ඉදිරිපත් කර නොතිබූ අතර ඔහු රෝහල් ගත වී ඇති බව පවසමින් වෛද්‍ය වාර්තා ඉදිරිපත් කර තිබුනා.\nමෙම සිද්ධියට සම්බන්ධ සියලු දෙනා තරාතිරම නොබලා අත්අඩංගුවට ගෙන අධිකරණයට ඉදිරිපත් කරන්නැයි කොළඹ කොටුව අතිරේක මහේස්ත්‍රාත් අධිකරණය අද අපරාධ පරීක්ෂණ දෙපාර්තමේන්තුවට නියෝග කළා.",
       "URL": "https://www.hirunews.lk/167438/නාවික-හමුදා-හිටපු-මාධ්‍ය-ප්‍රකාශක-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4390"
}