{
       "Source": "hirunews",
       "Timestamp": "Friday, 19 February 2021 - 18:21",
       "Headline": "පාස්කු ප්‍රහාරයේ අවසන් වාර්තාව අධ්‍යයනයට ජනපතිගෙන් කමිටුවක්",
       "News Content": "පාස්කු ඉරිදා ප්‍රහාරය විමර්ශනය කළ ජනාධිපති පරික්ෂණ කොමිෂන් සභා වාර්තාවේ සහ පාර්ලිමේන්තුවට ඉදිරිපත් කර ඇති ජාතික ආරක්ෂාව පිළිබද ආංශීක අධීක්ෂණ කාර්ක සභා වාර්තාවේ ඇතුලත් කරුණු අධ්‍යයනය කර වාර්තා කිරීමට ජනාධිපති ගෝඨාභය රාජපක්ෂ කමිටුවක් පත් කර තිබෙනවා.\nඑහි සභාපති ලෙස පත් කර ඇත්තේ අමාත්‍ය චමල් රාජපක්ෂයි.\nකමිටුවේ ලේකම් ධූරයට ජනාධිපති කාර්යාලයේ නීති පිළිබද අධ්‍යක්ෂ ජනරාල් හරිගුප්තා රෝහණධීර  පත් කර ඇති අතර කමිටු වාර්තාව මාර්තු 15 දිනට පෙර ඉදිරිපත් කරන ලෙසයි ජනාධිපතිවරයා උපදෙස් දී ඇත්තේ.\nමේ අතර ශ්‍රී ලංකාවද ඇතුළුව දකුණු ආසියානු රටවල අයි. එස්. සංවිධානයේ මෙහෙයුම් කටයුතු සිදුකරන්නේ එම සංවිධානයේ නව නායකයා බවට එක්සත් ජාතීන්ගේ සංවිධානයේ මහලේකම් අන්තෝනියෝ ගුටේරස් පවසනවා.\nඔහු මේ බව සදහන් කර ඇත්තේ අයි. එස්. ත්‍රස්ත තර්ජන පිළිබඳ එක්සත් ජාතීන්ගේ වාර්තාවකට අදහස් දක්වමින්.\nශ්‍රී ලංකාව - ඉන්දියාවල පාකිස්ථානයල බංග්ලාදේශය, ඇෆ්ගනිස්ථානය සහ මාලදිවයින යන රටවල ISIS සංවිධානයේ මෙහෙයුම් ප්‍රධානියා ලෙස කටයුතු කරන්නේ එම සංවිධානයේ නව නායක ෂිහාබ් අල් මුහජිර් බවයි එක්සත් ජාතීන්ගේ සංවිධානයේ මහලේකම් ඇන්ටෝනියෝ ගුටේරස් ප්‍රකාශ කර ඇත්තේ.\nඉන්දීය මාධ්‍ය වාර්තා කළේ ISIS ත්‍රස්තයින්ගේ තර්ජන පිළිබඳ නව වාර්තාවට පසුගියදා ප්‍රකාශයක් ලබාදෙමින් මහලේකම්වරයා මේ බව සදහන්කර ඇති බවයි.",
       "URL": "https://www.hirunews.lk/263087/පාස්කු-ප්‍රහාරයේ-අවසන්-වාර්තාව-අධ්‍යයනයට-ජනපතිගෙන්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=2136"
}