{
       "Source": "hirunews",
       "Timestamp": "Friday, 15 September 2023 - 15:55",
       "Headline": "බ්‍රිතාන්‍යයේ ගුවන් ගමන් දෙදහසකට බාධා",
       "News Content": "ලන්ඩනයේ ගැට්වික් ගුවන් තොටුපලේ ගුවන් ගමන් අවලංගු කිරීම්, ප්‍රමාද කිරීම් සහ වෙනත් ගුවන් තොටුපල වෙත හරවා යැවීම් සිදු වීම නිසා බි්‍රතාන්‍යය පුරා ගුවන් යානා දෙදහසක් පමණ අවලංගු වී ඇති බව විදෙස් වාර්තා පවසනවා.\nගැට්වික් ගුවන් තොටුපල බලධාරීන් තහවුරු කර ඇත්තේ ගුවන් ගමන් පාලකවරුන්ගේ හිඟයක් හේතුවෙන් ගුවන් ගමන් 22 ක් අවලංගු කර ඇති අතර, තවත් යානා සිය ගණනක් ප්‍රමාදවී තවත් යානා වෙනත් ගුවන් තොටුපල වෙත හරවා යැවීම්ද සිදු කර ඇති බවයි.\nගුවන් ගමන් පාලකවරුන්ගේ හිඟය හමුවේ ඇතිවූ තාක්ෂනික දෝෂද ඊට බලපා තිබෙනවා.\nඑරට ජාතික ගුවන් ප්‍රවාහන සේවය මෙම සේවක හිඟය සම්බන්ධයෙන් සමාව අයැද ඇති අතර, කඩිනමින් ගුවන් ගමන් යථා තත්වයට පත් කිරීමට අපේක්ෂා කරන බවයි සඳහන් කර ඇත්තේ.",
       "URL": "https://www.hirunews.lk/348376/බ්‍රිතාන්‍යයේ-ගුවන්-ගමන්-දෙදහසකට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=28"
}