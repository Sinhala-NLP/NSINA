{
       "Source": "hirunews",
       "Timestamp": "Wednesday, 28 June 2023 - 7:49",
       "Headline": "වකුගඩු, වැඩිහිටි සහ ආබාධිත දීමනා ලැයිස්තුව ඉදිරි දින කිහිපයේ දී ප්‍රකාශයට - ෂෙහාන් සේමසිංහ",
       "News Content": "වකුගඩු, වැඩිහිටි සහ ආබාධිත දීමනා හිමි අයගේ නාමලේඛන මෙම සතිය අවසානයේ දී ප්‍රකාශයට පත් කරන බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nඊයේ (27) කොළඹ දී පැවති මාධ්‍ය හමුවකට එක්වෙමින් ඔහු කියා සිටියේ අස්වැසුමේ පැවති අඩුපාඩු සම්බන්ධයෙන් ද ජනාධිපතිවරයාගේ අවධානය යොමුව ඇති බවයි.\nමේ අතර ඊයේ (27) දිනයේ දීත් අස්වැසුම ප්‍රතිලාභ ලේඛණයේ නම් ඇතුළත් නොවූ පිරිස් ප්‍රාදේශීය කාර්යාලය ඉදිරිපිට විරෝධතාවයේ නිරතවුණා.\nඔවුන් ප්‍රකාශ කළේ සමෘද්ධි දීමනාව ද මේ වන විට තමන්ට අහිමි කර ඇති බවයි.\nකැළණිය ප්‍රදේශයේ අස්වැසුම ප්‍රතිලාභ ලේඛණයේ නම් ඇතුළත් නොවූ පිරිස් මුණගැසීමට රාජ්‍ය අමාත්‍ය ප්‍රසන්න රණවීර ඊයේ (27) කැළණිය ප්‍රාදේශීය සභාවට පැමිණ තිබුණා.",
       "URL": "https://www.hirunews.lk/339314/වකුගඩු-වැඩිහිටි-සහ-ආබාධිත-දීමනා-ලැයිස්තුව-ඉදිරි-දින-කිහිපයේ-දී-ප්‍රකාශයට-ෂෙහාන්-සේමසිංහ",
       "Category": "Local News",
       "Parent URL": "https://www.hirunews.lk/local-news.php?pageID=231"
}