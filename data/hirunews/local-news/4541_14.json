{
       "Source": "hirunews",
       "Timestamp": "Saturday, 29 April 2017 - 13:35",
       "Headline": "දෙමටගොඩ දී සහ හික්කඩුවේදී විදේශිකයෙන් දෙදෙනෙකු මිය යයි",
       "News Content": "දෙමටගොඩ - මහවෙල පටුමඟ ප්‍රදේශයේදී සිහිමඳ ගතියෙන් සිටි විදේශිකයෙකු කොළඹ ජාතික රෝහලට ඇතුළත් කිරීමෙන් අනතුරුව මිය ගොස් තිබෙනවා.\n40 හැවිරිදි චීන ජාතිකයා මහවෙල පටුමඟ ප්‍රදේශයේ සිටියදී පොලීසිය විසින් ඔහුව රැගෙන ජාතික රෝහලට ඇතුළත් කර ඇති බව සදහන්.\nමේ වන විට ඔහුගේ මෘත ශරීරය කොළඹ ජාතික රෝහලේ තබා ඇති අතර දෙමටගොඩ පොලීසිය විසින් වැඩිදුර පරීක්ෂණ ක්‍රියාත්මකයි.\nමේ අතර, හික්කඩුව - නලාගස්දෙනිය ප්‍රදේශයේ නිවසක නවාතැන් ගෙන සිටි 73 හැවිරිදි එංගලන්ත ජාතිකයෙකු ඔහු සිටි නිවස ඉදිරිපිට වැටී මිය ගොස් තිබෙනවා.\nඔහුගේ මෘත ශරීරය මේ වන විට කරාපිටිය රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතයි.",
       "URL": "https://www.hirunews.lk/160257/දෙමටගොඩ-දී-සහ-හික්කඩුවේදී-විදේශිකයෙන්-දෙදෙනෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4541"
}