{
       "Source": "hirunews",
       "Timestamp": "Thursday, 27 January 2022 - 14:27",
       "Headline": "මීතොටමුල්ල කුණු කන්ද පිහිටි ස්ථානය යළි සැලසුමට උපදෙස්",
       "News Content": "මීතොටමුල්ල කුණු කන්ද නාගරික උද්‍යානයක් බවට පත් කිරීමට පසුගිය රජය රුපියල් මිලියන 430ක රජයේ මුදල් වැය කරමින් සංවර්ධන ව්‍යාපෘතියක් ඇරඹුව ද එහි කිසිදු සංවර්ධනයක් සිදුවී නොමැති බව නාගරික සංවර්ධන හා නිවාස අමාත්‍යාංශය නිවේදනයක් නිකුත් කරමින් පවසනවා.\nඑම අමාත්‍යාංශය සඳහන් කළේ අග්‍රාමාත්‍යවරයාගේ උපදෙස් මත නාගරික සංවර්ධන අධිකාරිය සිදුකළ පරීක්ෂණයකදී මේ බව අනාවරණ වූ බවයි.\nඒ අනුව රජයේ මුදල් වැය නොකර මීතොටමුල්ල කුණු කන්ද පිහිටි ස්ථානය කොලොන්නාව නගරයට පහසුකම් සපයන ස්ථානයක් බවට පත්කළ යුතු බව අග්‍රාමාත්‍ය මහින්ද රාජපක්ෂ මහතා නාගරික සංවර්ධන හා නිවාස අමාත්‍යාංශ ලේකම්වරයාට උපදෙස් ලබා දී තිබෙනවා.",
       "URL": "https://www.hirunews.lk/295350/මීතොටමුල්ල-කුණු-කන්ද-පිහිටි-ස්ථානය-යළි-සැලසුමට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1394"
}