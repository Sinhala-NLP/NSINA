{
       "Source": "hirunews",
       "Timestamp": "Thursday, 12 October 2017 - 16:41",
       "Headline": "තරුණයෙකුට පහරදුන් තංගල්ල ASP මාතරට මාරු කරයි",
       "News Content": "හම්බන්තොට විරෝධතාව අතරතුර තරුණයෙකුට පහරදුන් තංගල්ල සහකාර පොලිස් අධිකාරි තුෂාර දලූවත්ත වහාම ක්‍රියාත්මක වන පරිදි මාතර කොට්ඨාශයට මාරු කර යවා තිබෙනවා.\nඒ, ජාතික පොලිස් කොමිසමේ නිර්දේශ අනුවයි.\nපහරදීමේ සිද්ධිය සම්බන්ධයෙන් පරීක්ෂණ පැවැත්වීම සදහා නිලධාරින් 3 දෙනෙකු පත් කර ඇති බව ද පොලිස් කොමිසම ප්‍රකාශ කළා.\nඑමෙන්ම, පහරදීම සම්බන්ධයෙන් පොලීසිය සහ මානව හිමිකම් කොමිසම ද පරීක්ෂණයක් ආරම්භ කර තිබෙනවා.\nමේ අතර, හම්බන්තොට පසුගියදා ඇති වූ විරෝධතාවය සම්බන්ධයෙන් රක්ෂිත බන්ධනාගාර ගතව සිටින පාර්ලිමේන්තු මන්ත්‍රී නාමල් රාජපක්ෂ ඇතුළු පිරිසගේ සුවදුක් විමසීම සදහා පාර්ලිමේන්තු මන්ත්‍රී බන්දුල ගුණවර්ධන, කුමාර වෙල්ගම, රංජිත් සොයිසා, ඇතුළු තවත් පිරිසක් අද (12) තංගල්ල බන්ධනාගාරය වෙත පැමිණියා.",
       "URL": "https://www.hirunews.lk/173326/තරුණයෙකුට-පහරදුන්-තංගල්ල-asp-මාතරට-මාරු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4275"
}