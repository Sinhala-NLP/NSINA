{
       "Source": "hirunews",
       "Timestamp": "Sunday, 14 May 2017 - 13:05",
       "Headline": "බදු සහන සැබෑ ආයෝජනවලට පමණයි - මුදල් ඇමතිගෙන් ප්‍රකාශයක්",
       "News Content": "නව දේශීය ආදායම් පනත් කෙටුම්පත සමග ස්ථර තුනකින් සමන්විත සමාගම් ආදායම් බදු ව්‍යුහයක් හඳුන්වා දෙන බව මුදල් අමාත්‍ය රවී කරුණානායක පවසනවා.\nසහනදායී බදු අනුපාතය සාමාන්‍ය සමාගම් බදු අනුපාතයෙන් සියයට 50 ක් බවයි මුදල් අමාත්‍යාංශයේ අද පැවති මාධ්‍ය හමුවකදී අමාත්‍යවරයා වැඩිදුරටත් සඳහන් කළේ.\nනව බදු අනුපාත සියයට 14, සියයට 28 සහ සියයට 40 මට්ටම්වලින් ක්‍රියාත්මක වනු ඇති. මෙහිදී සියයට 40 ක ඉහළ බදු අනුපාත අය කෙරෙන්නේ මධ්‍යසාර, දුම්කොළ, ඔට්ටු සහ සූදු සමාගම්වලින්.\nවානිජ කේන්ද්‍රස්ථාන ක්‍රියාකාරකම්, තොරතුරු තාක්ෂණ ව්‍යාපාර ක්‍රියාවලින් කාබනික පොහොර නිෂ්පාදනය රුපියල් මිලියන 5 ට නොවැඩි මැදි ආදායම් නිවාස සැපයීම ආදිය මෙහිදී සමාගම් ආදායම් බදුවලින් නිදහස් වනවා.\nඑමෙන්ම පසුගිය කාලය තුළ රජය ලබාගත හැකි අනුමත ණය ප්‍රමාණයෙන් සැබෑ ලෙස ලබාගත් ණය ප්‍රමාණය කැපී පෙනෙන ලෙස අඩුවී ඇති බවයි අද පැවති මාධ්‍ය හමුවේදී මුදල් අමාත්‍ය රවී කරුණානායක අවධාරණය කළේ.",
       "URL": "https://www.hirunews.lk/161307/බදු-සහන-සැබෑ-ආයෝජනවලට-පමණයි-මුදල්-ඇමතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4518"
}