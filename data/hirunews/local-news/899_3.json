{
       "Source": "hirunews",
       "Timestamp": "Thursday, 01 September 2022 - 6:28",
       "Headline": "අද දිනයේත් ඇතැම් ප්‍රදේශ වලට ගිගුරුම් සහිත වැසි",
       "News Content": "බස්නාහිර, සබරගමුව, මධ්‍යම, වයඹ සහ උතුරු පළාත්වල ඇතැම් ස්ථානවලට මිලිමීටර් 75ට වැඩි තද වැසි අපේක්ෂා කරන බව කාලගුණ විද්‍යා දෙපාර්තමේන්තුව ප්‍රකාශ කළා.\nඑමෙන්ම ඌව සහ නැගෙනහිර පළාත්වල සවස් කාලයේදී හෝ රාත්‍රි කාලයේදී තැනින් තැන වැසි හෝ ගිගුරුම් සහිත වැසි ඇතිවිය හැකියි.\nමේ අතර කළු, ගිං, දැදුරු ඔය, සහ අත්තනගලු ඔය ඉහල ප්‍රදේශවලට ලැබෙන වැසි තවදුරටත් වැඩි වීම හේතුවෙන් ගංවතුර අවදානමක් පවතින බවයි වාරිමාර්ග දෙපාර්තමේන්තුවේ ආපදා සහ ජල කළමණාකරණ අංශයේ අධ්‍යක්ෂ එස්.පී.සී. සුගීෂ්වර සඳහන් කළේ.",
       "URL": "https://www.hirunews.lk/314249/අද-දිනයේත්-ඇතැම්-ප්‍රදේශ-වලට-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=899"
}