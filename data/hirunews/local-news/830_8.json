{
       "Source": "hirunews",
       "Timestamp": "Sunday, 02 October 2022 - 13:04",
       "Headline": "ලෝක ජනාවාස දිනය හෙට",
       "News Content": "36 වැනි ලෝක ජනවාස දින සැමරුම අග්‍රාමාත්‍ය දිනේෂ් ගුණවර්ධනගේ ප්‍රධානත්වයෙන් හෙට අරලියගහ මන්දිරයේදී පැවැත්වෙනවා.\nමෙවර ජනාවාස දිනය සැමරෙන්නේ ’‘වෙනසක් නොකරමු - කිසිවෙකු හෝ කිසිතැනක් අත් නොහැර රැකගමු’‘ යන්න තේමාව කර ගනිමින්.\nසෑම වසරකම ඔක්තෝබර් මස පළමු සඳුදා දිනයේ ලෝක ජනාවාස දිනය සැමරෙනවා.\nසෑම වර්ෂයකම ඔක්තෝබර් මස පළමු සඳුදා දිනයේදී ලෝක ජනාවාස දිනය සමරන අතර මෙවර පැවැත්වෙන්නේ එහි 36 වැනි සැමරුමයි.\nලෝක ජනාවාස දින සැමරුමට සමඟාමීව නාගරික සංවර්ධන හා නිවාස අමාත්‍යංශය සහ නාගරික ජනාවාස සංවර්ධන අධිකාරිය එක්ව නාගරික ජනාවාසවල ජනතාව වෙනුවෙන් සංවිධානය කරනු ලැබූ ළමා චිත්‍ර, කෙටි චිත්‍රපට හා ගෙවතු වගා තරඟවල ජයග්‍රාහකයන්ට ත්‍යාග ප්‍රධානය කිරීම මෙන්ම ජාතික නිවාස සංවර්ධන අධිකාරියේ නිවාස හිමිකම් ඔප්පු ප්‍රධානයක්ද මෙහිදී සිදු කිරීමට නියමිතයි.\nපසුගිය මැයි 9 මස වැනිදා ඇතිවූ කළහකාරී තත්ත්වයෙන් පසුව මෙරට පවැත්වෙන පළමු ජාත්‍යන්තර දින සැමරුම මෙයයි.\nඑමෙන්ම අරලියගහ මන්දිරය අරගලකරුවන්ගෙන් මුදා ගැනීමෙන් පසුව එහි පැවැත්වෙන පළමු ජාතික සැමරුම් දින උත්සවයද මෙය වනවා.",
       "URL": "https://www.hirunews.lk/316848/ලෝක-ජනාවාස-දිනය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=830"
}