{
       "Source": "hirunews",
       "Timestamp": "Friday, 15 October 2021 - 9:18",
       "Headline": "ගෝලීය සාගිනි දර්ශකයේ ඉන්දියාව පහළට",
       "News Content": "ජනතාව අතර සාගින්න සහ මන්දපෝෂණ දත්ත ආශ්‍රයෙන් සකසනු ලබන ගෝලීය සාගිනි දර්ශකයේ ඉන්දියාව කැපී පෙනෙන ලෙස පහත වැටී තිබෙනවා.\n2020 වසරේ ඉන්දියාව 94 වන ස්ථානයේ පසු වූ අතර, මෙවර රටවල් 116ක් අතුරින් හිමිව ඇත්තේ 101 වැනි ස්ථානයටයි.\nඒ අනුව 92 වන ස්ථානයේ පසුවන පාකිස්ථානය, 76 වන ස්ථානයේ පසුවන බංග්ලාදේශය සහ නේපාලයට පසුවයි ඉන්දියාව වර්ගීකරණය කර ඇත්තේ.\nගෝලීය සාගිනි දර්ශකයේ ශ්‍රී ලංකාව 65 වන ස්ථානයේ පසුවනවා.\nකෙසේ නමුත් 2000 වසරෙන් පසු ශ්‍රී ලංකාව සාගිනි දර්ශකයේ ස්ථාන හයකින් පමණ පහත වැටී ඇති අතර, සමස්ත වෙනස 26.9%ක්.\nදර්ශකයේ මුල්තැන චීනය, බ්‍රසීලය, කුවේටය, කියුබාව, නැගෙනහිර යුරෝපීය රටවල් ඇතුලු රටවල් 18ක් විසින් හිමිකරගෙන සිටිනවා.\nබුරුන්ඩි, කොමරෝස්, දකුණු සුඩානය, සිරියාව සහ සෝමාලියාව ලොව සාගින්න දරුණුතම රටවල් ලෙස දර්ශකයේ 116 වැනි ස්ථානයට නම් කර තිබෙනවා.",
       "URL": "https://www.hirunews.lk/285043/ගෝලීය-සාගිනි-දර්ශකයේ-ඉන්දියාව-පහළට",
       "Category": "Local News",
       "Parent URL": "https://www.hirunews.lk/local-news.php?pageID=1627"
}