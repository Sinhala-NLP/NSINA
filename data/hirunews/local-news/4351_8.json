{
       "Source": "hirunews",
       "Timestamp": "Sunday, 27 August 2017 - 16:03",
       "Headline": "මිනුවන්ගොඩ පිය, පුතු ඝාතනයේ සැකකරුවන් රිමාන්ඩ්",
       "News Content": "ගම්පහ - මිනුවන්ගොඩ - ගමන්ගෙදර ප්‍රදේශයේදී තියුණු ආයුධවලින් පහර දී පියෙකු සහ  පුතෙකු ඝාතනය කිරීමේ සිද්ධියට අත්අඩංගුවට ගත් සැකකරුවන් 3 දෙනා ලබන මස 6 වන දා දක්වා රක්ෂිත බන්ධනාගාර ගත කර තිබෙනවා.\nඒ, ඔවුන් අද මිනුවන්ගොඩ වැඩබලන මහේස්ත්‍රාත් සිසිර විජේසූරිය හමුවට ඉදිරිපත් කිරීමෙන් අනතුරුවයි.\nඊට අමතරව සිද්ධිය සම්බන්ධයෙන් තවත් 15 දෙනෙකු අත්අඩංගුවට ගැනීම සඳහා පරීක්ෂණ ක්‍රියාත්මක බව ද මිනුවන්ගොඩ පොලීසිය අධිකරණයට කරුණු වාර්තා කර තිබෙනවා.\nසරුංගල් යැවීමේදී ඇති වූ ආරවුලක් මුල් කර ගනිමින් මෙම පියා සහ පුතා ඝාතනය කර තිබුණේ ඊයේ දිනයේයි.",
       "URL": "https://www.hirunews.lk/169509/මිනුවන්ගොඩ-පිය-පුතු-ඝාතනයේ-සැකකරුවන්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4351"
}