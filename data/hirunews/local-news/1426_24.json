{
       "Source": "hirunews",
       "Timestamp": "Thursday, 13 January 2022 - 16:49",
       "Headline": "අධ්‍යාපනය හැදීම සුබසාධනය නෙවෙයි - සජිත් (වීඩියෝ)",
       "News Content": "සමගි ජනබලවේගය ආණ්ඩුවක් යටතේ අධ්‍යාපන අයිතිය තහවුරු කිරීම සදහා අවශ්‍ය සියළු ක්‍රියාමාර්ග ගන්නා බව විපක්ෂ නායක සජිත් ප්‍රේමදාස පවසනවා.\nඔහු මේ අදහස් පළ කළේ, චාවකච්චේරිය ප්‍රදේශයේ දී පාසල් ළමුන් සදහා පාවහන් ප්‍රදානය කිරීමේ වැඩසටහනකට එක්වෙමින්.\nවිපක්ෂ නායකවරයා සඳහන් කළේ, තමා යටතේ ආණ්ඩුවවක් බලයට පත්වීමෙන් අනතුරුව අධ්‍යාපනය වෙනුවෙන් සිදු කරන පළමු වැන්න වන්නේ, අහිංසක දරුවන් වෙත පාසල් නිල සපත්තු කූට්ටම් ලබාදීම බවයි.\nඑමෙන්ම මෙම සමාජයේ ඉතා කුඩා කොටසක් තමා ඇතුළු පිරිසට සුබසාධනය කරනවා යැයි දොස් පවරන බවත්, අධ්‍යාපනයට වැය කිරීම සුබසාධනයක් නොව එය රටේ මතු අනාගතය බවත් විපක්ෂ නායක සජිත් ප්‍රේමදාස වැඩිදුරටත් සඳහන් කළා.",
       "URL": "https://www.hirunews.lk/293921/අධ්‍යාපනය-හැදීම-සුබසාධනය-නෙවෙයි-සජිත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1426"
}