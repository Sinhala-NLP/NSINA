{
       "Source": "hirunews",
       "Timestamp": "Wednesday, 10 March 2021 - 19:26",
       "Headline": "වඩිවෙල් සුරේෂ්ගෙන් චෝදනාවක් (වීඩියෝ)",
       "News Content": "වතු කම්කරුවන්ගේ දෛනික වැටුප රුපියල් 1000ක් ලෙස ප්‍රකාශයට පත් කළ ගැසට් නිවේදනය වතු හිමිකරුවන්ට වාසි වන අයුරින් නිකුත් කර ඇති බවට පාර්ලිමේන්තු මන්ත්‍රී වඩිවෙල් සුරේෂ් චෝදනා කරනවා.\nපඩි පාලක සභා ආඥා පනතේ විධි විධාන පරිදි කම්කරු අමාත්‍යාංශ ලේකම්වරයා විසින් මෙම ගැසට් නිවේදනය අද නිකුත් කරනු ලැබුවේ තේ සහ රබර් කර්මාන්තවලට වැටුප් පරිමාණ අදාළ වන අයුරින්.\nකෙසේ වෙතත්, පඩිපාලක සභාවේ තීරණය අනුව වතු කම්කරුවන්ගේ දෛනික මූලික වැටුප රුපියල් 1000ක් ලෙස ගැසට් කළහොත් සාමූහික ගිවිසුමෙන් ඉවත් වන බව ශ්‍රී ලංකා වතු වැවිලිකරුවන්ගේ සංගමය මීට පෙර ප්‍රකාශ කර තිබුණා.",
       "URL": "https://www.hirunews.lk/264957/වඩිවෙල්-සුරේෂ්ගෙන්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2097"
}