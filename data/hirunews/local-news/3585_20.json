{
       "Source": "hirunews",
       "Timestamp": "Thursday, 27 December 2018 - 15:54",
       "Headline": "ලක්ෂ 720 ක මුදල් වංචා චෝදනා එල්ල වූ බස්නාහිර පළාත් සභා මන්ත්‍රීට ඇප",
       "News Content": "අගරු චෙක්පත් ලබාදී රුපියල් ලක්ෂ හත්සිය විස්සක මුදලක්  වංචා කිරීමේ චෝදනාව මත අත්අඩංගුවට ගත් ප්‍රජාතන්ත්‍රවාදී ජනතා පෙරමුණේ බස්නාහිර පළාත් සභා මන්ත්‍රී ෂම්මුගනාදන් කුහවර්ධන් ශරීර ඇප මත මුදා හැර තිබෙනවා.\nඒ ඔහු අද ගල්කිස්ස මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nඑහිදී මහේස්ත්‍රාත්වරයා නියෝග කළේ රුපියල් මිලියන 25 ක ශරීර ඇපයක් මත සැකකරු මුදා හරින ලෙසටයි.\nමුදල් වංචා කිරීම සම්බන්ධයෙන් ඔහු ඊයේ දෙහිවල - දුම්රියපල පාරේ පිහිටි සිය නිවසේදී අපරාධ පරීක්ෂණ දෙපාර්තමේන්තුව විසින් අත්අඩංගුවට ගත්තා.",
       "URL": "https://www.hirunews.lk/206920/ලක්ෂ-720-ක-මුදල්-වංචා-චෝදනා-එල්ල-වූ-බස්නාහිර-පළාත්-සභා-මන්ත්‍රීට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=3585"
}