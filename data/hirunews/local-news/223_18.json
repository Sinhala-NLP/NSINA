{
       "Source": "hirunews",
       "Timestamp": "Friday, 30 June 2023 - 23:22",
       "Headline": "කොල්ලකෑම් රැසකට සම්බන්ධ වරෙන්තුකරුවකු අත්අඩංගුවට",
       "News Content": "ඇඹිලිපිටිය, චන්ද්‍රිකා වැව ප්‍රදේශයේදී හෙරොයින් ග්‍රෑම් 33 මිලිග්‍රෑම් 300ක් සන්තකයේ තබාගෙන සිටි සැකකරුවකු අත්අඩංගුවට ගෙන තිබෙනවා.\nසැකකරු සම්බන්ධ විමර්ශනයේදී අනාවරණය වී ඇත්තේ ඔහුට වලස්මුල්ල සහ දෙයියන්දර මහේස්ත්‍රාත් අධිකරණවල විභාග වන නඩු 05ක් සඳහා වරෙන්තු නිකුත්ව සිටින බවයි.\nඑමෙන්ම සොරකම් සහ කොල්ලකෑම් රැසකට අවශ්‍යව සිටින සැකකරුවකු බවත් අනාවරණය වී තිබෙනවා.\nසැකකරුගෙන් ප්‍රශ්න කිරීමේදී ඔහු සමඟ රන් මාලයක් කොල්ලකෑමට සම්බන්ධ තවත් සැක්කරුවකු ඊයේ (29) කුට්ටිගලදී අත්අඩංගුවට ගැනීමට හැකි වුණ බව පොලිසිය සඳහන් කළා.\nඅත්අඩංගුවට ගත් සැකකරුවන් වයස අවුරුදු 46 හා 30ක් වන මිද්දෙනිය ප්‍රදේශයේ පදිංචිකරුවන්.\nසැකකරුවන් විසින් කොල්ලකන ලද රන් මාල 04ක්, පෙන්ඩන්ට් 01, යතුරුපැදියක් හා මුදල් රුපියල් 1179000ක් පොලිසිය විසින් අත්අඩංගුවට ගෙන තිබෙනවා.\nමෙම සැකකරුවන් අද (30) ඇඹිලිපිටිය මහේස්ත්‍රාත් අධිකරණයට ඉදිරිපත් කර තිබෙන අතර ඔවුන් ජූලි මස 14 වන දින දක්වා රක්ෂිත බන්ධනාගාරගත කළ බව පොලිසිය පැවසුවා.",
       "URL": "https://www.hirunews.lk/339622/කොල්ලකෑම්-රැසකට-සම්බන්ධ-වරෙන්තුකරුවකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=223"
}