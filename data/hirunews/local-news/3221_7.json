{
       "Source": "hirunews",
       "Timestamp": "Thursday, 01 August 2019 - 21:01",
       "Headline": "සොහොන් බිමක් වන විහාර බිම",
       "News Content": "නැගෙනහිර පළාතේ ඉතිරිව පවතින පුරා විද්‍යා ස්ථාන අතුරින් මුහුදු මහා විහාරය අතිශය වටිනා පුරා විද්‍යාත්මක බිමක්.\nජන ප්‍රවාදයේ සදහන් අයුරින් කැලණිතිස්ස රජ සමයේ මහ මුහුද ගොඩගැලු අවස්ථාවේ ස්ව කැමැත්තෙන් මුහුදට බිළි වුයේ කැලණිතිස්ස රජුගේ දේවී නම් දු කුමරියයි.\nඇය සයුරට බට රන් ආලේපිත නෞකාව අතීතයේ සොරොව්තොට නොහොත් මේ වනවිට මුහුදු මහා විහාරය පවතින ස්ථානයෙන් ගොඩබිමට ළඟා වී ඇති බව පුරා වෘත්තයන්හි සදහන්.\nවිහාරයක් සහිත ස්ථානයකින් ගොඩ බැසීම හේතුවෙන් පසුකාලීනව දේවී කුමරිය විහාර මහා දේවිය නමින් ප්‍රචලිත වුණා.\nපුරා විද්‍යා දෙපාර්තමේන්තු ලිපි ලේඛන අනුව 1951.01.26 වැනි දින අංක 10205 දරණ ගැසට් පත්‍රය මගින් මුහුදු මහා විහාරය අක්කර 72 රෑඩ් 03 පර්චස් 13 ක වපසරියකින් යුත් පුරා විද්‍යා ප්‍රදේශයක් වශයෙන් ප්‍රකාශයට පත්කර තිබෙනවා.\nඑහෙත් යළි 1965.05.28 අංක 14407 දරණ ගැසට් පත්‍රයට අනුව දැක්වෙන්නේ මුහුදු මහා විහාරයට වෙන් කළ පුරා විද්‍යා ප්‍රදේශය අක්කර 30 රෑඩ් 03 පර්චස් 02 ක භූමි ප්‍රමාණයක් බවයි.\nමේ වනවිට සීඝ්‍රයෙන් සිදුවන අනවසර ඉඩම් අත්පත් කර ගැනීම් හරහා මුහුදු මහා විහාරයට දෙවන වර ගැසට් කළ අක්කර 30 ක භූමියත් මේ වනවිට අහිමි වී ඇති බව විහාරාධිපති හිමියන් හිරු සී.අයි.ඒ.හමුවේ ප්‍රකාශ කළා.",
       "URL": "https://www.hirunews.lk/221335/සොහොන්-බිමක්-වන-විහාර-බිම",
       "Category": "Local News",
       "Parent URL": "https://www.hirunews.lk/local-news.php?pageID=3221"
}