{
       "Source": "hirunews",
       "Timestamp": "Monday, 29 April 2019 - 9:00",
       "Headline": "වීසා නොමැතිව සිටි විදේශිකයන් 13 ක් අත්අඩංගුවට",
       "News Content": "ප්‍රදේශ පහක සිදුකළ වැටලීම්වලදී වීසා නොමැතිව මෙරට රැඳී සිටි විදේශිකයන් 13 දෙනෙකු අත්අඩංගුවට ගෙන තිබෙනවා.\nපොලීසියට ලද තොරතුරු මත ඊයේ සිදුකළ වැටලීම්වලදී අත්අඩංගුවට ගත් විදේශිකයන් අතර කාන්තාවක්ද සිටින බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඒ අනුව ගල්කිස්ස - වටරප්පල ප්‍රදේශයෙන් 6 දෙනෙකු සහ වැලිකඩ ප්‍රදේශයෙන් 4 දෙනෙකු අත්අඩංගුවට ගෙන ඇති අතර ඔවුන් සියලූදෙනා නයිජීරියා ජාතිකයන්.\nනවගමුවෙන් ඉරාන ජාතිකයෙකු සහ රත්මලානෙන් ඉන්දිය ජාතිකයෙකු අත්අඩංගුවට ගෙන තිබෙනවා.\nදෙහිවල - නැදිමාල ප්‍රදේශයේදී අත්අඩංගුවට ගෙන ඇති තායිලන්ත ජාතික කාන්තාව 38 හැවිරිදි වියේ පසුවන බවයි පොලීසිය සඳහන් කළේ.",
       "URL": "https://www.hirunews.lk/215373/වීසා-නොමැතිව-සිටි-විදේශිකයන්-13-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3379"
}