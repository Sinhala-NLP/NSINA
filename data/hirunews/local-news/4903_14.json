{
       "Source": "hirunews",
       "Timestamp": "Monday, 29 August 2016 - 8:09",
       "Headline": "අධිවේගී මාර්ගයේ රිය අනතුරකින් පුද්ගලයෙකු මරුට",
       "News Content": "දක්ෂිණ අධිවේගී මාර්ගයේ 99 වන කණුව අසළ ඊයේ සිදුවූ රිය අනතුරකින් එක් පුද්ගලයෙකු ජීවිතක්ෂයට පත්ව තිබෙනවා.\nකොළඹ සිට මාතර දෙසට ධාවනය වූ මෝටර් රථයක් සහ එම දෙසටම ධාවනය වූ කැබ් රථයක් ගැටීමෙනුයි මෙම අනතුර සිදුව ඇත්තේ.\nඅනතුරින් ජීවිතක්ෂයට පත්වී ඇත්තේ කඩවත - එක්සත් මාවත ප්‍රදේශයේ පදිංචි 25 හැවිරිදි පුද්ගලයෙක්.\nමේ අතර කුරුණෑගල - පුත්තලම මාර්ගයේ රත්කරව්ව ප්‍රදේශයේදී ඊයේ සිදුවූ රිය අනතුරකින්ද එක් පුද්ගලයෙකු ජීවිතක්ෂයට පත්වී තිබෙනවා.\nපොලීසිය සඳහන් කළේ යතුරුපැදියක් සහ වෑන් රථයක් ගැටීමෙන් යතුරුපැදිකරු මෙලෙස ජීවිතක්ෂයට පත්වී ඇති බවයි.",
       "URL": "https://www.hirunews.lk/141703/අධිවේගී-මාර්ගයේ-රිය-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4903"
}