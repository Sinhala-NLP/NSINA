{
       "Source": "hirunews",
       "Timestamp": "Sunday, 06 December 2020 - 10:23",
       "Headline": "හිටපු අමාත්‍ය ටී.බි ඒකනායක අභාවප්‍රාප්ත වෙයි",
       "News Content": "හිටපු අමාත්‍යවරයෙකු වන ටී.බී. ඒකනායක අද උදෑසන අභාවප්‍රාප්ත වුණා.\nකලක්  අසනීප තත්ත්වයේ පසුවූ ඔහු කුරුණෑගල සමූපකාර රෝහලේදී මියයන විට 66 වන වියේ පසුවුණා.\n1994 වර්ෂයේදී මුල්වරට පාර්ලිමේන්තුවට තේරී පත්වූ ටී.බී. ඒකනායක, සංස්කෘතික හා කලා කටයුතු කැබිනට් අමාත්‍ය ධුරයේ මෙන්ම සංස්කෘතික, මහාමාර්ග, රාජ්‍ය පරිපාලන, අධ්‍යාපන නියෝජ්‍ය අමාත්‍ය ධුරවල ද කටයුතු කළා.\nඑසේම 2015 වසරේ පැවති මහ මැතිවරණය ජයගත්  ඔහු ඉඩම් රාජ්‍ය අමාත්‍ය ධුරයට පත්වූ අතර,  මේ වසරේ පැවති මහ මැතිවරණය ජයගැනීමට ඔහුට හැකිවුණේ නැහැ.\nදීර්ඝ කාලයක් යාපහුව ආසනයේ ශ්‍රී ලංකා නිදහස් පක්ෂ ආසන සංවිධායක ධුරය හෙබවූ ටී.බී. ඒකනායක, එක්දරු පියෙක්.",
       "URL": "https://www.hirunews.lk/256404/හිටපු-අමාත්‍ය-ටී-බි-ඒකනායක-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2292"
}