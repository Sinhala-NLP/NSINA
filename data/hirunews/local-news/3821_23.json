{
       "Source": "hirunews",
       "Timestamp": "Tuesday, 31 July 2018 - 18:25",
       "Headline": "තවත් අත්‍යවශ්‍ය ඖෂධ 25 ක මිල අඩු කෙරේ",
       "News Content": "තවත් අත්‍යවශ්‍ය ඖෂධ වර්ග 25 ක මිල අඩු කරන බව සෞඛ්‍ය අමාත්‍ය රාජිත සේනාරත්න පවසනවා.\nඒ අනුව ජීවිතාරක්ෂක ප්‍රතිජීවක, දියවැඩියා ඖෂධ සහ උපකරණ, පුරස්ථි ග්‍රන්ථි රෝග ඖෂධ, ඇදුම හා ශ්වසන අපහසුතා සඳහා භාවිත කරන ඖෂධ, වේදනා නාශක, ස්නායුගත රෝග සහ මිල අධික පිළිකා ඖෂධ වර්ග 10 ක මිල අඩු කරන බවයි අමාත්‍යවරයා කියාසිටියේ.\n2016 වසරේ ඔක්තෝම්බර් මාසයේදී ද අත්‍යවශ්‍ය ඖෂධ 48 ක මිල අඩු කෙරුනු අතර එහිදී විවිධ වෙළඳ නාමයන්ගෙන් යුත් ඖෂධ 272 ක මිල අඩුවී ඇති බවයි සෞඛ්‍ය අමාත්‍යංශය කියාසිටියේ.\nමේ අතර රටේ සහ සෞඛ්‍ය සේවයේ ජයග්‍රහණවලදී සෞඛ්‍ය කාර්ය මණ්ඩල සිදුකරන කැපකිරීම් ප්‍රශංසනීය බව ජනාධිපති මෛත්‍රිපාල සිරිසේන පවසනවා.\nසෞඛ්‍ය අමාත්‍ය රාජිත සේනාරත්නට ලෝක සෞඛ්‍ය සංවිධානයේ උප සභාපති ධුරය පිරිනැමීම පිළිබඳ උත්සවයට කොළඹදී අද එක්වෙමින් ජනාධීපතිවරයා මේ බව කියා සිටියා.",
       "URL": "https://www.hirunews.lk/196477/තවත්-අත්‍යවශ්‍ය-ඖෂධ-25-ක-මිල-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3821"
}