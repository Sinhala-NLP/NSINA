{
       "Source": "hirunews",
       "Timestamp": "Monday, 19 August 2019 - 16:15",
       "Headline": "ඉදිරි දින කිහිපයේදී නිරිතදිග කොටසෙහි වැසි වැඩිවීමක්",
       "News Content": "ඉදිරි දින කිහිපයේදී දිවයිනේ නිරිතදිග කොටසෙහි වැසි තත්ත්වයේ තරමක වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඋතුරු, බස්නාහිර, මධ්‍යම, සබරගමුව සහ වයඹ පළාත්වල මෙන්ම ගාල්ල සහ මාතර දිස්ත්‍රික්කවල වැසි හෝ ගිගුරුම් සහිත වැසි ඇති විය හැකියි.\nඑමෙන්ම, බස්නාහිර, සබරගමුව පළාත්වලට මෙන්ම ගාල්ල සහ මාතර යන දිස්ත්‍රික්කවලට ඇතැම්විට මිලිමීටර් 100 ඉක්ම වූ තද වැසි ඇති විය හැකි බවයි එම දෙපාර්තමේන්තුව සඳහන් කළේ.",
       "URL": "https://www.hirunews.lk/222540/ඉදිරි-දින-කිහිපයේදී-නිරිතදිග-කොටසෙහි-වැසි-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3190"
}