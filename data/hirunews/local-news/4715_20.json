{
       "Source": "hirunews",
       "Timestamp": "Tuesday, 10 January 2017 - 18:09",
       "Headline": "වගකීම ඉටුකර ඇතැයි ජනපති කියයි",
       "News Content": "විරුද්ධවාදීන් කුමන ප්‍රකාශ සිදුකළද රට වෙනුවෙන් තම වගකීම උපරිමයෙන් ඉටුකර ඇති බව ජනාධිපති මෛත්‍රිපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ කළුතර නගර සභා ක්‍රීඩාංගණයේ අද පැවති  ගුණානුස්මරණ උත්සවයක් අමතමින්.\nජාතික සමගිය වෙනුවෙන් ගෙන යන වැඩපිළිවෙලද අඛණ්ඩව ක්‍රියාත්මක කරන බවයි ජනාධිපතිවරයා සඳහන් කළේ.\nදේශපාලන බලයට මුවාවී වංචා දූෂණ සිදුකරන පුද්ගලයන්ට ජනතාවද පිළිතුරු ලබාදෙනු ඇතැයි ජනාධිපති මෛත්‍රිපාල සිරිසේන මෙහිදී තවදුරටත් කියා සිටියා.",
       "URL": "https://www.hirunews.lk/151757/වගකීම-ඉටුකර-ඇතැයි-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4715"
}