{
       "Source": "hirunews",
       "Timestamp": "Friday, 10 November 2017 - 8:04",
       "Headline": "පැෆ්රල් සංවිධානය සියලූ මන්ත්‍රීවරුන්ගෙන් දිවුරුම් ප්‍රකාශ ඉල්ලයි",
       "News Content": "සෑම පාර්ලිමේන්තු මන්ත්‍රීවරයෙකුගෙන්ම වෙනත් රටක පුරවැසිභාවයක් නොමැති බවට දිවුරුම් ප්‍රකාශයක් ලබා ගන්නා ලෙස පැෆ්රල් සංවිධානය කතානායකවරයාගෙන් ඉල්ලීමක් කර තිබෙනවා.\nපාර්ලිමේන්තු මන්ත්‍රීවරුන්ගේ ද්විත්ව පුරවැසිභාවය සම්බන්ධයෙන් පසුගිය දිනවල කතාබහට ලක්වූයේ ද්විත්ව පුරවැසිභාවය සනාථවීමෙන් පසු ගීතා කුමාරසිංහගේ මන්ත්‍රී ධුරය අහිමිවීමත් සමඟයි.\nයම් අයුරකින් පාර්ලිමේන්තුව නියෝජනය කරන මහජන නියෝජිතයින් තම ද්විත්ව පුරවැසිභාවය හෙළි නොකරන්නේ නම් එය ජනතාව රැවටීමක් බැවින් ඒ පිළිබඳව අවධානයක් යොමු කරන ලෙසටයි පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි ලිපියක් මගින් කතානායකවරයාගෙන් ඉල්ලා ඇත්තේ.",
       "URL": "https://www.hirunews.lk/175679/පැෆ්රල්-සංවිධානය-සියලූ-මන්ත්‍රීවරුන්ගෙන්-දිවුරුම්-ප්‍රකාශ-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4226"
}