{
       "Source": "hirunews",
       "Timestamp": "Monday, 06 June 2016 - 16:30",
       "Headline": "සාලාව හමුදා කඳවුරේ පිපිරීමෙන්  හානි වූ නිවාස සියල්ල රජයේ වියදමින් ඉදිකිරීමට පියවර",
       "News Content": "කොස්ගම - සාලාව යුද හමුදා කඳවුරේ සිදුවූ පිපිරීම හේතුවෙන් පූර්ණ සහ අර්ධ අලාභ හානි සිදුවූ නිවාස රජය විසින් ප්‍රතිසංස්කරණය කර දීමට තීරණය කර තිබෙනවා.\nආපදා කළමනාකරණ අමාත්‍ය අනුර ප්‍රියදර්ශන යාපා මේ බව ප්‍රකාශ කළේ කොළඹ අද පැවැති මාධ්‍ය හමුවකට එක්වෙමින්.\nඅමාත්‍යවරයා එහිදී කියා සිටියේ හංවැල්ල ප්‍රාදේශීය ලේකම් කාර්යාලයේ අද පැවැති සාකච්ඡාවේදී අග්‍රාමාත්‍යවරයා ඒ සඳහා එකඟත්වය පළ කළ බවයි.\nමේ අතර, සාලාව හමුදා කදවුරේ අවි ගබඩාව පිපිරීමෙන් පසු ඇති වී තිබෙන තත්ත්වය සලකා බැලීමෙන් අනතුරුව අනෙකුත් අවි ගබඩාවල ආරක්ෂාව පිළිබදව ද හමුදාවේ අවධානය යොමු වී තිබෙනවා.\nබස්නාහිර පළාත් ආඥාපති මේජර් ජනරාල් සුදන්ත රණසිංහ අද පැවැති මාධ්‍ය හමුවේදී කියා සිටියේ එම අවි ගබඩාවල ආරක්ෂාව සම්බන්ධයෙන් ඇගයීමක් සිදුකිරීම සඳහා විශේෂ මණ්ඩලයක් පත් කළ බවයි.",
       "URL": "https://www.hirunews.lk/134909/සාලාව-හමුදා-කඳවුරේ-පිපිරීමෙන්-හානි-වූ-නිවාස-සියල්ල-රජයේ-වියදමින්-ඉදිකිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=5017"
}