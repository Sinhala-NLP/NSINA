{
       "Source": "hirunews",
       "Timestamp": "Sunday, 09 October 2022 - 10:04",
       "Headline": "මෙරටට ආවේණික දුර්ලභ හිකනලෙක් හමුවෙයි",
       "News Content": "මෙරටට ආවේණික දුර්ලභ හිකනල් විශේෂයක් හමු වී තිබෙනවා.\nඒ වවුනියාව - ඕමන්ත කැලෑ ප්‍රදේශයේකදියි.\nමෙම සත්ත්වයා දාසියා හලියානා නමැති සත්ත්වයෙකු ලෙසයි වව්නියාව වනජීවී කාර්‍යාලය විසින් හඳුන්වා ඇත්තේ.\nප්‍රදේශවාසීන් විසින් මෙම සත්ත්වයා සම්බන්ධයෙන් වනජීවියට දැනුම්දී ඇති අතර, පසුව එම නිලධාරින් පැමිණ එම සත්ත්වයාව අල්ලාගෙන යළිත් රක්ෂිතයට මුදා හැර තිබෙනවා.\nඅදාළ හිකනල් විශේෂයේ ශරීරයේ කළු පැහැති මුදු සළකුණු 20 ක් පමණ දැක ගත හැකි අතර, හිකනලා සාමාන්‍යයෙන් සෙන්ටිමීටර 8 ක් පමණ දිගින් යුතු වන බව ද වනජීවී නිලධාරින් පැවසුවා.\n1979 වර්ෂයේ භාවිතා කළ රුපියල් දෙකේ නෝට්ටුව වෙත දාසියා හලියානා නමැති හිකනලාගේ රූපය යොදාගෙන තිබෙන බව ද වාර්තා වනවා.\nශ්‍රී ලංකාවේ වියළි කලාපය තුළ අදාළ සත්ව විශේෂය දැක ගැනීමේ හැකියාව වැඩි අතර, සිංහරාජ වැසි වනාන්තරය තුළින් ද අදාළ සත්වයා හමුව ඇති බව වනජීවි නිලධාරින් පවසනවා.\nදඹුල්ල,පොළොන්නරුව, හබරණ හා යාපනය ප්‍රදේශයන්හි කැළැවන්ගේ අදාළ සත්වයන් දැක ගැනීමට හැකි අතර, 2020 වර්ෂයේදී ද ඕමන්ත ප්‍රදේශයේදී මෙවැනිම වර්ගයේ හිකනලෙකු ප්‍රදේශවාසීන් දැක ඇති බව ද වවුනියාව වනජීවී කාර්යාල වැඩිදුරටත් පැවසුවා.",
       "URL": "https://www.hirunews.lk/317405/මෙරටට-ආවේණික-දුර්ලභ-හිකනලෙක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=815"
}