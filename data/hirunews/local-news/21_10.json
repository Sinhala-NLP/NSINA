{
       "Source": "hirunews",
       "Timestamp": "Tuesday, 19 September 2023 - 8:50",
       "Headline": "විදුලිය විසන්ධි කිරීමට ගිය මණ්ඩලයේ සේවකයෙකුට ප්‍රහාරයක්",
       "News Content": "බිල නොගෙවීම නිසා විදුලිය විසන්ධි කිරීම සඳහා ගිය විදුලිබල මණ්ඩලයේ සේවකයෙකුට පහරදුන් පුද්ගලයෙකු සොයා පොලිසිය විමර්ශනයක් ආරම්භ කර තිබෙනවා.\nමෙලෙස පහරකෑමට ලක්ව ඇත්තේ, පුත්තලම ප්‍රාදේශීය විදුලි ඉංජිනේරු කාර්යාලයට අනුයුක්තව සේවය කරන පුද්ගලයෙක්.\nඔහු ඊයේ (18) නොරොච්චෝලේ - සේතාපොල ප්‍රදේශයේ නිවසක විදුලිය විසන්ධි කිරීමට ගිය අවස්ථාවේ එහි සිටි පුද්ගලයෙකු මෙම පහර දීම සිදු කර තිබෙනවා.\nපහරකෑමෙන් තුවාල ලැබූ විදුලිබල මණ්ඩලයේ සේවකයා ප්‍රතිකාර සඳහා පුත්තලම මූලික රෝහලට ඇතුළත් කර බවයි පොලිසිය සඳහන් කළේ.",
       "URL": "https://www.hirunews.lk/348713/විදුලිය-විසන්ධි-කිරීමට-ගිය-මණ්ඩලයේ-සේවකයෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=21"
}