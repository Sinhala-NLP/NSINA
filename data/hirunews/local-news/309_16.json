{
       "Source": "hirunews",
       "Timestamp": "Monday, 29 May 2023 - 13:30",
       "Headline": "ආගමන විගමන දෙපාර්තමේන්තුවෙන් අත්අඩංගුවට ගත් චීන ජාතිකයා චීන රජයෙන් වරෙන්තු ලැබූවෙකු බවට හෙළිවෙයි",
       "News Content": "ව්‍යාජ ගුවන් ගමන් බලපත්‍රයක් ඉදිරිපත් කිරීමේ චෝදනාව මත පසුගියදා ආගමන හා විගමන දෙපාර්තමේන්තුව විසින් අත්අඩංගුවට ගත් චීන ජාතිකයා චීන රජයෙන් අත්අඩංගුවට ගැනීමේ වරෙන්තු නිකුත් කළ පුද්ගලයෙකු බව නීතිපතිවරයා අභියාචනාධිකරණයට දැනුම් දුන්නා.\nඒ, තමන් චීනයට පිටුවහල් කිරීම වැළැක්වීමේ නියෝගයක් නිකුත් කරන මෙන් ඉල්ලා අදාළ චීන ජාතිකයා අභියාචනාධිකරණය හමුවේ ගොනුකළ රිට් පෙත්සම අද විභාගයට ගත් අවස්ථාවේදියි.\nඑමඟින් ඔහු වැඩිදුරටත් ඉල්ලා සිටියේ තමන් රැඳවුම් භාරයෙන් මුදාහැර ඩුබායි රාජ්‍යයට පිටුවහල් කිරීමේ නියෝගයක් ලබාදෙන ලෙසයි.\nකෙසේ වෙතත් සිය සේවාදායකයා ගොනුකළ පෙත්සම ඉල්ලා අස් කරගන්නා බවයි චීන ජාතිකයා වෙනුවෙන් පෙනී සිටි නීතිඥවරයා අධිකරණය හමුවේ දැනුම් දුන්නා.",
       "URL": "https://www.hirunews.lk/336508/ආගමන-විගමන-දෙපාර්තමේන්තුවෙන්-අත්අඩංගුවට-ගත්-චීන-ජාතිකයා-චීන-රජයෙන්-වරෙන්තු-ලැබූවෙකු-බවට-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=309"
}