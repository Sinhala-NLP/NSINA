{
       "Source": "hirunews",
       "Timestamp": "Monday, 25 January 2021 - 9:27",
       "Headline": "තුන් හැවිරිදි දැරියට ලිංගික අතවර කළ බාලවයස්කාර ඥාති සහෝදරයා අත්අඩංගුවට",
       "News Content": "අවුරුදු 03ක් වයසැති දැරියකට ලිංගික අතවර කළේ යැයි  චෝදනා සම්බන්ධයෙන් එම දැරියගේ අවුරුදු 14ක් වයසැති ඥාති සහෝදරයෙකු මිනුවන්ගොඩ පොලිසිය මගින් අත්අඩංගුවට ගෙන තිබෙනවා.\nඅප වාර්තාකරු පැවසුවේ සැකකාර බාලවයස්කරුවා ඊයේ (24) අත්අඩංගුවට ගෙන ඇති බවයි.\nමව සහ පියා රැකියාව සදහා නිවසින් පිටව ගොස් සිටියදී මිත්තණිය භාරයේ සිට ඇති බාල වයස්කාර දැරියව සෙල්ලම් කිරීමට යැයි පවසා සැකකාර බාලවයස්කරුවා ඔහුගේ නිවසට කැඳවාගෙන ගොස් තිබෙනවා.\nඑහිදී බාලවයස්කරුවා විසින් දැරියට ලිංගික අතවරය සිදුකර ඇති බවටයි පොලිසිය පවසන්නේ.\nදැරිය ගම්පහ දිස්ත්‍රික් මහ රෝහල වෙත යොමු කර ඇති අතර අත්අඩංගුවට ගත් බාලවයස්කාර ඥාති සහෝදරයා මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/260640/තුන්-හැවිරිදි-දැරියට-ලිංගික-අතවර-කළ-බාලවයස්කාර-ඥාති-සහෝදරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2190"
}