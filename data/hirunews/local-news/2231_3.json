{
       "Source": "hirunews",
       "Timestamp": "Wednesday, 06 January 2021 - 6:18",
       "Headline": "පූජාපිටිය සහ ඇහැළියගොඩ ගම් කිහිපයක් හුදෙකලා කෙරේ.- තවත් ප්‍රදේශ කිහිපයක් හුදෙකලා බවෙන් ඉවතට",
       "News Content": "මහනුවර - පූජාපිටිය පොලිස් වසමේ බමුණුගම - දිවනවත්ත ග්‍රාම නිලධාරී වසම හා ඇහැලියගොඩ පොලිස් වසමේ මොරගල ග්‍රාම නිලධාරී වසම අද අළුයම 5 සිට හුදෙකලා කර ඇති බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.\nමේ අතර, අක්කරෙයිපත්තු පොලිස් වසමේ අක්කරෙයිපත්තු - 05, 14 යන ග්‍රාම නිලධාරී වසම සහ නගර බල ප්‍රදේශය ග්‍රාම නිලධාරී වසම, පළමුණෙයි 1 ග්‍රාම නිලධාරී වසම, ඔලුවිල් 2 ග්‍රාම නිලධාරී වසම, අඞ්ඩාලච්චේනයි 8 ග්‍රාම නිලධාරි වසම අද අළුයම 5 සිට හුදෙකලා බවින් ඉවත් කළ බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඑමෙන්ම එම පොලිස් වසමේම අක්කරෙයිපත්තුව අටෙන් එක ග්‍රාම නිලධාරි වසම, අක්කරෙයිපත්තුව අටෙන් තුන ග්‍රාම නිලධාරි වසම සහ අක්කරෙයිපත්තුව නවය ග්‍රාම නිලධාරි වසම ද අද අළුයම 5 සිට හුදෙකලා බවින් ඉවත් කර තිබෙනවා.",
       "URL": "https://www.hirunews.lk/258916/පූජාපිටිය-සහ-ඇහැළියගොඩ-ගම්-කිහිපයක්-හුදෙකලා-කෙරේ-තවත්-ප්‍රදේශ-කිහිපයක්-හුදෙකලා-බවෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=2231"
}