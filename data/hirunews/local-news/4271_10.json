{
       "Source": "hirunews",
       "Timestamp": "Sunday, 15 October 2017 - 9:56",
       "Headline": "මධ්‍යම කඳුකරයට තවදුරටත් තද වැසි (ඡායාරූප)",
       "News Content": "මධ්‍යම කඳුකරයේ බටහිර බෑවුම් ප්‍රදේශවලට තවදුරටත් අධික වර්ෂාවක් පතිත වීම හමුවේ ඉහළ කොත්මලේ ජලාශයේ වාන් දොරටුවක් ඊයේ රාත්‍රියේ සිට විවෘත කර තිබෙනවා.\nතවදුරටත් ජල පෝෂක ප්‍රදේශවලට වැසි ලැබුණහොත් ජලාශයේ වාන් දොරටු ස්වයංක්‍රීයව විවෘත වන බැවින් ජලාශයෙන් පහළ ප්‍රදේශවල ජනතාවට සැලකිලිමත් වන ලෙසටයි ජනතාවට දැනුම් දෙන්නේ.\nමේ අතර කැනියොන් ජලාශයේ වාන් දොරටු දෙකක් විවෘත කර ඇති අතර ඊයේ පස්වරුවේ සිට විමලසුරේන්ද්‍ර ජලාශය ද වාන් දැමීම ආරම්භ වී තිබෙනවා.\nලක්ෂපාන ජලාශයේ විවෘත කර තිබු වාන් දොරටු මේ වන විට වසා දමා ඇති අතර තවදුරටත් වැසි ලැබුනහොත් වාන් දොරටු යළි විවෘත කරන බව බලධාරීන් ප්‍රකාශකර තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/173527/මධ්‍යම-කඳුකරයට-තවදුරටත්-තද-වැසි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4271"
}