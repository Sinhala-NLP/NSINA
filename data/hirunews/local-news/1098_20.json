{
       "Source": "hirunews",
       "Timestamp": "Monday, 13 June 2022 - 13:04",
       "Headline": "අර්බුදය හමුවේ චීනය නිහඬ වුණා - රනිල් (වීඩියෝ)",
       "News Content": "ශ්‍රී ලංකාව මුහුණදී සිටින දැවැන්ත ආර්ථික අර්බුදය තුළ චීනයට වඩා ඉන්දියාව උදව් කළ බව අග්‍රාමාත්‍ය රනිල් වික්‍රමසිංහ පවසනවා.\nඉන්දීය වියොන් පුවත් සේවය සමඟ පැවති සම්මුඛ සාකච්ඡාවකට එක්වෙමිනුයි ඔහු මේ බව ප්‍රකාශ කළේ.\nපවතින ආර්ථික අර්බුදය හමුවේ ඉන්දියාව සමග සාකච්ඡාවලට වැඩි අවධානයක් යොමු කිරීම සම්බන්ධයෙන් එහිදී අග්‍රාමාත්‍ය රනිල් වික්‍රමසිංහ පැහැදිළි කළා.\nප්‍ර : ඔබ ස්වාධීන අග්‍රාමාත්‍යවරයෙක්ද? එහෙමත් නැත්නම් රාජපක්ෂවරු පත්කළ විධායක නිලධාරියෙක්ද?\nපි : මම විධායක නිලධාරියෙක් නෙමේ. මම අග්‍රාමාත්‍යවරයෙක්. අග්‍රාමාත්‍යවරයෙකු කිසිදු මොහොතෙක විධායක නිලධාරියෙක් වෙන්නේ නැහැ. විධායක නිලධාරි්යෙක් වෙන්න මට කෙබඳු අයුරකින් හෝ බැහැ. මම ස්වාධීන අගමැතිවරයෙක්.\nප්‍ර : ජනාධිපතිවරයාගෙන් කිසිදු බලපෑමක් නැද්ද?\nපි : නැහැ. වෙනස් මතයන් කැබිනට් මණ්ඩලයේදී සමථයකට පත් කරගත යුතුයි.\nප්‍ර : චීනයෙන් කෙබඳු සහයක්ද ලැබෙන්නේ\n.\nපි: පෙර අවදිවලදී චීනය අපට සහයෝගය ලබාදුන්නා. අර්බුදයේ පසුගිය මාස කිහිපයේදී ඔවුන් නිහඬව සිටියා. පෙර අවස්ථාවලදීත් රජය ඔවුන් සමඟ කොතෙක් දුරට සාකච්ඡා පැවැත්වුවද මම දන්නේ නැහැ. නමුත් මම කැමතියි චීනය සමඟ සාකච්ඡා ආරම්භ කරන්න. නමුත් විශාල සූදානමක් වෙන්න බැරිවුණා. මොකද අපි ඉන්දියාවටයි වැඩි අවධානයක් යොමු කළේ.\nප්‍\nර, මොකක්ද අගමැති මෝදිට කියන්න තියෙන්නේ.\nපි : ස්තුතියි !",
       "URL": "https://www.hirunews.lk/307007/අර්බුදය-හමුවේ-චීනය-නිහඬ-වුණා-රනිල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1098"
}