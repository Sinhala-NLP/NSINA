{
       "Source": "hirunews",
       "Timestamp": "Wednesday, 16 May 2018 - 13:06",
       "Headline": "හමුදාපතිවරයාගෙන් \"The Hindu\" පුවත්පතට සම්මුඛ සාකච්ඡාවක්",
       "News Content": "යුද්ධය අවසන් වී වසර 09 ක් ගතව තිබියදී කුමන ආකාරයෙන් හැසිරිය යුතු ද යන්න සම්බන්ධයෙන් යුද හමුදාව අවබෝධ කරගෙන ඇති බව යුද හමුදාපති ලුතිනන් ජනරාල් මහේෂ් සේනානායක ප්‍රකාශ කළා.\n\"The Hindu\" පුවත්පතට සම්මුඛ සාකච්ඡාවක් ලබාදෙමින් යුද හමුදාපතිවරයා සදහන් කළේ ත්‍රස්තවාදය පරාජයට පත්කළ එකම රට ශ්‍රී ලංකාව බවයි.\nයුද්ධය පැවති වසර 30 ක කාලය තුළ උතුරු නැගෙනහිර ප්‍රදේශවල කිසිදු සංවර්ධන කටයුත්තක් සිදුනොවූ බව පෙන්වා දුන් යුද හමුදාපතිවරයා ප්‍රකාශ කර ඇත්තේ වත්මන් රජය යටතේ එම පළාත්වල සංවර්ධන කටයුතු ආරම්භ කර ඇති බවයි.\nඋතුරු සහ නැගෙනහිර සිදුවන මත්ද්‍රව්‍ය සහ මිනිස් ජාවාරම් වැළැක්වීම සඳහා ජනතාවට හමුදාවේ සහය අවශ්‍ය බවයි ඔහු කියා සිටියේ.\nඋතුරේ ඉඩම් නිදහස් කිරීමේදී හමුදාව රජයෙන් මුදල් ලබා ගන්නා බවට එල්ල වන චෝදනා සම්බන්ධයෙන් ද ඔහු හින්දු පුවත්පතට ලබාදුන් සාකච්ඡාවේදී අදහස් දක්වා තිබෙනවා.\nඑහිදී යුද හමුදාපති ලුතිනන් ජනරාල් මහේෂ් සේනානායක ප්‍රකාශ කර ඇත්තේ උතුරේ ඉඩම් වල ඉදිකර ඇති හමුදා කඳවුරු ඉවත් කිරීමේදී මුදලක් වැය වන බවයි.\nඒ සඳහා අවශ්‍ය මුදල් ලබා ගැනීම සිදුකරන්නේ යුද හමුදාවේ නිසි ක්‍රියාපටිපාටියකට අනුව බව ද හමුදාපතිවරයා අවධාරණය කර තිබෙනවා.",
       "URL": "https://www.hirunews.lk/190872/හමුදාපතිවරයාගෙන්-hindu-පුවත්පතට-සම්මුඛ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=3942"
}