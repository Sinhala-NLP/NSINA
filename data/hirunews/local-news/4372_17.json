{
       "Source": "hirunews",
       "Timestamp": "Monday, 14 August 2017 - 9:23",
       "Headline": "පොල්ගහවෙලදී රිය අනතුරකින් දෙදෙනෙකු මරුට",
       "News Content": "පොල්ගහවෙල - මැටිකුඹුර ප්‍රදේශයේදී සිදුවූ රිය අනතුරකින් පුද්ගලයන් දෙදෙනෙකු මියගොස් තිබෙනවා.\nඅද අලුයම ටිපර් රථයක් මාර්ගයෙන් ඉවතට පැන පෙරලීයාමෙන් මෙම අනතුර සිදුව ඇති බවයි පොලිසිය සදහන් කළේ.\nමෙහිදී ත්‍රිරෝද රථයක් ද ටිපර් රථයේ ගැටී ඇති බව පොල්ගහවෙල පොලිසිය වැඩිදුරටත් ප්‍රකාශ කළා.\nමියගොස් ඇත්තේ ගලේවෙල ප්‍රදේශයේ පදිංචි අවුරුදු 22 ක් වන තරුණයෙක් සහ කන්තලේ ජයන්තිපුර පදිංචිව සිටි 25 හැවිරිදි තරුණයෙක්.\nඅනතුරින් තුවාල ලැබු ටිපර් රථ රියදුරා වැඩිදුර ප්‍රතිකාර සඳහා කුරුණෑගල රෝහලට මාරු කර යවා තිබෙනවා.\nත්‍රී රෝද රථ රියදුරා සහ තවත් අයෙක් සුලු තුවාල ලබා පොල්ගහවෙල රෝහලේ ප්‍රතිකාර ලබන බවයි පොලිසිය සඳහන් කළේ.",
       "URL": "https://www.hirunews.lk/168376/පොල්ගහවෙලදී-රිය-අනතුරකින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4372"
}