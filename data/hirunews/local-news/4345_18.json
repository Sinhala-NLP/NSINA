{
       "Source": "hirunews",
       "Timestamp": "Wednesday, 30 August 2017 - 19:45",
       "Headline": "උතුරු පළාතේ බිය පහව ගිහින් -  අස්ගිරි මහ නාහිමියන්",
       "News Content": "උතුරු පළාතේ පසුගිය දිනවල සිදුවූ යම් යම් සිදුවීම් හේතුවෙන් ජනතාව තුළ ඇතිවූ බිය ආරක්ෂක අංශවල මැදිහත්වීමෙන් මේවන විට පහව ගොස් ඇති බව අස්ගිරි පාර්ශ්වයේ මහනායක අතිපූජ්‍ය වරකාගොඩ ශ්‍රී ඥානරතන හිමියන් පවසනවා.\nඋන්වහන්සේ මේ අදහස් පළ කළේ යාපනයේ සංචාරයකින් අනතුරුව අද පෙරවරුවේ ආරක්ෂක අංශ ප්‍රධානීන් හමුවූ අවස්ථාවේදී.\nඅතිපූජ්‍ය වරකාගොඩ ශ්‍රී ඥානරතන මහනාහිමියන් ඊයේ සහ අද යාපනයේ සංචාරයක නිරත වුණා.\nඊයේ පස්වරුවේ ප්‍රථමයෙන්ම නාගවිහාරයට වැඩම කළ උන්වහන්සේ එහිදී ආගමික වතාවත්වල නිරත වුණා.",
       "URL": "https://www.hirunews.lk/169788/උතුරු-පළාතේ-බිය-පහව-ගිහින්-අස්ගිරි-මහ-නාහිමියන්",
       "Category": "Local News",
       "Parent URL": "https://www.hirunews.lk/local-news.php?pageID=4345"
}