{
       "Source": "hirunews",
       "Timestamp": "Wednesday, 06 December 2017 - 11:19",
       "Headline": "පොලිස් කණ්ඩායම් 06ක්, තංගල්ල බැංකු කොල්ලකරුවන් වටකරයි",
       "News Content": "තංගල්ල - කුඩාවැල්ල ප්‍රදේශයේ රාජ්‍ය බැංකුවක ඊයේ සිදුවූ කොල්ලයට සම්බන්ධ සැකකරුවන් අත්අඩංගුවට ගැනීම සදහා විශේෂ පොලිස් කණ්ඩායම් 06 ක් යෙදවා තිබෙනවා.\nපොලීසිය සදහන් කළේ මෙම සැකකරුවන් මීට සති 3 කට පමණ පෙර අලුත්ගම ප්‍රදේශයේ වෙළදසැලක සිදුවූ කොල්ලයකට ද සම්බන්ධ බවට සැක කරන බවයි.\nඊයේ පෙරවරු 10 ට පමණ ෆුල්ෆේස් හෙල්මට් පැළද ආයුධ සන්නද්ධව යතුරුපැදියකින් පැමිණි පුද්ගලයින් දෙදෙනෙකු බැංකුවට ඇතුළු වී එහි සේවකයින් බිය ගන්වා රුපියල් ලක්ෂ 56 ක මුදලක් කොල්ලකා පලාගොස් තිබුණා.",
       "URL": "https://www.hirunews.lk/177706/පොලිස්-කණ්ඩායම්-06ක්-තංගල්ල-බැංකු-කොල්ලකරුවන්-වටකරයි",
       "Category": "Local News",
       "Parent URL": "https://www.hirunews.lk/local-news.php?pageID=4185"
}