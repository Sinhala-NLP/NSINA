{
       "Source": "hirunews",
       "Timestamp": "Wednesday, 30 December 2015 - 11:56",
       "Headline": "සිගීරි ළදුන් තන පට අඳී",
       "News Content": "සිගිරි බිතුසිතුවම් වල ඡායාරූප ලබාගැනීම  අද සිට තහනම් බව මධ්‍යම සංස්කෘතික අරමුදල පවසනවා.\nමධ්‍යම සංස්කෘතික අරමුදලේ අධ්‍යක්ෂ ජනරාල් මහාචාර්ය ප්‍රිශාන්ත ගුණවර්ධන මහතා මහතා පෙන්වා දෙන්නේ ඊයේ දිනයේදී තමන් අදාළ කණ්ඩායම් සමග සාකච්ඡා කර මෙම තීරණයට එළඹි බවයි.\nබිතුසිතුවම් ලෙනේ පිහිටි ඉපැරණි බදාම තට්ටුවක් කඩා වැටීමත් සමඟ බිතුසිතුවම් ආරක්ෂා කිරීමේ අරමුණ ඇතිවයි  සිගිරි බිතුසිතුවම් වල ඡායාරූප ලබාගැනීම තහනම් කර ඇත්තේ.\nප්‍රිශාන්ත ගුණවර්ධන පෙන්වා දෙන්නේ මීට පෙර විදුලි ධාරා නොමැතිව පින්තුර ගැනීමට අවසර තිබුණද එහෙත් බොහෝ දෙනා විදුලි ධාරා සහිත පින්තුර ලබාගන්නා බවයි.\nඑබැවින් පෞරාණික වස්තූන් ආරක්ෂා කර ගැනීමේ අරමුණින්  පුරාවිද්‍යා දෙපාර්තමේන්තුව සමගද සාකච්ඡා  කර මෙම තීරණය ගත් බව  ගත් බව මධ්‍යම සංස්කෘතික අරමුදලේ අධ්‍යක්ෂ ජනරාල් මහාචාර්ය ප්‍රිශාන්ත ගුණවර්ධන මහතා සදහන් කලා.",
       "URL": "https://www.hirunews.lk/123069/සිගීරි-ළදුන්-තන-පට-අඳී",
       "Category": "Local News",
       "Parent URL": "https://www.hirunews.lk/local-news.php?pageID=5229"
}