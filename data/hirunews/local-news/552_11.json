{
       "Source": "hirunews",
       "Timestamp": "Tuesday, 07 February 2023 - 11:25",
       "Headline": "ජ්‍යේෂ්ඨ පොලිස් අධිකාරි ඉන්දික ලොකුහෙට්ටිට ස්ථාන මාරුවක්",
       "News Content": "කැබිතිගොල්ලෑව වැඩබලන මූලස්ථාන ප්‍රධාන පොලිස් පරීක්ෂක සුභාෂ් ආරියරත්න පහරදීමේ සිද්ධිය සම්බන්ධයෙන් එම කොට්ඨාසය භාර ජ්‍යෙෂ්ඨ පොලිස් අධිකාරි ඉන්දික ලොකුහෙට්ටි වහාම ක්‍රියාත්මක වන පරිදි ස්ථාන මාරුකර තිබෙනවා.\nජාතික පොලිස් කොමිසමේ අනුමැතියට යටත්ව පොලිස් ක්ෂේත්‍ර බලකා මූලස්ථානයට අදාළ ස්ථාන මාරුවීම ලබාදී ඇති බව සඳහන්.\nඒ අනුව කැබිතිගොල්ලෑව කොට්ඨාශ භාර නව ජ්‍යෙෂ්ඨ පොලිස් අධිකාරිවරයා ලෙස පත්කර ඇත්තේ කුණ්ඩසාල පොලිස් රෝහලේ වෛද්‍ය සේවා කොට්ඨාසයේ අධ්‍යක්ෂවරයා ලෙස කටයුතු කළ ජ්‍යෙෂ්ඨ පොලිස් අධිකාරි එම්.එස්.කේ වික්‍රමනායකයි.\nඋසස් පොලිස් නිලධාරියෙකු තමාට පහරදුන් බව පවසමින් කැබිතිගොල්ලෑව පොලිසියේ වැඩබලන ස්ථානාධිපතිවරයා රෝහල්ගත කරනු ලැබුවේ පසුගිය මස 24 වනදායි.",
       "URL": "https://www.hirunews.lk/326872/ජ්‍යේෂ්ඨ-පොලිස්-අධිකාරි-ඉන්දික-ලොකුහෙට්ටිට-ස්ථාන-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=552"
}