{
       "Source": "hirunews",
       "Timestamp": "Saturday, 09 October 2021 - 12:49",
       "Headline": "වර්ජනයට මාස 03යි - අගමැති සහ ගුරු සංගම් අතර තීරණාත්මක සාකච්ඡාවක් අනිද්දා",
       "News Content": "වැටුප් විෂමතා ඇතුලු ඉල්ලීම් මුල් කර ගනිමින් ගුරුවිදුහල්පති වෘත්තීය සමිති කිහිපයක් ආරම්භ කර ඇති මෙම වර්ජනයට අදට දින 90 ක් ගතවනවා.\nමේ අතර, ඔන්ලයින් ගුරු වර්ජනයේ නිරත ගුරු විදුහල්පති වෘත්තීය සමිති සහ අග්‍රාමාත්‍ය මහින්ද රාජපක්ෂ අතර තීරණාත්මක සාකච්ඡාවක් අනිද්දා (11) පෙරවරු 11 ට පැවැත්වීමට නියමිතයි.\nඑම රැස්වීමේදී තම ගැටලුවලට විසඳුමක් ලැබේයැයි අපේක්ෂා කරන බව ලංකා ගුරු සංගමය සඳහන් කළා.\nලබන 21 වනදිනට පෙර තම ගැටලුවට නිසි විසඳුමක් නොලැබුණහොත් වෙනත් ක්‍රියාමාර්ග වෙත අවතීර්ණ වීමට සිදුවන බවයි ලංකා ගුරු සංගමයේ ප්‍රධාන ලේකම් ජෝශප් ස්ටාලින් හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/284514/වර්ජනයට-මාස-03යි-අගමැති-සහ-ගුරු-සංගම්-අතර-තීරණාත්මක-සාකච්ඡාවක්-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=1639"
}