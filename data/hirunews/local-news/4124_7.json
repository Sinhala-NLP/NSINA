{
       "Source": "hirunews",
       "Timestamp": "Tuesday, 16 January 2018 - 7:14",
       "Headline": "වන්දනාවේ අවසානය මරණයකින් කෙළවර වෙයි (ඡායාරූප)",
       "News Content": "මාතර අකුරැස්ස මාර්ගයේ ඉසදීන් නගරයේ හංදිය අසලදී මාතර දෙසට ධාවනය වූ වෑන් රථයක් රියදුරුට පාලනය කර ගැනීමට නොහැකිව අද(16) උදෑසන විදුලි කණුවක ගැටී එක් පුද්ගලයකු මියගොස් තිබෙනවා.\nඅනතුරෙන් වෑන් රථයේ ඉදිරි පස වම් අසුනේ ගමන්කළ පුද්ගලයෙකු එම ස්ථානයේම මියගොස් ඇති බවයි පොලිසිය පැවසුවේ.\nවෑන් රථයේ රියදුරු තුවාල ලබා මාතර රෝහලට ඇතුළත් කර තිබෙනවා.\nමියගිය පුද්ගලයා වයස අවුරුදු 52 ක් වූ යාපනය කොකුවිල් ප්‍රදේශයේ පදිංචි සෙල්ල කුමාර් නමැති අයෙකු බවයි පොලිසිය සඳහන් කළේ.\nමියගිය පුද්ගලයා සහ තවත් දෙදෙනෙකු සමග වන්දනා ගමනක් සඳහා කතරගම ගොස් නැවත යාපනය බලා ගමන්කරමින් සිටියදී මෙම අනතුරට මුහුණ දී තිබෙනවා.\nමාතර පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වනවා.",
       "URL": "https://www.hirunews.lk/181140/වන්දනාවේ-අවසානය-මරණයකින්-කෙළවර-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4124"
}