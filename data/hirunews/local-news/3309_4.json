{
       "Source": "hirunews",
       "Timestamp": "Monday, 10 June 2019 - 11:50",
       "Headline": "පිපිරීමක් සමඟ ඇතිවූ ගිනි ගැනීමකින් කාන්තාවක් ජීවිතක්ෂයට",
       "News Content": "බදුල්ල, කැප්පෙටිපොල මාවතේ පිහිටි නිවසක පිපිරීමක් සමඟ ඇතිවූ ගිනි ගැනීමකින් කාන්තාවක් මියගොස් තිබෙනවා.\nඅද (10) පෙරවරුවේ ඇතිවූ මෙම සිදුවීමෙන් මියගොස් ඇත්තේ 42 හැවිරිදි තිදරු මවක් බවයි අප වාර්තාකරු පැවසුවේ.\nසිද්ධිය සිදුවන අවස්ථාවේ අදාල කාන්තාව පමණක් නිවසේ රැඳී සිට ඇති අතර ඇයගේ පිළිස්සුණු සිරුර නිවසේ මුළුතැන්ගේ තිබී සොයාගෙන තිබෙනවා.\nමෙම නිවසේ තිබී පෙට්‍රල් බෝතල් කිහිපයක් ද සොයා ගැනීමට හැකිවූ බවයි අප වාර්තාකරු වැඩිදුරටත් සඳහන් කළේ.\nගෑස් කාන්දුවක් නිසා සිදුවූ පිපිරීමකින් ඇතිවූ ගිනි ගැනීමකින් මෙම කාන්තාව මිය ගියද, නැත්නම් මෙය සියදිවි හානි කරගනීමක්ද යන්න සම්බන්ධයෙන් බදුල්ල පොලිසිය පරීක්ෂණ පවත්වනවා.",
       "URL": "https://www.hirunews.lk/218091/පිපිරීමක්-සමඟ-ඇතිවූ-ගිනි-ගැනීමකින්-කාන්තාවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3309"
}