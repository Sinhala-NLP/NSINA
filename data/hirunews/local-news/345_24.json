{
       "Source": "hirunews",
       "Timestamp": "Sunday, 14 May 2023 - 8:34",
       "Headline": "බදුල්ලේ රිය අනතුරකින් 11දෙනෙකුට තුවාල (වීඩියෝ)",
       "News Content": "බදුල්ල - බණ්ඩාරවෙල මාර්ගයේ නිල්බෝවිල - කළුපාලම අසළදී වෑන් රථයක් මාර්ගයෙන් ඉවතට පැන ගසක ගැටීමෙන් සිදුවූ අනතුරකින් 11 දෙනෙකු තුවාල ලබා තිබෙනවා.\nඅද අලුයම 3.40 ට පමණ මෙම අනතුර සිදුව ඇති බවයි පොලිසිය සඳහන් කළේ.\nකාන්තාවන් අටදෙනෙකු සහ පිරිමි පුද්ගලයන් තුන්දෙනෙකු තුවාල ලැබූ පිරිස අතර සිටින බව සඳහන්.\nරියදුරුට නින්ද යෑමෙන් වෑන් රථය මෙලෙස අනතුරට ලක්ව ඇති බව මූලික පරීක්ෂණවලදී අනාවරණ වී තිබෙනවා.\nමෙලෙස අනතුරට ලක්ව ඇත්තේ බණ්ඩාරවෙල ප්‍රදේශයේ විහාරස්ථානයක පැවති පෙරහරකට සහභාගිවී යළි පැමිණෙමින් සිටි නැටුම් කණ්ඩායමක්.",
       "URL": "https://www.hirunews.lk/335123/බදුල්ලේ-රිය-අනතුරකින්-11දෙනෙකුට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=345"
}