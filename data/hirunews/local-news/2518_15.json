{
       "Source": "hirunews",
       "Timestamp": "Sunday, 16 August 2020 - 8:35",
       "Headline": "කොළඹ ඉඩම් අත්පත් කර ගැනීම ගැන විමර්ශනයට CIDයේ විශේෂ ඒකකයක් (වීඩියෝ)",
       "News Content": "මත්ද්‍රව්‍ය ජාවාරම්කරුවෙකු මෙන්ම සංවිධානාත්මක අපරාධ කල්ලි නායකයෙකු වන කංජිපානි ඉම්රාන්ට බන්ධනාගාර නිලධාරියෙකු වඳින වීඩියෝවක් තමන් අතට පත්ව ඇතැයි ආරක්ෂක ලේකම් විශ්‍රාමික මේජර් ජෙනරාල් කමල් ගුණරත්න පවසනවා.\nඑමෙන්ම බලහත්කාරයෙන් සහ වංචාසහගත ලෙස කොළඹ දිස්ත්‍රික්කයේ ඉඩම් අත්පත් කර ගැනීම සම්බන්ධයෙන් විමර්ශනය කිරීම සඳහා අපරාධ පරීක්ෂණ දෙපාර්තමේන්තුවේ විශේෂ ඒකකයක් ආරම්භ කර ඇති බවයි කොළඹ පැවති සම්මන්ත්‍රණයකට එක්වෙමින් ආරක්ෂක ලේකම්වරයා සඳහන් කළේ.\nමෙරට ක්‍රියාත්මක සියලු සංවිධානාත්මක අපරාධ මෙහෙයවන්නේ බන්ධනාගාරය තුළ සිට බවට මේ වන විට අනාවරණ වී ඇතැයි ද ආරක්ෂක ලේකම් විශ්‍රාමික මේජර් ජෙනරාල් කමල් ගුණරත්න මහතා සඳහන් කළා.\nඔහු වැඩි දුරටත් සඳහන් කළේ, දෙමළ ඩයස් පෝරාවේ මෙහෙයවීම මත ඇතැම් ත්‍රස්ත ක්‍රියා මෙරට තුළ තවමත් ක්‍රියාත්මක බවයි.",
       "URL": "https://www.hirunews.lk/247916/කොළඹ-ඉඩම්-අත්පත්-කර-ගැනීම-ගැන-විමර්ශනයට-cidයේ-විශේෂ-ඒකකයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2518"
}