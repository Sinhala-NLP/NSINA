{
       "Source": "hirunews",
       "Timestamp": "Saturday, 11 December 2021 - 7:43",
       "Headline": "මුලතිව් මුහුදේ ඩොල්ෆින් මසුන් මිය යෑම ගැන පරීක්ෂණ",
       "News Content": "මුලතිව් - අලම්පිල් වෙරළ තීරයට මියගිය ඩොල්ෆින් මසුන් 9 දෙනෙකුගේ සිරුරු ගොඩගැසීමේ සිද්ධිය සම්බන්ධයෙන් පරීක්ෂණයක් ආරම්භ කර ඇති බව වනජිවි දෙපාර්තමේන්තුව පවසනවා.\nඑහි අධ්‍යක්ෂ ජනරාල් චන්දන සූරියබණ්ඩාර හිරු ප්‍රවෘත්තී අංශය කළ විමසීමක දී සඳහන් කළේ, ඒ සම්බන්ධයෙන් ක්‍රියා කරන ලෙස ප්‍රාදේශීය වනජීවි නිලධාරීන්ට උපදෙස් ලබා දී ඇති බවයි.\nඒ අනුව ඔවුන් අධිකරණයට කරුණු වාර්තා කර ඇති අතර, පශ්චාත් මරණ පරීක්ෂණ කටයුතු සිදු කිරීමට මේ වනවිට කටයුතු කරමින් සිටින බව ඔහු ප්‍රකාශ කළා.\nවනජිවි දෙපාර්තමේන්තුවේ උතුරු පළාත භාර පශු වෛද්‍ය බී.ගිරිදරන් සඳහන් කලේ මියගොස් ඇති ඩොල්ෆින් මසුන්ගේ සිරුරු කොටස් වැඩිදුර පරීක්ෂණ සඳහා රජයේ රස පරීක්ෂකවරයා වෙත යොමු කරන බවයි.\nමෙම ඩොල්ෆින් මත්ස්‍යයින්ගේ සිරුරු මුලතිව් - අලම්පිල් මුහුදු වෙරළට ගොඩ ගසා තිබුණේ, ඊයේ දිනයේදීයි.\nඅඩි 6 දක්වා දිගැති එම මත්ස්‍යයින්ගේ සිරුරු තුළ ප්ලාස්ටික් කැබලි ද පැවති බවයි ප්‍රාදේශීය වනජිවි නිලධාරින් සඳහන් කළේ.",
       "URL": "https://www.hirunews.lk/290657/මුලතිව්-මුහුදේ-ඩොල්ෆින්-මසුන්-මිය-යෑම-ගැන-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=1502"
}