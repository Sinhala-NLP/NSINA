{
       "Source": "hirunews",
       "Timestamp": "Monday, 17 January 2022 - 19:34",
       "Headline": "හිරු ධර්ම ප්‍රදීපය බුලාගල - රන්දෙණිය රජමහා විහාරස්ථානයේදී",
       "News Content": "දුරුතු පොහොය නිමිත්තෙන් ක්‍රියාත්මක හිරු එෆ්.එම් ධර්මප්‍රදීපය වැඩසටහන දඹුල්ල -බුලාගල - රන්දෙණිය රජමහා විහාරය කේන්ද්‍ර කරගෙන අද පැවැත්වුණා.\nඑහිදී උවැසි උවැසියන් අෂ්ඨාංග ශීලයේ පිහිටුවීම සහ ධර්මානුශාසනාව, බුලාගල - රන්දෙණිය රජමහා විහාරාධිකාරී, සීගිරි කාශ්‍යප පිරිවෙන් ආචාර්ය, පුජ්‍ය ඇල්ලවැවේ සංඝරතන හිමියන් විසින් සිදු කරනු ලැබුවා.\nඉන් අනතුරුව පෙරවරු 8ට පෝදා ධර්ම දේශනය පවත්වනු ලැබුවේ කොළඹ 10, සුදර්මාරාමවාසී ත්‍රිපිටක ධර්මවේදී, ශාස්ත්‍රපති, පූජ්‍ය හසලක සීලවිමල හිමියන් විසින්.\nඑසේම, කාර්යබහුල ජීවිතයකට, බුදු දහමේ සැනසීම යන තේමාව යටතේ කාලීන ධර්ම සාකච්ඡාවක් ද පැවැත්වුණා. ඒ පූජ්‍ය ඔලගංවත්තේ චන්ද්‍රසිරි හිමියන් සහ ආචාර්ය සුජිත් අක්කරවත්තගේ සහභාගීත්වයෙන්.\nහිරු එෆ්.එම් ධර්මප්‍රදීපය වැඩසටහනේ කාව්‍යමය ධර්මදේශනය අද පස්වරු 3 සිට 4 දක්වා. පූජ්‍ය මාම්පිටියේ සිරිසුමන හිමියන් විසින් සිදුකරනු ලැබුවා.\nපස්වරු 4 සිට 5 දක්වා තවත් ධර්මදේශනයක් පැවැත්වුණේ පූජ්‍ය සීවලීපුර ධම්මෝභාෂ හිමියන්ගේ සහභාගීත්වයෙන්.\nහිරු එෆ්.එම් ධර්මප්‍රදීපය වැඩසටහනට සමගාමීව දඹුල්ල - බුලාගල - රන්දෙණිය රජමහා විහාරය වෙත සමාධී බුද්ධ ප්‍රතිමා වහන්සේනමක් පූජා කිරීම ද අද පස්වරුවේ සිදුකෙරුණා.\nඑමෙන්ම සෑම පුරපසළොස්වක පොහෝ දිනකම සංවිධාන කරනු ලබන හිරු ශීල පාරමිතා වැඩසටහනද අද ඓතිහාසික තිස්සමහාරාම රජමහා විහාර පුදබිම කේන්ද්‍ර කරගනිමින් පැවැත්වුණා.",
       "URL": "https://www.hirunews.lk/294265/හිරු-ධර්ම-ප්‍රදීපය-බුලාගල-රන්දෙණිය-රජමහා-විහාරස්ථානයේදී",
       "Category": "Local News",
       "Parent URL": "https://www.hirunews.lk/local-news.php?pageID=1419"
}