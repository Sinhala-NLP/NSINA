{
       "Source": "hirunews",
       "Timestamp": "Wednesday, 30 October 2019 - 17:49",
       "Headline": "තංගල්ල නගර සභාවේ හිටපු නගරාධිපති ලබන මස 6 දක්වා යළි රිමාන්ඩ්",
       "News Content": "තංගල්ල නගර සභාවේ හිටපු නගරාධිපති සහ වත්මන් නාගරික මන්ත්‍රී අනිල් සෙල්ලාහැන්නදි ලබන මස 6 වනදා දක්වා රක්ෂිත බන්ධනාගාර ගත කර තිබෙනවා.\nඒ, සැකකරු අද තංගල්ල මහේස්ත්‍රාත් හා අතිරේක දිසා විනිසුරු ලිලන්ත වරුෂවිතාන හමුවට ඉදිරිපත් කිරීමෙන් අනතුරුවයි.\n2013 වසරේ තංගල්ල නගර සභාවේ නගරාධිපතිවරයා ලෙස කටයුතු කළ ඔහු රුපියල් හය ලක්ෂ හැටදහසක් වටිනා ගිනි නිවීමේ උපකරණ නගර සභාවට යළි භාර නොදීම සහ පෙර පාසලකට ලබාදුන් මල්ටි මීඩියා යන්ත්‍රයක් මෙන්ම, එහි තිරය අස්ථාන ගත කිරීම සම්බන්ධයෙන් චෝදනා එල්ල වුණා.",
       "URL": "https://www.hirunews.lk/227288/තංගල්ල-නගර-සභාවේ-හිටපු-නගරාධිපති-ලබන-මස-6-දක්වා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3072"
}