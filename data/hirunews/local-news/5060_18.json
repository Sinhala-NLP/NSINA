{
       "Source": "hirunews",
       "Timestamp": "Wednesday, 04 May 2016 - 13:35",
       "Headline": "පාලිත රංගේ බණ්ඩාරට කොළඹ මහාධිකරණයෙන් අද අධි චෝදනා",
       "News Content": "රුපියල් ලක්ෂ 54ක මුදලක් ලබාගෙන සාපරාධි විශ්වාසය කඩ කිරීමේ චෝදනාව මත රාජ්‍ය අමාත්‍ය පාලිත රංගේ බණ්ඩාරට කොළඹ මහාධිකරණය අද අධි චෝදනා බාර දුන්නා.\nතමන්ට මන්ත්‍රී වරප්‍රසාද යටතේ හිමිවන වාහන බලපත්‍රය වසර 05කට පසු වෙනත් පුද්ගලයෙකුට පවරා දෙන බව පවසා රුපියල් ලක්ෂ 54ක මුදලක් ලබාගෙන සාපරාධි විශ්වාසය කඩකිරීමේ චෝදනාව මත දිනේෂ් රත්නායක නමැති පුද්ගලයා විසින් මොහුට විරුද්ධව අධිකරණය හමුවේ නඩු පවරා තිබුණා.\nඑම නඩුව අද කැදවනු ලැබුවේ මහාධිකරණ විනිසුරු ඒ. ඒ. ආර්. හෙයියන්තුඩුව හමුවේයි.\nමෙම නඩුව සැප්තැම්බර් මස 06 වැනිදා යලි කැදවීමට නියෝග කළ විනිසුරුවරයා විත්තිකාර රාජ්‍ය අමාත්‍යවරයාගේ ඇඟිලි සලකුණු ලබා ගන්නා ලෙසට ද පොලිසියට දැනුම් දුන්නා.",
       "URL": "https://www.hirunews.lk/132402/පාලිත-රංගේ-බණ්ඩාරට-කොළඹ-මහාධිකරණයෙන්-අද-අධි-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=5060"
}