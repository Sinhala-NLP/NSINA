{
       "Source": "hirunews",
       "Timestamp": "Tuesday, 15 December 2020 - 10:05",
       "Headline": "නව කොරෝනා ආසාදිතයින්ගෙන් වැඩිම පිරිසක් කොළඹ දිස්ත්‍රික්කයෙන්",
       "News Content": "ඊයේ (14) හඳුනාගත් නව කොරෝනා ආසාදිතයින් 688 දෙනා අතරින් 200 ක් කොළඹ දිස්ත්‍රික්කයෙන් වාර්තා වී තිබෙනවා.\nකළුතර දිස්ත්‍රික්කයෙන් ආසාදිතයින් 117 ක් සහ ගම්පහ දිස්ත්‍රික්කයෙන් ආසාදිතයින් 113ක් ඊයේ වාර්තා වූ අතර, විදේශ මුහුදු ආරක්ෂකයින් තුන්දෙනෙකු ද නව ආසාදිතයින් අතර සිටින බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය ප්‍රකාශ කළේ.\nමේ වනවිට ත්‍රිවිධ හමුදාව මගින් පාලනය කරනු ලබන නිරෝධායන මධ්‍යස්ථාන 79 ක් තුළ පුද්ගලයින් 7813 ක් තවදුරටත් නිරෝධායනය වෙමින් සිටිනවා.",
       "URL": "https://www.hirunews.lk/257058/නව-කොරෝනා-ආසාදිතයින්ගෙන්-වැඩිම-පිරිසක්-කොළඹ-දිස්ත්‍රික්කයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2274"
}