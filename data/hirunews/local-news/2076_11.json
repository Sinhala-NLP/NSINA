{
       "Source": "hirunews",
       "Timestamp": "Saturday, 20 March 2021 - 7:15",
       "Headline": "බම්බලපිටිය ශාන්ත පීතර සිසුවා තවමත් අතුරුදන් (වීඩියෝ)",
       "News Content": "අතුරුදන් වූ බව කියන බම්බලපිටිය - ශාන්ත පීතර විද්‍යාලයේ අධ්‍යාපනය ලබන 16 හැවිරිදි සිසුවා සොයා ගල්කිස්ස පොලීසිය තවදුරටත් විමර්ශන සිදුකරනවා.\nරත්මලාන - දහම් මාවතේ පදිංචි ඇල්ඩන් ඩෙවොන් කෙනී නැමැති 11 ශ්‍රේණියේ ඉගෙනුම ලබන මෙම සිසුවා පෙරේදා පෙරවරුවේ නිවසින් පිටව ගොස් ඇති අතර, මේ වනතුරුත් නිවසට පැමිණ නැහැ.\nඑම සිසුවා එදින පෙරවරු 6.30 ට පමණ මොරටුව දෙසට ගමන් කරන අයුරුද සී.සී.ටී.වී. දර්ශනයක සටහන්ව තිබුණා.\nමෙම සිසුවා පිළිබඳව යම් තොරතුරක් වෙතොත්\n077 377 98 50\nදුරකතන අංකයට දැනුම් දෙන ලෙසයි ඔහුගේ පවුලේ සාමාජිකයින් ඉල්ලා සිටින්නේ.",
       "URL": "https://www.hirunews.lk/265932/බම්බලපිටිය-ශාන්ත-පීතර-සිසුවා-තවමත්-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2076"
}