{
       "Source": "hirunews",
       "Timestamp": "Tuesday, 27 December 2022 - 11:45",
       "Headline": "පොලිසියට බාධා කළ තලාවේ ධම්මික හිමි ලබන 09 වැනි දා දක්වා යළි රිමාන්ඩ් (වීඩියෝ)",
       "News Content": "හෝමාගම - පිටිපන බෞද්ධ හා පාලි විශ්ව විද්‍යාලයේ ඉදිරිපිට පසුගියදා පැවති උද්ඝෝෂණයක් අතරතුර පොලිස් රාජකාරියට බාධා කිරිමේ සිද්ධිය සම්බන්ධයෙන් අත්අඩංගුවට ගත් තලාවේ ධම්මික හිමියන් ජනවාරි 09 වනදා දක්වා යළි රක්ෂිත බන්ධනාගාර ගතකර තිබෙනවා.\nඒ ඊට අදාළ නඩුව අද (27) හෝමාගම ප්‍රධාන මහේස්ත්‍රාත් නිලුපුලි ලංකාපුර හමුවේ කැඳවූ අවස්ථාවේදීයි.\nඑහිදී සිද්ධියට අදාළව අත්අඩංගුවට ගත් තවත් දෙදෙනෙකු ඇප මත මුදාහැර හැරුණා.\nවිශ්වවිද්‍යාලයේ නවක සිසුන්ට නවක වදය දීම, අයුතු අවහිරය, පොලිස් රාජකාරියට බාධා එල්ල කිරීම යන කරුණු යටතේයි ඔවුන්ට චෝදනා ගොනු කර තිබුණේ.\nවිගණන වාර්තාවෙන් බෞද්ධ හා පාලි විශ්වවිද්‍යාලයේ මූල්‍ය අක්‍රමිකතා රැසක් හෙළි වෙයි.\nබෞද්ධ හා පාලි විශ්වවිද්‍යාලයේ කොළඹ පරිශ්‍රයේ පස්මහල් ගොඩනැගිල්ල ඉදිකිරීම සඳහා පෞද්ගලික කොන්ත්‍රාත්කරුවෙකු වෙත වසර 2කට වැඩි කාලයක් අත්තිකාරම් මුදල් මුදල් ලබා දී තිබුණද එම මුදල් නැවත අයකර ගැනීමට හෝ ඉදිකිරීම් ආරම්භ කර නොමැති බව අනාවරණය වී තිබෙනවා.\nඒ පසුගිය වසරේ සිදුකළ විගණනකට අනුවයි.\nඑසේම නව පාඨමාලා හඳුන්වානොදීම ඇතුළු මූල්‍ය අක්‍රමකිතා රැසක්ද මෙමගින් හෙළි කර තිබෙනවා.\nවිශ්වවිද්‍යාලය විසින් ස්වයං මූල්‍ය පාඨමාලා සඳහා සකස්කර ඇති 2021 අයවැය ඇස්තමේන්තුවේ සියයට 10 සිට සියයට 25 දක්වා ප්‍රමාණයන් විශ්වවිද්‍යාල සංවර්ධන අරමුදලට බැර කල යුතු වුවද විගණනය සිදු කරන අවස්ථාව වන විටත්, විශ්වවිද්‍යාල සංවර්ධන අරමුදලක් පිහිටුවා නොමැති බවයි අදාළ වාර්තාවේ දැක්වෙන්නේ.",
       "URL": "https://www.hirunews.lk/323657/පොලිසියට-බාධා-කළ-තලාවේ-ධම්මික-හිමි-ලබන-09-වැනි-දා-දක්වා-යළි-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=640"
}