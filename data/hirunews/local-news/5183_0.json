{
       "Source": "hirunews",
       "Timestamp": "Thursday, 04 February 2016 - 10:47",
       "Headline": "බයික් ත්‍රීවීල් හැප්පූ බසය  ATM  එකත් කඩයි - දැරියක් ඇතුළු 3කට බරපතලයි  (ඡායාරූප)",
       "News Content": "යාපනය පලාලි මාර්ගයේ දී පෞද්ගලික බස් රථයක් ත්‍රී රෝද රථයක් හා යතුරුපැදියක් අනතුරට ලක් වීමෙන් 5 හැවිරිදි දැරියක් ඇතුලු තිදෙනෙකු බරපතල  තුවාල ලබයි.\nකෝපායි පෙලීසිය පැවසුවේ අනතුර  ඊයේ (03)  සිදුව  ඇති බවයි.\nපෞද්ගලික බස් රථය ලංගම බස් රථයක් පසුකර යාමට ගත් උත්සහයකදී වේගය පාලනය කර ගැනීමට නොහැකි වූ පෞද්ගලික බස් රථය  ත්‍රී රෝද රථයක හා යතුරු පාපැදියක ගැටී බැංකුවක  ඒ.ටී.එම්. යන්ත්‍ර කුටියකට ගැටී ඇත.\nබස් රථය ගැටීමෙන් ත්‍රී රෝද රථයේ සිටි  5 හැවිරිදි දැරියක් ඇතුලු තිදෙනෙකු බරපතල තුවාල ලබා යාපනය රෝහලට ඇතුලත් කොට තිබේ.  බස් රථය ගැටීම හේතුවෙන් යතුරු පැදි කිහිපයකටද ඒ.ටී.එම්. කුටියද දැඩි ලෙස හානි සිදුවී ඇත.\n(ඡායාරූප - රොමේෂ් මධුෂංඛ)",
       "URL": "https://www.hirunews.lk/125432/බයික්-ත්‍රීවීල්-හැප්පූ-බසය-atm-එකත්-කඩයි-දැරියක්-ඇතුළු-3කට-බරපතලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5183"
}