{
       "Source": "hirunews",
       "Timestamp": "Tuesday, 17 November 2020 - 15:42",
       "Headline": "සමෘද්ධි තැන්පතු වලින් 90%ක්, සහන පොලී පදනම් මත ණය ලබාදීමට යෝජනා ක්‍රමයක්",
       "News Content": "සමෘද්ධි තැන්පතු වලින් 90%ක් සියයට 07ක පොලී පදනම මත ලබාදීමට නව ණය යෝජනා ක්‍රමයක් මෙවර අය වැයෙන් යෝජනා කර තිබෙනවා.\nමේ අතර මෙවර අය වැයෙන් කෘෂි කර්මාන්තය කෙරෙහි වැඩි අවධානයක් යොමුකර තිබීම විශේෂත්වයක්.\nකෘෂි නිෂ්පාදනයේ අතිරික්තයක් නිර්මාණය කර තොග පවත්වාගෙන කෘෂි නිෂ්පාදන ආනයන සීමා කිරීමට ගත් තීරණය අඛණ්ඩව ක්‍රියාත්මක කිරීම, කහ ඉඟුරු ආනයන තහනම අඛණ්ඩව ක්‍රියාත්මක කිරීම සහ පොල්, රබර් ඉඩම්වල කහ ඉඟුරු බෝග වගාවට පියවර ගැනීම ඒ අතර වනවා.\nඑළවලු පලතුරු කල්තබා ගතහැකි ශීතාගාර පහසුකම් වැඩිදියුණු කිරීමට පියවර ගැනීම, කිරි නිෂ්පාදනය සහ ගොවිපොළ දියුණු කිරීමට ලක්ෂ 5ක වාර්ෂික සහන ණයක් ලබා දීමට මේ යට‍තේ යෝජනා කෙරුණා.",
       "URL": "https://www.hirunews.lk/254944/සමෘද්ධි-තැන්පතු-වලින්-90ක්-සහන-පොලී-පදනම්-මත-ණය-ලබාදීමට-යෝජනා-ක්‍රමයක්",
       "Category": "Local News",
       "Parent URL": "https://www.hirunews.lk/local-news.php?pageID=2327"
}