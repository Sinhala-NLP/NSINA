{
       "Source": "hirunews",
       "Timestamp": "Monday, 17 February 2020 - 20:04",
       "Headline": "මුජිබර් රහුමාන්ගේ ප්‍රකාශය අසත්‍යයි - දඹුල්ල ආර්ථික මධ්‍යස්ථාන වෙළඳ ප්‍රජාව",
       "News Content": "වෙළඳ පොළේ එළවළු මිල ඉහළ ගොස් ඇති බවට එක්සත් ජාතික පක්ෂ පාර්ලිමේන්තු මන්ත්‍රී මුජිබර් රහුමාන් මහතා කළ ප්‍රකාශය අසත්‍ය බව දඹුල්ල ආර්ථික මධ්‍යස්ථාන වෙළඳ ප්‍රජාව පවසනවා.\nදඹුල්ල ආර්ථික මධ්‍යස්ථාන පරිශ්‍රයේ අද කැඳවා තිබූ ප්‍රවෘත්ති සාකච්ඡාවකදී ඔවුන් මේ සම්බන්ධයෙන් කරුණු අනාවරණය කළා.\nසිරිකොත පක්ෂ මූලස්ථානයේ ඊයේ පැවති ප්‍රවෘත්ති සාකච්ඡාවකට එළවළු මල්ලක්ද රැගෙන පැමිණි පාර්ලිමේන්තු මන්ත්‍රී මුජිබර් රහුමාන් මහතා වෙළඳ පොළේ එළවළු මිල ගණන් විශාල වශයෙන් ඉහළ ගොස් ඇති බවට රජයට චෝදනා කළා.\nමේ සම්බන්ධයෙන් දඹුල්ල ආර්ථික මධ්‍යස්ථාන වෙළඳ ප්‍රජාව අද ප්‍රතිචාර දැක්වූවා.\nඑළවළු මිල ගණන් සම්බන්ධයෙන් පාරිභෝගිකයන් සහ වෙළෙන්දන් මෙලෙස අදහස් දැක්වූවා.\nපිවිතුරු හෙළ උරුමය අද කැඳවා තිබූ ප්‍රවෘත්ති සාකච්ඡාවේදීද මේ සම්බන්ධයෙන් අදහස් පළ වුණා.",
       "URL": "https://www.hirunews.lk/234654/මුජිබර්-රහුමාන්ගේ-ප්‍රකාශය-අසත්‍යයි-දඹුල්ල-ආර්ථික-මධ්‍යස්ථාන-වෙළඳ-ප්‍රජාව",
       "Category": "Local News",
       "Parent URL": "https://www.hirunews.lk/local-news.php?pageID=2896"
}