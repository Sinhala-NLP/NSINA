{
       "Source": "hirunews",
       "Timestamp": "Tuesday, 11 July 2017 - 19:18",
       "Headline": "නාවික හමුදාවේ ලුතිනන් කමාන්ඩර්වරයෙකු  අත්අඩංගුවට ගැනීමට විවෘත වරෙන්තු",
       "News Content": "2008 වසරේදී සිදු වෑන් භාවිත කරමින් කොළඹදී තරුණයන් 11 දෙනෙකු පැහැරගෙන ගොස් අතුරුදන් කිරීමේ සිදස්ධිය සම්බන්ධයෙන් අපරාධ පරීක්ෂණ දෙපාර්තමේන්තුව විසින් සිදුකරන පරීක්ෂණවල සැකකරුවෙකු ලෙස නම්කර ඇති නාවික හමුදාවේ ලුතිනන් කමාන්ඩර් ප්‍රසාද් හෙට්ටිආරච්චි අත්අඩංගුවට ගැනීමට කොටුව මහේස්ත්‍රාත් ලංකා ජයරත්න මෙනවිය අද විවෘත වරෙන්තු නිකුත් කලා.\nඑම සිද්ධිය සම්බන්ධයෙන් සැකපිට අත්අඩංගුවට ගෙන සිටින නාවික හමුදා බුද්ධි අංශ නිලධාරීන් 5 දෙනා ලබන  19දක්වා  තවදුරටත් රක්ෂිත බන්ධනාගාර ගත කිරීමට ද එහිදී මහේස්ත්‍රාත්වරිය නියෝගය කාලා.\nමේ අතර එම නඩුවේ සැකරුවෙකු ලෙසට නම් කළ හිටපු නාවික හමුදා මාධ්‍ය ප්‍රකාශක ලුතිනන් කමාන්ඩර් ඒ ඩී පී රත්නායක මහතා විදේශගත වීමට අවසර ලබාදෙන ලෙසට කළ ඉල්ලීම සම්බන්ධයෙන් නියෝගය හෙට නිකුත් කරන බව ද විනිසුරුවරිය සඳහන් කළා.",
       "URL": "https://www.hirunews.lk/165639/නාවික-හමුදාවේ-ලුතිනන්-කමාන්ඩර්වරයෙකු-අත්අඩංගුවට-ගැනීමට-විවෘත-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=4427"
}