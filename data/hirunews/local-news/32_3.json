{
       "Source": "hirunews",
       "Timestamp": "Wednesday, 13 September 2023 - 21:26",
       "Headline": "ජනාධිපති ලේකම්ගෙන් රාජ්‍ය නිලධාරීන්ට උපදෙස්",
       "News Content": "සංවර්ධන කටයුතු සැලසුම් කිරීමේදී ඒ පිළිබඳව දිස්ත්‍රික් සහ ප්‍රාදේශිය සංවර්ධන කමිටු දැනුවත් කරන ලෙස ජනාධිපති ලේකම් සමන් ඒකනායක අමාත්‍යාංශ, පළාත්, දිස්ත්‍රික් සහ ප්‍රාදේශීය ලේකම්වරුන් වෙත දැනුම් දී තිබෙනවා.\nසංවර්ධන කටයුතු සැලසුම් කිරීමේදී ඒ පිළිබඳව දිස්ත්‍රික් සහ ප්‍රාදේශිය සංවර්ධන කමිටු දැනුවත් නොකිරීම හේතුවෙන් රාජ්‍ය නිලධාරීන් සහ දේශපාලන අධිකාරිය අතර දුරස්ථභාවයක් ඇති වී තිබෙන බවයි ජනාධිපති ලේකම්වරයා ඔවුන්ට යොමු කළ ලිපියකින් පෙන්වා දී ඇත්තේ.\nඑමෙන්ම මේ පිළිබඳව දිස්ත්‍රික් සහ ප්‍රාදේශිය සංවර්ධන කමිටු සභාපතිවරුන් ජනාධිපතිවරයාට පැමිණිලි ද සිදු කර ඇති බවද ජනාධිපති ලේකම්වරයා සඳහන් කළා.",
       "URL": "https://www.hirunews.lk/348177/ජනාධිපති-ලේකම්ගෙන්-රාජ්‍ය-නිලධාරීන්ට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=32"
}