{
       "Source": "hirunews",
       "Timestamp": "Friday, 24 June 2016 - 7:43",
       "Headline": "තවත් හෙරොයින් තොගයක් කොටුවෙයි",
       "News Content": "හෙරොයින් කිලෝ 1 යි ග්‍රෑම් 50 ක් සමග කාන්තාවන් දෙදෙනෙකු ඇතුලු සැකකරුවන් 6 දෙනෙකු පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගෙන තිබෙනවා.\nමෙම මත්ද්‍රව්‍යවල වටිනාකම රුපියල් ලක්ෂ 120 ක් වන බවයි පොලිසිය සඳහන් කලේ.\nඅත්අඩංගුවට පත් සැකකරුවන් සතුව තිබු ත්‍රී රෝද රථ දෙකක් ද පොලිස් භාරයට ගෙන තිබෙනවා.\nඅද අලුයම පොලිස් මත්ද‍්‍රව්‍ය නාශක කාර්යාංශයේ නිලධාරීන් වැල්ලම්පිටිය සහ ග්‍රෑන්ඩ්පාස් ප්‍රදේශවල කල මෙහෙයුම් දෙකකදීයි මෙම හෙරොයින් තොගය හමුවී ඇත්තේ.\nඅදාළ  වැටලීම්වලදී වැල්ලම්පිටිය ප්‍රදේශයෙන් හෙරොයින් ග්‍රෑම් 600 ක් සමග පුද්ගලයින් දෙදෙනෙකු සහ කාන්තාවන් දෙදෙනෙකු ත්‍රිරෝද රථ දෙකක් සමග අත්අඩංගුවට ගත් බව සදහන්.\nමීට අමතරව ග්‍රෑන්ඞ්පාස් ප්‍රදේශයේදී සිදුකරන ලද වැටලීමකදී සැකකරුවන් දෙදෙනෙකු සමග හෙරොයින් ග්‍රෑම් 450 ක් අත්අඩංගුවට ගෙන තිබෙනවා.",
       "URL": "https://www.hirunews.lk/136308/තවත්-හෙරොයින්-තොගයක්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4993"
}