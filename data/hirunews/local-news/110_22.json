{
       "Source": "hirunews",
       "Timestamp": "Wednesday, 09 August 2023 - 19:13",
       "Headline": "නිවාඩු නිකේතනයක ඇති වූ ගින්නකින් පුද්ගලයන් 11ක් මරුට",
       "News Content": "ප්‍රංශයේ නිවාඩු නිකේතනයක ඇති වූ ගින්නකින් පුද්ගලයන් 11 දෙනක් පමණ මියගොස් තිබෙනවා.\nජර්මානු දේශසීමාවේ සිට කිලෝමීටර 70 ක් දුරින් පිහිටි Wintzenheim නගරයේ දී අද (9) පෙරවරුවේ මෙම සිදුවීම සිදුව ඇති බවයි වාර්තා වන්නේ.\nමෙම ගින්න ඇති වී ඇත්තේ ආබාධිත පුද්ගලයින් සඳහා වන වැඩසටහන් පැවැත්වෙන නේවාසිකාගාරයක බවයි විදෙස් මාධ්‍ය වාර්තා කරන්නේ.\nබලධාරීන් පවසන්නේ ගින්නෙන් මියගිය පුද්ගලයන් 9 දෙනෙකුගේ මළ සිරුරු මේ වන විට සොයාගෙන ඇති අතර තවත් දෙදෙනෙකු අතුරුදන්ව සිටින බවයි.\nකෙසේ වෙතත් මෙම ගින්න පැතිර යාමට හේතුව අනාවරණය වී නොමැති බවයි වාර්තා වී ඇත්තේ.",
       "URL": "https://www.hirunews.lk/344245/නිවාඩු-නිකේතනයක-ඇති-වූ-ගින්නකින්-පුද්ගලයන්-11ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=110"
}