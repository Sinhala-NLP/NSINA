{
       "Source": "hirunews",
       "Timestamp": "Friday, 29 December 2017 - 19:07",
       "Headline": "අහිමි වන, ඇමරිකානු ජී.එස්.පී. ගැටළුවක් නොවන බව රජය කියයි",
       "News Content": "ඇමරිකා එක්සත් ජනපදය, දෙසැම්බර් 31 වනදා සිට ජී.එස්.පී. තීරු බදු වැඩසටහන අත්හිටවූවද ඉන් ශ්‍රී ලංකාවට බලපෑමක් නොමැති බව ජාතික ප්‍රතිපත්ති සහ ආර්ථික කටයුතු නියෝජ්‍ය අමාත්‍ය ආචාර්ය හර්ෂ ද සිල්වා පවසනවා.\nශ්‍රී ලංකාව ඇතුලු රටවල් රැසකට බලපැවැත්වූ ජී.එස්.පී තීරුබදු වැඩසටහන මේ වසරේ දෙසැම්බර් 31 වනදායින් අවසන් වන බව ඇමරිකා එක්සත් ජනපදය නිවේදනය කළා.\nකොළඹ එක්සත් ජනපද තානාපති කාර්යාලය සදහන් කළේ ඒ අනුව ලබන ජනවාරි පළමුවැනිදා සිට ශ්‍රී ලංකාවෙන් ඇමරිකාවට සිදුකරන අපනයනද වරණීය නොවන තීරුබදුවලට යටත් වන බවයි.\nශ්‍රී ලංකාවේ ඉහළම අපනයන වෙළඳපොළ වන්නේ ඇමරිකා එක්සත් ජනපදයයි.\nපසුගිය 2016 වසරේ ශ්‍රී ලංකාව ඇමරිකාවට ඩොලර් බිලියන 2 යි දශම 8 ක භාණ්ඩ ඇමරිකාවට අපනයනය කළා.\nඑය ශ්‍රී ලංකාවේ මුළු අපනයනයන්ගෙන් සියයට 28 ක ප්‍රතිශතයක්.\nමෙම ජී.එස්.පී. බදු වැඩසටහන ඉවත් කිරීම සම්බන්ධයෙන් කොළඹ කොටස් හුවමාරුවේ ප්‍රධාන විධායක නිලධාරී රජීව බණ්ඩාරනායකගෙන් හිරු ප්‍රවෘත්ති අංශය විමසීමක් කළා.\nඔහු කියා සිටියේ මෙමඟින් කොටස් වෙළඳපොලට බලපෑමක් සිදු නොවන බවයි.",
       "URL": "https://www.hirunews.lk/179665/අහිමි-වන-ඇමරිකානු-ජී-එස්-පී-ගැටළුවක්-නොවන-බව-රජය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4150"
}