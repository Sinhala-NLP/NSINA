{
       "Source": "hirunews",
       "Timestamp": "Friday, 08 January 2021 - 16:12",
       "Headline": "නීතිවිරෝධීව ඇමරිකාවට සහ ඉතාලියට යෑමට උත්සාහ කළ තුන්දෙනෙකු අල්ලයි",
       "News Content": "ව්‍යාජ තොරතුරු ඇතුළත් කරමින් සකස් කළ වීසා බලපත්‍ර උපයෝගී කරගනිමින් ඇමරිකාවට සහ ඉතාලිය වෙත යෑමට උත්සහ කළ ශ්‍රී ලාංකිකයින් තුන්දෙනෙකු අද අලුයම ගුවන් තොටුපල ආගමන විගමන දෙපාර්තමේන්තුවේ නිලධාරීන් විසින් අත්අඩංගුවට ගෙන තිබෙනවා.\nමොවුන් යාපනය ප්‍රදේශයේ පදිංචි පිරිසක් බවයි ගුවන් තොටුපල හිරු වාර්තාකරු සඳහන් කළේ.\nමෙම පුද්ගලයින් තුන්දෙනා ගුවන් ප්‍රවේශපත්‍ර ලබාගැනීම සඳහා සේවා කවුළුව වෙත පැමිණි අවස්ථාවේදී ඔවුන් සතුව තිබූ වීසා බලපත්‍ර සම්බන්ධයෙන් සැක සිතූ ආගමන විගමන නිලධාරීන් සිදුකළ පරීක්ෂා කිරීම්වලින් අනතුරුවයි අත්අඩංගුවට ගෙන ඇත්තේ.",
       "URL": "https://www.hirunews.lk/259174/නීතිවිරෝධීව-ඇමරිකාවට-සහ-ඉතාලියට-යෑමට-උත්සාහ-කළ-තුන්දෙනෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2224"
}