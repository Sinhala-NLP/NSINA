{
       "Source": "hirunews",
       "Timestamp": "Saturday, 06 January 2018 - 12:41",
       "Headline": "නීතිවිරෝධී ඖෂධ අලෙවී කළ අයෙක් අත්අඩංගුවට",
       "News Content": "කුරුණෑගල,හලාවත,පුත්තලම ඇතුළු ප්‍රධාන නගර වලට සුඛෝපභෝගී මෝටර් රථයකින් පැමිණ ඇපල් රසැති ටැමඩෝල් පෙති බෙදා හැරීම සිදු කළ සැකකරුවෙකු හලාවත කොට්ඨාස විෂ මත්ද්‍රව්‍ය නාශක කාර්යංශය විසින් අත්අඩංගුවට ගෙන තිබෙනවා.\nඊයේ (05) සවස හලාවත - විලත්තව ප්‍රදේශයේදී සැකකරු අත්අඩංගුවට ගත් බවයි පොලිසිය පැවසුවේ.\nඅත්අඩංගුවට ගන්නා අවස්ථාවේ සැකකරු සතුව රුපියල් 1,23,000 ක් වටිනා ඇපල් රසැති ටැමඩෝල්  පෙති 4100 ක් තිබු බව පොලිසිය පැවසුවා.\nසැකකරු ටැමඩෝල්  පෙත්තක් අලෙවි කර ඇත්තේ රුපියල් 300 ක මුදලකටයි.\nසැකකරු  කුරුණෑගල - පිලැස්ස ප්‍රදේශයේ  පදිංචි 28 හැවිරිදි පුද්ගලයෙක්.\nමෙම පෙති බෙදා හැරීම සදහා යොදා ගත් සුඛෝපභෝගී මෝටර් රථය පොලිස් බාරයට ගෙන ඇති අතර සැකකරු හලාවත දිසා අධිකරණයට ඉදිරිපත් කිරීමට නියමිතයි.\n(ඡායාරූප - හලාවත ජූඩ් සමන්ත )",
       "URL": "https://www.hirunews.lk/180332/නීතිවිරෝධී-ඖෂධ-අලෙවී-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4139"
}