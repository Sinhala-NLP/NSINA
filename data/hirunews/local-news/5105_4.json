{
       "Source": "hirunews",
       "Timestamp": "Saturday, 02 April 2016 - 17:00",
       "Headline": "පිලිස්සී මියගිය කාන්තාවක් පිළිබද විශේෂ පරීක්ෂණයක්",
       "News Content": "පිලිස්සුම් තුවාල සහිතව පුත්තලම රෝහලට ඇතුළත් කිරීමෙන් පසු මියගිය කාන්තාවක් සම්බන්ධයෙන් පොලිසිය විශේෂ පරීක්ෂණයක් ආරම්භ කර තිබෙනවා.\nඅනුරාධපුර - කඩයාකුලම් ප්‍රදේශයේ පදිංචි මෙම කාන්තාව පසුගිය 29 වනදා රෝහලට ඇතුළත් කර තිබූ අතර ඇය පිලිස්සීමට හේතුව මේ වනවිටත් අනාවරණ වී නැහැ.\nපුත්තලම රෝහලේ ප්‍රතිකාර ලබමින් සිටියදී ඊයේ මෙම කාන්තාව මියගොස් ඇති අතර පශ්චාත් මරණ පරීක්ෂණයේදී හෙළි වී ඇත්තේ පිලිස්සුම් තුවාල වලින් ඇගේ සිරුර අභ්‍යන්තරයට බරපතල හානි සිදුවී ඇති බවයි.",
       "URL": "https://www.hirunews.lk/129961/පිලිස්සී-මියගිය-කාන්තාවක්-පිළිබද-විශේෂ-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=5105"
}