{
       "Source": "hirunews",
       "Timestamp": "Tuesday, 06 February 2018 - 11:20",
       "Headline": "බැඳුම්කර සහ බරපතල වංචා, දූෂණ වාර්තා පිළිබද විවාදය ඇරඹේ",
       "News Content": "මහබැංකු බැඳුම්කර පිළිබඳ ජනාධිපති කොමිෂන් සභා වාර්තාව සහ බරපතල වංචා හා දූෂණ පිළිබඳ ජනාධිපති කොමිෂන් සභා වාර්තා පිළිබද පාර්ලිමේන්තු විවාදය මේ වන විට ආරම්භ වී තිබෙනවා.\nඋදෑසන 10.30ට ආරම්භ වූ විවාදය පස්වරු 4 දක්වා පැවැත්වීමට නියමිතයි.\nමේ අතර, එක්සත් ජාතික පක්ෂ ජාතික ලැයිස්තු මන්ත්‍රී එම්.එච්.එම් සල්මාන් ඉල්ලා අස්වීමෙන් පුරප්පාඩු වූ පාර්ලිමේන්තු මන්ත්‍රී ධුරය සඳහා ඒ. මොහොමඩ් නසීර් අද කථානායකවරයා ඉදිරියේ දිවුරුම් දෙනු ලැබුවා.\n2015 පාර්ලිමේන්තු මැතිවරණයෙන් සල්මාන් මන්ත්‍රීවරයා එක්සත් ජාතික පක්ෂ ජාතික ලැයිස්තුවෙන් පාර්ලිමේන්තුවට පිවිසුණේ ශ්‍රී ලංකා මුස්ලිම් කොංග්‍රසය නියෝජනය කරමින්.\nතවත් මන්ත්‍රීවරයෙකුට අවස්ථාව ලබාදීම සදහා තමන්  ධුරයෙන් ඉල්ලා අස්වූ බවයි එම්.එච්.එම් සල්මාන් මීට පෙර සඳහන් කළේ.",
       "URL": "https://www.hirunews.lk/183012/බැඳුම්කර-සහ-බරපතල-වංචා-දූෂණ-වාර්තා-පිළිබද-විවාදය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4091"
}