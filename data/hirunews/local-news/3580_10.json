{
       "Source": "hirunews",
       "Timestamp": "Monday, 31 December 2018 - 12:40",
       "Headline": "මාස 10 වැටුප් ඉල්ලා ගසකට නැගි පුද්ගලයා",
       "News Content": "කරන්දෙණිය, මහඒඳන්ඩ නගරයේ පාලමක් අසල ගසක් මත නැගී පුද්ගලයෙක් අද (31) උදෑසන උපවාසයක් ආරම්භ කළා.\nඔහු මෙම උපවාසය ආරම්භ කර ඇත්තේ ඔහුගෙන් ලබාගත් සේවය වෙනුවෙන් ලැබිය යුතු මාස 10ක වැටුප් නිසි පරිදි නොලැබීම හේතුවෙන්.\nසිද්ධිය සම්බන්ධයෙන් මෙම පුද්ගලයා පොලිසිය වෙත පැමිණිලි කර නමුත් සාධාරණයක් ඉටු නොවූ බවයි ඔහු පවසන්නේ.\nඋපවාස කළ පුද්ගලයා ගස මත සිට පහළට ගැනීම සඳහා ප්‍රදේශයේ ස්වාමින් වහන්සේලා දෙනමක් උත්සාහ දරා ඇති අතර එය අසාර්ථක වුණා.\nකෙසේ වෙතත් එම ස්ථානයට පැමිණි පොලිස් නිලධාරීන් සාධාරණයක් ඉටු කරන බවට පොරොන්දු වීමෙන් අනතුරුව ඔහු ගසින් බැස තිබෙනවා.",
       "URL": "https://www.hirunews.lk/207156/මාස-10-වැටුප්-ඉල්ලා-ගසකට-නැගි-පුද්ගලයා",
       "Category": "Local News",
       "Parent URL": "https://www.hirunews.lk/local-news.php?pageID=3580"
}