{
       "Source": "hirunews",
       "Timestamp": "Saturday, 29 April 2023 - 14:01",
       "Headline": "රිළවුන් නිසා සිදුවන හානි තවදුරටත් (වීඩියෝ)",
       "News Content": "රිළවුන් නිසා සිදුවන හානි මේ වනවිට දැක ගත හැකි සුලබ කාරණයක් බවට පත් වී තිබෙනවා.\nඑම සතුන්ගෙන් බොහෝ විට වගාවන් මෙන්ම නිවාස ඇතුළු දේපළවලට හානි පැමිණුනත් රිළවුන් නිසා පීඩාවට පත් පාසල් සිසු සිසුවියන් පිරිසක් පිළිබඳව අනුරාධපුර ප්‍රදේශයෙන් වාර්තා වෙනවා.\nමිහින්තලේ ප්‍රදේශයේ පිහිටා ඇති පාසල් රැසක් මේ වනවිට රිළවුන් හේතුවෙන් අර්බුද රැසකට පත්ව තිබෙන බවයි එහි දී අනාවරණය වූයේ.\nමෙම පසුබිම හමුවේ සිසු දරුවන්ට අධ්‍යාපනය හැදෑරීමට දැඩි බාධා එල්ල වී ඇති බවයි එම පාසල්වල ගුරුවරුන් සහ මව්පියන් පෙන්වා දෙන්නේ.\nපාසල් ගොඩනැගිලිවලට ද රිළවුන් හේතුවෙන් දැඩි ලෙස අලභහානි සිදු ව තිබෙන බව අප ප්‍රාදේශීය වාර්තාකරු සඳහන් කළා.\nමෙම පාසල්වල ගුරුවරුන් පවසන්නේ ආර්ථික අපහසුතාවලින් පීඩා විඳින මේ දරුවන්ට නිදහසේ අධ්‍යාපන කටයුතු හැදෑරීම සඳහා රජය කඩිනමින් ස්ථිරසාර වැඩපිළිවෙළක් සකස් කළ යුතු බවයි.",
       "URL": "https://www.hirunews.lk/333762/රිළවුන්-නිසා-සිදුවන-හානි-තවදුරටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=382"
}