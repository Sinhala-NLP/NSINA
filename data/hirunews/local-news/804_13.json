{
       "Source": "hirunews",
       "Timestamp": "Friday, 14 October 2022 - 11:51",
       "Headline": "රට ඉඳන් ප්‍රමාණයට වැඩියෙන් රන් පැළැඳ ආවොත් නීතිය දැඩි වෙයි",
       "News Content": "ජාවාරම් කිරීමේ අරමුණෙන් ප්‍රමාණය ඉක්මවා රන් භාණ්ඩ පැළැඳ විදේශයන්හි සිට මෙරටට පැමිණෙන පුද්ගලයින්ට එරෙහිව නීතිය ක්‍රියාත්මක කිරීම සඳහා වහාම පියවර ගන්නා බව මුදල් අමාත්‍ය රංජිත් සියඹලාපිටිය පවසනවා.\nමේ හේතුවෙන් රටට මසකට අහිමිවන අමරිකානු ඩොලර් ප්‍රමාණය මිලියන 30 ද ඉක්මවන බවයි අමාත්‍යවරයා කියා සිටින්නේ.\nදැනටමත් මෙම ජාවාරම්කරුවන් හඳුනාගැනීම සිදු කර ඇති බවත් කඩිනමින් ඒ සඳහා අවශ්‍ය නීතිමය පියවර ගන්නා බවත් අමාත්‍යවරයා සඳහන් කළා.\nකෙසේවෙතත් මේ හේතුවෙන් සාමාන්‍ය මගීන් හට කිසිදු අසාධාරණයක් සිදු නොවන බවයි අමාත්‍යවරයා වැඩිදුරටත් පැවසුවේ.",
       "URL": "https://www.hirunews.lk/317827/රට-ඉඳන්-ප්‍රමාණයට-වැඩියෙන්-රන්-පැළැඳ-ආවොත්-නීතිය-දැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=804"
}