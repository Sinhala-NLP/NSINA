{
       "Source": "hirunews",
       "Timestamp": "Friday, 10 February 2023 - 11:14",
       "Headline": "සත්ත්ව ආහාර සොරකම් කළ කන්ටේනර් රථ රියදුරෙකු අත්අඩංගුවට",
       "News Content": "පෞද්ගලික සමාගමක් විසින් ආනයනය කරන ලද බහලුම්වල තිබූ සත්ත්ව ආහාර කිලෝග්‍රෑම් 3420ක් සොරකම් කළ පුද්ගලයෙකු, කොළඹ අපරාධ කොට්ඨාසය අත්අඩංගුවට ගෙන තිබෙනවා.\nඊයේ (09) අත්අඩංගුවට ගත් සැකකරු 39 හැවිරිදි මාදම්පේ ප්‍රදේශයේ පදිංචි කන්ටේනර් රථ රියදුරෙකු බවයි පොලිසිය සඳහන් කළේ.\nඅදාළ සමාගම විසින් කිලෝග්‍රෑම් 30,932 ක් අඩංගු සත්ත්ව ආහාර බහලුම් 7ක් මෙරටට රැගෙන විත් තිබෙනවා.\nඒවා කොළඹ වරායේ රේගු පරිශ්‍රයේ සිට අදාළ පෞද්ගලික සමාගම වෙත කන්ටේනර් රථවලින් ප්‍රවාහනය කරන අතරතුර මෙම සත්ත්ව ආහාර කිලෝග්‍රෑම් 3,420 සොරාගෙන ඇති බව සඳහන්.",
       "URL": "https://www.hirunews.lk/327097/සත්ත්ව-ආහාර-සොරකම්-කළ-කන්ටේනර්-රථ-රියදුරෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=545"
}