{
       "Source": "hirunews",
       "Timestamp": "Thursday, 02 March 2023 - 13:29",
       "Headline": "වැඩි මිලට බිත්තර වික්කාට සංගමයේ සභාපතිගේ ගොවිපොලකට නඩු",
       "News Content": "බිත්තර වැඩිමිලට අලෙවි කිරීම සම්බන්ධයෙන් බිත්තර නිෂ්පාදකයින්ගේ සංගමයේ සභාපති සරත් රත්නායකට අයත් ගොවිපළකට නඩු පැවරීමට පියවර ගත් බව පාරිභෝගික කටයුතු පිළිබඳ අධිකාරිය ප්‍රකාශ කළා.\nකුරුණෑගල දිස්ත්‍රික්කයේ කොබෙයිගනේ, මිරිහානේගම, අවුලේගම සහ බිංගිරිය යන ප්‍රදේශවල වැඩිමිලට බිත්තර අලෙවිකිරීම සම්බන්ධ පාරිභෝගික කටයුතු පිළිබඳ අධිකාරිය වැටලීම් සිදුකරනු ලැබුවා.\nඑහිදී හල්මිල්ලවැව, අවුලේගම, ඉහළ කුඹුක්වැව සහ කොබෙයිගනේ යන ප්‍රදේශවල පවත්වාගෙන ගිය මහපරිමාණ ගොවිපළක් හා මධ්‍ය පරිමාණ ගොවිපළවල් 04 කට නීතිමය පියවර ගත් බවයි එම අධිකාරිය සඳහන් කළේ.\nඒ අනුව, සරත් ඒකනායකට අයත් බිත්තර ගොවිපළකින් වැඩි මිලට බිත්තර අලෙවි කළ බවට පාරිභෝගික කටයුතු පිළිබඳ අධිකාරිය අනාවරණය කරගෙන තිබුණා.",
       "URL": "https://www.hirunews.lk/328770/වැඩි-මිලට-බිත්තර-වික්කාට-සංගමයේ-සභාපතිගේ-ගොවිපොලකට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=503"
}