{
       "Source": "hirunews",
       "Timestamp": "Friday, 15 September 2023 - 8:41",
       "Headline": "මුහුදු ගිය තරුණ ධීවරයින් දෙදෙනෙකු අතුරුදන්",
       "News Content": "තලෙයිමන්නාරමෙන් මුහුදු ගිය තරුණ ධීවරයින් දෙදෙනෙකු අතුරුදහන් වී ඇති බවට තලෙයිමනාරම පොලිසියට 14 දා පැමිණිලි කොට තිබෙනවා.\nපවුලේ ඥාතීන් හා මන්නාරම එක්සත් ධීවර සංගමය ප්‍රකාශ කොට ඇත්තේ ඊට දින දෙකකට පෙර ඔවුන් මසුන් මැරීම සදහා බෝට්ටුවකින් මුහුදු ගිය බවයි.\nඔවුන් මුහුදු ගිය බෝට්ටුව කිසිවෙකුත් දැක නොමැති අතර ඒ පිළිබදව කිසිදු හෝඩුවාවක්ද මෙතෙක් ලැබී නැහැ.\nමේ සම්බන්ධයෙන් තලෙයිමන්නාරම පොලීසිය නාවික හමුදාව හා ධීවර සමීති දැණුවත් කොට ඇති අතර ඔවුන් අතුරුදහන් වූ ධීවරයින් දෙදෙනා සෙවීමේ කටයුතු ආරම්භ කොට තිබෙන බවයි වැර්තා වෙන්නේ.",
       "URL": "https://www.hirunews.lk/348320/මුහුදු-ගිය-තරුණ-ධීවරයින්-දෙදෙනෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=29"
}