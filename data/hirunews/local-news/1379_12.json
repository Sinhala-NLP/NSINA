{
       "Source": "hirunews",
       "Timestamp": "Thursday, 03 February 2022 - 9:48",
       "Headline": "ආසියාතික තුන් රාජ්‍යයක තානාපතිවරුන් අගමැති හමුවෙයි",
       "News Content": "ඉන්දුනීසියාව, ගැමීබියාව සහ ඊශ්‍රායලයේ තානාපතිවරුන්, අග්‍රාමාත්‍ය මහින්ද රාජපක්ෂ මුණ ගැසී තිබෙනවා.\nඊයේ (02) මෙම හමුව සිදුව ඇති අතර එහිදී ද්විපාර්ශ්වීය සහයෝගිතා වර්ධනය කළ හැකි ක්ෂේත්‍ර ගණනාවක් පිළිබදව සාකච්ඡා කර ඇති බවයි අග්‍රාමාත්‍ය කාර්යාලය සඳහන් කළේ.\nගැම්බියානු තානාපති මුස්තාෆා ජවාරා සහ ඉන්දුනීසියානු තානාපතිනී දේවි ගුස්ටිනා, අග්‍රාමාත්‍යවරයාට ප්‍රකාශ කර ඇත්තේ වෙළඳ, ආයෝජන සහ සංචාරක ක්ෂේත්‍රයන්ගේ දියුණුව සඳහා සිය රටවල සහයෝගය ලබාදෙන බවයි.\nඑමෙන්ම ඉන්දුනීසියාවේ සංචාරයක් සඳහා එරට තානාපතිවරිය අග්‍රාමාත්‍ය මහින්ද රාජපක්ෂයට ආරාධනයක් ද සිදුකර තිබුණා.",
       "URL": "https://www.hirunews.lk/296029/ආසියාතික-තුන්-රාජ්‍යයක-තානාපතිවරුන්-අගමැති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1379"
}