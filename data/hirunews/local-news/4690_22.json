{
       "Source": "hirunews",
       "Timestamp": "Friday, 27 January 2017 - 8:48",
       "Headline": "හෝමාගම වෙළඳසැලක් ගින්නකින් විනාශ වෙයි",
       "News Content": "හෝමාගම නගරයේ පිහිටි ප්ලාස්ටික් භාණ්ඩ අලෙවිසැලක් ගින්නකින් විනාශ වී තිබෙනවා.\nඊයේ රාත්‍රී 10.35 ට පමණ ගින්න හටගෙන ඇති බවයි පොලිසිය සඳහන් කලේ.\nකෝට්ටේ මහ නගර සභාවේ සහ පනාගොඩ යුධ හමුදා  කඳවුරේ ගිනි නිවන රථ හා ප්‍රදේශවාසීන්ගේ සහය මත ගින්න සම්පුර්ණයෙන් මැඩපවත්වා තිබෙනවා.\nසිදුව ඇති අලාභය මෙතෙක් තක්සේරු කර නොමැති අතර සිදුවු අලාභය ද මෙතෙක් තක්සේරු කර නැහැ.\nජීවිත හානි හෝ තුවාල සිදුවීම් ද නොමැති බවයි පොලිසිය සඳහන් කලේ.\nගින්නට හේතුවක් ද මෙතෙක් අනාවරණ වී නැහැ. හෝමාගම පොලිසිය මේ සම්බන්ධයෙන් පරීක්ෂණ ආරම්භ කර තිබෙනවා.\nමේ අතර ගල්කිස්ස අත්තිඩිය පාරේ මහල් ගොඩනැගිල්ලක තුන්වන මහලේ හටගත් ගින්නක් දෙහිවල ගල්කිස්ස ගිනි නිවීම් ඒකකය සහ ප්‍රදේශවාසීන්ගේ මැදිහත්වීමෙන් මැඩපවත්වා තිබෙනවා.\nඊයේ රාත්‍රී 10 ට පමණ ගින්න හටගෙන ඇතැයි සඳහන්.\nඒ තුන්වන මහලේ පිහිටි කාර්යාල උපකරණ නිශ්පාදන ආයතනයකයි.\nගින්න හේතුවෙන් ඒ ආසන්නයේ තිබු කුඩා ලොරියකට ද හානි සිදුව තිබෙනවා.\nසිදුව ඇති අලාභය මෙතෙක් තක්සේරු කර නොමැති අතර ගින්නට හේතුවක් ද අනාවරණ වී නැහැ.",
       "URL": "https://www.hirunews.lk/153015/හෝමාගම-වෙළඳසැලක්-ගින්නකින්-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4690"
}