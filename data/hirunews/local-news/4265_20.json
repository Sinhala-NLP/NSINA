{
       "Source": "hirunews",
       "Timestamp": "Wednesday, 18 October 2017 - 13:38",
       "Headline": "එරාවුර් හීදි මවක් සහ පුත්‍රයෙකු ඝාතනය කෙරේ",
       "News Content": "එරාවුර් - මුරුගන් කෝවිල ආසන්නයේ පිහිටි නිවසක් තුළ තිබී ඝාතනය කරන ලද මවකගේ සහ ඇගේ පුත්‍රයාගේ සිරුරු හමුවී තිබෙනවා.\nඅද (18) පෙරවරුවේ පොලිස් හදිසි ඇමතුම් අංකයට ලැබුණු තොරතුරකට අනුව මෙම සිරුරු සොයා ගත් බවයි එරාවුර් පොලීසිය සදහන් කළේ.\nමෙලෙස ඝාතනයට ලක්ව ඇත්තේ 26 හැවිරිදි මවක් සහ 11 හැවිරිදි ඇගේ ප්‍රත්‍රයායි.\nඝාතනය කරන ලද කාන්තාවගේ ස්වාමි පුරුෂයා විදෙස් ගතව සිටින අතර, මොවුන් දෙදෙනා නිවසේ තනිව ජීවත් වී ඇති බව පොලීසිය සදහන් කළා.\nඊයේ රාත්‍රී නිවසට පැමිණි පුද්ගලයෙකු මුගුරකින් පහරදී මෙම ඝාතන සිදුකර ඇති බවට මූලික පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/173822/එරාවුර්-හීදි-මවක්-සහ-පුත්‍රයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4265"
}