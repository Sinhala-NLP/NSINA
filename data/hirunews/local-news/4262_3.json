{
       "Source": "hirunews",
       "Timestamp": "Friday, 20 October 2017 - 15:39",
       "Headline": "තායිවාන බැංකු කොල්ලයට ඊයේ සී.අයි.ඩී.යට භාර වූ සැකකරුත් රිමාන්ඩ්",
       "News Content": "තායිවානයේ ෆා - ඊස්ටන් බැංකුවේ පරිඝනක පද්ධතියට අනවසරයෙන් පිවිස ඩොලර් මිලියන ගණනක මුදල් ඉවත් කර ගැනීමේ සිද්ධිය සම්බන්ධයෙන් ඊයේ අපරාධ පරීක්ෂණ දෙපාර්තමේන්තුව වෙත භාර වූ පුද්ගලයා මේ මස 25 වන දා දක්වා රක්ෂිත බන්ධනාගාර ගත කර තිබෙනවා.\nඒ, ඔහු අද කොළඹ කොටුව මහේස්ත්‍රාත් ලංකා ජයරත්න හමුවට ඉදිරිපත් කිරීමෙන් අනතුරුවයි.\nසැකකරු ඊයේ නීතිඥවරයෙකු මාර්ගයෙන් අපරාධ පරීක්ෂණ දෙපාර්තමේන්තුවට භාර වුණා.\nඔහු සතුව තිබූ රුපියල් ලක්ෂ 30 කට වැඩි මුදල් ප්‍රමාණයක්ද අපරාධ පරීක්ෂණ දෙපාර්තමේන්තුව භාරයට ගත් බවයි එහි ජ්‍යෙෂ්ඨ ප්‍රකාශකයෙකු සඳහන් කළේ.",
       "URL": "https://www.hirunews.lk/174006/තායිවාන-බැංකු-කොල්ලයට-ඊයේ-සී-අයි-ඩී-යට-භාර-වූ-සැකකරුත්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4262"
}