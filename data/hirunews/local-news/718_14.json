{
       "Source": "hirunews",
       "Timestamp": "Monday, 21 November 2022 - 21:24",
       "Headline": "අයවැය ඡන්ද විමසීම සම්බන්ධයෙන් සමගි ජනබල වේගයේ තීරණය",
       "News Content": "හෙට පාර්ලිමේන්තුවේ සිදු කිරීමට නියමිත අයවැය විවාදය ඡන්ද විමසීමේදී අයවැයට විරුද්ධව ඡන්දය ප්‍රකාශ කිරීමට සමගි ජන බලවේගය තීරණය කළ බව එහි පාර්ලිමේන්තු මන්ත්‍රී තිස්ස අත්තනායක පවසනවා.\nහෙට පැවැත්වෙන අයවැය ඡන්ද විමසීම සම්බන්ධයෙන් සිදුකළ විමසීමකදී අදහස් දැක්වූ පාර්ලිමේන්තු මන්ත්‍රී වරයා සඳහන් කළේ සිය පක්ෂයේ සියලුම නියෝජිතයින් හෙට පැවැත්වෙන අයවැය ඡන්ද විමසීමේ දී එයට විරුද්ධව ඡන්දය භාවිත කිරීම සඳහා කැමැත්ත පළ කළ බවයි.\nමීට පෙර අද සවස රැස්වූ ශ්‍රී ලංකා නිදහස් පක්ෂ මධ්‍යම කාරක සභාව ද අයවැයට එරෙහිව ඡන්දය භාවිත කිරීමට තීරණය කළා.",
       "URL": "https://www.hirunews.lk/320954/අයවැය-ඡන්ද-විමසීම-සම්බන්ධයෙන්-සමගි-ජනබල-වේගයේ-තීරණය",
       "Category": "Local News",
       "Parent URL": "https://www.hirunews.lk/local-news.php?pageID=718"
}