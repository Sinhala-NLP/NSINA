{
       "Source": "hirunews",
       "Timestamp": "Thursday, 24 November 2016 - 12:58",
       "Headline": "මියගිය වන අලියෙකුගේ සිරුරක් කරුවලගස්වැව රක්ෂිතයකින් හමුවේ (ඡායාරූප)",
       "News Content": "කරුවලගස්වැව - මදුරගම රක්ෂිතයේ තිබී මියගිය වන අලියෙකුගේ සිරුරක් හමුවී තිබෙනවා.\nමදුරගම ප්‍රදේශවාසීන් කළ දැනුම්දීමකට අනුව කරුවලගස්වැව වනජීවී කාර්යාලයේ නිලධාරීන් පිරිසක් පැමිණ සිදුකළ සොයාබැලීමකදී අඩි 12 ක් පමණ උස මෙම දැවැන්ත වන අලියාගේ මළ සිරුර හමුවී ඇති බව සඳහන්.\nමේ අතර වවුනියාව - පුලියන්කුලම - ඉරාමනූර් ගම්මානයට ඊයේ රාත්‍රියේ වන අලි රංචුවක් කඩාවැදී තිබෙනවා.\nමෙම වන අලි රංචුව ප්‍රදේශයේ වගා බිම් රැසකටද හානි සිදුකර ඇති බවයි අප වාර්තාකරු කියා සිටියේ.\nඡායාරූප - පුත්තලම ප්‍රියංකර කලුපහන / වන්නි රොමේෂ් මදුෂංක",
       "URL": "https://www.hirunews.lk/148236/මියගිය-වන-අලියෙකුගේ-සිරුරක්-කරුවලගස්වැව-රක්ෂිතයකින්-හමුවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4782"
}