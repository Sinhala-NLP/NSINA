{
       "Source": "hirunews",
       "Timestamp": "Saturday, 01 December 2018 - 12:50",
       "Headline": "යුක්තියේ යාත්‍රාව කොළඹින් ගමන් අරඹයි",
       "News Content": "එක්සත් ජාතික පක්ෂ නායක රනිල් වික්‍රමසිංහගේ ප්‍රධානත්වයෙන් කොළඹ නගර සභා පිටිය අසළින් අද (01) පෙරවරුවේ ආරම්භ වූ ප්‍රජාතන්ත්‍රවාදය ස්ථාපිත කිරීම සඳහා වන යුක්තියේ යාත්‍රාව රිය පෙරහර මේ වනවිට බේරුවල නගරය පසුකරමින් සිටිනවා.\nමෙම රිය  පෙරහර ගාල්ල, මාතර, නගර පසු කරමින් අද දිනයේදී දෙවුන්දරින් අවසන් කිරීමට නියමිතයි.\nඅනතුරුව හෙට (02) තංගල්ල නගරයේ ජන රැළියක් පැවැත්වීමෙන් අනතුරුව මෙම රථ පෙළපාලිය කතරගම මහා දේවාලය වෙත පැමිණෙනු ඇති.\nඑමෙන්ම රිය පෙරහර මොණරාගල හරහා මහියංගනය රජමහා විහාරයට පැමිණීමෙන් පසු අධිෂ්ඨාන පූජාවක් පැවැත්වීමට නියමිතයි.",
       "URL": "https://www.hirunews.lk/205281/යුක්තියේ-යාත්‍රාව-කොළඹින්-ගමන්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=3625"
}