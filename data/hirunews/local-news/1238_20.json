{
       "Source": "hirunews",
       "Timestamp": "Sunday, 10 April 2022 - 17:18",
       "Headline": "ත්‍රිරෝද රථවලින් ඉන්ධන සොරකම් කළ දෙදෙනෙකු අත්අඩංගුවට",
       "News Content": "නිවෙස්වල නවතා ඇති ත්‍රිරෝද රථවලින් ඉන්ධන සොරකම් කළ බවට සැකපිට දෙදෙනෙකු අත්අඩංගුවට ගෙන තිබෙනවා.\nඅලුත්ගම, බේරුවල, කාලවිලකන්ද සහ මාතර යන ප්‍රදේශවල මොවුන් මෙලෙස රාත්‍රී කාලයේ නිවෙස්වල නවතා තිබූ ත්‍රිරෝද රථවලින් ඉන්ධන සොරාගෙන ඇති බවයි පොලීසිය සඳහන් කළේ.\nමේ සම්බන්ධයෙන් ත්‍රිරෝද රථ හිමිකරුවන්ගෙන් ලද පැමිණිලි ඔස්සේ අලුත්ගම පොලීසිය සිදුකළ විමර්ශනයකදී මෙම සැකකරුවන් අද අත්අඩංගුවට ගෙන තිබෙනවා.\nඅත්අඩංගුවට ගත් එක් සැකකරුවෙකුට අධිකරණ කිහිපයක වරෙන්තු පවතින බව ද පොලීසිය සදහන් කළා.\nපොලීසිය සිදුකළ වැඩිදුර විමර්ශනවලදී අනාවරණ වී ඇත්තේ මොවුන් සොරකම් කරන ලද ඉන්ධන අලෙවි කර මත්ද්‍රව්‍ය පානයට මුදල් සපයා ගෙන ඇති බවටයි.",
       "URL": "https://www.hirunews.lk/301655/ත්‍රිරෝද-රථවලින්-ඉන්ධන-සොරකම්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1238"
}