{
       "Source": "hirunews",
       "Timestamp": "Friday, 19 August 2022 - 17:15",
       "Headline": "මුව රංචුවක් අතර ජලභීතිකාව පැතිරයාමේ අවදානමක් (වීඩියෝ)",
       "News Content": "හෝමාගම ප්‍රදේශයේ සැරිසරන මුවන් රංචුවක් අතර ජලභීතිකා රෝගය පැතිරයාමේ අවදානමක් ඇති බවට තොරතුරු වාර්තාවනවා.\nඅදාළ මුව රංචුවේ මුවන් 15ක් පමණ මේ වනවිට ජීවිතක්ෂයට පත්ව තිබෙනවා.\nඑහිදී මුවන් දෙදෙනෙකුගේ සිදු කරන ලද පරීක්ෂණවලින් අනාවරණය වූයේ එම සතුන් හට ජලභීතිකා රෝගය වැළඳී ඇති බවයි.\nසෞඛ්‍ය අමාත්‍යාංශයේ මහජන සෞඛ්‍ය සහ පශුවෛද්‍ය සේවා අධ්‍යක්ෂ වෛද්‍ය L.D කිත්සිරි සඳහන් කළේ මේ සම්බන්ධයෙන් සෞඛ්‍ය අංශ පරීක්ෂණයක් ආරම්භ කර ඇති බවයි.",
       "URL": "https://www.hirunews.lk/313199/මුව-රංචුවක්-අතර-ජලභීතිකාව-පැතිරයාමේ-අවදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=928"
}