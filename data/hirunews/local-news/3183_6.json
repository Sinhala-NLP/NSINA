{
       "Source": "hirunews",
       "Timestamp": "Friday, 23 August 2019 - 19:23",
       "Headline": "බදුල්ල රැළියේ සිටි පිරිසක් මාතර රැළියේ නැහැ",
       "News Content": "එක්සත් ජාතික පෙරමුණේ ජනාධිපති අපේක්ෂකයා ලෙස සජිත් ප්‍රේමදාස ඉදිරිපත් කරන ලෙසට ඉල්ලමින් සංවිධානය කළ දෙවන ජන රැළිය අද මාතරදී පැවැත්වුණා.\nපළමු ජන රැළිය පසුගියදා බදුල්ලේදී සංවිධානය කර තිබූ අතර, ඊට එක්ව සිටි ඇතැම් මැති ඇමතිවරුන් අද මාතර මේ වනවිට පැවැත්වෙන රැළියේ වේදිකාවේ සිටිනු දක්නට ලැබුණේ නැහැ.\nබදුල්ලේ පැවති ජන රැළියට සහභාගි වී සිටි අමාත්‍ය රංජිත් මද්දුම බණ්ඩාර, පාර්ලිමේන්තු මන්ත්‍රීවරුන් වන ලක්ෂ්මන් සෙනෙවිරත්න, රංජිත් අලූත්විහාරේ, රවීන්ද්‍ර සමරවීර, ආනන්ද කුමාරසිරි, චමින්ද විජේසිරි සහ වඩිවේල් සුරේෂ් අද මාතර පැවති ජන රැළියේ වේදිකාවේ දක්නට ලැබුණේ නැහැ.",
       "URL": "https://www.hirunews.lk/222817/බදුල්ල-රැළියේ-සිටි-පිරිසක්-මාතර-රැළියේ-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3183"
}