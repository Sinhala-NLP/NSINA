{
       "Source": "hirunews",
       "Timestamp": "Friday, 27 November 2020 - 19:34",
       "Headline": "අදත් සිසුන්ගේ පැමිණීමේ අඩුවක්",
       "News Content": "අද (27) දිනයේත් බොහෝ පාසල් විවෘතව පැවතිය ද සිසුන්ගේ පැමිණීමේ යම් අඩුවක් දක්නට ලැබුණා.\nමේ අතර, කොරෝනා අවදානම හේතුවෙන් වසා දැමීමට ලක්වූ පාසල් කිහිපයක්ම එළඹෙන සඳුදා සිට ආරම්භ කිරීමට තීරණය කර තිබෙනවා.\nවයඹ පළාත් ආණ්ඩුකාර රාජා කොල්ලුරේ නිවේදනයක් නිකුත් කරමින් සඳහන් කළේ කුරුණෑගල දිස්ත්‍රික්කයේ වසා දමා ඇති සියළුම පාසල් එළඹෙන සඳුදා  යළි ආරම්භ කරන බවයි.\nසබරගමු පළාත් ආණ්ඩුකාර ටිකිරි කොබ්බෑඩුව ද කියා සිටියේ පළාතේ වසා දැමූ පාසල් කිහිපයක් සඳුදා දිනයේ විවෘත කිරීමට පියවර ගෙන ඇති බවයි.",
       "URL": "https://www.hirunews.lk/255739/අදත්-සිසුන්ගේ-පැමිණීමේ-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=2308"
}