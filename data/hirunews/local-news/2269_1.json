{
       "Source": "hirunews",
       "Timestamp": "Thursday, 17 December 2020 - 19:18",
       "Headline": "කොළඹ වරාය නගරයේ පළමු ආයෝජන ගිවිසුම අත්සන් කෙරේ (වීඩියෝ)",
       "News Content": "කොළඹ වරාය නගරයේ පළමු ආයෝජන ගිවිසුම වන කොළඹ ජාත්‍යන්තර මූල්‍ය මධ්‍යස්ථානය ඉදිකිරීමට අදාළ ගිවිසුම, අත්සන් කිරීම අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අරලියගහ මන්දිරයේදී අද(17) සිදුවුණා.\nඋපාය මාර්ගික පිහිටීම සමඟ මානව හැකියාවන් ද අන්තර්ගතව ශ්‍රී ලංකාව ලබාදෙන ආයෝජන අවස්ථාවලින් උපරිම ප්‍රයෝජන ගන්නා ලෙසයි මෙහිදී අග්‍රාමාත්‍යවරයා ආයෝජකයන්ගෙන් ඉල්ලා සිටියේ.\nගිවිසුම් අත්සන් කිරීමේ අවස්ථාවට එක්වූ ශ්‍රී ලංකාවේ චීන තානාපති චි ජෙන්හොං සඳහන් කළේ චීනය නැවත වතාවක් ශ්‍රී ලංකාව කෙරෙහි ඇති විශ්වාසය සහ මෙරට ආර්ථික සමාජ සංවර්ධනයට උපකාර කිරීමට ඇති කැපවීම මෙමගින් පෙන්නුම් කරන බවයි.",
       "URL": "https://www.hirunews.lk/257282/කොළඹ-වරාය-නගරයේ-පළමු-ආයෝජන-ගිවිසුම-අත්සන්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2269"
}