{
       "Source": "hirunews",
       "Timestamp": "Wednesday, 25 November 2020 - 20:26",
       "Headline": "බදුල්ලේ එකම පවුලේ පහකට කොරෝනා",
       "News Content": "බදුල්ල - පස්සර - කනවරැල්ල ප්‍රදේශයේ එකම පවුලේ 5 දෙනෙකු සහ අසල්වැසි නිවසක පුද්ගලයෙකු ද කොරෝනා ආසාදිතයින් බවට හඳුනාගෙන තිබෙනවා.\nආසාදිතයන් 5 දෙනෙකු වාර්තා වූ පවුලේ සාමාජිකයෙකුට ද මීට පෙර කොරෝනා ආසාදනය වී තිබූ අතර, ඔහු කොළඹ - ග්‍රෑන්ඩ්පාස් ප්‍රදේශයේ ඉදිකිරීම් වැඩබිමක සේවය කර නිවසට පැමිණ සිටියදියි ආසාදිතයෙකු බවට හඳුනා ගැනුණේ.\nමේ අතර කොම්පඤ්ඤ වීථිය බේරේ වැවේ ඉදි  කෙරෙන ප්‍රධාන පෙළේ සමාගමට අයත් ගොඩනැගිල්ලක සේවයේ නියුතුව සිටි කම්කරුවන් 47 දෙනෙකුට කොරෝනා වැළඳී තිබෙනවා.\nඉන් 41 දෙනෙකුම ඉන්දීය ජාතිකයින්.",
       "URL": "https://www.hirunews.lk/255603/බදුල්ලේ-එකම-පවුලේ-පහකට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2312"
}