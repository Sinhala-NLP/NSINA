{
       "Source": "hirunews",
       "Timestamp": "Friday, 11 February 2022 - 11:48",
       "Headline": "හැටන් ප්‍රදේශයේ බේකරි හිමියන්ගෙන් මැසිවිලි",
       "News Content": "තිරිගු පිටි සමාගම් විසින් තමන් වෙත ලබාදෙන තිරිගු පිටි ප්‍රමාණය 35%කින් පහළ දමා ඇති බව හැටන් ප්‍රදේශයේ බේකරි හිමියන් සහ ව්‍යාපාරික ප්‍රජාව පවසනවා.\nමසක පමණ කාලයක සිට ප්‍රධාන තිරිගු පිටි සමාගම් විසින් හැටන් ප්‍රදේශයේ තිරිගු පිටි එජන්තවරුන්ට ඉල්ලුමට සරිලන තිරිගු පිටි තොග ලබා\nනො දීම නිසා එම එජන්තවරුන් විසින් තමන් වෙත තිරිගු පිටි තොග ලබාදෙනු ලබන්නේ, ඉතා සීමිත ප්‍රමාණයකට බව යි ඔවුන් සඳහන් කරන්නේ.\nදැනට එම සමාගම විසින් බෙදා හරිනු ලබන තිරිගු පිටි කිලෝවක් රුපියල් 145කට අලෙවි කරන බවත් තම වෙළෙඳසල්වලින් ආහාර ද්‍රව්‍ය ලබා ගන්නා\nපාරිභෝගිකයන්ට ඉල්ලන තිරිගු පිටි ප්‍රමාණයට වඩා අඩුවෙන් අලෙවි කරන බවත් හැටන් ප්‍රදේශයේ ව්‍යාපාරිකයන් කියා සිටිනවා.\nමේ හේතුවෙන් තම බේකරි පාඩු ලබන තත්ත්වයක පවත්වාගෙන යන බවයි හැටන් ප්‍රදේශයේ බේකරි හිමියන් පවසන්නේ.",
       "URL": "https://www.hirunews.lk/296729/හැටන්-ප්‍රදේශයේ-බේකරි-හිමියන්ගෙන්-මැසිවිලි",
       "Category": "Local News",
       "Parent URL": "https://www.hirunews.lk/local-news.php?pageID=1363"
}