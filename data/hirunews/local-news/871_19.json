{
       "Source": "hirunews",
       "Timestamp": "Tuesday, 13 September 2022 - 14:58",
       "Headline": "සනත් නිශාන්තට සිතාසි නිකුත් කරන්නේ ද නැද් ද තීරණය ලබන 29 වැනි දා",
       "News Content": "අධිකරණයට අපහාස කළ බවට චෝදනා එල්ල වී ඇති රාජ්‍ය අමාත්‍ය සනත් නිශාන්තට සිතාසි නිකුත් කරන්නේද නැද්ද යන තීරණය ලබන 29 වනදා ප්‍රකාශයට පත් කරන බව අභියාචනාධිකරණය අද (13) ප්‍රකාශ කළා.\nඒ, රාජ්‍ය අමාත්‍යවරයාට එරෙහිව නීතීඥවරුන් දෙදෙනෙකු විසින් ඉදිරිපත් කළ පෙත්සම් දෙකක් විනිසුරුවරුන් වන බන්දුල කරුණාරත්න සහ ආර්. ගුරුසිංහ හමුවේ අද සළකා බැලීමෙන් අනතුරුව යි.\nපසුගිය දා පැවති මාධ්‍ය හමුවකදී අරගලකරුවන්ට අධිකරණය විසින් ඇප ලබාදීම පිළිබඳව රාජ්‍ය අමාත්‍යවරයා කළ ප්‍රකාශයක් පදනම් කරගනිමින් ඔවුන් මෙම පෙත්සම් ගොනුකර තිබෙනවා.",
       "URL": "https://www.hirunews.lk/315298/සනත්-නිශාන්තට-සිතාසි-නිකුත්-කරන්නේ-ද-නැද්-ද-තීරණය-ලබන-29-වැනි-දා",
       "Category": "Local News",
       "Parent URL": "https://www.hirunews.lk/local-news.php?pageID=871"
}