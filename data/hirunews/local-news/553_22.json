{
       "Source": "hirunews",
       "Timestamp": "Monday, 06 February 2023 - 17:19",
       "Headline": "තුර්කියේ තවත් භූමිකම්පාවක්",
       "News Content": "අද (06) උදෑසන ප්‍රබල භූමිකම්පාවක් සිදු වූ තුර්කියේ කහරමන්මාරස් පළාතේ එල්බිස්තාන් දිස්ත්‍රික්කයේ තවත් ප්‍රභල භූමිකම්පාවක් සිදු වී තිබෙනවා.\nමෙම දෙවන භූමිකම්පාව, රික්ටර් මාපකයේ 7.5ක ප්‍රබලත්වයකින් සටහන් වී තිබෙනවා.\nතුර්කියේ කහරමන්මාරස් පළාතේ එල්බිස්තාන් දිස්ත්‍රික්කය පිහිටා ඇත්තේ අද උදෑසන භූමිකම්පාවේ අපිකේන්ද්‍රය පිහිටි ගාසියාන්ටෙප් (Gaziantep) සිට සැතපුම් 80ක් පමණ උතුරු දෙසින්.\nමෙම දෙවන භූමිකම්පාව රික්ටර් මාපකයේ සටහන් වී ඇත්තේ එරට වේලාවෙන් පස්වරු 1:24ට පමණ බවයි වාර්තා වන්නේ.\nතුර්කියේ ආපදා සහ හදිසි කළමනාකරණ අධිකාරියේ නිලධාරියෙකු පැවසුවේ මෙය කිසිසේත් \"පසු කම්පනයක්\" නොවන බවත් අද උදෑසන හටගත් භූමිකම්පාව සහ මෙය අතර කිසිදු සම්බන්ධයක් නොමැති බවත්ය.\nපළමු භූමිකම්පාවෙන් පසු කහරමන්මාරස් ප්‍රදේශයේ අවම වශයෙන් මරණ 1000ක් වත් සිදුව ඇති බවටයි එරට බලධාරීන් පවසන්නේ.",
       "URL": "https://www.hirunews.lk/326824/තුර්කියේ-තවත්-භූමිකම්පාවක්",
       "Category": "Local News",
       "Parent URL": "https://www.hirunews.lk/local-news.php?pageID=553"
}