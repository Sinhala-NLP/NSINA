{
       "Source": "hirunews",
       "Timestamp": "Monday, 29 May 2017 - 10:12",
       "Headline": "අනතුරට පත් හෙලිකොප්ටරයේ නියමුවාට ජනාධිපතිගෙන් ප්‍රශංසා (ඡායාරූප)",
       "News Content": "බද්දේගම ප්‍රදේශයේදී අවතැන්වූ ගම්මානයකට ගුවනින් ආහාර සහ වෙනත් ද්‍රව්‍ය ප්‍රවාහනය කරමින් තිබියදී අනතුරට පත්වූ හෙලිකොප්ටර් යානයේ නියමුවා ලෙස කටයුතු කළ බලඝන නායක භානුක දෙල්ගහගොඩට ජනාධිපති මෛත්‍රිපාල සිරිසේන දුරකථනයෙන් කථා කොට ප්‍රශංසා කර තිබෙනවා.\nභාණ්ඩ තොගයක් රැගත් ගුවන් හමුදාවට අයත් එම්. අයි. 17 හෙලිකොප්ටර් යානයක් කාර්මික දෝෂයක් හේතුවෙන් බද්දේගම ප්‍රදේශයේ ජලය පිරි ස්ථානයකට හදිසියේ ගොඩබස්වනු ලැබුවා.\nගුවන් හමුදා මාධ්‍ය ප්‍රකාශක ගෲප් කපිතාන් ගිහාන් සෙනෙවිරත්න කියා සිටියේ අනතුරට ලක්වනවිට  එහි 11 දෙනෙකු ගමන් කර ඇති බවයි.\nකෙසේ වෙතත් එහි ගමන් කළ කිසිවෙකුට හානි සිදුවී නැහැ.",
       "URL": "https://www.hirunews.lk/162369/අනතුරට-පත්-හෙලිකොප්ටරයේ-නියමුවාට-ජනාධිපතිගෙන්-ප්‍රශංසා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4494"
}