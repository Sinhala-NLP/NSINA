{
       "Source": "hirunews",
       "Timestamp": "Saturday, 23 December 2017 - 15:54",
       "Headline": "වරෙන්තුකරුවෙකු කටුනායකදී අත්අඩංගුවට",
       "News Content": "අධිකරණය මග හැරීමේ සිද්ධියක් සම්බන්ධයෙන් වරෙන්තු ලබා සිටි පුද්ගලයෙකු විදේශ ගතව සිට පැමිණෙමින් සිටි අවස්ථාවේ කටුනායක ගුවන්තොටුපොලේදී අද අත්අඩංගුවට ගනු ලැබුවා.\nපසුව සැකකරු මිනුවන්ගොඩ වැඩබලන මහේස්ත්‍රාත් සරල කරුණාරත්න හමුවට ඉදිරිපත් කෙරුණු අතර එහිදී මහේස්ත්‍රාත්වරයා නියෝග කළේ වරෙන්තුව නිකුත් කළ දඹුල්ල මහේස්ත්‍රාත් අධිකරණයට සැකකරු ඉදිරිපත් කරන තෙක් ඔහු රිමාන්ඩ් කරන ලෙසටයි.\nපහරදීමක් හා අනර්ථයක් සිදුකිරීමේ සිද්ධියකට අදාළව චෝදනා එල්ල වී ඇති මෙම සැකකරු දඹුල්ල - යාපාගම ප්‍රදේශයේ පදිංචි 37 හැවිරිදි අයෙක්.",
       "URL": "https://www.hirunews.lk/179129/වරෙන්තුකරුවෙකු-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4159"
}