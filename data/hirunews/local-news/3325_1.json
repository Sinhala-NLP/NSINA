{
       "Source": "hirunews",
       "Timestamp": "Friday, 31 May 2019 - 15:47",
       "Headline": "ටිපර් රථයක් ප්‍රපාතයකට පෙරලී රියදුරුට බරපතලයි",
       "News Content": "රාගල - මහනුවර ප්‍රධාන මාර්ගයේ වලපනේ, මහාඌව මහා වංගුව ප්‍රදේශයේදී ටිපර් රථයක් අඩි 300ක පමණ ප්‍රපාතයකට පෙරලී අනතුරක් සිදුව තිබෙනවා.\nඅද (31) පෙරවරුවේ සිදුවූ අනතුරෙන් බරපතල තුවාල ලැබූ රියදුරු ප්‍රතිකාර සදහා වලපනේ රෝහලට ඇතුලත් කර ඇති අතර වැඩිදුර ප්‍රතිකාර සඳහා ඔහු නුවරඑළිය මහා රෝහලට මාරුකර යවා ඇති බවයි අප වාර්තාකරු පැවසුවේ.\nහැටන් සිට රිකිල්ලගස්කඩ දක්වා ධාවනය වූ ටිපර් රථයක් මෙලෙස අනතුරට ලක්ව ඇති බව සඳහන්.\nඅනතුර සම්බන්ධයෙන් වැඩිදුර පරීක්ෂණ වලපනේ පොලිසිය මඟින් සිදුකරනු ලබනවා.",
       "URL": "https://www.hirunews.lk/217462/ටිපර්-රථයක්-ප්‍රපාතයකට-පෙරලී-රියදුරුට-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=3325"
}