{
       "Source": "hirunews",
       "Timestamp": "Thursday, 27 October 2022 - 20:39",
       "Headline": "මෙරට පවුල් ලක්ෂ හැට අටෙන්, හතලිස් ලක්ෂයක් ම සහනාධාර ඉල්ලයි (වීඩියෝ)",
       "News Content": "මෙරට වෙසෙන පවුල් ලක්ෂ 68 න් ලක්ෂ 40 ක්ම සහනාධාර ඉල්ලා සිටින බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nඔවුන්ට සහන ලබාදීම සඳහා බදු අයකිරීම හැර වෙනත් විකල්පයක් නොමැති බවයි මුදල් රාජ්‍ය අමාත්‍යවරයා අද (27) මාධ්‍ය වෙත අදහස් දක්වමින් ප්‍රකාශ කළේ.\nමේ අතර ආසියානු සංවර්ධන බැංකුවේ මූල්‍යාධාර යටතේ සුළු හා මධ්‍ය පරිමාණ ව්‍යවසාය ණය යෝජනා ක්‍රම යටතේ බැංකු ආයතන 08 ක් මඟින් ඊට අදාළ ණය පහසුකම් ලබාදෙන බව මුදල් , ආර්ථික ස්ථායිකරණ සහ ජාතික ප්‍රතිපත්ති අමාත්‍යංශය පවසනවා.\nලංකා බැංකුව, ප්‍රාදේශීය සංවර්ධන බැංකුව, හැටන් නැෂනල් බැංකුව, කොමර්ෂල් බැංකුව , ජාතික සංවර්ධන බැංකුව , සම්පත් බැංකුව සහ සෙලාන් යන බැංකු එම ණය පහසුකම් ලබා දෙනු ඇති.\nඑක් ආයතනයටකට ලබා ගත හැකි උපරිම ණය මුදල රුපියල් මිලියන 10ක්.\nඋපරිම මාස 06 ක ණය සහන කාලයක් සහිතව උපරිම වසර තුනකින් එය ගෙවීමේ හැකියාව පවතින බවයි එම අමාත්‍යංශය සඳහන කළේ.",
       "URL": "https://www.hirunews.lk/318999/මෙරට-පවුල්-ලක්ෂ-හැට-අටෙන්-හතලිස්-ලක්ෂයක්-ම-සහනාධාර-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=774"
}