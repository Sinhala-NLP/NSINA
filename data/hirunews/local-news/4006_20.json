{
       "Source": "hirunews",
       "Timestamp": "Tuesday, 03 April 2018 - 14:19",
       "Headline": "අධිකරණ සංවිධාන සංශෝධන පනත් කෙටුම්පත ගැන ශ්‍රේෂ්ඨාධිකරණයේ මතය කථානායකට",
       "News Content": "අධිකරණ සංවිධාන සංශෝධන පනත් කෙටුම්පතේ ඇතැම් වගන්ති ආණ්ඩුක්‍රම ව්‍යවස්ථාවට අනුකූල නොවන බැවින් තුනෙන් දෙකක බහුතර ඡන්දයකින් සම්මත කළ යුතු බව ශ්‍රේෂ්ඨාධිකරණය පාර්ලිමේන්තුවට දැනුම්දී තිබෙනවා.\nශ්‍රේෂ්ඨාධිකරණයේ එම තීරණය අද (03) පාර්ලිමේන්තුවට දැනුම්දුන්නේ කථානායක කරූ ජයසූරිය විසින්.\nඅදාළ වගන්ති සංශෝධනය කරන්නේ නම් තුනෙන් දෙකක බහුතරයක් අවශ්‍ය නොවන බව ශ්‍රේෂ්ඨාධිකරණය දැනුම්දී ඇති බවද කථානායකවරයා එහිදී කියා සිටියා.\nමේ අතර විශේෂ වෙළඳ භාණ්ඩ බදු පනත යටතේ නියමයන් අනුමත කිරීමද අද පාර්ලිමේන්තුවේදී සිදු කෙරුණා.",
       "URL": "https://www.hirunews.lk/187554/අධිකරණ-සංවිධාන-සංශෝධන-පනත්-කෙටුම්පත-ගැන-ශ්‍රේෂ්ඨාධිකරණයේ-මතය-කථානායකට",
       "Category": "Local News",
       "Parent URL": "https://www.hirunews.lk/local-news.php?pageID=4006"
}