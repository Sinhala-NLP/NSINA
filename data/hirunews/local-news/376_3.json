{
       "Source": "hirunews",
       "Timestamp": "Tuesday, 02 May 2023 - 8:11",
       "Headline": "කොවිඩ් වැළදීමෙන් පුද්ගලයෙක් මරුට",
       "News Content": "කොවිඩ් වෛරසය ආසාදනය වූ පුද්ගලයින් 6 දෙනෙකු ඊයේ (01) මෙරටින් හඳුනා ගත් බව සෞඛ්‍ය අංශ නිවේදනයක් නිකුත් කරමින් සඳහන් කරනවා.\nඒ අනුව ඊයේ වන විට හඳුනා ගෙන ඇති සමස්ත කොවිඩ් ආසාදිතයින් ගණන 672,177 ලෙසයි වාර්තා වන්නේ.\nඑමෙන්ම මෙරටින් තවත් කොරෝනා මරණයක් ඊයේ දිනයේ වාර්තා වූ බව සෞඛ්‍ය සේවා අධ්‍යක්ෂ ජනරාල්වරයා තහවුරු කර තිබෙනවා.\nඑළඹෙන වෙසක් සතිය තුළ කොවිඩ් ව්‍යාප්තිය වර්ධනය විය හැකි නිසා පොදු ස්ථානවල ගැවසීමේ දී මුඛ ආවරණ පළඳින ලෙස ද සෞඛ්‍ය අංශ ජනතාවගෙන් ඉල්ලීමක් කරනවා.\nපසුගිය කාලය තුළ කොරෝනා ව්‍යාප්තියේ සීඝ්‍ර අඩු වීමක් පෙන්නුම් කර තිබුණ ද අලුත් අවුරුදු සමයත් සමඟ එහි වර්ධනයක් සිදු වී තිබෙන බවයි සෞඛ්‍ය අංශ තවදුරටත් සඳහන් කරන්නේ.",
       "URL": "https://www.hirunews.lk/334006/කොවිඩ්-වැළදීමෙන්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=376"
}