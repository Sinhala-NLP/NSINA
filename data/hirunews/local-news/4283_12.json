{
       "Source": "hirunews",
       "Timestamp": "Sunday, 08 October 2017 - 9:08",
       "Headline": "දියේ ගිලීමෙන් 19 හැවිරිදි තරුණියක් මරුට (ඡායාරූප)",
       "News Content": "ගල්කිරියාගම රණව වැවේ දිය නෑමට ගිය තරුණියක් දියේ ගිලී ජීවිතක්ෂයට පත්ව තිබෙනවා.\nඊයේ දහවල් වැවේ සොරොව්ව අසල දිය නාමින් සිටියදී මෙලෙස මියගොස් ඇත්තේ 19 හැවිරිදි තරුණියක්.\nඇය සිය මව සහ තවත් ඥාති සහෝදරියන් දෙදෙනෙකු සමග දිය නෑමට ගොස් තිබෙනවා.\nඑහිදීයි ඇය දියේ ගිලී ඇත්තේ.\nප්‍රදේශවාසීන් පිරිසක් වැවට බැස සෝදිසි කිරීමේදී සොරොව් ඇල අසල දියේ ගිලී සිටි තරුණියගේ සිරුර හමුවී තිබෙනවා.\nගල්කිරියාගම රෝහලේදී පශ්චාත් මරණ පරීක්ෂණය පැවැත්වුනු අතර මෙය දියේ ගිලීමෙන් සිදුවු මරණයක් බවට එහිදී අනාවරණ වී ඇති බවයි අප වාර්තාකරු සඳහන් කළේ.\nඡායාරූප - කැකිරාව කුෂාන් ජයවර්ධන",
       "URL": "https://www.hirunews.lk/172893/දියේ-ගිලීමෙන්-19-හැවිරිදි-තරුණියක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4283"
}