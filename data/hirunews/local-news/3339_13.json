{
       "Source": "hirunews",
       "Timestamp": "Wednesday, 22 May 2019 - 20:57",
       "Headline": "ඥානසාර හිමියන්ට හෙට  නිදහස හිමිවන බව බොදුබල සේනා සංවිධානය කියයි",
       "News Content": "බන්ධනාගාර ගතව සිටින පූජ්‍ය ගලගොඩඅත්තේ ඥානසාර හිමියන්ට ජනාධිපති පොදු සමාවක් යටතේ හෙට පස්වරුවේ නිදහස හිමිවන බව බොදුබල සේනා සංවිධානයේ ජාතික සංවිධායක පූජ්‍ය විතාරන්දෙණියේ නන්ද හිමියන් හිරු ප්‍රවෘත්ති වෙත සඳහන් කළා.\nමේ අතරල ඥානසාර හිමියන්ගේ විස්තර ඇතුළත් වාර්තාවක් බන්ධනාගාර දෙපාර්තමෙන්තුව ජනාධිපති ලේකම් කාර්යාලය වෙත යොමු කර තිබෙනවා.\nඅදාළ වාර්තාව ලබාදෙන ලෙස ජනාධිපති ලෙකම් විසින් බන්ධනාගාර දෙපාර්තමේන්තුවට දැනුම් දී ඇත්තේ ඊයේ පස්වරුවේයි.\nඑම දැනුම් දීම අනුව ඊයේ දිනයේදීම බන්ධනාගාර දෙපාර්තමේන්තුව විසින් එම වාර්තාව යොමු කර තිබෙනවා.\nආදාළ වාර්තාවට පූජ්‍ය ගලගොඩඅත්තේ ඥානසාර හිමිගේ සිර දඬුවමල බන්ධනාගාර ගත වූ දිනය, බන්ධනාගාරය තුළ ගොවා ඇති කාලය සහ බන්ධනාගාරය තුලදී ඥානසාර හිමියන්ගේ හැසිරීම යන කරුණු ඇතුලත්.\nමේ අතර බන්ධනාගාර ගතව සිටින පූජ්‍ය ගලගොඩඅත්තේ ඥානසාර හිමිගේ සුවදුක් විමසීම සඳහා අමාත්‍ය රවී කරුණානායක සහ බස්නාහිර පළාත් ආණ්ඩුකාර අසාද් සාලි යන මහත්වරුන් අද දහවල් වැලිකඩ බන්ධනාගාරයට පැමිණියා.",
       "URL": "https://www.hirunews.lk/216906/ඥානසාර-හිමියන්ට-හෙට-නිදහස-හිමිවන-බව-බොදුබල-සේනා-සංවිධානය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3339"
}