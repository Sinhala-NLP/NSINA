{
       "Source": "hirunews",
       "Timestamp": "Saturday, 27 February 2021 - 7:31",
       "Headline": "වියළි කාලගුණ තත්වය හමුවේ පානීය ජලය තවදුරටත් අඩු පීඩනයක් යටතේ",
       "News Content": "මේ අතර, පවතින වියලි කලගුණ තත්වය හමුවේ කොළඹ මෙන්ම කොළඹින් පිට ප්‍රදේශ වෙත ලබාදෙන පානීය ජලය තවදුරටත් අඩු පීඩනයක් යටතේ ලැබිය හැකි බව ජාතික ජල සම්පාදන හා ජලපවාහන මණඩලය පවසනවා.\nඑහෙත් පවතින තත්වය යටතේ ජලය කප්පාදුවක් සිදුකිරීමට මේ මොහොතේ අවධානය යෙමුවී නොමැති බවයි එහි ප්‍රකාශිකාවක වැඩිදුරටත් සඳහන් කළේ.\nකලටුවාව ජලාශයේ ජල මට්ටම අඩි 30 කින් පහත වැටී ඇති නිසා මීපේ, පාදුක්ක, හෝමාගම, මහරගම ඇතුළු කොළඹ තදාසන්න නගරවල ජනතාවගෙන් ජලය අරපිරිමැස්මෙන් භාවිත කරන ලෙසයි කලටුවාව ජල සම්පාදන ක්‍රමයේ කාර්ය භාර නිලධාරී මාධව ලලිත් අමරතුංග ඉල්ලා සිටින්නේ.\nඑමෙන්ම, වියළි කාලගුණ තත්ත්වය හේතුවෙන් ප්‍රදේශ කිහිපයක පුද්ගලයින් රැසක් පීඩාවටද පත්ව සිටිනවා.\nඔවුන් සඳහා පානීය ජලය ලබාදීමේ කටයුතු බවුසර් මගින් සිදුකරන බව ජාතික ජල සම්පාදන හා ජලාපවාහන මණ්ඩලය සඳහන් කළා.",
       "URL": "https://www.hirunews.lk/263787/වියළි-කාලගුණ-තත්වය-හමුවේ-පානීය-ජලය-තවදුරටත්-අඩු-පීඩනයක්-යටතේ",
       "Category": "Local News",
       "Parent URL": "https://www.hirunews.lk/local-news.php?pageID=2122"
}