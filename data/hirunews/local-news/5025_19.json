{
       "Source": "hirunews",
       "Timestamp": "Tuesday, 31 May 2016 - 11:24",
       "Headline": "පස්සර ත්‍රිරෝද රථ අනතුරකින් පුද්ගලයෙකු මරුට",
       "News Content": "බදුල්ල - පස්සර, ආගරතැන්න - කිරිමැටිය අතුරු මාර්ගයේ ඊයේ පස්වරුවේ සිදුවූ ත්‍රිරෝද රථ අනතුරකින් එහි රියදුරු මිය ගොස් තවත් දෙදෙනෙකු තුවාල ලබා තිබෙනවා.\nරියදුරුට රථය පාලනය කර ගැනීමට නොහැකි වීමෙන් මාර්ගයෙන් ඉවතට පැන ගසක ගැටීමෙන්  අනතුර සිදුව ඇති බවයි පස්සර පොලීසිය සදහන් කළේ.\nරියදුරු බරපතල තුවාල ලබා බදුල්ල මහරෝලට ඇතුළත් කිරීමෙන් අනතුරුව මිය ගොස් ඇති අතර ඔහු වැල්ලගොල්ලගම ප්‍රදේශයේ පදිංචි 49 හැවිරිදි පුද්ගලයෙක්.\nමොවුන් අවමංගල්‍ය කටයුත්තකට සහභාගි වී නැවත පැමිණෙන විටයි ත්‍රිරෝද රථය අනතුරට ලක්වී ඇත්තේ.",
       "URL": "https://www.hirunews.lk/134426/පස්සර-ත්‍රිරෝද-රථ-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5025"
}