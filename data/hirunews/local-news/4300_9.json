{
       "Source": "hirunews",
       "Timestamp": "Wednesday, 27 September 2017 - 19:15",
       "Headline": "ගුරු පත්වීම් ගැටළුවට උතුරු මැද පළාත් සභාව ඉදිරිපිට අදත් විරෝධතා",
       "News Content": "උතුරුමැද පළාත් ගුරු පත්වීම් ලබාදීමේදී අසාධාරණයක් සිදුව ඇති බව පවසමින් උපාධිධාරීන් පිරිසක් අදත් උතුරුමැද පළාත් සභාව ඉදිරිපිටදී විරෝධතාවක නිරතවුණා.\nඔවුන් පළාත් සභාවේ ප්‍රධාන දොරටුව ඉදිරිපිටදී පොල් ගසා දේව කන්නලව්වක්ද සිදුකළ බවයි හිරු වාර්තාකරු සඳහන් කළේ.\nපසුව ඔවුන් අද පස්වරුවේ පා ගමනින් අනුරාධපුර ගුවන් තොටුපල මාවතේ පිහිටි අමාත්‍ය දුමින්ද දිසානායකගේ නිවස වෙත ගියේ තම ගැටළුවලට විසඳුමක් අපේක්ෂාවෙන්.\nකෙසේ වෙතත් අමාත්‍යවරයා රාජකාරි කටයුත්තක් සඳහා පිටව ගොස් තිබූ බැවින් බොහෝ වෙලාවක් එහි රැඳී සිට පිරිස පසුව විසිර ගොස් තිබුණා.\nශ්‍රී ලංකා වරාය අධිකාරියට අනුයුක්ත කර, තම රැකියා සුරක්ෂිත කර දෙන්නැයි ඉල්ලා හම්බන්තොට - මාගම්පුර වරායේ සේවකයින් පිරිසක් අද දින එක්දින සංකේත වර්ජනයක නිරතවුණා. පසුව ඔවුන් විරෝධතාවක ද නිරතවුණා.\nමෙම විරෝධතාවයෙන් පසුව අද පස්වරුවේ හම්බන්තොට මාගම්පුර වරාය සේවක සංගමය සහ කම්කරු අමාත්‍ය ඩබ්ලිව්.ඩී.ජේ. සෙනෙවිරත්න අතර කොළඹදී විශේෂ සාකච්ඡාවක්ද පැවැත්වුණා.\nඑහිදී අමාත්‍යවරයා ප්‍රකාශ කර  ඇත්තේ මෙම තත්ත්වය පිළිබඳව කඩිනමින් සොයා බැලීමට කටයුතු කරන බවයි.",
       "URL": "https://www.hirunews.lk/171997/ගුරු-පත්වීම්-ගැටළුවට-උතුරු-මැද-පළාත්-සභාව-ඉදිරිපිට-අදත්-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=4300"
}