{
       "Source": "hirunews",
       "Timestamp": "Tuesday, 06 September 2022 - 21:58",
       "Headline": "වී ගබඩා සිද්ධියේ චෝදනා එල්ලවූ නිලධාරියාව අනිවාර්ය නිවාඩු යවයි (වීඩියෝ)",
       "News Content": "වී අලෙවි මණ්ඩලයට අයත් පොළොන්නරුව අරලගංවිල පිහිටි වී ගබඩා 2ක් ප්‍රයෝජනයට නොගෙන දිරාපත්වෙමින් පවතින බව ඊයේ හිරු ප්‍රවෘත්ති විකාශයෙන් රටටම අනාවරණය කළා.\nඑම අනාවරණයෙන් පසු එම ගබඩා භාරව සිටින වී අලෙවි මණ්ඩලයේ අම්පාර දිස්ත්‍රික් ප්‍රාදේශීය කළමනාකාරවරයා වැටුප් සහිත අනිවාර්ය නිවාඩු ගන්වා ඔහුට විරුද්ධව මූලික පරීක්ෂණයක් ආරම්භ කිරීමට වී අලෙවි මණ්ඩලයේ සභාපති නීල් ද අල්විස් තීරණය කර තිබෙනවා.\nපරීක්ෂණය අවසන් වනතෙක් ප්‍රාදේශීය කළමනාකාරවරයාට වී අලෙවි මණ්ඩලයේ අම්පාර කලාප කාර්යාලයට ඇතුල්වීමද තහනම් කර ඇති බව වාර්තා වනවා.",
       "URL": "https://www.hirunews.lk/314736/වී-ගබඩා-සිද්ධියේ-චෝදනා-එල්ලවූ-නිලධාරියාව-අනිවාර්ය-නිවාඩු-යවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=886"
}