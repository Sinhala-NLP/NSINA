{
       "Source": "hirunews",
       "Timestamp": "Monday, 25 April 2022 - 13:02",
       "Headline": "අදත් ප්‍රදේශ කිහිපයක විරෝධතා (වීඩියෝ)",
       "News Content": "රට තුළ පවතින තත්ත්වයට විරෝධය පළ කරමින් ගාලු‍ මුවදොර පැවැත්වෙන විරෝධතාවට සහාය පලකරමින් දිවයිනේ ප්‍රදේශ කිහිපයක අදත් විරෝධතා සංවිධානකර තිබුණා.\nඅප වාර්තාකරුවන් ප්‍රකාශ කළේ, ගාල්ල, මීගමුව, වාද්දුව, හෝමාගම, බදුල්ල, හොරණ, සහ මහනුවර යන ප්‍රදේශවල මෙම විරෝධතා සංවිධානය කර තිබු බවයි.\nපසුගිය 9 වැනි දා ගාලු‍ මුවදොර දී ඇරඹි ජනතා විරෝධතාවට ඊයේ රාත්‍රියේත් විශාල පිරිසක් එක්ව සිටියා.\nඑම විරෝධතාව අද පැවත්වෙන්නේ 17 වැනි දිනට යි.\nමේ අතර කොළඹ කොටුව ජනාධිපති මන්දිරය අවට මාර්ග සහ ගාලු‍ මුවදොර පිටියට පිවිසෙන මාර්ග අවහිර කරමින් ඊයේ යොදා තිබූ ස්ථීර මාර්ග බාධක අද දින ඉවත් කිරීමටයි පොලිසිය කටයුතු කර තිබුණේ.\nරට මුහුණ දී ඇති අර්බුදවලට විසදුම් ලබා දෙන ලෙස ඉල්ලා විදෙස්ගත ශ්‍රී ලාංකිකයින් ද විරෝධතා සංවිධාන කර තිබුණා.",
       "URL": "https://www.hirunews.lk/302770/අදත්-ප්‍රදේශ-කිහිපයක-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1210"
}