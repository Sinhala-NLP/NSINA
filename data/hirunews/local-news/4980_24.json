{
       "Source": "hirunews",
       "Timestamp": "Sunday, 03 July 2016 - 13:40",
       "Headline": "උදෑසනම දිවියෙන් සමුගත් තරුණයන් දෙදෙනා",
       "News Content": "රත්මලාන සොයිසාපුර හංදිය ප්‍රදේශයේදී සිදුවු මෝටර් රථ අනතුරකින් තරුණයන් දෙදෙනෙකු මියගොස් තිබෙනවා.\nමොරටුව සිට කොළඹ දෙසට අද අලුයම 12.30 ට පමණ ධාවනය වු මෝටර් රථයක් මාර්ගයෙන් ඉවතට පැන විදුලි කණුවක ගැටීමෙන් අනතුර සිදුව ඇති බවයි පොලිසිය සඳහන් කලේ.\nඅනතුර සිදුවන විට මෝටර් රථයේ පුද්ගලයන් 3 දෙනෙකු ගමන් කර තිබෙනවා.\nබරපතල තුවාල ලැබු ඔවුන් කලුබෝවිල රෝහලට ඇතුලත් කිරීමෙන් අනතුරුවයි දෙදෙනෙකු මියගොස් ඇත්තේ.\nමෙලෙස මරණයට පත්වී ඇත්තේ මොරටුව ප්‍රදේශයේම පදිංචි 24 හැවිරිදි සහ 26 හැවිරිදි දෙදෙනෙක්.\nමෘත ශරීර කලුබෝවිල රෝහලේ තැන්පත් කර ඇති අතර පශ්චාත් මරණ පරීක්ෂණ අද පැවැත්වීමට නියමිතයි.\nගල්කිස්ස පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/137077/උදෑසනම-දිවියෙන්-සමුගත්-තරුණයන්-දෙදෙනා",
       "Category": "Local News",
       "Parent URL": "https://www.hirunews.lk/local-news.php?pageID=4980"
}