{
       "Source": "hirunews",
       "Timestamp": "Tuesday, 01 November 2022 - 9:21",
       "Headline": "රාජ්‍ය ඇමති සනත් නිශාන්තගේ ජිප් රථයේ ගැටුණු පාපැදිකරු ජීවිතක්ෂයට",
       "News Content": "රාජ්‍ය අමාත්‍ය සනත් නිශාන්තගේ ජිප් රථයේ ගැටී තුවාල ලබා රෝහල්ගත ව ප්‍රතිකාර ලබමින් සිටි පුද්ගලයා ජීවිතක්ෂයට පත්ව තිබෙනවා.\nපසුගිය 15 වන දා පුත්තලම නගරයේ දී ඔහු ගමන් කළ පාපැදිය රාජ්‍ය අමාත්‍ය සනත් නිශාන්තගේ ජිප් රථයේ ගැටී තිබුණා.\nඅනතුරෙන් බරපතල තුවාල ලැබූ 45 හැවිරිදි මෙම පුද්ගලයා ප්‍රතිකාර සඳහා පුත්තලම මූලික රෝහලට ඇතුලත් කර අතර, පසු ව වැඩිදුර ප්‍රතිකාර සඳහා කුරුණෑගල ශික්ෂණ රෝහල වෙත මාරු කර යවනු ලැබුවා.\nඅනතුර සිදු වන අවස්ථාවේ දී රාජ්‍ය අමාත්‍යවරයා ද එහි සිට ඇති අතර, සිද්ධියට අදාළ ව ජිප් රථය පැදවූ පුද්ගලයා අත්අඩංගුවට ගෙන තිබුණා.",
       "URL": "https://www.hirunews.lk/319357/රාජ්‍ය-ඇමති-සනත්-නිශාන්තගේ-ජිප්-රථයේ-ගැටුණු-පාපැදිකරු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=764"
}