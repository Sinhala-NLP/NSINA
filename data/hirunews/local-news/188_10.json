{
       "Source": "hirunews",
       "Timestamp": "Thursday, 13 July 2023 - 11:35",
       "Headline": "බමන මතින් පොලීසියට පහර දුන් දෙදෙනකු අත්අඩංගුවට",
       "News Content": "පෑලියගොඩ  පොලිසියේ රථවාහන අංශයේ නිලධාරීන්ට පහරදී කලහකාරී ලෙස හැසිරුණු පුද්ගලයන් දෙදෙනකු පොලිසිය විසින් අත්අඩංගුවට ගෙන තිබෙනවා.\nකැලණිය දුම්රිය පොළ ඉදිරිපිට ඇති දුම්රිය හරස් මාර්ගයේ ගේට්ටුව වසා තිබියදී නොසැලකිලිමත් ලෙස දුම්රිය මාර්ගය හරහා ත්‍රීරෝද රථ රථයක් ධාවනය වී තිබෙනවා.\nඑම අවස්ථාවේදී එතැන රාජකාරි කරමින් සිටි රථවාහන නිලධාරීන් විසින් රථය නැවැත්වීමට අණ කළ ද ඔවුන් ලොරි රථයක්ද අනතුරකට ලක් කර පළා යාමට සූදානම් වී තිබෙනවා. එහෙත් ඔවුන් පළා ගොස් ඇති අතර හතර කනුව ප්‍රදේශයේ දී පසුපස හඹා ගොස් අත්අඩංගුවට ගැනීමට පොලිස් නිලධාරීන් කටයුතු කර ඇත .\nඑම අවස්ථාවේදී පොලිස් නිලධාරීන්ට පහර දී කලහකාරී ලෙස හැසිරුණු මෙම පුද්ගලයින් ප්‍රදේශවාසීන් ද එක්ව අත්අඩංගුවට ගැනීමට පොලිසිය පියවර ගෙන තිබෙනවා.\nඅත්අඩංගුවට ගත් සැකකරුවන් අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/341055/බමන-මතින්-පොලීසියට-පහර-දුන්-දෙදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=188"
}