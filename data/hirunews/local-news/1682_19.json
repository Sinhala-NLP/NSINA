{
       "Source": "hirunews",
       "Timestamp": "Sunday, 19 September 2021 - 6:32",
       "Headline": "ඇඳිරි නීතිය උල්ලංඝණය සහ නිරෝධායන නීති කැඩූ 551ක් අත්අඩංගුවට (වීඩියෝ)",
       "News Content": "නිරෝධායන ඇඳිරි නීතිය උල්ලංඝණය සහ නිරෝධායන නීති කඩ කිරීම් සම්බන්ධයෙන් ගතවූ පැය 24ක කාලය තුල සැකකරුවන් 551ක් අත්අඩංගුවට ගෙන ඇතැයි පොලිසිය පවසනවා.\nඑම කාලය තුල පොලිස් භාරයට ගෙන ඇති වාහන සංඛ්‍යාව 37ක්.\nකොවිඩ් ව්‍යාප්තිය හමුවේ නිරෝධායන ඇඳිරි නීතිය පැනවීමෙන් පසු එය උල්ලංඝණය කිරීමේ චෝදනා මත මේ දක්වා අත්අඩංගුවට ගෙන ඇති සමස්ත සංඛ්‍යාව 75058ක් බවයි පොලිසිය සඳහන් කළේ.\nමේ අතර බස්නාහිර පළාතට ඇතුලුවන සහ පිටවන ස්ථානවල පිහිටුවා ඇති මාර්ග බාධක 13ක් මගින් ඊයේ දිනය තුල වාහන 1684ක් පරීක්ෂාවට ලක්කර ඇති අතර පරීක්ෂාවට ලක්වූ පුද්ගලයන් සංඛ්‍යාව 2568ක්.\nඊයේ දිනය තුල මාර්ග බාධක හරහා ගමන් කිරීමට පැමිණ නියමිත අවසර නොමැති වීම හේතුවෙන් පුද්ගලයන් 292ක් ආපසු හරවා යවා ඇති අතර ඒ වාහන 164ක් ද සමගින්.",
       "URL": "https://www.hirunews.lk/282606/ඇඳිරි-නීතිය-උල්ලංඝණය-සහ-නිරෝධායන-නීති-කැඩූ-551ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1682"
}