{
       "Source": "hirunews",
       "Timestamp": "Monday, 24 February 2020 - 10:25",
       "Headline": "ඇල්පිටියයේ අවන්හලක ගැටුමකින් තරුණයෙක් මරුට",
       "News Content": "ඇල්පිටිය ප්‍රදේශයේ අවන්හලක් තුලදී තියුණු ආයුධයකින් සිදුකළ පහරදීමකින් එක් පුද්ගලයෙක් ජීවිතක්ෂයට පත්ව තවත් අයෙක් බරපතළ තුවාල ලබා තිබෙනවා.\nඊයේ (23) රාත්‍රියේ 7ට පමණ දෙපිරිසක් අතර සිදුවූ බහින් බස්වීමක් දුරදිග යාමෙන් මෙම පහරදීම සිදුව ඇති බවයි අප වාර්තාකරු පැවසුවේ.\nපහරකෑමෙන් තුවාල ලැබූ දෙදෙනා ඇල්පිටිය රෝහලට ඇතුළත් කර ඇති අතර ඉන් අනතුරුව එක් අයෙක් මියගොස් ඇති බවයි වාර්තා වන්නේ.\nසිද්ධියෙන් මියගොස් ඇත්තේ 25 හැවිරිදි ඇල්පිටිය ප්‍රදේශයේම පදිංචි අයෙක් වන අතර බරපතළ තුවාල ලැබූ අනෙක් පුද්ගලයා කරාපිටිය රෝහලට මාරුකර යවා තිබෙනවා.\nසිද්ධිය සම්බන්ධයෙන් කිසිවෙක් අත්අඩංගුවට ගෙන නොමැති අතර ඇල්පිටිය පොලීසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/235095/ඇල්පිටියයේ-අවන්හලක-ගැටුමකින්-තරුණයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2885"
}