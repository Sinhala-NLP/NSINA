{
       "Source": "hirunews",
       "Timestamp": "Sunday, 26 February 2017 - 19:02",
       "Headline": "ආණ්ඩුවෙන් ඉවත් නොවූ බවට රතන හිමි කියයි",
       "News Content": "තමන් කිසිදිනක ආණ්ඩුවෙන් ඉවත් වූ බවට ප්‍රකාශ නොකල බව පූජ්‍ය අතුරලියේ රතන හිමියන් පවසනවා.\nඋන්වහන්සේ මේ බව කියා සිටියේ කළුතර - යටදොලවත්ත ප්‍රදේශයේ අද පැවති උත්සවයකට එක්වෙමින්.\nඑහෙත් පූජ්‍ය අතුරලියේ රතන හිමියන් පසුගිය ජනවාරි මස 16 වැනිදා කොළඹදී විශේෂ මාධ්‍ය හමුවක් කැදවමින්  ප්‍රකාශ කළේ තමන් අණ්ඩුවෙන් ඉවත් වී ස්වාධීනව කටයුතු කරන බවයි.\nමේ අතර එම උත්සවයට සෞඛ්‍ය අමාත්‍ය රාජිත සේනාරත්නද එක්ව සිටි අතර ඔහු කියා සිටියේ රතන හිමියන්ට ස්වාධීන වීමට ඉඩ ලබා නොදෙන බවයි.",
       "URL": "https://www.hirunews.lk/155520/ආණ්ඩුවෙන්-ඉවත්-නොවූ-බවට-රතන-හිමි-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4641"
}