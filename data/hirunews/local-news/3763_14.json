{
       "Source": "hirunews",
       "Timestamp": "Wednesday, 05 September 2018 - 10:30",
       "Headline": "නීතිවිරෝධීව මැණික් ගැරූ 9ක් අත්අඩංගුවට",
       "News Content": "හැටන් - බගවන්තලාව - පෙට්ට්‍රසෝ ප්‍රදේශයේ තේ වත්තක බලපත්‍ර නොමැතිව මැණික් ගරමින් සිටි පුද්ගලයින් සිව් දෙනෙකු අත්අඩංගුවට ගෙන තිබෙනවා.\nපොලීසිය සදහන් කළේ ඊයේ (04) අත්අඩංගුවට ගත් මොවුන් අවුරුදු 31ත්, 37ත් වයස්වල පසුවන්නන් බවයි.\nමේ අතර, කෑගල්ල - නිල්මල්ගොඩ ආරණ්‍ය සේනාසනයේ නිධන් හැරීමට පැමිණි චීවරධාරියෙකු ඇතුළු 5 දෙනෙකු ද ඊයේ රාත්‍රියේ පොලිස් අත්අඩංගුවට පත්ව තිබෙනවා.\nසැකකරුවන් හොරණ, මාළඹේ, තංගල්ල සහ අවිස්සාවේල්ල ප්‍රදේශවල පදිංචිකරුවන් වන අතර ඔවුන් පැමිණි ත්‍රිරෝද රථය සහ ජීප් රථය ද පොලිස් භාරයට ගෙන තිබෙනවා.",
       "URL": "https://www.hirunews.lk/199203/නීතිවිරෝධීව-මැණික්-ගැරූ-9ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3763"
}