{
       "Source": "hirunews",
       "Timestamp": "Wednesday, 16 November 2016 - 21:47",
       "Headline": "විදුලි කණු කඩා වැටීමෙන් ගම්වාසීන් දුෂ්කරතාවක",
       "News Content": "මොණරාගල - හිඳිකිවුල ප්‍රදේශයේ විදුලි රැහැන් පද්ධතියක කණු දෙකක් කඩා වැටී මාස දෙකකට වැඩි කාලයක් ගත වුවත් එය ප්‍රතිසංස්කරණය කර නොමැති බවට ප්‍රදේශවාසීන් චෝදනා කරනවා.\nමොණරාගල සිට හිදිකිවුල - ඩෝසර්වාඩිය ගම්මානයට විදුලිය සම්ප්‍රේෂණය කෙරෙන විදුලි රැහැන් පද්ධතියේ කණු දෙකක් කඩා වැටී ඇත්තේ මාස 2 කට පමණ පෙරයි.\nවිදුලි කණු කඩා වැටී තිබුණත් මෙහි දිවෙන රැහැන්වලින් තවමත් විදුලිය සම්ප්‍රේෂණය වනවා.\nඩෝසර්වාඩිය ගම්මානයට පිවිසින මාර්ගය හරහා එහි රැහැන් කඩා වැටී ඇති අයුරු දැකගත හැකියි.\nමේ හේතුවෙන් ජනතාව පත්ව ඇත්තේ දැඩි දුෂ්කරතාවයකටයි.\nගම්වාසීන් මුහුණ දී ඇති මෙම අවදානම සම්බන්ධයෙන් අවස්ථා ගනණාවකදී බලධාරින් දැනුවත් කළත් මෙතෙක් එය පිළිසකර කිරීමට පැමිණ නැහැ.",
       "URL": "https://www.hirunews.lk/147701/විදුලි-කණු-කඩා-වැටීමෙන්-ගම්වාසීන්-දුෂ්කරතාවක",
       "Category": "Local News",
       "Parent URL": "https://www.hirunews.lk/local-news.php?pageID=4792"
}