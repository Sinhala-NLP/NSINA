{
       "Source": "hirunews",
       "Timestamp": "Sunday, 14 May 2017 - 13:03",
       "Headline": "පළාත් සභා පුටු මාරුව තවත් උණුසුම් වෙයි",
       "News Content": "පළාත් සභාවේ මීළග සභා වාරයට  පෙර ඔළු ගෙඩි මාරුවකින් බලය වෙනස් කර පෙන්වන ලෙස උතුරු මැද පළාත් විපක්ෂ නායක අනිල් රත්නායක අභියෝගයක් ඉදිරිපත් කරනවා.\nඔහු පවසන්නේ එවැන්නක් සිදු කිරීමට කිසිදු හැකියාවක් නොමැති බවයි.\nකෙසේ වෙතත් පසුගියදා පැවති ප්‍රවෘත්ති සාකච්ඡාවකදී හිටපු අමාත්‍ය එස්.එම්. චන්ද්‍රසේන සඳහන් කළේ පළාත් සභාවේ බහුතර මන්ත්‍රීවරුන්ගේ එකඟතාව මත ප්‍රධාන අමාත්‍යවරයෙකු පත් කරගැනීමට හැකියාව පවතින බවයි.\nඑය සිදුකිරීම සඳහා අවශ්‍ය කටයුතු කරන බවද ඔහු ප්‍රකාශ කළා.\nමේ අතර උතුරුමැද පළාත් සභාවේ බහුතරයක් මන්ත්‍රිවරුන් ඒකාබද්ධ විපක්ෂයට සහය පළ කිරීමට හිටපු ජනාධිපිවරයා සමග පැවති සාකච්ඡාවකින් අනතුරුව තීරණය කර තිබුනා.",
       "URL": "https://www.hirunews.lk/161306/පළාත්-සභා-පුටු-මාරුව-තවත්-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4518"
}