{
       "Source": "hirunews",
       "Timestamp": "Friday, 23 June 2023 - 10:22",
       "Headline": "දස හැවිරිදි පාසල් සිසුවියකට අතවර කරලා",
       "News Content": "කොළඹ, බාලිකා පාසලක ඉගෙනුම ලබන වයස අවුරුදු 10ක් වන පාසල් සිසුවියකට අතරව කළ පුවතක් සම්බන්ධයෙන් පොලිසිය විමර්ශන ආරම්භ කර තිබෙනවා.\nමෙම දැරිය තමාට අතවර කළ බවට කොළඹ පිරිමි පාසලක සිසුවකුගේ නමක් සඳහන් කළ බැවින් එම පාසලේ අදාළ නම ඇති සියලු සිසුන් කැඳවා දැරියට හඳුනා ගැනීමට පැවසුව ද ඇයට එවැනි අයකු හඳුනාගත නොහැකි වූ බවයි වැල්ලම්පිටිය පොලිසිය ඊයේ (22) අධිකරණයට දැනුම් දී ඇත්තේ.\nඅදාළ දැරියගේ පංතිභාර ගුරුතුමිය ඇයගේ වෙනස් චර්යාවක් නිරීක්ෂණය කිරීමෙන් අනතුරුව කරන ලද පැමිණිල්ලකට අනුව ඇය මෙසේ අතවරයට ලක්ව ඇති බව දැනගෙන ඇති බවයි වාර්තා වන්නේ.\nඑම ගුරුතුමිය පොලිසියට සිදු කළ පැමිණිල්ල හරහා පොලිස් ළමා හා කාන්තා කාර්යාංශය දැරිය අධිකරණ වෛද්‍යවරයෙක්ට යොමු කර තිබූ අතර එහිදී අනාවරණය වී අත්තේ දැරිය දැඩි ලෙස අතවරයට ලක්ව ඇති බවත් ඇයගේ සිරුරේ ස්ථාන කිහිපයක් දුම්වැටිවලින් පුළුස්සා ඇති බවත්ය.\nමෙම දැරිය මෙවර ශිෂ්‍යත්ව විභාගයට පෙනී සිටින දරුවෙකු බවයි පොලිසිය සඳහන් කළේ.\nඅදාළ දැරිය මව භාරයේ කොළඹ රිච්වේ ආර්යා රෝහල වෙත ප්‍රතිකාර සඳහා යොමු කළ බවද පොලිසිය වැඩිදුරටත් ප්‍රකාශ කර සිටියා.",
       "URL": "https://www.hirunews.lk/338799/දස-හැවිරිදි-පාසල්-සිසුවියකට-අතවර-කරලා",
       "Category": "Local News",
       "Parent URL": "https://www.hirunews.lk/local-news.php?pageID=244"
}