{
       "Source": "hirunews",
       "Timestamp": "Thursday, 28 July 2016 - 10:52",
       "Headline": "බෙහෙත් ගන්න ඇවිත් වෛද්‍යවරයාට කරපු දේ",
       "News Content": "හම්බන්තොට,රන්න ප්‍රදේශයේදී වෛද්‍යවරයෙකුගේ පෞද්ගලික ආරෝග්‍ය ශාලාවක් කොල්ල කෑ පුද්ගලයින් තිදෙනෙකු පොලිසිය අත්අඩංගුවට ගෙන තිබෙනවා.\nප්‍රතිකාර ලබාගැනීමේ අරමුණින් පැමිණ ඇති මෙම පුද්ගලයින් තිදෙනා ප්‍රතිකාර කිරීමට සූදානම් වූ අවස්ථාවේදී වෛද්‍යවරයාට තර්ජනය කර මුදල් සහ රන් භාණ්ඩ පැහැරගෙන ගොස් තිබෙනවා\nහුංගම පොලීසිය සිදුකළ පරීක්ෂණ වලින් අනතුරුවයි  සැකකරුවන් අත්අඩංගුවට ගෙන ඇත්තේ.\nඅත්අඩංගුවට ගත් සැකකරුවන් මීට පෙරද අපරාධ රැසකට  සම්බන්ධ වී බන්ධනාගාර ගතව සිට ඇති බවයි  පොලීසිය පැවසුවේ.\nසැකකරුවන් අද(28) අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/139206/බෙහෙත්-ගන්න-ඇවිත්-වෛද්‍යවරයාට-කරපු-දේ",
       "Category": "Local News",
       "Parent URL": "https://www.hirunews.lk/local-news.php?pageID=4946"
}