{
       "Source": "hirunews",
       "Timestamp": "Wednesday, 10 May 2023 - 8:19",
       "Headline": "පොලිස් නිලධාරීන්ගේ රාජකාරියට බාධා කළ සැකකරුවන් තිදෙනෙක් අත්අඩංගුවට",
       "News Content": "කපුගොල්ලෑව පොලිස් වසමේ අලියා කඩ ප්‍රදේශයේ පැමිණිල්ලක් විභාග කිරීම සඳහා ගිය කපුගොල්ලෑව පොලිස් ස්ථානයේ නිලධාරීන් දෙදෙනෙකුට පහරදී රාජකාරියට බාධා කිරීමේ සිදුවීමක් වාර්තා වනවා.\nඑහි දී ඊයේ (09) දින හොරොව්පොතාන පොලිස් ස්ථානය මඟින් විමර්ශන සිදුකර පහර දීමට සම්බන්ධව සැකකරුවන් තිදෙනෙකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් අවුරුදු 21, 23 හා 24 යන වයස්වල පසුවන අලියාකඩ ප්‍රදේශයේ පදිංචිකරුවන්.\nපහරදීමෙන් තුවාල ලැබූ පොලිස් නිලධාරින් කපුගොල්ලෑව රෝහලේ ප්‍රතිකාර ලබනු අතර සැකකරුවන් අද (10) දින කැබිතිගොල්ලෑව ගරු මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා.\nසිද්දිය සම්බන්ධයෙන් හොරොව්පොතාන පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/334749/පොලිස්-නිලධාරීන්ගේ-රාජකාරියට-බාධා-කළ-සැකකරුවන්-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=355"
}