{
       "Source": "hirunews",
       "Timestamp": "Saturday, 10 August 2019 - 7:44",
       "Headline": "සාලින්දගේ අභාවයෙන් පුරප්පාඩු වූ මන්ත්‍රී ධුරය ගැන තීරණය සඳුදා",
       "News Content": "පාර්ලිමේන්තු මන්ත්‍රී සාලින්ද දිසානායකගේ අභාවය හේතුවෙන් පුරප්පාඩු වූ මන්ත්‍රී ධුරය සම්බන්ධයෙන් අනිද්දා අවසන් තීරණයකට එළඹෙන බව මැතිවරණ කොමිසමේ සභාපති මහින්ද දේශප්‍රිය පවසනවා.\nමනාප ප්‍රතිඵල අනුව ලැයිස්තුවේ ඊළඟට සිටින ශාන්ත බණ්ඩාර මේ වන විට එම මන්ත්‍රී ධුරය බලාපොරොත්තුවෙන් ජාතික ලැයිස්තු මන්ත්‍රී ධුරයෙන් ඉල්ලා අස්වී තිබෙනවා.\nසාලින්ද දිසානායකගේ අභාවයත් සමඟ මීළඟට පාර්ලිමේන්තුවට තේරී පත්වන පුද්ගලයා පිළිබදව දේශපාලන කරළියේ කතාබහක් මතුව තිබුණා.\nමැතිවරණ කොමිසමේ සභාපතිවරයා සදහන් කළේ ජාතික ලැයිස්තු මන්ත්‍රී ධුරයේ පුරප්පාඩු පිරවීමට ප්‍රථම පොරොත්තු ලේඛන මන්ත්‍රී ධුරය සම්බන්ධයෙන් මේ වන විට මතුව ඇති තාක්ෂණික ගැටළුව නිරාකරණය කර ගත යුතුව ඇති බවයි.\nඒ සඳහා අනිද්දා මැතිවරණ කොමිසම රැස්වන බව සභාපතිවරයා සදහන් කළා.",
       "URL": "https://www.hirunews.lk/221922/සාලින්දගේ-අභාවයෙන්-පුරප්පාඩු-වූ-මන්ත්‍රී-ධුරය-ගැන-තීරණය-සඳුදා",
       "Category": "Local News",
       "Parent URL": "https://www.hirunews.lk/local-news.php?pageID=3206"
}