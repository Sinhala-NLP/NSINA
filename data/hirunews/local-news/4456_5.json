{
       "Source": "hirunews",
       "Timestamp": "Friday, 23 June 2017 - 8:43",
       "Headline": "යහපත් සමාජයක් ගොඩනැගීමට කටයුතු කරන බව ජනපති කියයි",
       "News Content": "අනෙකුත් ආගමික දර්ශනයන්ට හිමි ස්ථානය සුරක්ෂිත කරමින් බෞද්ධාගමික පරිසරයක් තුළ යහපත් සමාජයක් ගොඩනැගීමට කටයුතු කරන බව ජනාධිපති මෛත්‍රීපාල සිරිසේන පවසනවා.\nපොළොන්නරුව - ලක්ෂ උයන, වේළුවන විවේකාරාම විහාරස්ථානයේ නව සංඝාවාසය සඟ සතුකොට පූජා කිරීමේ පුණ්‍යෝත්සවයට ඊයේ එක්වෙමිනුයි ජනාධිපතිවරයා මෙම අදහස් පළ කළේ.\nසමාජයේ බොහෝ පීඩාකාරී ගැටලුවට ආගමික දර්ශනය තුළ විසඳුම් පවතින බව සඳහන් කළ ජනාධිපතිවරයා යහපත් සමාජයක් ගොඩනැගීමේ කාර්යයේදී තරුණ පරපුර යළි ආගමික ස්ථාන වෙත සමීප කිරීමේ අවශ්‍යතාවයද පෙන්වා දුන්නා.",
       "URL": "https://www.hirunews.lk/164218/යහපත්-සමාජයක්-ගොඩනැගීමට-කටයුතු-කරන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4456"
}