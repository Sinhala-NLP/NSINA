{
       "Source": "hirunews",
       "Timestamp": "Tuesday, 16 May 2023 - 9:28",
       "Headline": "ඉන්දියාවෙන් ගෙන් වූ හදිසි හෘදයාබාධ පරීක්ෂණ කට්ටලත් භාවිතයෙන් ඉවතට",
       "News Content": "ඉන්දියාවෙන් ගෙන්වන ලද හදිසි හෘදයාබාධ හඳුනා ගැනීමේ පරීක්ෂණ කට්ටල තත්ත්වයෙන් බාලවීම නිසා භාවිතයෙන් ඉවත් කිරීමට සෞඛ්‍ය අමාත්‍යාංශය තීරණය කර ඇති බව වෛද්‍ය හා සිවිල් අයිතිවාසිකම් පිළිබඳ වෛද්‍යවරුන්ගේ වෘත්තීය සමිති සන්ධානය පවසනවා.\nඑහි සභාපති වෛද්‍ය චමල් සංජීව ඉන්දියාවෙන් ගෙන්වන ලද ප්‍රමිතියෙන් තොර නිර්වින්දන ඖෂධ කුප්පි ලක්ෂයක් භාවිතයෙන් ඉවත් කළ බවද ඊයේ අනාවරණය කළා.\nඔහු කියා සිටියේ පසුගිය කාලයේ අවස්ථා කිහිපයකදී ඉන්දියාවෙන් ගෙන්වන ලද ඇතැම් ඖෂධ වල ප්‍රමිතිය සම්බන්ධයෙන් ගැටලු පැවති බවයි.",
       "URL": "https://www.hirunews.lk/335326/ඉන්දියාවෙන්-ගෙන්-වූ-හදිසි-හෘදයාබාධ-පරීක්ෂණ-කට්ටලත්-භාවිතයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=340"
}