{
       "Source": "hirunews",
       "Timestamp": "Tuesday, 12 April 2022 - 16:02",
       "Headline": "බුද්ධ චීවරයට අත නො තබනු! - ගෝල්ෆේස් එකේ ඉන්නේ හිඟන්නෝ - ඩෑන් ප්‍රියසාද් (වීඩියෝ)",
       "News Content": "ඩෑන් ප්‍රියසාද්, ඉත්තෑකන්දේ සද්ධාතිස්ස හිමි ඇතුළු පිරිසක් විහාර මහා දේවි උද්‍යානය අසල විරෝධතාවක් ආරම්භ කර තිබෙනවා.\nඒ සිංහල බෞද්ධ ජනමතයට අත නො තබනු යන මැයෙන්.\nබෞද්ධ ධජ පෙරටු කොටගත් මෙම පා ගමන සඳහා මහා සංඝ රත්නය ඇතුළු විශාල පිරිසක් එක්ව සිටියා.\nනෙළුම්පොකුණ රඟහල ඉදිරිපිටින් ආරම්භ වූ එම පා ගමන අවසන් කෙරුණේ විහාරමහා දේවි උද්‍යානය ඉදිරිපිටින්.\nමේ අතර රඹුක්කන නගරයේදීද රජයට සහ ජනාධිපතිවරයාට සහය පළ කරමින් විරෝධතාවක් පැවැත්වුණා.\nඑය සංවිධාන කර තිබුනේ ශ්‍රී ලංකා පොදුජන පෙරමුණු රඹුක්කන තරුණ සංවිධානය විසින්.\nඊට විරෝධය පළ කිරීමට තවත් පිරිසක් විරෝධතාවට ඉදිරිපසට සිට විරෝධයේ නිරත වුණා.\nපොලිස් නිලධාරීන්ගේ මැදිහත්වීම මත පසුව දෙපිරිස සාමකාමීව විසිරී ගියා.",
       "URL": "https://www.hirunews.lk/301816/බුද්ධ-චීවරයට-අත-නො-තබනු-ගෝල්ෆේස්-එකේ-ඉන්නේ-හිඟන්නෝ-ඩෑන්-ප්‍රියසාද්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1234"
}