{
       "Source": "hirunews",
       "Timestamp": "Tuesday, 04 February 2020 - 9:22",
       "Headline": "ව්‍යවස්ථාදායකය සහ අධිකරණය, තමන්ට බාධාවක් නොවනු ඇතැයි නිදහස් සැමරුමේදී ජනපති කියයි",
       "News Content": "ජනතා අවශ්‍යතා ඉටු කිරීමේදී ව්‍යවස්ථාදායකයෙන් හෝ අධිකරණයෙන් තමන්ට බාධාවක් එල්ල නොවනු ඇතැයි අපේක්ෂා කරන බව ජනාධිපති ගෝඨාභය රාජපක්ෂ අවධාරණය කළා.\nජනාධිපතිවරයා මේ බව කියා සිටියේ කොළඹ නිදහස් චතුරස‍්‍ර පරිශ්‍රයේ අද පැවති 72 වන නිදහස් දින සමරු උළෙලට එක්වෙමින්.\nඑසේම අන්තවාදී සංවිධානවලට තවදුරටත් රට තුළ ක්‍රියාත්මක වීමට ඉඩ ලබානොදෙන බව ද ජනාධිපති ගෝඨාභය රාජපක්ෂ මෙහිදී අවධාරණය කළා.\nනීතියේ ආධිපත්‍යයට සැමවිටම ගරු කළ යුතු බවත්, ජනතාවට සැබෑ නිදහස ලැබෙන්නේ නීතිය සාධාරණව ක්‍රියාත්මක වනවිටදී බවයි ජනාධිපතිවරයා මෙහිදී කියා සිටියේ.\nඑසේම, නීතිමය කටයුතුවලට දේශපාලන අතගැසීම් සිදුකරන සංස්කෘතිය වෙනස් කිරීමට තම රජය පියවර ගෙන ඇති බව ද ජනාධිපතිවරයා ජාතික නිදහස් සැමරුම අමතමින් ප්‍රකාශ කළා.\n72 වන නිදහස් සැමරුම් උළෙලේදී ජනාධිපති ගෝඨාභය රාජපක්ෂ සිදුකළ කතාව පහතින්.",
       "URL": "https://www.hirunews.lk/233668/ව්‍යවස්ථාදායකය-සහ-අධිකරණය-තමන්ට-බාධාවක්-නොවනු-ඇතැයි-නිදහස්-සැමරුමේදී-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2919"
}