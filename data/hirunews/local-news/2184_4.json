{
       "Source": "hirunews",
       "Timestamp": "Thursday, 28 January 2021 - 15:26",
       "Headline": "73 වන නිදහස් සැමරුම නිමිත්තෙන් පෙබරවාරි පළමුවනදා සිට සතියක් රාජ්‍ය ආයතනවල ජාතික ධජය ඔසවන්නැයි දැනුම් දීමක්",
       "News Content": "73 වන නිදහස් දින සමරු උළෙල නිමිත්තෙන් පෙබරවාරි පළමුවනදා සිට 7 වනදා දක්වා රජයේ ආයතන පවත්වාගෙන යන සියලු ගොඩනැගිලිවල ජාතික ධඡය එසවීමට කටයුතු කරන ලෙස ස්වදේශ කටයුතු අමාත්‍යාංශය සියලු රාජ්‍ය ආයතන ප්‍රධානීන්ට දැනුම් දී තිබෙනවා.\nඑම අමාත්‍යාංශය නිවේදනය කළේ අමාත්‍යාංශයේ ලේකම් විශ්‍රාමික මේජර් ජනරාල් කමල් ගුණරත්න විසින් ඒ බව සියලු අමාත්‍යාංශ ලේකම්වරුන්, පළාත් ප්‍රධාන ලේකම්වරුන් හා සියලු දිස්ත්‍රික් ලේකම්වරුන් හරහා රාජ්‍ය ආයතන ප්‍රධානීන් වෙත දැනුම්දී ඇති බවයි.\nපෙබරවාරි 3 හා 4 දිනවලදී එම ගොඩනැගිලි විදුලි ආලෝකයෙන් අලංකරණය කිරීමට රජය තීරණය කර ඇති බව ද ස්වදේශ කටයුතු අමාත්‍යාංශය සඳහන් කළා.\n73 වන නිදහස් දින සමරු උලෙල පෙබරවාරි 4 වනදා නිදහස් චතුරස්‍ර පරිශ්‍රයේදී පැවැත්වීමට නියමිතයි.",
       "URL": "https://www.hirunews.lk/260978/73-වන-නිදහස්-සැමරුම-නිමිත්තෙන්-පෙබරවාරි-පළමුවනදා-සිට-සතියක්-රාජ්‍ය-ආයතනවල-ජාතික-ධජය-ඔසවන්නැයි-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2184"
}