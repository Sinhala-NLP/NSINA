{
       "Source": "hirunews",
       "Timestamp": "Monday, 01 February 2021 - 11:26",
       "Headline": "පාස්කු කොමිසමේ අවසන් වාර්තාව ජනපති අතට (වීඩියෝ)",
       "News Content": "පාස්කු ප්‍රහාරය සම්බන්ධයෙන් විමර්ශනය කළ ජනාධිපති පරීක්ෂණ කොමිසමේ අවසන් වාර්තාව එම කොමිසමේ සභාපති ශ්‍රේෂ්ඨාධිකරණ විනිසුරු ජනක් ද සිල්වා විසින් අද පෙරවරුවේ ජනාධිපති ගෝඨාභය රාජපක්ෂ වෙත ජනාධිපති කාර්යාලයේදි භාර දෙනු ලැබුවා.\nදින 214 ක කාලසීමාවක් තුළ මෙම පරීක්ෂණ කොමිෂන් සභාව ක්‍රියාත්මක වූ අතර, 2019 වසරේ සැප්තැම්බර් 22 වනදා එය පත් කරනු ලැබුවේ හිටපු ජනාධිපති මෛත්‍රීපාල සිරිසේන විසින්.\nපුද්ගලයන් 457 දෙනෙකුගේ සාක්ෂි මෙම කොමිසම මගින් විමසා ඇති අතර, එය පිටු 472 කින්, ඇමුණුම් 215 කින් සහ වෙළුම් හයකින් සමන්විත බව ජනාධිපති මාධ්‍ය ප්‍රකාශ කළා.",
       "URL": "https://www.hirunews.lk/261311/පාස්කු-කොමිසමේ-අවසන්-වාර්තාව-ජනපති-අතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2176"
}