{
       "Source": "hirunews",
       "Timestamp": "Tuesday, 23 November 2021 - 16:42",
       "Headline": "රැඳවුම් ළමා නිවාසයක දැරියන් 36 දෙනෙකුට කොරෝනා",
       "News Content": "කුලියාපිටිය අධිකරණය මඟින් පාලනය වන රැඳවුම් ළමා නිවාසයක දැරියන් 36 දෙනෙක් කොවිඩ් ආසාදිතයින් ලෙස හඳුනාගෙන තිබෙනවා.\nඅද (23) සෞඛ්‍ය වෛද්‍ය කාර්යාලයේ නිලධාරීන් එම පරිශ්‍රයට ගොස් රෝග ලක්ෂණ සහිත දැරියන් 46ක් වෙනුවෙන් සිදුකළ ඇන්ටිජන් පරීක්ෂාවේ දී අදාළ දැරියන් ආසාදිත බවට තහවුරු කරගෙන තිබෙනවා.\nඑමෙන්ම සෙසු දැරියන් හා පරිවාස නිලධාරීන් පීසීආර් පරීක්ෂාවකට ලක් කිරීමට සෞඛ්‍ය බලධාරීන් පියවර ගෙන ඇති බව සඳහන්.\nවෛරසය ළමා නිවාසයට පැමිණියේ කෙසේ දැයි සොයා බැලීමට මේ වන පරීක්ෂණයක් ආරම්භ කර ඇතැයි ද වාර්තා වනවා.",
       "URL": "https://www.hirunews.lk/288933/රැඳවුම්-ළමා-නිවාසයක-දැරියන්-36-දෙනෙකුට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1542"
}