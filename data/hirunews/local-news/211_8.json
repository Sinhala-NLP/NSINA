{
       "Source": "hirunews",
       "Timestamp": "Wednesday, 05 July 2023 - 16:33",
       "Headline": "තාප්පයක් පෙරළී කුඩා දරුවෙකුට මරුට",
       "News Content": "මුලතිව් සිලාවත්ත ප්‍රදේශයේ නිවසක පැරණි අබලන් තාප්පයක් කඩා වැටීම නිසා වයස අවුරුදු එකයි මාස නවයක කුඩා දරුවකු මියගොස් තිබෙනවා\nමෙම දරුවා පියා සමග සෙල්ලම් කරමින් සිටියදී ළමයා කකුලක් තාප්පයේ තබා ඉහලට නැගීමට උත්සහ කළ අවස්ථාවේදී තාප්පයේ කොටසක් ළමයාගේ සිරුර හා හිස මතට ඇද වැටීමෙන් ඔහු මරණයට පත්ව ඇති බවයි වාර්තා වන්නේ.\nමෙසේ මියගොස් ඇත්තේ මුලතිව් සිලාවත්ත ප්‍රදේශයේ පදිංචි එමානුවෙල් දර්ශන් සාධුසන් නැමති පිරිමි දරුවෙක්.\nතාප්පයට යට වීමෙන් පසුව වහාම එම ළමයාව මුලතිව් රෝහල වෙත රැගෙන ගොස් ඇති අතර ඔහුගේ තත්ත්වය අසාධ්‍ය බැවින් යාපනය ශීක්ෂණ රෝහල වෙත රෝගියා මාරු කර යවා ඇති බවයි වාර්තා වී ඇත්තේ.\nඅදාළ දරුවා මියගොස් ඇත්තේ එම රෝහලේ ප්‍රතිකාර ලබමින් සිටින අතරවාරයේයි.\nපශ්චාත් මරණ පරීක්ෂණය පැවැත් වූ යාපනය ශීක්ෂණ රෝහලේ අධිකරණ වෛද්‍ය නිලධාරී නාමසිවායම් ප්‍රේම්කුමාර් පවසා ඇත්තේ හුස්ම හිරවීමෙන් හා ශරීරයේ අභ්‍යන්තර අවයවවලට හානි සිදුවීමෙන් මෙම මරණය සිදු වී ඇති බවයි.",
       "URL": "https://www.hirunews.lk/340123/තාප්පයක්-පෙරළී-කුඩා-දරුවෙකුට-මරුට",
       "Category": "Local News",
       "Parent URL": "https://www.hirunews.lk/local-news.php?pageID=211"
}