{
       "Source": "hirunews",
       "Timestamp": "Monday, 11 April 2022 - 8:28",
       "Headline": "සෙවනගල මනුෂ්‍ය ඝාතනයකට සම්බන්ධ සැකකරුවන් අත්අඩංගුවට",
       "News Content": "සෙවනගල - සමාධිපුර ප්‍රදේශයේ පුද්ගලයෙකු ඝාතන කිරීමේ සිද්ධියකට සම්බන්ධ 4 දෙනෙකු උඩවලව - මලබොටුආර ප්‍රදේශයේ දී අත්අඩංගුවට ගෙන තිබෙනවා.\nපසුගිය 7 වන දා පෞද්ගලික ආරවුලක් හේතුවෙන් තියුණු ආයුධයකින් පහර දී 33 හැවිරිදි පුද්ගලයෙකු ඝාතනය කර තිබුණා.\nසිද්ධියට සම්බන්ධ සැකකරුවන් පළා ගොස් සිටි අතර සිදුකළ පරීක්ෂණවලින් අනතුරුවයි ඊයේ (10) මෙම සැකකරුවන් අත්අඩංගුවට ගෙන ඇත්තේ.\nඔවුන් අවුරුදු 22 සහ 35 අතර වයස්වල පසුවන සෙවනගල ප්‍රදේශයේම පදිංචිකරුවන්.\nඔවුන් සතුව තිබී ඝාතනය කිරීමට යොදා ගත් තියුණු ආයුධය ද පොලිස් භාරයට ගෙන තිබෙනවා.",
       "URL": "https://www.hirunews.lk/301694/සෙවනගල-මනුෂ්‍ය-ඝාතනයකට-සම්බන්ධ-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1237"
}