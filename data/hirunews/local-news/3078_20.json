{
       "Source": "hirunews",
       "Timestamp": "Saturday, 26 October 2019 - 12:51",
       "Headline": "ගෝඨාභය සමඟ විවාදයකට සජිත් සුදුස්සෙකු නොවේ - ගම්මන්පිළ",
       "News Content": "ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ සමඟ විවාදයකට නව ප්‍රජාතන්ත්‍රවාදී පෙරමුණේ ජනාධිපති අපේක්ෂක සජිත් ප්‍රේමදාස සුදුස්සෙකු නොවන බව පාර්ලිමේන්තු මන්ත්‍රී උදය ගම්මන්පිළ පවසනවා.\nකොළඹ අද පැවති මාධ්‍ය හමුවකට එක්වෙමින් ඔහු මේ බව කියා සිටියා. මෙහිදී ඔහු වැඩිදුරටත් පැවසුවේ තම අපේක්ෂකයා ඉදිරියෙන් සිටින බවට ජෝන් අමරතුංග අමාත්‍යවරයා, පසුගිය දා ප්‍රකාශ කළ අතර, තමන් පසුව ඒ සම්බන්ධයෙන් සොයා බැලූ බවයි. එහිදී තමන්ට අනාවරණ වුණේ සජිත් ප්‍රේමදාස විකට නළුවන් අතින් ඉදිරියෙන් සිටින බවයි.\nඑවන් අයෙකු සමඟ ජනාධිපති අපේක්ෂක ගෝඨාභය රාජපක්ෂට විවාද කළ නොහැකි බව ද ගම්මන්පිළ මන්ත්‍රීවරයා සදහන් කළා.",
       "URL": "https://www.hirunews.lk/227022/ගෝඨාභය-සමඟ-විවාදයකට-සජිත්-සුදුස්සෙකු-නොවේ-ගම්මන්පිළ",
       "Category": "Local News",
       "Parent URL": "https://www.hirunews.lk/local-news.php?pageID=3078"
}