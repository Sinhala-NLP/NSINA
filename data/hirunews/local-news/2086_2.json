{
       "Source": "hirunews",
       "Timestamp": "Tuesday, 16 March 2021 - 7:01",
       "Headline": "බටහිර බහලුම් පර්යන්තයේ සියයට 51ක් හිමි කර ගන්නා බව ඉන්දියාවේ අදානි සමූහය සහතික කරයි",
       "News Content": "කොළඹ වරායේ බටහිර බහලුම් පර්යන්තය සංවර්ධනය  කිරීම සඳහා එක්වන බව ඉන්දියාවේ අදානි සමූහය නිළ වශයෙන් ප්‍රකාශ කළා.\nශ්‍රී ලංකා වරාය අධිකාරිය සහ වරාය අමාත්‍යාංශය මගින් ඒ සඳහා යොමු කළ අභිප්‍රාය ලිපිය ද තමන් වෙත ලැබුණු බවයි එමගින් ප්‍රකාශ කළේ.\nඒ අනුව බටහිර බහලුම් පර්යන්තයේ සියයට 51ක කොටස් තමන් හිමි කර ගන්නා බවත්, ජෝන් කීල්ස් හෝල්ඩින්ස් සහ වරාය අධිකාරිය සමඟ එක්ව එය සංවර්ධනය කිරීමට අපේක්ෂා කරන බවත් අදානි සමූහය සිය නිල වෙබ් අඩවියේ සදහන් කර තිබෙනවා.\nඑම ප්‍රකාශයට ඉන්දීය මාධ්‍ය මගින් විශාල ප්‍රසිද්ධියක් ලබාදී තිබුණා.\nබටහිර බහලුම් පර්යන්තය ඉන්දියාවේ අදානි සමූහය සමඟ සංවර්ධනය කිරීමට පසුගිය දා අමාත්‍ය මණ්ඩල අනුමැතිය ද හිමි වුණා.\nදැනටමත් කොළඹ වරායේ බහලුම් ප්‍රතිඅපනයනවලින් සියයට 45ක්ම, ඉන්දියාවේ බහලුම් වරාය කිහිපයක් මෙහෙය වන අදානි සමූහය වෙතින් ලැබුණු හෝ එය වෙත යොමු වූ ඒවායි.",
       "URL": "https://www.hirunews.lk/265450/බටහිර-බහලුම්-පර්යන්තයේ-සියයට-51ක්-හිමි-කර-ගන්නා-බව-ඉන්දියාවේ-අදානි-සමූහය-සහතික-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2086"
}