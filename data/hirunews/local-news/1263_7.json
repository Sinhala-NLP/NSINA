{
       "Source": "hirunews",
       "Timestamp": "Tuesday, 29 March 2022 - 13:13",
       "Headline": "බොරැල්ල දේවස්ථානයෙන් සොයා ගත් අත්බෝම්බය ගැන රස පරීක්ෂක වාර්තාවක් කැඳවෙයි (වීඩියෝ)",
       "News Content": "පසුගිය දා බොරැල්ල සියලු‍ සාන්තුවරුන්ගේ දේවස්ථානයේ තිබී සොයාගත් ජීව අත්බෝම්බය රජයේ රස පරීක්ෂකවරයා වෙත යොමු කර වාර්තාවක් කැඳවන ලෙස කොළඹ මහේස්ත්‍රාත් අධිකරණය නියම කළා.\nඑම පැමිණිල්ල අද කැඳවනු ලැබුවේ කොළඹ අතිරේක මහේස්ත්‍රාත් රජින්ද්‍රා ජයසූරිය ඉදිරියේ යි.\nඑම අවස්ථාවේ දී විමර්ශන සිදු කරන කොළඹ අපරාධ කොට්ඨාශයේ නිළධාරීන් විසින් අදාළ ජීව අත්බෝම්බය අධිකරණය හමුවට ඉදිරිපත් කරමින් එය රජයේ රස පරීක්ෂකවරයා වෙත යොමු කර වාර්තාවක් කැඳවීම සඳහා නියෝගයක් නිකුත් කරන්නැයි ඉල්ලා සිටියා.\nඑම ඉල්ලීම පිළිගත් මහේස්ත්‍රාත්වරිය අදාළ බෝම්බය රජයේ රස පරීක්ෂකවරයා වෙත යොමු කර වාර්තාවක් කැඳවීමට නියෝග කළා.\nමෙම සිද්ධිය සම්බන්ධයෙන් අත්අඩංගුවට ගෙන මේ වන විට රක්ෂිත බන්ධනාගාරගත කර සිටින ලියනගේ දයාසේන සහ කේ.ඒ. රුවන්සිරි යන සැකකරුවන් දෙදෙනා බන්ධනාගාර නිලධාරීන් විසින් අධිකරණයට ඉදිරිපත් කර තිබුණේ නැහැ.\nඅනතුරුව එම සැකකරුවන් දෙදෙනා ලබන මස 8 වනදා දක්වා තවදුරටත් රක්ෂිත බන්ධනාගාරගත කරන ලෙස ද මහේස්ත්‍රාත්වරයා නියම කළා.",
       "URL": "https://www.hirunews.lk/300693/බොරැල්ල-දේවස්ථානයෙන්-සොයා-ගත්-අත්බෝම්බය-ගැන-රස-පරීක්ෂක-වාර්තාවක්-කැඳවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1263"
}