{
       "Source": "hirunews",
       "Timestamp": "Sunday, 19 February 2023 - 13:56",
       "Headline": "කිරින්ද පොලිස් ස්ථානාධිපතිගේ නිල රථයේ ගැටී යතුරුපැදිකරුවෙකු රෝහලේ (වීඩියෝ)",
       "News Content": "කිරින්ද පොලිස් ස්ථානාධිපතිවරයා පැදවූ නිල රථය, යතුරුපැදියක ගැටී සිදුවූ අනතුරකින් යතුරුපැදිකරු රෝහල්ගතකර තිබෙනවා.\nඊයේ රාත්‍රි 09 ට පමණ අදාළ ජීප් රථය තවත් මෝටර් රථයක් පසුකර යාමට උත්සහ කළ අවස්ථාවේ යතුරුපැදියේ ගැටී ඇති බවයි වාර්තා වන්නේ.\nසිද්ධියෙන් යතුරුපැදිකරු බරපතල තුවාල ලබා දෙබරවැවව මූලික රෝහලට ඇතුළත් කිරීමෙන් අනතුරුව හම්බන්තොට මහරෝහල වෙත මාරුකර යවා තිබෙනවා. අනතුරෙන් යතුරුපැදිකරුගේ පාදයට බරපතළ තුවාල සිදු වී ඇති බව සඳහන්.\nඅනතුරෙන් පසු ජිප්රථය පැදවූ කිරින්ද පොලිස් ස්ථානාධිපතිවරයාද හෘද රෝගී තත්ත්වයක් හේතුවෙන් දෙබරවැව මූලික රෝහලට ඇතුළත් කර ඇති බවයි පොලිසිය ප්‍රකාශ කළේ.",
       "URL": "https://www.hirunews.lk/327784/කිරින්ද-පොලිස්-ස්ථානාධිපතිගේ-නිල-රථයේ-ගැටී-යතුරුපැදිකරුවෙකු-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=526"
}