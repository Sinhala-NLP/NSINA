{
       "Source": "hirunews",
       "Timestamp": "Monday, 27 June 2022 - 10:33",
       "Headline": "පෝලිමේ හිටියත් ටෝකන් පත් නැති බවට රියැදුරන්ගෙන් මැසිවිලි (වීඩියෝ හා ඡායාරූප)",
       "News Content": "ඉන්ධන ලබා ගැනීම සඳහා ටෝකන් පත් (කූපන් පත්) ගැනීමට රියදුරන් දිගු පෝලිම්වල රැඳී සිටින බව හැටන් අප ප්‍රාදේශීය වාර්තාකරු පවසනවා.\nතෙල් ලබාදීමට විශේෂ වූ කූපන්පතක් අද (27) සිට නිකුත් කරන බව ඊයේ බලශක්ති අමාත්‍ය කංචන විජේසේකර පැවසීමත් සමග මෙලෙස ඒ වෙනුවෙන් පෝලිම් ඇති බවයි වාර්තා වන්නේ.\nකෙසේවෙතත් පෝලිම්වල රැඳී සිටින ජනතාව කියා සිටියේ ඉන්ධන ලබා ගැනීමට කිසිදු කූපන්පතක් මෙතෙක් ලබා දී නැති බවයි.\nඑමෙන්ම අදාළ පිරවුම්හල්වල ඉන්ධන කිසිවක් නැති බව ද ඔවුන් ප්‍රකාශ කළා.\nඉන්ධන අර්බුදය හේතුවෙන් මේ වනවිට හැටන් නගරයේ පෞද්ගලික බස් රථ ධාවනයෙන් ඉවත් වී ඇති අතර, ඒ වෙනුවෙන් දුර සහ කෙටි ගමන් සඳහා ලංගම බස් රථ යොදා තිබෙන බවයි අප ප්‍රාදේශීය වාර්තාකරු පැවසුවේ.",
       "URL": "https://www.hirunews.lk/308287/පෝලිමේ-හිටියත්-ටෝකන්-පත්-නැති-බවට-රියැදුරන්ගෙන්-මැසිවිලි-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1065"
}