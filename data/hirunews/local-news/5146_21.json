{
       "Source": "hirunews",
       "Timestamp": "Tuesday, 01 March 2016 - 17:09",
       "Headline": "LTTE සැකකරුවන්ගෙන් අත්සන් ලබාගත් නීතීඥවරුන් දෙදෙනෙකු අධිකරණයට කැඳවයි",
       "News Content": "අනුරාධපුර බන්ධනාගාරයේ රඳවා සිටින එල්.ටී.ටී.ඊ. සැකකරුවන් සිව්දෙනෙකුගෙන් වරද පිළිගන්නා බවට අත්සන් ලබාගැනීමේ සිද්ධියකට අදාළව නීතීඥවරුන් දෙදෙනෙකුට අධිකරණය හමුවේ පෙනී සිටින ලෙස අද නියෝග කෙරුණා.\nඔවුන් නීති ආධාර කොමිෂන් සභාවට අනුයුක්තව සේවය කරනවා.\nහොරොව්පතාන - මොල්ලිපතානේදී සිදුකළ ප්‍රහාරයක් සම්බන්ධයෙන් චෝදනා එල්ලවී ඇති මෙම එල්.ටී.ටී.ඊ. සැකකරුවන්, නීතිපති දෙපාර්තමේන්තුවේ අවසරයකින් තොරව අත්සන් ලබාගැනීම සම්බන්ධයෙන්  අද අධිකරණය හමුවේ කරුණු හෙලි කළා.\nඒ අනුවයි මාර්තු 9 වනදා අධිකරණයේ පෙනී සිටින ලෙස අදාළ නීතීඥවරුන්ට අනුරාධපුර විශේෂ මහාධිකරණ විනිසුරු ඛේමා ස්වර්ණාධිපති නියෝග කළේ.",
       "URL": "https://www.hirunews.lk/127533/ltte-සැකකරුවන්ගෙන්-අත්සන්-ලබාගත්-නීතීඥවරුන්-දෙදෙනෙකු-අධිකරණයට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=5146"
}