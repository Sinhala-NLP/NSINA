{
       "Source": "hirunews",
       "Timestamp": "Thursday, 20 July 2023 - 16:56",
       "Headline": "පොලිස් නිලධාරියකු අනතුරට පත් කළ පුද්ගලයෙකු අත්අඩංගුවට",
       "News Content": "පොලිස් නිලධාරීයකු අනතුරට ලක් කර පලා යාමට තැත් කළ පුද්ගලයෙකු මාදම්පේ පොලීසිය විසින් අත්අඩංගුවට ගෙන තිබෙනවා.\nකොළඹ හලාවත මාර්ගයේ  62වැනි කිලෝ මීටර් කණුව අසලදී සැකකටයුතු ලෙස ධාවනය වූ යතුරු පැදියක් නැවැත්වීමට යතුරු පැදි සංචාරයේ නිරත වී සිටි පොලිස් නිලධාරීන් අණ කර තිබෙනවා.\nඑම අවස්ථාවේදී අත්අඩංගුවට ගත් පුද්ගලයා පොලිස්  සැරයන්වරයා යටකර පලායාමට උත්සාහ කර තිබුණා. අනතුරට ලක් වූ පොලිස් සැරයන්වරයා ප්‍රතිකාර සඳහා මාදම්පේ රෝහලට ඇතුළත් කර තිබෙන බව පොලීසිය පවසයි.\nසැකකරු අත්අඩංගුවට ගෙන පරීක්ෂා කිරීමේ දී සැකකරු සතුව හෙරොයින් මිලිග්‍රෑම් 850 ක් තිබූ  බව පොලීසිය වැඩිදුරටත් අනාවරණය කරයි.",
       "URL": "https://www.hirunews.lk/341923/පොලිස්-නිලධාරියකු-අනතුරට-පත්-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=166"
}