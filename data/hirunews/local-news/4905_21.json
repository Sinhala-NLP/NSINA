{
       "Source": "hirunews",
       "Timestamp": "Saturday, 27 August 2016 - 14:26",
       "Headline": "අධික වේගය හේතුවෙන් මරු කැඳවූ හැටන් මාරක රිය අනතුර (ඡායාරූප)",
       "News Content": "හැටන් ප්‍රදේශයේ සිදුවූ රිය අනතුරකින් පුද්ගලයකු මියගොස් තිබෙනවා.\nහැටන් සිට මස්කෙළිය දක්වා ධාවනය වු ත්‍රිරෝද රථයක් හා හැටන් සිට කොළඹ දක්වා ධාවනය වු කැබි රථයක් මුහුණට මුහුණ ගැටීමෙනුයි මෙම අනතුර සිදුව ඇත්තේ.\nඅනතුරින් ත්‍රීරෝද රථ රියදුරු එම ස්ථානයේම මියගිය බවයි අප වාර්තාකරු සඳහන් කළේ.\nකැබ් රථයේ රියදුරු සහ එහි ගමන්ගත් පුද්ගලයකු හැටන් පොලිසිය අත්අඩංගුවට ගෙන ඇති අතර කැබ් රියේ අධික වේගය හේතුවෙන් මෙම අනතුර සිදුව ඇති බවයි වැඩිදුර පරීක්ෂණ වලදී අනාවරණ වී ඇත්තේ.\nඅත්අඩංගුවට ගත් සැකකරුවන් හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - හැටන් රන්ජිත් රාජපක්ෂ",
       "URL": "https://www.hirunews.lk/141590/අධික-වේගය-හේතුවෙන්-මරු-කැඳවූ-හැටන්-මාරක-රිය-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4905"
}