{
       "Source": "hirunews",
       "Timestamp": "Wednesday, 19 August 2020 - 11:55",
       "Headline": "කහ ආනයනයට සැරසේ",
       "News Content": "රට තුළ කහ හිඟයක් පවතින්නේ නම්, එම ප්‍රමාණය ආනයනය කිරීම කෙරෙහි රජයේ අවදානය යොමුව තිබෙනවා.\nකුඩා  වැවිළි භෝග සංවර්ධන, ආශ්‍රිත කර්මාන්ත හා අපනයන ප්‍රවර්ධන රාජ්‍ය අමාත්‍ය ජානක වක්කුඹුර සඳහන් කළේ දැනට රට තුළ පවතින කහ ප්‍රමාණය සම්බන්ධයෙන් තොරතුරු ලබාදෙන ලෙස තමන් බලධාරීන්ට උපදෙස් ලබාදුන් බවයි.\nමේ අතර, නීතිවිරෝධී ලෙස මෙරටට රැගෙන ඒමට උත්සාහ කළ වියළි කහ කිලෝ ග්‍රෑම් 807ක් නොරොච්චෝලේ - දළුව, මන්නාරම - වන්කාලේ, ප්‍රදේශවලදී නාවික හමුදාව ඊයේ අත්අඩංගුවට ගෙන තිබෙනවා.\nනාවික හමුදාව සඳහන් කළේ පසුගිය සති 3 තුළදී මුහුදු මාර්ගයෙන් මෙරටට රැගෙන ඒමට උත්සාහ කළ වියළි කහ කිලෝ ග්‍රෑම් 8360කට වැඩි ප්‍රමාණයක් සිය භාරයට ගත් බවයි.",
       "URL": "https://www.hirunews.lk/248161/කහ-ආනයනයට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=2512"
}