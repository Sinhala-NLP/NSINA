{
       "Source": "hirunews",
       "Timestamp": "Wednesday, 10 March 2021 - 14:06",
       "Headline": "මාස 04 කට පසු මෙරට අඩුම කොරෝනා රෝගීන් ඊයේ(වීඩියෝ)",
       "News Content": "මාස 4 කට පසු මෙරට අවම කොරෝනා ආසාදිතයින් සංඛ්‍යාව ඊයේ වාර්තා වුණා. ඊයේ දිනයේදි අලුතින් ආසාදිතයින් 304 සොයා ගැනුණු අතර, ඉන් දේශීයව හඳුනාගත් නව ආසාදිතයින් සංඛ්‍යාව 288ක්.\nඉන් වැඩිම පිරිස වන 58 දෙනෙකු වාර්තාවන්නේ ගම්පහ දිස්ත්‍රික්කයෙන්.\nරත්නපුර දිස්ත්‍රිකක්යෙන් අලුතින් ආසාදිතයින් 42 ක්, ගාල්ල දිස්ත්‍රික්කයෙන් නව ආසාදිතයින් 32 ක් හඳුනා ගැනුණා.\nබන්ධනාගාර රැදවියන් 24 දෙනෙකු ද කොරෝනා වැලදී ඇති බවට ඊයේ සොයා ගැනුණු අතර, ඒ අනුව මේ දක්වා බන්ධනාගාරවලින් හමුවී ඇති මුළු ආසාදිතයින්ගේ සංඛ්‍යාව 5043ක් දක්වා ඉහළ ගියා.\nමෙරට මුළු කොරෝනා ආසාදිතයින් සංඛ්‍යාව මේ වන විට 86,343 ක් ලෙස දැක්වෙන අතර, ඉන් 82,763ක් සුවය ලබා තිබෙනවා.\nඑමෙන්ම, මේ වනවිට කොරෝනා එන්නත්කරණ වැඩසටහනට අදාළව පුද්ගලයින් හත්ලක්ෂ 43,775 දෙනෙකුට කොරෝනා එන්නතේ පළමු මාත්‍රාව ලබාදී තිබෙනවා.\nමේ අතර, කොවිඩ් මෘතදේහ භූමදානය සඳහා ඉරණතිව් දූපත යොදා නොගන්නා ලෙසට බල කරමින් දූපත්වාසීන් ඊයේ 7 වන දිනටත් විරෝධතාවයේ නිරත වුණා.",
       "URL": "https://www.hirunews.lk/264927/මාස-04-කට-පසු-මෙරට-අඩුම-කොරෝනා-රෝගීන්-ඊයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2097"
}