{
       "Source": "hirunews",
       "Timestamp": "Friday, 22 July 2022 - 8:00",
       "Headline": "ඉන්ධන පිරවුම්හලක කළහකාරී ලෙස හැසිරුණු තුන්දෙනෙකු අත්අඩංගුවට",
       "News Content": "වීරකැටිය ප්‍රදේශයේ පිරවුම්හලක ඉන්ධන අවසන් බව ප්‍රකාශ කිරීමත් සමඟ එහි ඉන්ධන ටැංකි පරීක්ෂා කිරීමට අවශ්‍ය බව පවසමින් කළහකාරී ලෙස හැසිරුණු තුන්දෙනෙකු අත්අඩංගුවට ගෙන තිබෙනවා.\nඑම පිරවුම්හල මගින් වාහනයේ අවසාන අංකයට අනුව ඉන්ධන නිකුත් කිරීමේ වැඩපිළිවෙලේදී ඊයේ (21) පස්වරු හතරට පමණ ඉන්ධන අවසන් බවට එහි සේවකයින් දැනුම්දී තිබෙනවා.\nඑහිදී මෙම සැකකරුවන් කළහකාරී ලෙස හැසිරෙමින් පිරවුම්හලේ ටැංකි පරීක්ෂා කිරීමට අවශ්‍ය බව පවසා එහි සේවකයින්ට පරුෂ වචනයෙන් බැණවැදී ඇති බවයි වාර්තාවන්නේ.",
       "URL": "https://www.hirunews.lk/310619/ඉන්ධන-පිරවුම්හලක-කළහකාරී-ලෙස-හැසිරුණු-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1002"
}