{
       "Source": "hirunews",
       "Timestamp": "Saturday, 15 October 2022 - 7:28",
       "Headline": "තවත් ආයතන පහක් කෝප් කමිටුව හමුවට",
       "News Content": "තවත් ආයතන පහක ප්‍රධානීන් පොදු ව්‍යාපාර පිළිබඳ පාර්ලිමේන්තු කාරක සභාව හෙවත් කෝප් කමිටුව හමුවේ කැඳවීමට නියමිතයි.\nඒ අනුව ලංකා ධීවර සංස්ථාව, විදේශ රැකියා නියුක්ති කාර්යාංශය, ඉඩම් ප්‍රතිසංස්කරණ කොමිෂන් සභාව, ජාතික පශු සම්පත් සංවර්ධන මණ්ඩලය සහ ශ්‍රි ජයවර්ධනපුර මහ රෝහල යන ආයතනවල ප්‍රධානීන් කෝප් කමිටුව හමුවට ඉදිරි දිනවල කැඳවෙනු ඇති.\nමේ අතර කෝප් කමිටුවේ ඉදිරි කටයුතු සඳහා විගණකාධිපතිවරයා සහ රාජ්‍ය ව්‍යාපාර දෙපාර්තමේන්තුව සක්‍රීයව දායක කර ගැනීමටද තීරණය කර තිබෙනවා.\nවිශේෂයෙන් ආයතන කැඳවීම, අනු කමිටු පත් කිරීම සහ පසුවිපරම් කිරීම යන කරුණු සඳහා විගණකාධිපතිවරයාගේ දායකත්වය ලබා ගැනීමටත් නියමිතයි.",
       "URL": "https://www.hirunews.lk/317909/තවත්-ආයතන-පහක්-කෝප්-කමිටුව-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=802"
}