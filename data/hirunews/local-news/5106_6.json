{
       "Source": "hirunews",
       "Timestamp": "Friday, 01 April 2016 - 19:25",
       "Headline": "ක්‍රිකට් ක්‍රීඩාව සූදුකරුවන්ට හසුවෙලා",
       "News Content": "මෙරට ක්‍රිකට් ක්‍රීඩාව සූදුකරුවන්ගෙන් මුදා ගත යුතු බව වරාය හා නාවික කටයුතු අමාත්‍ය අර්ජුණ රණතුංග පවසනවා.\nක්‍රිකට් නිළවරණය සම්බන්ධයෙන් ශ්‍රී ලංකා මානව හිමිකම් කොමිසම හමුවේ ගොනු කළ පැමිණිල්ලක් සම්බන්ධයෙන් අද ප්‍රකාශයක් ලබාදීමෙන් අනතුරුව මාධ්‍ය වෙත අදහස් දක්වමින් ඔහු මේ බව කියා සිටියා.\nක්‍රිකට් ආයතනයේ තිබෙන තමන්ගේ සහ අරවින්ද ද සිල්වාගේ ඡායාරූප ඉවත් කර එහි අශ්වයන්ගේ ඡායාරූප සවි කරන තත්ත්වයක් අද නිර්මාණය වී ඇති බවයි අමාත්‍යවරයා සදහන් කළේ.\nක්‍රීඩා අමාත්‍යවරයාට ක්‍රිකට් ආයතනය පාලනය කිරීමට නොහැකි බව ද ඔහු මෙහිදී කියා සිටියා.",
       "URL": "https://www.hirunews.lk/129907/ක්‍රිකට්-ක්‍රීඩාව-සූදුකරුවන්ට-හසුවෙලා",
       "Category": "Local News",
       "Parent URL": "https://www.hirunews.lk/local-news.php?pageID=5106"
}