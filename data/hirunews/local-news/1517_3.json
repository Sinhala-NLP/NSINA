{
       "Source": "hirunews",
       "Timestamp": "Sunday, 05 December 2021 - 7:08",
       "Headline": "වෑන් රථ අනතුරකින් පුද්ගලයෙකු මරුට",
       "News Content": "යාපනය, උරුම්පිරායි ප්‍රදේශයේ ඊයේ(04) රාත්‍රියේ සිදු වු රිය අනතුරකින් පුද්ගලයෙකු ජීවිතක්ෂයට පත්ව තිබෙනවා.\nයාපනය - කෝපායි පොලිසිය පැවසුවේ, වෑන් රථය පාපැදියක ගැටීමෙන්, පාපැදියේ ගමන්ගත් පුද්ගලයා මෙලෙස ජීවිතක්ෂයට පත්ව ඇති බවයි.\nමෙලෙස ජීවිතක්ෂයට පත්ව ඇත්තේ, උරුම්පිරායි ප්‍රදේශයේ පදිංචි 45 හැවිරිදි ඥානසිංහම් සුදන් නමැති පුද්ගලයෙක්.\nමෙම රිය අනතුරින් පාපැදිකරු ජීවිතක්ෂයට පත් වීමත් සමග එම ප්‍රදේශයේ ප්‍රදේශවාසීන් වෑන් රථයේ රියැදුරු අල්ලාගෙන නොසන්සුන්කාරී අයුරින් හැසිරී ඇති බවයි පොලීසිය වැඩිදුරටත් පවසන්නේ.\nකෙසේවෙතත් කෝපායි පොලීසිය අදාළ ස්ථානයට පැමිණ තත්ත්වය සම‍ථයකට පත් කර ඇති අතර, ජීවිතක්ෂයට පත් පුද්ගලයාගේ සිරුර යාපනය මෘතශරීරාගාරය වෙත යොමු කෙරුණා.\nසිද්ධිය සම්බන්ධයෙන් කෝපායි පොලිසිය වැඩිදුර පරීක්ෂණ සිදු කරනවා.",
       "URL": "https://www.hirunews.lk/290044/වෑන්-රථ-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1517"
}