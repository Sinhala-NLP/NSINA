{
       "Source": "hirunews",
       "Timestamp": "Tuesday, 15 August 2023 - 13:29",
       "Headline": "ජාතික ඵලදායිතා කොමිෂන් සභාව ස්ථාපිත කිරීමට විද්වත් කමිටුවක්",
       "News Content": "යෝජිත ජාතික ඵලදායිතා කොමිෂන් සභාව ස්ථාපිත කිරීම සඳහා විද්වත් කමිටුවක් පත් කිරීමට කැබිනට් අනුමැතිය හිමිව තිබෙනවා.\nකොමිෂන් සභාවේ ආයතන ව්‍යූහය තීරණය කිරීම, එය ස්ථාපිත කිරීමට අවශ්‍ය නීති සම්පාදනය සහ ඊට අදාළ වෙනත් කරුණු සම්බන්ධයෙන් අධ්‍යයනය කර අමාත්‍ය මණ්ඩලයට වාර්තාවක් ඉදිරිපත් කිරීම සඳහායි එම කමිටුව පත්කිරීමට නියමිතව ඇත්තේ.\nඵලදායිතාව හා සම්බන්ධ ගැටලු පිළිබඳ විධිමත්ව කටයුතු කිරීම සඳහා නීතිමය වශයෙන් වගකිව යුතු ආයතනයක් ක්‍රියාත්මක කිරීමේ අරමුණින් මෙම කොමිෂන් සභාව ස්ථාපිත කෙරෙනවා.",
       "URL": "https://www.hirunews.lk/344901/ජාතික-ඵලදායිතා-කොමිෂන්-සභාව-ස්ථාපිත-කිරීමට-විද්වත්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=96"
}