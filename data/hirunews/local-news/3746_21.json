{
       "Source": "hirunews",
       "Timestamp": "Saturday, 15 September 2018 - 19:38",
       "Headline": "CIA ඇසට හසුවූ නීති විරෝධී පස් ජාවාරම",
       "News Content": "වත්තල - මාබෝල නගර සභාවට අයත් මාර්ග බලහත්කාරයෙන් අත්පත් කර ගනිමින් මේ දිනවල දිවා රාත්‍රිය පුරා නීතිවිරෝධී පස් ජාවාරමක් ක්‍රියාත්මක වනවා.\nහිටපු නාගරික මන්ත්‍රීවරයෙකුම සිදුකරගෙන යන එම පස් ජාවාරම පිළිබදවයි අද සී.අයි.ඒ. අනාවරණය.\nහිරු සී.අයි.ඒ. වෙත තොරතුරු වාර්තා වුණේ වත්තල - මා බෝල නගර සභාවට අයත් බංගලාවත්ත පාරේ ස්ථාන රැසක් බලහත්කාරයෙන් අත්පත් කර ගෙන මෙම මහා පරිමාන පස් ජාවාරම සිදුකරනා බවයි.\nනීති විරෝධීව සිදුකරන මෙම පස් ජාවාරම සම්බන්ධයෙන් වගකිව යුත් බලධාරීන් කොතෙක් දැනුවත් කල ද ඉන් පළක් නොවු බවට ප්‍රදේශවාසීන් චෝදනා කරනවා.\nහිරු සී.අයි.ඒ. කළ ගවේෂණයේදී හෙළිවුයේ මෙම පස් ජාවාරම පස් මංජු යන අන්වර්ථ නාමයෙන් හදුන්වන හිටපු නාගරික සභා මන්ත්‍රීවරයෙකුගේ මැදිහත්වීම\nමත ක්‍රියාත්මක බවයි.",
       "URL": "https://www.hirunews.lk/199989/cia-ඇසට-හසුවූ-නීති-විරෝධී-පස්-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=3746"
}