{
       "Source": "hirunews",
       "Timestamp": "Sunday, 27 March 2022 - 15:19",
       "Headline": "කොහුවල පාලමෙහි ඉදිකිරීම් කඩිනම් කරන්නැයි මහාමාර්ග ඇමතිගෙන් උපදෙස්",
       "News Content": "කොළඹ නගරය ආශ්‍රිතව පවතින රථවාහන තදබදයට පිළියම් ලෙස ඉදිකරමින් පවතින කොහුවල ගුවන් පාලමේ කටයුතු ලබන වසරේ ජූලි වනවිට අවසන් කරන ලෙස මහාමාර්ග අමාත්‍ය ජොන්ස්ටන් ප්‍රනාන්දු උපදෙස් ලබා දී තිබෙනවා.\nමේ වනවිට එහි ඉදිකිරීම් කටයුතු සියයට 46 ක් පමණ සිදුකර අවසන් බවයි මහාමාර්ග අමාත්‍යාංශය සඳහන් කළේ.\nහංගේරියානු මූල්‍යාධාර මත මෙම ගුවන් පාලමේ ඉදිකිරීම් කටයුතු ආරම්භ කළේ ජනවාරි මස 12 වනදායි.\nඅදාළ පාලම දිගින් මීටර 297 ක් වන අතර, පළල මීටර 9.4 ක්. කොහුවල මංසන්ධියේ සිට කොළඹ - හොරණ 120 බස් මාර්ගයේ මෙම ගුවන් පාලම ඉදිකෙරෙන අතර, එම ගුවන් පාලම පහළින් නුගේගොඩ - කළුබෝවිල මාර්ගය වෙත ද ගමන් කිරීමේ හැකියාව පවතිනවා.\nපාලම ඉදිකිරීම සඳහා ඇස්තමේන්තු ගත මුදල රුපියල් මිලියන 2,648 ක්.",
       "URL": "https://www.hirunews.lk/300529/කොහුවල-පාලමෙහි-ඉදිකිරීම්-කඩිනම්-කරන්නැයි-මහාමාර්ග-ඇමතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1267"
}