{
       "Source": "hirunews",
       "Timestamp": "Monday, 06 February 2023 - 10:51",
       "Headline": "තුර්කි භූ කම්පනයෙන් ලාංකිකයින්ට හානියක් නැහැ - අලි සබ්‍රි",
       "News Content": "තුර්කියේ සිදුවූ භූ කම්පනයෙන් ශ්‍රී ලාංකිකයන්ට හානියක් සිදුව ඇති බවට මේ දක්වා වාර්තාවී නොමැති බව විදේශ කටයුතු අමාත්‍ය අලි සබ්රි ප්‍රකාශ කළා.\nකෙසේ වෙතත් පවතින තත්ත්වය සම්බන්ධයෙන් තවදුරටත් අවධානයෙන් පසුවන බවයි ඔහු කියා සිටියේ.\nමේ අතර, දකුණු තුර්කියේ ගැසින්ටෙප් ප්‍රදේශය ආසන්නයේ රික්ටර් මාපක 7.8ක භූ කම්පනයෙන් මියගිය සංඛ්‍යාව 200 දක්වා ඉහළ ගොස් තිබෙනවා.\nවිදෙස් වාර්තා සඳහන් කළේ මෙම මරණ තුර්කියෙන් සහ සිරියාවෙන් වාර්තාවන බවයි.\nඅද අලුයම සිදුවූ මෙම කම්පනය සයිප්‍රස්, ග්‍රීසිය, ජෝර්දානය, ලෙබනනය, සිරියාව ඇතුලු රටවල් රැසකට දැනී තිබුණා.",
       "URL": "https://www.hirunews.lk/326786/තුර්කි-භූ-කම්පනයෙන්-ලාංකිකයින්ට-හානියක්-නැහැ-අලි-සබ්‍රි",
       "Category": "Local News",
       "Parent URL": "https://www.hirunews.lk/local-news.php?pageID=554"
}