{
       "Source": "hirunews",
       "Timestamp": "Wednesday, 06 July 2022 - 12:53",
       "Headline": "නිමල් සිරිපාල ද සිල්වා ඇමති ධුරයෙන් ඉවත් වේ",
       "News Content": "වරාය නාවික සහ ගුවන් සේවා අමාත්‍ය ධුරයෙන් තමා ඉවත් වන බව අමාත්‍ය නිමල් සිරිපාල ද සිල්වා පවසනවා.\nජනාධිපතිවරයා වෙත ඔහු විසින් ලිපියක් යොමු කරමින් මේ බව කියා සිටියා.\nගුවන් සේවා අමාත්‍යංශය පෞද්ගලික ආයතනයක් සමග කළ ගනුදෙවක් සම්බන්ධයෙන් විපක්ෂ නායකවරයා විසින් කරන ලද ප්‍රකාශයක් සම්බන්ධයෙන් අපක්ෂපාතී සහ ස්වාධීන පරීක්ෂණයක් පවත්වා අවසන් වනතුරු තමන් මෙම තීරණය ගෙන ඇති බවයි හිටපු අමාත්‍ය නිමල් සිරිපාල ද සිල්වා විසින් ජනාධිපතිවරයාට දන්වා යවා ඇත්තේ.\nතව ද අදාළ සිදුවීම සම්බන්ධයෙන් වහා ම විදිමත් පරීක්ෂණයක් පවත්වන ලෙස ජනාධිපතිවරයා නියෝග කොට ඇතැයි ද ජනාධිපති මාධ්‍ය අංශය වාර්තා කළා.",
       "URL": "https://www.hirunews.lk/309203/නිමල්-සිරිපාල-ද-සිල්වා-ඇමති-ධුරයෙන්-ඉවත්-වේ",
       "Category": "Local News",
       "Parent URL": "https://www.hirunews.lk/local-news.php?pageID=1043"
}