{
       "Source": "hirunews",
       "Timestamp": "Sunday, 20 November 2016 - 12:56",
       "Headline": "මිහින්තලේ අනතුරකින් කාන්තාවක් මරුට - තුන්දෙනෙකුට බරපතලයි",
       "News Content": "මිහින්තලේ - මරදන්කුලම ප්‍රදේශයේදී ලොරි රථයක් සහ මෝටර් රථයක් මුහුණට මුහුණලා ගැටී අද අලූයම සිදුවූ අනතුරකින් කාන්තාවක් ජීවිතක්ෂයට පත්ව තිබෙනවා.\nඅනතුරෙන් බරපතල තුවාල ලැබූ තවත් 3 දෙනෙකු මිහින්තලය රෝහලට ඇතුළත් කිරීමෙන් පසු අනුරාධපුර ශික්ෂණ රෝහල වෙත මාරු කර යැවුණා.\nඅනතුරෙන් මියගොස් ඇත්තේ දඹුල්ල - ඉනාමලූව ප්‍රදේශයේ 46 හැවිරිදි කාන්තාවක් වන අතර, සිය දියණියගේ රෝගී තත්ත්වයකට ප්‍රතිකාර ලබා ගැනීම සදහා කැබිතිගොල්ලෑව - වාහල්කඩ ප්‍රදේශයට ගොස් නැවත පැමිණෙමින් සිටියදී මෙම අනතුරට ලක්ව තිබෙනවා.\nතුවාල ලැබූවන් අතර, එම කාන්තාවගේ 5 හැවිරිදි දියණිය ද සිටින බවයි මිහින්තලය පොලිසිය ප්‍රකාශ කළේ.",
       "URL": "https://www.hirunews.lk/147933/මිහින්තලේ-අනතුරකින්-කාන්තාවක්-මරුට-තුන්දෙනෙකුට-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=4788"
}