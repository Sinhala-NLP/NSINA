{
       "Source": "hirunews",
       "Timestamp": "Saturday, 19 November 2022 - 17:18",
       "Headline": "පොලිස් ළමා හා කාන්තා කාර්යාංශ ස්ථානාධිපතිනියකගේ දියණිය පොලිස් භාරයට",
       "News Content": "පොලීසියේ ළමා හා කාන්තා කාර්යාංශයක ස්ථානාධිපතිනියකගේ 13 හැවිරිදි දියණිය නිවසේදී අපයෝජනයට ලක්වීමේ සිද්ධියක් සම්බන්ධයෙන් අදාළ දැරිය දුම්මලසූරිය පොලීසිය භාරයට ගෙන තිබෙනවා.\n119 පොලිස් හදිසි ඇමතුම් අංකයට ලද තොරතුරක් මත දුම්මලසූරිය පොලීසිය ඊයේ එම දැරිය පොලිස් භාරයට ගෙන තිබුණේ දැරියගේ මිත්තණියගේ නිවසේ සිටියදීයි. දැරිය මේ වනවිට වෛද්‍ය පරීක්ෂණයක් සඳහා යොමුකර ඇති බවයි පොලීසිය සඳහන් කළේ.\nඅදාළ ළමා හා කාන්තා කාර්යාංශ ස්ථානාධිපතිනියගේ සැමියා මේ වනවිට මත්ද්‍රව්‍ය ජාවාරමක් සම්බන්ධයෙන් වන චෝදනාවකට බන්ධනාගාර ගතව පසුවනවා.\nඇයගේ අනියම් සැමියා විසින් මෙලෙස දැරිය අපයෝජනයට ලක් කර ඇති අතර, ඒ පිළිබඳව දැනගත් පසුවයි තම දියණිය දුම්මලසූරිය ප්‍රදේශයේ පිහිටි සිය මවගේ නිවසේ නතර කර ඇත්තේ.",
       "URL": "https://www.hirunews.lk/320801/පොලිස්-ළමා-හා-කාන්තා-කාර්යාංශ-ස්ථානාධිපතිනියකගේ-දියණිය-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=723"
}