{
       "Source": "hirunews",
       "Timestamp": "Tuesday, 24 January 2017 - 20:37",
       "Headline": "උණාකූරුව වෙරළ තීරයේ අනවසර ඉදිකිරීම් කඩා ඉවත් කරයි",
       "News Content": "තංගල්ල උණාකූරුව වෙරළ තීරයේ අනවසර ඉදිකිරීම් කඩා ඉවත් කිරීමේදී අද දහවල් උණුසුම් තත්ත්වයක් ඇති වුණා.\nඒ එම ඉදි කිරීම් සිදු කළ  පුද්ගලයන් නිලධාරීන්ට දැඩි විරෝධයක් පළ කිරීමත් සමගයි.\nතංගල්ල උණාකූරුව වෙරළ තීරයේ පිහිටි මෙම අනවසර ඉදිකිරීම් ඉවත් කර ගන්නා ලෙසට එහි හිමිකරුවන්ට මීට පෙර දැනුම් දී තිබුණත් ඔවුන් ඒවා ඉවත් කරගෙන තිබුණේ නැහැ.\nඒ අනුව අනවසර ඉදිකිරීම් ඉවත් කිරීම සඳහා වෙරළ සංරක්ෂණ දෙපාර්තමේන්තුවේ නිලධාරීන් අද දහවල් පැමිණියේ තංගල්ල පොලීසියේ නිලධාරීන්ද සමගයි.\nකෙසේ වෙතත් හිමිකරුවන්ගෙන් ඊට එල්ල වූයේ දැඩි විරෝධයක්.\nහිමිකරුවන්ගෙන් එල්ල වූ විරෝධය නොතකා බැකෝ යන්ත්‍ර යොදා ගනිමින් අනවසර ගොඩනැගිලි සහ කුඩා වෙළද කුටි ඉවත් කිරීමට නිලධාරීන් පියවර ගත්තා.\nඑම අවස්ථාවේ කුපිත වූ වෙළඳකුටි හිමිකරුවන්  සහ වෙරළ සංරක්ෂන දෙපාර්තමේන්තුවේ නිලධාරීන් අතර උණුසුම් තත්තවයක්ද හට ගත්තා.",
       "URL": "https://www.hirunews.lk/152820/උණාකූරුව-වෙරළ-තීරයේ-අනවසර-ඉදිකිරීම්-කඩා-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4694"
}