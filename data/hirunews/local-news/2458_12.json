{
       "Source": "hirunews",
       "Timestamp": "Sunday, 13 September 2020 - 10:46",
       "Headline": "මෝටර් රථ පරීක්ෂකවරුන් සහ පොලිසිය කළ වැටලීමකින් විවිධ දෝෂ සහිත වාහන පැදවූ පිරිසක් ඇතුළු 44ක් අත්අඩංගුවට",
       "News Content": "ඊයේ පැය දෙකක කාලයක් තුල බස්නාහිර පළාතේ සිදු කළ විශේෂ සෝදිසි මෙහෙයුමකින් රියදුරු බලපත්‍ර නොමැතිව සහ මත්ද්‍රව්‍ය භාවිත කර රිය ධාවනය කළ පිරිසක් පොලිස් අත්අඩංගුවට ගෙන තිබෙනවා.\nඊයේ පෙරවරු 10 සිට 12 දක්වා කාලය තුලදීයි මෝටර් රථ පරීක්ෂකවරුන් සමග එක්ව පොලිසිය මෙම වැටලීම සිදුකර ඇත්තේ.\nඑහිදී ටිපර් රථ 827ක්, වෙනත් බර වාහන 630ක් ඇතුලුව වාහන 4337ක් පරීක්ෂාවට ලක්කර තිබෙනවා.\nරියදුරු බලප්‍ර නොමැතිව ධාවනය කළ 29ක්, විවිධ දෝෂ සහිත වාහන පැදවූ 8 දෙනෙකු සහ මත්ද්‍රව්‍ය භාවිත කර රිය ධාවනය කළ 7 දෙනෙකු මෙහිදී අත්අඩංගුවට ගෙන තිබෙනවා.\nමාරක රිය අනතුරු අවම කර ගැනීම වෙනුවෙන් මෙවැනි මෙහෙයුම් අඛණ්ඩව සිදු කරන බවයි බස්නාහිර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.",
       "URL": "https://www.hirunews.lk/250085/මෝටර්-රථ-පරීක්ෂකවරුන්-සහ-පොලිසිය-කළ-වැටලීමකින්-විවිධ-දෝෂ-සහිත-වාහන-පැදවූ-පිරිසක්-ඇතුළු-44ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2458"
}