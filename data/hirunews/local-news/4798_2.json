{
       "Source": "hirunews",
       "Timestamp": "Sunday, 13 November 2016 - 12:09",
       "Headline": "දුම්කොළ සමාගමෙන් මුදල් ඉල්ලීම ගැන දුම්වැටි විරෝධීන්ට ප්‍රශ්ණයක්",
       "News Content": "මෙවර අයවැයේදී රජය, දුම්කොළ සමාගමෙන් රුපියල් මිලියන 500 ක ප්‍රදානයක් ඉල්ලා සිටීම දුම්කොළ සහ මධ්‍යසාර භාවිතයට එරෙහි සටනට හානිකර අවිචාරමත් තීරණයක් බවට චෝදනා එල්ලවනවා.\nමුදල් අමාත්‍ය රවී කරුණානායක මෙවර අයවැය කථාවේදී දුම්කොළ සමාගමෙන් රුපියල් මිලියන 500 ක ප්‍රදානයක් ඉල්ලා සිටියේ දුම්පානයට එරෙහි ජනාධිපති කාර්යසාධක බලකායේ කටයුතු සඳහායි.\nකෙසේ නමුත් එය ලෝක සෞඛ්‍ය සංවිධානයේ දුම්කොළ පාලනය පිළිබඳ පාදක සම්මුතියේ 13 වන වගන්තිය උල්ලංඝනය කිරීමක්ද වන බව සඳහන්.\nඑම වගන්තිය මගින් කියවෙන්නේ මහජන සෞඛ්‍යය පිළිබඳ ප්‍රතිපත්තිමය වැඩසටහන් සඳහා දුම්කොළ සමාගම්වල අනුග්‍රාහකත්වය ලබා නොගත යුතු බවටයි.\nශ්‍රී ලංකාවද එම සම්මුති සඳහා අත්සන් තබා තිබෙනවා.\nමේ පිළිබඳව අප කළ විමසීමකදී මධ්‍යසාර සහ දුම්වැටි පිළිබඳ තොරතුරු මධ්‍යස්ථානයේ මානව සම්පත් අධ්‍යක්‍ෂ සම්පත් ද සේරම් කියා සිටියේ එම පියවර මෙරට මධ්‍යසාර සහ දුම්කොළ පාලන පනතට ද පටහැනි බවයි.",
       "URL": "https://www.hirunews.lk/147450/දුම්කොළ-සමාගමෙන්-මුදල්-ඉල්ලීම-ගැන-දුම්වැටි-විරෝධීන්ට-ප්‍රශ්ණයක්",
       "Category": "Local News",
       "Parent URL": "https://www.hirunews.lk/local-news.php?pageID=4798"
}