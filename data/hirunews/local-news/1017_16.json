{
       "Source": "hirunews",
       "Timestamp": "Saturday, 16 July 2022 - 9:49",
       "Headline": "හෙරො‍යින් සමග අයෙක් අත්අඩංගුවට",
       "News Content": "ඊයේ(15) පස්වරුවේ ග්‍රෑන්ඩ්පාස් පොලීසියට ලද තොරතුරක් අනුව නාගලගම් වීදිය ප්‍රදේශයේ සිදු කළ වැටලීමකින් පුද්ගලයෙක් අත්අඩංගුවට ගැනීමට ග්‍රෑන්ඩ්පාස් පොලීසිය කටයුතු කර තිබෙනවා.\nමෙලෙස අත්අඩංගුවට ගෙන ඇත්තේ වයස අවුරුදු 28ක් වන ග්‍රෑන්ඩ්පාස් ප්‍රදේශයේ පදිංචිකරුවෙක්.\nඔහු සන්තකයේ තිබී හෙරොයොන් ග්‍රෑම් 6ක් හා මිලිග්‍රෑම් 265ක් ද සොයාගෙන තිබෙනවා.\nසැකකරු අද(16) දින මාලිගාක්න්ද මහේස්ත්‍රාත් අධිකරණයටිදිරිපත් කිරීමට නියමිතයි.\nමීට අමතරව ඊයේ (15) බොරැල්ල හල්ගහකුඹුර ප්‍රදේශයේ දී බොරැල්ල පොලිස් නිලධාරීන් විසින් කරන ලද වැටලීමක දී හෙරොයින් ග්‍රෑම් 6යි මිලිග්‍රෑම් 200ක් සමග පුදගලෙකු අත්අඩංගුවට ගෙන තිබෙනවා.\nඅත්අඩංගුවට ගෙන ඇත්තේ වයස අවුරුදු 48ක් වන හල්ගහකුඹුර ප්‍රදේශයේ පදිංචිකරුවෙක්.\nසැකකරු අද(16) මාලිගාවත්ත මහේස්ත්‍රාත් අධිකරණයට ඉදිරිපත් කිරීමට නියමිත අතර, බොරැල්ල පොලීසිය විසින් වැඩිදුර පරීක්ෂණ පවත්වනවා.",
       "URL": "https://www.hirunews.lk/310112/හෙරො‍යින්-සමග-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1017"
}