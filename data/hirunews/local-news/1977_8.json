{
       "Source": "hirunews",
       "Timestamp": "Tuesday, 04 May 2021 - 8:07",
       "Headline": "පෞද්ගලික ආයතනවල සෞඛ්‍ය කමිටු පිහිටුවන්න උපදෙස්",
       "News Content": "කොරෝනා පැතිර යාමත් සමඟ සේවකයින්ගේ ආරක්ෂාව සඳහා පෞද්ගලික ආයතන තුළ සෞඛ්‍ය කමිටු පිහිටුවන ලෙස කම්කරු දෙපාර්තමේන්තුව දැනුම්දී තිබෙනවා.\nකම්කරු කොමසාරිස් ජනරාල් ප්‍රභාත් චන්ද්‍රකීර්ති සඳහන් කළේ ඒ සම්බන්ධයෙන් කම්කරු නිලධාරින් සොයාබැලීම් සිදුකරන බවයි.\nකම්කරු අමාත්‍යවරයා, සේවා යෝජකයින් සහ වෘත්තිය සමිති ඇතුළත් කාර්ය සාධක බලකාය මීට පෙර ගනු ලැබූ තීරණයකට අනුව නිරෝධායනය වන පුද්ගලයින්ට වැටුප් ගෙවීම සිදුකළ යුතු බවද ඔහු සඳහන් කළා.\nකොරෝනා ව්‍යාප්තිය ආරම්භ වූ පසුගිය වසරේ මාර්තු මාසයේ සිට මෙම වසරේ අප්‍රේල් දක්වා පෞද්ගලික අංශයේ සේවකයින් 12,000 ත් 14,000 ත් අතර ප්‍රමාණයකට බලපෑම් එල්ලවී ඇති බවයි කම්කරු කොමසාරිස් ජනරාල්වරයා කියා සිටියේ.",
       "URL": "https://www.hirunews.lk/270367/පෞද්ගලික-ආයතනවල-සෞඛ්‍ය-කමිටු-පිහිටුවන්න-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1977"
}