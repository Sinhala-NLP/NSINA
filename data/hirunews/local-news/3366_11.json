{
       "Source": "hirunews",
       "Timestamp": "Monday, 06 May 2019 - 11:55",
       "Headline": "පොලිස්පතිට, මුදල් අමාත්‍යාංශයේ හිටපු ලේකම්වරයාට සිතාසි",
       "News Content": "හිටපු ජනාධිපති කාර්ය මණ්ඩල ප්‍රධානී ලෙස කටයුතු කළ ගාමිණී සෙනරත් ඇතුළු තුන් දෙනෙකුට එරෙහිව ගොනු කර ඇති නඩුවක් සම්බන්ධයෙන් සාක්ෂි ලබා දීමට හිටපු පොලිස්පති පූජිත් ජයසුන්දර, හිටපු මුදල් අමාත්‍යාංශ ලේකම් පී.බී. ජයසුන්දර සහ දූෂණ විරෝධී කමිටුවේ අධ්‍යක්ෂ මණ්ඩලයට මේ මස 13 වනදා පෙනී සිටි ලෙස ත්‍රිපුද්ගල විශේෂ මහාධිකරණය අද සිතාසි නිකුත් කළා.\nඒ අනුව මෙම නඩුවේ විත්ති පාර්ශවයේ සාක්ෂි විමසීම මේ මස 13 වනදා සිදු කිරීමටයි විනිසුරු සම්පත් අබේකෝන්, සම්පත්  විජේරත්න සහ චම්පා ජානකී රාජරත්න යන විනිසුරු මඩුල්ල නියෝග කළේ.\nපැමිණිලිි පාර්ශවයේ සාක්ෂි විමසීම මීට පෙර අවසන් කරනු ලැබුවා. ලිත්‍රෝ ගෑස් සමාගමේ රුපියල් මිලියන 500ක මුදලක් අවභාවිතා කළ බවට හිටපු ජනාධිපති කාර්ය මණ්ඩල ප්‍රධානී ගාමිණී සෙනරත් ඇතුළු තුන් දෙනාට එරෙහිව නීතිපතිවරයා විසින් මෙම නඩුව පවරා තිබෙනවා.",
       "URL": "https://www.hirunews.lk/215847/පොලිස්පතිට-මුදල්-අමාත්‍යාංශයේ-හිටපු-ලේකම්වරයාට-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=3366"
}