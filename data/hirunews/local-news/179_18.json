{
       "Source": "hirunews",
       "Timestamp": "Sunday, 16 July 2023 - 15:18",
       "Headline": "වීසා නොමැතිව වසර දෙකක කාලයක් යාපනයේ සැගවී සිට ඉන්දීය ජාතිකයෙකු මඩකලපුවදී අත්අඩංගුවට",
       "News Content": "වීසා බලපත්‍රයක් නොමැතිව වසර දෙකක කාලයක් යාපනයේ කෝවිලක සැගවී සිට විවිධ අන්දමේ රැකියාවල නිරවූ ඉන්දීය ජාතිකයෙකු මඩකලපුව නගරයේ දී 15 දා අත්අඩංගුවට පත්ව තිබෙනවා .\nඉන්දියාවේ තමිල්නාඩුවේ ක්‍රිෂ්ණගිරි දිස්ත්‍රික්කයේ පදිංචි චෙල්ලප්පන් සෙල්වරායි නැමති මොහු සංචාරක වීසා බලපත්‍රයක් මගින් 2021 වසරේ දී යාපනයට පමිණ යාපනයේ කෝවිලක සේවය කරමින් සිටින අතරවාරයේ යාපනයේ විවිධ රැකියා වල ද නිරතවූ මොහු මඩකලපුවේ සිටින මිතුරකු හමුවීමට ගොස් ඔහු සමග නගරයේ සිටියදී පොලීසිය විසින් අත්අඩංගුවට ගෙන තිබෙන්නේ.\nවීසා බලපත්‍රයක් නොමැතිව ශ්‍රී ලංකාවේ රැඳි සිටි මෙම පුද්ගලයා ආගමන විගමන නීති උල්ලංඝණය කිරීමේ වරදට මඩකලපුව අධිකරණය වෙත ඉදිරිපත් කිරීමට පොලිසිය පියවර ගෙන තිබෙනවා .",
       "URL": "https://www.hirunews.lk/341407/වීසා-නොමැතිව-වසර-දෙකක-කාලයක්-යාපනයේ-සැගවී-සිට-ඉන්දීය-ජාතිකයෙකු-මඩකලපුවදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=179"
}