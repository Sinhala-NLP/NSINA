{
       "Source": "hirunews",
       "Timestamp": "Monday, 24 September 2018 - 7:51",
       "Headline": "Update - \"හිරු ධර්මප්‍රදීපය\" සාර්ථකව ක්‍රියාත්මකයි",
       "News Content": "අදට යෙදෙන බිනර පුර පසළොස්වක දිනය නිමිත්තෙන් \"හිරු ධර්මප්‍රදීපය\" වැඩසටහන දිනය පුරා ඓතිහාසික අත්තනගල්ල - අරහත්ත රජමහා විහාරස්ථානය කේන්ද්‍ර කරගනිමින් ක්‍රියාත්මකයි.\nඋදෑසන 05.30 ට අටසිල් සමාදන් කරමින් මේ පිං කටයුත්ත ආරම්භ වූ අතර, උදෑසන සජීවි විශේෂ ධර්ම දේශනයක් පැවැත්වුණා.\nඑම ධර්ම දේශනාව මෙහෙයවනු ලැබුවේ ශාස්ත්‍රපති පූජ්‍ය සියඹලාගොඩ ධම්මින්ද හිමියන් විසින්.\nපසුව පූජ්‍ය දොඩම්පහළ රාහුල හිමියන්, කොළඹ විශ්වවිද්‍යාලයේ ශ්‍රීපාලි මණ්ඩපයේ ජනමාධ්‍ය අධ්‍යයන අංශයේ අංශාධිපති ධර්මකීර්ති රාමනායක සහ පේරාදෙණිය විශ්වවිද්‍යාලයේ පාලි හා බෞද්ධ අංශයේ කථිකාචාර්ය, මහාචාර්ය මහින්දගේ හේරත් යන විද්වතුන්ගේ සහභාගීත්වයෙන් විශේෂ ධර්ම සාකච්ඡාවක් පවත්වනු ලැබුවා.\nමීට අමතරව අද දිනය පුරා තවත් පිංකම් රැසක් අත්තනගල්ල අරහත්ත රජමහා විහාරස්ථානයේදී පැවැත්වීමටයි කටයුතු සංවිධාන කර ඇත්තේ.\nUpdate :- Monday, September 24, 2018 1.08pm\n-------------------------------------------------------------------\n\"හිරු ධර්ම ප්‍රදීපය\" අද අත්තනගල්ල - අරහත්ත රජමහා විහාරස්ථානයේ\nහිරු ධර්ම ප්‍රදීපය වැඩසටහන යටතේ අදට යෙදෙන බිනර පුර පසළොස්වක පොහෝ දිනය වෙනුවෙන් සුවිශේෂී ආගමික වැඩසටහන් රැසක් ඔබ වෙත සමීප කිරීමට හිරු එෆ්.එම්. සූදානම්.\nඒ, සම්බුදු චරිතාපදානය මෙන්ම දහම් කරුණු රැසක් පිළිබඳව ශ්‍රාවක ඔබ දැනුම්වත් කරමින්.\nඒ අනුව ‘‘හිරු ධර්ම ප්‍රදීපය’’ අද දිනය පුරා පැවැත්වෙන්නේ ඓතිහාසික අත්තනගල්ල - අරහත්ත රජමහා විහාරස්ථානය කේන්ද්‍ර කොටගෙනයි.\nඋදෑසන 05.30 ට අටසිල් සමාදන් කරමින් මේ පිං කටයුත්ත ආරම්භ වූ අතර, උදෑසන 07.30 ට සජීවි විශේෂ ධර්ම දේශනයක් පැවැත්වෙනවා.\nපෙරවරු 08.30 සිට 9.30 දක්වා විශේෂ ධර්ම සාකච්ඡාවක් ද පැවැත්වෙනවා.\nපෙරවරු 10.30 සිට දහවල් 12.00 දක්වා අත්තනගල්ල රජමහා විහාරයේ සිට සජීවී ධර්ම සාකච්ඡාවක් පැවැත්වෙනු ඇති.",
       "URL": "https://www.hirunews.lk/200583/update-හිරු-ධර්මප්‍රදීපය-සාර්ථකව-ක්‍රියාත්මකයි",
       "Category": "Local News",
       "Parent URL": "https://www.hirunews.lk/local-news.php?pageID=3734"
}