{
       "Source": "hirunews",
       "Timestamp": "Monday, 06 September 2021 - 13:17",
       "Headline": "අනතුරුදායක නො වන ලෙසින් ත්‍රීරෝද රථ අලංකරණයට අවසර",
       "News Content": "ජනතාවට අනතුරක් නො වන ආකාරයෙන් යම් නීති මාලාවකට යටත් ව ත්‍රීරෝද අලංකරණය කිරීම සඳහා අවසර ලබා දී තිබෙනවා.\nඒ, ත්‍රීරෝද රථ හිමියන්, අග්‍රාමාත්‍ය මහින්ද රාජපක්ෂ සමඟ පැවති සාකච්ඡාවකදි යි.\nඊට ප්‍රවාහන රාජ්‍ය අමාත්‍ය දිලුම් අමුණුගම ද එක් ව සිටියා.\nත්‍රීරෝද රථ අලංකරණය සම්බන්ධයෙන් නීති කිහිපයක් සංශෝධනය කරමින් ගැසට් පත්‍රයක් නිකුත් කරනු ලැබුවේ අගෝස්තු මස 14 වැනිදා යි.\nඒ සම්බන්ධයෙන් සාකච්ඡා කිරීම සඳහා අග්‍රාමාත්‍යවරයා සහ ත්‍රීරෝද රථ හිමියන් සමඟ මෙම සාකච්ඡාව පැවති අතර, එහි දී යම් නීතින් සංශෝධනය කිරීමට අවසර ලබා දුන් බව විෂය භාර රාජ්‍ය අමාත්‍ය දිලුම් අමුණුගම සඳහන් කළා.",
       "URL": "https://www.hirunews.lk/281508/අනතුරුදායක-නො-වන-ලෙසින්-ත්‍රීරෝද-රථ-අලංකරණයට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1708"
}