{
       "Source": "hirunews",
       "Timestamp": "Thursday, 18 October 2018 - 7:16",
       "Headline": "ප්‍රවීන සංගීතවේදිනී, මහාචාර්ය අමරා රණතුංග අද දැයෙන් සමුගනී",
       "News Content": "අභාවප්‍රාප්ත ප්‍රවීන සංගීතවේදිනී, මහාචාර්ය අමරා රණතුංගගේ දේහය පිළිබඳ අවසන් කටයුතු අද පස්වරු 4.30 ට බොරැල්ල පොදු සුසාන භූමියේදී සිදු කෙරෙනවා.\nදේහය පස්වරු 2 ට සෞන්දර්ය කලා විශ්වවිද්‍යාලයේ තැන්පත් කිරීමට නියමිතයි.\nමේ අතර ශෝක පණිවුඩයක් නිකුත් කරමින් ජනාධිපති මෛත්‍රීපාල සිරිසේන සඳහන් කළේ සංගීත ඥාණයෙන් සහ ජනප්‍රියත්වයෙන් අගතැන් පැමිණියද මහාචාර්ය අමරා රණතුංග ජන සමාජය සමඟ සුහදව කටයුතු කළ බවයි.\nතමා උගත් සංගීතය අනාගත පරම්පරාව වෙනුවෙන් අඩුවක් නොමැතිව දායාද කිරීමට ඇය කැපවූ බව ජනාධිපතිවරයා ප්‍රකාශ කළා.\nශාස්ත්‍රීය නිර්මාණාත්මක සහ ප්‍රායෝගික යන අංශ තුනෙන්ම සිංහල සංගීතයට ඇය කළ මෙහෙය  ජනාධිපති මෛත්‍රීපාල සිරිසේන එමඟින් ඇගයීමට ලක් කර තිබෙනවා.",
       "URL": "https://www.hirunews.lk/202357/ප්‍රවීන-සංගීතවේදිනී-මහාචාර්ය-අමරා-රණතුංග-අද-දැයෙන්-සමුගනී",
       "Category": "Local News",
       "Parent URL": "https://www.hirunews.lk/local-news.php?pageID=3694"
}