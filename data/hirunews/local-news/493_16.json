{
       "Source": "hirunews",
       "Timestamp": "Monday, 06 March 2023 - 16:07",
       "Headline": "උතුරේ ගවයන් අතර, පැතිර යන රෝගය පාලනය කිරීමට විශේෂ වැඩපිළිවෙළක්",
       "News Content": "උතුරු පළාතේ ගවයින් අතර වැළදී ඇති රෝගී තත්වය පාලනය කිරීම සඳහා අවශ්‍ය කටයුතු සිදු කෙරෙමින් පවතින බව රජයේ පශු වෛද්‍ය නිලධාරීන්ගේ සංගමය පවසනවා.\nකිලිනොච්චි දිස්ත්‍රික්කයෙන් මෙම තත්වය වැඩි වශයෙන් වාර්තා වන අතර රෝගය හේතුවෙන් ගවයින් 10කට ආසන්න ප්‍රමාණයක් මිය ගොස් ඇති බවටයි වාර්තා වන්නේ.\nකිනිතුල්ලන්ගෙන් සහ මැස්සන්ගෙන් මෙම රෝගය ගවයින් වෙත වැඩි වශයෙන් පැතිර යන බව පශු වෛද්‍යවරුන් පෙන්වා දෙනවා.\nකෑම අරුචිය, උණ සහ ගවයින්ගේ ශරීරයේ ඇතැම් ස්ථානවල ගෙඩි හටගැනීම මෙහි රෝග ලක්ෂණයි.",
       "URL": "https://www.hirunews.lk/329167/උතුරේ-ගවයන්-අතර-පැතිර-යන-රෝගය-පාලනය-කිරීමට-විශේෂ-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=493"
}