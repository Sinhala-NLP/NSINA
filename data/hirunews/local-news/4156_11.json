{
       "Source": "hirunews",
       "Timestamp": "Tuesday, 26 December 2017 - 11:33",
       "Headline": "මැතිවරණ ප්‍රචාරණ කටයුතු පෙබරවාරි 07 රාත්‍රියෙන් අවසන්",
       "News Content": "පළාත් පාලන මැතිවරණයට අදාළව සියලූම ප්‍රචාරක කටයුතු පෙබරවාරි 7 වන දා මධ්‍යම රාත්‍රියෙන් අවසන් කළ යුතු බව මැතිවරණ කොමිෂන් සභාව පවසනවා.\nඑහි සභාපති මහින්ද දේශප්‍රිය මාධ්‍ය ආයතන ප්‍රධානීන් සමඟ ප්‍රවෘත්ති දෙපාර්තමේන්තුවේ අද පැවැති සාකච්ඡාවකට එක්වෙමින් මේ බව කියා සිටියා.\nඊට අදාළ ගැසට් නිවේදනය ඉදිරියේදී නිකුත් කරන බවයි ඔහු එහිදී සඳහන් කළේ.\nඑමෙන්ම පළාත් පාලන මැතිවරණය පැවැත්වීමට අදාළ දිනය සඳහන් ගැසට් නිවේදනය අද නිකුත් කරන බව අතිරේක මැතිවරණ කොමසාරිස් එම්.එම්. මොහොමඞ් කියා සිටියා.\nහිරු ප්‍රවෘත්ති අංශය කළ විමසීමකදී ඔහු ප්‍රකාශ කළේ ලබන පෙබරවාරි 10 වන දා පළාත් පාලන මැතිවරණය පැවැත්වෙන බවට සඳහන් කරමින් එම ගැසට් නිවේදනය නිකුත් කරන බවයි.\nමේ අතර, පළාත් පාලන මැතිවරණ ඡන්ද විමසීමට අදාළව පසුගිය 9 වන දා සිට මේ දක්වා කාලසීමාව තුළ මැතිවරණ පැමිණිලි හා නීති උල්ලංගණය කිරීම් 31ක් වාර්තා වී ඇති බව පොලිස් මාධ්‍ය ප්‍රකාශක කාර්යාලය සඳහන් කළා.\nඊට මැතිවරණ පැමිණිලි 22ක් සහ මැතිවරණ නීති උල්ලංගණය කිරීම් 9ක් ඇතුළත්.\nමැතිවරණ කාලසීමාව ප්‍රකාශයට පත් කළ කිරීමත් සමඟ අද දිනය දක්වා මැතිවරණ පැමිණි 84ක් ලැබී ඇති බවයි පැෆ්රල් සංවිධානය පවසන්නේ.",
       "URL": "https://www.hirunews.lk/179355/මැතිවරණ-ප්‍රචාරණ-කටයුතු-පෙබරවාරි-07-රාත්‍රියෙන්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4156"
}