{
       "Source": "hirunews",
       "Timestamp": "Sunday, 15 August 2021 - 13:40",
       "Headline": "අතරමඟ වැඩ නැවතුණු කෝන්ගැටිය වැව (වීඩියෝ)",
       "News Content": "විවිධ අවස්ථාවල බලයේ සිටින රජයන්, ගමට සංවර්ධනය රැගෙන යන බව පවසමින් විවිධ ව්‍යාපෘති ආරම්භකරන්නේ ජනතාව තුළ දහසකුත් එකක් බලාපොරොත්තු දල්වාලමින්.\nනමුත් එසේ ආරම්භ කරන ව්‍යාපෘති අතරමග අතහැර දමන අවස්ථා පිළිබඳ අපට නිරන්තරයෙන් වාර්තා වනවා.\nමොරගහකන්ද කළුගග සංවර්ධන ව්‍යාපෘතිය යටතේ මහවැලි අධිකාරිය මෙහි ඉදිකිරීම් කටයුතු ආරම්භ කරන්නේ 2012 වර්ෂයේදීයි.\nඒ ගිරිතලේ,බකමුණ සහ ඒ ආසන්න ප්‍රදේශවල ගොවිබිම් අක්කර දහස් ගණනකට ජලය සැපයීමටත් වනජිවින්ගේ ජල පහසුව සැපයීමත් අරමුණු කරගනිමින්.\nඅතරමග වැඩ නවතා දමා ඇති මේම ව්‍යාපෘතිය හේතුවෙන් වැවේ පිටවාන මෙන්ම වැව බැම්ම දැඩිලෙස විනාශවී තිබෙනවා.",
       "URL": "https://www.hirunews.lk/279760/අතරමඟ-වැඩ-නැවතුණු-කෝන්ගැටිය-වැව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1753"
}