{
       "Source": "hirunews",
       "Timestamp": "Saturday, 25 July 2020 - 11:14",
       "Headline": "ඉන්දියාවේ කොරෝනා ආසාදිතයන් සහ මරණ තවත් ඉහළට",
       "News Content": "අද උදෑසනින් අවසන් වූ පැය 24 තුළ ද ඉන්දියාවෙන් නව කොරෝනා වෛරස් ආසාදිතයන් 48,916ක් වාර්තා වී තිබෙනවා.\nඒ අනුව ඉන්දියාවේ මුළු කොරෝනා වෛරස් ආසාදිතයන් සංඛ්‍යාව දහතුන් ලක්ෂ 36,861ක් වන බවයි ඉන්දීය සෞඛ්‍ය අමාත්‍යාංශය සඳහන් කළේ.\nඑමෙන්ම, ගත වූ පැය 24 තුළ මරණ 757ක් වාර්තා වීමත් සමඟ ඉන්දියාවේ කොරෝනා මරණ සංඛ්‍යාව 31,358 දක්වා ඉහළ යනවා.\nඇමරිකා එක්සත් ජනපදය සහ බ්‍රසීලය හැරුණු කොට ලොව වැඩිම කොරෝනා ආසාදිතයන් වාර්තා වන ඉන්දියාවේ කොරෝනා මරණ සංඛ්‍යාව දැන් ලොව 6 වන ඉහළම මරණ සංඛ්‍යාවයි.\nකෙසේ නමුත්, ඉන්දියාවේ කොරෝනා වෛරස් ආසාදිතයන් සුවය ලැබීමේ ප්‍රතිශතය සියයට 63.53ක් බව ඉන්දීය සෞඛ්‍ය අමාත්‍යාංශය සඳහන් කළා.",
       "URL": "https://www.hirunews.lk/246354/ඉන්දියාවේ-කොරෝනා-ආසාදිතයන්-සහ-මරණ-තවත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2561"
}