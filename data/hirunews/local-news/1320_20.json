{
       "Source": "hirunews",
       "Timestamp": "Thursday, 03 March 2022 - 16:27",
       "Headline": "කාලගුණ විද්‍යා දෙපාර්තමේන්තුවෙන් නාවුක සහ ධීවර ප්‍රජාවට විශේෂ නිවේදනයක්",
       "News Content": "නැවත දැනුම්දෙන තුරු මන්නාරම සිට කන්කසන්තුරය - ත්‍රිකුණාමලය සහ මඩකලපුව හරහා හම්බන්තොට දක්වා වෙරළට ඔබ්බෙන් වන ගැඹුරු සහ නොගැඹුරු මුහුදු ප්‍රදේශවල ධීවර හා නාවික කටයුතුවලින් වළකින ලෙස කාලගුණ විද්‍යා දෙපාර්තමේන්තුව දැනුම් දෙනවා.\nඑම දෙපාර්තමේන්තුව නිකුත් කළ නිවේදනයක දැක්වුණේ බෙංගාල බොක්ක ආශ්‍රිතව පැවති පීඩන අවපාතය ඉදිරි පැය 24 ක කාලය තුල තවදුරටත් ගැඹුරු පීඩන අවපාතයක් දක්වා වර්ධනය වෙමින් නැගෙනහිර වෙරළාසන්නයේ ඉදිරි පැය 48 ක කාලය තුල තමිල්නාඩු වෙරළ දෙසට ගමන් කරනු ඇති බවයි.\nමෙම තත්ත්වය හමුවේ අදාළ මුහුදු ප්‍රදේශවල සුළගේ වේගය ඇතැම් විට පැයට කිලෝමීටර් 60 ත් 80 ත් දක්වා ඉහළ යා හැකි බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/298571/කාලගුණ-විද්‍යා-දෙපාර්තමේන්තුවෙන්-නාවුක-සහ-ධීවර-ප්‍රජාවට-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1320"
}