{
       "Source": "hirunews",
       "Timestamp": "Monday, 12 September 2022 - 7:43",
       "Headline": "51 වන ජගත් මානව හිමිකම් සැසිය ඇරඹෙයි (වීඩියෝ)",
       "News Content": "ජගත් මානව හිමිකම් කවුන්සිලයේ 51 වන නිත්‍ය සැසිවාරය ස්විට්සර්ලන්තයේ ජිනීවා නුවරදී අද (12) ආරම්භවීමට නියමිතයි.\nශ්‍රී ලංකාව නියෝජනය කරමින් මෙම සැසිවාරය සඳහා විදේශ කටයුතු අමාත්‍ය අලි සබ්රි සහ අධිකරණ අමාත්‍ය ආචාර්ය විජේදාස රාජපක්ෂ ප්‍රමුඛ නියෝජිත කණ්ඩායමක් එක්වනු ඇති.\nඑමෙන්ම විදේශ කටයුතු අමාත්‍යවරයා අද මෙම සැසිවාරය ඇමතීමට ද නියමිතයි.\nලොව පුරා සියලුම මානව හිමිකම් ප්‍රවර්ධන සහ ආරක්ෂා කිරීම සඳහා වගකිවයුතු රාජ්‍යයන් 47 කින් සමන්විත එක්සත් ජාතීන්ගේ පද්ධතිය තුළ අන්තර් රාජ්‍ය ආයතනයක් වන මානව හිමිකම් කවුන්සිලය වසර පුරාවට සිය අවධානය යොමුකළ යුතු සියලු මානව හිමිකම් ගැටළු සහ තත්වයන් සාකච්ඡා කරනු ලබනවා.",
       "URL": "https://www.hirunews.lk/315198/51-වන-ජගත්-මානව-හිමිකම්-සැසිය-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=874"
}