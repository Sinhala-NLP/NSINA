{
       "Source": "hirunews",
       "Timestamp": "Monday, 09 May 2022 - 8:07",
       "Headline": "කැනේඩියානු අගමැති යුක්රේනයට",
       "News Content": "කැනේඩියානු අග්‍රාමාත්‍ය ජස්ටින් ටෲඩෝ යුක්රේන අගනුවරින් පිටත ඉර්ෆින් නගරයට ගොස් තිබෙනවා.\nඉර්ෆින් නගරාධිපතිවරයා කැනේඩියානු අග්‍රාමාත්‍යවරයා සමඟ ගත් ඡායාරූපයක් සමාජ මාධ්‍යයට මුදාහරිමින් සඳහන් කර ඇත්තේ රුසියානු ආක්‍රමණිකයන් අපගේ නගරයට කළ විනාශයන් සියැසින් දැකීමට ඔහු පැමිණ ඇති බවයි.\nකැනේඩියානු අග්‍රාමාත්‍ය කාර්යාලය ද ටෲඩෝගේ මෙම සංචාරය පිළිබඳ තහවුරු කර තිබෙනවා.\nඔහු ප්‍රකාශ කළේ යුක්රේන ජනපතිවරයා හමුවීමට සහ එරට වැසියන්ට සිය සහය ලබාදීම යළි තහවුරු කිරීම කැනේඩියානු අග්‍රාමාත්‍යවරයාගේ මෙම සංචාරයේ අරමුණ බවයි.",
       "URL": "https://www.hirunews.lk/303884/කැනේඩියානු-අගමැති-යුක්රේනයට",
       "Category": "Local News",
       "Parent URL": "https://www.hirunews.lk/local-news.php?pageID=1182"
}