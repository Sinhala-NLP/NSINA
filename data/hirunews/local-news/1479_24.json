{
       "Source": "hirunews",
       "Timestamp": "Tuesday, 21 December 2021 - 10:44",
       "Headline": "යොහානිට ඉඩමක් දීමට කැබිනට් අනුමැතිය",
       "News Content": "ජනප්‍රිය යොවුන් ගායිකා යොහානි ද සිල්වා වෙත නාගරික සංවර්ධන අධිකාරියට අයත් බත්තරමුල්ල - රොබට් ගුණවර්ධන මාවතේ පිහිටි පර්චස්  9.68ක ඉඩම් කොටසක් ත්‍යාගයක් ලෙස පිරිනැමීමට  අමාත්‍ය මණ්ඩල අනුමැතිය හිමි ව තිබෙනවා.\nජාත්‍යන්තර වශයෙන් මෙරටට කීර්තියක් හිමි කර දීම වෙනුවෙන් මෙම ඉඩම ඇයට පිරිනැමීම සඳහා වන කැබිනට් පත්‍රිකාව ඉදිරිපත් කරනු ලැබුවේ, ආගමික හා සංස්කෘතික කටයුතු අමාත්‍යවරයා ලෙස අග්‍රාමාත්‍යවරයා විසින්.\n1996 ලෝක කුසලානය දිනූ ශ්‍රී ලංකා ක්‍රිකට් කණ්ඩායමේ ක්‍රීඩකයින් වෙත 99 අවුරුදු බදු පදනම මත ලබා දී ඇති ඉඩම් කොටස් ද මෙම ඉඩමට යාබද ව පිහිටා තිබෙනවා.",
       "URL": "https://www.hirunews.lk/291693/යොහානිට-ඉඩමක්-දීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1479"
}