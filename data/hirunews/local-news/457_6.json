{
       "Source": "hirunews",
       "Timestamp": "Friday, 24 March 2023 - 13:30",
       "Headline": "ණය ප්‍රතිව්‍යුහගතකරණයේ දී ජාත්‍යන්තර බැඳුම්කර කප්පාදුවකට - බාක්ලේ වාර්තාව",
       "News Content": "ශ්‍රී ලංකාවේ ණය ප්‍රතිව්‍යුහගතකරණ සැලසුම යටතේ ජාත්‍යන්තර ස්වෛරීත්ව බැදුම්කර සියයට විස්සක ප්‍රතිපත්තිමය කප්පාදුවකට ලක් කිරීමට නියමිත බව වාර්තාවනවා.\nඅන්තර්ජාතික පරිභෝජන, සහයෝගීතා සහ ආයෝජන මූල්‍ය ආයතනයක් වන බාක්ලේ මූල්‍ය ආයතනයේ වාර්තාවක් උපුටා දක්වමින් විදෙස් මාධ්‍ය වාර්තා කර ඇත්තේ ජාත්‍යන්තර ස්වෛරීත්ව බැදුම්කර සදහා කල්පිරීමේ කාලය දිගුකිරීමක් මෙන්ම ලාභ අඩු කෙරෙන කූපන් ක්‍රමයක් ද හදුන්වාදීමට නියමිත බවයි.\nශ්‍රී ලංකාවේ සමස්ත ජාත්‍යන්තර ස්වෛරීත්ව බැදුම්කරයන්ගේ අගය ඩොලර් බිලියන 13.4 ක් පමණවන බව සඳහන්.\nජාත්‍යන්තර මූල්‍ය අරමුදලේ ඩොලර් බිලියන 03 ක් පමණ වන ණය සහන පැකේජය අනුමතවීමත් සමග ණය ප්‍රතිව්‍යුහගතකරණ වැඩපිලිවෙළ සැකසීම කෙරෙහි මේ වනවිට අවධානය යොමුව තිබෙනවා.\nඑහි දී ජාත්‍යන්තර ස්වෛරීත්ව බැදුම්කර ආපසු ගෙවීමට අදාළ ප්‍රතිව්‍යුහගතකරණ සැලසුම සම්බන්ධයෙන් මේ වනවිට පුළුල් අවධානයක් යොමුව ඇති බවයි වාර්තාවන්නේ.\nබාක්ලේ මූල්‍ය විශේෂඥ වාර්තාවට අනුව මෙම ප්‍රතිව්‍යුහගතකරණ වැඩපිළිවෙල තුළ බැදුම්කර සදහා වන ආපසු ලැබීමේ අගයන් ක්‍රමානුකූලව සියයට 50 දක්වා වැඩි කරගැනීමට අපේක්ෂිතයි.\nඑමෙන්ම ඒ යටතේ සියලු‍ බැදුම්කර සදහා කල්පිරීමේ කාලය වසර හයකින් දිගුකිරීමට අපේක්ෂා කරන අතර, නාමික කප්පාදුව සියයට 15ත් - 30ත් අතර පවත්වාගෙන යාමට අදහස් කරන බව සදහන්.",
       "URL": "https://www.hirunews.lk/330799/ණය-ප්‍රතිව්‍යුහගතකරණයේ-දී-ජාත්‍යන්තර-බැඳුම්කර-කප්පාදුවකට-බාක්ලේ-වාර්තාව",
       "Category": "Local News",
       "Parent URL": "https://www.hirunews.lk/local-news.php?pageID=457"
}