{
       "Source": "hirunews",
       "Timestamp": "Wednesday, 02 June 2021 - 11:13",
       "Headline": "චන්දිමාල්ගේ උපන් දින සාදයට ස.ජ.බ. මන්ත්‍රීවරියකුත් ගිහිල්ලා",
       "News Content": "රූපලාවන්‍ය ශිල්පී චන්දිමාල් ජයසිංහගේ උපන් දින සාදයට නිරෝධායන සහ සංචරණ නීති උල්ලංඝනය කරමින් සහභාගී වී සිටී පිරිස අතර දිවුලපිටිය ප්‍රාදේශීය සභා මන්ත්‍රීවරියක සිටින බවයි වාර්තා වන්නේ.\nභාගේශ්වරී මධුෂිකා ගුණසේකර වන ඇය සමගි ජන බලවේගය නියෝජනය කරන්නියක්.\nමෙම උපන් දින සාදයට මන්ත්‍රීවරියගේ ස්වාමිපුරුෂයා වන චමල් සුශාන්ත ගුණසේකර  ද සහභාගි වී තිබෙනවා.\nමෙම සාදයට එක්වූ තවත් හය දෙනකු ඊයේ අත් අඩංගුවට ගත් අතර ඔවුන් අද අධිකරණයට ඉදිරිපත් කිරීමට නියමිතයි.\nවිපක්ෂ නායක සජිත් ප්‍රේමදාසගේ නායකත්වයෙන් යුතු සමගි ජන බලවේග ප්‍රාදේශීය සභා මන්ත්‍රීවරිය සිය අනන්‍යතාවය හෙළි වීම වළක්වා ගැනීම සඳහා කොටුව පොලිසියට මධුෂිකා ගුණසේකර ලෙස සිය නම ලබා දී තිබෙනවා.\nඇයගේ සැමියා නම ප්‍රකාශ කර ඇත්තේ චමල් සුශාන්ත ලෙසයි.\nනිරෝධායන සහ සංචරණ නීති උල්ලංඝනය කරමින් පසුගිය තිස්වැනිදා රාත්‍රියේ කොළඹ තරු පන්තියේ හෝටලයක උපන් දින සාදයක් සංවිධානය කිරීම නිසා රූපලාවන්‍ය ශිල්පී චන්දිමාල් ජයසිංහ සහ මෝස්තර නිරූපන ශිල්පීණී පියුමි හංසමාලි යන අය අත්අඩංගුවට ගැනුනා.\nපසුව ඔවුන් කොලඹ අලුත්කඩේ උසාවියට ඉදිරිපත් කිරීමෙන් අනතුරුව එක් අයකුට රුපියල් ලක්ෂ 10 බැගින් වූ පුද්ගලික ඇප මත මිට පෙර මුදා හැරුණා.",
       "URL": "https://www.hirunews.lk/273153/චන්දිමාල්ගේ-උපන්-දින-සාදයට-ස-ජ-බ-මන්ත්‍රීවරියකුත්-ගිහිල්ලා",
       "Category": "Local News",
       "Parent URL": "https://www.hirunews.lk/local-news.php?pageID=1912"
}