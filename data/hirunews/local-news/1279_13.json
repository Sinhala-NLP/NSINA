{
       "Source": "hirunews",
       "Timestamp": "Tuesday, 22 March 2022 - 8:26",
       "Headline": "අමරිකාවේ ‘වික්ටෝරියා නුලන්ඩ්’ ශ්‍රී ලංකාවට",
       "News Content": "අමරිකානු එක්සත් ජනපද රාජ්‍ය දෙපාර්තමේන්තුවේ දේශපාලන කටයුතු පිළිබද උප ලේකම් වික්ටෝරියා නුලන්ඩ් අද (22) පස්වරුවේ ශ්‍රී ලංකාවට පැමිණෙනවා.\nපසුගිය දා ඇය දකුණු ආසියාතික කලාපයේ නිල සංචාරයක් ආරම්භ කළ අතර බංග්ලාදේශ සංචාරය නිමවා දැන් ඉන්දියාවට ගොස් සිටිනවා.\nඑහිදී ඇය ඉන්දීය විදේශ ලේකම් හර්ෂ් වර්ධන් ශ්‍රින්ලා හමු වූ බවයි රාජ්‍ය දෙපාර්තමේන්තු නියෝජිතවරිය සිය ට්විටර් ගිණුමේ සටහන් කර ඇත්තේ.\nමෙම සංචාරයේ දී ඇය ජනාධිපති ගෝඨාභය රාජපක්ෂ මෙන්ම විදේශ කටයුතු අමාත්‍ය මහාචාර්ය ජී.එල්. පීරිස් අමාත්‍යවරයා හා එම අමාත්‍යාංශයේ ලේකම් මහාචාර්ය ජයනාත් කොළඹගේ හමුවීමට නියමිතයි.\nඊට අමතරව ඇමරිකානු එක්සත් ජනපදයේ දේශපාලන කටයුතු පිළිබද උප ලේකම්වරිය කොළඹ වරායේ සංචාරයක යෙදී ව්‍යාපාරික ප්‍රජාව හමුවීමට ද නියමිත බවයි විදේශ අමාත්‍යාංශය සදහන් කළේ.",
       "URL": "https://www.hirunews.lk/300060/අමරිකාවේ-වික්ටෝරියා-නුලන්ඩ්-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=1279"
}