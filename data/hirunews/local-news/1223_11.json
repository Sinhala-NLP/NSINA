{
       "Source": "hirunews",
       "Timestamp": "Tuesday, 19 April 2022 - 6:36",
       "Headline": "බැසිල්ගේ අසුන අහිමි වීම ස්ථිරයි! 20 වැනි ව්‍යවස්ථා සංශෝධනය හකුළා ගැනීමට ඒකමතික කැමැත්ත",
       "News Content": "අද (18) සවස පැවති පාර්ලිමේන්තු පක්ෂ නායක හමුවේදී විසි වැනි ව්‍යවස්ථා සංශෝධනය සහමුලින්ම අහෝසි කිරීමට තීරණය කර තිබෙනවා.\nමෙම යෝජනාව සඳහා රැස්වීමට පැමිණ සිටි සියලු පක්ෂ නායකයින්ගේ ඒකමතික කැමැත්ත හිමි වූ බවටයි වාර්තා වන්නේ.\nද්විත්ව පුරවැසිභාවය හිමි පුද්ගලයින් හට මෙරට පාර්ලිමේන්තුවේ මන්ත්‍රී ධුරයක් දැරීමට අවසර හිමි වූයේ ද මෙම විසිවැනි ව්‍යවස්ථා සංශෝධනය හරහායි.\nයම් හෙයකින් මෙම ව්‍යවස්ථා සංශෝධනය සහමුලින් අහෝසි කළහොත් හිටපු මුදල් අමාත්‍ය බැසිල් රාජපක්ෂ හට සිය පාර්ලිමේන්තු මන්ත්‍රී ධුරය අහිමි වී යනු ඇති.\nමේ හැරුණු විට ද්විත්ව පුරවැසිභාවය හිමි තවත් පාර්ලිමේන්තු මැති ඇමතිවරුන් පිරිසකටත් සිය පාර්ලිමේන්තු අසුන අහිමි වීමේ අවදානමක් ඇති බවයි දේශපාලන විශ්ලේෂකයින් අනතුරු අඟවන්නේ.",
       "URL": "https://www.hirunews.lk/302252/බැසිල්ගේ-අසුන-අහිමි-වීම-ස්ථිරයි-20-වැනි-ව්‍යවස්ථා-සංශෝධනය-හකුළා-ගැනීමට-ඒකමතික-කැමැත්ත",
       "Category": "Local News",
       "Parent URL": "https://www.hirunews.lk/local-news.php?pageID=1223"
}