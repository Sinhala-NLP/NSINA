{
       "Source": "hirunews",
       "Timestamp": "Thursday, 04 March 2021 - 11:24",
       "Headline": "රාජගිරිය රිය අනතුරේ අධි චෝදනා පාඨලීට කියවා දෙයි (වීඩියෝ)",
       "News Content": "2016 වසරේ රාජගිරිය ප්‍රදේශයේදී සිදුවූ රිය අනතුර සම්බන්ධයෙන් චෝදනා එල්ල වී සිටින පාර්ලිමේන්තු මන්ත්‍රී පාඨලී චම්පික රණවකට එරෙහි අධි චෝදනා කොළඹ මහාධිකරණ විනිසුරු නාමල් බලල්ලේ ඉදිරියේ අද කියවා දුන්නා.\nඒ, පාඨලි චම්පික රණවක විසින් පැදවු ජීප් රථයක් මගින් සංදීප් සම්පත් ගුණවර්ධන නැමති කරුණයෙකුට බරපතල තුවාල සිදුකර පලායාම, බොරු සාක්ෂී සැකසිම, සාක්ෂී අතුරුදන් කිරීම ඇතුළු අධි චෝදනා 16 ක් යටතේ ඔහුට එරෙහිව නීතිපතිවරයා පවරා තිබු නඩුව කැදවු අවස්ථාවේදියි.\nමෙම රිය අනතුරින් බරපතල තුවාල ලැබු සන්දීප් සම්පත් ගුණවර්ධන අද පළමු වරට අධිකරණය හමුවේ පෙනී සිටි බවයි අප අධිකරණ වාර්තාකරු කියා සිටියේ.\nඑහිදී පාර්ලිමේන්තු මන්ත්‍රී පාඨලි චම්පික රණවක වෙනුවෙන් පෙනි සිටි ජනාධිපති නිතීඥ අනුජ ප්‍රේමරත්න අධිකරණයට දැනුම් දුන්නේ කොරෝනා එන්නත ලබාගැනීමට යුද හමුදා රෝහලට ගොස් ඇති බැවින් පාඨලි චම්පික රණවකට අද දින අධිකරණ හමුවට පැමිණීමට නොහැකි බවයි.\nඑමෙන්ම අධිචෝදනා සම්බන්ධයෙන් මුලික විරෝධතාවක් ඉදිරිපත් කරන බවද පාඨලි චම්පික වෙනුවෙන් පෙනි සිටි නීතිඥවරුන් කියා සිටියේ.\nඑහිදී නීතිපති දෙපාර්තමේන්තුව වෙනුවෙන් පෙනී සිටි නියෝජ්‍ය සොලිසිටර් ජනරාල් දිලීප පිරිස් ඊට විරෝධය පළ කළා.\nකෙසේ වෙතත්, කොළඹ මහාධිකරණ විනිසුරු නාමල් බලල්ලේ එහිදි නියෝග කලේ පාර්ලිමේන්තු මන්ත්‍රී පාඨලි චම්පික රණවක පාර්ශවයෙන් ඉදිරිපත් වු මුලික විරෝධතාව සම්බන්ධයෙන් සලකා බැලීම ලබන අප්‍රේල් මස 27 වනදා සිදු කරන බවයි.",
       "URL": "https://www.hirunews.lk/264305/රාජගිරිය-රිය-අනතුරේ-අධි-චෝදනා-පාඨලීට-කියවා-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2111"
}