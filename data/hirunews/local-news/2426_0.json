{
       "Source": "hirunews",
       "Timestamp": "Sunday, 27 September 2020 - 20:33",
       "Headline": "එංගලන්තයෙන් මෙරටට රැගෙන ආ කසල සහිත බහලුම් 263න් 21ක් යළි එංගලන්ත්යටම (වීඩියෝ)",
       "News Content": "මෙරට තුළ දැඩි ආන්දෝලනයකට තුඩු දුන්, එංගලන්තයේ සිට මෙරටට රැගෙන ආ කසල සහිත බහලුම් 263 න් 21ක් ඊයේ එරටට ප්‍රතිනැව් ගත කෙරුණා.\nශ්‍රී ලංකා රේගුව පැවසුවේ, අදාළ සියලුම බහලුම් භාර ගැනීමට එංගලන්තය කැමැත්ත පළකර ඇති බවයි.\nජාත්‍යන්තර බාසල් සම්මුතිය, එක්සත් ජාතීන්ගේ සියලු සම්මුතීන් සහ යුරෝපා සංගමයේ නීතිරීති උල්ලංඝනය කරමින් ‍කිසියම් පාර්ශ්වයක් විසින් මෙම කසල සහිත බහලුම් 263 මෙරටට රැගෙන එනු ලැබුවේ 2017 වසරේදීයි.\nරෝහල්වලින් ඉවත් කෙරෙන සායනික අපද්‍රව්‍ය එහි ප්‍රධාන වශයෙන් අඩංගු වී තිබුණා.\nශ්‍රී ලංකා රේගුව පැවසුවේ, මෙම බහලුම් 263 අතරින් 242 ක් සම්බන්ධයෙන් අධිකරණ ක්‍රියාවලියක් පවතින බවයි.\nඒ අනුව නීතිමය ගැටලුවක් නොමැති කසළ බහලුම් 21 රේගු අධීක්ෂණය යටතේ ඊයේ කොළඹ වරායෙන් එංගලන්තය බලා ප්‍රතිනැව්ගත කෙරුණා.",
       "URL": "https://www.hirunews.lk/251257/එංගලන්තයෙන්-මෙරටට-රැගෙන-ආ-කසල-සහිත-බහලුම්-263න්-21ක්-යළි-එංගලන්ත්යටම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2426"
}