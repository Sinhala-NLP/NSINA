{
       "Source": "hirunews",
       "Timestamp": "Saturday, 09 October 2021 - 13:05",
       "Headline": "ශ්‍රී ලංකාව සහ ඕමානය අතර දෙවන විස්සයි විස්ස තරගය අද",
       "News Content": "ශ්‍රී ලංකාව සහ ඕමානය අතර දෙවන විස්සයි විස්ස තරගය අල් අමෙරට්හි දී අද පැවැත්වෙනවා.\nතරගය ශ්‍රී ලංකා වේලාවෙන් රාත්‍රී 8ට ආරම්භ වීමට නියමිතයි.\nකණ්ඩායම් දෙක අතර පැවති පළමු විස්සයි විස්ස තරගයෙන් ශ්‍රී ලංකා පිලට ලකුණු 19ක ජයක් හිමිවුණා.\nමේ අතර, පළමු විස්සයි විස්ස තරගයේදී කායික ආබාධයකට ලක්වූ වේග පන්දු යවන ක්‍රීඩක නුවන් ප්‍රදීප්ට සති 3ක පමණ කාලයක් පිටියෙන් ඉවත් වීමට සිදුව තිබෙනවා.\nඒ අනුව ඔහුට විස්සයි විස්ස ලෝක කුසලාන තරගාවලිය සඳහා සහභාගි වීමට නොහැකිවනු ඇතැයි සඳහන්.\nවිස්සයි විස්ස ලෝක කුසලාන තරගාවලිය සඳහා සහභාගි වන ශ්‍රී ලංකා කණ්ඩායමේ අවසන් ක්‍රීඩකයන් 15 දෙනාගේ සංචිතය, ඒ සඳහා කාල විරාමය අවසන් වන හෙට දිනට පෙර ප්‍රකාශයට පත් කිරීමට නියමිතයි.",
       "URL": "https://www.hirunews.lk/284519/ශ්‍රී-ලංකාව-සහ-ඕමානය-අතර-දෙවන-විස්සයි-විස්ස-තරගය-අද",
       "Category": "Local News",
       "Parent URL": "https://www.hirunews.lk/local-news.php?pageID=1639"
}