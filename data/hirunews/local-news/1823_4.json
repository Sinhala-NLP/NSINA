{
       "Source": "hirunews",
       "Timestamp": "Tuesday, 13 July 2021 - 14:01",
       "Headline": "සපුගස්කන්ද  ජනතාවගේ චෝදනාව (වීඩියෝ)",
       "News Content": "සපුගස්කන්ද තෙල් පිරිපහදුවේ දැවි තෙල් ජලයට මිශ්‍ර වීමෙන් අපහසුතාවට පත්වූ තමන්ට සැලකිය යුතු වන්දි මුදලක් නොලැබුණු බවට ප්‍රදේශවාසීන් චෝදනා කරනවා.\nලංකා ඛනිජ තෙල් නීතිගත සංස්ථාවට අයත් සපුගස්කන්ද තෙල් පිරිපහදුවේ භූගතටැංකියක පැවති දැවි තෙල් ජලයට මිශ්‍ර වීමේ සිද්ධිය වාර්තා වූයේ පසුගිය ජූනි මස පැවති ජල ගැලීම් සමගයි.\nමේ හේතුවෙන් ප්‍ර දේශවාසී ජනතාව දැඩි අපහසුතාවට පත්ව සිටියා.\nඅදාළ දැවිතෙල් මිශ්‍රිත ජලට කැලණි ගඟට මුසුවීම වැළැක්විම සඳහා නාවික හමුදාව සහ වෙරළාරක්ෂක දෙපාර්තමේන්තුවද එහිදී විශේෂ මෙහෙයුම් දියත් කර තිබුණා.\nමෙම සිද්ධිය අප හිරු ප්‍රවෘත්ති ඔස්සේ අනාවරණ කිරීමෙන් පසු තමන්ට වන්දි මුදල් පිරිනැමීමට බලධාරීන් කටයුතු කළ යුතු බව ප්‍රදේශවාසීන් පැවසුවා. mඑහෙත් ඔවුන්ගේ චෝදනාව වන්නේ ලැබණු වන්දි මුදල් ප්‍රමාණවත් නොවන බවයි.",
       "URL": "https://www.hirunews.lk/276859/සපුගස්කන්ද-ජනතාවගේ-චෝදනාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1823"
}