{
       "Source": "hirunews",
       "Timestamp": "Tuesday, 27 June 2017 - 10:09",
       "Headline": "යතුරුපැදි වලින් පැමිණි පිරිසක්  පුද්ගලයෙකුට තියුණු ආයුධ වලින් පහර දී පලා යයි",
       "News Content": "යාපනය මණිපායි ප්‍රදේශයේදී ඊයේ (26) රාත්‍රියේ තියුණු ආයුධ සහිතව යතුරුපැදි වලින් පැමිණි පිරිසක් විසින් පුදගලයෙකු කපා කොට පලා ගොස් තිබෙනවා.\nමණිපායි, ආනන්ද වෛරවල් කෝවිල් මන්සන්ධියේදී ඊයේ රාත්‍රි 8 ට පමණ මෙම පහරදීම සිදුකර ඇති බවයි අප වාර්තාකරු පැවසුවේ.\nපහරදීම සිදුකළ පුද්ගලයින් යතුරුපැදි 04 කින් පැමිණ ඇති අතර තිදෙනෙකු විසින් අදාල පුද්ගලයා තියුණු ආයුධ වලින් කපා පලා ගොස් ඇති බවටයි යාපනය පොලීසියට තොරතුරු අනාවරනය වී ඇත්තේ.\nපහර කෑමෙන් තුවාල ලබා ඇත්තේ යාපනය, මණිපායි, ඉනුවිල් ප්‍රදේශයේ  පදිංචි 26 හැවිරිදි පුද්ගලයෙකු වන අතර ඔහු වෘතියෙන් පෙදරේරුවෙක් බව සදහන්.\nපහර කෑමට ලක්වූ පුද්ගලයා මේ වන විට යාපනය ශික්ෂණ රෝහලේ නේවාසිකව ප්‍රතිකාර ලබන බවයි වාර්තා වන්නේ.\nයතුරුපැදි වලින් පැමිණි පිරිස කළු රෙදි වලින් මුහුණු වසා පැමිණ ඇති අතර යතුරුපැදි වල අංක තහඩුද ඉවත් කොට තිබූ බවද තුවාල ලැබූ පුද්ගලයා පොලීසියට පවසා තිබෙනවා.\nපහරදුන් කණ්ඩායම සොයා පරික්ෂණයක් ආරම්භ කර ඇති බවයි වාර්තා වන්නේ.",
       "URL": "https://www.hirunews.lk/164496/යතුරුපැදි-වලින්-පැමිණි-පිරිසක්-පුද්ගලයෙකුට-තියුණු-ආයුධ-පහර-දී-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=4450"
}