{
       "Source": "hirunews",
       "Timestamp": "Tuesday, 15 August 2023 - 9:46",
       "Headline": "ටිපර් රථයක ගැටීමෙන් සමෘද්ධි බැංකු කළමනාකාරිනියක් ජීවිතක්ෂයට",
       "News Content": "යාපනයේ කෝපායි හන්දියේදී මාර්ග සංඥා නොතකා අධික වේගයෙන් ධාවනය කළ ටිපර් රථයකට යට වීමෙන් කෝපායී සමෘද්ධි බැංකු කළමනාකාරිනිය ඊයේ (14) එම ස්ථානයේදීම මිය ගොස් තිබෙනවා.\nමෙම අනතුරින් මිය ගොස් ඇත්තේ ගෞරී මලර් නමැති 52 හැවිරිදි කාන්තාවක්.\nඇය සිය යතුරුපැදියෙන් ගමන් කරමින් සිටියදී කෝපායි හන්දියේ විද්‍යුත් සංඥා පුවරුවේ රතු බල්බය දැල්වෙමින් තිබියදී ඉතා වේගයෙන් ගමන් කළ ටිපර් රථයක ඇය ගමන් කළ යතුරුපැදිය ගැටීමෙන් මෙම අනතුර සිදු වුණ බවයි පොලිසිය පවසන්නේ.\nකෝපායී පොලීසිය අනතුර සිදු කළ ටිපර් රථයේ රියදුරා අත්අඩංගුවට ගෙන ඇති අතර ඔහු යාපනය අධිකරණය වෙත ඉදිරිපත් කිරීමට නියමිතයි.\nකෝපායී පොලිසිය මෙම අන්තුර සම්බන්ධයෙන් පරීක්ෂණ පවත්වා ගෙන යනු ලබනවා.",
       "URL": "https://www.hirunews.lk/344877/ටිපර්-රථයක-ගැටීමෙන්-සමෘද්ධි-බැංකු-කළමනාකාරිනියක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=97"
}