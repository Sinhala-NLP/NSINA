{
       "Source": "hirunews",
       "Timestamp": "Tuesday, 16 May 2023 - 13:47",
       "Headline": "ශුබ්මන් ගිල්ගෙන් අමුතු වාර්තාවක්",
       "News Content": "ඉන්දීය ප්‍රිමියර් ලීග් තරඟාවලියේ සන්රයිසස් හයිද්‍රාබාද් කණ්ඩායම සමඟ ඊයේ පැවති තරඟයේදී ගුජරාට් ටයිටන්ස් කණ්ඩායමේ ශුබ්මන් ගිල් වාර්තාවක් පිහිටුවීමට සමත්වුණා.\nඒ කිසිදු හයේ පහරක් එල්ල නොකළ ලබාගත් අර්ධ ශතකය තමන් සතු කරගනිමින්.\nමීට පෙර එම වාර්තාවට හිමිකම් කියනු ලැබුවේ ඉන්දීය සුපිරි පිතිකරු සචින් තෙන්ඩුල්කාර්.\nඊයේ පැවති තරඟයේ ශුබ්මන් ගිල් පන්දු 22 කදී එම අර්ධ ශතකය වාර්තා කළ අතර 2010 වසරේදී තෙන්ඩුල්කාර් දිල්ලි කණ්ඩායමට එරෙහිවයි මෙම වාර්තාව පිහිටුවා තිබුණේ.\nඒ පන්දු 23 කදීයි.\nමේ අතර සන්රයිසස් කණ්ඩායමට එරෙහි ඊයේ පැවති තරඟය ලකුණු 34 කින් ජයගත් ගුජරාට් ටයිටන්ස් කණ්ඩායම ඉන්දීය ප්‍රිමියර් ලීග් තරඟාවලියේ අවසාන වටයට තේරී පත්වූ පළමු කණ්ඩායම බවට පත්වුණා.",
       "URL": "https://www.hirunews.lk/335353/ශුබ්මන්-ගිල්ගෙන්-අමුතු-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=339"
}