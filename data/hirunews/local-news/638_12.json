{
       "Source": "hirunews",
       "Timestamp": "Wednesday, 28 December 2022 - 14:08",
       "Headline": "ලක්ෂිත දිල්ශාන්ගේ වීර ක්‍රියාවට පැරදුණු බෙල්ලන් ඔයේ සැඩ පහර (වීඩියෝ)",
       "News Content": "පැවති මහ වැසි මැද ජල ගැලීමකට ලක් ව දියේ ගසාගෙන ගිය පාසල් සිසුවියකගේ ජීවිතය චණ්ඩ ජල පහරට පැන බේරාගත් පාසල් සිසුවෙකු පිළිබඳ බිබිල ප්‍රදේශයෙන් වාර්තා වනවා.\nමේ වීර ක්‍රියාව සිදු කර තිබුණේ, මැදගම අමුණේකඳුර ජාතික පාසලේ ඉගෙනුම ලක්ෂිත දිල්ශාන් නම් සිසුවෙක්.\nබිබිල, සේනාපතිය ප්‍රදේශයේ පදිංචි එකොළොස් වියැති මේ දියණිය, තම මව සහ බාල සොහොයුරා සමඟ දානමය පිංකමකට සහභාගී වීමට මේ පාලමෙන් එතෙර වෙමින් සිට තිබුණා.\nඒ වන විට පැවති වැසි සහිත කාලගුණ තත්ත්වය හමුවේ පාලම මතින් අඩි එක හමාරක පමණ උසට ජල පහර වැඩි වී තිබූ නිසා මව, බාල පුතු මෙගොඩ තබා පළමුව දියණිය එතෙර කිරීමට යි කටයුතු කර තිබුණේ.\nවර්ෂාව වැඩි වීමත් සමඟ එක්වරම ජල පහර ද චණ්ඩ වීම හේතුවෙන් මෙම දැරිය මවගෙන් ගිලිහී බෙල්ලන් ඔයට වැටෙන්නේ ඇයගේ මවට ද කිසිවක් කර කියා ගැනීමට අවස්ථාව උදා නො කරමින්.\nදරුවාගේ දිවි බේරා දෙන ලෙස මව කෑ ගසන හඬට, තම දිවි නො තකා චණ්ඩ ජල පහරට පැන තිබුණේ, ලක්ෂිත දිල්ශාන් නම් මේ වීර පාසල් සිසුවා යි.\nමෙම වීරක්‍රියාව සිදු කළ ලක්ෂිත ඉගෙනුම ලබන්නේ, මැදගම අමුණේකඳුර ජාතික පාසලේ උසස් පෙළ වාණිජ අංශයේ යි.\nලක්ෂිත සි දුකළ මෙම ක්‍රියාව ඇගයීමට ඔහුගේ පාසල මෙන්ම අනතුරට මුහුණ පෑ පාසල් දියණියගේ පවුලේ පිරිසත් අමතක කර තිබුණේ නැහැ.",
       "URL": "https://www.hirunews.lk/323750/ලක්ෂිත-දිල්ශාන්ගේ-වීර-ක්‍රියාවට-පැරදුණු-බෙල්ලන්-ඔයේ-සැඩ-පහර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=638"
}