{
       "Source": "hirunews",
       "Timestamp": "Tuesday, 15 March 2022 - 11:36",
       "Headline": "2022 යල කන්නයේ වී වගාව සඳහා පරිසර හිතකාමී දේශීයව නිපැදවූ පොහොර ප්‍රසම්පාදනය කිරීමට කැබිනට් අවධානය",
       "News Content": "2022 යල කන්නයේ වී වගාව සඳහා ඇස්තමේන්තු කර ඇති ඉඩම් ප්‍රමාණය හෙක්ට‍යාර 600,000ක් බව කැබිනට් මණ්ඩල තීරණ හමුවේදී අනාවරණ වුණා.\nඒ සඳහා දේශීයව නිෂ්පාදනය කරන ලද පරිසර හිතකාමී පොහොර ප්‍රසම්පාදනය කිරීම පිණිස 2022 ජනවාරි මස 10 වැනි දින පැවති අමාත්‍ය මණ්ඩල රැස්වීමේ දී අනුමැතිය ලබා දුන්නා.\nඒ අනුව දේශීය තරගකාරී ප්‍රසම්පාදන ක්‍රමවේදය අනුගමනය කරමින් ලංසු කැඳවා ඇති අතර, අමාත්‍ය මණ්ඩලය විසින් පත් කරන ලද ස්ථාවර ප්‍රසම්පාදන කමිටුවේ නිර්දේශ මත ප්‍රසම්පාදනයන් පිරිනැමීම සඳහා ලසුකරුවන් 46ක් මේ වනවිට හඳුනාගෙන තිබෙනවා.\nඑම ලංසුකරුවන් වෙත 2022 යල කන්නයේ වී වගාව සඳහා දේශීයව නිෂ්පාදනය කරන ලද පරිසර හිතකාමී පොහොර සැපයීම සඳහා වන කොන්ත්‍රාත්තු ප්‍රදානය කිරීම පිණිස කෘෂිකර්ම අමාත්‍ය මහින්දානන්ද අලුත්ගමගේ ඉදිරිපත් කළ යෝජනාවට අමාත්‍ය මණ්ඩල අනුමැතිය හිමිවුණා.",
       "URL": "https://www.hirunews.lk/299530/2022-යල-කන්නයේ-වී-වගාව-සඳහා-පරිසර-හිතකාමී-දේශීයව-නිපැදවූ-පොහොර-ප්‍රසම්පාදනය-කිරීමට-කැබිනට්-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1292"
}