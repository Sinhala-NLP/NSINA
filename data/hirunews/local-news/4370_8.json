{
       "Source": "hirunews",
       "Timestamp": "Tuesday, 15 August 2017 - 12:35",
       "Headline": "නිදහස් පක්ෂ සංවත්සරයට ආරාධනා නොලැබුණු බව ඒකාබද්ධ විපක්ෂය කියයි",
       "News Content": "නිදහස් පක්ෂ 66 වන සංවත්සර උළෙලට සහභාගි වීම සඳහා ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂයේ මන්ත්‍රීවරුන්ට මෙතෙක් ආරාධනා ලැබී නොමැති බව එහි කැදවුම්කරු පාර්ලිමේන්තු මන්ත්‍රී ප්‍රසන්න රණතුංග ප්‍රකාශ කළා.\nලබන මස 02 වනදා බොරැල්ල - කැම්බල් පිටියේදී එය පැවැත්වෙන්නේ ජනාධිපති මෛත්‍රීපාල සිරිසේනගේ ප්‍රධානත්වයෙන්.\nමෙම රැස්වීමට ආරාධනා ලැබුණහොත් හිටපු ජනාධිපතිවරයාගේ ප්‍රධානත්වයෙන් රැස්වී ඊට සහභාගි වන්නේද නැද්ද යන්න පිළිබඳව තීරණය කරන බවයි ඔහු කියා සිටියේ.\nමේ අතර, ආණ්ඩුවට වසර දෙකක් සපිරෙන ලබන 18 වනදා ඒකාබද්ධ විපක්ෂය කොළඹදී විරෝධතාවක් සංවිධාන කර තිබෙනවා.",
       "URL": "https://www.hirunews.lk/168490/නිදහස්-පක්ෂ-සංවත්සරයට-ආරාධනා-නොලැබුණු-බව-ඒකාබද්ධ-විපක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4370"
}