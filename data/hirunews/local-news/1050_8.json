{
       "Source": "hirunews",
       "Timestamp": "Sunday, 03 July 2022 - 8:38",
       "Headline": "රන් අලෙවියට ස්වර්ණාභරණ මධ්‍යස්ථානවලට පැමිණෙන ජනතාව වැඩිවෙයි",
       "News Content": "රන් ආභරණ අලෙවි කිරීමට ස්වර්ණාභරණ මධ්‍යස්ථාන වෙත පැමිණෙන පුද්ගලයින්ගේ සංඛ්‍යාව ඉහළ ගොස් ඇති බව සමස්ත ලංකා ආභරණ ව්‍යාපාරිකයින්ගේ සංගමය පවසනවා.\nරට තුළ පවතින තත්ත්වය හමුවේ ජනතාව තමන් සතු රන් ආභරණ අලෙවි කිරීම සඳහා මෙලෙස රැගෙන එන බවයි එහි සභාපති ඒ.විජේකුමාර් කියා සිටියේ.\nඑසේම, අලුතින් රන් ආභරණ මිල දී ගැනීම සඳහා පැමිණෙන පිරිස සියයට 5 ත් 10 ත් අතර සංඛ්‍යාවකින් පහත වැටී ඇති බව ද ඔහු කියා සිටියා.\nමේ වනවිට කොළඹ හෙට්ටිවීථිය රන් වෙළඳපලෙහි කැරට් 24 රන් පවුමක මිල රුපියල් 185,000 ක් පමණ වන අතර, කැරට් 22 රන් පවුමක මිල රුපියල් 175,000 ක් පමණ වනවා.",
       "URL": "https://www.hirunews.lk/308885/රන්-අලෙවියට-ස්වර්ණාභරණ-මධ්‍යස්ථානවලට-පැමිණෙන-ජනතාව-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1050"
}