{
       "Source": "hirunews",
       "Timestamp": "Friday, 23 June 2017 - 18:53",
       "Headline": "සංහිදියාවට වැඩපිළිවෙල රැසක් ක්‍රියාත්මක බව ඇමති විජේදාස කියයි",
       "News Content": "ජාතික සංහිදියාව වර්ධනය කිරීම සඳහා ඉදිරියේදී විශේෂ වැඩපිළිවෙල රැසක් ක්‍රියාත්මක කරන බව අධිකරණ හා බුද්ධ ශාසන කටයුතු අමාත්‍ය විජේදාස රාජපක්ෂ පවසනවා.\nඔහු මේ බව කියා සිටියේ අද පෙරවරුවේ අස්ගිරි සහ මල්වතු පාර්ශවයේ මහා නාහිමිවරුන් බැහැදැක සාකච්ඡා කිරීමෙන් අනතුරුව මාධ්‍ය වෙත අදහස් දක්වමින්.\nමේ අතර, දේශපාලන කටයුතු වෙනුවෙන් සම්බුද්ධ චරිතයට නිගා දෙන ලෙස සිදුකරන ප්‍රකාශවලට එරෙහිව ක්‍රියාමාර්ග ගන්නා ලෙස ඉල්ලමින් බෞද්ධ තොරතුරු කේන්ද්‍රය අද පෙරවරුවේ පොලිස් මූලස්ථානයට පැමිණිල්ලක් ඉදිරිපත් කරනු ලැබුවා.",
       "URL": "https://www.hirunews.lk/164276/සංහිදියාවට-වැඩපිළිවෙල-රැසක්-ක්‍රියාත්මක-බව-ඇමති-විජේදාස-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4454"
}