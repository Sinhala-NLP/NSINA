{
       "Source": "hirunews",
       "Timestamp": "Sunday, 30 August 2020 - 19:32",
       "Headline": "විදුලි මාෆියාව ඇත්තේ දියවන්නාවේ - ඇමති ඩලස් කියයි (වීඩියෝ)",
       "News Content": "පසුගිය දා දිවයින පුරා සිදුවූ හදිසි විදුලි බිඳ වැටීම සම්බන්ධයෙන් සොයා බැලීමට පත් කළ කමිටුවේ වාර්තාව අන්තර්ජාලයට එක් කරන බව විදුලිබල අමාත්‍ය ඩලස් අලහප්පෙරුම පවසනවා.\nමාතර - හක්මන ප්‍රදේශයේ ඊයේ පැවති ජන හමුවකට එක්වෙමින් අමාත්‍යවරයා මේ බව සඳහන් කළා.\nඑහිදී අමාත්‍යවරයා විදුලි මාෆියාවක් පිළිබඳව ද අදහස් පළ කළා.\nවිදුලි මාෆියාව විදුලිබල මණ්ඩලය හෝ විදුලිබල අමාත්‍යාංශය තුළ ක්‍රියාත්මක නොවන බවත් එය ක්‍රියාත්මක වන්නේ දියවන්නාවේ බවට චෝදනා කළා.\nජාතික විදුලි ජනන සැකැස්මක් සකස් කිරීමට විදුලි ඉංජිනේරුවරුන් සහ විදුලිබල මණ්ඩලය කටයුතු කළ ද එම සැලසුම් පාර්ලිමේන්තුව තුළින් අනුමත කරවා ගැනීමට යාමේදී පසුගිය කාලය පුරාම ඊට බාධා එල්ල වී ඇති බව ද අමාත්‍යවරයා කියා සිටියා.",
       "URL": "https://www.hirunews.lk/249005/විදුලි-මාෆියාව-ඇත්තේ-දියවන්නාවේ-ඇමති-ඩලස්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2488"
}