{
       "Source": "hirunews",
       "Timestamp": "Wednesday, 08 February 2023 - 9:50",
       "Headline": "වෛද්‍ය වර්ජනයෙන් සායනික හා බාහිර රෝගී අංශවලට කටයුතු ඇනහිටීයි",
       "News Content": "රජය විසින් පනවා ඇති නව බදු වලට විරෝධය පළ කරමින් රජයේ රෝහල්වල වෛද්‍යවරුන් අද උදෑසන 8 සිට ආරම්භ කර ඇති වර්ජනය හේතුවෙන් සායනික සහ බාහිර රෝගී අංශවලට පැමිණි රෝගීන් දැඩි අපහසුතාවයට පත්ව සිටිනවා.\nහිරු ප්‍රවෘත්ති අංශය කළ විමසීමක දී අනාවරණය වූයේ බොහෝ රෝහල්වල බාහිර රෝගී අංශ සහ සායනික කටයුතු අඩාල වී ඇති බවයි.\nමීට සමගාමීව අද (08) දහවල් 12.30 සිට සේවයෙන් ඉවත් වීමේ සූදානමක් පවතින බව ලංකා බැංකු සේවක සංගමය ප්‍රකාශ කළා.\nඑමෙන්ම වරාය සේවකයින් ද අද (08) දිනයේ අකුරට වැඩ කිරීමේ වෘත්තීය ක්‍රියාමාර්ගයක නිරත වෙනවා.\nරජයේ විධායක නිලධාරීන් ද අසනීප නිවාඩු වාර්තා කිරීමේ වෘත්තීය ක්‍රියාමාර්ගය නිරත වන බවයි රජයේ විධායක නිළධාරීන්ගේ ඒකාබද්ධ කමිටුව ප්‍රකාශ කළේ.",
       "URL": "https://www.hirunews.lk/326950/වෛද්‍ය-වර්ජනයෙන්-සායනික-හා-බාහිර-රෝගී-අංශවලට-කටයුතු-ඇනහිටීයි",
       "Category": "Local News",
       "Parent URL": "https://www.hirunews.lk/local-news.php?pageID=550"
}