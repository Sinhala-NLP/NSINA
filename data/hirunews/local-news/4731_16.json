{
       "Source": "hirunews",
       "Timestamp": "Friday, 30 December 2016 - 14:07",
       "Headline": "පස්වරුවේ ප්‍රදේශ කිහිපයකට වැසි",
       "News Content": "ඊසානදිග මෝසම් තත්වය දිවයින හරහා ස්ථාපිත වී ඇතැයි කාලගුණ විද්‍යා දෙපාර්තමේන්තුව පවසනවා.\nසැලකිය යුතු වර්ෂාපතනයක් නොමැති වුව ද දකුණ / සබරගමුව සහ මධ්‍යම පළාත්වල ස්ථාන ස්වල්පයක සවස 2 න් පසු ගිගුරුම් සහිත වැසි ඇතිවිය හැකි බවයි දෙපාර්තමේන්තුව නිවේදනය කලේ.\nඑමෙන්ම දිවයින හරහා විටින් විට හමන තරමක් තද සුළං ද බලාපොරොත්තු වනවා.\nමේ අතර කන්කසන්තුරය සිට මන්නාරම හරහා කොළඹ දක්වා සහ ගාල්ල සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය පැයට කිලෝමීටර් 50-55 ක් දක්වා වැඩි වීමේ අවධානමක් පවතිනවා.\nඑබැවින් එම මුහුදු ප්‍රදේශ විටින් විට තරමක් රලු විය හැකි බවයි කාලගුණ විද්‍යා දෙපාර්තමේන්තුව  නිවේදනය කලේ.",
       "URL": "https://www.hirunews.lk/150916/පස්වරුවේ-ප්‍රදේශ-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4731"
}