{
       "Source": "hirunews",
       "Timestamp": "Wednesday, 12 April 2023 - 12:35",
       "Headline": "ළමා නිවාසයේ දැරියන් කෙළසී යැයි චූදිත මහලු දේවගැතිවරයා අත්අඩංගුවට",
       "News Content": "යාපනයේ ඉරුපාලෙයි ප්‍රදේශයේ පවත්වාගෙන ගිය ළමා නිවාසයක නේවාසික දැරියන් 04 දෙනෙකු දූෂණය කළ බව චූදිත දේවගැතිවරයාව කොළඹ දී අත් අඩංගුවට ගෙන තිබෙනවා.\nවයස අවුරුදු අසූවක් වන මෙම දේවගැතිවරයා දූෂණ චෝදනා එල්ල වීම සමඟ යාපනයේ සිට කොළඹට පළා ඇවිත් සිටියදි මෙලෙස පොලිසියේ අත් අඩංගුවට පත් වුණා.\nළමා නිවාසයේ දරු දැරියන් 16 දෙනෙකු සිටින අතර ඒ අතරින් දැරියන් 4 දෙනෙකු දූෂණය වී ඇති බවට වෛද්‍ය වාර්තා මගින් තහවුරු වී තිබෙනවා.\nඒ අනුව යි කෝපායි පොලිසිය දේවගැතිවරයාව අත්අඩංගුවට ගැනීමට කටයුතු කර ඇත්තේ.",
       "URL": "https://www.hirunews.lk/332376/ළමා-නිවාසයේ-දැරියන්-කෙළසී-යැයි-චූදිත-මහලු-දේවගැතිවරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=418"
}