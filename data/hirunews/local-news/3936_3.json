{
       "Source": "hirunews",
       "Timestamp": "Sunday, 20 May 2018 - 19:09",
       "Headline": "රටට ඇති අවදානමක් ගැන, හිටපු ජනපතිගෙන් පැහැදිලි කිරීමක්",
       "News Content": "සංහිඳියාවේ නාමයෙන් රට තුළ දරුණු තත්ත්වයක් ඇති වීමේ අවදානමක් ඇතැයි හිටපු ජනාධිපති මහින්ද රාජපක්ෂ ප්‍රකාශ කළා.\nඔහු මේ බව කියා සිටියේ ලංකා ජාතික සංඝ සභාව සහ ජාතික සංවිධාන සම්මේලන එක්ව හෝකන්දර - දක්ෂිණාරාමයේදී ඊයේ (19) සංවිධාන කර තිබූ රණ විරු සැමරුමකට එක්වෙමින්.\nඑහිදී හිටපු ජනාධිපතිවරයා කියා සිටියේ මේ වන විට රටේ පවතින ආර්ථික සහ දේශපාලන තත්ත්වය ජනතාව අවබෝධ කරගෙන සිටින බවයි.\nමෙම අවස්ථාවට හිටපු ආරක්ෂක ලේකම් ගෝඨාභය රාජපක්ෂ ද එක්ව සිටියා.\nඑහිදී ඔහු ප්‍රකාශ කළේ ත්‍රස්තවාදය සැමරීමට ඉඩදීම සංහිදියාව නොවන බවයි.\nඒ අනුව ජීවිත පරදුවට තබා රණවිරුවන් ලබාදුන් විජයග්‍රහණය සුරැකීමට සෑම දෙනාගේ වගකීමක් බව ද ඔහු එහිදී ප්‍රකාශ කළා.",
       "URL": "https://www.hirunews.lk/191171/රටට-ඇති-අවදානමක්-ගැන-හිටපු-ජනපතිගෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=3936"
}