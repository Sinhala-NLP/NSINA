{
       "Source": "hirunews",
       "Timestamp": "Friday, 25 November 2022 - 8:40",
       "Headline": "ඇෆ්ගන් - ශ්‍රී ලංකා පළමු එක්දින තරගය අද",
       "News Content": "ශ්‍රි ලංකාව සහ ඇෆ්ගනිස්ථානය අතර තරග තුනකින් සමන්විත එක් දින ක්‍රිකට් තරගාවලිය අද (25) ආරම්භ වනවා.\nතරගාවලියට එක්වන දසුන් ශානකගේ නායකත්වයෙන් යුත් 16කගෙන් සමන්විත ශ්‍රී ලංකා සංචිතය ක්‍රිකට් ආයතනය විසින් ඊයේ නම් කරනු ලැබුවා.\nඔවුන් නිකුත් කළ නිවේදනයක දැක්වුනේ සංචිතයෙන් ඉවත්වීමට භානුක රාජපක්ෂ කළ ඉල්ලීමට අවසර ලබා දුන් බවයි.\nඑක්දින තරගවලින් විවේකයක් ලබා ගතයුතු බවට ඔහු දැනුම්දී ඇති බව එහි දැක්වෙනවා.\nමෙම වසර ආරම්භයේ ඕස්ටේ්‍රලියාව සමග පැවති තරගාවලියට එක් වූ ධනංජය ලක්ෂාන්, කසුන් රාජිත, අශේන් බණ්ඩාර සහ ළහිරු කුමාර නැවත සංචිතයට කැදවා තිබෙනවා.\nඅද තරගය දිවා රාත්‍රී තරගයක් ලෙස පල්ලේකැලේ ක්‍රීඩාංගණයේදී පස්වරු 2.30ට ආරම්භ වනු ඇති.",
       "URL": "https://www.hirunews.lk/321220/ඇෆ්ගන්-ශ්‍රී-ලංකා-පළමු-එක්දින-තරගය-අද",
       "Category": "Local News",
       "Parent URL": "https://www.hirunews.lk/local-news.php?pageID=710"
}