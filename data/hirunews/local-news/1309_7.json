{
       "Source": "hirunews",
       "Timestamp": "Monday, 07 March 2022 - 9:37",
       "Headline": "යටත් නො වන්නේ නම්, ආක්‍රමණය අඛන්ඩ ව - පුටින්ගෙන් ප්‍රතිඥාවක් (වීඩියෝ)",
       "News Content": "යුක්රේන රජය යටත් නො වන්නේ නම්, ආක්‍රමණය ඉදිරියටත් ක්‍රියාත්මක කරන බව රුසියානු ජනාධිපති ව්ලැදිමීර් පුටින් ප්‍රකාශ කර තිබෙනවා.\nරුසියානු ජනාධිපතිවරයා මේ බව සඳහන් කර ඇත්තේ, යුක්රේනයේ ප්‍රධාන නගර ඉලක්ක කර රුසියානු හමුදා සිදු කරන ආක්‍රමණශීලී ප්‍රහාර හමුවේ සිවිල් වැසියන් මිලියන එක හමාරකට වැඩි පිරිසක් එරටින් පලායමින් සිටින පසුබිමක යි.\nසටන් විරාමය කඩකිරීම හේතුවෙන් මරියුූපෝල් නගරයේ සිවිල් ජනතාව ඉවත් කරගැනීමේ උත්සාහය අද දෙවැනි වරටත් අසාර්ථක වූ අතර, නගර වැසියන් විදුලිය සහ ජලය නො මැති ව අසීරුතාවන්ට පත් ව සිටින බවයි විදෙස් වාර්තා සඳහන් කළේ.\nමේ අතර රුසියානු මිසයිල ප්‍රහාර හමුවේ මධ්‍යම යුක්රේනයේ විනිට්සියා ගුවන් තොටුපොළ විනාශ වී ඇති බව යුක්රේන ජනාධිපතිවරයා තහවුරු කර තිබෙනවා.",
       "URL": "https://www.hirunews.lk/298850/යටත්-නො-වන්නේ-නම්-ආක්‍රමණය-අඛන්ඩ-ව-පුටින්ගෙන්-ප්‍රතිඥාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1309"
}