{
       "Source": "hirunews",
       "Timestamp": "Saturday, 27 March 2021 - 8:49",
       "Headline": "කැසිනෝ රජවරුන්ගෙන් දේශීය ආදායම් දෙපාර්තමේන්තුවට රුපියල් කෝටි 26ක බදු පොල්ලක් (වීඩියෝ)",
       "News Content": "2020 දෙසැම්බර් 31 දිනට දේශීය අදායම් දෙපාර්තමේන්තුවට ලැබී ඇති අඟරු වූ චෙක්පත් සංඛ්‍යාව 6,878 ක් බවත්, එහි වටිනාකම රුපියල් කෝටි 24ක් (රුපියල් 2,451,465,383) බවත් පාර්ලිමේන්තුවේදී පැවති රජයේ ගිණුම් පිළිබඳ කාරක සභාවේදී (කෝපා) අනාවරණය වුණා.\nඉතා කඩිනමින් එම මුදල් අය කර ගැනීමට අදාළ කටයුතු කරන ලෙස කාරක සභාව දේශීය ආදායම් දෙපාර්තමේන්තුවේ නිලධාරින්ට දන්වා තිබෙනවා.\nමේ අතර කැසිනෝ ව්‍යාපාරයේ හිඟ බදු රුපියල් මිලියන 2670ක් අයකර ගැනීම සම්බන්ධයෙන් කොළඹ මහේස්ත්‍රාත් අධිකරණයේ මේ වන විට නඩු පවරා ඇති බවටත් මෙම කාරක සභාවේදී අනාවරණය වුණා.\nමෙයට අමතරව ගෙවීම් පැහැර හරින ලද බදු පියවීමේ විශේෂ විධි විධාන ප්‍රකාරව 2020 දෙසැම්බර් 31 වැනි දිනට රුපියල් කෝටි 14,450ක හිඟ බදු මුදල් අයකර ගත යුතුව ඇති බවත් මෙම කාරක සභාවේදී හෙළි වුණා.\nමෙම කරුණු හෙළිවූයේ ඊයේ (26) පාර්ලිමේන්තු මුදල් කාරක සභාව එහි සභාපති පාර්ලිමේන්තු මන්ත්‍රී මහාචාර්ය තිස්ස විතාරණගේ ප්‍රධානත්වයෙන් රැස් වූ අවස්ථාවේදීයි.",
       "URL": "https://www.hirunews.lk/266678/කැසිනෝ-රජවරුන්ගෙන්-දේශීය-ආදායම්-දෙපාර්තමේන්තුවට-රුපියල්-කෝටි-26ක-බදු-පොල්ලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2060"
}