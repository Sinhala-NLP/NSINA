{
       "Source": "hirunews",
       "Timestamp": "Thursday, 26 January 2017 - 18:11",
       "Headline": "මහාචාර්ය කාලෝ ෆොන්සේකාට සේවා දිගුවක්",
       "News Content": "ශ්‍රී ලංකා වෛද්‍ය සභාවේ, සභාපති මහාචාර්ය කාලෝ ෆොන්සේකාගේ ධුර කාලය තවත් මාස 06 කින් දීර්ඝ කිරීමට තමන් පියවර ගත් බව සෞඛ්‍ය අමාත්‍ය රාජිත සේනාරත්න අද (26) පාර්ලිමේන්තුවේදී ප්‍රකාශ කළා.\nඅමාත්‍යවරයා මේ බව කියා සිටියේ දන්ත වෛද්‍ය උපාධිධාරීන්ට සීමාවාසික පුහුණුව ලබාදීම සඳහා වෛද්‍ය ආඥා පනතට ගෙන ආ සංශෝධනය සම්බන්ධයෙන් පැවති විවාදයේදී පාර්ලිමේන්තු මන්ත්‍රී නලින්ද ජයතිස්ස අදහස් දක්වන අතරතුර ඊට මැදිහත් වෙමින්.\nඅද උදෑසන පාර්ලිමේන්තුවේදී රක්ෂිත බන්ධනාගාරතව සිටින විමල් වීරවංශ මන්ත්‍රීවරයා වරප්‍රසාද ප්‍රශ්නයක් මතු කළ අතර, ඊට කතානායක කරූ ජයසූරිය පිළිතුරු ලබාදුන්නා.\nඑමෙන්ම, විවාදයට එක්වෙමින් මන්ත්‍රීවරුන් වන පියල් නිශාන්ත, අජිත් මාන්නප්පෙරුම සහ තුෂාර ඉඳුනිල් අදහස් පළ කළා.",
       "URL": "https://www.hirunews.lk/152978/මහාචාර්ය-කාලෝ-ෆොන්සේකාට-සේවා-දිගුවක්",
       "Category": "Local News",
       "Parent URL": "https://www.hirunews.lk/local-news.php?pageID=4691"
}