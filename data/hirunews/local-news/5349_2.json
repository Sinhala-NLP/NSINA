{
       "Source": "hirunews",
       "Timestamp": "Tuesday, 29 September 2015 - 10:21",
       "Headline": "අපිට බත් දෙන වී ගොවින් අසරණ වෙලා",
       "News Content": "වී ගොවීන් ඊයේ දිනයේදීත් නගර දෙකකදී උද්ඝෝෂණයේ නිරත වුණා. ඒ , වී මිලදී නොගැනීම සහ මිලදී ගත් වී වලට මුදල් ලබා නොදීම හේතුවෙන්.\nපදවිය ප්‍රදේශයේ වී ගොවීන් පිරිසක් ඊයේ විරෝධතාවයේ නිරත වුණේ වී අලෙවි මණ්ඩලයේ පදවිය ගබඩාවෙන් තම වී අස්වැන්න මිලදී  නොගන්නා බව පවසමින්.\nවිරෝධතාකරුවන් පදවිය නගරයෙන් ආරම්භ කළ පාගමන අවසන් කළේ පදවිය ප්‍රාදේශීය ලේකම් කාර්යාලය ඉදිරිපිටින්.\nප්‍රාදේශීය ලේකම් කාර්යාලය ඉදිරිපිට උද්ඝෝෂණයේ නිරත වූ පිරිස පසුව ප්‍රාදේශීය ලේකම්වරයාට පිටතට පැමිණෙන ලෙස දැන්වූවද එය ඉටු නොවීමෙන් උණුසුම් තත්ත්වයක් ඇති වුණා.\nපසුව පදවිය පොලිසිය පැමිණ තත්ත්වය පාලනය කළ අතර ප්‍රාදේශීය ලේකම්වරයා වෙනුවට පරිපාලන නිලධාරීයෙකු කාර්යාලයෙන් ඉවතට පැමිණියා.\nඅනතුරුව විරෝධතාකරුවන් එහිදී ප්‍රාදේශීය ලේකම්වරයාට ලබා දීමට සන්දේශයක් භාරදුන්නා.",
       "URL": "https://www.hirunews.lk/117466/අපිට-බත්-දෙන-වී-ගොවින්-අසරණ-වෙලා",
       "Category": "Local News",
       "Parent URL": "https://www.hirunews.lk/local-news.php?pageID=5349"
}