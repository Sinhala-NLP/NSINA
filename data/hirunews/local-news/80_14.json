{
       "Source": "hirunews",
       "Timestamp": "Tuesday, 22 August 2023 - 20:05",
       "Headline": "හපුතලේ වෙඩි තැබීමෙන් එක් අයෙක් ජීවිතක්ෂයට",
       "News Content": "හපුතලේ, අයිස්පීල්ල ප්‍රදේශයේ හෝටලයක් තුළට පැමිණි පුද්ගලයින් 05 දෙනෙකු විසින් හෝටලයක හිමිකරුට හා ඔහු සමඟ සිටි පුද්ගලයකුට වෙඩි තබා පලා ගොස් තිබෙනවා.\nවෙඩි වැදීමෙන් හෝටලයේ හිමිකරු සමඟ සිටි පුද්ගලයා එම ස්ථානයේම මිය ගොස් ඇති අතර හෝටල් හිමීකරු බරපතළ තුවාල ලබා දියතලාව රෝහලට ඇතුළත් කළ බව පොලිසිය පවසනවා.\nමිය ගොස් ඇත්තේ වයස අවුරුදු 47ක් වූ ගන්දර ප්‍රදේශයේ පදිංචිකරුවෙක්.\nවෙඩි තබා පලා ගිය සැකකරුවන් අත්අඩංගුවට ගැනීම සඳහා හපුතලේ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/345738/හපුතලේ-වෙඩි-තැබීමෙන්-එක්-අයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=80"
}