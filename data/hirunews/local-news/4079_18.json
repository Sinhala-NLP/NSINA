{
       "Source": "hirunews",
       "Timestamp": "Thursday, 15 February 2018 - 7:33",
       "Headline": "කාන්තා නියෝජනය පිළිබඳ අර්බුදයක්",
       "News Content": "පළාත් පාලන ආයතනවල 25% ක කාන්තා නියෝජනය ලබාදීම මේ වනවිට අර්බුදයක් බවට පවත්ව ඇති බව මැතිවරණ කොමිසමේ සභාපති මහින්ද දේශප්‍රිය ප්‍රකාශ කලා.\nසෑම පලාත් පාලන ආයතනයකම සියයට 25ක කාන්තා නියෝජනය අනිවාර්ය කර ඇතත් මන්ත්‍රීවරුන් පත්ව ඇති ආකාරය අනුව එය අර්බුදයක් බවට පත්ව ඇතැයි ඔහු කියා සිටියා.\nඑම නිසා පනත සංශෝධනය කර කාන්තා නියෝජනය පිළිබඳ සංශෝධනයක් ගෙන එන්නැයි තමන් පාර්ලිමේන්තුවට යෝජනා කරන බවයි දේශපාලන පක්ෂ නියෝජිතයන් සමග ඊයේ පැවති සාකච්ඡාවකින් අනතුරුව මාධ්‍ය වෙත අදහස් දක්වමින් මැතිවරණ කොමිසමේ සභාපතිවරයා කියා සිටියේ.",
       "URL": "https://www.hirunews.lk/183677/කාන්තා-නියෝජනය-පිළිබඳ-අර්බුදයක්",
       "Category": "Local News",
       "Parent URL": "https://www.hirunews.lk/local-news.php?pageID=4079"
}