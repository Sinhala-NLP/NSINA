{
       "Source": "hirunews",
       "Timestamp": "Wednesday, 10 July 2019 - 13:56",
       "Headline": "උපාධිධාරියෙකුට මරු කැඳවූ අනතුර",
       "News Content": "මොනරාගල කොළඹ ප්‍රධාන මාර්ගයේ හොරෙම්බුව ප්‍රදේශයේදී ඊයේ (09) රාත්‍රී 11ට පමණ ලොරි රථයක යතුරු පැදියක් ගැටීමෙන් පාසල් ගුරුවරයෙක් මියගොස් තිබෙනවා.\nමෙලෙස මියගොස් ඇත්තේ එම ප්‍රදේශයේ අවුරුදු 26ක් වන අවිවාහක තරුණයෙකි.\nනැගෙනහිර විශ්ව විද්‍යාලයේ උපාධිධාරියෙක් වන මෙම තරුණයා අලියා වත්ත දෙමළ විද්‍යාලයේ ගුරුවරයෙක් ලෙස සේවය කරන තරුණයෙක් බවයි අප වාර්තාකරු කියා සිටියේ.\nමිට දින 11කට පෙර පානම ප්‍රදේශයෙන් දින 10ක පාගමනින් කතරගමට ගමන් කර නැවත නිවස බලා පැමිණේමින් සිටි අවස්ථාවේදී මෙම අනතුරට මුහුණ පා ඇත්තේ.\nඅනතුරට හේතුව යතුරු පැදියේ වේගය පාලනය කරගැනීමට නොහැකි වීමෙන් බවයි මොණරාගල පොලීසිය සඳහන් කළේ.\nඅනතුර සම්බන්ධයෙන් මොණරගල පොලීසිය වැඩිදුර පරීක්ෂණ සිදු කරනවා.",
       "URL": "https://www.hirunews.lk/220030/උපාධිධාරියෙකුට-මරු-කැඳවූ-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=3255"
}