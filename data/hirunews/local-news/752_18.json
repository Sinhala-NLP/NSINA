{
       "Source": "hirunews",
       "Timestamp": "Monday, 07 November 2022 - 7:36",
       "Headline": "අත්අඩංගුවට ගත් ඉන්දීය ධීවරයින් 15ක් අද අධිකරණයට",
       "News Content": "මෙරට මුහුදු සීමාව උල්ලංඝනය කරමින් මසුන් ඇල්ලූ ඉන්දීය ධීවරයින් 15 දෙනෙකු නාවික හමුදා භාරයට ගැනීමෙන් අනතුරුව ඉදිරි නීතිමය කටයුතු සඳහා මන්නාරම ධීවර පරීක්ෂක කාර්යාලය වෙත භාර දී තිබෙනවා.\nයාත්‍රා දෙකක් ද එහිදී නාවික හමුදා භාරයට ගෙන ඇති අතර එම යාත්‍රා සමඟ ඉන්දීය ධීවරයන් අද (07) මන්නාම මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nනාවික හමුදා භාරයට ගත් ඉන්දීය ධීවරයන් 15 දෙනා අතර වයස අවුරුදු 12ක කුඩා පිරිමි ළමයෙකු ද වන බව ඉන්දීය මාධ්‍ය වාර්තා කර තිබෙනවා.\nමේ අතර එලෙස නාවික හමුදා භාරයට ගත් ඉන්දීය ධීවරයින් 15 දෙනා අතර සිටි අයෙකු හදිසි රෝගී තත්වයක් හේතුවෙන් තලෙයිමන්නාරම ප්‍රාදේශීය රෝහලට ඇතුළත් කිරීමෙන් අනතුරුව මන්නාරම දිස්ත්‍රික් මහ රෝහල වෙත මාරුකර යවා ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/319799/අත්අඩංගුවට-ගත්-ඉන්දීය-ධීවරයින්-15ක්-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=752"
}