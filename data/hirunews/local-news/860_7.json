{
       "Source": "hirunews",
       "Timestamp": "Sunday, 18 September 2022 - 11:13",
       "Headline": "වක්‍ර බදු ප්‍රතිශතය අවම කිරීමේ ඉලක්කයක්",
       "News Content": "වක්‍ර බදු ප්‍රතිශතය අවම කර ඍජු බදු ප්‍රතිශතය ඉහළ නැංවීම රජයේ ඉලක්කය බව වැඩබලන මුදල් අමාත්‍ය රංජිත් සියඹලාපිටිය පවසනවා.\nඔහු මේ බව සඳහන් කළේ මුදල් අමාත්‍යාංශයට අයත් ආයතනවල ප්‍රධානීන් සමඟ ඊයේ (17) පැවති සාකච්ඡාවකදියි.\nමෙහිදී වැඩබලන අමාත්‍යවරයා වැඩිදුරටත් සඳහන් කළේ නව අපනයන කෙරෙහි රටක් ලෙස අවධානය යොමු කළ යුතු බවයි.\nසුරාබදු දෙපාර්තමේන්තුවේ දත්තවලට අනුව මේ වනවිට රා අපනයනය තුළින් රුපියල් බිලියන 4.2 ක වාර්ෂික ආදායමක් උපයන අතර, එය, බිලියන 10 ක් පමණ දක්වා ඉහළ නැංවීමට ඉලක්ක කළ යුතු බව මුදල් වැඩබලන අමාත්‍ය රංජිත් සියඹලාපිටිය මෙම හමුවේදී වැඩිදුරටත් සඳහන් කළා.",
       "URL": "https://www.hirunews.lk/315702/වක්‍ර-බදු-ප්‍රතිශතය-අවම-කිරීමේ-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=860"
}