{
       "Source": "hirunews",
       "Timestamp": "Tuesday, 07 June 2022 - 14:22",
       "Headline": "ඇමති ප්‍රසන්නගෙන් අභියාචනයක්",
       "News Content": "කොළඹ මහාධිකරණය විසින් ඊයේ ලබා දුන් නඩු තීන්දුවට එරෙහිව අමාත්‍ය ප්‍රසන්න රණතුංග අභියාචනාධිකරණයට පෙත්සමක් ගොනුකර තිබෙනවා.\nබස්නාහිර පළාතේ ප්‍රධාන අමාත්‍යවරයාව සිටි සමයේ ව්‍යාපාරිකයෙකුට තර්ජනය කර රුපියල් මිලියන 64ක චෙක්පත් සහ පොරොන්දු නෝට්ටු ලබාගැනීම ඇතුලු චෝදනා 15න් එක් චෝදනාවකට අමාත්‍ය ප්‍රසන්න රණතුංග, කොළඹ මහාධිකරණය විසින් ඊයේ වරදකරු කළ අතර, වසර දෙකක බරපතල වැඩ සහිත සිර දඬුවම් නියම කළ මහාධිකරණ විනිසුරුවරයා එය වසර පහකට අත්හිටුවීමටයි නියෝග කළේ.\nකෙසේ වෙතත් අමාත්‍යවරයා අද (07) සිය නීතීඥවරිය මාර්ගයෙන් මහාධිකරණ රෙජිස්ට්‍රාර්වරයාට භාරදුන් අභියාචනා පෙත්සම මගින් තමන් වරදකරු කිරීමේ නියෝගය නිෂ්ප්‍රභ කර, නිදොස් කොට නිදහස් කරන ලෙස ඉල්ලා තිබෙනවා.",
       "URL": "https://www.hirunews.lk/306469/ඇමති-ප්‍රසන්නගෙන්-අභියාචනයක්",
       "Category": "Local News",
       "Parent URL": "https://www.hirunews.lk/local-news.php?pageID=1113"
}