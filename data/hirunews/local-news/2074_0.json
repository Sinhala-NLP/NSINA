{
       "Source": "hirunews",
       "Timestamp": "Sunday, 21 March 2021 - 9:29",
       "Headline": "ඊයේ වැඩිම ආසාදිතයන් සපුගස්කන්දෙන් (වීඩියෝ)",
       "News Content": "ඊයේ (20) දිනයේදී මෙරටින් කොරෝනා වෛරස් ආසාදිතයන් 349 දෙනෙකු වාර්තාවී තිබෙනවා.\nආසාදිතයන් 3 දෛනකු විදේශගතව සිට මෙරටට පැමිණි අය වන අතර ඉතිරි පිරිස දේශීයව හඳුනාගත් අය වන බවයි රජයේ ප්‍රවෘත්ති දෙපාර්තමේන්තුව නිවේදනය කළේ.\nඊයේ හඳුනාගත් ආසාදිතයන් අතරින් වැඩිම පිරිස ගම්පහ දිස්ත්‍රික්කයෙන් වාර්තාවන අතර ඉන් 193 දෙනෙකුම සපුගස්කන්ද ප්‍රදේශයෙන් වාර්තාවීම විශේෂත්වයක්.\nඊට අමතරව ගාල්ල දිස්ත්‍රික්කයෙන් 20 ක් සහ කොළඹ දිස්ත්‍රික්කයෙන් 19ක් වාර්තාවී තිබෙනවා.\nමිනුවන්ගොඩ බ්‍රැන්ඩික්ස් පොකුරට සහ කොළඹ මත්ස්‍ය වෙළඳපලට සම්බන්ධ පොකුරෙන් වාර්තාවූ ආසාදිත සම්පූර්ණ පුද්ගලයන් සංඛ්‍යාව 85790ක්.\nඉන් 85066 දෙනෙකු මේවන විට පූර්ණ සුවය ලබා රෝහල්වලින් බැහැර ගොස් තිබෙනවා.\nඅද (21) උදෑසන වන විට ශ්‍රී ලංකාවෙන් කොවිඩ් ආසාදිතයන් 89845ක් වාර්තාවී තිබෙනවා.\nඉන් 86465ක් පූර්ණ සුවය ලබා රෝහල්වලින් පිව ගොස් ඇති අතර තවදුරටත් ප්‍රතිකාර ලබන සංඛ්‍යාව 2835ක්.\nඊයේ දිනයේදී මෙරටින් එක් මරණයක් වාර්තාවී ඇති අතර ඒ අනුව සමස්ත මරණ සංඛ්‍යාව 545ක් දක්වා ඉහළ ගියා.\nඅද (21) දිනය වන විට නිරෝධායන මධ්‍යස්ථාන 99ක් තුළ පුද්ගලයන් 9881ක් නිරෝධායනය වෙමින් සිටිනවා.\nඊයේ දිනයේ සිදුකර ඇති පරීක්ෂණ සංඛ්‍යාව 7246ක්.",
       "URL": "https://www.hirunews.lk/266037/ඊයේ-වැඩිම-ආසාදිතයන්-සපුගස්කන්දෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2074"
}