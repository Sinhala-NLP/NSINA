{
       "Source": "hirunews",
       "Timestamp": "Thursday, 05 May 2022 - 8:01",
       "Headline": "නියෝජ්‍ය කථානායක ධුරය යළිත් රන්ජිත් සියඹලාපිටියට? (වීඩියෝ)",
       "News Content": "අද පාර්ලිමේන්තුවේ දී පත් කර ගැනීමට නියමිත නියෝජ්‍ය කතානායක ධූරය සඳහා ආණ්ඩු පක්ෂයෙන් කිසිවකුගේ නම් යෝජනා නොවන බව වාර්තා වනවා.\nඒ අනුව මේ වනවිටත් නාම යෝජනා භාරදී ඇති රංජිත් සියඹලාපිටියගේ නම පමණක් නියෝජ්‍ය කතානායක ධූරය සඳහා ඉදිරිපත් කරනු ඇති.\nමීට පෙර වාර්තා වූයේ රජය විසින් පාර්ලිමේන්තු මන්ත්‍රී අජිත් අජිත් රාජපක්ෂගේ නම යෝජනා කිරීමට සූදානමින් සිටින බවයි.\nකෙසේ වෙතත් මේ වන විටත් විපක්ෂයෙන් නාමයෝජනා ඉදිරිපත් කර ඇති රජිත් සියඹලාපිටිය වෙනුවෙන් වැඩි ඡන්ද ප්‍රමාණයක් පාර්ලිමේන්තුව තුළ ස්ථානගතව ඇති බවට වාර්තා වීම හේතුවෙන් රජය පාර්ශ්වයෙන් යෝජනා කෙරුණු නම ඉවත් කර ගැනීමටයි තීරණය වී ඇත්තේ.",
       "URL": "https://www.hirunews.lk/303538/නියෝජ්‍ය-කථානායක-ධුරය-යළිත්-රන්ජිත්-සියඹලාපිටියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1191"
}