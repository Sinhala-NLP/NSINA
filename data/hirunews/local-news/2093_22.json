{
       "Source": "hirunews",
       "Timestamp": "Friday, 12 March 2021 - 8:37",
       "Headline": "වන අලි ප්‍රහාරයකින් පුද්ගලයෙකු මියයාමට විරෝධය පා කල්අඩියේ විරෝධතාවක් (ඡායාරූප)",
       "News Content": "වන අලි ප්‍රහාරයකින් පුද්ගලයෙකු ජීවිතක්ෂයට පත්වීමත් සමඟ පුත්තලම - කල්අඩිය ප්‍රදේශවාසීන් අද (12) අලුයම සිට විරෝධතාවක නිරතවනවා.\nඔවුන් පුත්තලම - කුරුණෑගල මාර්ගය කල්අඩිය මංසන්ධියෙන් අවහිර කරමින් මෙලෙස විරෝධතාවයේ නිරතවන බවයි හිරු වාර්තාකරුවන් සඳහන් කළේ.\nඊයේ මැදියම් රැයේදී වන අලි ප්‍රහාරයට ලක්වී මියගොස් ඇත්තේ 53 හැවිරිදි දෙදරු පියෙක්.\nඔහු තම සේවා ස්ථානයේ සිට සේවා මුරය අවසන් කොට නිවසට පැමිණෙමින් සිටියදී මෙලෙස වන අලි ප්‍රහාරයට ලක්ව තිබෙනවා.\nමීට දින 10 කට පෙරද මෙම ප්‍රදේශයේ තවත් පුද්ගලයෙකු වන අලි ප්‍රහාරයකින් ජීවිතක්ෂයට පත්වුණා.\nසිය ගම්මානවලට නිරන්තරයෙන් එල්ලවන වන අලි ප්‍රහාර වැළැක්වීමට බලධාරීන් පියවර නොගන්නා බව පවසමින් ප්‍රදේශවාසීන් මාර්ගයේ ටයර් පුළුස්සා විරෝධය පළ කළා.\nඡායාරූප - පුත්තලම - හිරාන් ප්‍රියංකර",
       "URL": "https://www.hirunews.lk/265095/වන-අලි-ප්‍රහාරයකින්-පුද්ගලයෙකු-මියයාමට-විරෝධය-පා-කල්අඩියේ-විරෝධතාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2093"
}