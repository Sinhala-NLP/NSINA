{
       "Source": "hirunews",
       "Timestamp": "Monday, 27 December 2021 - 10:47",
       "Headline": "චීනෙන් තවත් ණයක් !",
       "News Content": "මෙරට විදේශ සංචිත තවදුරටත් ඉහළ නැංවීම සඳහා චීන මහ බැංකුව, ඇමරිකානු ඩොලර් බිලියන 1.5ක හුවමාරු ගණුදෙනුවක් සිදුකිරීමට තීරණය කර තිබෙනවා.\nඒ අනුව, මෙම සතියේදී එය මෙරටට ලැබෙනු ඇති බවයි, මහා භාණ්ඩාගාර ලේකම් එස්.ආර්. ආටිගල සඳහන් කළේ.\nමෙම විනිමය හුවමාරුව සිදුකිරීමත් සමඟ මෙරට විදෙස් සංචිත ප්‍රමාණය ඩොලර් බිලියන 3 ක් පමණ වනු ඇති බව මහ බැංකුව සඳහන් කළා.\nමෙරට විදේශ සංචිත ප්‍රමාණය මේ වනවිට අමෙරිකානු ඩොලර් බිලියන 1.5 ක් දක්වා අඩු වී ඇති අතර, එයින්ද ඩොලර් විනිමය වශයෙන් පවතින්නේ අමෙරිකානු ඩොලර් බිලියන 1.1 ක් පමණ බවයි, මුදල් අමාත්‍යාංශය ප්‍රකාශ කළේ.\nකෙසේ වෙතත් පසුගියදා හිරු ටී වී සළකුණ දේශපාලන වැඩසටහනට එක්වෙමින් මහ බැංකු අධිපති අජිත් නිවාඩ් කබ්රාල් සඳහන් කළේ දෙසැම්බර් 31 වනදා වනවිට මෙරට විදේශ සංචිත ප්‍රමාණය ඩොලර් බිලියන 3.5 ක් දක්වා ඉහළ යනු ඇති බවයි.",
       "URL": "https://www.hirunews.lk/292252/චීනෙන්-තවත්-ණයක්",
       "Category": "Local News",
       "Parent URL": "https://www.hirunews.lk/local-news.php?pageID=1467"
}