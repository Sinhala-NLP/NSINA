{
       "Source": "hirunews",
       "Timestamp": "Saturday, 25 June 2022 - 15:06",
       "Headline": "මීමුරේදී බස් රථයක් පෙරලී තරුණියක් මරුට - තවත් පිරිසකට තුවාල (වීඩියෝ)",
       "News Content": "මීමුරේ - හුන්නස්ගිරිය මාර්ගයේ - ලූල් වත්ත ප්‍රදේශයේදී බස් රථයක් අනතුරකට ලක්වීමෙන් තරුණියක් මියගොස් තවත් 17 දෙනෙකු තුවාල ලබා තිබෙනවා.\nඅද පස්වරුවේ මීමුරේ ප්‍රදේශයේ සංචාරයක පැමිණි බස් රථයක් අඩි 60ක පමණ ප්‍රපාතයකට පෙරලීමෙන් මෙම අනතුර සිදුව ඇති බවයි අප වාර්තාකරු සඳහන් කළේ.\nඅනතුරෙන් ජීවිතක්ෂයට පත්ව ඇත්තේ 19 හැවිරිදි තරුණියක්.\nරියදුරු ඇතුලු 4 දෙනෙකු තුවාල ලබා මහනුවර ජාතික රෝහලට ඇතුළත් කර තිබෙනවා.\nඑමෙන්ම, සෙසු තුවාලකරුවන් තෙල්දෙණිය මූලික රෝහලේ සහ මැදමහනුවර ප්‍රාදේශිය රෝහලේ ප්‍රතිකාර ලබන බවයි අප වාර්තාකරු සඳහන් කළේ.",
       "URL": "https://www.hirunews.lk/308156/මීමුරේදී-බස්-රථයක්-පෙරලී-තරුණියක්-මරුට-තවත්-පිරිසකට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1069"
}