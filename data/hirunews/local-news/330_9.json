{
       "Source": "hirunews",
       "Timestamp": "Saturday, 20 May 2023 - 14:35",
       "Headline": "යුක්රේන ජනාධිපති ජපානයට",
       "News Content": "ජී - 7 සමුළුවට සහභාගි වීම සඳහා යුක්රේන ජනාධිපති වොලඩිමියර් සෙලෙන්ස්කි මේ වනවිට ජපානයට පැමිණ තිබෙනවා.\nයුක්රේන ජනාධිපතිවරයා හිරෝෂිමා ගුවන් තොටුපළට පැමිණ ඇත්තේ ප්‍රංශ රජයේ ගුවන් යානයකින් බවයි ජපාන මාධ්‍ය වාර්තා සඳහන් කරන්නේ.\nඊයේ (19) සෞදි අරාබියේ පැවති අරාබි ලීග සමුළුවකට සහභාගි වීමෙන් අනතුරුවයි ඔහු ජපානයට පැමිණ ඇත්තේ.\nඅමෙරිකාව, බි්‍රතාන්‍ය ඇතුළු ලොව බලවත් රටවල නායකයින්ගේ සහභාගිත්වයෙන් ‘ජී-7‘ සමුළුව හිරෝෂිමා නගරයේ දී ඊයේ  ආරම්භ වුණා.\nමේ සඳහා වෙනත් රටවල නායකයින්ට ආරාධනා කර ඇති අතර ඒ අනුවයි යුක්රේන ජනාධිපතිවරයා මෙම සමුළුවට සහභාගි වීමට පැමිණ ඇත්තේ.",
       "URL": "https://www.hirunews.lk/335723/යුක්රේන-ජනාධිපති-ජපානයට",
       "Category": "Local News",
       "Parent URL": "https://www.hirunews.lk/local-news.php?pageID=330"
}