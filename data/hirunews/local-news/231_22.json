{
       "Source": "hirunews",
       "Timestamp": "Tuesday, 27 June 2023 - 19:18",
       "Headline": "ණය ප්‍රතිව්‍යුහගකරණයට බිය නොවන ලෙස ශ්‍රී ලංකා වාණිජ මණ්ඩලයෙන් දැනුම්දීමක්",
       "News Content": "ණය ප්‍රතිව්‍යුහගකරණය තුළින් ප්‍රධාන ලෙස අවධානය යොමුව ඇත්තේ මුල්‍ය පද්ධතිය ස්ථාවරව පවත්වාගෙන යාමට බව ශ්‍රී ලංකා වාණිජ මණ්ඩලය පවසනවා.\nමෙමගින් මුල්‍ය තැන්පතුවලට කිසිදු හානියක් සිදුනොවන බැවින් ඒ පිළිබඳ බියක් ඇති කර නොගත යුතු බවයි එම මණ්ඩලය නිවේදනයක් නිකුත් කරමින් පවසන්නේ.\nසියලු‍ දෙනා එක්ව ණය ප්‍රතිව්‍යුහගතකරණය පිළිබද යෝජිත සැළසුම් හදාරා ඉන් අනතුරුව සම්මුතියකට පැමිණිය යුතු බව ද ඔවුන් පෙන්වා දී තිබෙනවා.\nමේ අතර, ණය ප්‍රතිව්‍යුහගතකරණය සිදුකෙරෙන ක්‍රමවේදය පිළිබඳ රජය නිල වශයෙන් ප්‍රකාශයක් සිදුකළ යුතු බවයි ලංකා බැංකු සේවක සංගමයේ සභාපති චන්න දිසානායක කොළඹ අද පැවැති මාධ්‍ය හමුවකදී කියා සිටියේ.",
       "URL": "https://www.hirunews.lk/339284/ණය-ප්‍රතිව්‍යුහගකරණයට-බිය-නොවන-ලෙස-ශ්‍රී-ලංකා-වාණිජ-මණ්ඩලයෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=231"
}