{
       "Source": "hirunews",
       "Timestamp": "Monday, 09 April 2018 - 6:56",
       "Headline": "අවුරුදු අටක දැරියක් කෙළෙසන්න හැදූ අයෙක් අල්ලයි",
       "News Content": "අවුරුදු අටක දැරියකට ලිංගික අතවර කිරීමට තැත් කල වයස අවුරුදු 73 ක පුද්ගලයෙකු ඊයේ(08)  සවස මුලතිව් පොලීසිය මගින් අත්අඩංගුවට ගෙන තිබෙනවා.\nමෙය සිදුව ඇත්තේ මුලතිව් ප්‍රදේශයේ සිලාවත්ත දියෝනගර් ප්‍රදේශයේ නිවසකදීය.\nදැරියගේ මව පොලීසියට පවසා ඇත්තේ අදාල සැකකරු ඥාතියෙකු වන බවත් ඔහු නිතරම තම නිවසට පැමිණෙන බවත්ය,\nසිද්ධිය වූ දා නිවසේ කිසිවෙකුත් නොසිටි අතර ඔහු දැරියට ලිංගික අතවර කිරීමට සූදානම් වූ අවස්ථාවේදී එය අසල නිවසක අයෙකු දැක කෑ ගසා අදාල පුද්ගලයාට පහර දී එලවා ගෙන තිබෙනවා.\nදැරියගේ මවගේ පැමිණිල්ලට අනුව  සැකකරු අත්අඩංගුවට ගෙන මුලතිව් දිසා විනිසුරු එස්.ලෙනික් කුමාර් වෙත ඉදිරිපත් කිරීමෙන් අනතුරුව සැකකරුව ලබන අප්‍රේල් මස 20 දක්වා රිමාන්ඩ් බාරයේ තබන ලෙස නියෝග කර  තිබෙනවා.\nදැරිය මුලතිව් රෝහලට ඇතුළත් කොට ඇති අතර ඇය පිළිබදව වෛද්‍යවාර්තාවක් ලබා ගන්නා ලෙස පොලීසියට නියෝග කොට ද තිබෙනවා.\nසිද්ධිය පිළිබදව මුලතිව් පොලීසිය පරීක්ෂණ පවත්වනවා.",
       "URL": "https://www.hirunews.lk/187952/අවුරුදු-අටක-දැරියක්-කෙළෙසන්න-හැදූ-අයෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3999"
}