{
       "Source": "hirunews",
       "Timestamp": "Saturday, 13 January 2018 - 10:01",
       "Headline": "ප්‍රදේශ රැසක සොරකමේ ගිය පුද්ගලයෙකු අත්අඩංගුවට",
       "News Content": "දිවයිනේ ප්‍රදේශ කිහිපයක යතුරුපැදි සහ ලැප්ටොප් පරිඝණක සොරකම් කළ පුද්ගලයෙකු වාරියපොළ නොවිසදුණු අපරාධ විමර්ශන ඒකකයේ නිලධාරීන් කණ්ඩායමක් විසින් අත්අඩංගුවට ගෙන තිබෙනවා.\nසැකකරු වාරියපොල, පුත්තලම, තලංගම, මාවතගම, ආරච්චිකට්ටුව සහ ආනමඩුව යන ප්‍රදේශවල මෙලෙස යතුරුපැදි සහ ලැප්ටොප් පරිඝනක සොරකම් කර ඇති බවයි පොලීසිය සඳහන් කළේ.\nහලාවත ප්‍රදේශයේ පදිංචි 37 හැවිරිදි සැකකරු යුද හමුදාවෙන් පළා ආ පුද්ගලයෙකු බවටයි අනාවරණ වී ඇත්තේ.\nසැකකරු අද(13) වාරියපොළ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/180940/ප්‍රදේශ-රැසක-සොරකමේ-ගිය-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4128"
}