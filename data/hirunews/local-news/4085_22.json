{
       "Source": "hirunews",
       "Timestamp": "Saturday, 10 February 2018 - 13:35",
       "Headline": "ඡන්දදායකයන් ප්‍රවාහනය කළ සහ අත්පත්‍රිකා බෙදූ සිව් දෙනෙකු අත්අඩංගුවට",
       "News Content": "සමස්තයක් ලෙස ඡන්ද විමසීම සාමකාමී බව පොලීසිය පවසනවා.\nකෙසේ වෙතත්, ඡන්දදායකයන් ප්‍රවාහනය කිරීම, අත් පත්‍රිකා බෙදා හැරීම සහ පෝස්ටර් ඇලවීමේ සිද්ධීන් සම්බන්ධයෙන් පුද්ගලයන් සිව් දෙනෙකු අත්අඩංගුවට ගෙන ඇති බවයි පොලිස් මූලස්ථානයේ වාර්තා පෙන්වා දෙන්නේ.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ අත්අඩංගුවට ගනු ලබන පුද්ගලයන් කඩිනමින් අධිකරණයට ඉදිරිපත් කරන ලෙස පොලිස් ස්ථානාධිපතිවරුන් වෙත උපදෙස් ලබාදී ඇති බවයි.",
       "URL": "https://www.hirunews.lk/183351/ඡන්දදායකයන්-ප්‍රවාහනය-කළ-සහ-අත්පත්‍රිකා-බෙදූ-සිව්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4085"
}