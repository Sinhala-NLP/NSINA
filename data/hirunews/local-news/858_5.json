{
       "Source": "hirunews",
       "Timestamp": "Monday, 19 September 2022 - 10:37",
       "Headline": "විදේශිකයන් ස්පර්ශ කරන්න එපා! - චීන සෞඛ්‍ය ප්‍රධානියෙක්ගෙන් උපදෙස්",
       "News Content": "ප්‍රථම වරට වඳුරු උණ ආසාධිතයෙක් වාර්තා වීමෙන් දිනකට පසුව චීනයේ ඉහළ පෙළ සෞඛ්‍ය නිලධාරියෙක් විසින් එරට ජනතාවට අනතුරු ඇඟවීමක් කර තිබෙනවා.\nඒ අනුව එම සෞඛ්‍ය ප්‍රධානියා එරට ජනතාවට අනතුරු අඟවන්නේ විදේශිකයන් ස්පර්ෂ කිරීමෙන් වලකින ලෙසයි.\nචීනයේ රෝග පාලනය සහ වැළැක්වීමේ මධ්‍යස්ථානයේ ප්‍රධාන වසංගත රෝග විද්‍යාඥ Wu Zunyou, සෙනසුරාදා Weibo සමාජ මාධ්‍ය වේදිකාවේ අදහස් පළ කරමින් කියා සිටියේ, \"රටේ Covid-19 සීමා කිරීම් සහ පාලනයන් මේ වන විට වඳුරු රෝගය පැතිරීම වළක්වා ඇති බවයි\"\nපසුගිය දා චොංකිං හි නිරිතදිග මහ නගර සභා සීමාවෙන් වඳුරු උණ ආසාධනය වූවෙක් වාර්තා වූ අතර, එම පුද්ගලයා විදේශිකයෙක් හෝ චීන ජාතිකයෙක් දැයි ඔවුන් ප්‍රකාශ කර නැහැ.\nඋණ වැනි රෝග ලක්ෂණ සහ බිබිලි වැනි තුවාල ඇති කරන වඳුරු උණ වසංගතය, මැයි මාසයේ දී ලොව පුරා මතුවීමට පටන් ගත් අතර එක්සත් ජනපදයේ රෝග පාලනය සහ වැළැක්වීමේ මධ්‍යස්ථානවලට අනුව මේ වසරේ මේ දක්වා රෝගීන් 23,500 ක් වාර්තා වී තිබෙනවා.",
       "URL": "https://www.hirunews.lk/315784/විදේශිකයන්-ස්පර්ශ-කරන්න-එපා-චීන-සෞඛ්‍ය-ප්‍රධානියෙක්ගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=858"
}