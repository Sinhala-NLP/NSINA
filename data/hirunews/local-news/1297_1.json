{
       "Source": "hirunews",
       "Timestamp": "Sunday, 13 March 2022 - 12:56",
       "Headline": "ව්‍යාජ ඔප්පු සකස් කර ඉඩම් විකිණීමේ ජාවාරමක් හෙළිවෙයි",
       "News Content": "ව්‍යාජ ඔප්පු සකස් කර ඉඩම් විකිණීමේ ජාවාරම් සම්බන්ධයෙන් පැමිණිලි රැසක් ලැබී ඇති බව ජ්‍යෙෂ්ඨ පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසනවා.\nරුපියල් කෝටියකට අධික වටිනාකමකින් යුත් ඉඩම් සම්බන්ධයෙන් විමර්ශනය කෙරෙන අපරාධ පරීක්ෂණ දෙපාර්තමේන්තුවේ විශේෂ ඒකකය සඳහා 2021 වසරට පැමිණිලි 180 ක් ලැබී ඇති බවයි ඔහු සඳහන් කළේ.\nඑමෙන්ම මේ වසරේ මේ දක්වා කාලය තුළ එම ඒකකයට පැමිණිලි 31 ක් ලැබී තිබෙනවා.\nරුපියල් කෝටියකට අඩු වටිනාකමින් යුත් ඉඩම් සම්බන්ධයෙන් සියලු පොලිස් ස්ථානවල විශේෂ අපරාධ ඒකකය මගින් පරීක්ෂණ ක්‍රියාත්මක කරන බවයි ජ්‍යෙෂ්ඨ පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියා සිටියේ.\nඉඩම් මිල දී ගැනීමේ දැඩි අවධානයෙන් කටයුතු කරන ලෙස ඔහු ඉල්ලීමක් ද කළා.",
       "URL": "https://www.hirunews.lk/299367/ව්‍යාජ-ඔප්පු-සකස්-කර-ඉඩම්-විකිණීමේ-ජාවාරමක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1297"
}