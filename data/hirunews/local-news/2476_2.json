{
       "Source": "hirunews",
       "Timestamp": "Friday, 04 September 2020 - 22:07",
       "Headline": "කෙසෙල්වත්තේ දිනුකගේ ගෝලයෙකු වන කෙසෙල්වත්තේ කසුන් STF අත්අඩංගුවට (වීඩියෝ)",
       "News Content": "මිලියන 183ක මුදල් හුවමාරු වූ බැංකු ගිණුමක් සමඟ සංවිධානාත්මක අපරාධකරුවෙකු වන කෙසෙල්වත්තේ දිනුකගේ ගෝලයෙකු වන 23 හැවිරිදි කෙසෙල්වත්තේ කසුන් එඬේරමුල්ල ප්‍රදේශයේදී පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nසැකකරු අත්අඩංගුවට ගත් අවස්ථාවේදී ඔහු සතුව හෙරොයින් ග්‍රෑම් 06ක් පමණ තිබී පොලිස් විශේෂ කාර්ය බලකා නිලධාරින් භාරයට ගනු ලැබුවා.\nමොහු කෙසෙල්වත්ත දිනුකගේ මත්ද්‍රව්‍ය විකුණා ලබා ගන්නා මුදල් සිය බැංකු ගිණුම හරහා හුවමාරු කරනු ලබන බවයි වාර්තා වන්නේ.\nහෙරොයින් වලට අමතරව අත්අඩංගුවට ගන්නා අවස්ථාවේ මොහු සතුව තිබී කඩු 2 ක්, ඇතුළු ආයුධ සහ ලොරි රථයක් ද විශේෂ කාර්ය බලකායේ බුද්ධි අංශ නිලධාරින් භාරයට ගෙන තිබෙනවා.",
       "URL": "https://www.hirunews.lk/249441/කෙසෙල්වත්තේ-දිනුකගේ-ගෝලයෙකු-වන-කෙසෙල්වත්තේ-කසුන්-stf-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2476"
}