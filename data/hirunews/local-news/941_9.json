{
       "Source": "hirunews",
       "Timestamp": "Sunday, 14 August 2022 - 18:53",
       "Headline": "ඊජිප්තුවේ දේවස්ථානයක ගින්නකින් පුද්ගලයින් 41ක් මරුට",
       "News Content": "ඊජිප්තුවේ දේවස්ථානයක ඇති වූ ගින්නකින් පුද්ගලයන් විශාල ගණනක් මිය ගොස් තිබෙන බව විදෙස් මාධ්‍ය වාර්තා කරනවා.\nඅදාළ ගිනි ගැනීම සිදු වන අතරතුර දේවස්ථානයේ රැස්ව සිටි බැතිමතුන් ඉන් පිටවීමට උත්සාහ දැරීමේ දී ඇති වූ තෙරපීමකින් ද බැතිමතුන් මිය ගොස් ඇතැයි විදෙස් මාධ්‍ය වාර්තා කරනවා.\nගින්න හේතුවෙන් මියගිය සංඛ්‍යාව අවම වශයෙන් 41 ක් වන අතර තුවාල ලැබූ පිරිස ද විශාල ගණනක් බවයි ඊජිප්තු බලධාරින් සඳහන් කරන්නේ.\nමෙලෙස මියගිය පිරිස අතර කුඩා දරුවන් ද සිටින බවයි වාර්තා වන්නේ.\nගින්න ඇති වූ, කොප්ටික් අබු සිෆින් දේවස්ථානයේ දිව්‍ය පූජාව සඳහා බැතිමතුන් 5,000ක් රැස්ව සිටිය දී යි මෙම ගින්න ඇති වී තිබුණේ.\nගින්නත් සමග ඉන් පිට වී යාමට උත්සහ දැරූ පුද්ගලයන්ගෙන් දේවස්ථානයේ පිවිසුම් මාර්ගයක් ද අවහිර වී ඇති බවයි විදෙස් මාධ්‍ය සඳහන් කරන්නේ.\nගින්නට හේතුව නිශ්චිත වශයෙන් අනාවරණය වී නැති අතර මේ වන විට ගින්න පාලනය කර තිබෙන බව ඊජිප්තු ගිනි නිවන අංශ පවසනවා.",
       "URL": "https://www.hirunews.lk/312757/ඊජිප්තුවේ-දේවස්ථානයක-ගින්නකින්-පුද්ගලයින්-41ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=941"
}