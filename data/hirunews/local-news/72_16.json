{
       "Source": "hirunews",
       "Timestamp": "Friday, 25 August 2023 - 21:22",
       "Headline": "දුම්රිය පාපුවරුවේ ගිය අයෙක් සංඥා කුලුනක ගැටෙයි",
       "News Content": "මරදාන සිට හික්කඩුව බලා අද (25) පස්වරුවේ ගමන්ගත් සීඝ්‍රගාමී දුම්රියේ පාපුවරුවේ ගමන්ගත් පුද්ගලයකු ආලෝක සංඥා කුලුනක ගැටී බරපතළ තුවාල ලබා ඇතැයි කළුතර උතුර පොලිසිය පවසනවා.\nකළුතර උතුර සහ කළුතර දකුණ දුම්රිය ස්ථාන අතර කළුතර උතුර මහල් නිවාස සංකීර්ණය ආසන්නයේ පිහිටි ආලෝක සංඥා කුලුනේ ගැටීමෙනුයි මෙම අනතුර සිදුව ඇත්තේ.\nදුම්රිය මැදිරි තුල ඒ වනවිට අධික මගීන් පිරිසක් සිට ඇති බවත්, පාපුවරුවේ එල්ලීසිටී පුද්ගලයා ආලෝක සංඥා කුලුනේ ගැටී දුම්රියෙන් ඉවතට විසිවී මීටර් 30 ක් පමණ ඈතට විසිවී ඇති බවත් පැවසේ.",
       "URL": "https://www.hirunews.lk/346110/දුම්රිය-පාපුවරුවේ-ගිය-අයෙක්-සංඥා-කුලුනක-ගැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=72"
}