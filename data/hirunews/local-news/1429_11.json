{
       "Source": "hirunews",
       "Timestamp": "Wednesday, 12 January 2022 - 17:47",
       "Headline": "බත් පාර්සලයෙන් මතු වූ හෙරොයින්",
       "News Content": "කොළඹ රිමාන්ඩ් බන්ධනාගාරයේ සැකකරුවෙකු බැලිමට පැමිණි ඥාතියෙකු විසින් සැකකරු වෙත ලබා දිමට රැගෙන එන ලද බත් පාර්සලයේ හාල්මැස්සන් ව්‍යංජනයේ ඉතා සුක්ෂම ලෙස හෙරොයින් සඟවා තිබියදී අත්අඩංගුවට ගෙන තිබෙනවා.\nමෙහිදී එදින රාජකාරියේ යෙදි සිටි බන්ධනාගාර හදිසි ප්‍රතිචාර උපක්‍රමික බලකා නිලධාරිණියන් විසින් ඉතා උපක්‍රමශිලීව හදුනාගත් අවස්ථාවේදී සැකකරු පලා යාමට උත්සහ කර තිබෙනවා.\nඑම අවස්ථාවේදී ක්ෂණීකව ක්‍රියාත්මක වු නිළධාරින් විසින් එම පුද්ගලයා ලුහුබැද ගොසුනුයි මෙම අත්අඩංගුවට ගැනීම සිදු කර තිබෙන්නේ\nමෙම තහනම් ද්‍රව්‍ය රැගෙන ආ පුද්ගලයා සහ අදාල තහනම් ද්‍රව්‍ය ද සමග ඉදිරි නිතිමය කටයුතු ගැනිම සදහා බොරැල්ල පොලිස් ස්ථානය වෙත භාර දි ඇති අතර, සිදුවිම සම්බන්ධයෙන් මුලික විමර්ශනයක් ආරම්භ කර ඇති බව බන්ධනාගාර මුලස්ථානය ප්‍රකාශ කළා.",
       "URL": "https://www.hirunews.lk/293818/බත්-පාර්සලයෙන්-මතු-වූ-හෙරොයින්",
       "Category": "Local News",
       "Parent URL": "https://www.hirunews.lk/local-news.php?pageID=1429"
}