{
       "Source": "hirunews",
       "Timestamp": "Friday, 07 April 2023 - 20:54",
       "Headline": "ජපානයේ දී අභිරහස් ලෙස මියගිය, සඳමාලිගේ අවසන් පැය කිහිපයේ CCTV එළියට (වීඩියෝ)",
       "News Content": "ජපානයේ නගෝයා හි පිහිටි රඳවාතැබීමේ මධ්‍යස්ථානයක දී මරණයට පත් වූ ශ්‍රී ලාංකික කාන්තාවක් වන විශ්මා සඳමාලිගේ අවසාන දින කිහිපය දැක්වෙන CCTV වීඩියෝවක් ඇගේ ඥාතීන්ගේ නීතිඥයින් විසින් මාධ්‍ය වෙත මුදා හැර තිබෙනවා.\n33 හැවිරිදි වියේ පසු වූ ඇය මෙසේ මිය ගියේ වසර දෙකකට පෙරදී යි.\nවීසා කාලය ඉක්මවා ජපානය තුළ රැඳී සිටියා යැයි චෝදනා නඟමින් ඇයව සංක්‍රමණිකයින් රඳවා තබන මධ්‍යස්ථානයක් වෙත යවා තිබුණා.\n2021 වසරේ මාර්තු 06 වනදා සඳමාලිගේ සෞඛ්‍ය තත්ත්වය හදිසියේම වෙනස් වූ බව බලධාරීන් හෙළි කර තිබුණා.\nඇයගේ මරණයෙන් අනතුරුව විශ්මාගේ සහෝදරිය වන වයෝමි නිසංසලා ජපානයට ගොස් බලධාරීන්ට එරෙහිව නඩු මඟට පිවිසුණා.\nඑම පැමිණිල්ලෙන් ඇය බලධාරීන්ට චෝදනා කර ඇත්තේ තම සොහොයුරිය මරණයට පත්කර ඇති බවයි.\n\"මම හිතන්නේ මිනිසුන් මෙම වීඩියෝව නරඹලා තීරණයක් ගනීවි ඒක අපේ පවුලට කරපු ලොකු අසාධාරණයක් කියලා.\"\nසඳමාලි ගේ මරණයට සති දෙකකටත් අඩු කාලයකට පෙර නිකුත් කරනු ලැබූ ඇතැම් දර්ශනවලින් ඇය ඇඳේ වැතිර සිටින අයුරුත්, ඇය කන්නලව් කරන අයුරුත් දැක ගත හැකියි.\nවිශ්මා සඳමාලි 2017 දී ශිෂ්‍යාවක් ලෙස ජපානයට පැමිණ තිබුණා.\nඇය මාසයක් පමණ වමනය සහ බඩේ කැක්කුම ඇතුළු රෝග කිහිපයකින් පීඩා වින්ඳා.\nවිශ්මාගේ හදිසි මරණය වෙනුවෙන් ජපානය සිය කනගාටුව ද ප්‍රකාශ කර තිබුණා.",
       "URL": "https://www.hirunews.lk/331967/ජපානයේ-දී-අභිරහස්-ලෙස-මියගිය-සඳමාලිගේ-අවසන්-පැය-කිහිපයේ-cctv-එළියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=428"
}