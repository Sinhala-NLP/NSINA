{
       "Source": "hirunews",
       "Timestamp": "Tuesday, 03 January 2017 - 19:43",
       "Headline": "පෙරපාසැල් ගුරුවරියකට අතවර කිරීමට තැත් කල අයෙක් අත්අඩංගුවට",
       "News Content": "කොටදෙනියාව - බඩල්ගම ප්‍රදේශයේ පදිංචි පෙර පාසල් ගුරුවරියක බිය වද්දා අතවර කිරීමට උත්සාහ කළ පුද්ගලයෙකු පොලිස් අත්අඩංගුවට ගෙන\nතිබෙනවා.\nඅදාළ පුද්ගලයා සිදුකළ පිහි ඇනුම් කිහිපයක් හේතුවෙන් ගුරුවරිය බරපතළ තුවාල ලබා දිස්ත්‍රික් මහ රෝහලේ ප්‍රතිකාර ලබනවා.\nකොටදෙනියාව - බඩල්ගම - කටුකෙන්ද ප්‍රදේශයේ පදිංචි මෙම ගුරුවරියගේ නිවසට ඊයේ රාත්‍රියේ පැමිණි පුද්ගලයෙකු තියුණු ආයුධයක් පෙන්වා බිය ගන්වා ඇයට අතවර කිරීමට උත්සාහ කර තිබෙනවා.\nඅදාළ ගුරුවරියට පිහියෙන් ඇණ බරපතළ තුවාල සිදුකර සැකකරු පළගොස් ඇත්තේ එම උත්සාහය අසාර්ථක වීම හේතුවෙන්.\nපසුව අසල්වැසියන් පිරිසක් ඇය අකරගම රෝහලට ඇතුළත් කිරිමෙන් පසු වැඩිදුර ප්‍රතිකාර සදහා මීගමුව මුලික රෝහලට ඇතුළත් කෙරුණා.\nමෙලෙස තුවාල ලබා ඇත්තේ කටුකෙන්ද ප්‍රදේශයේ පදිංචි වයස අවුරුදු 44 ක් වූ පෙර පාසල් ගුරුවරියක්.\nඅදාළ සැකකරුගේ අතෙහි ඇඟිල්ලක් වෙන්වන ලෙසට සපා කෑම හේතුවෙන් සැකකරු හඳුනා ගෙන අත්අඩංගුවට ගත් බව පොලිසිය පැවසුවා.\nමේ අතර, ජනවාරි 1 වැනිදා මාතර බස්නැවතුම්පළේ පිහිටි ආපනශාලාවකට පැමිණි පුද්ගලයින් දෙදෙනෙකු එහි සිටි අයකැමි බියගන්වා රුපියල් 5000 ක මුදලක් ලබාගන්නා ආකාරය වෙළෙඳසැලේ සවිකර තිබූ ආරක්ෂිත කැමරා පද්ධතියේ සටහන් වී තිබුණා.\nඅදාළ පුද්ගලයින් දෙදෙනා පොලිසිය විසින් හඳුනාගෙන ඇති අතර, මෙතෙක් අත්අඩංගුවට ගෙන නැහැ.\nඔවුන්ගේ රියදුරු බලපත්‍රය පොලිස් භාරයට ගෙන තිබෙනවා.",
       "URL": "https://www.hirunews.lk/151225/පෙරපාසැල්-ගුරුවරියකට-අතවර-කිරීමට-තැත්-කල-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4725"
}