{
       "Source": "hirunews",
       "Timestamp": "Thursday, 14 July 2022 - 8:54",
       "Headline": "සෙවනගල වෙඩි තැබීමකින් පුද්ගලයෙකුට තුවාල",
       "News Content": "සෙවනගල - කටුපිල වැව ප්‍රදේශයේ සිදු වූ වෙඩි තැබීමකින් පුද්ගලයෙකු තුවාල ලබා රෝහල් ගත කර තිබෙනවා.\nපොලිසිය සදහන් කළේ, පිරිසක් මත්පැන් පානය කරමින් සිටින අතරතුර මෙම වෙඩි තැබීම ඊයේ සිදුව ඇති බවයි.\nමත්පැන් පානය කරමින් සිටිය දී එක් පුද්ගලයෙකු ගල්කටස් වර්ගයේ ගිනි අවියකින් එහි සිටි තවත් අයෙකුට වෙඩි තැබීමත් සමඟ ප්‍රහාරය එල්ල කළ පුද්ගලයාට ද තවත් පුද්ගලයෙකු මුගරකින් පහර දී තිබෙනවා.\nකෙසේවෙතත් වෙඩි තැබීමෙන් තුවාල ලැබූ පුද්ගලයා පමණක් ඇඹිලිපිටිය රෝහලට ඇතුළත් කර ඇති අතර පෞද්ගලික ආරවුලක් දුර දිග යාමෙන් මෙම ගැටුමට හේතු වී ඇති බවයි වාර්තා වන්නේ.",
       "URL": "https://www.hirunews.lk/309944/සෙවනගල-වෙඩි-තැබීමකින්-පුද්ගලයෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=1022"
}