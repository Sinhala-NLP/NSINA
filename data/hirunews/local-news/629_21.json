{
       "Source": "hirunews",
       "Timestamp": "Monday, 02 January 2023 - 8:02",
       "Headline": "ලූලා ද සිල්වා නව බ්‍රසීල ජනපති ලෙස දිවුරුම් දෙද්දී හිටපු ජනපති පැන යයි",
       "News Content": "බ්‍රසීලයේ නව ජනපති ලෙස ලූලා ද සිල්වා දිවුරුම් දී තිබෙනවා.\nඔහු ජනාධිපති ධුරයට පත්වූ තුන්වන අවස්ථාවද මෙයයි.\nලූලා ද සිල්වා 2003 සහ 2010 අතර කාලයේදී බ්‍රසීලයේ ජනාධිපතිවරයා ලෙස කටයුතු කළා.\nපසුගිය ඔක්තෝම්බර් මාසයේ පැවති මැතිවරණයෙන් ලූලා ද සිල්වා සියයට 50.9 ක් ලබාගත් අතර ඒ හේතුවෙන් වත්මන් ජනාධිපති ජයිර් බොල්සනාරෝට සිය ධුරය අහිමිවුණා.\nකෙසේ වෙතත් ජයිර් බොල්සනාරෝට මේ වනවිට ඇමරිකාවට වෙත ගොස් තිබෙනවා.\nඒ, නව ජනපති ලෙස ලූලා ද සිල්වාගේ දිවුරුම් දීමේ උත්සවය මග හැරීමේ අරමුණින් බවයි විදෙස් මාධ්‍ය වාර්තා වැඩිදුරටත් සඳහන් කළේ.",
       "URL": "https://www.hirunews.lk/324061/ලූලා-ද-සිල්වා-නව-බ්‍රසීල-ජනපති-ලෙස-දිවුරුම්-දෙද්දී-හිටපු-ජනපති-පැන-යයි",
       "Category": "Local News",
       "Parent URL": "https://www.hirunews.lk/local-news.php?pageID=629"
}