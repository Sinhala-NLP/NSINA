{
       "Source": "hirunews",
       "Timestamp": "Friday, 08 January 2016 - 10:02",
       "Headline": "හෙරොයින් තබාගත්  පුද්ගලයින් කොළොම්පුරේදී මාට්ටු",
       "News Content": "කොළඹ ප්‍රදේශ කිහිපයක ඊයේ රාත්‍රියේ සිදුකරන ලද වැටලීම්වලදී හෙරොයින් ළග තබාගෙන සිටි පුද්ගලයින් කිහිපදෙනෙකු අත්අඩංගුවට ගැනීමට පොලිසිය සමත් වුණා.\nරත්මලාන දුම්රියපොල අසලදී හෙරොයින් ග්‍රෑම් 2 යි මිලිග්‍රෑම් 525 ක් ළග තබාගෙන සිටි පුද්ගලයෙකු පොලිසිය විසින් අත්අඩංගුවට ගත් අතර රත්මලාන - ගොළුමඩම මංසන්ධියේදී හෙරොයින් ග්‍රෑම් 2 යි මිලිග්‍රෑම් 350 ක් ළග තබාගෙන සිටි පුද්ගලයෙකු ද පොලිස් අත්අඩංගුවට පත්වුණා.\nමීට අමතරව මාලිගාවත්ත - කෙත්තාරාම ප්‍රදේශයේදී හෙරොයින් ග්‍රෑම් 321 යි මිලිග්‍රෑම් 90 ක් ළග තබා සිටි පුද්ගලයෙකු පොලිසිය විසින් අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සදහන් කළේ.",
       "URL": "https://www.hirunews.lk/123593/හෙරොයින්-තබාගත්-පුද්ගලයින්-කොළොම්පුරේදී-මාට්ටු",
       "Category": "Local News",
       "Parent URL": "https://www.hirunews.lk/local-news.php?pageID=5218"
}