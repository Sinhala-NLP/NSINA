{
       "Source": "hirunews",
       "Timestamp": "Friday, 03 February 2017 - 12:57",
       "Headline": "හම්බන්තොට ගැන වාසුගේ පෙත්සම සලකා බැලීම ලබන 13",
       "News Content": "හම්බන්තොට වරාය සහ ඒ ආශ්‍රිත ඉඩම් අක්කර 15,000ක් චීන සමාගම් දෙකකට පවරා දීමට එරෙහිව පාර්ලිමේන්තු මන්ත්‍රී වාසුදේව නානායක්කාර විසින් ගොනුකළ මුලික අයිතිවාසිකම් පෙත්සම සලකා බැලීම මේ මස 13 වන දින කැඳවීමට ශ්‍රේෂ්ඨාධිකරණය අද නියෝග කළා.\nඑහිදී අධිකරණය හමුවේ කරුණු දක්වමින් නීතිපතිවරයා කියා සිටියේ මෙම ඉඩම් පැවරීම 2016 වසරේ සිදු කළ බවට මන්ත්‍රීවරයා විසින් ගොනුකළ පෙත්සමේ සදහන් කර ඇති බවයි.\nකෙසේ වෙතත් මේ සදහා වන අවබෝධතා ගිවිසුම අත්සන් කිරීම 2012 වසරේදී සිදුව ඇති බවට නීතිපතිවරයා අධිකරණය හමුවේ පෙන්වා දුන්නා.\nඑම කරුණ සඟවමින් මන්ත්‍රීවරයා මෙම පෙත්සම ගොනුකර ඇති බවත්,එම කාලය තුල වාසුදේව නානායක්කාර කැබිනට් මණ්ඩලයේ සාමාජිකයෙක්ව සිටි බවත් නීතිපතිවරයා අධිකරණය හමුවේ වැඩිදුරටත් කරුණු දක්වමින් කියා සිටියා.",
       "URL": "https://www.hirunews.lk/153577/හම්බන්තොට-ගැන-වාසුගේ-පෙත්සම-සලකා-බැලීම-ලබන-13",
       "Category": "Local News",
       "Parent URL": "https://www.hirunews.lk/local-news.php?pageID=4679"
}