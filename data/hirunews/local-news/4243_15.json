{
       "Source": "hirunews",
       "Timestamp": "Tuesday, 31 October 2017 - 13:50",
       "Headline": "යාපනය සරසවියේ පීඨ 03ක් වැසේ (ඡායාරූප)",
       "News Content": "යාපනය විශ්වවිද්‍යාලයේ වාණිජ, විද්‍යා සහ කලා පීඨ දින නියමක් නොමැතිව වසා දැමීමට එහි පාලන අධිකාරිය තීරණය කර තිබෙනවා.\nඒ, දේශපාලන සිරකරුවන් නිදහස් කරන ලෙස ඉල්ලා සිසුන් පවත්වන විරෝධතා මුල් කර ගනිමින්.\nමේ අතර, දැනට තාවකාලිකව වසා දමා ඇති කොළඹ විශ්වවිද්‍යාලයේ ශාස්ත්‍රපීඨය ලබන සඳුදා විවෘත කිරීමට හැකි වනු ඇති බව එහි පාලන අධිකාරිය ප්‍රකාශ කළා.\nශාස්ත්‍ර පීඨයේ සිසුන් දෙපිරිසක් අතර පසුගිය දා ඇති වූ ගැටුමක් හේතුවෙන් එය තාවකාලිකව වසා දැමීමටයි පාලන අධිකාරිය පියවර ගත්තේ.\nමේ අතර යාපනය විශ්ව විද්‍යාලයේ නේවාසිකාගාර තුළ රැඳී සිටින සියළුම සිසුන්ට ඉන් ඉවත්වන ලෙස දැනුම් දී තිබෙනවා.\nහෙට (01) සවස 4ට පෙර සිසුන් ඉවත්විය යුතු බවයි යාපනය විශ්ව විද්‍යාලයේ උපකුලපති ආර්.විග්නේශ්වරන් නිවේදනයක් නිකුත් කරමින් සඳහන් කළේ.\nඡායාරූප - වව්නියාව මාධව කුලසුරිය",
       "URL": "https://www.hirunews.lk/174892/යාපනය-සරසවියේ-පීඨ-03ක්-වැසේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4243"
}