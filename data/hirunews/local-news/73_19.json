{
       "Source": "hirunews",
       "Timestamp": "Friday, 25 August 2023 - 13:58",
       "Headline": "මෙරටින් රැගෙන ගිය පුරාවස්තු ආපසු භාරදීමට ලන්දේසීන් පැමිණෙයි",
       "News Content": "නෙදර්ලන්තයේ සංස්කෘතික හා මාධ්‍ය රාජ්‍ය ලේකම් ගුනේඋස්ලුගේ නායකත්වයෙන් යුත් නෙදර්ලන්ත සංස්කෘතික දූත පිරිසක් අනිද්දා ශ්‍රී ලංකාවට පැමිණීමට නියමිත බව වාර්තා වෙනවා.\nඔවුන් මේ මස 31 වනදා දක්වා මෙරට රැඳී සිටින බවයි සඳහන් වෙන්නේ.\nමෙම පුරාවස්තු අතර, ප්‍රසිද්ධ ලෙව්කේ දිසාවගේ කාලතුවක්කුව, රන් කස්ථාන දෙකක්, පිහි, රිදී කස්ථාන සහ තුවක්කු දෙකක්ද වනවා.\nමෙම භාණ්ඩවල නීත්‍යානුකූල අයිතිය පැවරීම මේ මස 28 වනදා බුද්ධශාසන ආගමික හා සංස්කෘතික කටයුතු අමාත්‍යාංශයේදී සිදුකරන බවයි සඳහන් වෙන්නේ.\nශ්‍රී ලංකාවට පැමිණෙන නෙදර්ලන්ත නියෝජිත පිරිස මෙරට ආගමික සහ ලන්දේසි ඓතිහාසික වටිනාකමක් ඇති ස්ථාන කිහිපයක සංචාරය කිරීමටද නියමිත බවයි වාර්තා වෙන්නේ.",
       "URL": "https://www.hirunews.lk/346053/මෙරටින්-රැගෙන-ගිය-පුරාවස්තු-ආපසු-භාරදීමට-ලන්දේසීන්-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=73"
}