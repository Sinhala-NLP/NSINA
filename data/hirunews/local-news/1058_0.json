{
       "Source": "hirunews",
       "Timestamp": "Thursday, 30 June 2022 - 8:43",
       "Headline": "පෞරාණික පිළිමයක් වංචනික ලෙස විකිණීමට තැත් කළ පුද්ගලයකු අත්අඩංගුවට",
       "News Content": "විශේෂ කාර්ය බලකා වව්නියාව කඳවුරේ නිලධාරීන් කණ්ඩායමක් විසින් මොරගොඩ පොලිස් වසමේ මෙගොඩවැව, මොරගොඩ ප්‍රදේශයේ දී වැටලීමක් සිදු කර තිබෙනවා.\nඒ ඊයේ (29) වැනි දා යි.\nනිවසක් තුල දී සිදු කළ එම වැටලීමෙන් අත් අඩංගුවට ගෙන් ඇත්තේ, පෞරාණික වටිනාකමක් ඇති රත්‍රං බවට සැක කෙරෙන පිළිමයක් වංචනික ලෙස විකිණීමට තැත් කිරීම සහ බලපත්‍ර‍ නොමැති ව බෝර 12 වර්ගයේ ජීව උණ්ඩ සන්තකයේ තබාගෙන සිටි පුද්ගලයෙක්.\nසැකකරු මෙගොඩවැව, මොරගොඩ ප්‍රදේශයේ පදිංචි වයස අවුරුදු 39ක පුද්ගලයකු බවට යි පොලිසිය වාර්තා කරන්නේ.\nවැඩිදුර විමර්ශන කටයුතු මොරගොඩ පොලිසිය විසින් සිදු කරනු ඇති.\nඅත්අඩංගුවට ගත් භාණ්ඩ\nපෞරාණික වටිනාකමක් ඇති රත්‍රං බවට සැක කෙරෙන පිළිම 01යි\nබෝර 12 වර්ගයේ අවිය සදහා භාවිතා කරනු ලබන ජීව උණ්ඩ 09යි",
       "URL": "https://www.hirunews.lk/308593/පෞරාණික-පිළිමයක්-වංචනික-ලෙස-විකිණීමට-තැත්-කළ-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1058"
}