{
       "Source": "hirunews",
       "Timestamp": "Saturday, 20 May 2023 - 18:47",
       "Headline": "නිවස පරීක්ෂා කිරීමට ඉම්රාන් ඛාන්ගෙන් විරෝධයක්",
       "News Content": "ආරක්ෂක අංශවලට ලාහෝරයේ පිහිටි තම නිවස පරීක්ෂා කිරීමට අවසර ලබාදීමට නොහැකි බව පාකිස්ථාන හිටපු අග්‍රාමාත්‍ය ඉම්රාන් ඛාන් පවසනවා.\nඒ සඳහා මහාධිකරණය විසින් නම් කරන ලද කණ්ඩායමක් අවශ්‍ය බවට ඔහු ප්‍රකාශ කර ඇති බවයි විදෙස් මාධ්‍ය වාර්තා සඳහන් කළේ.\nඑමෙන්ම ඊට රජයේ හා විපක්ෂයේ සාමාජිකයින් ද නම් කළ යුතු බවට ඔහු කොන්දේසි ඉදිරිපත් කර තිබෙනවා.\nඑම කොන්දේසි අතර එක් ආරක්ෂක අංශ නිලධාරිනියක් ද සිටිය යුතු බවයි ඉම්රාන් ඛාන් ප්‍රකාශ කර ඇත්තේ.\nදූෂණ චෝදනා සම්බන්ධයෙන් පසුගියදා පාකිස්ථාන හිටපු අග්‍රාමාත්‍ය ඉම්රාන් ඛාන් අත්අඩංගුවට ගෙන ඇප මත මුදාහැරියා.\nඅවස්ථා කිහිපයක දී ඔහුව අත්අඩංගුවට ගැනීම සඳහා ආරක්ෂක අංශ නිලධාරීන් පැමිණියත් පාක්ෂිකයන්ගෙන් එල්ලවූ විරෝධතා හමුවේ ඊට අවස්ථාව හිමිවූයේ නැහැ.",
       "URL": "https://www.hirunews.lk/335755/නිවස-පරීක්ෂා-කිරීමට-ඉම්රාන්-ඛාන්ගෙන්-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=329"
}