{
       "Source": "hirunews",
       "Timestamp": "Sunday, 20 March 2022 - 9:17",
       "Headline": "ප්‍රදේශ රැසකින් යතුරුපැදි 14ක් සොරකම් කළ පුද්ගලයෙකු අත්අඩංගුවට",
       "News Content": "ප්‍රදේශ රැසකින් යතුරුපැදි 14ක් සොරකම් කළ පුද්ගලයෙකු පොලිසිය විසින් ඊයේ අත්අඩංගුවට ගෙන තිබෙනවා.\nවයස අවුරුදු 24 වන මෙම සැකකරු කටුනායක - වලානගොඩ ප්‍රදේශයේ දී සොරකම් කළ යතුරුපැදි සමඟ අත්අඩංගුවට ගෙන ඇති බවයි පොලිසිය සඳහන් කළේ.\nමෙම යතුරුපැදි කුරුණෑගල, වැල්ලව, පොතුහැර, නිට්ටඹුව, වැලිවේරිය, වරකාපොල, ජාඇල, වේයන්ගොඩ සහ පැලියගොඩ යන පොලිස් වසම් වලදී සොරකම් කළ ඒවා බව අනාවරණ වී තිබෙනවා.\nසැකකරු අද මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/299898/ප්‍රදේශ-රැසකින්-යතුරුපැදි-14ක්-සොරකම්-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1283"
}