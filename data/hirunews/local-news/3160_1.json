{
       "Source": "hirunews",
       "Timestamp": "Friday, 06 September 2019 - 20:35",
       "Headline": "පොතුවිල් මුහුදු මහා විහාරයට අත්ව ඇති ඉරණමට නිවාස ඉදිකිරිම් හා සංස්කෘතික කටයුතු අමාත්‍යංශය වගකිවයුතු බවට චෝදනා",
       "News Content": "‍පොතුවිල් - මුහුදුමහා විහාරයට මේවනවිට අත්ව ඇති ඉරණමට නිවාස ඉදිකිරිම් හා සංස්කෘතික කටයුතු අමාත්‍යංශය වගකිවයුතු බව ශ්‍රී ලංකා අමරපුර නිකායේ ශ්‍රී කල්‍යාණවංශික පාර්ශ්වයේ භික්ෂූන් වහන්සේ චෝදනා කරනවා.\nඑම විහාරස්ථානයේ නිරීක්ෂණ චාරිකාවකට එක්වෙමින් උන්වහන්සේ මේ බව සඳහන් කළා.\nපොතුවිල් මුහුදුමහා විහාරයට අයත් ඉඩම් බලහත්කාරයෙන් අත්පත් කර ගැනීම, විහාරස්ථානය ආසන්නයේ නීතිවිරෝධී ලෙස සිදුවන වැලි ජාවාරම මෙන්ම පුරාවස්තු විනාශ කිරීම් ආදිය පිළිබඳව හිරු සී.අයි.ඒ. අවස්ථා ගණනාවකදී අනාවරණ කළා.\nඑවන් පසුබිමක ශ්‍රී ලංකා අමරපුර නිකායේ ශ්‍රී කල්‍යාණවංශ පාර්ශවයේ පූජ්‍ය දොඩම්පහළ චන්දසිරි නාහිමියන් ඇතුළු ස්වාමින්වහන්සේ පිරිසක් පොතුවිල් මුහුදු මහා විහාරයට වැඩම කර සිටියේ සිදුව ඇති විනාශය නිරීක්ෂණය කිරීමටයි.\nනීරීක්ෂණයෙන් අනතුරුව භික්ෂුන් වහන්සේ මාධ්‍ය වෙත අදහස් පළකළා.\nමේ අතර, කොළඹදී ප්‍රවෘත්ති සාකච්ඡාවක් කැඳවමින් සුරකිමු ශ්‍රී ලංකා ජාතික ව්‍යාපාරය සඳහන් කළේ අමාත්‍ය රිෂාඩ් බදියුදීන් මහතා විසින් මන්නාරම් දූපත් සහිත ඉඩම් නීතිවිරෝධීව අත්පත් කර ගැනීමට කටයුතු කර ඇති බවයි.",
       "URL": "https://www.hirunews.lk/223750/පොතුවිල්-මුහුදු-මහා-විහාරයට-අත්ව-ඇති-ඉරණමට-නිවාස-ඉදිකිරිම්-හා-සංස්කෘතික-කටයුතු-අමාත්‍යංශය-වගකිවයුතු-බවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=3160"
}