{
       "Source": "hirunews",
       "Timestamp": "Friday, 26 November 2021 - 19:22",
       "Headline": "මහින්දානන්දගෙන්, අදත් මෛත්‍රීට චෝදනා",
       "News Content": "තම දේශපාලනය රැක ගැනීම වෙනුවෙන් හිටපු ජනාධිපති මෛත්‍රීපාල සිරිසේන රසායනික පොහොර භාවිතය වෙනුවෙන් පෙනී සිටින බවට කෘෂිකර්ම අමාත්‍ය මහින්දානන්ද අලුත්ගමගේ අද (26) පාර්ලිමේන්තුවේදී යළි චෝදනා කළා.\nඒ මේ වනවිට බොහෝ දෙනෙකුගේ කතාබහට ලක් වන කෘෂිකර්ම අමාත්‍යාංශය ඇතුළු අමාත්‍යාංශ කිහිපයක වැය ශීර්ෂ පිලිබඳ විවාදයේදියි.\nකෘෂිකර්ම අමාත්‍යාංශයේ වැය ශීර්ෂයට විරෝධය පළ කරන බව විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල ප්‍රකාශ කළ ද එම අමාත්‍යාංශයේ වැය ශීර්ෂය සංශෝධන සහිතව සම්මත වුණා.",
       "URL": "https://www.hirunews.lk/289276/මහින්දානන්දගෙන්-අදත්-මෛත්‍රීට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1535"
}