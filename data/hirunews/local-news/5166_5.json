{
       "Source": "hirunews",
       "Timestamp": "Tuesday, 16 February 2016 - 13:59",
       "Headline": "Update :  රැකියා ඉල්ලූ උපාධිධාරීන්ට කඳුළු ගෑස්",
       "News Content": "රජයේ පුරප්පාඩු සඳහා වහා බඳවා ගන්නා ලෙස බල කරමින් ඒකාබද්ධ රැකියා විරහිත උපාධිධාරී සංගමය සංවිධාන කර තිබූ විරෝධතා පා ගමනට අද පස්වරුවේ පොලීසිය ජල සහ කඳුළු ගෑස් ප්‍රහාරයක් එල්ල කළා.\nප්‍රහාරයට ලක්වූවන් ඉන් අනතුරුව කොටුව මධ්‍යම බස් නැවතුම්පල ඉදිරිපිට මේ වනවිට අඛණ්ඩ සත්‍යග්‍රහයක නිරතවෙමින් සිටිනවා.\nඅද දහවල් ඒකාබද්ධ රැකියා විරහිත උපාධිධාරී සංගමය කොටුව - දුම්රියපොල ඉදිරිපිට විරෝධතාවක නිරතවී පසුව පා ගමනින් ජනාධිපති ලේකම් කාර්යාලය ආසන්නයට පැමිණියා.\nඔවුන්ට ලෝටස් වටරවුම අසලදී පොලීසිය බාධා එල්ල කරනු ලැබුුවේ කොටුව මහේස්ත්‍රාත් අධිකරණයෙන් තහනම් නියෝගයක් නිකුත් කර ඇති බව පවසමින්.\nඑම නියෝගය නොතකා ඉදිරියට ගමන් කිරීමට උත්සාහ කළ විරෝධතාකරුවන්ට පොලීසිය ජල සහ කඳුළු ගෑස් ප්‍රහාරයක් එල්ල කළා.\nමෙහිදී මාධ්‍යවේදීන් කිහිපදෙනෙකුද පොලීසියේ ජල සහ කඳුළු ගෑස් ප්‍රහාරයට මැදිවුණා.\nThursday, 16 February 2016 - 15.10\n---------------------------------------------------------------------\nකොළඹ ඕල්කට් මාවතේ දැඩි රථ වාහන තදබදයක් හටගෙන තිබෙනවා.\nපොලිසිය සඳහන් කලේ රැකියා විරහිත උපාධිදාරීන්ගේ විරෝධතා පා ගමනක් හේතුවෙන් මෙම රථ වාහන තදබදය හටගෙන ඇති බවයි.\nමේ අතර  මෙම විරෝධතා පාගමන විසුරුවාහැරීමට පොලිසිය ජල සහ කඳුලු ගෑස් ප්‍රහාරයක් ද එල්ලකර තිබෙනවා.",
       "URL": "https://www.hirunews.lk/126406/update-රැකියා-ඉල්ලූ-උපාධිධාරීන්ට-කඳුළු-ගෑස්",
       "Category": "Local News",
       "Parent URL": "https://www.hirunews.lk/local-news.php?pageID=5166"
}