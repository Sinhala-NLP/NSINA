{
       "Source": "hirunews",
       "Timestamp": "Wednesday, 31 March 2021 - 16:25",
       "Headline": "හේරොයින් ග්‍රෑම් 500 ක් සමග යාපනයේදී දෙදෙනෙකු අත්අඩංගුවට",
       "News Content": "හේරොයින් ග්‍රෑම් 504 ක් සමඟ පුද්ගලයන් දෙදෙනෙකු යාපනය වඩුක්කෝඩෙයි ප්‍රදේශයේදී අත්අඩංගුවට ගෙන තිබෙනවා.\nඒ චාවකච්චේරි සහ පේදුරු තුඩුව සුරාබදු නිලධාරින් ඒකාබද්ධව සිදුකළ වැටලීමකදීයි.\nමේ අතර, හෙරොයින් ග්‍රෑම් 2 යි මිලිග්‍රෑම් 750 ක් යතුරුපැදියකින් ප්‍රවාහනය කරමින් සිටියදී ගාල්ල මහමෝදර රෝහල ආසන්නයේදී අත්අඩංගුවට ගත් කාන්තාවක ලබන මස 7 වනදා දක්වා රක්ෂිත බන්ධනාගාර ගත කිරීමට ගාල්ල ප්‍රධාන මහේස්ත්‍රාත් හර්ෂණ කැකුණවෙල නියෝග කර තිබෙනවා.\nමෙලෙස රක්ෂිත බන්ධනාගාර ගත කර ඇත්තේ අක්මීමන වලහන්දූව - මොරගලවත්ත ප්‍රදේශයේ පදිංචි 47 හැවිරිදි තැනැත්තියක බවයි හිරු වාර්තාකරු සඳහන් කළේ.",
       "URL": "https://www.hirunews.lk/267122/හේරොයින්-ග්‍රෑම්-500-ක්-සමග-යාපනයේදී-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2050"
}