{
       "Source": "hirunews",
       "Timestamp": "Monday, 24 September 2018 - 14:03",
       "Headline": "මුදල් සොරකම් කර මිතුරන්ට මත්කුඩු සාදයක් දුන් පුද්ගලයෙකු අත්අඩංගුවට",
       "News Content": "දඹුල්ල ප්‍රදේශයේ ආපනශාලාවක රුපියල් එක්ලක්ෂ 30,000 ක මුදලක් සොරකම් කර ඉන් මිතුරන් වෙනුවෙන් මත්කුඩු සාදයක් සංවිධානය කළ පුද්ගලයෙකු පොලීසිය අත්අඩංගුවට ගෙන තිබෙනවා.\nසැකකරු දඹුල්ල ආර්ථික මධ්‍යස්ථානය අසල ආපනශාලාවක වෙළෙන්දෙකුගෙන් මෙම මුදල සොරා ගෙන ඇති බව සඳහන්.\nඒ පිළිබඳව සිදුකළ සෝදිසි මෙහෙයුමකදී ආපනශාලාව ආසන්නයේ ආරක්ෂිත කැමරාවක අදාල සැකකරු මුදල් සොරා ගන්නා ආකාරය සටහන්ව තිබූ බවයි පොලීසිය ප්‍රකාශ කළේ.\nඒ අනුව සැකකරුගේ නිවසට ගොස් ප්‍රශ්න කිරීමේදී ඔහු සොරා ගත් රුපියල් එක්ලක්ෂ 30,000 න් 40,000 ක මුදලක් වැය කොට මිතුරන්ට මත්කුඩු සාදයක් දුන් බවයි පොලීසියට ප්‍රකාශ කර ඇත්තේ.\nසැකකරු දඹුල්ල - ලෙනදොර ප්‍රදේශයේ පදිංචිකරුවෙක්.",
       "URL": "https://www.hirunews.lk/200617/මුදල්-සොරකම්-කර-මිතුරන්ට-මත්කුඩු-සාදයක්-දුන්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3733"
}