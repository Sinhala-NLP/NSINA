{
       "Source": "hirunews",
       "Timestamp": "Wednesday, 15 July 2020 - 7:27",
       "Headline": "කේරළ ගංජා කිලෝ ග්‍රෑම් 20ක් සමඟ පුද්ගලයින් දෙදෙනෙකු අත්අඩංගුවට",
       "News Content": "කේරළ ගංජා කිලෝ ග්‍රෑම් 20ක් සමඟ පුද්ගලයින් දෙදෙනෙකු ඊයේ(14) යාපනය චාවකච්චේරි ප්‍රදේශයේදී අත්අඩංගුවට ගත් බව යාපනය, චාවකච්චේරි සුරාබදු කාර්යාලය පවසනවා.\nචාවකච්චේරි සුරාබදු කාර්යාලය පවසන්නේ, ලද තොරතුරක් මත බෙදාහැරීමට සුදානම් කොට තිබු කේරළ ගංජා තොගය සමඟ සැකකරුවන් අත්අඩංගුවට ගත් බවයි.\nසැකකරුවන් ත්‍රිකුණාමලය හා චාවකච්චේරි ප්‍රදේශයේ පදිංචිකරුවන් වන අතර, අත්අඩංගුවට ගත් කේරළ ගංජා තොගය රුපියල් ලක්ෂ 30කට අධික වටිනාකමින් යුතු බවයි සුරාබදු නිළධාරීන් පවසන්නේ.\nඅත්අඩංගුවට ගත් සැකකරුවන් චාවකච්චේරි මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් චාවකච්චේරි සුරාබදු කාර්යාලය  වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/245527/කේරළ-ගංජා-කිලෝ-ග්‍රෑම්-20ක්-සමඟ-පුද්ගලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2585"
}